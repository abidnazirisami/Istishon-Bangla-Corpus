কুপিয়ে হত্যা করার হুমকি সাংবাদিক খন্দকার আসরাফুজ্জামানকে


ঢাকা বিশ্ববিদ্যালয়ের সাবেক ছাত্র ইউনিয়ন নেতা, যুব ইউনিয়নের কেন্দ্রীয় কমিটির সদস্য, দিনাজপুর সদর উপজেলার কমিউনিস্ট পাটির সভাপতি ও দিনাজপুর কমিউনিস্ট পার্টির জেলা কমিটির সদস্য- একজন সাংবাদিক খন্দকার আসরাফুজ্জামানকে প্রাণনাশের হুমকি দিয়েছে দুর্বৃত্তরা।
গতকাল ২৩শে অক্টোবর সন্ধ্যা ৬:০০টা নাগাদ ০১৭২৩০১৮১৩২ এই নাম্বার থেকে তাকে চাকু দিয়ে ক্ষত বিক্ষত করে প্রাননাশের হুমকি দেওয়া হয় এবং অাজ ২৪ অক্টোবর হবে তার শেষ রাত বলে জানায় দুর্বৃত্তরা।
খন্দকার আসরাফুজ্জামান গতকাল ২৩শে অক্টোবর সন্ধ্যায় দিনাজপুর কোতোয়ালি থানায় একটি সাধারণ ডায়েরী (জি.ডি.) করেন। তার ডায়েরী নং ১৩৮৬।
দুষ্কৃতিকারীদের স্বার্থ বিরুধি লিখা লেখির জন্য এমন হুমকি এসেছে বলে জানাযায়।
হুমকি আসার পরপরই তিনি সামাজিক গণমাধ্যম ফেসবুকে বলেন,“অবশেষে আমার বিরুদ্ধে মৃত্যু পরয়ানাজারী
আজ ২৩ অক্টোবর সন্ধ্যা ৭টায় ০১৭২৩০১৮১৩২ এই নম্বর থেকে আগামী ২৪ অক্টোবর যে কোন সময় আমাকে কুপিয়ে হত্যা করা হবে- সে চ্যালেন্স ছুড়ে দিয়ে বলেছে- আমাকে সে হত্যা করবেই । আমি দিনাজপুর সদর থানায় জিডি করেছি- জিডি নং ১৩৮৬ । আমি একজন সাংবাদিক এবং দিনাজপুর সদর উপজেলা কমিউনিস্ট পার্টি সভাপতি , দিনাজপুর জেলা কমিউনিস্ট পার্টির সদস্য এবং যুব ইউনিয়নের কেন্দ্রীয় কমিটির সদস্য । আইনের প্রতি শ্রদ্ধা দেখিয়ে জীবনের নিরাপত্তা চেয়েছি ।”

