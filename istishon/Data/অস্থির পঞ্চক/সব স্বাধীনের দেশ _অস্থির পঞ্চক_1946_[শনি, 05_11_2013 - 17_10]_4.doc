সব স্বাধীনের দেশ 


আমাদের রক্তে মননে সবচাইতে বেশি যে শব্দটি জড়িয়ে আছে তা হল স্বাধীনতা। আমরা স্বাধীন। সব স্বাধীনতা ভোগ করি বা করতে চাই। কিন্তু সব স্বাধীনতা নেয়ার মত যোগ্যতা কি আমাদের আছে? 
অনেক কিছু নিয়ে কথা বলা যায়। একটি বিষয় নিয়ে বলবো। সেটা হল আমাদের মত প্রকাশের স্বাধীনতা, পক্ষান্তরে বাক স্বাধীনতা। বাঙালি যা চায় তাই বলতে পারে। সামাজিক যোগাযোগ কিংবা মিডিয়ায় অথবা অন্য যেকোনো মাধ্যমে (হোক সেটা মসজিদের মাইক) যে মতই হোক প্রকাশ করতে পারে। করেন প্রকাশ। ফলাফল কি হয় তা আর ব্যাখ্যা করার অবকাশ নেই। অন্যান্য স্বাধীনতার যোগ্য কিনা এ নিয়ে মত বিশ্লেষণ থাকতে পারে তবে বাক স্বাধীনতার যে যোগ্যতা আমাদের নাই তা আমরা প্রমাণ করে দিয়েছি। আমরা এখন দলে দলে গুজব ছড়াই। কখনো চাঁদ নিয়ে, কখনো লাশ নিয়ে। আমাদের প্রতিটা ক্ষমতার রদবদল হয় অনেকগুলো মিথ্যা আশ্বাস নিয়ে। আবার বৃহৎ এক একটা গোষ্ঠী এই আশ্বাসগুলোর উপর বিশ্বাস আনি ও প্রচারণা চালাই। 
প্লিজ, এই গুজব আর মিথ্যা বলার স্বাধীনতা থেকে মুক্তি চাই। 

