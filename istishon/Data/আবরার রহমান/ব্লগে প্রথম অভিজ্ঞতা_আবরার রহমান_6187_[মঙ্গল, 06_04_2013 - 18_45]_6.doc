ব্লগে প্রথম অভিজ্ঞতা


বাংলা ব্লগের ব্যাপক জনপ্রিয়তায় কিছুদিন আগে মুগ্ধ হয়ে আমার ব্লগে আর ইস্টিশনে একাউন্ট খুললাম।
বিসমিল্লায় গলদ।
আমার ব্লগে একাউন্ট খোলার পর আর কনফার্মেশন ই-মেইল আসে না। ব্যাপার কি ভাই? মডারেটররা কি অতিরিক্ত ব্যাস্ত? 
২-৩ দিন পরে ই-মেইল আসলো। এই ই-মেইল আসতে আসতে আমি ইস্টিশনে একাউন্ট খুলে সেখানে পোস্ট দিয়ে ফেলেছি। একটা দুইটা রেসপন্স পাইছি। খুশিও হইছি। 
তারপরে যখন আমার ব্লগের দরজা খুলল, আমি সরল মনে ঢুকিলাম। ঢুকিয়া আগে যে তিনটে পোস্ট ছিল সেগুলা দিয়া দিলাম। দিবার ২ মিনিট পর দেখি রেসপন্স। বিশিষ্ট সুর্য সাহেব জিজ্ঞেস করছেন যে আমি আর কয়টি পোস্ট দিব। একটু লাফিয়ে উঠিলাম। কেবল এসেছি, আর সাথে সাথে এইরকম কমেন্ট? উলটাপালটা কিছু বলতে ইচ্ছে করিল। মাথা ঠাণ্ডা করিয়া সরিয়া রহিলাম। অ্যাঙ্কসাইটি নিয়া গরম মাথায় কিছু লিখিতে নাই। তার কিছুক্ষনের মধ্যে একজন বিশিষ্ট ব্যাক্তি জনাব কৃষক আমার তিনটি পোস্টেই এমন একটি কমেন্ট করিলেন যার আগা মাথা বোঝা আমার মতো ছাগলের জন্য একটু কষ্টকর। আমি শুধু বুঝিলাম তিনি আমাকে মগজহীন বান্দর বলিয়াছেন।
আমি বললাম, মানে লিখিলাম, "আমি ভাই কচি পাতা খাওয়া কচি ছাগল।"
তারপরে সুর্য সাহেবকে প্রশ্ন করিলাম... "ভাই, ব্যাপার কি একটু বুঝায় দেবেন?"
তিনি বললেন যে কোনো সোশ্যাল ব্লগে প্রথম পাতায় একটির বেশি পোস্ট দিতে নেই। 
আমি জিজ্ঞেস করলাম, "তা ভাই প্রথম পাতায় আমার পোস্ট কেমনে গেল তা তো জানি না। আমি তো প্রথম পাতায়ে লেখাগুলা পাঠাই নাই। এখন বলেন তো কেমনে প্রথম পাতা থেকে সরামু।"
এরপর আমার রাম 'ছাগ্লামি' কোয়েশ্চেনের কুনো অ্যান্সার আমি পাই নি। 
এ মুহুর্তে আমি ধরে নিচ্ছি যে প্রতি দিন একটার বেশি পোস্ট দেওয়া যাবে না। এছাড়া সুর্য সাহেব আর কৃষক চাচার কথার অন্য কোনো মানে বের করা আমার পক্ষে সম্ভব নয়। 
এখন কথা হল এই ব্লগে লেখা লেখি শুরু করে আমার অনুভূতি কেমন।
মুন্নি সাহাঃ Abrar The রামছাগল। আপনার অনুভূতি কি?
প্রিয় মুন্নী সাহা, আমার অনুভূতি is zero. Meaning I have no অনুভূতি।
অনুবাদঃ খারাপ ভালয়ে কাটাকাটি হয়ে শূন্য আমার অনুভূতি।
যাহাই হউক। আমি এখন কিছু অপ্রয়োজনীয় কথা বলে আপনাদের সময় আরও খানিকটা নষ্ট করিব।
বাংলা ব্লগে বহু জ্ঞানী ব্যাক্তি আছে। এখানে আমি গরু ব্যাতিত কিছুই নই। জ্ঞানী ব্যাক্তিরা বহু বিষয় খুব সুন্দর সুন্দর পোস্ট দেন। তাদেরকে আমি শ্রদ্ধা জানাচ্ছি। 
আমি এই ব্লগিং বিষয়ে অনভিজ্ঞ কচি ছাগল। আমি কোনো জ্ঞানি বিষয় কথা বলতে আসি নি। আমার অত বয়স বা স্পর্ধা এখনও হয় নি। আপাতত আমি এসেছি শুধু শয়তানী করতে, আর আমার ফালতু প্রবন্ধসমুহ আর কবিতা আর গল্পগুলি পোস্ট করিতে। মাঝে মধ্যে অবশ্যই এ টাইপের খারাপ লেখা পোস্ট করব। আর সর্বোপরি, আমি আপনাদের সময় নষ্ট করিব। এবং বোকার মতো নিয়ম ভাঙব। (আমার এ গুরুচন্ডালী ভরা লেখাই তো মনে হয় নিয়ম বুহির্ভুত।)
আর কি বলবার আছে?
কিছুই নেই।
Wait.
ভুলে গেছিলাম। আবার মনে করিয়ে দিচ্ছি। আমি কচি পাতা খাওয়া কচি ছাগল। 
[[ নাম আর কিছু কথা উলটাপালটা করা হল কমেডীর স্বার্থে। অবশ্য আমি ভাল করেই জানি, কমেডিয়ান হিসেবে আমি Spectacularly ব্যর্থ।
[[[ এ লেখা পাওয়া যাবে ইস্টিশনে, এবং আমার ব্লগে, আবরার রহমানের একাউন্টে। আর কারো একাউন্টে বা অন্য কোথাও পাওয়া গেলে দয়া করে পুলিশে খবর দিবেন।

