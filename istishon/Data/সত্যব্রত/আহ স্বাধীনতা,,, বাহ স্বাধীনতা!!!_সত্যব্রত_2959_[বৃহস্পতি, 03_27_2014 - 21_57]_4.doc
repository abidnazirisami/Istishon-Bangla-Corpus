আহ স্বাধীনতা,,, বাহ স্বাধীনতা!!!


স্বাধীনতা তুমি-
অনলাইনে ঝড় তোলা এক ইস্যু,,,
স্বাধীনতা তুমি-
নকল কান্না মোছার ব্র্যান্ডেড টিশ্যু!!!
স্বাধীনতা তুমি-
চেতনার নামে ব্যবসাকে করা পুঁজি,,,
স্বাধীনতা তুমি-
কোথায় লুকিয়ে? তোমাকেই আজ খুঁজি।।
স্বাধীনতা তুমি-
কপোত কপোতীর মাখামাখি ভালোবাসা,,,
স্বাধীনতা তুমি-
বলবো কি আর! পাইনাযে খুঁজে ভাষা!!!
স্বাধীনতা তুমি-
গিনেস বুকেতে রেকর্ড গড়ার নাম,,,
স্বাধীনতা তুমি-
সোনার বাংলাকে পণ্য করার দাম।।
স্বাধীনতা তুমি-
৯০ কোটি টাকার আয়োজন,,,
স্বাধীনতা তুমি-
সভ্য সুশীল সমাজের প্রয়োজন।।
স্বাধীনতা তুমি-
পদদলিত লাল সবুজের পতাকা,,,
স্বাধীনতা তুমি-
রাজনীতিমলে গন্ধ-সুবাস মাখা।।
স্বাধীনতা তুমি-
টিভি চ্যানেলের ব্যাপক বিনোদন,,,
স্বাধীনতা তুমি-
ইতিহাস বিকৃতির জ্যান্ত উদাহরণ।।
স্বাধীনতা তুমি-
বঙ্গবন্ধুকে আজও করো অপমান,,,
স্বাধীনতা তুমি-
তারেকের পাগলামিতে দাও যে কান।।
স্বাধীনতা তুমি-
টকশোতে বসে থাকা ব্রহ্মচারীর আলাপ,,,
স্বাধীনতা তুমি-
আমার আদলে এক পাগলের প্রলাপ।। :3

