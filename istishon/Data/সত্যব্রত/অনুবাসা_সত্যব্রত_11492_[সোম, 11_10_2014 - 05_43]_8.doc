অনুবাসা


: আমাকে ভালোবাসো?
: নাহ! তোমাকে ভালোবাসবো কেনো?
কি আছে তোমার?
ছেলেটা নিশ্চুপ হয়ে যায়। সত্যিই তো! কি আছে তার?
মেয়েটা ছেলেটার চোখে চোখ রাখে।
ছেলেটা মাথা নিচু করে নিজের অপারগতাকে আড়াল
করতে চায়।
: রাগ করেছো?
আলতো করে ছেলেটার গাল স্পর্শ করে মেয়েটা।
: রাগ করারও ক্ষমতা নেই আমার। আমি একেবারেই নিঃস্ব।
: বাপরে! এত্তো রাগ! এতোটুকুতেই অভিমান! আমার
সাথে সংসার কিভাবে করবে?
: আমাদের বিয়ে হবে কে বললো তোমাকে?
: আমি বললাম। কেন শুনতে পাওনা?
: তুমি বললেই হবে?
: তো কে বলবে? তোর এক্স গার্লফ্রেন্ড?
কথা দিয়ে রাখছিস নাকি ওকে?
মুচকি হাসে ছেলেটা।
: চা খাবা না কফি? অবশ্য শুধু একটা কফির বিল দিতে পারবো।
: বিল দিতে হবেনা। আমার কাছে বেশ কিছু টাকা আছে।
অন্তত তোমার আর আমার দুই মাস চলবে।
: এত টাকা দিয়ে কি হবে?
: বিয়ে করবো তোমাকে। সংসার চালাতে হবে, যতদিন
না কিছু করছো। দুই মাসে জব মিলবেতো না?
ছেলেটা আবার চুপ হয়ে যায়। হঠাৎ
খিলখিলিয়ে হেসে ওঠে মেয়েটা।
: হাসছো কেনো?
: তোমার চেহারা দেখে! ঝিম
মেরে গেলে কেনো? আমি তো মজা করছিলাম!
তাড়াতাড়ি কফি অর্ডার করোতো বাবা!
গলাটা শুকিয়ে গেলো বকবক করতে করতে!
ছোট্ট একটা দীর্ঘশ্বাস ফেলে উঠে যায়
ছেলেটা কফি অর্ডার করতে। মেয়েটা হ্যান্ডব্যাগ
থেকে টিস্যু পেপার বের করে চোখ মোছে। তার
কাছে ৫০০ টাকার নোটের একটা বান্ডিল।
সেখানে ৭০টা নোট।
একটা র্যাপিং পেপারে গোটা বান্ডিলটাই মুড়োনো।
টেবিলে বান্ডিলটা রেখে উঠে দাঁড়ায় মেয়েটা।
ছেলেটা আসার আগেই তাকে চলে যেতে হবে। দ্রুত
চোখ মুছে হাঁটা ধরে সে।
___ তারপরের ঘটনা আর জানা হয়নি। বোধহয় দুজনেই সুখে আছেব নিজেদের মত করে। কেউ অন্য কোনো অপরিচিতের সাথে, আর কেউ ৫০০ টাকার ৭০ টা নোটের অনুবাসা নিয়ে।।

