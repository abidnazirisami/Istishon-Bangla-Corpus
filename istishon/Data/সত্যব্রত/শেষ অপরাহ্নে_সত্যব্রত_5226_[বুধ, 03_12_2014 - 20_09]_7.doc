শেষ অপরাহ্নে


১.
আকাশের চারপাশটা লালে ছেঁয়ে গেছে। একটু পরেই সন্ধ্যা নামবে। রোজ এসময়টায় হাঁটতে বেরোয় নীরব। দিনের ব্যস্ততা শেষে সব ক্লান্তি ঝেড়ে ফেলে বসে পড়ে আমগাছের নিচের বেঞ্চটায়।।
নীরবের অবসন্নতা বুঝতে পারে একটা লালরঙা কুকুর। সেও প্রতিদিন নিয়ম করে আসে নীরবকে সঙ্গ দিতে। নীরবের দিকে নিষ্পলক তাকিয়ে থাকে কুকুরটা। সে চাহনিতে স্পষ্ট প্রশ্ন।
- কি মিঞা এখানে প্রতিদিন বসে থাকো ক্যান? কামকাজ নাই?
নীরবের নীরব দৃষ্টি উত্তরের সন্ধান দেয়।
- বসে বসে আকাশ দেখি। আমার অফুরন্ত সময় তো। কামকাজ নাই তাই সময় খাই!
- সময় খাও? মনুষ্যজাতি বলে সময় নাকি মূল্যবান সম্পদ! আর তুমি সম্পদের অপচয় কর?
- ওসব সফল লোকদের থিওরি। আমার মত ব্যর্থ লোকের ক্ষেত্রে এসব থিওরি খাটেনা।
কুকুরটার চোখে করুণা ফুটে ওঠে। সিমপ্যাথেটিক লুক! নীরব সেই করুণার জবাবে মিষ্টি করে হাসে। অদ্ভূত তাদের কথোপকথন!!
অবশেষে সন্ধ্যা নামে। নীরব এবং লালরঙা কুকুর-দুজনেরই কথাবার্তা শেষ হয়। অন্ধকার একটু ঘুটঘুটে হলেই ফিরে যায় যে যার ঠিকানায়।।
২.
খুব অগোছালো একটা জীবন নীরবের। অগোছালো ঘর, পড়ার টেবিল, বুকশেলফ, কাপড়চোপড়ের ওয়্যারড্রব-সবকিছুই। সকালের নাস্তা থেকে রাতের ডিনার- এলোমেলো তার দিনের প্রত্যেকটা মুহূর্ত।।
না। নীরব আগে থেকেই এরকম ছিলোনা। সে গোছানো-গাছানো টাইপের ছেলে। তার জীবনটাও খুব সুন্দরভাবে পারমিউটেড ছিলো। হঠাত একটা ঝড় আসে তার জীবনে। বেশ বড় রকমের ঝড়। মুহূর্তের মধ্যে তছনছ করে দিয়ে যায় তার সবকিছু; তারপর থেকেই এলোমেলো জীবনের শুরু।।
রিফা। নীরবের ইমিডিয়েট জুনিয়র। অনিন্দ্যসুন্দরী মেয়েটা প্রায়ই আসতো নীরবের কাছে, পড়া দেখিয়ে নিতে। পড়া দেখাতে দেখাতে প্রেম। তারপর দেড়বছর ভালোবাসার সম্পর্ক।।
কিন্তু মাসদুয়েক আগে তাদের মাঝে একটা ভুল বোঝাবুঝি হয়। তৃতীয় পুরুষের অভ্যুত্থান ঘটে। সেখান থেকেই দুর্যোগের শুরু। রিফা জড়িয়ে পড়ে তৃতীয় পুরুষটার সাথে। নীরব তৃতীয় কাউকে ভাবতে পারেনা; আপনও করতে পারেনা। শুধু রিফাকে ভোলার অনর্থক চেষ্টা চালায়। সিগারেট, গাঁজা, চরস, হুইস্কি, ইয়াবা- একের পর এক চেষ্টা চলতেই থাকে রিফাকে ভোলানোর জন্য। কিন্তু সাফল্য আর আসেনা।।
নীরবের এই বিধ্বংসী রূপ সহ্য করতে পারেননি মিসেস রিংকী। ছেলের অধ্ব:পতন চোখের সামনে দেখার চেয়ে মরে যাওয়াই অনেক শান্তির, অনেক সুখের। ঈশ্বর তাঁকে সেই সুখটাই দিলেন। ব্রেইন স্ট্রোক করলেন মিসেস রিংকী।।
৩.
বেশ কিছুদিন পর। নীরব বসে আছে সেই বেঞ্চটায়। আজ মিসেস রিংকীর চল্লিশা। 
লালরঙ্গা কুকুরটার দৃষ্টি একটু অন্যরকম লাগছে। সে দৃষ্টিতে মিশে আছে ঘৃণা। পরাজিতদের সবাই ঘৃণা করে। কুকুরটাও হয়তো নীরবের পরাজয় বুঝতে পারছে।
সন্ধ্যা নেমে গেছে। বেঞ্চ থেকে উঠে দাঁড়িয়েছে নীরব। কিন্তু আজ আর সে বাসায় ফিরবেনা। অন্য কোথাও যাবে। ওয়ান ওয়ে জার্নি।।
পকেট থেকে একটা বোতল বের করে নীরব। একোনাইট পয়সন। ছিপিটা খুলে কিছুক্ষণ প্রাণভরে নিঃশ্বাস নেয় সে। যাবার আগে সুন্দর পৃথিবীর কিছুটা সুবাতাস বুকভরে টেনে নিতে চায় সে।।
হঠাত লালরঙ্গা কুকুরটা ঝাঁপিয়ে পড়ে নীরবের ওপর! অপ্রস্তুত থাকায় হুড়মুড়িয়ে পড়ে যায় নীরব, হাতের বোতলটা ছিটকে পড়ে একপাশে। একোনাইটের বিষ ছড়িয়ে পড়ে সারা রাস্তায়।।
কিছুক্ষণের জন্য বিমূঢ় হয়ে যায় নীরব। রাগে একটা ঢিল কুড়িয়ে ঝাঁটা মারে কুকুরটাকে।
- দূর হ হতচ্ছাড়া।
করুণ সুরে কাঁদতে শুরু করে লালরঙ্গা কুকুরটা। সন্ধ্যার আঁধারকে ভেদ করে ছাঁপিয়ে ওঠে সে কান্নার শব্দ। একটানা কাঁদতেই থাকে কুকুরটা। মূর্তির মত ঠায় দাঁড়িয়ে থাকে নীরব।।
৪.
জোছনা মাখানো রাত। থেকে থেকে পাখিরা ডাকছে। হাঁটছে নীরব। তবে একা নয়। সাথে রয়েছে কুকুরটাও।
- এই লালু! ক্ষুধা পেয়েছে নাকি? কিছু খাবি??
একবার 'ঘেউ' করে সম্মতি জানায় 'লালু'। লালরঙের হওয়ায় লালু। কালো হলে কালুও ডাকা যেতো।।
হাঁটার গতি বাঁড়িয়ে দিয়েছে নীরব। লালুর খিদে পেয়েছে। কিছু না খাওয়ালে আবার কান্নাকাটি শুরু করবে! তাছাড়া তার নিজের পেটটাও অস্থিরভাবে ডাকাডাকি করছে!
জোছনা পড়ছে তাদের গায়ে- আর রাস্তায় পড়ছে ছায়া। দুটো প্রাণ ফিরে পাওয়া প্রাণীর ছায়া। একজন ফিরে পেয়েছে আশ্রয়, আরেকজন খুঁজে পেয়েছে বাঁচার স্বপ্ন। কিন্তু এখন তাদের কারোরই জোছনাবিলাসের সময় নেই। পেটে খিদা নিয়ে তো আর বিলাসিতা করা যায়না!!!
পথ চলতে থাকে তারা দুজনে।।

