গ্রেফতারকৃত ব্লগারদের মুক্তির দাবিতে মানববন্ধন


সারা দেশে কোন সহিংসতা চালায়নাই ব্লগাররা। কাউকে খুন করে নাই, কোন গাড়ি পোড়ায় নাই, সন্ত্রাস করে নাই। কিন্তু ব্লগারদের তুলে নিয়ে যাওয়া হয়েছে রাতের আধারে, সকাল বেলায় দেখানো হয়েছে গ্রেফতার। মত প্রকাশের স্বাধীনতায় হস্তক্ষেপ, দরকারী আইনী প্রক্রিয়া অবলম্বন না করে ব্লগারদের গ্রেফতারের বিরুদ্ধে, ব্লগারদের নিরাপত্ত্বার বিরুদ্ধে বিভিন্ন প্রতিক্রিয়াশীল গোষ্ঠির আগ্রাসন এবং তার সাথে প্রাশাসনিক হয়রানীর বিরুদ্ধে এবং গ্রেফতারকৃত ব্লগারদের মুক্তির দাবিতে আমাদের এই মানববন্ধন। আজকে ৩জনকে গ্রেফতার করা হয়েছে, কালকে আরো কয়েকজনকে গ্রেফতার করা হবে। তরুন প্রজন্মের কথা বলার অধিকার, প্রতিবাদ করার অধিকার কেড়ে নিতে, ধর্ম বর্ণ নির্বিশেষে যে জাতীয় ঐক্য ব্লগাররা নির্মান করেছিল তা নষ্ট করতে যেসকল প্রতিক্রিয়াশীল গোষ্ঠি তৎপর আছে তাদেরকে হুশিয়ার করে দিতে সবাই একজোট হন।

আমরা ন্যায়ের পক্ষে লড়ছি। অন্যায়ের সামনে মাথা নত করলে শুধু ব্লগারদের উপরই নয়, সারা বাংলাদেশের মানুষের উপর ঘোরতর জুলুম নেমে আসবে। 

