টিসু


আমি টিসু।
অনেক মানুষেরও টিসু নাম থাকতে শুনেছি আমি। তবে আমি মানুষ নই, আমি নিতান্তই একটি হাবাগোবা টিসু পেপার।
আমাদের মধ্যেও জাত-পাত রয়েছে। যেমন; আমরা কেউ টয়লেট টিসু, কেউ হাত মোছার টিসু আর কেউবা অন্য কোন টিসু।
এদের মধ্যে আমি আবার একটু উচ্চ বংশের টিসু।
অর্থাৎ ফেসিয়াল টিসু।
আমার অনেক দুঃখ, সে দুঃখের কাহিনী বলে শেষ করা যাবে না। তবুও একটি বিষয়ের উপর খানিক দৃষ্টিপাত করতে চাই।
আমার প্রতি কারোই বিন্দুমাত্র কোন সিমপ্যাথি নাই- কি নারীর, কি পুরুষের।
পুরুষদের কাছে আমি সত্যিই একটি টিসু পেপার ছাড়া আর কিছুই না। কাজ শেষে দূরে ছুঁড়ে ফেলে দেয় তারা আমাকে; যেন আমি একটি সহজলভ্য নারী।
আর নারীদের কথা কি বলব; তারা কাজ শেষে ছুঁড়ে ফেলে দেয় না ঠিক, তবে হাতের ফাঁকে নিয়ে খালি কচলাতে থাকে।
কচলায়ে এত্ত সুখ পায় তারা!

