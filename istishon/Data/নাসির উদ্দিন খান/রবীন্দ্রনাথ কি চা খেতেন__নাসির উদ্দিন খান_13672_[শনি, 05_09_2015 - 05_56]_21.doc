রবীন্দ্রনাথ কি চা খেতেন_


বিখ্যাত ব্যক্তিদের জীবনযাত্রা সম্পর্কে জানার আগ্রহ আমাদের সবারই আছে।
যেমন- রবীন্দ্রনাথ।
গতকাল তাঁর জন্মদিন গেছে।
আজ তিনি বেঁচে থাকলে তাঁর বয়স হত ১৫৪।
ধরি, তিনি আজো বেঁচে আছেন।
এবং মনে করি, তাঁর জন্মদিনে মুন্নি সাহা সাক্ষাতকার নিতে গেছেন-
- ও দাদু, ১৫৪ তম জন্মদিনে আপনার অনুভূতি কি?
- ওরে তুই একটুকু চুপ কর। বয়েস হয়েছে মা, একেলা থাকিতে দে, আপাতত তুই সর।
এখানে প্রশ্ন জাগা স্বাভাবিক- সত্যিই কি তিনি মুন্নিপুকে মা বলে ডাকতেন?
আচছা থাক, সে অন্য প্রসঙ্গ, আমরা বরং মূল প্রসঙ্গে আসি।
আমার হঠাৎ জানতে ইচ্ছে হয়েছে, রবীন্দ্রনাথ কি চা খেতেন?
এমনটি জানতে চাওয়ার কারণ আছে বৈকি।
অমন শ্মশ্রুশোভিত মুখখানা দিয়ে চা খাওয়াটা মোটেই সহজসাধ্য ব্যাপার নয়।
একে তিনি কবি, তার উপর সৌখিন মানুষ। বিচ্ছিরি ভাবে দাঁড়ি গোঁফ ডুবিয়ে চা খেতে হবে ভেবে হয়তো তিনি চা-ই খেতে চাইতেন না।
তবু ধরে নিয়েছি, তিনি চা খেতেন।
এটা ধরে নিতে গিয়ে আবার নতুন প্রশ্নের উদয় হয়েছে মনে।
চা খেলে কিভাবে খেতেন তিনি? কাপে চুমুক দিয়ে, নাকি স্ট্র দিয়ে?
এটা ভাবতে গিয়ে আবার নয়া প্রশ্ন জেগেছে- আচ্ছা, তখন কি স্ট্র আবিষ্কার হয়েছিল?
এইরকম নানান অজানা প্রশ্নে জর্জরিত আমার মনটা।
আচ্ছা, এইসব প্রশ্নের উত্তর কি কখনই জানতে পারব না আমি?
নাকি মনকে প্রবোধ দিয়ে বলব-
জানার কোন শেষ নাই,
জানার চেষ্টা বৃথা তাই।

