মারি ফ্যালাইবা না তঅঅ__


মারি ফ্যালাইবা না তঅঅ..
এই ‘মারি ফ্যালাইবা না ত’ কথাটি কোন এক সময় বেশ প্রচলিত ছিল চাটগাঁয়।
[যেমনটি প্রচলিত ছিল ‘মার বদি আলম’]
প্রায় বছর দুই-তিন আগে ডিসি হিল প্রাঙ্গনে দু’টি আঞ্চলিক নাটক দেখার সৌভাগ্য হয়েছিল আমার। একটি ‘সাম্পান ওয়ালা’ অন্যটি ‘বউ ফলা সোনা মিয়া’। শুনেছি দু’টি নাটকই আজ থেকে ২৫/৩০ বছরের পুরনো। প্রথমটি নাকি আরো বেশি পুরনো। তাঁরা (কমার্শিয়াল থিয়েটার) মাঝে মাঝেই নাটকগুলো মঞ্চস্থ করে থাকেন।
অভিনেতা-অভনেত্রীরা ছিলেন- পঙ্কজ বৈদ্য সুজন, দীলিপ হোড়, সমীরণ চৌধুরী সহ আরো অনেকে। তাঁরা সবাই এখন ষাটোর্ধ।
‘বউ ফলা সোনা মিয়া’য় দীলিপ হোড় ‘মারি ফ্যালাইবা না তঅঅ...’ ডায়লগটি ব্যবহার করেছিলেন।
[ শেষের দিকে খানিকটা টেনে বলতে হয় ]
দীলিপ হোড়ের চরিত্রটি ছিল একটি গোয়েন্দা চরিত্র, যে কিনা হিজরা ছদ্মবেশে থাকে।
এক সময় নাকি কথাটি অনেকে ঠাট্টা মশকরা করতে ব্যবহার করত।
[ অনেকে আবার ইভটিজিঙেও ব্যবহার করত ]
বিবাহিত-অবিবাহিত যুগলদের মধ্যেও নাকি এ ডায়লগের কদর ছিল বেশ।
তবে সব সময় নয়, কিছু কিছু মুহুর্তে।
তাদের বলার ঢঙেও নাকি কিছুটা পার্থক্য থাকত।
[ গলাটাকে খাদে নামিয়ে গাঢ় স্বরে বলত আরকি ]
সে যাইহোক, আসুন আমরা সবাই মিলে একবার প্র্যাকটিস করে নিই ডায়লগটা।
লম্বা করে দম নিন একটা।
এবার হুসসসসস... করে দম ফেলতে ফেলতে বলুন-
মারি ফ্যালাইবা না তঅঅঅঅ...

