টাক


প্রিয় টেকো ভাইয়েরা, কেমন আছেন?
কেন আপনারা আমার প্রিয়, তা দয়া করে নিজ অনুমানে বুঝে নেবেন।
তা, কি নিয়ে যেন কথা বলছিলাম....
ও হ্যাঁ, টাক।
‘টাক, এক ঘন্টায় ঢেকে যাক’ এমন বিজ্ঞাপন দেখে মোটেও প্রলুব্ধ হবেন না। শুনেছি, সবই নাকি ভাঁওতাবাজি।
যদিও টাক্লিনিকে আমি কখনো যাইনি, তবে কৌতুহলবসতঃ ফোন করেছিলাম একবার। ফোন ধরেছিল এক মহিলা রিসিপশনিস্ট। তিনি আবার কথা বলেন বাংলিশ উচ্চারণে স্টাইল করে করে। এক দুপুরে ফোন দিলাম। ফোন ধরেই তিনি বললেন-
- গুদ আফঠাড় নুনু।
- [বলে কি এই মেয়ে (আমি একটু গলা খাঁকারি দিলাম) ]
- তাকদুমাদুম হ্যায়াড় গ্রাফতিং, আপনাড় কি সেবা কড়তে পাড়ি স্যাড়।
- (ততক্ষণে কথা বলার খায়েশ মিটে গেছে আমার)
- হ্যালাও স্যাড়...
- ইয়ে... এখানে কি শুধু মাথার টাকের সেবা দেয়া হয়?
ঠাস করে ফোন রেখে দেয়ার শব্দ শুনলাম।
ঈশ, বেটির দেমাগ কত!
যাইহোক, যা বলছিলাম।
টাক নিয়ে মন খারাপ করার কিছু নেই।
একবার, জাস্ট একবার ভেবে দেখুন- টাক হওয়ার কারণে আপনি কত ধরনের সুবিধা ভোগ করে থাকেন।
টাকে গরমকালে আরাম হয়।
বর্ষাকালে বৃষ্টির পানি মাথায় জমে থাকে না।
রোদ-বৃষ্টির অত্যাচারে টাকের চামড়া অনুভূতিহীন হয়ে পড়ায় শীতকালে তেমন একটা শীত অনুভূত হয় না।
টাকঅলাদের মাথা আঁচড়ানোর ঝামেলা থাকে না।
কাক পক্ষীরা আমাদের মাথায় তাদের যে উষ্মা প্রকাশ করে থাকে, তা চুলঅলাদের চুলে লেপ্টে থাকলেও টাকঅলাদের সমস্যা হয় না; কাগজ-ফাগজ দিয়ে চ্যুঁউঁৎ করে মুছে নিলেই সেড়ে যায়।
নিশ্চয় ভবিষ্যতে টিভি চ্যানেল গুলোতে টকশো’র আদলে টাকশো দেখতে পাবো আমরা।
হিন্দী ফিল্মের নামকরণে ‘টাক’ শব্দের ব্যবহার লক্ষ্যনীয়। যেমন- ‘টাক দে ইণ্ডিয়া’।
মনে রাখবেন, পৃথিবী বিখ্যাত বেশিরভাগ মানুষই টাক সর্বস্ব।
[তবে মহিলা টাকীদের সংখ্যা বিশ্বে নিতান্তই নগন্য। তাই তাঁদের মধ্যে বিখ্যাত’র সংখ্যাও কম ]
সুতরাং চুল নেই বলে মোটেই মন খারাপ করবেন না।
অবসরে এক-আধটু গান-বাজনা করার চেষ্টা করবেন, মনটা ভাল থাকবে।
তাহলে আর দেরী কেন, আসুন এখন একটু টাক্কীর্তন করা যাক।
টেকো টেকো করিস না লো
ও গোয়ালের ঝি,
আমায় বিধাতা করেছে টেকো
আমি করবো কি।
এক টেকো অর্থমন্ত্রী
আবদুল মুহিতভাই,
আরেক টেকো আমি কৃষ্ণ
সকল রাধে চায় ♫•*¨*•.¸¸♫♪

