সমাজের কাছে এটা আত্মহত্যা, চরম ঘৃণ্য কাজ, কিন্তু আমার কাছে, ধীরসুস্থির প্রকৃয়ায় হত্যাকাণ্ড হিসেবেই থাকবে____


বড় ভাই বলেই ওকে ডাকতাম।
দেখতে শুনতে বেশ স্মার্ট ছিল। হাতের লেখা কম্পিটিশনে পুরো চিটাগং এ ২য় হয়েছিল। স্কুল লাইফের বেশ কিছু মধুর সময় কেটেছে তার সাথে। ওর আসল নাম মোঃ সজীব হোসেন, ডাকনাম সজীব। গতকাল রাত ১১ টার দিকে (প্রায়) স্বেচ্ছায় মৃত্যুবরণ করেছে।
.
হাই স্কুলে যখন প্রথম ক্লাস করতে আসলাম মঈনুর হাতের লেখা দেখে তাজ্জব হয়ে গিয়েছিলাম, জিজ্ঞেস
করেছিলাম লেখা আমাকে শিখাতে পারবে কিনা। ওর থেকেই পরে জানতে পারি, কম্পিটিশনে সে ৩য় হয়েছিল, আর সজীব হয়েছিল প্রথম। বেচারার সাথে যখন প্রথম দেখা হয়, ওর হাসিমুখ এবং সেনস অব হিউমার দেখে ভাল লেগে গিয়েছিল। একমাত্র ও-ই আমাকে সাজীদ (আমার আসল এবং পছন্দের ডাক নাম) বলে ডাকত(আর সবাই ছোটন ডাকত)। এরপর নিয়মিত খেলার মাঠে ওর সাথে ক্লোজড হ ওয়া, প্রাইভেট কোচিং এ খুনসুটি, স্কুলে রসিকতায় বেশ
ভাল বন্ধুতে পরিণত হলাম। ক্লাস ডায়েরী এবং নতুন ব ই-খাতায় নাম ওকে দিয়েই লেখাতাম।
.
উল্লেখ্য, আমাদের ব্যাচসহ পুরো স্কুলের অন্যতম সেরা খেলোয়াড় ছিল ও। কি পারত না সে! ব্যাডমিন্টন
(উপজেলায় সেরা), ক্রিকেট, ভলিবল, ক্যারম, ফুটবল, দাবা- কোনো খেলাতেই তার সাফল্যের ঝুড়ি খালি
ছিল না। এর মধ্যে ২০১১ সালের ফুটবল টুর্ণামেন্টে (জোনের খেলা) ওর দেওয়া একমাত্র গোলে আমাদের স্কুল দল হাইদচকিয়া স্কুলের বিপক্ষে ফাইনাল ম্যাচে এগিয়ে যায়, যদি ও শেষ মুহুর্তের মারামারিতে খেলাটি পণ্ড হয়ে
গিয়েছিল। সেদিন ওর প্রতি
অন্যরকম একটা আবেগ তৈরি
হয়েছিল, খেলাশেষে তাকে জড়িয়ে ধরেছিলাম। একমাত্র দাবা খেলাটাই কেবল ওর চেয়ে ভাল পারতাম এবং
এটা নিয়ে ওর সাথে বেশ লড়াই ও হতো।
.
একবার হেড স্যার ক্লাসে এসে
জিজ্ঞেস করেছিলেন, কার জীবনের লক্ষ কি। ও দাড়িয়ে বলেছিল, "স্যার, আমি খেলোয়াড় হতে চাই।" আমরা
বেশ হেসেছিলাম, স্যার ও
হেসেছিলেন। খেলোয়াড় অবশ্য হয়ে যেত, যদি বেচে থাকত।
.
শুনেছি "সুজানা" নামের একটা মেয়ের সাথে ওর ভালবাসা ছিল। এ নিয়ে আরেকজনের সাথে তার বেশ লড়াই চলত, দুয়েকবার নাকি মার ও খেয়েছে বেশ এবং এ নিয়ে বিচারসভা ও বসেছিল। এই মার্চে মেয়েটির করুণ মৃত্যু (রহস্যময় মৃত্যু, স্যুইসাইড কেইস) ঘটলে বেচারাকে সমাজ, বন্ধু, পরিবার থেকে প্রচুর চাপ সহ্য করতে হয়। আর না পেরে গতকাল রাতে চরম পরিণতিকে শ্রেয় মনে করে বিষের কৌটা বেছে নেই এই স্বপ্নিল ছেলেটি। সমাজের কাছে এটা আত্মহত্যা, চরম ঘৃণ্য কাজ, কিন্তু আমার কাছে, ধীরসুস্থির প্রকৃয়ায় হত্যাকাণ্ড হিসেবেই থাকবে। অপরাধী আমরা তথা এই সমাজ ব্যবস্থা, যারা মানসিক যন্ত্রণা দিয়ে হাজারো ছেলেকে অকালে ঝড়িয়ে দেই। হয়তো ধর্মীয় বিচারে জাহান্নামেই যাবে ও এবং মেয়েটি। কিন্তু, প্রেমের বিচারে ওরা জান্নাত-জাহান্নাম থেকেও অনেক অনেক উপরে থাকবে।
.
যেখানেই যাস না কেন বড় ভাই, ভাল থাকিস- এটাই প্রত্যাশা।

