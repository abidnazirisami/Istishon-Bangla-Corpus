স্বপ্নের স্বপ্ন 


ধুর কিছুইতেই হিসাবটা আজকে মিলছে না। সেই কতক্ষণ ধরে চেষ্টা করে যাচ্ছি। একের পর এক পেইজ হিসাব করছি আর মাথায় চিন্তা টা ঘুরপাক খাচ্ছে। উফ এখন মাথাটাই ব্যাথা করছে। এখন আর পারব না। পরে না হয় আবার চেষ্টা করব।
সোফায় বসা ছিলাম। হাতে শিটটা নিয়ে পড়া শুরু করলাম। মাঝে মাঝে ভাবি এই টপিক গুলা যে কে আবিস্কার করছিল। হুম এবার মেসে গিয়ে গুগুলে ব্যাপারটা দেখতে হবে। কি আজগুবি এক একটা টপিক। সিকুএন্স,কনভারজেন্স,ডাইভারজেন্স.........আর যে কত থিওরেম। আল্লাহ মাঝে মাঝে মনে হয় কেন যে মরার এই ডিপার্টমেন্টে ভর্তি হইসিলাম। না আর বসতে ভাল লাগছে না। সোফার নরম গদিতে শরীরখানা এলিয়ে দিয়ে একটু বুঝার চেষ্টা করলাম টপিকগুলা।
....................................................................................................................................
বাসার সামনে একটা ছোট্ট একটা বাগান আছে। কোন কাজ না থাকায় বসে বসে ছোট একটা লাঠি দিয়ে মাঠি খুরছিলাম। অনেক ছোট ছোট কেঁচো দেখলাম কিলবিল করছে। আমি আর খুড়ি নাই। হটাত আম্মার ডাক শুনতে পারলাম। “আসছি আম্মা” বলে আপাতত আম্মাকে থামিয়ে দিলাম। উঠতে যাব এমন সময় দেখলাম একটা সাপ ওই দেয়ালের ফাক দিয়ে বের হয়ে আসতেছে। হুম একটু লম্বাই হবে। একদম কালো। গা শিহরিয়ে উঠার মতই। কেমন জানি একটা ভয় হল। চলে এলাম।আম্মার সামনে যেতেই বললেন “ কি রে কালকে আবার চলে যাবি কই থাকিস। বস এখানে।“ আচ্ছা আম্মা। বলেই বসে পড়লাম। কিন্তু ভাল লাগছিল না।আম্মাকে বলে আবার বাইরে গেলাম।সেই আগের জায়গায়। এবার মাটি না খুড়ে সিঁড়িতে বসে পড়লাম। ওমা এতো সেই সাপটা এখানে কি করছে। ধুর আমি আরেকটা বোকা। সাপকি আমার কথা শুনবে নাকি। যাই হোউক দেখা শুরু করলাম সাপটা আসলে কি করে। কিন্তু একি...! এতো দেয়াল দেয়াল বেয়ে উঠা শুরু করছে। ভয় পেলাম কারণ দেয়ালের সাথে গেসেই আম্মা বসে টিভি দেখছেন। লাঠি নিয়ে তেড়ে গেলাম সাপটাকে থামাতে। বাড়িও দিলাম।কিন্তু নিশানা কেমনে কই লাগল কিছুই বুঝার আগে সাপটা কেমন শেষ একবার আমার দিকে তাকিয়ে জানালা দিয়ে বাসায় ঢুকে পড়ল। ইয়া আল্লাহ…! আমি দৌড়। গিয়ে দেখি আম্মার কিছুই হয় নাই। “সাপ, আম্মা সাপ ঢুকছে।“ বলেই আমি হাপাতে লাগলাম। আম্মাও একটু অবাক হয়েই বললেন “ কি ! সাপ? কই? কোথায়?” ... “আম্মা উঠ জানালা দিয়েই ঢুকছে।“ বলেই আম্মাকে সরিয়ে আমি সাপ খুজতে লাগলাম। সোফা সরিয়ে তন্ন তন্ন করে খুজলাম কিন্তু নাহ একদম খুজে পাই নাই সাপটাকে।
আম্মা কিছুটা রেগেই বললেন” কি সব ফাজলামো শুরু করলি…!! বললাম একটু বসতে। কালকে তো চলে যাবি।“ আচ্ছা বলেই সোফা ঠিক করে বসে পড়লাম। মাথায় ঘুরছে …. আমি কি তাইলে ভুল কিছু দেখছি নাকি সত্তি সাপ ঢুকছিল। আসলে হটাত মনে হল মাথার ভিতর একটা কঠিন চিন্তা ঢুকে গেছে।সাপটা দেখতে যে কি পরিমাণ ভয়ংকর সেটা তো আমি বুঝতে পারছি।
মনে হল আবার বাইরে যাই। আম্মাকে বলে আবার উঠে পড়লাম। আবার সিড়িতে বসলাম। মনে হল একটা লাঠি হাতে রাখা দরকার। নিলাম। একি….!!! সাপটা তার লম্বা জিব্বা বের করতে করতে সেই এক জানালা দিয়েই বের হচ্ছে। কি বিদঘুটে জিব্বা। আমার বিন্দু মাত্র সাহস হয় নাই লাঠি নিয়ে এই জন্তুটাকে তারা করি। বসে শুধু দেখলাম। মনে হল সাপটা বুঝি আমার সাথে এক লুকুচুরি খেলায় মেতে উঠেছে। এবার যা দেখলাম টা ছিল আরো ভয়ংকর। কেন জানি মনে হল সাপটা এবার আগের চেয়ে কালো হতে শুরু করল। প্রথমে মনে হইছিল কোন নরমাল সাপ হবে। কিন্তু এবার এর দেহ দেখলাম কিছুটা মোটা হচ্ছে আর ফনা টা দেখলাম কেমন পেচিয়ে পেচিয়ে প্রশস্ত হচ্ছে। এবার আসলেই অনেক ভয় পেলাম। হটাত আবিস্কার করলাম আমি উঠে দাঁড়িয়েছি।
………………………………………………………………………………………………………………………………………………………………….
“ওই বেটা ,ওই দিন দুপুরে ঘুমাস কেন। উঠ।“ ঘুম ভাঙতেই দেখি এক পরিচিত মুখ। আমার এক বন্ধু। আমাকে দেখতে এসেছে। হটাত খেয়াল করলাম যে এতক্ষন যা হল তাকি স্বপ্ন ছিল তাইলে…!! অবাক হলাম কারণ আমার শরীর প্রচুর ঘামছিল যদিও উপরে ফ্যান ঘুরছিল আর আবহাওয়া এত উষ্ণ ছিল না। “কি রে,দিন দুপুরে এতো ঘুমাস আবার এতো ঘামে আসস” বলেই আমার বন্ধু গামছা হাতে ধরিয়ে দিল। আরেকটু অবাক হলাম কারণ আমার এই বন্ধুটির সাথে আমার তেমন কথা বার্তা হয় না যদিও আমরা একসাথেই ক্লাস করি। আমি আর কিছু না বলে শুধু জোর করে একটা হাসি দিলাম। মাথায় আসলে ওই স্বপ্নটাই ঘুরপাক খাচ্ছিল। কি যে দেখলাম..!!
“আচ্ছা তুই বস আমি একটু ফ্রেশ হয়ে আসি।“বলে উঠতে চাইলাম কিন্তু আমার হাত আটকে ধরে বলল “আরে বস না। কত দিন পর দেখা হইল। কথা আছে। বস।”…… মনে মনে ভাবলাম কত দিন পর কেমনে কয়দিন আগেও তো একসাথে ক্লাস করলাম। আমাকে এসেই তো জিজ্ঞাসা করল ক্লাস হবে কিনা। যাই হউক কথা বলার জন্য বসে পড়লাম। হটাত বলল” কিরে তুই নাকি সবাইকে বলে বেড়াচ্ছিস তদের বাসায় সাপ ঢুকেছিল।সত্যি?” মাথায় মনে হল সারে ১০ মণ ওজনের বাজ পড়ল। আরে..! এটাতো আমার স্বপ্নের ঘটনা। এ জানলো কেমনে..!
হটাত অনুভব করলাম যে সোফায় দুজন বসে আছি সেখানে আমি কেন জানি এক সাইডে সরে যেতে লাগলাম। মনে হল আমার বন্ধুটি আকারে একটু বড় হতে লাগলো। আমার মনে আসতে আসতে ভয় প্রবেশ করতে লাগলো। হটাত অনুভব করলাম কেমন একটা ধারালো কিছু লেগে আছে। কিন্তু একি..!! আমি কি আবার স্বপ্ন দেখছি? কিন্তু না এতো স্বপ্ন না। সত্যি।আমার বন্ধু দেখলাম কেমন বিদঘুটে একটা চেহারা ধারণ করল। জিব্বা সত্যি ওই সাপের মতই। দাঁত গুলাও কেমন জানি হয়ে গেলো। ওর ধারালো হাত আমার পেটের মাংসে মনে হল গেতে যাচ্ছে। আমি প্রবল চেষ্টা করছি ওর সেই হাত সরাতে। কিন্তু মনে হল আমার হাত কোথাও যেন বাধা। কিন্তু হাততো দেখি আগের মতই। একদম নড়তেই পারছি না। ওকি আমাকে মারতে আসছে?
………………………………………………………………………………………………………………………………………………………………....
“ওই, উঠ শুক্রবারে এতো ঘুমাস কেন?” দেখলাম ছোট আপু আমাকে ধাক্কাচ্ছে। ঠিক মত তখনও নড়তে পারছি না। পেটের মধ্যে কেমন একটা ব্যাথা লাগছে। হটাত খেয়াল করলাম হাতে শিট। সেই সিকুয়েন্স, কনাভারজেন্স। তাকিয়ে দেখলাম ল্যাপটপ অন করা। হুম একটা কোড ওপেন করা। সেই কোড যেটা নিয়ে গত একদিন আমি চিন্তায় ছিলাম কিন্তু মিলাতে পারি নাই। কিন্তু….!!!
ভাবলাম কোন জগতে ছিলাম আমি। স্বপ্নের ভিতর দিয়ে সপ্নে রাজ্যে ঘুরে আসলাম। কিন্তু স্বপ্নটা কেমন উদ্ভট ছিল। স্বপ্নটা আরেকটু সুন্দর হইত। মজার ব্যাপার এবারো ঘুম থেকে উঠে দেখি ঘেমে গেছি। তবে এবার খুশি স্বপ্নটা ভেংগেছে। আসলে সব সময় স্বপ্ন দেখা ভাল না। 

