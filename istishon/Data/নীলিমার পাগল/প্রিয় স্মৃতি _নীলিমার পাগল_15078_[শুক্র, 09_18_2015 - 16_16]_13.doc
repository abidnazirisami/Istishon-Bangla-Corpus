প্রিয় স্মৃতি 


একটা গল্প বলি আজ। 
এখনো মনে পরে সেই সন্ধ্যা। আসলে সন্ধ্যা বলা ঠিক না। সন্ধ্যার পর। নিয়মিত চ্যাট হচ্ছিল। আমার আর নীলিমার। গত কিছু দিন ধরেই বুঝতে পারছিলাম মনে হয় নীলিমাকে পেয়ে গেছি। শুধু ও বলে নি নিজের মুখে। ওইদিন অনেক কথা হল। সে চলে যাবে আর একটু পরেই। হটাত জিজ্ঞেস করলাম " Do you love me? " কিছুক্ষণ নীরবতা থাকলেও উত্তর এল " yes " । আমার এখনো সেই সময়টা মনে পরে। খুব সুইট একটা সময়। তারিখটাও খুব সুন্দর ছিল। ২৮ ফেব্রুয়ারি। ভাগ্য ভাল ২৯ হয় নাই। 
সেদিন অনেক খুশি ছিলাম। বারবার সেই yes শব্দটা পড়েছি আর নিজের ভিতরে এক সুনামির চেয়ে বড় আনন্দ অনুভব করেছি। হুম অনেক খুশি ছিলাম আমি। আমাদের প্রেমের শুরু ছিল এটা।
ও আমাকে প্রায়ই বলে " তুমি একটা পাগল " । আসলে হয়ত। কেন জানি এই পাগল শব্দটা আমার খুব প্রিয়। অনেক। তবে নীলিমার মুখ থেকে শুনার জন্যেই পাগল। ও যাতে আমাকে পাগল ডাকে সেজন্য অনেক দুষ্টামি করি। যাতে একবার হলেও আমাকে পাগল ডাকে আর আমিও উত্তরে বলি " হুম, তোমার পাগল " । 
নীলিমার সাথে আমি সারাদিনে অনেক দুষ্টামিই করি। কখন ওর জন্য কবিতা লিখই। নীলিমার মতে আমার গণিত না পরে বা প্রোগ্রামার না হয়ে সাহিত্যিক হওয়া উচিত। তখন তাকে বলেছিলাম " সাহিত্যিক হলে তখন তোমার জন্য ইকুয়েশন বানাতাম "। সেই হাসি ছিল তখন নীলিমার ঠোঠে।
সে এক প্রাণবন্ত হাসি। আমি তার এরকম কিছু গুনের জন্যেই এত পাগল। 
আসলে নীলিমা আমার সাথে রাগ করেছে। সেই ভীষণ রাগ। একা একাই বসে ছিলাম আর নীলিমার কিছু ছবি দেখছিলাম। হটাত সেই দিনগুলার কথা মনে পরল।
সেই মুহূর্ত সেই হাসি সেই কথা আর আমাদের ভালবাসা।
লাভ ইউ :ফুল: 

