অব্যক্ত কথা 


কখনো ভেবেছেন ঠিক একটু পর আপনি কি অবস্থায় থাকবেন অথবা ঠিক একটু সময়ের আগে আপনার অবস্থা কেমন ছিল ? শতকরা কতজন মানুষ এটা ভাবে? আসলেই এই সংখ্যাটা খুব কম। আপনি চিন্তাও করতে পারবেন না আগামী ১ সেকেন্ডে আপনার জীবনে কি হতে পারে। কার কাছে শুনেছিলাম ১টাকার জন্যেও পানিতে ডুব দিতে হয় যদি ১০০ বানানোর ইচ্ছা থাকে।
একটা ছোট উদাহরণ দেই। সূর্য। এক জিনিস কিন্তু তিনটা ভিন্ন সময়ে আমরা একে আলাদা ভাবে দেখি। ভোরের আলো, দুপুরের তপ্ত তাপ, আর পড়ন্ত বিকেল অথবা মায়াবী সূর্য অস্ত। যদি আপনাকে বলা হয় আপনি কোনটা সবার ভাল লাগবে। আশা করি পড়ন্ত বিকেল বা লাল রক্তিম আভায় যে সূর্য অস্ত হয় সেটাকেই প্রাধান্য দিবেন। আসলে ঠিক সেটাই হওয়া উচিত। কেন জানেন ?
মানুষের একটা স্বভাব হল সে একটু সহজে একটু বেশি সুন্দরজ উপভোগ করতে চায়। আপনি কখনই ভর দুপুরে সূর্যের সুন্দরজ উপভোগ করতে যাবেন না অথবা আপনার আরামের ঘুম ভেঙ্গে নিশ্চয়ই ইচ্ছা হবে না ভোরের হাল্কা শিতল হাওয়ায় এক হয়ে সূর্য উঠা দেখতে( কোন বিখ্যাত স্থান হলে অন্য কথা)। কিন্তু একটা পড়ন্ত বিকেল আসলে বা রক্তিম আভায় ভরা সন্ধ্যা দেখতে সবাই ভালবাসে। আমাদের প্রকৃতি আসলেই এরকম। তার এক জিনিসের অনেক রুপ। মনে রাখবেন আমরা কিন্তু এই প্রকৃতির অন্তর্ভুক্ত। 
মাঝে মাঝেই মনে হয় আসলে কিছু নির্দিষ্ট সময় পর জীবনের এক এক মোড় আসে। সেই অবস্থা গুলো কখন হয় আপনার পক্ষে না হয় আপনার বিপক্ষে। আপনার বিপক্ষে এর মানে এই না যে জীবন আপনার জন্য না, এর মানে জীবনে চলার পথে জীবনের গতির সাথে আপনার কোথাও না কোথাও হিসেবে গরমিল হয়েছে। আপনি যদি বুদ্ধিমান হতেন আপনার হিসাবটা ঠিক তখনই ঠিক করে নিতেন। গাড়িতে উঠার আগে যন্ত্র দেখা ভাল নাকি মাঝ পথে গাড়ি নস্ট হলে তখন কস্ট করা ভাল? 
বিজ্ঞ বিজ্ঞ ব্যক্তিরা প্রায় বলে আগের দিনের মানুষরা নাকি অনেক দিন বাঁচত। মাঝে মাঝে এই কথাটা আমাকে ভাবিয়ে তুলে তারা এত কষ্ট কিভাবে মেনে নিত, আবার মনে হয় আসলে তারা অনেক কিছুই দেখেচেন,জেনেছেন আবার অনেক আনন্দ পেয়েছেন। আনন্দ কেন আসল একটু পরেই বলি। 
একটু চিন্তা করুন তো আমাদের জন্ম থেকে মৃত্যু পর্যন্ত সুখ বেশি না কস্ট বেশি। আচ্ছা ধরুন আপনি নিতান্তই গরিব। দিন আনেন দিন খান। ধরে নিলাম আপনি ভিক্ষা করেন ( আমার এই উদাহরন বাংলাদেশের ভিক্ষুকদের বাদ দিয়ে)। সারাদিন ধরে অভুক্ত থেকে হাত পেতে, আল্লহার দোহাই দিয়ে সবার কাছ থেকে টাকা জোগাড় করেন। সেই টাকার পরিমান কত। চিন্তা করে দেখুন খুব বেশি না। আপনি যদি খুব গরিব এবং অভুক্ত হন তাহলে আপনি কি করবেন এই টাকা দিয়ে। সর্ব প্রথম আপনার মনে হবে আপনার পাকস্থলি আপনার দেহে চাবুকের মত আঘাত করছে খাবারের জন্য। হয়ত আপনি আপনার ভিক্ষার টাকা দিয়ে আগে আপনার ক্ষুদাই মিটাবেন। সত্যি করে বলুন তো কেমন লাগবে তখন। মনে হবে কত সুখ আপনার। বাইরের নিরমল বাতাস আপনার দেহ ছুয়ে জাবে।মনে প্রশান্তি আসবে। সবচেয়ে বড় কথা কেউ হাসলে আপনিও তার সাথে একটু হাসতে পারবেন। 
সত্যি হয়ত আমাদের জীবনটাই এরকম। আমাদের সুখটা আসলে অনেক দামী। এই সুখ সবাই কিনতে পারে না। আর যারা কিনতে পারে এবং সেই সুখ ধরে রাখতে পারে তারা আসলে জিনিয়াস। 
হয়ত আমাকে আপনার বলতে ইচ্ছা হতে পারে "ওই মিয়া মজা লন....! এত কিছু কইলেন তাইলে বলেন তো মানুষের আসল সুখ কই লুকিয়ে আছে..?" 
তাইলে আমার একটা প্রশ্ন আছে আপনার কাছে। কাউকে কখন ভালবেসেছেন ? এইজে আবার শুনুন কাউকে কি কখনো ভালবেসেছেন ?
কি মনে হয় গালফ্রেন্ড নাকি বয়ফ্রেন্ড এর কথা জিজ্ঞাসা করেছি ? নাহ আসলে ঠিক এরকম কিছুই জিজ্ঞাসা করিনাই। তবে যা জানতে চাইছি তার ভিতরে এইটা পরে। আপনি বলতে পারেন আরে ভাই তাইলে তো বাকি থাকে পরিবার। আমরা তো পরিবারের সবাকেই ভালবাসি তাইলে আবার এই প্রশ্ন কেন ? বুদ্ধিমান হলে একবার ভেবে দেখবেন আসলে কি তাই ?
এবার আসি প্রিয় সঙ্গিনির কথায়। আমি তো ছেলে তাই একটা মেয়ের কথাই বলি। 
আচ্ছা কাউকে মন দিয়েছেন? এবার বলবেন " হ্যাঁ ভাইজান এবারের উত্তর কিন্তু প্রেম ঘটিত"। জি ভাইজান আসলেই তাই। আচ্ছা মনে হয়েছে কারো বকা শুনতে আপনার ভাল লাগে, মনে হয়েছে " ইসশশস একবার দেখতে ইচ্ছা হচ্ছে, মনে হয়েছে সবার মধ্যে ও এতো সুন্দর।" অথবা এমন কেউ কি আপনার আছে যে আপনি না খেলে আপনাকে কথা শুনায়, আপনাকে ওষুধ খাওয়ানোর জন্য আপনাকে প্লিজ বলে অথবা আপনার কাছ থেকে ভবিষ্যতের সুন্দর স্বপ্নের কিছু গতিশীল চিত্রকল্প দেখতে চায়। যদি এমন হয় তাইলে কেউ আপনাকে ভালবেসেছে অথবা আপনি কাউকে ভালবেসেছেন। 
যেদিন কাউকে আসলেই ভালবাসবেন তার জন্যে আসলে সব করতে ইচ্ছা হবে। আশে পাশের কে কি বলল তা আপনার কানে কখনই ঢুকবে না। কেন জানেন? উত্তর আসলে একটাই আপনি তাকে ভালবাসেন। সত্যি ভালবাসেন। সে যখন হাসে আপনার ইচ্ছা হবে ওই কেউক্রাডাঙ্গের চূড়ায় উঠে তার জন্য একটা ফুল নিয়ে আসতে অথবা মনে হবে তার পায়ে নুপুর পরিয়ে দিতে যাতে নুপুরের প্রতিধ্বনি আপনার কানে লাগে আর প্রেমের গুনগুন আপনার মনে বাজে। হয়ত তার সুন্দরজ প্রকাশের জন্য অনেক নাম দিবেন টুনটুনি......সুন্দরী....কলিজার টুকরা......সবশেষে হয়ত নীলিমা। আমার মতে নীল রঙকে ভালবাসার প্রতিক করে দেয়া উচিত। কেমন জানি একটা স্নিগ্ধতার আভা থাকে সবসময়। 
যদি কাউকে কখন ভালবাসেন সত্তিকারে ভালবাসবেন। চলনা করতে যাবেন না। অনেক ভালবাসবেন। মন দিয়ে ভালবাসবেন। আর পারলে একটা মিস্টি নাম দিয়েন। ভালবেসে। দেখবেন সুখ আপনার সামনে একদম কাছে। 

