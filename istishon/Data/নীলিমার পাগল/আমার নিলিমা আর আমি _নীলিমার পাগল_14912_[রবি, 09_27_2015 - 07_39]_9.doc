আমার নিলিমা আর আমি 


প্রথমদিকে খুব কবিতা লিখতাম। সব কবিতার বিষয়বস্তু নিলিমা। এখন যে লিখিনা ঠিক তা না। ওইরকম লেখার সময় পাচ্ছি না। তবে লিখার সময় হলেই লিখে ফেলব। নিলিমার কোন কিছুতেই আমার দেরি ভাল লাগে না। যখন কবিতা গুলা নিলিমাকে দিতাম ও পরে খুব খুশি হইত। বলত অনেক সুন্দর হইসে। আমার লিখা কবিতা গুলা পরলে যে কেউ নিলিমা সম্পর্কে একটা ধারনা পাবে। কেমন তার চোখ, কেমন তার হাসি আর কেমন তার চুল।
নিলিমার চুল অনেক লম্বা। আমার ভালই লাগে। কয়েকবার ছোট করার উদ্যোগ নিয়েছিল সে কিন্তু বারণ করে আটকে দিছি।কারন আছে। তাকে খোলা চুলে আমি বেশ কয়েকবার দেখেছি। কিন্তু বলার সাহস হয় নাই যে ওই দীঘল কালো চুলের অধিকারিণী কত সুন্দর। তবে তাকে আমার কবিতার মাধ্যমে জানাতে পেরেছি, সে কম কিসের।
আজ সে জানে আমি তাকেই ভালবাসি আর আমিও জানি আমরা দুজন দুজনকে ভালবাসি। নিলিমা যখন ছিল না তখন পিছুটান শব্দটা আমার কাছে পরিচিত হলেও এর বাস্তবিক প্রতিফলন আমার কাছে ছিল না। কিন্তু পিছুটান কি আর এর প্রভাব এখন হাড়ে হাড়ে বুঝতে পারি। মনে হয় এইটাই প্রেম আর এইটাই ভালবাসা।
আমার কেন জানি মনে হয় ভালবাসার সংজ্ঞা জানা উচিত না। তাহলে ভালবাসা তৈরির জন্য একটা নকল মনস্তাত্ত্বিক কল্পনা মগজে তৈরি হয়। আমার মতে ভালবাসা সম্পূর্ণ প্রাকৃতিক। এটা বলার কারণ হল নিলিমাকে দেখার আগ পর্যন্ত আমি আরো অনেক মেয়েই দেখছি। কারো প্রতি এত টান আমার তৈরি হয় নাই। আমার কখনও মনে হয় নাই এই বুঝি সে যার জন্য শরীরে রক্ত প্রবাহ দ্রুত হচ্ছে, এই বুঝি সেই যার জন্য ম্যাথের সব সুত্র গুলমেলে পেকে যাচ্ছে। মনে হচ্ছে রক্ত কনিকা একে ওপরের সাথে আলোর বেগে ধাক্কা খাচ্ছে। হুম তখনই বুঝলাম হৃৎপিণ্ডের খুব দ্রুত রক্ত নিচ্ছে আবার দিচ্ছে। আমি খুব ভালভাবেই বুঝলাম না আমার হাই প্রেসার হয় নাই। আমি প্রেমে পরেছি। নিলিমার।
সেই প্রথম থেকে আজ পর্যন্ত নিলিমার প্রতি আমার ভালবাসা কমেনি। বরং প্রতিদিন সেটা বাড়ে। আমার খুব ইচ্ছা সময়ের সাথে সেই বাড়ার হারটা যদি আমি বের করতে পারতাম....!!
হুম সবসময় যে সব কিছু ভালই ছিল তাও নয়। মাঝে মাঝে মিষ্টি ঝগড়া ছিল। আবার অনেক সিরিয়াস কিছু ছিল। মাঝে মাঝে অনেক রাগও উঠে। কেউ যদি আমাকে জিজ্ঞেস করে কোন সময় আমার কাছ থেকে দূরে থাকা ভাল আমি এক কথায় উত্তর দেই যখন আমার রাগ উঠে। কিন্তু আমি নিজেই অবাক হই যখন দেখি অনেক কিছুর পড়েও নিলিমার প্রতি আমার রাগ নেই। একটু মিষ্টি করে কথা বললেই মনে হয় এই মিষ্টি কণ্ঠের প্রতি যে রাগ করে সে বোকা ছাড়া আর কিছুই না। ঠিক সেই সময় মনে হয় রাগ ঘার থেকে নেমে এক দৌড়ে পালায়।
মাঝে মাঝে খুব কষ্টও হয়। না সেটা আমার রাগ না। শুধুই কষ্ট সাথে কিছু অভিমান। কিন্তু ......থাক সে কথা।
দিন শেষে সূর্য যেমন অস্ত যায় আর রাতের আকাশে স্নিগ্ধ চাঁদের আলো উকি মারে আমি ঠিক তেমনি। দিন শেষে আমি শুধু জানি, আমি নিলিমাকেই ভালবাসি।
A million stars up in the sky
one shines brighter I can't deny
A love so precious a love so true
a love that comes from me to you...

