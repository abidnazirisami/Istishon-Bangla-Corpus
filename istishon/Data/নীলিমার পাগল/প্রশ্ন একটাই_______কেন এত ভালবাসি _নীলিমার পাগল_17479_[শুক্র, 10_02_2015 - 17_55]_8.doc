প্রশ্ন একটাই_______কেন এত ভালবাসি 


কখনও একা একা রাতের স্নিগ্ধ আলোর চাঁদ দেখেছেন অথবা একা একা পুকুর পারে জোনাকির ছুটাছুটি উপভোগ করেছেন ? একবার করবেন আর যাই হউক মনে হবে জীবনে একবার হলেও একটা কবিতা লেখা দরকার। যাই লিখেন না কেন দেখবেন আপনার লেখা হবে অসাধারণ। একদম আনাড়ি হাতের লেখা সেটা বুঝা যাবে না তেমন। কেন জানেন। আপনি আসলে আপনার অভিব্যক্তিটাই প্রকাশ করেছেন। আপনাকে যদি বলতাম কম্পিটিশন করেন তাইলে এই কাজ আপনার দ্বারা সম্ভব হত না।
আচ্ছা কখনও কাউকে ভালবেসেছেন খুব গভীর ভাবে? ভালবাসাটা এমন হতে হবে যাতে প্রিয় মানুষের সামান্য কস্টেই আপনার বুক ফেটে যায়। যদি না হয় একবার কাউকে ভালবেসে দেখুন। সেই কষ্টটা বুঝতে পারবেন।
ভাবছেন কাকে ভালবাসবেন আর কিভাবেই বলবেন মনের কথা। না আমি হুট করেই যে কাউকেই ভালবাসতে বলছি না। বাবা মা আছেন, ভাই বোন আছে। তারপরেও সবার যে অভিব্যক্তি আমার কথাটা আসলে তাকে নিয়েই। হুম আমি মনের মানুষের কথাই বলছি। লিঙ্গ বিশেষে সেটা ভিন্ন।
আচ্চা কাউকে কখন এত ভালবেসেছেন যাতে তার খুব সামান্ন্য কথা আপনার গায়ে লাগে অথবা যার মুখ থেকে ভালবাসি শুনতে আপনি অনেক বাহানা করেন অথবা তার জন্য কি অপেক্ষা করেন সে কবে একটু ভালবেসে বলবে "খেয়ে নাও"। জীবনে পেয়েছেন এমন কাউকে কখনও যার চোখের পলক আর চুলের দুলায় আপনার কবিতার কলম অবিরাম যুদ্ধ করে খাতার পৃষ্ঠের সাথে? দেখেছেন এমন কাউকে যার একটু অভিমান আপনার সারা দিনের কর্মে বাধা প্রদান করে। মনে আছে এমন কেউ যার অভিমান ভাঙ্গাবার জন্য আপনি দৃঢ় প্রতিজ্ঞ যদিও সেই মানুষটি অনেক অভিমানি।
কাউকে কি কখন এত ভালবাসবেন যে আপনাকে কষ্ট দেয়ার পর এসেই বলবে মিষ্টি সুরে "sorry"।কাউকে কি অনেক ভালবাসতে ইচ্ছা হবে যার সুরেলি কন্ঠে " ভালবাসি " শুনার জন্য আকুল থাকবেন।
এই ডিজিটালের যুগে ইচ্ছে কি হবে কাউকে খুব ভালবাসতে যার একটা মেসেজ এর জন্য আপনি অপেক্ষা করবেন ঘণ্টার পর ঘণ্টা আর রাতের পর রাত। কাউকে কি এতই ভালবাসতে ইচ্ছা হয় না যে বলে যায় আসবে না কিন্তু মনের আশায় আপনি তার জন্য অপেক্ষা করবেন ?
হুম একজন কে পেয়েছি। নিলিমা। চিন্তা,চেতনা,কাজ-কর্ম,খাওয়া-দাওয়া,হাটা-চলা,ঘুম সব এখন নিলিমা কেন্দ্রিক। হুম আসলে তাকে এত ভালবাসি আর এতই চাই। নিলিমা একদিন আমার লেখা কবিতা পড়ে বলেছিল " আজ বুঝতে পারলাম প্রতিটা কবির কবি হবার কারণ কি" সেদিন হয়ত ওর কবিতাটা অনেক পছন্দ হয়েছিল।
"দেখেছ ওই লাল পদ্ম
কত সুন্দর দেখতে
গালটি তোমার তার চেয়ে সুন্দর
পারতাম যদি ছুঁয়ে দেখতে।
বিধাতার এক অনিন্দ সুন্দর তুমি
পেয়েছি তোমায় আমি
বুকের মাঝে রাখব যতনে
হারাই না যেন একটু খানি ।"
আসলে ওর গাল অনেক সুন্দর। ঠিক ভাবে যদি রুপের বর্ণনা করা যেত নিজেই নিজের কাছে কৃতজ্ঞ থাকতাম। চেষ্টাও করেছি পারি নাই। এই একটা কাজে অনেকবার ব্যর্থ আমি। নিলিমাকেও বলেছি "তুমি এত সুন্দর কেন"।মাঝে মাঝে একটা ব্যপার খুব লক্ষ করি।নিলিমা ছাড়া আমি খুব অসহায়। মনে হয় নাহ ওকেই আমার দরকার। আর যদি সেটা হয় জীবনের ক্ষেত্রে তাইলে তো কোন আপোষ চলবেই না।
আমি নিজেও জানি না কেন ওকে এত ভালবাসি। কি আছে এত ভালবাসার তাও আমি জানি না। আমি জানি সে অভিমান করলে খারাপ লাগে আর সে হাসলে দুনিয়াটাই শান্তি লাগে।
আমি নিলিমাকে একটা কথা প্রায়ই বলি। আমাকে ছেড়ে যাইও না। এই দুনিয়াটা অনেক স্বার্থপর। পাগলটাকে ঠাণ্ডা করার ডাক্তার দুনিয়াতে একটাই আছে। নিলিমা। 

