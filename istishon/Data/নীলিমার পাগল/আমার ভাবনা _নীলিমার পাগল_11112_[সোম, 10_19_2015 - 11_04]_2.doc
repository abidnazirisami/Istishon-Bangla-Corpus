আমার ভাবনা 


হাইড্রলিক চেয়ারে বসে আছি, মাথায় হাত,চোখে গভীর চিন্তা। চাকা গুলোকে এক অনির্দিষ্ট রৈখিক বেগ প্রদান করায় এক এক সময় এক এক দিকে যাচ্ছে। যার ফলে নিজের চারপাশের পরিবেশকে একবার করে দেখে নিতে পারছি।
ঘুম থেকে উঠেই চিন্তাটা ঢুকল। আসলেই চিন্তার বিষয়। তবে হয়ত চিন্তাটা আমার করাটাই যুক্তিগত। তাই তো একসময় মুখে আঙ্গুল নয়ত রুমে পায়চারি আর নাহয় চেয়ারে নিজেকে এলিয়ে দিয়ে ভাবি। হুম,শুধু ভাবি। 
ভাবতে ভাবতে বেলা ১১টা বাজে। আসলে খেয়ালি করিনি ভোর হতে কখন বেলা ১১টা হয়ে গেছে। হয়ত আমার ভাবনাই এর জন্যে দায়ী। এখন তো ভাবনাকে কিছুটা আশ্চর্য মনে হচ্ছে। সত্যি বলতে কি,কিভাবে ভোর বিদায় নিল বলতেই পারি না। যাই হউক হটাত মনে হল এই যা রাতে তো খাই নাই। পাকস্থলী বাবাজি ওইদিকে বেশ জোরেই আন্দোলন চালিয়ে যাচ্ছে কিছু খাবারের জন্য। অতপর নাস্তা। কিন্তু যখন দুজন সঙ্গি নিয়ে বের হলাম মনে হল এখন তো খিদা চলেই গেছে। না আর খাব না। কিন্তু সাথীরা তো নাছোড়বান্দা। খেতেই হবে। অগ্যতা যেতেই হল। গেলাম কিন্তু এক কাপ দই ছাড়া কিছুই নেই নি। আসলে ইচ্ছা নাই। 
আমি আসলে ভাবতেছি.........শুধু ভাবতেছি। 
একটা নির্দিষ্ট সময় পর মনে হল আরেকটু গভীর ভাবে ভাবা উচিত। তাইলে আর দেরি কেন। ভাবা শুরু। ভাবছি আর কম্পিউটারের কিবোর্ডের সাথে এক নির্লিপ্ত সংগ্রামে মেতেছি আমি। কিছু সাংকেতিক চিহ্ন ব্যবহার করে কিছু সমস্যার সমাধান বের করার চেষ্টা করছি। মাঝে মাঝে মিলছে আবার মাঝে হিসাব এত কঠিন হয়ে যাচ্ছে মনে হচ্ছে ধুর আর ভাল লাগে না। মনে মনে বলেছিলাম কথাটা। কিন্তু কম্পিউটার কি শুনে ফেলল ? বুঝতে পারি নাই আসলে। হবে হয়ত তাই। একসময় বুঝতে পারলাম কম্পিউটার আসলে আমার কাজে অনেক বিরক্ত আর সে যেভাবে চলতেছে মনে হচ্ছে গাধাকে পিটিয়ে পিটিয়ে সামনে নিতে হচ্ছে। কিন্তু মানুষ যে কত কিছু জানে সেটা তো আর কম্পিউটার জানে না। হুম এখন সময় হয়েছে জানালা পালটাবার। এই জানালায় পোকা ধরেছে। অতপর নতুন জানালা লাগানোর কাজে ব্যস্ত হয়ে পরলাম। কিন্তু আজকে কি যেন হইছে। সময়ের সাথে যেন আমার এই ভাবনা পাল্লা দিচ্ছে। সময় যত যাচ্ছে আমার ভাবনা বেড়েই যাচ্ছে। ভাবলাম এক কাজ করি এই ভাবনার গতি প্রকৃতি একটু জানা দরকার। কিন্তু চেষ্টা বিফল। অতপর কাজে মনোযোগ।
কাজ করার সময় নিজের উপর আস্থা আর বিশ্বাস নিয়েই কাজে নামি। কখনো ভাবি না হয়ত পারবনা। শুধু মনে করি পারি আর না পারি একবার চেষ্টা করা উচিত। বলেই নেমে পরি। কাজ বলতে যে শুধু বাহ্যিক কাজ আমি আসলে তা বুঝাতে চাই নি। কাজ বলতে আসলে এখানে বাংলা ব্যাকরণকে বুঝাতে চাইছি। মনে আছে, যা করা হয় তাহাই কাজ। 
এখন মনে হচ্ছে মাথার সব নার্ভ এক অবিশ্বাস গতিতে নিজেদের কাজে লাগিয়েছে। প্রতি স্নায়ুর গতি যদি মাপতে পারতাম....!!! কিন্তু আমি তো আর ডাক্তার নই বা কোন যন্ত্র প্রকৌশলী নই। তাই আপাতত এই অদম্য গতির অনুভব নিয়েই সন্তুষ্ট থাকতে হল। 
মাথার এক একটা স্নায়ু মনে হচ্ছে আমার ভাবনায় প্রতি মাইক্রো সেকেন্ডে এক একটা নতুন মাত্রা যোগ করতেছে। নাহ বসে পরলাম।এখন আসলে ভাবনাটাকে বুঝতে হবে।
আমি নিশ্চুপ......
কিছুক্ষন পর আমি যা বুঝলাম তার মানে হল আমি আমার নিলিমাকে অনেক ভালবাসি। হুম আসলেই অনেক। সারা দিন সে আমার সঙ্গি ছিল।আমার নার্ভের সাথে মিশে ছিল। প্রতি মুহূর্তে আমার সাথে সে যোগাযোগ রেখেছে।বলেছে আমাকে ভালবাসে। আর আমি একটা হাদারাম। বুঝতেই পারলাম না। 
ভালবাসা আসলেই অদ্ভুত। খুবই অদ্ভুত। 

