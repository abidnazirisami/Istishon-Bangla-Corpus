পাগল 


সারাদিনে কথা হয়। না অত বেশি না। খুব অল্প। কিন্তু রাত হলে কেন জানি মনে হয় ধীরে ধীরে কোন একটা বিপদ সীমায় ঢুকতে যাচ্ছি। একজন প্রোগ্রামার হিসেবে যে কাজটা সবচেয়ে গুরুত্বপূর্ণ সেটা হল প্রব্লেমের সল্যুশন খুঁজে বের করা। কিন্তু এটা কি ধরনের প্রবলেম বুঝতেসিনা। যতই কোডিং নিয়েই ব্যস্ত থাকি না কেন রাত ১২টা বা ১২ঃ৩০টা বাজলে কেন জানি চোখ আর মন দুইটাই চলে যায় মোবাইলর দিকে। অতঃপর কিছুক্ষণ অপেক্ষা। নাহ কোন সারা শব্দ নাই। কি আর করা। নিজেই লেড লাইট জালিয়ে নিলাম। অনেক হাতরিয়ে অবশেষে নামটা সামনে আসে। দেখলাম নাহ কিছুই আসে নাই। মনটার ভিতরে এক আচমকা ভয় আর দুঃখ কাজ করে তখন। শুধু একটা প্রশ্ন মাথায় ঘুরে। একটু কি আসা যেত না। কিছুক্ষণ……..
না কোন টেক্সট আসে না। অতঃপর দিয়েই দেই টেক্সট। যখন দেখি না কোন উত্তর ও আসে না তখন হতবিহব্বলের মত বসে থাকি কিছুক্ষণ ওই কালো নীলাভ আকাশের দিকে। অনেক তারা উকি মারে। ইচ্ছে হয় একটু গুনি। কিন্তু পরক্ষনেই মনে হয় যার জন্য গুনব সেতো আসে নাই। যা আর গুনবই না। অতঃপর হাইড্রলিক চেয়ারটা বারবার ঘুরাই আর মোবাইলের দিকে একনজরে তাকাই। আমার সব আশা আর চেষ্টা বিফলর দিকে ধাবিত হয়।
যাই হউক আমি আশা ছাড়ি না। ভাবি হয়ত ব্যস্ত। কিছুক্ষণ পরেই চলে আসবে। এভাবেই কেটে যায় ঘণ্টা দুয়েক। হুম দুই ঘণ্টা। হাতে মোবাইল ……...চোখ স্ক্রিনে ……...সাথে হাড্রলিক চেয়ার। কিন্তু নাহ এবার কিছুই আসে না। ঘটনা না তেমন কিছুই না। কিন্তু এভাবেই কেটে যায় পুরো রাত। এই সময়ের ভিতরে চলে যায় অসংখ্য টেক্সট কিন্তু কোন রিপ্লেই আসে না। মাঝে মাঝে মনে হত মোবাইল কম্পানিওালারা মনে করবে এই গ্রাহকের মাথা গেছে। কোন রিপ্লে পায় না কিন্তু টেক্সট দিয়েই যাচ্ছে। 
হটাত কিচিরমির শব্দে বুঝতে পারই ভোর হচ্ছে। পিছনে হাত দিয়ে বেলকনিতে দাঁড়াই। অনেক সুন্দর লাগে তখন। এত স্নিগ্ধ একটা পরিবেশ দেখে পরম করুণাময়ের কাছে মাথা নত করতেই হয়।
যত কিছুই হউক আমি অটল। ভোর হয়ে গেছে তাও মনে হয় নাহ এবার টেক্সট আসবে। জিজ্ঞাসা করবে " ঘুমাচ্ছ ? “ কিন্তু আসে নাহ। তখন মনে হয় সময় আর আমি একে অপরের সাথে লড়ছি। এটা এমন এক লড়াই যেখানে শুধু উপলব্ধিটাই সবচেয় বড়। একসময় দেখই আকাশে পাখি উড়ে। ওই পুবের আকাশ দেখই সোনালি আভা চড়াচ্ছে। হুম,তখন বুঝতে পারি সময়ের জয় হয়েছে। কিন্তু আসলে আমিই জিতসি। কেন ? কারণ আমি তো আশা ছাড়ি নাই। এক আশাতেই রাত পার করে দিলাম। 
নাহ এখন একটু ঘুমাতে হবে। বিছানায় নিজেকে আনলাম। কমরে এক প্রশান্তি লাগল। কিন্তু আমার ঘুম গেল কই। সেতো আমাকে ধোঁকা দিল। একদমই আসছে না। হাত চোখের উপরে দিয়ে শুয়ে রইলাম। সকাল ৯ঃ৩৪। ক্রিং করে বেজে উঠল। তন্দ্রা আসলেও কানে ঠিকই তরঙ্গ গিয়ে ধাক্কা দিল। মোবাইল নিয়ে দেখলাম সেই রাত জাগা ফসল।
“ Good Morning, পাগল " । আসলেই আমি একটা পাগল। নীলিমার পাগল।
কত প্রতিক্ষায় ছিলাম এটার জন্য। মনে হচ্ছে ঘুম বুঝই এবার আসতেসে। 

