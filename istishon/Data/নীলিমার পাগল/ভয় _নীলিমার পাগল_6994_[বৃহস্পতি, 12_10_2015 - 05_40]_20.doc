ভয় 


আমি তো নিশ্চুপ, কিন্তু চারদিকে এত নিস্থব্ধতা কেন? মাথাটা তুলতেই দেখি চারপাশ ঘোর কালো অন্ধকার।
এতই অন্ধকার আমি নিজের হাতই দেখতে পারছি না। কতক্ষণ এভাবে ছিলাম নিজেও জানি না আমি। ভয়ে কুঁকড়ে গেছি আমি। কেন জানি মনে হচ্চে মরে যাব আর একটু পরেই। এই বুঝি শেষ আমি। আজরাইল দাঁড়িয়ে আছে আমার সামনে।
অবশেষে আমি আমাকে খুজে পেলাম। ভয়ে এতক্ষন মাথা নিচু করে ছিলাম। মনে মনে ভাবছি মাথা না তুললে হয়ত কেউ আমার কিছুই করতে পারবে না। হটাতই চারপাশ একদম উজ্জ্বল হয়ে গেল। আমি আমাকে আবিস্কার করলাম একটা ছবির সামনে। অনেক সুন্দর একটা ছবি। একটা দারুণ দীপ্তিময় হাসি আছে এর মাঝে। এই হাসিটা অনেক সুন্দর। পাগল হবার জন্য যথেষ্ট। এই কি হল হটাত করে। চারপাশ আবার কালো হয়ে গেল কেন? এই কেউ আছ আমাকে বাচাও। দোহাই লাগে,বাচাও আমাকে। মরে যাচ্ছি আমি। অনেক যন্ত্রনা। প্লিজ,কেউ বাচাও।
এই অঘোর যন্ত্রণায় আমি ভাল করেই বুঝতে পারছিলাম কেউ নাই আমার পাশে। কেউ না। শুধু আমি আর আমার চিৎকার।
মোবাইলের রিং টোনের শব্দে এই দুঃস্বপ্ন ভাঙল। নাম্বারটা অচেনা। কিন্তু কন্ঠটা আমার বড় চিনা। খুব মিস্টি। খুব ভাল লাগে যখন এই কন্ঠটা শুনি আমি। মনটাই ভরে যায়। আমার এই দুঃস্বপ্নের কারণ অনেক বড়। শুধু শুধু দুঃস্বপ্ন দেখছি না আমি। আমার ভিতর যে কি চলতেছে এক আমি আর বিধাতা জানেন।
গত কয়েকদিন ধরেই আমি একদম বিচলিত হয়ে আছি। মাঝে মাঝেই মনে হচ্ছে ইশ যদি আমি যা চাই সব হয়ে যেত। কেউ যদি আমাকে বাধা না দিত। কেউ যদি আমাকে আমার কাজে বিরক্ত না করত। আমি অনেক বিচলিত হয়ে আছি। আম্মা বলত জীবন বড় কঠিন জিনিস। এত ভিতরের অনুসন্ধান করতে গেলে তুমি পারবা না। কিন্তু বর্তমান পরিস্তিথি মোকাবেলা কর। জয়ী হউ। তাহলেই সামনে এগোতে পারবে। ইদানিং কথাটা খুব মনে পড়ছে। মনে হচ্ছে আম্মার পাশে যদি থাকতে পারতাম।
আমার বিচলিত অবস্থার কিছুটা হালকা হয় যখন নিলয় আমার পাশে থাকে। আমাকে সাহস দেয়। হুম ভয় যত আমার ওকে নিয়েই। ঠিক এই অবস্থানে এসে আমি খুব অবাক হই যে জীবন বড়ই অদ্ভুত।
যখনই নিলয় আমার পাশে থাকে মনে হয় উপরওয়ালা বুঝি একেই পাঠিয়েছেন। যখন বলে এখন যাই বুকটা মুচড়ে উঠে। ভয় এর বাক্সটা আবার নড়ে উঠে। আমাকে জানান দেয় আবার শুরু হচ্ছে।
পাগলের মত হয়ে যাই আমি। একদম পাগল। আমি হয়ত অত বড় লেখক না। মাঝে মাঝে ইচ্ছা করে যদি আমার এই চিৎকার আমি ফুটিয়ে তুলতে পারতাম।
কিন্তু আমি পারিনা। অধির আগ্রহে অপেক্ষায় থাকি কবে আসবে নিলয়।
স্বপ্ন আমার কাছে এখন বিভীষিকার মত হয়ে গেছে। ভয়ে সত্রস্থ হয়ে যাবার জন্য ভয় আসলে একদম পর্যাপ্ত একটা উপকরণ। আমি আবার আমার আগের স্বপ্ন গুলো দেখতে চাই। আবার আমি রঙিন পাখা মেলে আকাশে উড়তে চাই। আবার মনের মানুষের সাথে আমার প্রিয় জিনিষগুলা উপভোগ করতে চাই। আমি চাই না আমার প্রিয় জিনিস অন্য কারো হউক।
হয়ত আমি জ্ঞান হারাচ্ছি। জ্ঞান হারাবার পর কি আবার আমাকে ওই দুঃস্বপ্ন দেখতে হবে ? না দেখলে কি হয়। আমি তো চাই না। কিন্তু স্বপ্ন গুলা আমার পিছু নিয়েছে কেন? মাঝে মাঝেই মনে হচ্ছে এই দুঃস্বপ্ন গুলোকে যদি বস্তা বন্দি করে মাটির নিচে চাপা দিতে পারতাম তাহলে হয়ত মুক্তি পেতাম আমি।
এখন শুধু অপেক্ষায় আছি। নিলয় আবার কখন আসবে। কখন এসে কথা বলবে।
আছি অপেক্ষায় ….. 

