শূন্যতা 


সত্যি জীবনের প্রতি মুহূর্ত একদম ভিন্ন। এক এক সেকেন্ড আপনাকে এক এক মূল্যবান শিক্ষা দিবে।
জীবনের চলার পথে হাজার বার আপনার মনে হবে প্রশান্ত মহাসাগরের মত এক বিশালতায় আপনি ডুবে গেছেন। এইটা এমনি এক বিশালতা যেখানে আপনার আত্ত চিৎকার শুধু আপনি আর বাতাস আর ঈশ্বর ছাড়া কেউই শুনতে পাবেন না। জীবন কে আপনার ক্ষনিকের জন্য মনে হবে অর্থহীন। 
তাহলে আসল কথা কেন এই এতো বড় বিশালতার সৃষ্টি। হুম,এর একটাই ভাল উত্তর আছে। মানুষের মন। একমাত্র মনই পারে একটা বিশাল শূন্যতা সৃষ্টি করতে অথবা আপনাকে এক বিশালতায় ফেলে দিতে যেখানে আপনি রাজা কিন্তু কথা শুনার মত বা আদেশ পালন করার মত কেউ নেই। তখনি আপনার মনে হবে চোখের কোনায় একফোটা পানি জমে আছে। জীবনে কখন পানি এভাবে এসে জমে থাকে নি চোখের কোণায়। আজ পানি এসে থমকে গেছে। 
মানুষের স্বপ্নের বিশালতা আসলে অনেক বড়। আপনি যদি সেটাকে এভারেস্টের সাথে তুলনা করেন তাহলে এভারেস্ট সেখানে অতিকায় নগণ্য বলেই বিবেচিত হবে। তাহলেই বুঝুন স্বপ্ন আসলেই অনেক দামী। যেদিন স্বপ্ন পূরন হবে মনে রাখবেন আপনি পৃথিবীর শ্রেষ্ঠ একজন সুখী মানুষ। কেউ আপনাকে মনে রাখুক বা না রাখুক আপনার স্বপ্ন আপনি হাতের কাছে পেয়েগেছেন এর চেয়ে ভাল ব্যাপার আর কি হতে পারে। 
কিন্তু যখন স্বপ্ন ভেঙ্গে যায় তখন আসলে একটা আত্তার মৃত্যু হয়। হয়ত সমাজ সংসারে বাহ্যিক কর্ম সাধনের জন্য তাকে নিশ্বাস ফেলতে হয়। কিন্তু তখন মনে হয় জীবন অনেক কস্টকর একটা সময়ের অধ্যায়। আপনার মনে হবে কেন ঈশ্বর এই অধ্যায় দেন। না দিলেই মনে হয় খুব ভাল হত। নিজের কাছেই উপলব্ধি হবে আপনি একটা জলজ্যন্ত রোবট হয়ে গেছেন যে তিন বেলা খায়, কথার উত্তর দেয় আর মাঝে মাঝে খোলা আকাশের দিকে ফেল ফেল করে তাকিয়ে থাকে। মনে হয় মনের অজান্তে কোন এক স্মৃতির অতল গহব্বরে হারিয়ে গেছে সে। 

