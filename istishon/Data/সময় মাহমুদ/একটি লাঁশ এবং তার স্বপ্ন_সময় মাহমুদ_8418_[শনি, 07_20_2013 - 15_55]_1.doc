একটি লাঁশ এবং তার স্বপ্ন


 মধ্য দুপুরে কাঠফাটা রোদ ;
মাথার উপর এক ফালি অগ্নিকুন্ড ,
হেটে চলেছি তবুও ,
কিন্তু গন্তব্য ?
খুঁজে বেড়াচ্ছি ইতস্ততঃ ...
ভেঙে পড়ছি ,তবুও দাড়াচ্ছি,
থামার তো কোনো সুযোগ নেই।
এপথের একদিকে হাজারো রঙিন প্রজাপতি ,
আরেকদিকে দাউ দাউ করে জ্বলছে শিখা।
হাটছি। তবুও হেটে চলেছি ,
থামা যাবেনা ;
এ যে গন্তব্যের পথে অজানা যাত্রা ..
এ পথের একধারে ,কিছু ক্ষুদার্ত হায়েনা;
হিংস্র তবে চোখে নিষ্ঠুর মায়া;
কে জানে !
হয়তো ওরাও আর যান্ত্রিক মানুষগুলোকে;শিকার করে আর পৈশাচিক আনন্দ পায়না ।
কিন্তু বেঁচে থাকতে হলে মায়া করা অপরাধ ..
সেটা ওরাও বোঝে ,
সুযোগের অপেক্ষায়;
ঝাঁপিয়ে পড়বে ঠিক।।
আমি কিন্তু ওদের সামনে দিয়ে ,
দিব্যি হেঁটে চলে এলাম ।
পেছন ফিরে তাকালো, হায়েনাগুলো বার কয়েক;
হয়তো আমার মতো হাড্ডিসার দেখে,
নাক কুচকে গেছে কিছুটা।
কয়েক সহস্র মাইলে পেরিয়ে ঐতো আমি!
দাঁড়িয়ে গন্তব্যের সামনে ।
চিৎকার করে উঠলাম -''ইউরেকা ! ইউরেকা !''
আনন্দে চোখ বিস্ফারিত ,
হতবাক আমি।
এক পা ,দুই পা, এগিয়ে চলি...
কিন্তু হঠাৎ!
হোরাসের লাল রঙা রথ,
ছিন্নভিন্ন করে দিলো আমায় ,
আর আমি মুক্ত হাওয়ায় ভেসে দেখছি আমার শরীরটা।
স্বর্গের দুয়ারে লাঁশ দেখে ছোট জটলা বেঁধে গেছে,
আমি চিৎকার করলাম -
''এই কাদছো কেনো তোমরা !
এই যে দেখো না!আমি এইতো!''
কেউ দেখলোনা ,কেউ শুনলোনা ,কেউ মানলোনা ..
ওটা শুধু একটা লাশ ;
আর আমি হলাম মুক্ত যুবার পথ দেখানো স্বপ্ন।।
§সময় মাহমুদ§

