বাঙালি প্রতিবাদ ,কিছু বিষয় নিয়ে


বাঙলাদেশের মানুষেরা যেভাবে ক্রিকেটের অন্যায় নিয়ে প্রতিবাদ করছে, সেই এক রকম প্রতিবাদ করলে বিশ্বজিৎ, ত্বকী, রাজীব হায়দার, সাগর-রুনি, অভিজিৎ রায়ের খুনীরা ধরাও পড়তো আর রাষ্ট্র বিচার করতে বাধ্য থাকতো। আমাদের দেশের মানুষের ক্রিকেট প্রেম দেখতে খারাপ লাগেনা। আবার এরা ক্রিকেট দিয়ে দেশপ্রেমকে যেভাবে পরিমাপ করে তা দেখে মনের মধ্যে এক ধরনের হতাশা জাগে।
দেশে আদিবাসীদের ওপর অত্যাচার চলছে, এরা না দেখার ভান করছে। বেশি বেশি করে ক্রিকেটের স্ট্যাটাস দিয়ে সব অন্যায়, অত্যাচার ঢেকে দেয়ার চেষ্টায় মত্ত্ব। দেশের অভ্যন্তরীণ রাজনৈতিক অস্থিতিশীলতা অনৈতিকতা, অসততা আর দেশকে দূর্নীতিমুক্ত করা কিংবা মৌলবাদীদের হাত থেকে দেশকে রক্ষা করা, এসব নিয়ে এই জাতির কোন মাথাব্যাথা নেই। কিন্তু ক্রিকেটের ক্ষেত্রে নিজেদের জীবনপাত করে দিচ্ছে। অথচ ক্রিকেট দিয়ে যে দেশটাকে উদ্ধার করা যাবে না, সেই বোধটা এই নির্বোধ জাতির বেশিরভাগ মানুষের নাই।

