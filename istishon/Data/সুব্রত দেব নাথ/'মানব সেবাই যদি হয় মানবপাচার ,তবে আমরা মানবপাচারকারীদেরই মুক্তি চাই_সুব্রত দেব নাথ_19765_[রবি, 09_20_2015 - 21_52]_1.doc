'মানব সেবাই যদি হয় মানবপাচার ,তবে আমরা মানবপাচারকারীদেরই মুক্তি চাই


১২ সেপ্টেম্বর শনিবার রাজধানীর রামপুরা থানা এলাকায় অভিযান পরিচালনা করে মানবপাচারকারী চক্রের সদস্য হিসেবে চিহ্নিত করে চারজনকে গ্রেপ্তার করেছে রামপুরা থানা পুলিশ। গ্রেপ্তারকৃতদের নাম আরিয়ান আরিফ , হাসিবুল হাসান, জাকিয়া সুলতানা ও ফিরোজ আলম ।

তবে আরিয়ান আরিফের বড় বোন জানান, গত প্রায় তিন বছর ধরে তার একমাত্র ভাই ছিন্নমূল বাচ্চাদের উন্নত জীবনদানের জন্য অক্লান্তভাবে কাজ করে যাচ্ছে। সে তাদের পরিবারকে কোনো সময় দিত না। আমরাও তার কাছে সময় চাইনি। আমরা চেয়েছি তার স্বপ্ন বাস্তবায়িত হোক।
আরিয়ান আরিফ বছরের পর বছর ধরে পথশিশুদের পড়ালেখা ভরণপোষণের জন্য নিজেদের সীমিত সামর্থকে উজাড় করে ঢেলে দিচ্ছে অথচ আজ তারা হয়ে গেল শিশু পাচারকারী। আরিফদের রিমান্ড বাতিল ও তাদের মুক্তি চাই। ঘটনার সুষ্ঠু তদস্ত আশা করছি।

