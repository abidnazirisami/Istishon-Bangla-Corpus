যুক্তরাষ্ট্রের ফ্লোরিডাতে বিভিন্নদেশের শিক্ষার্থীদের অভিজিৎ হত্যার বিচার দাবি



বাংলাদেশের প্রখ্যাত বিজ্ঞান লেখক, গবেষক ও মুক্তমনা ব্লগের প্রতিষ্ঠাতা অভিজিৎ রায়ের হত্যাকারীদের গ্রেফতার করে শাস্তি নিশ্চিত করার দাবি জানিয়েছে ফ্লোরিডা ইন্টারন্যাশনাল ইউনিভার্সিটির শিক্ষার্থীরা। স্যাকুলারিষ্ট স্টুডেন্ট এলিয়েন্স, ওয়ান স্ট্রাগল ও স্টুডেন্ট লিবার্টি নামক তিনটি সংগঠনও এই প্রতিবাদে সমর্থন দেয়। বৃহস্পতিবার ফ্লোরিডা ইন্টারন্যাশনাল ইউনিভার্সিটির লাইব্রেরীর ব্রিজওয়ে তে বিশ্ববিদ্যালয়ের বিভিন্ন দেশের শিক্ষার্থীরা সম্মিলিতভাবে এই প্রতিবাদ কর্মসূচির আয়োজন করেন। ব্যানার , ফেস্টুন, ত্রিফোল্ড, লিফলেট সহ শিক্ষাথীরা এসময় অবস্থা করে. এইসময় শিক্ষার্থীরা অভিজিত রায়ের বিভিন্ন অবদান তুলে ধরেন সাধারণ শিক্ষার্থীদের মাঝে। শিক্ষার্থীদের সাথে আরো উপস্থিত ছিলেন- বিশ্ববিদ্যালয়ের অর্থনীতিবিভাগের অধ্যাপক ড. পল্লব মজুমদার, সিভিল ইঞ্জিনীয়ারিং বিভাগের অধ্যাপক ড. ইরতিশাদ আহমেদ এবং বিভিন্ন সংগঠনের নেতৃবিন্দ।
স্থানীয় সময় দুপুর ১২টা থেকে ২ টা পর্যন্ত ‘Justice for avijit’ , ‘We are Avijit, i am Avijit’ , ‘You May kill people, but you can’t kill Ideas’ ইত্যাদি লেখা বেশ কয়েকটি প্ল্যাকার্ড নিয়ে প্রতিবাদী অবস্থান নেন তারা। বিভিন্নদেশের শিক্ষার্থীদের মধ্যে ব্যাপক আগ্রহ দেখা যায়. তারাও অভিজিত হত্যার দাবির সাথে একমত পোষণ করেন। প্রোগ্রাম শেষে অভিজিতের স্ত্রী রাফিদা আহমেদ বন্যার বক্তব্য পড়ে শোনান ড. ইরতিশাদ আহমেদ। এই প্রতিবাদ কর্মসূচিতে অংশগ্রহণকারী বাংলাদেশি অধ্যাপক ড. পল্লব মজুমদার জানিয়েছেন, বিজ্ঞান, মুক্তচিন্তা এসব নিয়ে নিরন্তর কাজ করে গেছেন ড. অভিজিত রায়. অভিজিৎ রায়ের হত্যার মধ্য দিয়ে বাংলাদেশে মুক্তচিন্তার উপর যে আঘাত হানা হয়েছে তাতে তারা বিক্ষুব্ধ। বাংলাদেশ হোক সকল ধর্ম, মত, চিন্তার মানুষের। অভিজিৎ রায়ের হত্যাকারীদের দ্রুততম সময়ের মধ্যে গ্রেফতার করে বিচারের ব্যবস্থা করার জোর দাবি জানাতেই তাঁদের এই উদ্যোগ।
সূএ:নববার্তা

