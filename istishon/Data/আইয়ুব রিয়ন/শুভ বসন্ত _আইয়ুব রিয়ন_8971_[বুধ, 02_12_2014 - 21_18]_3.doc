শুভ বসন্ত 


এই লাইন কয়টা আজ থেকে ঠিক এক বছর আগে, যখন পুরো দেশ ফেটে উঠেছিল কিছু হিংস্র পশুদের বিচারের দাবীতে, যখন তারুণ্য তার পূর্ণ শক্তিতে জেগে উঠেছিল অন্যায়ের প্রতিবাদে, যখন আপামর জনগণ বহু বছরের পুরনো এক দাবী নিয়ে কাঁধে কাঁধ মিলিয়ে গলা ফাটিয়ে অনরবরত দিয়ে যাচ্ছিল স্লোগান, যখন এই ঘুণে খাওয়া নষ্ট রাজনীতির দুষ্ট-চক্র ভেদ করে কিছু মুহূর্তের জন্য হলেও ঝলকে উঠেছিল আগামীর প্রজন্ম, আগামীর যোদ্ধারা হ্যাঁ হ্যাঁ হ্যাঁ এই লাইন কয়টা ঠিক সেই সময়েরই... 
সূর্যদয়ের অগ্নিচ্ছটায় যে আজ ছড়ালো ফাগুন...
বঙ্গ জননীর বুকে জ্বলছে বিপ্লবেরই আগুন...
কৃষ্ণচূড়ার লালেতে রাজপথ দীপ্ত ...
এর চেয়েও লাল ছিল হাজার শহীদের রক্ত...
বিচারের দাবীতে দুর্বার তারুণ্য জেগেছে আজ...
আলবত মেটাবে বহু বছরের চাপা পরা লাজ...
চারিপাশে শোনা যায় বটে কোকিলের কুহুতান...
তারচেয়েও মিষ্টি যে আজ জনতার স্লোগান...
বাসন্তী রঙে আজ সাঁজবে যদিও আঙ্গিনা...
তারুণ্যের রঙ তবু ছাড়িয়ে যাবে সীমানা...
সুন্দর সজীব প্রকৃতি ঘুচাবে সকল বিকৃতি...
ফাঁসির কাষ্ঠে ঝুলবে তারা যারা করেছে কুকৃতি...
শুভ হোক ভবিষ্যৎ শুভ সকলের বসন্ত...
সুন্দর দেশের কামনায় করি প্রার্থনা অনন্ত...
সকলকে জানাই বসন্তের অনেক অনেক শুভেচ্ছা। সকলে মিলে সুন্দর একটি দেশ গরবো এই প্রত্যাশায়। 

