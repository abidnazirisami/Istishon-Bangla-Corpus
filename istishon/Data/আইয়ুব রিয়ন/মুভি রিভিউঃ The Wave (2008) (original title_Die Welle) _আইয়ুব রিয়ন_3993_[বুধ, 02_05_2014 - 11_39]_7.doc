মুভি রিভিউঃ The Wave (2008) (original title_Die Welle) 


 ইস্টিশন ব্লগে এইটা আমার প্রথম পোস্ট। একটা সময় মুভি পাগল গ্রুপের কল্যাণে অনেক ধরনের মুভি দেখার এবং সেইসব মুভির কথা মানুষের সাথে শেয়ার করার সৌভাগ্য হইসে। এখন অবশ্য দুইটাই একটু কমে গেছে। যাই হোক আজকে ইস্টিশন ব্লগের ব্লগার বন্ধুদের সাথে অনেক আগে দেখা একটা চমৎকার মুভির কথা শেয়ার করবো। যারা মুভিটা এখনো দেখেন নাই দেখে নিয়েন। 

জার্মানির এক স্কুলে স্বৈরতন্ত্র নিয়ে এক সপ্তাহ মেয়াদী প্রোজেক্টের ক্লাস চলছে...

আপনারা কি এই প্রোজেক্টে অংশগ্রহণ করতে ইচ্ছুক??? ইচ্ছুক হলে ধৈর্য নিয়ে শুরু করুন আর নয়ত যা ইচ্ছা তাই করুন...
স্বৈরতন্ত্র বা একনায়কতন্ত্র শব্দ দুটির সাথে আমরা সকলেই পরিচিত। এই স্বৈরতন্ত্র বা স্বৈরাচারী সরকার আসলে কি???
সহজ ভাষায় স্বৈরতন্ত্র হল এমন একটি ব্যবস্থা যাতে সকল ক্ষমতা একজনের হাতে থাকে এবং সেই ক্ষমতা বলে সে সাধারন জনগণকে শাসন করে। আর এই স্বৈরাচার সরকারের সবচেয়ে নিখুঁত উদাহরন নাজি জার্মানি বা দা থার্ড রাইক। যখন ১৯৩৩ সালে এডলফ হিটলার জার্মানির চ্যান্সেলর হয়ে বাদ বাকি সকল রাজনৈতিক দলকে বাতিল করে সকল ক্ষমতা নিজের হাতে নিয়ে ডিকটেটরশিপ বা একনায়কতন্ত্র প্রথার শুরু করেন।
এই একনায়কতন্ত্র যে কতটা বিপদজনক, ধ্বংসাত্মক ছিল তা নিয়ে আলাদা করে বলার কিছু নেই। এর কালো প্রভাব প্রায় পুরো পৃথিবীর উপর পরেছিল ২য় বিশ্ব যুদ্ধের সময়। এই ব্যাপারে যারা বুঝে তারা প্রায় সবাই জানে যে এটার প্রভাব কতটা ভয়ঙ্কর হতে পারে... আচ্ছা এখন প্রশ্ন হল এই একনায়কতন্ত্র কি আবারও চালু হতে পারে???
এইরকম একটি প্রশ্নের উৎপত্তি হল প্রোজেক্ট ক্লাসের প্রথম দিন।
আর এই প্রশ্নের সদুত্তর দেয়ার জন্য সেই প্রোজেক্টের শিক্ষক এক অভিনব পন্থা বেছে নিলেন... সেই ক্লাসের মাঝে একনায়কতন্ত্র শুরু করলো। এবং অবশ্যই একনায়কতন্ত্রের সব গুলো বৈশিষ্ট্য মেনেই শুরু করলো। তারপরই ক্লাসের মজা শুরু এবং সেই মজাটুকু নেয়ার জন্য, একনায়কতন্ত্র সম্পর্কে প্রাকটিক্যালি শিখার জন্য আপনাদের মুভিটি দেখতে হবে।
এই মুভিটি একটি সত্য ঘটনার উপর ভিত্তি করে নির্মিত। ১৯৬৭ সালে ক্যালিফোর্নিয়ার পলো অল্টোতে Cubberley High School এর বিশ্ব ইতিহাসের শিক্ষক রন জোন্স কে এক ছাত্র প্রশ্নটি করেছিল যে স্বৈরাচার এর শুরু কি এখানে হওয়া সম্ভব?? আর এর উত্তর দিতে গিয়ে সেই শিক্ষক ক্লাসের মাঝেই একনায়কতন্ত্র চালু করে এক অভিনব পরীক্ষা চালায়।
আর এই ঘটনার উপর ভিত্তি করেই ১৯৮১ সালে আমেরিকায় টিভি মুভি হয়। তারপর সেই বছরই একটি নভেলও প্রকাশিত হয় যা কিনা সেই সময় ইউরোপে বেষ্ট সেলার হয়। এ পর্যন্ত প্রায় ১.৫ মিলিয়ন কপি বিক্রি হয়েছে এই বইটি। এমনকি জার্মানের অনেক স্কুলে এই গল্পটি পাঠ্য হিসেবে অন্তর্ভুক্ত করা হয়েছে। ২০০৭ সালে এই ঘটনা নিয়ে একটি গ্রাফিক নভেল প্রকাশিত হয়েছে। এছাড়াও পৃথিবীর বহু দেশে বহু মঞ্চে এটি নিয়ে নাটক উপস্থাপিত হয়েছে। এবং ২০০৮ সালে জার্মানীতে এটি নিয়ে মুভিটি করা হয়। এর পর ২০১০ সালে এই ঘটনার উপর একটি ডকুমেন্টারি ফিল্মও করা হয়।
শেষ পর্যন্ত কি হয়েছিল এই পরীক্ষার ফলাফল??? একনায়কতন্ত্রের খারাপ দিকগুলোই বা কি??? কেনই বা এই একনায়কতন্ত্রের দিকে না যাওয়াটাই মঙ্গল কিংবা কিভাবে এই একনায়কতন্ত্র এক জীবিত সত্তায় পরিনত হয়??? কিভাবেই বা একটি ব্যবস্থা অনিয়ন্ত্রণযোগ্য এক দাবানল হয়ে চারপাশে ছড়িয়ে পরে...??

এই মুভি সকল মুভি পাগলের দেখার জন্য আশা করি এতটুকুই যথেষ্ট... তারপরও আলাদা করে যাদের ইতিহাস, রাজনীতি, স্বৈরতন্ত্র এগুলোর প্রতি আকর্ষণ আছে তারা কেউ মিস করবেন না জার্মান ভাষার অসাধারন এই মুভি দা ওয়েভ... 
http://www.imdb.com/title/tt1063669/
টরেন্ট ডাউনলোড লিঙ্কঃhttp://kickass.to/die-welle-aka-the-wave-2008-720p-bluray-x264-anoxmous-...

