মুভি রিভিউঃ Chungking Express (1994) _Chung Hing sam lam_ (original title) প্রবাহমান জীবন চিত্রের সম্মোহনকারী উপস্থাপন___



প্রতিদিন আমরা হাজারো মানুষের ভিড়ে চলাফেরা করছি। আমাদের ব্যস্ত জীবনে হয়ত কখনো কেউ কারো দিকে ফিরেও দেখি না। কিন্তু হঠাৎ করে পাশ কেটে যাওয়া কেউও আমাদের জীবনে অনেক গুরুত্বপূর্ণ কেউ হয়ে যেতে পারে। কে জানে এখন হয়ত যে মেয়েটি মাত্রই আপনার পাশ কেটে গেল আগামিকালই হয়ত সে আপনার প্রেমিকায় পরিণত হতে পারে। কিংবা এটাও হতে পারে এর পর আপনি যার প্রেমে পরবেন সে হয়ত কোন ড্রাগ চোরাচালানকারী কিংবা কোন রেস্টুরেন্ট এর ওয়েটরেস।

আচ্ছা এই পৃথিবীতে সব কিছুরই তো একটা নির্দিষ্ট মেয়াদ থাকে। তাহলে কি ভালবাসারও মেয়াদ আছে??? আর থাকলে সেই মেয়াদই বা কতদিন???

চুংকিং এক্সপ্রেস মুভিটিতে আপনার সকল প্রশ্নের উত্তর পেয়ে যাবেন। ওং কার ওয়াই এর রচনা ও পরিচালনায় এই মুভিটি হংকং এ ১৯৯৪ সালে নির্মিত হয়।
মুভিটিতে মূলত দুটি ভাগ রয়েছে। দুইটিতেই ভালবাসায় হৃদয়বিদীর্ণ হওয়া দুই পুলিশ অফিসার এর সাধারন জীবনে মানিয়ে নেওয়ার কাহিনি। তাদের দুইজনের জীবনে একটিই মিল তারা একই রেস্টুরেন্টে খাবার খেত। এবং যদিও কোন কাহিনীর সাথে কোনটির মিল নেই তবু বলব যে প্রথম ঘটনাটি ছাড়া দ্বিতীয়টির ব্যাপকতা এতটা শক্তিশালী ভাবে ফুটে উঠত না। কেউ যদি মানিয়ে নেওয়া বলতে সাধারন কোন উপায়ের কথা ভেবে থাকেন তো মহা ভুল করবেন। এখানে আপনি পুরো অনন্য রূপ দেখবেন একাকিত্ব, হৃদয়ভাঙ্গা বেদনা, শূন্যতা হতে মুক্তি লাভের। এরবেশি কাহিনি না জানাটাই অতি উত্তম। আমার কথা মানেন আপনি এই মুভিতে যা দেখবেন তা সত্যি খুব সাধারন ভাবে অসাধারন। এবং কেউ যদি হংকং এর মুভি মনে করে এটিকে কুং-ফু কারাতের কোন অ্যাকশান মুভি ভেবে বসেন বিরাট ভুল করবেন। এটি অতি বিশেষ ধরনের রোমান্টিক মুভি যার শেষ অংশে রয়েছে অতি সূক্ষ্ম কমিক কিন্তু বেশ হৃদয়স্পর্শী কিছু সংলাপ যাতে করে চরম কষ্টের মাঝেও আপনি হাসতে পারবেন।

আর একটা ব্যাপার না বললেই নয়... এখানে আপনি দেখবেন চমৎকার, অসাধারন কিছু ক্যামেরার কাজ যা আপনাকে চরম ভাবে পুলকিত করবে। কিছু স্লো মোশন দৃশ্য এতটাই মনোমুগ্ধকর যা মুভি পাগল হয়ে না দেখলেই নয়। শুধু অসাধারন নয় চরম ভাবে অসাধারন সিনেমাটোগ্রাফি সাথে সেইরকম অভিনয় আর হৃদয় ছুঁয়ে যাওয়া কিছু ব্যাক গ্রাউন্ড মিউজিক এবং বড়ই পটু ভাবে সব ঘটনা জোড়া লাগিয়ে সত্যি এক অন্যরকম মুভির জন্ম দিয়েছেন ওং কার ওয়াই।
পরিশেষে মুভিটির অনেক গুলোর মাঝে অন্যতম একটি গানের সাথে গলা মিলিয়ে বলব...
It's not everyday we're gonna be the same way...
There must be a change somehow...
There are bad times and good times too...
So have a little faith in what you do...
কিছু ভাল লাগা সংলাপঃ
"We're all unlucky in love sometimes. When I am, I go jogging. The body loses water when you jog, so you have none left for tears. "
"At the high point of our intimacy, we were just 0.01cm from each other. I knew nothing about her. Six hours later, she fell in love with another man."
"It was such a relief when I saw it crying. It may look different, but it's still true to itself. It's still an emotionally charged towel."
"Actually, really knowing someone doesn't mean anything. People change. A person may like pineapple today and something else tomorrow."

যারা যারা কোন কারনে হয়ে আছেন অনেক Depress, করতে চাচ্ছেন মনটাকে Fresh, ত্বরিত দেখে ফেলুন Chungking Express….
মুভির নামঃ Chungking Express (1994)http://www.imdb.com/title/tt0109424/
ডাউনলোড লিঙ্কঃ
ডিরেক্টঃ Chungking Express (1994) BluRay 720p 700MB Ganool
টরেন্ট লিঙ্কঃ Chungking Express (1994) 720p.BRrip.Sujaidr (pimprg)
[বিঃদ্রঃ ইহা বহুত পূর্বে মুভিপাগল গ্রুপ প্রকাশিত।]

