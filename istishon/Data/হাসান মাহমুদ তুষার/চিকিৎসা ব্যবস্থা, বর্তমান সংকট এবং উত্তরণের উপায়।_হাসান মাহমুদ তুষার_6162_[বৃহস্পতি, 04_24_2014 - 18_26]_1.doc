চিকিৎসা ব্যবস্থা, বর্তমান সংকট এবং উত্তরণের উপায়।


ডাক্তারদের বিরুদ্ধে অভিযোগ নেই এমন মানুষ খুঁজে পাওয়া দুষ্কর। আবার আমার মেডিকেলের বন্ধু-বান্ধব ছোট ভাই বোনদের মধ্যে আমি কমন একটা হতাশা দেখি। সেটা হল ডাক্তারদের উপর সবার এত ক্ষোভ কেন? আমি চেষ্টা করেছি আমার এই লেখার মাধ্যমে সেই ভুল-ত্রুটিগুলো তুলে ধরার।
প্রথমেই বলে নেই। হাসপাতাল একটা নন প্রফিট অরগানাইজেশন। ডাক্তারদের কাজ হল রোগীদের মেডিকেশন দেয়া। সহজ ভাষায় বলতে গেলে ডাক্তাররা একটা প্রতিষ্ঠানের Employee এবং রোগীরা হল Consumer. "Here doctors are directly interact with the patient"
যখন কোন Service employee কনজিউমারদের সাথে ডিরেক্টলি ইন্টারেক্ট করে তখন সেখানে যে কোন ধরনের কনফ্লিক্ট ক্রিয়েট হতে পারে। এটাকে বলা হয় সার্ভিস ফেইলিওর। এবং সেটাকে যখন রিকভার করা হয় তখন সেটাকে বলা হয় সার্ভিস রিকভারি।
ছোট্ট একটা উদাহরন দিলে ব্যাপারটা আরো ক্লিয়ার হয়ে যাবে আশাকরি। যেমনঃ আপনার মোবাইলে আপনি পাঁচ মিনিট কথা বলেছেন। ধরি পাঁচ মিনিটে আপনার একাউন্ট থেকে পাঁচ টাকা কাটার কথা। কিন্তু আপনি ব্যলেন্স চেক করে দেখলেন আপনার মোবাইল থেকে ৫০ টাকা কেটে নেয়া হয়েছে। আপনি তখন প্রচন্ড মেজাজ খারাপ করে কাস্টোমার কেয়ারে ফোন দিয়ে তার কাছে কৈফিয়ত চাইবেন কেন তারা ৫ টাকার বদলে ৫০ টাকা কেটে নিয়েছে। আপনি রাগ কন্ট্রোল করতে না পেরে টুকটাক গালি-গালাজও করতে পারেন। এটা কোন ব্যাপার না। এটা আপনি করতেই পারেন।
কোথাও কি কোন মিল খুঁজে পেলেন? ব্যাপারটা আসলে Front Line এ যে বা যারা থাকে সব সময় ঝড় তাদের উপর দিয়েই যায়। মোবাইলের কোন সমস্যা হলে ঝড়টা যায় কাস্টোমার কেয়ারের উপর দিয়ে। ঠিক তেমনি রোগীর সাথে সব সমস্যার ঝড়টা যায় ডাক্তারদের উপর দিয়ে। এখানে মোবাইল কোম্পানিরও কিছু হয়না। হাসপাতাল কতৃপক্ষেরও কিছু হয়না।
এবার বাস্তব অভিজ্ঞতার ভিত্তিতে ডাক্তারদের উপর ঝড় বয়ে যাবার কয়েকটা কারন উল্লেখ করিঃ
=> ২০১১ সালের ঘটনা। বন্ধুর বড় ভাইয়ের ডেঙ্গু হয়েছে। এখন যায় তখন যায় অবস্থা। রক্তের প্লাটিলেট কমতে কমতে পনেরো হাজারের নিচে চলে এসেছে। রোগী তখন ICU তে। রাত একটার কিছু পরে ICU থেকে একজন নার্স বের হলেন। তাকে রোগীর অবস্থা জিজ্ঞেস করার পর বললেন, রোগীর অবস্থা গুরুতর। প্লাটিলেট নাকি দশ হাজারের নিচে নেমে এসেছে। এবং সে একটু ইতস্তত করে বলল, ডাক্তার কিছু একটা করেছে যার জন্য রোগী মারা যেতে পারে যে কোন সময়। ব্যাস! আর কই যায় পোলাপাইন সব চরম খ্যাঁপা। তখনই তড়িঘড়ি করে যার তত্বাবধানে ভাইয়া ছিল উনাকে ফোন করে আনা হল। শেষপর্যন্ত ভাইয়ার অবস্থার উন্নতি হয়েছে অবশ্য।
ঘটনাটা বলার পেছনে কারন হল, এখানে একটা প্যাঁচ আছে। রোগীর আত্নীয়-স্বজন কিভাবে জানল রোগীকে ভুল মেডিকেশন দেয়া হয়েছে? জ্বী হ্যাঁ নার্সটি বলার কারনে। যদিও কিছুই হয়নি।
I'm sorry to say. You guys are too much professional and emotional fools. আপনারা গাধার মত সারা দিন রাত খাটতে পারেন। কিন্তু আপনাদের ইন্টার্নাল ব্যাপারগুলো যে বাইরে লিক হচ্ছে সে ব্যাপারে কি আপনাদের চোখ কান খোলা রাখা উচিত নয়? যদি সেখানে কোন অনাকাঙ্খিত ঘটনা ঘটত তবে সেটা এক্স্যাটলি কার উপর দিয়ে যেত?
=> অনেকেই ডাক্তারের চেম্বারে গিয়ে পিয়নকে একশ/দুইশ টাকা ঘুষ দিয়ে নিজের সিরিয়াল নাম্বার প্রথমের দিকে নিয়ে আসে। যেই লোকটা একশ/দুইশ টাকা ঘুষ দিল সিরিয়াল নাম্বার এগিয়ে আনার জন্য সেই লোকটাও আপনার প্রতি বাজে একটা ধারনা পোষন করবে। বলবে ডাক্তার একটা কসাই। ভিজিট তো নেয় নেয় আবার উপরিও নেয়। এই টাকাটা ডাক্তারের পকেটে যায় কি যায় না সেটা আমার প্রশ্ন নয়। আমার প্রশ্ন হল, আপনি কি কখনো এই বিষয়টার প্রতি দৃষ্টি দিয়েছেন? যেখানে আপনার সম্মান জড়িত সেখানে আপনার দৃষ্টি দেয়া উচিত নয় কি?
=> বিভিন্ন কারনেই আমার হাসপাতালে যাওয়া পড়ে। এবং সেখানে গেলে আমি দেখি একজন ডাক্তারের চেয়ে একজন নার্স কিংবা ওয়ার্ড বয়ের ক্ষমতা কয়েকগুন বেশি। এবং এরা অবলীলায় গড়গড় করে বলে যায়, যা চিকিৎসা করার সেটা নাকি তারাই করে। আর ডাক্তাররা বসে বসে মাছি মারে। এটা কেন হবে? আপনারা কেন এই ব্যাপারগুলো হতে দিচ্ছেন? আপনারা কি জানেন আপনাদের নীরবতাই আজকে একজন রোগীর সাথে একজন ডাক্তারের দূরত্ব বাড়িয়ে দিচ্ছে? এটাকে যদি আমি বিজনেসের ভাষায় ব্যাখ্যা করতে যাই তবে এটাকে বলা হয় Service failure. কিন্তু Service recover করার কোন স্টেপ কি আপনারা আদৌ নিয়েছেন?
=> এবার আমি খুব অদ্ভুত একটা অভিজ্ঞতার কথা শেয়ার করি। গতবছরের শেষের দিকে রাতের বেলা আমার মোবাইলে একটা ফোন আসে একজন গর্ভবতী মহিলার ডেলিভারীর জন্য ইমার্জেন্সী ব্লাড দিতে হবে। তাড়াতাড়ি করে বাসা থেকে বের হয়ে হাসপাতালে গেলাম। সেটা একটা প্রাইভেট হাসপাতাল ছিল। সেখানে ব্ল্যাড স্যাম্পল দিলাম ক্রস ম্যাচিং করানোর জন্য। ক্রস ম্যাচিং করতে গিয়ে নার্সের মাধ্যমে জানতে পারলাম ডাক্তার বলেছে ডেলিভারীর জন্য দশ ব্যাগ ব্ল্যাড লাগবে। এবং ক্রস ম্যাচিং যেন তখনই করিয়ে রাখা হয়। রোগীর ডেলিভারির সময় দিয়েছে সকাল আটটায়। সাতশ টাকা করে দশজনের ক্রস ম্যাচিং এ খরচ হয়েছে সাত হাজার টাকা। আমি পরদিন সকালে আবার গেলাম সেখানে রক্ত দেয়ার জন্য। রক্ত দেয়ার সময় জানতে পারলাম ডাক্তার নাকি জানিয়েছে রক্ত লাগবে চার ব্যাগ। তবে আপাতত দুই ব্যাগ দিলেই চলবে। এবং ডেলিভারি শেষে জানতে পারলাম রক্ত লেগেছে মাত্র এক ব্যাগ।
স্বভাবতই এখানে আমার একটা প্রশ্ন আসবে, ডেলিভারীর আগে রক্ত যদি চার ব্যাগই লাগে বলা হয় তখন দশ জনের ক্রস ম্যাচিং করিয়ে সাত হাজার টাকা হাসপাতালের একাউন্টে জমা করার কি প্রয়োজন ছিল? আমার বিশ্বাস অতিরিক্ত টাকা থেকে ডাক্তার এক কানা কড়িও পাবেনা। তবে সে কেন হাসপাতাল কতৃপক্ষের এমন অন্যায় সমর্থন করল? আমি বিজনেসের স্টুডেন্ট বলে আমি আমার আঙ্গুল কতৃপক্ষের দিকে তাক করব। কিন্তু অন্যেরা এতকিছু না ভেবেই বলবে ডাক্তার একটা অসৎ। ডাক্তার একটা কসাই। আমার প্রশ্ন এখানে কি আপনাদের করার কিছুই নেই? আর কতদিন এভাবে নীরবে হজম করবেন?
এবার আসি ডাক্তারের সাথে সাধারনত যেই দুইটা বিষয়ে কনফ্লিক্ট সৃষ্টি হয়ঃ
=> ডাক্তারদের সাথে একজন রোগীর প্রথম কনফ্লিক্ট সৃষ্টি হয় ডাক্তারের কাছে যাবার পর ডাক্তার খস খস করে চার/পাঁচটা টেস্ট লিখে দেন। তারপর বলেন, টেস্টগুলো করিয়ে নিয়ে আসুন তারপর রিপোর্টের উপর ভিত্তি করে মেডিকেশন দেয়া হবে। তখন রোগীর মনে একটা কথাই উদয় হয় ডাক্তার নিশ্চয়ই কমিশন খাবার জন্য এতগুলা টেস্ট দিয়েছে। নাহলে আর কোন কথা বলল না কেন?
সমস্যাটা ঠিক এখানেই। আমি জানি আপনি অনেক ব্যস্ত একজন মানুষ। আপনাকে প্রতিদিন অনেক রোগী দেখতে হয়। এত প্যাচাল পাড়ার সময় আপনার নাই। কিন্তু আপনার একটা জিনিস ভাবা উচিত আপনি ঠিক কাদের নিয়ে ডিল করছেন? রোগীর মনে যেই সন্দেহ তৈরি হয়েছে সেই সন্দেহ দূর করার দায়িত্ব আপনার নয় কি? কারন আপনাকেই কিন্তু কসাই কথাটা শুনতে হবে। আপনি এখন বলবেন কিভাবে আমি সন্দেহ দূর করতে পারি? আপনি তাকে যেই টেস্টগুলো দিয়েছেন সেই টেস্টগুলোর সম্পর্কে দুই এক লাইন ব্যাখ্যা করুন কোন টেস্ট করলে যেই ফাইন্ডিংস বের হবে তাতে আপনি রোগীর রোগ সম্পর্কে কতটুকু ধারনা পেতে পারেন। এতে হয়ত আপনার দুই চার মিনিট সময় এক্সট্রা যাবে কিন্তু আমার বিশ্বাস এতে করে শতকরা আশি ভাগ লোকের সন্দেহ দূর হয়ে যাবে। ডাক্তাররা শুধু কমিশন খাওয়ার জন্যই টেস্ট দেয়না।
এছাড়া আপনি আরো একটা মিনিট সময় ব্যয় করে তাকে বলতে পারেন। এই টেস্টগুলো যেহেতু ইম্পরট্যান্ট সেহেতু ভালো কোন ডায়াগনস্টিক সেন্টার থেকে করানোই ভালো। রোগী যদি চায় তবে আপনি তাকে ভালো কোন ডায়াগনস্টিক সেন্টারের নাম সাজেস্ট করতে পারেন। কিন্তু ভুলেও আপনি সরাসরি তাকে কোন ডায়াগনস্টিক সেন্টারের নাম বলতে যাবেন না। তাহলে সে ধরে নিবে আপনি কমিশন খাচ্ছেন। রোগী যেমন তার সাথে তেমন কৌশল অবলম্বন করাই যুক্তিযুক্ত মনে করি।
=> ডাক্তারদের সাথে রোগীর দ্বিতীয় কনফ্লিক্ট সৃষ্টি হয় যখন ডাক্তার কোন কোম্পানির অষুধ রোগীকে প্রেসক্রাইব করে। রোগীর তখন ধারনা হয়ে যায় ডাক্তার নিশ্চয়ই ফার্মাসিউটিক্যাল কোম্পানী থেকে কমিশন খাচ্ছে। এই কনফ্লিক্ট টা দূর করার একটাই উপায় আমি দেখতে পাচ্ছি। আর সেটা হল ডাক্তার রোগীকে প্রেসক্রিপশন লেখার আগে তার মতামত জানতে পারে। ব্যাপারটা অনেকটা এরকম ডাক্তার বলতে পারে, এই কোম্পানির অষুধটা ইফেক্টিভ। এটা খেলে এতদিনের মধ্যে রোগটা সেরে যেতে পারে। এবং আরো একটা কোম্পানির অষুধের নাম সাজেস্ট করে বলতে পারে আপনি চাইলে ওই কোম্পানির অষুধও খেতে পারেন। তবে সেখানে রোগ সারতে সময় একটু বেশি লাগবে। রোগী চাইলে ডাক্তার দুইটা নামই সাজেস্ট করতে পারে।
এতেও ডাক্তারের সময় কিছুটা বেশি লাগবে। কিন্তু ডাক্তারের উপর একজন রোগীর আস্থা অর্জন করার জন্য এর কোন বিকল্প নেই। খুব সহজ একটা উদাহরন দিলেই ব্যাপারটা আরো ক্লিয়ার হবে আশাকরি। ধরেন আপনি একটা দোকানে আম কিনতে গেলেন। দোকানে দুই ধরনের আম আছে। এক ধরনের আমের গায়ে একটু কালো কালো দাগ। অন্য আমগুলো দেখতে একদম ফ্রেশ। দোকানদার ক্রেতাকে বলল, ফ্রেশ আমের কেজি ১২০ টাকা। এবং এইটা ভালো। আর দাগওয়ালা আমের কেজি ১০০ টাকা। দোকানী শুধুমাত্র "ভালো" বলার কারনে ক্রেতা ২০ টাকা বেশি খরচ করে ফ্রেশটাই কিনবে। কারন টাকা ফ্যাক্ট না। সবাই চায় ভালো টা খেতে। কিন্তু সে জানেনা দুই রকমের আমই একই গাছের। এবং কাটলে ভিতরে দুইটাই এক। এখানে দোকানদারের একটা প্রত্যক্ষ ভূমিকা আছে। দোকানদার "ভালো" বলার কারনে দোকানদারের কথায় ক্রেতার একটা আস্থা সৃষ্টি হয়েছে।
রোগীর আস্থা অর্জনই যেহেতু মূখ্য সেহেতু রোগীদের ক্ষেত্রে এই কৌশলটা প্রয়োগ করা যেতে পারে। এতে করে কমিশন খাওয়ার অভিযোগটা কিছুটা হলেও কমবে।
এবার একটু শেকড়ে ফিরে যাই। ডাক্তারদের বিরুদ্ধে একটা অভিযোগ আছে তা হল ডাক্তারদের ব্যবহার খারাপ। এখানে আমি একটা প্রবলেম আইডেন্টিফাই করেছি। সেটা হল মেডিকেলে সবাই নিজের ইচ্ছায় পড়তে আসে এমনটা নয়। শতকরা কমপক্ষে ২০/৩০ ভাগ স্টুডেন্টই মেডিকেলে পড়তে আসে ফ্যামিলির চাপে পড়ে। বাবা মা চায় ছেলে মেয়েকে ডাক্তার বানাতে চায় শুধুমাত্র এই কারনে তারা পড়তে আসে। মানুষের সেবা করার তাগিদ এরা মন থেকে কখনো অনুভব করেনা। একবার ভাবুন তো একজন মানুষ অনিচ্ছাস্বত্তে এমন একটা প্রফেশনে যেখানে সার্ভিস দেয়ার বিন্দুমাত্র ইচ্ছা তার নেই। প্রফেশনের প্রতি তার কোন ভালোবাসাই নেই। তাহলে তার কাছ থেকে আপনি কিভাবে বেটার সার্ভিস আশা করবেন? এর দায়ভার কি আমাদের অভিভাবকদের উপরও কিছুটা বর্তায় না?
আমার ধারনা বেশিরভাগ অনিয়ম এর জন্য এই মানুষগুলাই দায়ী। কারন নিজের প্রফেশনের প্রতি যার শ্রদ্ধাবোধ থাকেনা সে কখনো ঐ প্রফেশনে নিজের হান্ডেড পার্সেন্ট দিতে পারেনা। কয়েকজনকে দেখি তারা কোন একটা ইস্যুতে রাগ কন্ট্রোল করতে না পেরে রোগীদের অনেক ব্যাপার নিয়ে হাসি ঠাট্টা করেন। এটা কখনোই আপনাদের কাছ থেকে কাম্য নয়। লং টার্মে এটা অনেক বাজে একটা ইফেক্ট পড়তে পারে একজন মানুষের মনের মধ্যে। সেটা রোগীও হতে পারে আবার ডাক্তারী পেশার উপর যার তেমন কোন ভালোবাসা নেই তার উপরও হতে পারে। আর এটা এমন এক প্রফেশন এখানে একটু উনিশ বিশ হলেই একটা জীবনের উপর বড় ঝুঁকি নেমে আসতে পারে। এই ব্যাপারে যারা সিনিয়র আছেন তারা এগিয়ে আসতে পারেন। প্রফেশনের প্রতি আপনাদের ভালোবাসা, দায়িত্ববোধ কতটা প্রবল সেই ধারনা দিন জুনিয়রদেরকে। কেউ কোন ভুল করলে, ভুল চিন্তা ভাবনা নিয়ে থাকলে তার ভুলটা সংশোধন করে দিন। তাদেরকে উৎসাহিত করুন।
কয়েকজন ডাক্তারের সাথে কথা বলে জানতে পারলাম কোন ডাক্তার যখন কোন হাসপাতালে জয়েন করে তখন সেখানে তাদের করনীয় কি সে সম্পর্কে তেমন কোন কিছু ব্রিফ করা হয়না। এছাড়া যদি রোগীর সাথে কোন ধরনের কনফ্লিক্ট সৃষ্টি হয় সেই মুহূর্তে কি ধরনের স্টেপ নিতে হবে সে বিষয়েও তাদের কোন ধারনা দেয়া হয়না। এছাড়া একটা অরগানাইজেশনে চাকরি করলে তার প্রপার ট্রেনিং এর ব্যবস্থা করতে হয়। অরগানাইজেশন্যাল বিহেব্যিয়ার সম্পর্কে একটা সুষ্ঠু ধারনা দিতে হয়। এছাড়া যারা কাজে অমনযোগী মোটিভেট করার মাধ্যমে তাদের কাজের ধারায় ফিরিয়ে আনতে হয়। এই ব্যাপারগুলো সুষ্ঠুভাবে পরিচালনা করার দায়িত্ব হাসপাতাল কতৃপক্ষের। কিন্তু অতিরিক্ত টাকা খরচ হবার কারনে তারা খুব কৌশলে এই দায়িত্বটা এড়িয়ে যায়। যে কোন ভুল ত্রুটি সৃষ্টি হলে সেই দোষ ডাক্তারের ঘাড়ে পড়ে তাই এই ব্যাপারে তাদের কোন মাথাব্যাথা নেই। আপনি বড় বড় হাসপাতালগুলোর দিকে দৃষ্টি দিলে একটা জিনিস দেখবেন সেখানে অদৃশ্য দেয়ালের মত একটা চেইন অব কমান্ড ফলো করা হয়। এবং সেইসব হাসপালাতের দিকে অভিযোগের পরিমানও কম।
আমি আমার দীর্ঘ লেখায় কয়েকটা বিষয় তুলে ধরার চেষ্টা করেছি কিংবা তুলে ধরতে পেরেছি তার কারন হল একটা সার্ভিস অরগানাইজেশনে কি ধরনের কনফ্লিক্ট সৃষ্টি হতে পারে এবং সেই কনফ্লিক্টগুলো কিভাবে কমিয়ে আনা যায় সেটা আমার পড়াশুনার একটা অংশ। যে কোন একটা সার্ভিস অরগানাইজেশনের পার্কিং লট দিয়ে ভেতরে ঢুকা থেকে যাবতীয় কার্যক্রম সুষ্ঠুভাবে পরিচালনা করার জন্য যে সার্ভিস ডিজাইন করা হয় তাকে সার্ভিস ব্লুপ্রিন্ট বলে। এই বিষয়গুলা সম্পর্কে যাদের বিন্দুমাত্র ধারনা নেই তারা কল্পনাও করতে পারবে না সার্ভিস ফেইলিওর হলে সেটা কিভাবে পুরো একটা অর্গানাইজেশনের উপর বাজে একটা প্রভাব ফেলতে পারে।
একটা জিনিস আমি বুঝি। ষোল কোটি জনগনের একটা দেশের সিস্টেম রাতারাতি চেঞ্জ হবেনা। কারন এক এক জন মানুষের দৃষ্টিভঙ্গি এবং চিন্তাভাবনা এক এক রকম। কারো স্বার্থে আঘাত লাগলেই সে তেলেবেগুনে জ্বলে উঠবে। কিন্তু সীমাবদ্ধতার কথা কেউ চিন্তা করতে চায়না। সৎ অসৎ মানুষ যেমন আমাদের মধ্যে আছে তেমনি সৎ অসৎ ডাক্তারও আমাদের সমাজে আছে। প্রতিটা প্রফেশনেই অসৎ মানুষ আছে এটা কেউ অস্বীকার করতে পারবে না। আমরা আশা করতে পারি একদিন ভুল ত্রুটিগুলো আস্তে আস্তে কেটে যাবে। তার আগে আমরা ভালো কিছু ভাবতে শিখি। ডাক্তার ভাই বোনদের বলছি, কয়েকজন খারাপ মানুষ আপনাদের গায়ে হাত তুলছে, গালি-গালাজ করছে আপনারা শুধু সেটাই যদি মনে রাখেন তাহলে কিভাবে হবে? কতজন মানুষ আপনাদের সেবা, ভালোবাসা পেয়ে সুস্থ হয়ে উঠে আপনাদের যে শ্রদ্ধা, ভালোবাসা ফিরিয়ে দিয়েছে সেই ব্যাপারগুলো নিয়েও ভাবুন। কে যেন একদিন বলেছিল, অসুস্থ হয়ে যখন হাসপাতালে পড়েছিলাম তখন এক ইন্টার্ন আপু যেভাবে হাসিমুখে আমার ট্রিটমেন্ট করেছিল তারজন্য সারাজীবন হাসপাতালে কাটিয়ে দিতে ইচ্ছা করছিল।
আর সাধারন মানুষকে বলছি, কয়েকজন ডাক্তার ভুল ট্রিটমেন্ট করেছে, বাজে ব্যবহার করছে তার দায় আপনারা পুরো ডাক্তার সমাজের উপর চাপিয়ে দিচ্ছেন কেন? আপনাকে একজন ডাক্তার ভুল ট্রিটমেন্ট দিচ্ছে ঠিকই কিন্তু আরেকজন ডাক্তার ঠিকই আপনাকে যমের হাত থেকে টেনে নিয়ে আসছে। সবকিছু পজিটিভ দৃষ্টিভঙ্গি দিয়ে দেখলে আসলে তেমন কোন সমস্যা হয়না। বরং আপনি যদি একজন ডাক্তারের উপর আস্থা রাখতে পারেন সে আপনাকে আরো ভালো ট্রিটমেন্ট দিতে পারবে।
ডাক্তারদের উদ্দেশ্যে আমার একান্ত কিছু কথাঃ
উপরে আমি যে আলোচনাটুকু করেছি আমি বলছিনা এগুলো এমন হতে হবে। আমি বলতে চাই, আপনাদের কাজের ধরন থেকে শুরু করে ওয়ার্ক ইনভারয়নমেন্ট এসব নিয়ে আপনাদের নতুন করে ভাবনার সময় এসেছে। একজন রোগী আপনার কাছে এসে বলল, ডাক্তার সাহেব আমার অসুখ হয়েছে। আপনি তাকে খসখস করে কয়েকটা অষুধ লিখে দিলেন সে অষুধ খেয়ে কিছুদিন পর ভালো হয়ে গেল। শুধুমাত্র এটুকুতেই যেন আপনার সার্ভিস সীমাবদ্ধ না থাকে। যে লোকটা আপনার কাছ থেকে সেবা পেয়েছে। তার আশেপাশের যত মানুষ অসুস্থ হবে সে ব্যক্তি যেন আপনার নাম সবাইকে সাজেস্ট করতে পারে এমন কিছু করুন। হ্যাঁ এতে সময় একটু বেশি লাগবে। পকেটে টাকা একটু কম জমা হবে। কষ্ট একটু বেশি হবে। কিন্তু বিনিময়ে যে ভালোবাসা আপনি পাবেন সেটা ফিরিয়ে দেয়ার ক্ষমতা হয়ত আপনার থাকবেনা।
অনেক গুরু-গম্ভীর আলোচনার পর অনেকদিন আগে শোনা একটা জোকস দিয়ে লেখাটা শেষ করি। এক মহিলা একটা বাচ্চা প্রসব করেছে। বাচ্চাটা দেখতে স্বাভাবিকের তুলনায় একটু কালো হয়েছে। কথাটা একজনের মুখ থেকে আরেকজনের মুখে ছড়িয়ে পড়েছে। একজন আরেকজনকে বলছে, এক মহিলা কালা কুচকুচে একটা বাচ্চা প্রসব করেছে। সে আবার আরেকজনকে বলছে, ভাই শুনছেন এক মহিলা তো পালিতের তলার মত কালা একটা বাচ্চা প্রসব করছে। সেটা শুনে আরেকজন মন্তব্য করল, বলেন কি ভাই? সে অন্য একজন ব্যক্তিকে দেখে এগিয়ে গিয়ে বললেন, দেশের অবস্থা কিছু শুনছেন ভাই? তখন একজন বলল, ক্যান? কি হইছে ভাই? লোকটা তখন বলল, এক মহিলা একটা কাউয়া প্রসব করছে। কাউয়া আবার জানালা দিয়া উঁইড়া গেছে।
ব্যাপারটা আসলে এমনই একজনের কথা আরেকজনকে যখন বলা হয় তখন সেখানে পুরোপুরি সত্যি থাকবে এমন কোন কথা নেই। ঘটনা যা হয় সেটা পরে এমন এক জায়গায় গিয়ে পৌঁছায় সেখান থেকে কতটুকু সত্য কতটুকু মিথ্যা সেটা যাচাই করা আসলেই অনেক কঠিন ব্যাপার হয়ে দাঁড়ায়। তাই সাংবাদিকদের উদ্দেশ্যে বলছি, আপনাদের উপর সত্যি মিথ্যা অনেক কিছু নির্ভর করছে। কোন নিউজ করার আগে সে সম্পর্কে ভালোমত যাচাই করে নেয়াটা ভালো। কারন সব জায়গয়ই যে ডাক্তারদের দোষ এমন না। হাসপাতাল কতৃপক্ষেরও অনেক দায় থাকে। আপনারা সেগুলো নিয়ে নিউজ করেননা। কেন করেন না সে বিষয়টা তুলে আমি কোন খোঁচা দিতে চাইনা। শুধু এতটুকুই বলব, জনগন বিভ্রান্ত হয় এমন কিছু লিখবেন না। কারন এতে করে অলরেডি ডাক্তার এবং রোগীদের মধ্যে এমন একটা অনাস্থার সৃষ্টি হয়েছে যেটা রিকভার করা অনেক কষ্টসাধ্য একটা ব্যাপার হয়ে দাঁড়িয়েছে। আপনারা ভুল ট্রিটমেন্ট হাবিজাবি নিয়ে নিউজ করেন কিন্তু কখনো কি ভালো কিছু নিয়ে নিউজ করে ডাক্তারদের উৎসাহ দেয়ার চেষ্টা করেছেন? বছরের পর বছর একজন ডাক্তার অনারারি নামে কোন টাকা ছাড়াই একটা হাসপাতালে চিকিৎসা সেবা দিয়ে যাচ্ছে সেটা নিয়েও নিউজ করুন। তাদেরকে উৎসাহ দিন। উৎসাহ পেলে তারা ভালো দৃষ্টান্ত স্থাপন করতে পারবে এই বিশ্বাসটুকু অন্তত তাদের উপর আমার আছে। অন্তত রানা প্লাজা ট্র্যাজেডিতে নিরলস পরিশ্রম করে তারা সেটা প্রমান করে দেখিয়েছে।

