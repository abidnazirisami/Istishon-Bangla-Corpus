এই দেশ বাংলাস্তান না___


মাকে ভালবেসে কত কিছুর সাথেই না তুলনা করি, তবুও যেন মন ভরে না...যত ভালো কিছুর সাথে তুলনা করিনা কেন,মনে হয় কম হয়ে গেল বুঝি! মায়ের সাথে একটা তুলনা হয়তো করা যায়,
দেশকে ভালবেসে মা ডাকি আমরা। মা...দেশ! দুটো শব্দের প্রতি আমাদের অনুভূতি, আবেগ, ভালবাসার যেন কোন কমতি নেই। কিন্তু সে মাকে যখন মাগি/বেশ্যা /পতিতার সাথে তুলনা করা হয় ভাবুনতো একবার? সহ্য হচ্ছে? এমন কিছু তুলনা করতে গিয়ে বুকে কেমন যেন চিনচিন ব্যথা অনুভব করছেন না ? কোথায় জানি একটা কষ্ট অনুভব হচ্ছে না? আমি নিশ্চিত আপনি ভাবতে পারছেন না,খুব কষ্ট হচ্ছে। ঠিক এমনই একটা কষ্ট বয়ে বেড়াচ্ছি আমি! প্রচন্ড কষ্ট। আমার মাকে প্রতি মুহুর্তে ঘৃণ্যতম কিছুর সাথে তুলনার কষ্ট, এই কষ্ট আরও তীব্র হয়েছে কারণ আমিও এমন আপত্তিকর কিছু নিজের অজান্তে ব্যবহার করেছি।
কথায় কথায় দেশকে বাংলাস্তান বলা,তেমনটি তুলনা করা আমার কাছে কাউকে ধর্ষণের পর ধর্ষককে অভিযুক্ত না করে ধর্ষিতাকে অভিযুক্ত করার মতোই অপরাধ। কষ্টকর মাকে বেশ্যা,পতিতার সাথে তুলনা করার মতো। বুঝতে পারছেন সে কষ্টের তীব্রতা? বুকফাঁটা যন্ত্রণা?
নাকি আপনি দেশের সাথে মায়ের তুলনা করলেও দেশ আর মায়ের প্রতি ভালবাসার আবেগ কিংবা গালির কষ্ট সমান তীব্রতায় অনুভব করেন না?
নাকি মায়ের সাথে দেশের তুলনা ফরমালিটি মাত্র?
আমরা যেভাবে দেশ বাংলাস্তান হবে বলে দুঃস্বপ্ন দেখছি,সবকিছুতেই তুলনা করছি তা আমার কাছে মৌলবাদের স্বপ্নের চেয়ে ভয়ংকর। মৌলবাদের স্বপ্ন দেশকে মৌলবাদী রাষ্ট্রে পরিণত করতে যতটা ভূমিকা রাখবেনা তার চেয়ে আমাদের আশংকা, দুঃস্বপ্ন এই দেশকে মৌলবাদী রাষ্ট্র তৈরিতে হয়তো আমাদের অজান্তে শক্তিশালী একটা নেতিবাচক শক্তিশালী ভূমিকা রাখবে কিংবা রাখছে!
দেশকে বাংলাস্তান বলার আগে আমাদের কি একবার ভাবা উচিৎ না যারা অরাজকতা সৃষ্টি করছে তারা আসলে কিসের প্রতিনিধিত্ব করছে?
তার জন্য যদি দেশকে গালি দিয় তবেকি যারা ধর্ষণের জন্য ধর্ষিতা কে দায়ী করে তাদের দোষ কি? মায়ের দূঃসময়ে মাকে গালি দিয়ে মায়ের পাশ থেকে সরে যাওয়াকি সন্তানের কাজ,নাকি সমস্যা সমাধানে মায়ের পাশে থেকে শক্তিযোগানো? এরপর সিদ্ধান্ত আপনার,আমি আমার দেশমাতার পাশে আছি। যতই দূঃসময় আসুক মায়ের কানে কানে বলে যাবো, ভালবাসি মা ,ভয় পেওনা ,আমি আছি,আমরা আছি ...
আসুননা বাংলা মা কে বাংলাস্তান গালি দেওয়া থেকে বিরত থাকি। 

