Film Show for Saving a Life


উদয়ন স্কুলের ৮ম শ্রেণীর মাছরাঙা শাখার একজন ছাত্র আবরার রাকিন Blood Cancer-এ আক্রান্ত। চিকিৎসার জন্য যেই বিশাল অংকের টাকা দরকার তাঁর ভার বহন করার সামর্থ্য নেই শিশুটির পরিবারের। এগিয়ে এসেছে তাঁর স্কুল উদয়ন উচ্চ মাধ্যমিক বিদ্যালয়। প্রায় দুই লাখ টাকা সংগ্রহ করা গেলেও এখনো অনেক অনেক টাকার প্রয়োজন। আর এজন্য তাকে সাহায্য করতে এগিয়ে এসেছে উদয়ন স্কুলের শিক্ষার্থীরা। আয়োজন করতে যাচ্ছে ‘ফিল্ম শো’। ‘ফিল্ম শো’ তে দেখানো হবে দুটি মুভি এবং প্রত্যেকের প্রবেশ মুল্য ৫০ টাকা ধার্য করা হয়েছে। 
উল্লেখ্য ‘ফিল্ম শো’ টির মাধ্যমে উপার্জিত সকল টাকাই শিশুটির চিকিৎসার জন্য ব্যয় করা হবে। উদয়ন স্কুলের শিক্ষার্থীরা আকুল আবেদন জানিয়েছে এই ‘ফিল্ম শো’ টি সফল করে তাদের সাহায্য করুন যাতে তারা পাশে দাড়াতে পারে তাদের স্কুলের এই ভাইটির পাশে।
৩০শে মে,২০১৩ সকাল ১১:৩০ এ চলে আসুন রাজধানীর ফুলার রোডের উদয়ন উচ্চ মাধ্যমিক বিদ্যালয়ে এবং অংশগ্রহণ করে সফল করুন উদয়ন স্কুলের ক্ষুদে বন্ধুদের ‘জীবন যুদ্ধ’ কে।
আসুন আমাদের এই ক্ষুদে বন্ধুটির পাশে দাড়াই। পাশে দাড়াই উদয়ন স্কুলের ক্ষুদে বন্ধুদের যারা তাদেরই এক ভাইকে বাঁচাতে আজ যুদ্ধে নেমেছে। 

