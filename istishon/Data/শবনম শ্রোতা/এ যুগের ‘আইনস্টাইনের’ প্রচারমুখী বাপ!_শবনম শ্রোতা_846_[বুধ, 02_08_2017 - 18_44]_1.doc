এ যুগের ‘আইনস্টাইনের’ প্রচারমুখী বাপ!


গত বছরের নভেম্বর মাসের কথা। ফেসবুক ওয়ালে একটি সাজেস্টেড পোস্ট নজরে এল। সম্ভবত আমি টার্গেট অর্ডিয়েন্স। ফেসবুক আজকাল টাকার বিনিময়ে এমন পোস্ট করা হয়। বিরক্তবোধ হলেও দেখতে হয়! তবে সেই পোস্ট মনোযোগ আকর্শনের কারণটি বলছি।
দৈনিক কালের কণ্ঠ পত্রিকার একটি লিংক বুস্ট করেছে জনৈক রাশিদুল বারী নামের এক ভদ্রলোক। নিউজ লিংকের শিরোনাম ছিল ‘‘বাংলাদেশি ‘খুদে আইনস্টাইন’কে ওবামার চিঠি’’। শেয়ার করা পোস্টে আরও হাবিজাবি নানা কথা লেখা ছিল। শিরোনাম দেখে নিউজ পড়ার আগ্রহ হলো। ঢুঁ মেরে পড়লাম।মূল ঘটনা হলো, সুবর্ণ আইজ্যাক বারী নামে বাংলাদেশি বংশদ্ভেুাত এক শিশুকে তৎকালীন মার্কিন প্রেসিডেন্ট ওবামা স্বাক্ষরিত একটি চিঠি পাঠানো হয়েছে। সে চিঠিতে ওবামা শিশুটির সর্বাঙ্গীন সাফল্য কামনা করেছেন।
দারুণ ব্যাপার, এমন চিঠি পেলে কে না খুঁশি হয়। কিছুদিন আগে আমাদের মাননীয় প্রধানমন্ত্রী শীর্ষেন্দু বিশ্বাস নামে পটুয়াখালীর এক স্কুলছাত্রকে চিঠির উত্তর দিয়েছিলেন। সে স্কুল ছাত্র তার এলাকায় খরস্রোতা পায়রা নদীতে সেতু নির্মাণের জন্য চিঠি পাঠিয়েছিলেন প্রধানমন্ত্রী বরাবর।
তবে সুবর্ণকে কেনো পাঠনো এই চিঠি? কারণ শিশুটি নাকি জিনিয়াস। উচ্চতর পর্যায়ের গণিত ও বিজ্ঞানের সামাধান দিতে পারেন। সম্ভবত তাঁর পরিবার থেকে রাষ্ট্রপতি দপ্তরে যোগাযোগ করেছিল। তারপরই রাষ্ট্রপতির দপ্তর থেকে সুর্বনকে শুভকামনা জানিয়ে চিঠিটি ইস্যু করে। চিঠিটি পড়ে মনে হয়েছে, আমাদের স্কুলের প্রশংসাপত্র। সবই ঠিক থাকে শুধু নাম, ঠিকানা পরিবর্তন করা হয়। যুক্তরাষ্ট্রে ভালো কিছু করলে, আবেদন করে যে কেউ এমন চিঠি সংগ্রহ করতে পারে।
সে যাইহোক, তবুও তো ওবামার চিঠি। আমাদের সংবাদ মাধ্যম ‘বাংলাদেশি বংশোদ্ভুত’ কথাটি শুনলে তো আদাজল খেয়ে নামেন প্রচার করতে।
সূত্র নেই, গৎ বাঁধা গল্প আছে
শিশুটি সম্পর্কে আরও জানার আগ্রহ হলো। কিন্তু প্রত্রিকায় প্রকাশিত সংবাদগুলোর কোনো সুনির্দিষ্ট সূত্র নেই। পড়ে মনে হয়েছে, তাঁরা মোটামুটি প্রেস রিলিজ প্রকাশ করেছে।
ফিরে গেলাম কালের কণ্ঠের পোস্ট যিনি শেয়ার করেছেন, তাঁর ওয়ালে। দেখলাম ভদ্রলোক রাশিদুল বারী যুক্তরাষ্ট্রে শিক্ষকতা করেন। তিনি সেই 'খুদে আইনস্টাইন' খ্যাত শিশুর বাবা। তাঁর ওয়াল ঘাঁটতে গিয়েই সন্দেহ দানা বাঁধতে শুরু করল।
তাঁর ওয়ালে গিয়ে মনে হলো, তিনি চিঠি পেয়ে শুধু খুঁশিই নন। অতি উৎসাহী। বাংলাদেশি প্রায় সব সংবাদ মাধ্যমেই খবর প্রকাশ হয়েছে। সবগুলো লিংকই তিনি শেয়ার করেছেন। খবরগুলোতে ছবি ব্যবহার করা হয়েছে, সুবর্ণ আইজ্যাক ও বারাক ওবামার। শুধু খবর লিংকই নয়, সুবর্ণকে নিয়ে কেউ প্রশংসা করেছে সেটাও তিনি শেয়ার করেছেন। নিজের ছেলেকে নিয়ে খবর প্রকাশ হলে নিশ্চয় বাবা সেটা বুস্ট করতে পারেন। সবাইকে জানাবেন। এটা এমন কি! তবে অনেক কিন্তু জমা হতে থাকে মনে।
বাংলাদেশের কোনো পত্রিকা লিখছে, ‘বাংলাদেশি খুদে আইনস্টাইন’ কোনটা লিখেছে ‌‘বিষ্ময় বালক বাংলাদেশি সুবর্ণ!’ তবে সব লেখার তথ্য একই ধরণের। কোনোটার সুনির্দিষ্ট উৎস নেই। একটি গল্প প্রায় সব লেখাতেই পাওয়া গেল, ‘‘ছোটবেলায় (বয়স জানা যায়নি) নিউ ইয়র্কের একটি হাসপাতালের বেডে জ্বরে কাতরাচ্ছিল সুবর্ণ আইজ্যাক। তার বাবা রাশীদুল বারী বলেন, ‘আই লাভ ইউ মোর দ্যান এনিথিং ইন দ্য ইউনিভার্স।’ সুবর্ণ তার বাবাকে পাল্টা প্রশ্ন করে, ‘ইউনিভার্স অর মাল্টিভার্স?’’
স্বাভাবিকভাবেই প্রশ্ন উঠে, জ্বরে কাতরানোর মতো যখন অবস্থা তখন একজন বড় মানুষের পক্ষেই তো স্বাভাবিকভাবে কথা বলা কঠিন। সেখানে পিচ্চি একটা ছেলে জ্বরে কতরাতে কতরাতে মহাজাগতিক প্রশ্ন ছুঁড়ে দিচ্ছে। অবাক হতে হলো।
আমার আগ্রহ তখন তুঙ্গে। কারণ, বাংলাদেশি প্রায় সব সংবাদ মাধ্যম খবরটি বিশেষ গুরুত্ব দিয়ে প্রচার করছে। জানার ইচ্ছে হলো, যুক্তরাষ্ট্রে এমন একটি শিশু বড় হচ্ছে, যাকে কিনা তুলনা করা হচ্ছে 'আইনস্টাইন'-এর সঙ্গে। নিশ্চয় সে দেশের কিংবা বিশ্ব মিডিয়ায় খবর প্রকাশ হয়েছে। কিন্তু Soborno Isaac Bari লিখে গুগল করে হতাশ হতে হলো। আন্তর্জাতির্ক স্বীকৃত কোনো সংবাদ মাধ্যমেই এই শিশুকে নিয়ে খবর প্রকাশ হয়নি। এটা কীভাবে সম্ভব? যুক্তরাষ্ট্রের মতো দেশে বসবাস করে, প্রচারমুখী বাবার সন্তান সুবর্ণ আইজ্যাক বারীকে নিয়ে আন্তর্জাতিক সংবাদ মাধ্যমে কোনো খবর প্রকাশ হয়নি! স্ক্রল করে নিচে নামতে গিয়ে যুক্তরাষ্ট্রের হাফিংটন পোস্ট ও ইসরাইলের দ্য টাইমস অব ইসরায়েল পত্রিকার লিংক নজরে পড়ল। যাক ভরসা পাওয়া গেল। লিংক দুটিতে ঢুঁ মারলাম। হতাশ হতে হলো। কারণ লিংক দুটি হাফিংটন পোস্ট কিংবা টাইমস অব ইসরায়েলের নিজস্ব সংবাদ নয়। পত্রিকা দুটির ব্লগে লেখা হয়েছে সুবর্ণকে নিয়ে। আরও আশ্চর্য হতে হলো লেখকের নাম জেনে। লেখক রাশিদুল বারী, সুবর্ণের বাবার সয়ং! নিজের ছেলেকে নিয়ে লিখতেই পারেন। তবে একটু দৃষ্টিকুটু বোধকরি লাগে যখন, সেই নিউজকে হাফিংটন পোস্ট বা টাইমস অব ইসরায়েলের নিজস্ব সংবাদ হিসেবে প্রামণ করতে মি. বারী শেয়ার করেন। শুধু তাই নয়, সুবর্ণের ছবি সঙ্গে হাফিংটন পোস্টের লোগো ব্যবহার করে তিনি বিষয়টি হালাল করারও একটি অপচেষ্টা চালিয়েছেন।
বিদেশি পত্রিকায় না পেয়ে বাংলা নামে আবার গুগল করে পেলাম, বাংলাদেশি জানা-অজানা পত্রিকার লিংক এবং ভয়েস অব আমেরিকার বাংলা সংস্করণ ও টাইমস টেলিভিশনে একটি ভিডিও লিংক। টাইম টেলিভিশন নাম শুনে আঁতকে উঠলাম। আরে টাইম সাময়ীকির টিভি নাকি! পরে জানলাম এই টাইম টিভি নিউইয়র্কে বাংলা কমিউনিটি টিভি। যে টিভির ফেসবুক পেজে লাইক ১২ হাজার (মাই টিভির ৩৬ হাজার)!
সুবর্ণের বাবার কথায়
তবে উৎসাহ নিয়ে ২০১৫ সালে প্রকাশিত ভয়েস অব আমেরিকার লিংকটিতে গেলাম। 'ছোট্ট সুবর্ণর মেধার পরিচয়, পিরিওডিক টেবিলে দক্ষতা' শিরোনামে লেখাটি লিখেছেন সাবরিনা চৌধুরী নামে একজন। লেখাটির এক পর্যায়ে সুবর্ণর বাবাকে প্রশ্ন করা হয়েছিল, এত ছোট শিশুর পক্ষে কিভাবে পর্যায় সারণির মতো বিষয় মুখস্ত রাখা সম্ভব?  মি. বারী বলেছেন, ‘Adam Smith-এর থিওরি nurture is more powerful than nature অনুযায়ী, শিশুকে যদি সযত্নে কোন বিষয় শেখানো হয় আর বিষয়টি যদি কঠিনো হয়, নিবিড় প্রশিক্ষণ এর মাধ্যমে যেকোন শিশুর পক্ষেই তা শেখা সম্ভব।’
যেকোনো শিশুকেই যে এই বিষয়টা মুখস্ত করানো সম্ভব তা সুবর্ণের বাবা নিজেই বললেন। তাঁর প্রমাণও মেলে, কথা বলা শেখার পরই তো আমরা অনেক ছড়া মুখস্ত করে ফেলি। মেধা একটু ভালো হলে, হরহর করে সে ছাড়া বলতেও পারি। এখন ছাড়ার পরিবর্তে একটি কিংবা দুইটি গণিত বা রসায়নের চার্ট মুখস্ত করালে নিশ্চয় সেটাও পারা অসম্ভব নয়। 
প্রিয় পাঠক আপনি নিজের কথা চিন্তা করুন। ঠিক সুবর্ণের এই বয়সে আপনিও বাচ্চাদের বইয়ে অ তে অজগর ....ফুল, বাঘ, হরিণ চিনেছেন। আবার ছবি দেখিয়ে জিজ্ঞেস করলে, ঠিক ঠিক উত্তর দিয়েছেন। আর সুবর্ণকে অজগরের বদলে চেনানো হয়েছে রসায়নের প্রতীক। প্রতীক দেখিয়ে তাঁকে জিজ্ঞেস করলে ঠিক ঠিক উত্তর দেন, বেশি কিছু নয়। 
তাহলে মি. বারী তাঁর অবুঝ শিশুটাকে কী গুটি হিসেবে ব্যবহার করছেন? সমাজে একটু পরিচিতি পাওয়া, যুক্তরাষ্ট্র সরকারের বাড়তি সুবিধা পাওয়া কিংবা বাংলাদেশে খ্যতি অর্জনের নোংরা চেষ্টা?

