বাংলাদেশে দূর্নীতি


কয়েকবার চ্যাম্পিয়ন ছিলাম।
এক সময় বাংলাদেশের আলোচিত বিষয় ছিল এটা এখন অবশ্য খুন, গুম এগুলোর আলোচনাই চলছে। আমি দূর্নীতির প্রসঙ্গটাই টানলাম।
দূর্নীতি জাতীয় জীবনের অন্তরায়। তবে দূর্নীতিটা যদি নিজের পক্ষে করা হয় তবে কিন্তু অনেকটাই ছাড় দেওয়া যায়। আপনি কি ভাবেন দূর্নীতির হোতা কে বা কারা?
আমি তো এই ক্রেডিটটা দিবো বাংলার সুনাগরিকদের। মুখ দিয়ে বড় বড় বুলি আওড়াবেন আর প্রমাণ করে দেবেন এমপি/মন্ত্রী দূর্নীতি গুরু। নাহ আমার তা মনেই হয় না।
আচ্ছা ধরুন আপনার সামনে কেউ কাচা টাকা নাড়াচাড়া করতেছে। আপনার ফিলিংস টা কি হবে? খাস দিলে বলবেন। নিশ্চয় আমার মতো আপনিও চাইবেন টাকাগুলো আমার হোক! বিনিময়ে যদি সামান্য কিছু করতেও হয় আমি কিন্তু রাজি। আপনি হয়ত ভিন্নমতও পোষণ করতে পারেন। তবে কথা হচ্ছে আপনাকে বিশ্বাস কি??
আপনার মনে আছে আপনার সন্তানকে স্কুলে/কলেজে ভর্তি করাতে কত টাকা লেগেছিলো? আপনি নিশ্চয় জানতেন না যে সরকার তো এতা টাকা নির্ধারণ করে দেয় নাই। ভাল স্কুল... এসি চলে আরো কত কি একটু তো বেশী নিবেই। আর বেশী না দিলে তো ব্যাপার টা কেমন দেখায়। কম দামী স্কুলের কি মান আছে?
বাংলাদেশ থেকে দূর্নীতি সড়ানো সম্ভব বলে মনে হয় না আমার। যে ফাটাকেষ্টই আসুক না কেনো কিছুই হবে না। আমরা নিজেরাই তো চাই না। যখন শিক্ষাজীবন শুরু থেকেই পড়াশোনার পাশাপাশি আমরা দূর্নীতিটাও শিখতে থাকি। স্কুলের শিক্ষকই তো এটার আসল শিক্ষাদাতা। নানা কারণে অবৈধ টাকা দিতে শিখি। অন্যায় দাবীর প্রতিবাদ করি না। করে লাভ কি শুধু শুধু বেয়াদপ বখাটে ছাত্র বিশেষণ যুক্ত করার ইচ্ছা কারই বা আছে বলুন।
নিজেদের মেধার আমরা যোগ্য দাম বা মান দেই না। আগের সময় গুলোতে কি হয়েছে তা আমার জানা নেই। প্রশ্ন আউট কে করে জানেন? আপনার মতই সুশীল কেউ। আর আমরা সেটার পিছনে দে দৌড় বলে সামনে যাই। নাহিদ সাহেব হয়ত আপনার পরিচিত কাউরে দিয়েও থাকতে পারে তবে আমরা কেউ পাই না। আমাদের পেতে হলে অনেক ঘাম ছুটাতে হয়।
অনেক দেখেছি ছেলে রাতের বেলায় প্রশ্নের পিছনে ছুট দেয় আর সকাল বেলা বাপ চা-স্টলে বসে হাসিনার বিরুদ্ধে বুলি আওড়ায়।
আর পড়াশোনা শেষে কি করি?? চাকরীর জন্য লাইন দেই। যে ভাবেই হোক না কেন একটা চাকরীতো যেটাতেই হবে নইলে মেয়ের বাপ তো মেয়ে দিবে না। আমাদের শিক্ষাজীবনের অর্জন গুলোর দিকে তাকানোর সময় কই আর। পড়েছি বড় বড় সার্টিফিকেটও পেয়েছি ব্যাস.... এখন কি ওগুলো দেখানোর সময় আছে?
নাহ! সময় তো এখন টাকা দেখানোর। কার বাপের কত আছে। যতই লাগুক আছি তো। মেধা আর সার্টিফিকেট গোল্লায় যাক।
আপনাদের কতজনের বুকে বল আছে সার্টিফিকেট দেখিয়ে চাকরী আশা করা। আপনি তো প্রতিদ্বন্দী দেখলেই হতাশ হন। আর বুঝি পারলাম নাহ!
কেন আপনার উপর বিশ্বাস নাই আপনার?
একটা প্রশ্ন করি। যা পড়বেন উত্তর দেওয়ার চেষ্টা করবেন।
কোন সরকারী সার্কুলারে ১৫ টা পদ খালি থাকলে যদি ১৫০ জন আবেদন করে কেউই এমপি/মন্ত্রীর সামনে টাকা নাড়াচাড়া না করে তবে কত জনের চাকরী মেধার ভিত্তিতে হবে???
(প্রশ্নটা সহজ। আশা করি উত্তর দিবেন)

