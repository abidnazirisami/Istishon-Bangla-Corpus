ওদের বাড়ে,আমরা দেখি


 ওদের বাড়ে টাকা-কড়ি
গাড়ী-বাড়ী এবং নারী
আমরা শুধু চেয়ে দেখি
পকেট শুন্য অঁচল কড়ি।
ওদের বাড়ে মেদভুরি আর
সুঠাম দেহ হাতের পেশী
আমরা দেখো না খেয়ে আজ
মাটির সাথে কেবল মিশি।
ওদের দেখো মার্সিডিজ আর
রোদ চশমা নিয়ন-আলোয়
আমরা কেবল প্রখর রোদে
শরীর পুড়ে কয়লা-কালো।
ওরা দেখো মোদের ঘামে
ব্যাংক লকারে অর্থ-ভরে
ভাবে না যে গরীব গুলো
পানি-শুন্য হয়ে মরে।
সরকার ওদের দুঃখ দেখে
কালো-সাদা'র সুযোগ করে
ট্যাক্সে'র বোঝা কাঁধে নিয়ে
গরীব কাঁদে ভাঙা ঘরে। । ।
-----------------------------------------
স্বপ্নের ফেরিওয়ালা

