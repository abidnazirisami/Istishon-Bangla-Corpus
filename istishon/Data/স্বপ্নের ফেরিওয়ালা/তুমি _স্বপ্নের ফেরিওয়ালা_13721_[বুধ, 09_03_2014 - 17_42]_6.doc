তুমি 


 তুমি যদি চাও এনে দিতে পারি
হাজার রঙের আলো
তুমি যদি চাও শাহজাহানের চেয়েও
বাসবো তোমায় ভালো।
তুমি যদি চাও এনে দিতে পারি
আকাশের যতো তারা
তুমি যদি চাও পুরো পৃথিবী
নিয়ে নিতে পারি ভাড়া।
তুমি যদি চাও তোমার ঘরে
জোনাক জ্বালাবে আলো
তুমি যদি পারো এই আমাকে
একটু বেসো ভাল।
তুমি যদি চাও তোমার বাগানে
হতে পারি আমি মালি
তুমি যদি চাও বুকটা চিড়ে
করে দিতে পারি খালি।
তুমি যদি চাও বুকের জমিনে
চাষাবাদ করবো আমি
তুমি যদি চাও কৃষ্ণ হবো
জানে তা অন্তরযামী।
তুমি যদি চাও বাংলার বুকে
ফলবে সোনালী শস্য
তুমি যদি চাও নিয়ে নিতে পারো
এই আমাকে পোষ্য।
তুমি যদি চাও দিয়ে দিতে পারি
সকল প্রেমিক ফাঁসি
তুমি যদি পারো দিয়ো শুধু মোরে
এক টুকরো হাসি।
……………………………………..
স্বপ্নবাজ
০৭’জুলাই-২০১৪ইং
নিকেতন, ঢাকা।

