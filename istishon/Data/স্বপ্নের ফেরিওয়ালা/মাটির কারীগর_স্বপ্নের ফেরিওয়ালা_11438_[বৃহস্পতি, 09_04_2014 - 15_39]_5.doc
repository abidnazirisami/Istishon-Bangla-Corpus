মাটির কারীগর


 মাটি দিয়ে গড়ছে মানুষ
আজব কারীগর
দেহের মধ্যে দমের ঘড়ি
নাই তার বাড়ীঘর।
ইঞ্জিন আছে রেডিয়েটর
পানি দিছে ভরে
ইঞ্জিনিয়র সর্বক্ষন’ই
গাড়ী’র সাথে’ই ঘোরে।
ডিজেল লাগে,লাগে মবিল
আরো গিয়ার অয়েল
ষ্পিডমিটার বাড়লে বেশি
যায় পুড়ে যায় কয়েল।
হেডলাইট আছে হ্যালোজিন এর
ঝলমল করা আলো
সাবধানে না জ্বাললে বাতি
হবে নিকষ কালো।
ইঞ্জিনিয়র গ্যারাণ্টি দেয়
কিন্তু সময় বাধাঁ
সময় বয়ে চলে গেলে
লাগবে চোখে ধাঁ ধাঁ।
মন কারীগর রাখেন হিসেব
বছর গেলো যতো
সুদ-আসলে ঋণের ঝোলা
পড়লো ঝুলে কতো।
ঋণে’র বোঝা বেড়ে বেড়ে
নিলাম হবে গাড়ী
মাটি দিয়া গড়া মানুষ
পাবি মাটির বাড়ী।।
……………………….
স্বপ্নের ফেরিওয়ালা

