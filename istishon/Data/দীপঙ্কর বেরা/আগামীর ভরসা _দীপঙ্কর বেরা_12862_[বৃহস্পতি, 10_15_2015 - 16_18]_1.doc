আগামীর ভরসা 


পরিতোষ বেশ চিন্তায় আছে । ছেলে রহিশ আর ক'দিন পরেই জীবনের সেরা পরীক্ষা দেবে ? পড়াশুনায় বেশ ভালই । নম্বরও ভাল পায় ।
সহকর্মী পলাশ বলে ওঠে - তাহলে আর চিন্তা কি ? টিউশন দিস নি ?
পারিতোষ নিজেকে পরিস্কার করতে সঙ্গত দেয় - তা দিয়েছি । বেশ নোট ফোটও দিচ্ছে । সে গুলো বাড়িতে যেটুকু সময় পাই রিভাইজ করিয়ে নিই ।
চোখ কপালে তুলে মহীম - কি গুরু , তাহলে ছেলের পেছনে তো ভালই লেগে আছো । তাহলে এত কপালে ভাঁজ কেন ?
একটু বিজ্ঞ পরানবাবুও যোগ দেয় - তা তোমার বউ তো উচ্চ শিক্ষিত । সেও নিশ্চয় কিছু সাহায্য করে ।
পরিতোষ বেশ মাথা নাড়ল । হ্যাঁ বলল না না বলল বোঝা গেল না । তবে মুখে বলল - আমরা দুজনেই চেষ্টা করছি । পরীই সময় বেশি দেয় । তবে কি জানেন আজকালকার ছেলেমেয়ে একটুতেই পড়া বেশ ধরে ফেলে । রিভাইজ করতে চায় না বলে ও তো জানি । সেটাকে লিখতে বা বলতে কিছু সূক্ষ্ম ভুল থেকে যায় । বলে ওতে কিছু হবে না । পুরো ভালোভাবে জানলে ক্ষতি কি ? বলে আমাদের এখন অনেক অনেক অনেকরকম জানতে হয় । এতেই হবে ?
পলাশ মহীম আশু বিনয় সবাইয়ের মুখে চিন্তার ছাপ । কারো কারো ঘরের সাথে হয়তো মিলে গেছে । তাই পরিতোষ নিজেকে একটু জোর পেল । বলল - ও মা বলে নম্বর তো পুরোই পাচ্ছে । ওত গভীর ভাবনার দরকার কি ? পরীর সাথে আমার একটু ভাবনার তফাৎ । আরো বেশি জানলে ক্ষতি কি ?
পরানবাবু এবার মুখ খুলল - তোমাদের এই এক দোষ । ছেলেমেয়ের উপর যতটা পারো চাপিয়ে দাও । ওরা ঠিক রাজহাঁসের মত দুধ বেছে নিতে পারবে । চিন্তা বাদ দিয়ে ওকে ওর মত বড় হওয়ার জন্য ওর উপরেই আমাদের ভরসা করতেই হবে । শুধু শেকড়ের মধ্যে আপ্রাণ চেষ্টায় মনুষ্যত্ব ভরে দেওয়ার চেষ্টা করতে হবে ।
মহীম একটু হ্যা হ্যা করে হেসে ওঠে - কি ভাবে পরানবাবু ? একটু যদি বুঝিয়ে ......
পরানবাবু তেমনি দৃঢ়তার সঙ্গে বলল - এই যে টেবিলে বেঁকে তখন থেকে বসে আছ ? কি আর বলব ?
শুনেই যে যার চেয়ারে বসে কাজে লেগে গেল । পরিতোষ নিজের মনে ভরসা পেল ।
-০-০-০-০- 

