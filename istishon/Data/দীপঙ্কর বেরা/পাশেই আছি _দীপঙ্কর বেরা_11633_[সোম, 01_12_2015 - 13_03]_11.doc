পাশেই আছি 


পাশের বাড়ির ভদ্রমহিলার সঙ্গে আলাপ করার খুব ইচ্ছে ছিল । সবে শহরে এসে আশেপাশে কাওকে চিনি না কেউ কথা বলতে চায় না । যদিও বলে এত সংক্ষেপ যে কি বলব ? হাঁসফাঁস করা প্রাণ পাশের বাড়িতে হানা দেওয়ার চেষ্টা করি । সিঁড়ি দিয়ে ওঠার মুখে দেখা - ভাল আছেন ?
থমকে দাঁড়ালেন । বোঝার চেষ্টা করলেন আমিই কিছু বলছি কি না ? গম্ভীর আবার হাসি মিশিয়ে বললেন - হ্যাঁ , ভাল আছি । পাশের বাড়িতে এসেছেন ? পরে
বলতে বলতে নীচে নেমে গেলেন । আমি ভাবলাম বা বা ! আজ রবিবার তাতেও এত তাড়া । মনে হয় ওনার সঙ্গে একটি মেয়েও থাকে । আলাপ করতে না চাইলে কি আর করা ।
উপরে উঠে দেখলাম ঘর ভেতর থেকে বন্ধ । তার মানে কেউ কেউ আছে । যাক গে ঘরে চুপ করে বসে পড়লাম । মন খারাপ আর এইসব শহুরে ভেবে ভেবেই কেটে গেল আরো কিছুদিন । একদিন সন্ধ্যে নাগাদ কলিংবেল ।
দরজা খুলেই দেখি পাশের বাড়ি - আসতে পারি ।
মনের মধ্যে বিতৃষ্ণা নিয়ে বললাম - আসুন ।
- ক'দিন খুব ডিস্টার্ব ছিলাম । কিছু মনে করবেন না । আজ এলাম কেমন আছেন ?
নানান আলাপের পর বুঝলাম শহর আরো প্রশস্ত । শুধু বুঝে নিতে হয় ।
যেখানে যেমন । পাশ পাশেই আছে । পাশে করে নিতে হয় ।
-০-০-০-

