প্রেমের দ্বিধায়



দ্বিধায় বিভক্তি রেখে নিজেকে মুক্ত করলে
আমি তাই খুঁজে পাই না
আমার হৃদয় আমার থেকে কোথায় গেল হারিয়ে ।
দরজা খোলাই ছিল
জানলা দিয়ে হু হু ঢুকে পড়ছে
কতসব অজানা বাতাস ;
প্রখর সূর্যের সাথে ধুলিকণার দাপাদাপি
বিপর্যস্ত সবুজের গা বেয়ে মলয় দৃষ্টি
আমি খুঁজি আর খুঁজতেই থাকি ।
শান্তির খোলা বাতায়নে
তোমার অলস পদচারণায়
এত অনভ্যাস কেন ?
কেন আমাকে তোমার জীবন পরিমাপে
এত রূপান্তর দেখি ?
আমার দরজায় আগমন হয়ে এসো
প্রশস্ত আকাশের ভালোবাসা মুখ
আমার তুমি 'সিনি' ।
-০-০-০-

