শীত শিহরণ 


রকমারীর ঘুম ভাঙায়
শীত অনুভুতির শিহরণ
রুক্ষতার নরম রোদে
ফোঁটা ফোঁটা খেজুর হাঁড়ি
সঞ্চয় করে কষ্টের ভোরে ।
গরম খুঁজতে খুঁজতে ওম
সেই ছেঁড়া কাঁথার করিৎকর্মা
জীবনের দুবেলাকে ডাকে
কাঁপন সম্বল মুখ মধ্যরাতে
পুরোটাই কুকুরকুন্ডলী ।
বাহারী ফুলকথা ফল বাহুলে
গা ভাসায় উৎসব আচরণ
ঝরা পাতাতেও বকুল কথা
ঢেউ কুয়াশার মুকুল ধরে ।
বেলা শেষের শীত প্রতীক্ষা
ব্যক্ত উষ্ণতার জাগরণ মঞ্চ ।
-০-০-০-

