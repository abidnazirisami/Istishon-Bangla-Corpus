মন্দিরটা ভাঙতে হলে আমাদের লাশের উপর দিয়ে যাবি


"তিন দিন পর পর হরতাল । চলে আসছি বাড়িতে । বাঁশ আর লোহার রড নিয়ে বসে আছি পুকুর ঘাটে । সাথে আছে আরো অনেকে । ভাই চাচারা মিলে ৫০-৬০ জন হব । সবার হাতে লাঠি । পালা করে পাহারা দিচ্ছি । মন্দির টা ভাঙতে হলে আমাদের লাশের উপর দিয়ে যাবি"
এক মিনিট শুনুন ।
ভাই ! সংখ্যালঘুরা কি মানুষ না? ওদের পাশে দাঁড়ান । আপনি আমি মুসলমান । ভাই। আসলেই কি আমরা মুসলমান???
একজন মুসলমানের দায়িত্ব অন্য ধর্মের মানুষদের রক্ষা করা । আমরা আজ কি করতেছি?? । আল্লাহ'র কসম । আমার বাড়ির আশে পাশের এলাকার একটা হিন্দুর শরীরে একটা টোকা ও পড়তে দিব না । আমার শরীরে মুসলমানের রক্ত । আমার শরীরে বাঙালীর রক্ত ।
আল্লাহ'র কসম । আমরা ৫০-৬০ জনের শরীরে জান থাকতে মন্দির টা ভাঙতে দিব না ।
মরলে মরব । আমার বাপ দাদারা যেমন '৬৪ , '৭১ এ পাশে ছিল তাদের । আজ আমরা আছি ।
সবাইকে বলছি । '৬৪ সালে যখন দাঙ্গা লাগছিল , অনেক মুসলমান সংখ্যালঘুদের বাঁচাতে নিজেরা প্রাণ পর্যন্ত দিছিলো । আজ প্রাণ দিতে হবে না ভাই । শুধু একটু এক হয়ে তাদের পাশে দাঁড়ান । ওরা মনে একটু জোর পাবে ।
ভাই আমরা বাঙালী । আজ তারা আমাদের পতাকা ছিড়ে । শহীদ মিনার ভাঙে । মসজিদে আগুন লাগায় । মন্দির ভাঙে । আর এখন তো তারা ৭১স্টাইলে লুটপাট শুরু করছে ।
এসব তো কোন বাঙালীর কাজ না । যুদ্ধ শুরু হয়ে গেছে । আপনি ঠিক করেন । আপনি কোন দিকে থাকবেন । শুধু অনুরোধ করব । নিজ নিজ অবস্থান হতে প্রতিরোধ গড়ে তুলুন । সংখ্যালঘুদের পাশে দাঁড়ান । ওরাও তো মানুষ ।
জয় বাংলা ।।

