নিজামীর রায় প্রসঙ্গ


জামাতের আমির মতিউর রহমান নিজামীর বিরুদ্ধে মানবতাবিরোধী অপরাধ মামলার রায় ঘোষণা হবে আগামীকাল। দেশের জনগণ অপেক্ষা করছে এই রায়ের জন্য। তার বিরুদ্ধে আনা হয়েছে ষোলটি অভিযোগ। এর মধ্যে গণহত্যাসহ আছে বুদ্ধিজীবী হত্যার অভিযোগ। তাই আশাকরি তার সর্বোচ্চ শাস্তিই হবে। 
 কিছুদিন আগে জামায়াতের বিচার বর্তমান আইনে করা সম্ভব না বলেছিলেন আইনমন্ত্রী। তখন পুরো দেশ আশংকায় দিনগুনেছিল এই ভেবে যে যুদ্ধাপরাধীদের বিচারকার্য আবার স্থগিত হয়ে না যায়। এর কিছুদিন আগেই গণজাগরণ মঞ্চ নিয়ে দেশের তরুণ সমাজের মধ্যে স্পষ্টতই দুটি ভাগ হয়ে গিয়েছিল। যার একটি পক্ষ ছিল সরকার দলীয়। তারা গণজাগরণ মঞ্চের বিরুদ্ধে অবস্থান নেয়। আশংকা এতে প্রবলতর হয়। মনে হয়েছিল তবে কি এ পর্যন্তই?? সাঈদীর রায়ের বিরুদ্ধে যে আপিল করা হয়েছিল তারও রায় অজানা এক কারণে হচ্ছে না। মানুষতো ভয় পেতেই পারে।
 আজ যখন শুনলাম কাল নিজামীর রায় তখন হঠাৎ মন থেকে যেন সকল শঙ্কা দূর হয়ে গেল। এ পর্যন্ত একমাত্র গোলাম আজম বাদে সবারই শাস্তি হয়েছে মৃত্যুদন্ড। হাস্যকর কারণে তাকে মৃত্যুদণ্ড দেয়া হয়নি। তাই মনের মাঝে আবার শঙ্কা উকি মারে এরকম আবার কিছু ঘটতে যাচ্ছেনা তো?? আসলে এই বিচারের দীর্ঘ সময় নেয়াকে মানুষ সহ্য করতে পারছিল না। মাঝে প্রায় ভুলতেই বসেছিলাম বিচারের কথা। মাঝে মাঝে মনে করিয়ে দিত কয়েকজন ফেসবুকের বন্ধু। তাদের স্ট্যাটাস থাকত এই বিষয় নিয়ে। 
 যাক দশম রায় হচ্ছে কাল। আশাকরি আবারও শাহবাগে কাল গণজোয়ার হবে। তবে তা দাবি আদায়ের জন্য নয় তা হবে আনন্দ মিছিলের জন্য। মিষ্টি মুখ করবে বৃদ্ধ কিন্তু দৃঢ়চেতা মুক্তিযোদ্ধা। এক সৈনিক মুছে দেবে আরেক সহযোদ্ধার আনন্দাশ্রু , আনন্দ ছড়িয়ে পরবে সারাদেশে। আনন্দ মিছিল হবে নিজামীর এলাকায়। যত তারাতারি সম্ভব কার্যকর করা হোক সকল রায়।

