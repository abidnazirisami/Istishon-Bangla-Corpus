কোথায় আছেন প্রগতিশীলরা_ 


 সত্য , প্রেম , পবিত্রতার ধারক ও বাহক হিসেবে পরিচিত দক্ষিণ বাংলার সর্ব বৃহৎ বিদ্যাপিঠ সরকারি ব্রজমোহন কলেজ। কলেজটি শিক্ষা এবং সস্কৃতিতে দক্ষিণ বাংলায় খুবই
গুরুত্বপূর্ণ ভুমিকা পালন করে আসছে। এই শিক্ষা প্রতিষ্ঠান থেকে পাস করা এবং এখানে কর্মরত ছিল এমন বিখ্যাত ব্যাক্তির সংখ্যাটা অনেক বড়। স্বয়ং জীবনানন্দ দাশ তার শিক্ষা ও কর্মজীবনের গুরুত্বপূর্ণ সময় কাটিয়েছেন এই বিদ্যাপিঠে।https://m.facebook.com/?_rdr#!/photo.php?fbid=605023176253602&id=1000023...
দেশে যখন প্রচন্ড দাবাদহ তখন বিএম কলেজের ক্যাম্পাসে ঢুকলেই আপনাকে অভ্যর্থনা জানাবে শান্তির সুবাতাস। ইট পাথরের শহরে যেন এক টুকরো স্বর্গ এই বিএম কলেজ। নতুন কেউ প্রথম যখন এখানে প্রবেশ করবে , আমি নিশ্চিত সে আশাহত হবেনা। হয়তো তিনি দেখে থাকবেন গাছের ছায়ায় আড্ডারত প্রাণোচ্ছল তরুণ তরুণী। অথবা দেখে থাকবেন শেষ মূহূর্তের জন্য প্রস্তুতি নিচ্ছেন ব্রজমোহন থিয়েটারের নাট্যকর্মীরা। আড্ডায় গানে সুন্দর সময় কাটছে সংস্কৃতি পরিষদ বা যুক্তির ঝান্ডা ওড়ানো তুখোর বিতার্কিক। কিন্তু কোন নবাগত যদি বিএম কলেজের প্রথম গেট পেরিয়ে দেখে
লেখা আছে "মুসলিম হলের সামনের রাস্তায় এবং মাঠে মেয়েদের প্রবেশ সম্পুর্নভাবে নিষিদ্ধ !" তখন এই পবিত্র বিদ্যাপিঠের এতো বছরের ঐতিহ্য কতটুকু সুসংহত থাকে আমার জানা নেই। 
 এরকম একটা পোস্টার প্রথম দেখেছিলাম গত রমজান মাসে।
তখন আমি সেটার ছবি তুলে ফেসবুকে পোস্ট করে ট্যাগ করেছিলাম ওখানকার এক প্রগতিশীল ছাত্র সংগঠনের নেতাকে। তিনি কোন ব্যবস্থা নিয়েছিলেন কিনা আমার জানানেই। তবে কয়েকদিন আগে সেই পোস্টার আবারও দেখা গেছে। জানিনা ওখানকার ছাত্র সংগঠন গুলো কেমন প্রগতিশীল! কর্তৃপক্ষও কোন ব্যবস্থা নেই কিনা জানা নেই।
আশাকরি অচিরেই এসব পোস্টার দুর হবে।

