নীল আকাশে মেঘ


শরতকাল মানেই নীলাকাশে সাদা মেঘের ভেলা ভেসে যাবে দূরে বহুদূরে ---
নদীর ধারে শুভ্র কাশফুলের ঢেউ ছন্দে ছন্দে করবে নৃত্য,
দূরন্ত কিশোর উঠবে মেতে অদম্য খেলায় ।
খুব ভোরে শিউলিতলায় সুগন্ধি শিউলিফুলের চাদর থাকবে বিছানো শিশিরের কোমল পরশে ।
তা নেই এবার যেন!
নীলাকাশ ছেয়ে আছে কালোমেঘে ,
ক্ষণে ক্ষণে বৃষ্টির ধারা
উত্তাল হাওয়া
ডাঙায় নৌকার ছলাৎ ছলাৎ ।
রাজনীতির প্রাঙ্গণে ঘুমোট হাওয়া
নিরপেক্ষ নেতা আর বুদ্ধিজীবিদের স্তব্ধ নীরবতা
কোরবানির হাটে গরুর মাস্তানী -চাঁদাবাজি !
---ভস্ম

