 চেনা মানুষ অচেনা


পৃথিবীর সবকিছু কেমন জানি হঠাত্ হঠাতেই পরিবর্তন হয়ে যায় তখন চারপাশের চেনা পরিবেশটিকে খুবই অচেনা লাগে ।এমন মনে হয় যেন ওদের সাথে কোনদিনই পরিচয় ছিলনা ।গাছপালা ,মানুষজন,পশুপাখি ,ঘর বারান্দা ,আকাশ বাতাস সব অচেনা --সবাই বিদ্রুপের চোখে তাকাচ্ছে !বিকেলবেলা অগ্রাণের শূন্য মাঠে একা একা বসে মনের কষ্টগুলো এভাবেই আওড়াচ্ছিল বিচ্চু ।এই বিচ্চু নামটিও বাপ মায়ের দেওয়া ছিলনা ,নাম ছিল বাচ্চু যা বদলে দিয়েছে বন্ধু বান্ধব আর প্রতিবেশীরা --কখন কীভাবে নামটি বদলে গিয়েছে সেটাও জানা নেই ।তবে তার কষ্ট আছে ,রাগ হয় বদলে দেওয়া নামে কেউ সম্বোধন করলে ।ইচ্ছে করে কষে চড় লাগাতে ,ইচ্ছে করে তার জগতের সব গালির ভান্ডার খুলে গালি ছুড়ে দিতে ।আবার ভাবে ক্ষেপে গেলে বিপদ আছে তখন সবাই আড়ালে আবডালে মন্তব্য করবে ,ক্ষেপিয়ে তোলার চেষ্টা করবে --অতএব যার যা খুশি বলে যাক ।
আজকে বিচ্চুর কষ্টরের কারন শুধুমাত্র ছবিরনকে প্রেমের প্রস্তাব দেওয়া নিয়ে ।খলিল, কামাল,হাছেন,মদন, মিলন, ছবিরন,কমেলা সবাই প্রতিবেশী ,বন্ধু ,খেলার সাথী এবং সহপাঠি সেই ছোট্টবেলা থেকেই ।ভোর হলেই দেখা সাক্ষাত,ডাংগুলি -কানামাছি -হাডুডু -লুডু ইত্যাদি খেলা চলতো ।দেওয়ানির পুকুরে ঝাপাঝাপি আবার একই সাথে স্কুলে ছুটে যাওয়া ।ঝগড়াঝাটি -মারামারি যে হয়নি তা নয় ,হয়েছে --মান অভিমান চলেছে ,অভিভাবকদের বকুনি খেতে হয়েছে তবে বেশিক্ষণ স্থায়ী হয়নি আমাদের দেশের রাজনৈতিক নেতাদের মত ।
বাঁশ দিয়ে বন্দুক বানিয়ে মুক্তিযুদ্ধ মুক্তিযুদ্ধ খেলা ,সাদা খাতা ছিঁড়ে ঘুড়ি বানিয়ে উড়ানো ,দলবলে চরণতলা ,পাগলা বাউস্ত মেলায় যাওয়া সবই আজ স্মৃতি !অপরাধ ছবিরনকে প্রেমের প্রস্তাব দিয়েছিলাম বলে !মনের ভাললাগাটাকে মুখফোটে বলেছিলাম বলে ! আশ্চর্য সমাজ সংসার-ধর্ম-সংস্কার!( চলবে)

