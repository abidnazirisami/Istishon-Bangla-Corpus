কোনটা আগে_ হাতি না মানুষ _


শেরপুর জেলার সীমান্ত জনপদ নালিতাবাড়ী,ঝিনাইগাতী আর শ্রীবরদি উপজেলার উত্তরাঞ্চল ।আজ থেকে বিশ বছর পূর্বেও দেশি গাছ গাছগাছালি -গুল্মলতা আর বন্যপ্রাণীর আনাগোনা ছিল ।আর ছিল কোচ ,গারো ,হাজং নামের প্রকৃতি জীবনচারী নিরীহ মানুষের বসবাস ।তবে বনো হাতির আনাগোনা ছিলনা আর মানুষকে পদপিষ্ট হয়ে মরতে হয়নি ।প্রতিটি মুহূর্ত মৃত্যু আশংকায় থাকতে হয়নি ।পেটের ভাতের জন্য শহরমুখী হতে হয়নি ।
এখন সব বদলে গেছে ; দেশি জঙ্গল নেই, শাল, গজারি ,বহেরা ,হরিতকি ,আগচি সহ নানাবিধ গাছ উধাও একশ্রেণীর বনবিভাগের গাছখাদক কর্মকর্তা -কর্মচারীদের বদৌলতে ।এখন বনে শোভা পাচ্ছে একাশি ,আকাশমনি ,ইউকিলিপটাসের মত বিদেশি গাছ । আদিবাসীরা বন থেকে নিঃশ্বেস হবার পথে ।বসত গড়েছে বাঙালি মুসলিম জনগোষ্ঠী ।বনচারী আদিবাসীদের আমিষের-সবজির সংকট চরমে আজ ;উল্লেখ্য আদিবাসীরা বন থেকেই নানা ধরনের শাক, ফল ,পশু শিকার করে দৈনন্দিনের খাদ্য চাহিদা নিবারণ করতো ।
বন জঙ্গলের বালাই যেমন হুমকিতে আদিবাসীরাও এখন পরেছে চরম সংকটে ।ভারত থেকে আসা বনো হাতির দল প্রায় দশবারো বছর যাবত্ আদিবাসীদের শান্তির জীবনে অভিশাপ হয়ে দাড়িয়েছে ।হাতির অত্যাচারে জমিতে কোন ফসল করতে পারছে না ।নিঃস্ব মানুষগুলো অভাবের কারনে শহর মুখি আর মৃত্যুর সারিতে নাম লেখাচ্ছে ।জড়িয়ে পরছে নানা অপরাধ কর্মকান্ডে ।
এখন শুনছি সরকার আবার হাতির অভয়ারণ্য করার জন্য সাফারি পার্ক করার কর্মসূচি হাতে নিয়েছে ,কাজ শুরুও হয়েছে পশ্চিমাঞ্চলে ।আদিবাসীদের অস্তিত্ব ধ্বংসের দ্বারপ্রান্তে আর সরকার হাতির জন্য কর্মসূচি নিচ্ছেন! বাঃ কি সুন্দর! মানুষ বাঁচানো দরকার নেই-হাতি বাঁচাও আগে ! মন্দ না --আদিবাসী মানেই জঞ্জাল! অতএব ধ্বংস করে দাও ।এদের ভাষা গেছে ,সংস্কৃতি গেছে ,ধর্ম গেছে ,নারীর সম্ভ্রম গেছে ,জমি গেছে আর কি আছে বাকি ?
যদি একান্ত ই ধ্বংসের চিন্তা থাকে তবে বিলম্ব কেন হিরোশিমা নাগাসাকিতে পারমানবিক বোমার মত একটি মারলেই হল! আদিবাসী নয় হাতির আবাস গড়ি ।আরে যে আদিবাসীর জম্ম প্রকৃতির জরায়ুতে ,যে আদিবাসী প্রকৃতিকে গড়ে তারা না বাঁচলে কোন প্রাণীর অস্তিত্ব থাকবে তোমাদের হাতে ! তোমরা ধ্বংস করতেই জানো সৃষ্টি করলে কবে ? 
 ------ভস্ম । 

