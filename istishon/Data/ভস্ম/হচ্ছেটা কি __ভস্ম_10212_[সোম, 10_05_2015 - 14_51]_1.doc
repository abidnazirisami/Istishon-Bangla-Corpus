হচ্ছেটা কি _


এইতো বছর খানিক পূর্বেও এই জম্মভূমি বাংলাদেশ বিভীষিকাময় পরিস্থিতিতে নিমজ্জিত ছিল ।আতঙ্ক ছিল কখন যে কে পেট্রলবোমায় দগ্ধ হয় !আইন শৃঙ্খলাবাহিনী লোকজনও দিশেহারা হয়ে পরেছিল--সে অবস্থার চরম সমাধান করেছেন বর্তমান বিতর্কিত সরকার ।মৌলবাদী রাজনৈতিক দল ও তাদের অনুসারি বা সাথী জোটের শক্তিকে দমন করেছেন শক্ত হাতে ।অবশ্য বিতর্ক থাকতে পারে দমন প্রক্রিয়া নিয়ে কিন্তু দেশের অস্তিত্বের স্বার্থে দরকার ছিল বৈকি ।শত বিতর্কিত সরকার হলেও এ ব্যাপারে জাতীয় আন্তর্জাতিক বেশির ভাগ মানুষের সমর্থন পেয়েছিল ।
কিন্তু বর্তমানে সরকারের কিছু মন্ত্রী ,এমপি ,নেতা পাতিনেতা ,আমলাগণ যে ধরনের বিতর্কিত কাজ স্বতস্ফূর্তভাবে করছেন তাতে অর্জিত সফলতাগুলি ম্লান হতে চলেছে ।দখলবাজি ,চাঁদাবাজি ,স্বজনপ্রীতি ,ঘুষ দূর্নীতি ---চালাচ্ছেন, বাহিনী লেলিয়ে দিয়ে তথাকথিত বন্দুক যুদ্ধ, রিমান্ড দিয়ে ,57 ধারা দিয়ে ,মামলা দিয়ে জনমনে আতঙ্ক সৃষ্টি করছেন এগুলি অবশ্যই অস্বস্তিকর ।এমপি বদির নানা হয়রানির কাহিনী দেখি পত্রিকায় - অথচ উনি বহাল তবিয়তে ক্ষমতার স্বাদ নিচ্ছেন! আবার কদিন আগে গাইবান্ধা -1 আসনের মাতাল এমপি নিরীহ মাসুম বাচ্চা সৌরভের পায়ে গুলি চালালেন--গ্রেফতার হননি এখনো ।টাকা দিয়ে ,হুমকি দিয়ে আপোসরফা করার চেষ্টা চালাচ্ছেন--হয়তো হয়েও যাবে একদিন! গরিব মানুষ হলেও জানের মায়াতো আছে !
এছাড়া শিশু ,নারী নির্যাতন প্রতিদিনইতো পত্রিকার পাতায় খবর হয়ে আসছে ।
কিছুদিন পূর্বে বেসরকারি বিশ্ববিদ্যালয়ের ছাত্রদের উপর আরোপিত ভ্যাট নিয়ে কম কি হল !এখন চলছে মেডিক্যাল ভর্তি পরীক্ষার প্রশ্নপত্র ফাঁস নিয়ে আন্দোলন, পুলিশি অত্যাচার-হুমকি আর স্বাস্থ্য মন্ত্রীর মিথ্যাচার !আসলেই কি প্রশ্ন ফাঁস হয়নি ? যদি নাই হয় তাহলে ইউজিসি কর্মকর্তাকে গ্রেফতার করা হল কেন ? আবার রিমান্ডে নিয়ে মেরে ফেলা হল কেন ?
আবার দেখেন নিরাপত্তা জোন এলাকায় ইতালির নাগরিক তাভেলা খুন হল ,রংপুরে জাপানী নাগরিক হোশি কূনিও খুন হল ,নিরাপত্তার অজুহাত তুলে অষ্ট্রেলিয়া ও দ.আফ্রিকার ক্রিকেট টিম সফর বাতিল করলো এবং এসব বিষয়ে সরাসরি সরকারি -বিরোধী নেতাদের বাহাস চলছে --আসলে দেশটাতে হচ্ছেটা কি ? দেশে আইএস বা জঙ্গি আছে কি নেই এটাকি গলাবাজির বিষয় ? সরকার কি জানেনা ?জঙ্গিদের কারনে মুক্তচিন্তার মানুষ একের পর এক খুন হচ্ছে ,জঙ্গি দল নিষিদ্ধ হল ,গ্রেফতার হচ্ছে -হুমকি দিচ্ছে এবং একই কারনে সিম নিবন্ধন প্রক্রিয়া অব্যাহত অপরাধ দমনের অংশ হিসেবে --তারপরেও বিতর্ক? 
---ভস্ম ।

