৭১-এর মানবতা বিরোধীদের বিচার করছেন- বেশ ভালো কথা, কিন্তু জামাত-শিবিরের বর্তমান কুকর্মের বিরুদ্ধে কি ব্যবস্থা নিয়েছেন _


 
কসাই মোল্লার ফাঁসির মাধ্যমে যুদ্ধাপরাধীদের শাস্তি কার্যকর হতে শুরু হয়েছে, যার মাধ্যমে আমাদের জাতীয় কলঙ্কের ভার হ্রাস হতে শুরু হলো । এর মাধ্যমে জাতি প্রমাণ করলো যে, আমাদের রাষ্ট্রের বিরুদ্ধে অপরাধ করে কেউই রক্ষা পাবে না । যুদ্ধাপরাধীদের শাস্তি এই ভাবেই কার্যকর হতে থাকবে এটাই আমাদের প্রত্যাশা । 
যেই মানবতা বিরোধী অপরাদের জন্য আজ যুদ্ধাপরাধীদেরকে শাস্তি দেওয়া হচ্ছে ঐ যুদ্ধাপরাধীদের সমর্থনে জামাত-শিবিরের সন্ত্রাসীরা সারা দেশে তাণ্ডব চালাচ্ছে, মানুষ এবং মানুষের সম্পদ পোড়াচ্ছে, আর সরকার শিবিরের সন্ত্রাসী কার্যক্রম প্রতিহত করতে পুরোপুরি ব্যর্থ । তাহলে আমরা বিচারের মাধ্যমে জামাতকে লাগাম দিতে পারলাম কোথায় ? আজও আমাদের জনগণকে জামাতের সন্ত্রাসীদের আক্রমণের শিকার হতে হচ্ছে । কী করছে সরকারের গোয়েন্দা সংস্থা ও বিভিন্ন বাহিনী ? সরকারের কাছে এত গুলি বাহিনী থাকতে কি করে জামাতের সন্ত্রাসীরা প্রকাশ্যে দিবালোকে আমাদের জনগণের ওপর তাণ্ডব চালাতে সক্ষম হয় ?
আমাদের জনগণের সুরক্ষার জন্য লক্ষ লক্ষ টাকা ব্যয় করে রাষ্ট্র বিভিন্ন বাহিনীকে পুষে থাকে, তাহলে আজ কেন জনগণের জান-মালের সুরক্ষার জন্য সেই সব বাহিনীকে ব্যাবহার করা হচ্ছে না ? জামাত আগেই ঘোষণা করে রেখেছিল; যদি কাদের মোল্লাদেরকে ফাঁসি দেওয়া হয় তাহলে সারা বাংলাদেশে আগুন লাগিয়ে দেবে । এমতাবস্থায় সরকারের কি উচিৎ ছিল না যে, আগেই পরিস্থিতির মোকাবের জন্য প্রর্যাপ্ত ব্যাবস্থা গ্রহন করা ? নাকি রাজনৈতিক কারণে সরকার এমনটি করেনি ? হয়তো জামাত-শিবিরকে তাণ্ডব চালানো সুযোগ দিয়ে দেশি এবং বিদেশিদের দেখানো যে- দেখ, জামাত-শিবির আসলে কতটা অসভ্য-ভয়ঙ্কর ।
ক্ষমতায় আসার জন্য কৌশলের বিকল্প নেই, কিন্তু তার জন্য কোনও নিরপরাধ মানুষের প্রাণ যাক তা আমরা চাই না । আওয়ামী লীগ ক্ষমতায় আসুক তা আমিও চাই । আজ আওয়ামী লীগের সরকার যদি না হতো তাহলে এই স্বাধীনতা বিরোধী যুদ্ধাপরাধীদের বিচার কখনোই সম্ভব হতো না । সব দিক থেকে বিচার করলে আওয়ামী লীগই বাংলাদেশের সর্বোত্তম দল । আওয়ামী লীগ বাংলাদেশের স্পন্দন, এই দল ক্ষমতায় না থাকলে বাংলাদেশ তার ছন্দ হারিয়ে ফেলে । সরকারের কাছে আমার প্রার্থনা- সরকার যেন স্বাধীনতা বিরোধী জামাত-শিবিরের আক্রমণ থেকে জনগণকে রক্ষা করতে কঠোরতম ব্যবস্থা গ্রহন করেন । প্রয়োজনে সেনাবাহিনীকে ব্যবহার করুন, গুড়িয়ে দিন স্বাধীনতা বিরোধী জামাত-শিবিরকে । ঘরে ঘরে তল্লাসী চালিয়ে সকল জামাত-শিবিরের সদস্যদের ধরে রাষ্ট্রদ্রোহীতার অভিযোগ এনে বিচারের মুখোমুখি করুন ।

