পাকিস্তানের জাতীয় স্মৃতিসৌধের ওপর বাংলা ভাষা আজও বাঙালির জয়ধ্বনি করছে


 
পাকিস্তানের জাতীয় স্মৃতিসৌধের গায়ে তিনটি ভাষায় পাকিস্তান প্রস্তাব লিপিবদ্ধ করা হয়েছে- তার মধ্যে ইংরেজি ও উর্দূর পাশাপাশি বাংলাও রয়েছে । ১৯৬০ সালে নির্মিত মিনারটির গায়ে বাংলা ভাষা আমাদের ভাষা শহীদদের আন্দোলনেরই ফসল । ইতিহাসের সাক্ষী হয়ে বাংলা ভাষা আজও মিনারটির ওপর রয়ে গেছে ।

আমি ফেব্রুয়ারির শুরুর দিকে লাহোর গিয়েছিলাম, সেখান থেকে পাঠকদের জন্য এই ছবি গুলো তুলে এনেছি । ওই দিন লাহোরের আকাশ মেঘাচ্ছন ছিল । পাকিস্তানিরা আমাদের মতো এত স্বচেতন নয়, যার ফলে অধিকাংশ পাকিস্তানিই জানে না যে এই লেখা গুলো কোন ভাষার । তার পরও অনেককেই দেখলাম বাংলা লেখা গুলোর ছবি এবং ভিডিও বানাতে ।

লাহোরের ইকবাল পার্কে এই স্মৃতিসৌধটি অবস্থিত । বাংলার বাঘ এ ক ফজলুল হক ১৯৪০ সালে এই জায়গাতেই মুসলিম লীগের এক সম্মেলনে পাকিস্তান প্রস্তাব পেশ করেছিলেন ।

প্রস্তাবটিতে এ কে ফজলুল হক উত্তর পশ্চিমের ৪টি প্রদেশ ও পূর্বাঞ্চলের পুরো বাংলা ও আসামকে নিয়ে আলাদা রাষ্ট্র গঠনের কথা বলেন । কিন্তু জিন্নাহ চালাকি করে পূর্বের আসাম ও অর্ধেক বাংলা ভারতকে দিয়ে পশ্চিমে প্রায় পুরোটাই নিয়ে নেন । এই ভাবে বাঙালিদের জিন্নাহ দুর্বল করেছিলেন ।

এটি মূলত একটি ছবি ব্লগ । যারা ব্যাপারটি জানেন না তাঁদেরকে জানানোই আমার মূল উদ্দেশ্য । যদি কোনও ভুল-ত্রুটি হয়ে থাকে তাহলে ক্ষমা করে দেবেন ।

