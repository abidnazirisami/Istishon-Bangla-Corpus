দেশ ও জনগণের দ্রুত উন্নতির জন্য প্রাদেশিক ব্যবস্থা অত্যাবশ্যক


আমাদের প্রিয় ঢাকা শহর নাকি পৃথিবীর সব চেয়ে অবাসযোগ্য শহর গুলোর মধ্যে অন্যতম । কোনো বাংলাদেশির কাছেই এটা সুখকর ব্যাপার নয় ।
কেন এমন হলো ? উত্তর হলো- শহরের ধারণ ক্ষমতার চেয়ে বেশি জনসংখ্যা ।
এর কারণ কি ? উত্তর- এক কেন্দ্রীক শিল্পায়ন তথা শাসন ব্যবস্থা ।
এর জন্য দায়ী কে ? উত্তর- এক কথায় প্রশাসন, পরিস্কার ভাষায় বিএনপি ও আওয়ামী লীগ । হয় তাঁদের অদক্ষতা, নয় তাঁদের সদিচ্ছার অভাব রয়েছে । নইলে এমনটি হওয়ার কথা নয় । এরশাদের আট বছর বাদ দিয়ে বাকি পুরো সময় আওয়ামী লীগ ও বিএনপি দেশ শাসন করেছে । সামরিক শাসক এরশাদ আট বছেরে যেই বিকেন্দ্রীকরণ করেছেন আমাদের গণতান্ত্রিক দুই দল ৩৮ বছরেও তা করতে পারেনি । এরশাদ সাহেব ২০ জেলা থেকে ৬৪টি জেলা করেছেন । তিনি ঢাকার শত বছরের ভুল বানানকে সঠিক করেছিলেন ।
এখন প্রশ্ন হলো- ঢাকার সমস্যা থেকে পরিত্রানের উপায় কি ? উত্তর- বিকেন্দ্রীকরণ । উত্তরটা অনেকেরই জানা কিন্তু কাজের কাজ কিছুই হচ্ছে না । যখানে যুক্তরাষ্ট্রের ৩৩ কোটি জনসংখ্যার রয়েছে ৫০টি প্রদেশ রয়েছে । তাহলে ১৭ কোটি বাংলাদেশির জন্য একাধিক প্রদেশ কেন হতে পারবে না ? জনসংখ্যার দিক দিয়ে বাংলাদেশ বিশ্বের একটি বড় দেশ । জনগণের স্বার্থে প্রাদেশিক ব্যবস্থা অত্যন্ত জরুরি । ভারতেও গড়ে ৫ কোটি মানুষের জন্য একটি প্রদেশ রয়েছে । জনগণকে উত্তম সেবা দেওয়ার জন্য ১৭ কোটি বাংলাদেশির জন্য দেশে অন্তত পাঁচটি প্রদেশ করা যেতে পারে । এতে ঢাকার ওপর মানুষের চাপ কমবে এবং দ্রুত আঞ্চলিক উন্নতি সম্ভব হবে । শুধু তাই নয়, দেশে অনেক গুলো সরকার হলে রাজনৈতিক হতাশাও হ্রাস পাবে । প্রদেশ ও কেন্দ্রের ক্ষমতার ভাগাভাগি ভারতে যেভাবে হয়েছে সেভাবে করা যেতে পারে ।
প্রদেশ গুলির রূপরেখা-
১- দক্ষিণ প্রদেশ –
রাজধানী- খুলনা
অঞ্চল সমুহ- খুলনা বিভাগ, বরিশাল বিভাগ ও বৃহত্তর ফরিদপুর জেলা ।
২- উত্তর প্রদেশ
রাজধানী- রাজশাহী ।
অঞ্চল সমুহ- রাজশাহী বিভাগ ও রংপুর বিভাগ ।
৩- মধ্য প্রদেশ
রাজধানী- ঢাকা ।
অঞ্চল সমুহ- বৃহত্তর ঢাকা জেলা ।
৪- উজান প্রদেশ
রাজধানী- সিলেট ।
অঞ্চল সমুহ- বৃত্তর টাঙ্গাইল জেলা, বৃহত্তর ময়মনসিংহ জেলা, বৃহত্তর জামালপুর জেলা ও বৃহত্তর সিলেট জেলা । ও
৫- দক্ষিণ পূর্ব প্রদেশ
রাজধানী- চট্টগ্রাম ।
অঞ্চল সমুহ- চট্টগ্রাম বিভাগ ।
সর্বশেষে আমার দাবি, যেই বৃহত্তর জেলা গুলো এখনো বিভাগের মর্যাদা পায়নি সেই বৃহত্তর জেলা গুলোকে যেন বিভাগ করা হয় । জনসংখ্যা বৃদ্ধির সাথে সাথে এই বিকেন্দ্রীকরণ আরো অনেক আগে হওয়ার কথা ছিল ।
আমাদের মাননীয়া প্রধান মন্ত্রী শেখ হাসিনা তো দেশের উন্নতির জন্য অনেক বেশি ভাবেন । তাই আমি তাঁর কাছ থেকে আশা রাখি বৃহত্তর জনগণে্র কথা ভেবে তিনি বিকেন্দ্রীকরণের পদক্ষেপ নেবেন ।

