আওয়ামী লীগ বনাম জিন্দাবাদ



 ''জয়ের কথা শুনে অবাক হয়েছেন ঢাকা বিশ্ববিদ্যালয়ের আইন বিভাগের অধ্যাপক ড.আসিফ নজরুল।শনিবার তার ফেইসবুক স্ট্যাটাসে তিনি এ কথা বলেন।তিনি বলেন, সজিব ওয়াজেদ জয়ের কথা শুনে অবাক হয়ে গেলাম। জিন্দাবাদ উর্দূ বলেই বিএনপিকে পাকিস্তান চলে যেতে হবে?''
অবাক হওয়াটাই স্বাভাবিক । জ্ঞানের সল্পতা থাকলে এমনই হয় । তিনি দেশের শ্রেষ্ঠ বিদ্যাপিঠের শিক্ষক অথচ তাঁর বাংলা ভাষায় শুদ্ধতা নেই । যেই অধ্যাপক নিজের ভাষা শুদ্ধ করে বলতে পারেন না তাঁর চিন্তা-ভাবনায় যে ভুল থাকবে সেটাই তো স্বাভাবিক । তিনি জ্ঞানী হলে এত বেশি কথা বলতেন না । উর্দূর জন্য যেই শিক্ষকের এত দরদ সে তাঁর ছাত্র-ছাত্রীদের কী শেখাবেন ? তাও আবার আইন বিভাগের অধ্যাপক । এই জন্যই তো দেশে অপদার্থদের সংখ্যা দিন দিন বেড়ে চলেছে ।
 ''আওয়ামী লীগ দলের নাম উর্দূ ইংলিশ মিশ্রিত উল্লেখ করে তিনি বলেন, আওয়ামী একটি র্উদূ শব্দ আর লীগ ইংলিশ। ‘আওয়ামী লীগ’ এই দলের নামেই কোনো বাংলা শব্দ নেই। তাহলে কি তাদের বাংলাদেশ ছেড়ে চলে যেতে হবে?''
হ্যাঁ, ''আওয়ামী লীগ'' শব্দ যে বাংলা নয় তা সঠিক । আওয়ামী লীগ শব্দের পেছনে যে একটা প্রেক্ষাপট রয়েছে সেটা আসিফ নজরুলের মতো আক্কেলহীন মানুষের দ্বারা বোঝা সম্ভব নয় । আওয়ামী লীগ নামটি যখন রাখা হয় তখন পাকিস্তান আমল ছিল আর মুসলিম লীগ ছিল দেশের সব চেয়ে বড় দল । মুসলিম লীগের বিকল্প হিসেবে দাঁড় করাতেই বঙ্গবন্ধু তাঁর দলের নাম ''আওয়ামী লীগ'' রাখেন । আর যেহেতু উর্দূ পাকিস্তানের প্রধান রাষ্ট্রীয় ভাষা ছিল তাই একটি জাতীয় পর্যায়ের রাজনৈতিক দলের নামের মধ্যে উর্দূ শব্দ আসাটা অযৌক্তিক কিছুই ছিল না ।
তবে প্রশ্ন হলো- দেশ স্বাধীন হওয়ার পর আওয়ামী লীগ নাম পরিবর্তন কেন করা হলো না ?
এর উত্তর হলো- না, এর ঐতিহাসিক কারণ রয়েছে । এখন নাম পরিবর্তন করলে ঐতিহাসিক জটিলতা দেখা দেবে । দেশের স্বাধীনতা সংগ্রামের সাথে আওয়ামী লীগ নাম জড়িয়ে আছে, তাই আওয়ামী লীগ নাম পরিবর্তন করার কোনও সুযোগ নেই । তবে জিন্দাবাদ শব্দের সাথে দেশের ইতিহাস ও বর্তমানের কোনও সম্পর্ক নেই তাই স্বাধীন বাংলাদেশের জাতীয় স্লোগানে উর্দূ ভাষার ''জিন্দাবাদ'' ব্যবহার করাটা মুর্খতা ছাড়া আর কিছুই না ।
 ''ড. আসিফ নজরুল বলেন, জয়ের অধিকাংশ কথা বার্তা এতো নিম্নমানের। মনে হয়না উচ্চ শিক্ষিত একজন মানুষ তিনি।''
আপনার মতো কম জ্ঞানী শিক্ষকের দ্বারা জয়ের শিক্ষার উচ্চতার পরিমাপ করা অত সহজ নয় মিঃ আসিফ । আপনি প্রতিনিয়তই মিডিয়াতে আবোল-তাবোল বক্তব্য দিয়ে নিজেকে কতটা হালকা করছেন সে কথা কি কখনও ভেবেছেন ? আপনার ভাষায়- পাউ রুটির ভ্যালিডিটি যে এক দিনের থাকে তাও তো আপনার জানা ছিল না । মনে করে দেখুন ফখরুলের শাসন আমলে আপনি এক টক শো-তে এই কথা বলেছিলেন । দয়া করে শিক্ষক হয়ে দলবাজি বাদ দিন, আর কথা একটু কম বলার চেষ্টা করুন ।

