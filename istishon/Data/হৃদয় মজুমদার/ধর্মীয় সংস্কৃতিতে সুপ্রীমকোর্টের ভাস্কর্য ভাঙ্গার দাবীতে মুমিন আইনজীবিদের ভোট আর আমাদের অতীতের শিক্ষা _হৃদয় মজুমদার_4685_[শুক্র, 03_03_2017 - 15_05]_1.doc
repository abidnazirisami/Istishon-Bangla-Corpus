ধর্মীয় সংস্কৃতিতে সুপ্রীমকোর্টের ভাস্কর্য ভাঙ্গার দাবীতে মুমিন আইনজীবিদের ভোট আর আমাদের অতীতের শিক্ষা 


খবরে দেখলাম ৩০১ জন আইনজীবী সুপ্রিম কোর্টের সামনের জাস্টিসিয়ার ভাস্কর্য ভাঙার জন্য দরখাস্ত করেছে।
তারা বিবৃতি দিয়েছে "প্রতিষ্ঠার ৭০ বছরের মধ্যে এ ধরনের মূর্তি স্থাপনের কোনো প্রয়োজনীয়তা না থাকলেও ৯০ ভাগ মুসলিম অধ্যুষিত বাংলাদেশি জনগণের ধর্মীয় সংস্কৃতির বিরোধী এই মূর্তি স্থাপন করায় আমরা মর্মাহত ও ক্ষুব্ধ হয়েছি। আমরা প্রধান বিচারপতির কাছে বলতে চাই, উক্ত বিষয়টিকে বিতর্কের গণ্ডিতে আবদ্ধ না করে অবিলম্বে মূর্তি অপসারণ করা হোক।"
দেশীয় আইনের সাথে দেশিয় সংস্কৃতি মেশানো যায়, ধর্মীয় সংস্কৃতি মিশালে সেই আইনের আর অস্তিত্ব থাকেনা।
যদি এই দাবির ভিত্তি শুধু ৯০% মুসলিমই হয়, এবং ধর্মকে প্রাধান্য দিয়ে আইন নির্ধারণ যদি করতে হয়, তাহলে সেই ৯০% এর ধর্ম বলে মানব সৃষ্ট আইনের বিপক্ষে।
তাহলে সুপ্রিম কোর্ট কি মানব সৃষ্ট আইন বাদ দিয়ে শরীয়া আইন করবে?
আন্দোলন কিন্তু সেটার জন্যেও ফেসবুকের পেজে পেজে একসময় দাবী উঠেছে। এখনো মাঝে মাঝে দেখা যায়।

ধর্মীয় আইন শুধু দেবীর ভাস্কর্যের জন্যই নয়, যেকোন ফিগারের ভাস্কর্যেরই বিপক্ষে,
তাহলে সেই শর্ত মানলে বাংলাদেশে কোন ফিগারের ভাস্কর্য থাকবে না।
শাহাবাগের রাজু ভাস্কর্য ভেঙে ফেলবে, কলা ভবনের অপরাজিত বাংলা ভাস্কর্য থাকবে না। মুক্তিযোদ্ধাদের হাজার ভাস্কর্য বা জাতির পিতার ভাস্কর্য বা অন্য যেসকল ভাস্কর্যই আছে কিছুই গ্রহণযোগ্য হবেনা ধর্মীয় দৃষ্টিকোণে। সময়ের পরিবর্তনে তারা সেই দাবীও তুলবে। আসুন এবার অতীত থেকে শিক্ষা নেই।

১৯৭৫ এর পরে ধর্মের দোহাই দিয়ে অপরাজেয় বাংলা ভাস্কর্য ভেঙে ফেলার দাবী তোলে নুরানি হুজুররা এবং ঢাকা বিশ্ববিদ্যালয়ে এটি ভেঙে ফেলার সমর্থনে সাক্ষর সংগ্রহ শুরু করে। সেই সময় বায়তুল মোকাররম মসজিদ থেকে ইসলামি জনতা কোন এক বাদ জুম্মা মিছিল করে ঢাকা বিশ্ববিদ্যালয়ে গিয়ে অপরাজেয় বাংলা গুড়িয়ে দেয়ার ঘোষনা দেয় এবং সাথে সাথে বিশ্ববিদ্যালয়ের ছাত্ররাও তখন এইট প্রতিহত করার জন্য তৈরি হয়। সে সময় প্রেসিডেন্ট জিয়ার কাছে ঢাকা বিশ্ববিদ্যালয়ের ভিসি গিয়ে অনুরোধ করেন কিছু একটা ব্যাবস্থা নেয়ার জন্য এবং পুলিশ গিয়ে সেদিন ইসলামিক জনতাকে বায়তুল মোকাররম এলাকা থেকে যেতে দেয় নি নইলে হয়তো বিরাট এক সহিংসতা ঘটে যেত সেদিন।

২০০৮ সালে বর্তমান শাহজালাল বিমানবন্দরের সামনে নির্মিত লালন এর ভাস্কর্য কেন ভাঙা হয়েছিলো? সেটা তো দেশিয় সংস্কৃতি বিরুদ্ধ ছিলো না!!
তাহলে তা ভাঙা হলো কেন? সেটা এদের সংস্কৃতির হলেও ধর্মীয় সংস্কৃতি বিরুদ্ধ বলে দাবি উঠেছে। এই মুমিন আইনজীবী দের দাবীর মতো সেদিনও রাজপথে লালনের মূর্তি ধর্ম বিরুদ্ধ বলে রাজপথে নেমেছিলো, দড়ি বেঁধে টেনে হিচড়ে ঠিকই গুড়িয়ে দিয়েছে লালনের ভাস্কর্য। ঘোষণা দেওয়া হলো যারা এসবের প্ল্যান করেছে তাদেরকেও ক্ষমা চাইতে হবে। এটা তো সেই দেশ!!
এদের মুখে আজ নতুন সুর, দাবি তুলছে দেবীর মূর্তি দেবীর মূর্তি বলে, অথচ লালনের ভাস্কর্য না ছিলো কোন দেবীর না কোন দেবতার। অথচ তা ভাঙা যোগ্য।

২০০৮ সালে মতিঝিলে বলাকা ভবনের সামনে ভাস্কর্য রাতের বেলা ভাঙার জন্য হামলা চালানো হয়েছিলো। 'বলাকা'র গলায়ও দড়ি বেঁধে টেনে নামাতে না পাড়লেও পাখিগুলোর পা ভেঙে দিয়েছিলো। সেই সময় অপরাজেয় বাংলা গুড়িয়ে দেবার সেই পুরনো হুমকি আবারো দেয়া হয়েছিলো।
এদের মানুষ ভূলে যায়। সংখ্যালঘুরা ভুলিনা।
আমরা তো প্রতি পূজা তে প্রতিমা ভাঙা উৎসব দেখতেই অভ্যস্ত। সংখ্যালঘুরা এদের ভালোকরেই চেনে।
ধর্মীয় সংস্কৃতির সাথে আরো বহুকিছুই যায়না, ছবি আঁকা, ম্যুরাল, ছবি তোলা, সিনেমা, মিউজিক, পহেলা বৈশাখ, জন্মদিন পালন, থার্টিফাস্ট,যে ক্রিকেট নিয়ে এত মাতামাতি, যে ফুটবল রাতজেগে দেখেন সবই। আপনি ক'টা মানেন বা মানার চেষ্টায় আছেন? আদালতের সামনে ভাস্কর্য ভাঙার জন্যেই কি সব অনুভূতিরা জেগে ওঠে আর বাকী বেলায় ঠিক আছে। এই প্ল্যান যে শুধুই একটা ইস্যুমাত্র এটা বুঝতে আর কত দেরী হবে পাঞ্জেরী??

