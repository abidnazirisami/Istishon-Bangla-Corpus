মুমিন মর্ডারেটরা যতটা দেশীয় সংস্কৃতি পালন করে


মর্ডারেট মুমিনদের হঠাৎ ভ্যালেন্টাইন ডে কে দেশের সংস্কৃতি বিরুদ্ধ বলে প্রচার করছে দেখে মনে হলো দেশের সংস্কৃতির প্রতি তাদের প্রেম বোধ হয় প্রগাঢ়।
তাই দেখি তাদের দেশীয় সংস্কৃতির প্রতি প্রগাঢ় প্রেমের গভীরতা কত গভীর।
আচ্ছা দেশীয় সংস্কৃতি তে কি কি উৎসব আছে?
এই যে বসন্ত উৎসব বা পহেলা ফাল্গুন গেলো তারা কি তা পালন করে?
উত্তর হবে "না", পহেলা ফাল্গুন এলে তারা প্রচার করবে এটা হিন্দুয়ানী এটা পালন করা হারাম।
তারপর ধরুন পহেলা বৈশাখ, তা কি তারা পালন করে?
উত্তর হবে "না", পহেলা বৈশাখ এলে তারা প্রচার করবে এটা হিন্দুয়ানী, এটা পালন করা হারাম।
ধর্ম পরবর্তনের সাথে সাথে বাঙালী শতবছরের সংস্কৃতির অনেক কিছুই হারাম হয়ে গেছে এর মধ্যে ভাইফোঁটাও রয়েছে।
ভাইফোঁটা এলে তারা প্রচার করবে এটা হিন্দুয়ানী, এটা পালন হারাম।
বাংলা ক্যালেন্ডারের গুরুত্ব দিন দিন কমে যাচ্ছে, বেশিরভাগ বাঙালী এখন ইংরেজী ক্যালেন্ডার অনুসারে চলছে। সেই মর্ডারেটরাও ইংরেজী ক্যালেন্ডার অনুসারে চলবে কিন্তু সেই ইংরেজি নববর্ষের সময় এলেও তারা প্রচার কিরবে থার্টিফাস্ট নাইট আমাদের ধর্মীয় ও দেশীয় সংস্কৃতি বিরুদ্ধ, এটা পালন করা হারাম।
কিন্তু ক্রিকেট/ফুটবল খেলা ও দেখার সময় কোন দেশীয় সংস্কৃতি নিয়ে টেনশীত বাঙালীকে বলতে দেখিনা, এটা বিজাতিয় খেলা, আপনারা ক্রিকেট খেলবেন না, ফুটবল খেলবেন না,
আপনারা হাডুডু খেলুন। তারা জানে এইসব আবদার ধোপে টিকবে না।
তবে মুমিনরা অবশ্য তা প্রচার করছে এটা হারাম।
প্রতিটি উৎসব ও দিবসে তারা এভাবেই হারামের নোটিশ প্রচার করেন। তাই জানতে ইচ্ছে করছে, আজ ভ্যালেন্টাইন ডে তে যেসব মুমিন মুমিনারা প্রচার করছে এটা দেশিয় সংস্কৃতি বিরুদ্ধ। তারা দেশীয় সংস্কৃতি কতটুকু জানেন এবং মানেন?
দেশীয় সংস্কৃতিই যদি ধর্মীয় সংস্কৃতির পথে বাতিল গণ্য হয় তবে তাদের অন্য উৎসবগুলোকে দেশীয় সংস্কৃতি বিরুদ্ধ বলে প্রচার করার দরকার কি?

