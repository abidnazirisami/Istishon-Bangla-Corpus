ঋত্বিক ঘটক, জন্মিয়াও নিষিদ্ধ নিজ বঙ্গে



নাম ঋত্বিক কুমার ঘটক,
জন্ম বর্তমান বাংলাদেশের ঢাকার ঋষিকেশ দাস লেনে, সাল ১৯২৫। পড়ালেখা করেন রাজশাহী কলেজে। বঙ্গদেশে জন্মানো এই ক্ষণজন্মা মানুষ ১৯৪৭ এ দ্বিজাতিতত্ত্বে সব কিছু হারিয়ে প্রিয় দেশ ছেড়ে ভারত পাড়ি দেন, হয়ে যান উদ্বাস্তু, শরণার্থী। সেসময়ে শরণার্থীদের অস্তিত্ব সংকট কষ্টগাঁথা গুলো তাকে গভীরভাবে আলোড়িত করে। যা পরবর্তিতে তিনি তুলে ধরেছিলেন তার চলচ্চিত্রে।
তার শুরুটা হয়েছে লেখার মধ্যদিয়ে। এরপর আসেন চলচ্চিত্রে। তার ভাষায়,
''আমরা যখন মাঠে ময়দানে নাটক করতাম, তখন চার-পাঁচ হাজার লোক জমা হতো, নাটক করে তাঁদের একসঙ্গে rouse করা যেত। তখন মনে হলো সিনেমার কথা, সিনেমা লাখ লাখ লোককে একসঙ্গে একেবারে মোচড় দিতে পারে। এই ভাবেই আমি সিনেমাতে এসেছি, সিনেমা করব বলে আসিনি। সিনেমার থেকে আমি যদি আরো ভালো কোনো মাধ্যম পাই তাহলে সিনেমাকে লাথি মেরে সেই মাধ্যমে চলে যাবো।''
তিনি চেয়েছিলেন তার জীবনের দেখে আসা বাস্তবতাগুলো মানুষের কাছে তুলে ধরতে, যার জন্য প্রধান সহজ মাধ্যম মনে হয়েছিলো সিনেমা, সে জন্যই যাত্রা শুরু।ঋত্বিক ঘটক চলচ্চিত্র জগতে পা রাখেন নিমাই ঘোষের ‘ছিন্নমূল’ সিনেমার মধ্য দিয়ে। এর দু`বছর পর তার একক পরিচালনায় মুক্তি পায় ‘নাগরিক’। দু`টি চলচ্চিত্রই ভারতীয় চলচ্চিত্রের গতানুগতিক ধারাকে জোর ঝাঁকুনি দিতে সমর্থ হয়।
আমি যখন প্রথম "মেঘে ঢাকা তারা" চলচ্চিত্রটি দেখি। আমি তখন অনুধাবন করতে লাগলাম ঋত্বিক ঘটকের দৃষ্টিভঙ্গি কেমন। একটা সরল পরিবারের একপেশে রুজির উপর পরিবারের প্রতিটি মানুষ কি দৃঢ় বিশ্বাসে নির্লজ্জ শোষণ করে চলছে অথচ তার যে একটা সত্ত্বা আছে, সেও যে একটু হাসতে চায়, তারও যে সুখ ও স্বপ্ন আছে, সবই ঢাকা পড়েযায় পরিবারের প্রিয় মূখদের চাহিদা মেটাতে মেটাতে, তারও যে একটা সুন্দর আলোময় জীবন ছিলো, তা ঢাকা পড়ে যায় মেঘের আড়ালে, সবাইকে আলোকিত করে নিষ্প্রভ হয়ে ঝরে যায় সে।।
তিতাস একটি নদীর নাম চলচ্চিত্রটিতে খুঁজে পাই এদেশের প্রখ্যাত সব অভিনেতা-অভিনেত্রীদের বা প্রয়াতরা যারা সেই সময় কতটাইনা যুবক ছিলেন। লক্ষ্যকরলাম তাদের অভিনয় কিভাবে সমাজ বাস্তবতার ছাপ ফেলছে, তুলে ধরছে একটি নদীকে ঘিরে গড়ে ওঠা মানুষদের দু:খ দুর্দশার চিত্র।
যুক্তি তক্কো আর গপ্পো ছবিটিতে আমরা ঋত্বিক ঘটককে স্বয়ং অভিনেতা রুপে দেখতে পাই। বলা হয় এই ছবিতে তিনি তার আত্মজীবনী তুলে ধরেছেন।
চলচ্চিত্রে অভিনেতা বলতে আমি প্রথমে বুঝি উত্তম কুমার, দ্বিতীয় সৌমিত্র চট্টোপাধ্যায়। তেমনি পরিচালকের ক্ষেত্রে প্রথমে বুঝি সত্যজিৎ রায়, আর দ্বিতীয়তে ঋত্বিক ঘটক।
এরপর গৌতম ঘোষ বা মৃণাল সেন আর যারা আছেন।
এইসব ছবি একসময় হয়তো বিটিভির পর্দাতেও স্থান পেত। কিন্তু এখন এসব বিখ্যাত ছবি ও চলচ্চিত্রকারদের ছবি এদেশে চালানো হয়না, এপার ওপার ভেদ করে। অথচ এই ঋত্বিক ঘটক জন্মেছিলেন এই বাংলাদেশে, সাম্প্রদায়িকতার শিকার হয়ে তাকে দেশত্যাগ করতে হয়েছে। তিনি যখন চলচ্চিত্র করেছিলেন তখন বাংলাদেশেরও জন্ম হয়নি। কাজ করেছেন এদেশ নিয়ে, দুই বাংলার শিল্পীদের নিয়ে। অথচ তাদের চলচ্চিত্রকেই আমরা দেশ বিভেদের কাতারে ফেলে ব্যান করে দিয়েছি।।
ইউটিউব ছাড়া কোন চ্যানেল আর তাদের প্রচার করবে না। 
এদেশের মানুষ ঋত্বিক ঘটককে জানবে জীবনের বহুবছর পরে, কেউ কেউ বা জানবেও না। এইদেশের মাটিতে জন্মানো এই ক্ষণজন্মা এই দেশের মানুষদেরই অজানা হয়ে থাকবে। হয়তো অনেক তাঁর নাম শুনবে কিন্তু কেন তিনি বিখ্যাত, কি ছিলো তার সিনেমায়, কি তার সৃষ্টি, তার রেখে যাওয়া গ্রামবাংলার অতীত সম্ভার কিরূপ,
কেউ জানবে না।।
১৯৭৬ সালের আজকের এইদিনে এই মহান সূর্যসন্তান তাঁর বহু অসমাপ্ত কাজ ফেলে রেখে জীবনের যবনিকা টানেন।

