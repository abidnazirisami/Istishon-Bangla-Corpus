রোহিঙ্গা সমস্যার কারণ ও কিছু ভূল পদক্ষেপ 



রোহিঙ্গারা অমানবিক নিপীড়িত।
কিন্তু রোহিঙ্গাদের দিকে আমরা বাংলাদেশিদের দৃষ্টিভঙ্গী ভিন্ন, এখানে ধর্মীয় পরিচয় পেলে মানবতা জাগে, দুই দিন আগের হিন্দু ও সাঁওতালদের নির্যাতনের সময় যেই ছেলে ঝিমাচ্ছিলো, সে আজ মানবতায় ফেটে পড়ছে! এও সম্ভব!!
রোহিঙ্গারা মুসলিম, এটাই যেন তার কাছে মানবতার জন্য বড় পরিচয়!! মুসলিম না হলে মাথা ঘামাতো না।
এগুলো একপেশে চিন্তা, মানবতা নয়।
অনলাইন ঘাঁটতেই একটা কথা ভেসে আসে, সেকথা পেজগুলোতে ও কিছু ব্লগেও শিরোনাম ও সারাংশ হিসেবে ভাসছে "শুধুমাত্র মুসলিম হওয়ার জন্যই রোহিঙ্গাদের নির্যাতন করা হচ্ছে"
সত্যিই কি তাই!!
মুসলিম হলেই কেন নির্যাতন করতে হবে?
আর যদি বার্মারা আপনাদের মতই দৃষ্টিভঙ্গি হয়, তবে বিশ্ব অবাক হবে,
কিন্তু আপনি অবাক হবেন কেন?
আসুন কথাটার যাচাই করি,
.
বার্মাতে শুধু রোহিঙ্গাই একমাত্র মুসলিম নয়, তারা ছাড়াও অন্য একাধিক জাতির মুসলমান আছেন, যাদের ওপর এই নিপীড়ন হচ্ছেন না। তাদের পরিমাণ রোহিঙ্গাদের চেয়েও বেশি। উত্তরাঞ্চলীয় বার্মাতে ‘পানথাই’ নামে সমধিক পরিচিত, চীনের হান বংশোদ্ভূত ‘হুই’ জনগোষ্ঠী মুসলমান হওয়া সত্ত্বেও তাঁরা জনজাতিক উচ্ছেদের সম্মুখীন নন। এমনকি, খোদ রাখাইন প্রদেশে ‘কামান’ নামের মুসলমান জনগোষ্ঠী ১৯৮২ সালের নাগরিকত্ব আইনের পুরোদস্তুর নাগরিক হিসেবে স্বীকৃতি পেয়ে নাগরিক মর্যাদা ভোগ করছেন। তাই, রোহিঙ্গারা শুধুমাত্র মুসলিম বলেই অত্যাচারীত হচ্ছে এই কথা ডাহা মিথ্যা!
বার্মার অন্যান্য মুসলিমদের প্রতিবাদ করতেও দেখা যাচ্ছেনা, কারণ তারা জানে বিরোধের মূলে কিছু ইতিহাস আছে।
কিন্তু এভাবে তথ্য বিকৃত করছে কারা,
উদ্যেশ্য কি?
আমাদের দেশের বিজ্ঞ ছাগুগণ ভেবে দেখলেন, শুধুমাত্র মানবতার কথাবলে বাঙালীর ঝিমানো মানবতাকে ঠেলে জাগানো যাবেনা। ধর্মের কথা বললে যদি জাগে, মন্দ কিসে!! বুদ্ধিটা কাজে দিয়েছে, ভূয়া ছবিগুলোও মৃত মানবতাকেও ঝাঁকিয়ে ডেকে তুলেছে।
কিন্তু মিথ্যে দিয়ে এই জাগানো কেন?
"ধর্মীয় কারণে" অজুহাতটি এবার বাদ দিন, আসুন, আসল কারণ খুঁজি,
.
আগের লেখায় বলেছিলাম রোহিঙ্গারা এক মিশ্রজাতি, যার শিকড়ে গেঁথে আছে বাঙালীত্বের ইতিহাস। সেটা ড়ানতে চাচ্ছিনা। সমগ্র রোহিঙ্গা ইতিহাসও বলতে চাচ্ছিনা। সে ইতিহাস ইতোমধ্যে অনেকেই বলেছেন। একটা বিরোধ, বার্মায় বসবাসরত সমগ্র মুসলিমের সাথে না করে শুধু রোহিঙ্গা মুসলিমদের সাথে সেই বিরোধ হলো কেন, তার মূলকারণগুলোই ছোট লেখায় তুলে ধরছি, যা অনেকেই এড়িয়ে যাচ্ছেন।
.
সাল ১৮২৪,
ব্রিটিশ শাসন শুরু হয়।
ব্রিটিশরা একটি মস্তবড় ভূল করে। মায়ানমারে ১৩৯ টি জাতিগোষ্ঠীর একটি তালিকা তৈরী করে, কিন্তু তাতে রোহিঙ্গা নামটি বাদপড়ে যায়। যার ফলে বার্মার ইতিহাস থেকে তাদের অস্তিত্ব অস্বীকারের একটি সুযোগ তৈরী হয়ে যায়। যা তাদের দীর্ঘ অবস্থানকে ইতিহাস থেকে মুছে দেয়।
.
সাল ১৯৩৯,
দ্বিতীয় বিশ্বযুদ্ধ চলছে।
জাপানী আগ্রাসনের মুখে পরে ব্রিটিশরা পিছু হটতে থাকে। দুই দেশের যুদ্ধের মাঝামাঝি পড়ে প্রাণ হারাতে থাকে অসহায় রোহিঙ্গারা।
যুদ্ধ বিধ্বস্ত আরাকান ছেড়ে ২২ হাজার রোহিঙ্গা আশ্রয় নেয় চট্টগ্রাম। এগুলো তাদের ভূল নয়। ভূলটা শুরু হয় এখান থেকে।
.
সাল ১৯৪৭,
একটি বড় ভূল করে রোহিঙ্গারা।
দ্বিজাতিতত্ত্বের হাওয়া রোহিঙ্গাদের মনেও দোলাতে থাকে, তারা আরাকানে তারা মুসলিম সংখ্যাগরিষ্ঠ।
তারা বৌদ্ধদের সাথে থাকবেনা ঘোষণা দেয়, এবং গোপনে মোহাম্মদ আলী জিন্নাহের সাথে যোগাযোগ করে। মংদু ও বুথিধাং এলাকাকে পূর্ব পাকিস্তানের সাথে সম্পৃক্ত করার উদ্যোগ নেয়। জিন্নাহ সেই প্রস্তাবে আগ্রহী হননি, প্রত্যাখান করেন।
কিন্তু রোহিঙ্গারা সেখানেই থেমে যায়নি।
তারা আরাকানে "মুসলিম পার্টি" গঠন করে জিহাদি আন্দোলন শুরু করে একটি বড় সশস্ত্র গ্রুপ তৈরী করে যুদ্ধ ঘোষণা দেয়। এই যুদ্ধ বার্মা সরকারের বিরুদ্ধে।
যা ১৯৬২ সালে সামরিক অভ্যুত্থান পর্যন্ত স্থির ছিল। এই জিহাদিদের দমন করতে ১৯৭৮ সালে "কিং ড্রাগন অপারেশন" পরিচালিত হয়। যার ফলে প্রায় ২ লক্ষ রোহিঙ্গা বাংলাদেশ ও বহু পাকিস্তানের করাচিতে চলে যায়।
.
মায়ানমারে তিন ধরণের নাগরিকত্ব আছে। পূর্ণাঙ্গ, সহযোগী, অভিবাসী।
নিজ দেশের বিরুদ্ধে এমন বিদ্রোহ তাদের সন্মান বাড়ায় নি, বরং তাদের আস্থাহীন করে তুলেছিলো। রোহিঙ্গাদের সেই সময়কার অবস্থানকে মায়ানমার জনগণ বিশ্বাসঘাতকতা হিসেবে দেখে। যার দরুন অন্য মুসলিমরা নাগরিকত্ব পেলেও, এই তিন ধরণের নাগরিকত্বের মাঝে রোহিঙ্গারা এর মধ্যে কোনটাই পায় নি।
.
সাল ১৯৯১-৯২,
নতুন করে প্রায় আড়াই লক্ষ রোহিঙ্গা বাঙলাদেশে পালিয়ে চলে আসে। অভিযোগ তারা বলপ্রোগের মাধ্যমে কাজ করতে বাধ্য থাকত, অত্যাচারের মুখে পড়ে দেশ ছাড়তে বাধ্য হয় তারা।
.
সাল ২০১২,
মে মাসের ২৮ তারিখে একটি ধর্ষনের ও হত্যার ঘটনা ঘটে, ৩ জন রোহিঙ্গা মিলে একটি রাখাইন মেয়েকে ধর্ষণ করে হত্যা করে। মেয়েটির নাম থিডার হতউই(Thidar Htwe)। এতে বৌদ্ধরা ক্ষেপে যায়, অনেকে মনে করেন এই কারনেই দাঙ্গা শুরু হয়েছিলো। সরকারী হিসেব মতে ৫৭ জন মুসলিম এবং ৩১ জন বৌদ্ধ নিহত হয়। আনুমানিক ৯০,০০০ লোক বাস্তুচ্যূত হয়েছে বলে ধারণা করা হয়। প্রায় ২,৫২৮টি বাড়ি পুড়িয়ে দেওয়া হয়েছে। পরে সেনাবাহিনী প্রয়োগে নিয়ন্ত্রণে আসে। এতে হাজার হাজার মানুষ বাংলাদেশে আশ্রয় নেয়।
.
সাল ২০১৬,
নভেম্বরে রোহিঙ্গা মুজাহিদরা সেনাবাহিনীদের উপর আক্রমণ চালায় তারা ৯ জন সেনাসদস্য হত্যা করে, ২০০ রাউন্ড গুলি ও বেশ কিছু অস্ত্র নিয়ে পালিয়ে যায়। তারপর থেকেই তাদের বিরুদ্ধে আবার সেনা অভিযান শুরুহয়।
সেনাবাহিনীকে ক্ষেপালে তার ফলাফল ভয়ংকর সেটা বুঝতে পারছি, কিন্তু তার জন্য সাধারণ মানুষকে অত্যাচার করা ও তাদের হত্যা করা কখনোই সমর্থন করার মতো নয়।
.
রোহিঙ্গারা প্রতিনিয়ত নির্যাতিত, নিপীড়িত।
হতাশাগ্রস্থ মানুষ নিজের ভালো মন্দ বুঝতে পারেনা। আইএস তাদের খাবার হিসেবে বেছে নিয়েছে। তাদের মাঝে ইসলামী রাষ্ট্র গঠনের পুরোনো সেই স্বপ্নটা আবার দেখাচ্ছে। রোহিঙ্গারাও তা দেখছে। রোহিঙ্গা দের সব চেয়ে বড় সমস্যা এখানেই। তারা অতীত থেকে শিক্ষা নেয়নি। এখনো বার্মায় জিহাদি দল আগের মতই বর্তমান আছে। কিন্তু এতে আবার দেশদ্রোহীতে পরিণত হয়ে অত্যাচারিত হবে। মুজাহিদরা পৃথক রাজ্যের স্বপ্নে দল ভারী করছে। রোহিঙ্গা আইএসের কিছু ভিডিও ফেসবুকে ছড়িয়ে গেছে, ইউটিউবেও খুঁজলে হয়তো পাবেন।
উন্মত্ত স্বপ্নে সশস্ত্র রোহিঙ্গা আইএস।
অসহায় রোহিঙ্গা দের সাথে তাদের কোন মিল নেই।

