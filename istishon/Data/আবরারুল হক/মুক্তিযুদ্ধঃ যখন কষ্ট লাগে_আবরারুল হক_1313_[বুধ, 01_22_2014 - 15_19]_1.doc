মুক্তিযুদ্ধঃ যখন কষ্ট লাগে


মুক্তিযুদ্ধ।
আমাদের গৌরব।
আমাদের অহংকার।
আমাদের গর্বের যে কিছু বিষয় আছে, আমাদের মহান মুক্তিযুদ্ধ তার মধ্যে অন্যতম।
খুব কষ্ট লাগে,
যখন দেখি কেউ মুক্তিযুদ্ধকে রাজনৈতিক হাতিয়ার হিসেবে ব্যবহার করে।
যখন দেখি কেউ মুক্তিযুদ্ধের ৪২ বছর পরেও মুক্তিযোদ্ধার সনদপত্র পায়।
যখন দেখি দেশে গণতন্ত্র মুখ থুবড়ে থাকে, অথচ এই গণতন্ত্র প্রতিষ্টাই ছিল মুক্তিযুদ্ধের প্রত্যক্ষ এবং সবচেয়ে বড় কারণ।
যখন দেখি মুক্তিযুদ্ধের চেতনার নাম ভাঙ্গিয়ে কেউ দেশে 'গণতান্ত্রিক স্বৈরতন্ত্র' প্রতিষ্ঠার অপচেষ্টা করে।
যখন দেখি মুক্তিযুদ্ধাদের, তাদের দুরাবস্থার প্রতি কারো নজর নেই, আর মারা যাওয়ার পর 'রাষ্ট্রীয় সম্মান' দেয়ার মাধ্যমে তাদের এক প্রকারের অপমান করা হয়।
যখন দেখি মুক্তিযুদ্ধের বীর যোদ্ধা, এমনকি কোন সেক্টর কমান্ডারকেও রাজনৈতিক মতদ্বৈততার কারণে 'শত্রুপক্ষের এজেন্ট' বলা হয়।
যখন দেখি মুক্তিযুদ্ধের চেতনা প্রতিষ্ঠার নামে কেউ অনর্থক জাতিকে স্পষ্ট বিভক্তির দিকে ঠেলে দেয়।
যখন দেখি স্বাধীন দেশের কোন রাজনৈতিক দল কেবলমাত্র দলীয় রাজনৈতিক স্বার্থ হাসিলের লক্ষ্যে প্রতিবেশী দেশের সীমান্তরক্ষী বাহিনী কর্তৃক স্বাধীন দেশের নাগরিকদের হত্যাকান্ড দেখেও না দেখার ভান করে, কোন কোন মন্ত্রী একে স্পষ্টভাবে বৈধ বলে আখ্যায়িত করেন।
খুব কষ্ট লাগে তখন,
আমাদের খুব কষ্ট লাগে।

