ছিন্ন সুর


আর কিছুক্ষন পর নীলার বিয়ে।বর যাত্রি এসে পড়েছে।মনটা একটু ও ভালো নেই ওর । বিয়ের দিন মেয়েদের মধ্যে একটা অন্যরকম আনন্দ কাজ করে । পল্লবে নব বসন্ত ছুয়ে গেলে যেমন সজীব থাকে , বিয়ের সময় মেয়েদের দেহ মন ছুঁয়ে যায় এমন ই এক নব বসন্তের ছোঁয়া , হয়ে ওঠে আরো স্নিগ্ধ ,কোমল কিন্তু কেমন যেনো কালো মেঘের আধারে ঢেকে আছে নীলার মুখটা । মানুষের ভীরে কেউ একজনকে খুঁজছে সে ।এক সময় আকাশ কে দেখতে পায় ।
বিয়ে বাড়ির সব কাজ যেন ওর একার ই।নিজের হাতে সব করে যাচ্ছে।আকাশের দিকে তাকিয়ে নীলার চোখের কোনে জল জমা হতে শুরু করলো । চোখা চোখি হতেই যেন ছলছল করে গাল বেয়ে জল গড়িয়ে পড়তে লাগলো ।কারো চোখে না পড়লেও আকাশের চোখ এড়োলো না ।হয়ত সে আকাশ কে কিছু বলতে চাচ্ছে । 
--এই নীলা তোর চোখে জল কেন?
-- কোথায় জল ? এমনি ।
দুই হাত দিয়ে চোখের জল
মুছে দিল আকাশ। 
--আজ তোর নতুন জীবন শুরু হতে যাচ্ছে। আজকে কোন কান্না নেই। হাসি খুশি থাকবি সব সময়। 
এই বলে আকাশ চলে গেল ,কাজে মন দিলো।নীলা এক দৃষ্টিতে আকাশের দিকে চেয়ে আছে . . . . . . . . . . . .
সেই ছোট থেকেই এক সাথে বড় হয়েছে ওরা ।এক সাথে স্কুল এ পড়াশোনা করেছে।কলেজ এ গিয়েছে।কিন্তু বিশ্ববিদ্যালয়ে বেশি দিন যেতে পারলো না।এইতো ক'দিন আগেই বিশ্ববিদ্যালয়ে ভর্তি হলো ওরা ।
পড়াশোনা , দুষ্টুমি , খুনসুটি সব ই চলতো ওদের মাঝে ।যে কেউ দেখে বলতো যেন একে ওপরকে ভালোবাসে ওরা । হয়তো বা ভালোবাসতো , কিন্তু কেউ কাউকে ভালোবাসার কথা বলে নি ।
হটাৎ ই একদিন নীলা এসে বললো ওর বিয়ে ঠিক হয়েছে । আকাশ ভেবেছিলো এমনিতেই মজা করছে ।তাই আকাশ
বললো "ভালোই হলো , একটা বিয়ের দাওয়াত পাওয়া যাবে।"
কথাটা শুনে নীলা খুব কষ্ট পেয়েছিল।কথাটা যতটানা অপ্রত্যাশিত ছিলো ততাটা পীড়াদায়ক ছিলো ।
নীলা আর আকাশ একদম প্রাণের বন্ধু । দুজনের মনের খবর দুজনে জানে ।
নীলা ভেবেছিল আকাশ হয়ত তার বিয়েটা আটকাবে।
কিন্তু না । আকাশ তো কিছুই করলো না ।
নীলা ভাবছে , এত দিনেও কি বুঝতে পারে নি আমি ওকে কতটা ভালোবাসি ? আজ আমি আমার চোখের জল কার জন্য ফেললাম । কিছুই কি বুঝলো না . . . . . . . . . . . . . . . .
নীলা তাকিয়েই আছে আকাশের দিকে।ওর হৃদয়ে শুন্যতা ছেয়ে আছে , এত ভাবে বোঝাতে চাইলো আকাশা তো বুঝতেই চাইলো না । আকাশ কি পারতো না ? ওর বাবা মা কে বুঝিয়ে নিজেই বিয়ে করতে ? যদি তারা না মানতেন , না হয় পালিয়েই বিয়ে করতে । কথা ভাবতে ভাবতে নীলার মনে আকাশের প্রতি এত অভিমান জমা হলো যে ইচ্ছা করেই যেন আর আকাশের দিকে এক বার ও ফিরে তাকলো না । খুব যেন স্বাভাবিক ভাবেই বিয়ে পড়ানো হলো।
নীলার এর কবুল বলার সাথে সাথে আকাশের বুক টা কেমন করে উঠলো। চিরতরে হারিয়ে ফেললো সে তার নীলাকে
কে।সবার কপালে সব থাকে না।
আকাশের প্রতি নীলার অভিমান একটু ও কমে নি ।বিয়ের পর একবার ও খোঁজ নেয় নি আকাশের ।বিয়ের পর ও বাবার বাসায় খুব একটা আসে নি , আসলেও বাইরে বর হয় নি ! 
নীলার ফুটফুটে একটি মেয়ে হয়েছে ,অন্দ্রিলা নাম রেখেছ। অন্দ্রিলার বয়স যখন দশ কি এগারো তখন , নানু বাড়ি এসেছে নীলার সাথে ।
মার সাথে ঘুরছে অন্দ্রিলা । নানুবাড়িতে অনেকের সাথে পরিচয় হয়েছে ।
মার সাথে একদিন বাজারে যাচ্ছিলো অন্দ্রিলা । দোকানে নীলা কেনাকটা করছিলো আর অন্দ্রিলা একটু দূড়ে দাড়িয়েছিলো ।
এক সময় একটা আঙ্কেলের সাথে দেখা । 
--মামনি , তোমার নাম কি ?
-- অন্দ্রিলা ।
-- বাহ্ খুব সুন্দর নাম তো ! তুমি কার সাথে এসেছো ?
-- ঐ যে আম্মুর সাথে । 
(এই বলে নীলাকে দেখিয়ে দিলো । নীলাকে আগের মত লাগছে , আরো সুন্দরী লাগছে )
-- মামনি , তুমি চকলেট খাবে ? কিটক্যাট ?
--আমি তো আপনাকে চিনি না।আমি কেনো খাবো ? মা অপরিচিত কারো কাছ থেকে কিছু খেতে মানা করেছে ।
--আমি তো অরিচিত না । এই নাও চকলেট টি রেখে দাও । মা বললে বলবে "আকাশ আঙ্কলে দিয়েছে ।" ঠিক আছে মামনি ?
আকাশ এই বলে চলে যাচ্ছিলো । নীলা তার আগেই এসে পড়েছে ।নীলাকে দেখে আকাশের মনে সেই বিয়ের রাতের শুন্যতা ভর করলো যেনো !
আকাশ আর আগের মত নেই । বয়সের আগেই যেন বৃদ্ধ হয়ে গেছে । চোখের নিচে কালো দাগ ।চুল গুলো উষ্ক খুষ্ক . . .
নীলার মনে একটি কথাই মনে হচ্ছে , আজ ও তুমি কিছু বলবে না ?
নীলার চোখে জল এসে পড়েছে । আবেগের স্রোতে চোখ দুটো টলটল করছে ।
আকাশ শুধু একটি কথাই বললো
-- ভালো আছো ?
নীলা আর চোখের ধারাকে আটকে রাখতে পারলো না । 
--হ্যাঁ. . . 
এরপর ? এরপর চারদিকে স্তব্ধতা নেমে আসলো ।

