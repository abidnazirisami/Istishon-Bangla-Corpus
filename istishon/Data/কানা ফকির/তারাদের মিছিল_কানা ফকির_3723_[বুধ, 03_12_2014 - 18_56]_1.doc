তারাদের মিছিল


 অবাক মৃত্যুর মিছিলে
একে একে হেটে যায় তারাগুলো।
বিষাক্ত এ পৃথিবীর জল
স্পর্শিত হয় না তারাদের দলে,
দূষিত বাতাসে মিশে না আর
কোন থমকে যাওয়া নিঃশ্বাস।
তারাদের মিছিল
একে একে
মিশে যায় অসীমে,
কোন এক কুহেলীতে,
কোন এক অভিমানে
হেঁটে চলে
একে একে
তারাদের মিছিল।।
মিছিল দীর্ঘায়িত হয় ক্ষনে ক্ষনে
শেল বিঁধে বুকে
বিদীর্ন বুক হয় চূর্ণ বিচূর্ণ,
অতঃপর;
বিষাক্ত জল,
আরো বিষাক্ত হয় আমার স্পর্শে
আমার নিঃশ্বাসে ভারী হয়, বাতাস।
আমার বিষাক্ততায়
দীর্ঘ থেকে দীর্ঘতর হয়,
তারাদের মিছিল।।

