তোমার গণতান্ত্রিক অধিকার তোমার কাছেই রাখো


 আমাদের গণতান্ত্রিক অধিকার সমূহঃ
# ১৮*২=৩৬ টাকার বাস ভাড়া অবরোধের কারণে ১৪০ টাকায় যাওয়া।
# বাড়ি থেকে বের হবার সময় সবার কাছ থেকে শেষ বিদায় নেয়া।
# বাসে, লেগুনায় চড়ে গ্রিল কাবাব হওয়া।
# ২৬০ টাকা বেশী খরচ করে চাল কিনে খাওয়া।
# হাসপাতালে রোগি রেখে এসে টানা তিন দিনের অবরোধের/ হরতালের দরুন এ টি এম এ টাকা না পাওয়া।
# স্বামী বাসের মধ্যে আগুনে পুড়ে ছাই, তার লাশ নিতে ঢাকা আসতে না পারা। (গনতান্ত্রিক অধিকারের হরতাল)
# মুনির, মোজাম্মেল, আনু খালাদের বিনা টিকেটে পরপার দর্শন।
# বিদেশি বায়ারের দেশে ফেরত পাঠানো নিশিচতকরন, সাথে ৪০০ কোটি মার্কিন ডলারের ব্যাবসাকে সেচ্ছায় পদলেহন (আমরা দেশকে অকার্যকর করতে বদ্ধ পরিকর। বিদেশী গো মায়রে আব্বা)।
# যারা স্বাধীনতার পূর্বে দেশ ই চায় নাই, তাদের মসনদে বসানো।
ভাই তোমাদের ক্ষমতার সিংহাসনের বসার অধিকার আদায়ে আমি কেন পুড়ে মরব? আমি কেন অধিক ভাড়া দিয়ে জীবিকার তাগিদে কামলা দিতে যাব? আমি কেন বেশী দামে আমার পেটের ক্ষিদা মিটাব?
তোমার দাবী পুরনের আদায়ের হাতিয়ার কেনই শুধু আমি হই? কেন শুধু আমার ভাই ই মরে? আমার বাপ কাজে গেলে কেন আমার চিন্তা করতে হয় "আমার বাজান বাড়ি ফিরবে তো?"
তোমার ভাই, ছেলে তো মরে না।
তোমার তো বাজার করতে কষ্ট হয় না।
তোমারে পুলিশে ধরলে তোমার রাজনৈতিক স্ট্যাটাস বাড়ে, তোমার গনতান্ত্রিক অধিকার ক্ষুন্ন হয় (যদিও গাড়ি পুড়াইবার হুকুম তুমি ই দিছিলা)
ভাই আমি চারটা ডাল ভাত খাইয়া বাচবার চাই, সারা জিবনের কষ্টের টাকায় কেনা গাড়িটা সি এন জি করিয়া কম খরচে চালাইবার চাই, সুস্থ ভাবে অফিস থেকে ফেরত আসা আমার বড় ভাইয়ের হাসি মুখ দেখতে চাই। টিভি তে টক ঝাল শো না দেখে শাবানা রাজ্জাকের পুরনো দিনের বাঙলা ছবি দেখতে চাই।
তোমাদের এহেন গণতান্ত্রিক অধিকারের উপর আমি সর্দি ফেলতেও ঘৃণা বোধ করি।

