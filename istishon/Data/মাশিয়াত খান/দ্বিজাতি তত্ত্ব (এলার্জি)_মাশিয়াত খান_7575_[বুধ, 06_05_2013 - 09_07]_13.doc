দ্বিজাতি তত্ত্ব (এলার্জি)


 বাবার লেখা-
সরষে ইলিশ খাস না?
পুটি মাছ ভাজা চাস না?
বেগুনের কোন গুণ নাই,
তাই ওটা আর ভর্তা ভাজির দিকেও তাকাস না?
এসবের আসল কারণ কি?
মূল কারণ একটাই,
তা হল; এলার্জী।
হঠাৎ করে চাকা চাকা দেহ
এর প্রকৃত কারণ কি, বলতে পারেনা কেহ।
ভেবে দেখ তো প্রকৃত কারণটা কি?
তা হল এলার্জী।
সমস্ত শরীর খুব চুলকায়
লালচে হয়ে যায়
এর কারণটা কি?
এটা হল এলার্জী।
সামান্য ধুলায় কিংবা শীতে
ভীষণ হাছিঁ ও কাশি আসে
বিষয়টা কি?
এটা হল এলার্জী।
সারাটা দেহ যেন চুলকায়
এ রোগে চুলকালে বেশি মজা পায়
‘চুলকানি’ নামক সে মজা
কেউ ভোগে রাজি নয়।
ঘটনাটা কি?
এ হল এলার্জী।
এক্সিমা, খাউজ, বিখাউজ – সব রোগ এক নামে বুঝি
সে নামটা কি?
তা হল এলার্জি।
নান্দনিক পরিবেশ, স্বাধীনতার গান আর কবিতা আবৃত্তি
দেখলেই এরা পথভ্রষ্ট, নাস্তিক, ধর্মদ্রোহী
এটা কিছু নয়
এটা ওদের এলার্জি।
থুতনিতে ঘাস,
মাথায় ঢাকনি
আরবের প্রশংসা করে
আরবি ভাষায় কুশল বিনিময় করতে পারে
যার অবজ্ঞা বাংলাদেশ ও বাংলা ভাষার প্রতি
এরা আলবদর-রাজাকার/পাকিস্তানি
এভাবে চিনবার কারণটা কি?
এটা কিছু নয়,
এটা এলার্জি।
কথায়, কর্মে চিহ্নিত করা
রাজাকার-আলববদর আর পাকিস্তানি।
অথবা ধর্মদ্রোহী-নাস্তিক
তথা ইসলাম বিরোধী
আসলে এগুলো কিছু নয়
এ হ’ল এলার্জি।
ব্রিটিশ, কংগ্রেস, কায়েদে আযম
বাধিয়ে রায়ট, ক’রে দুই দেশ, দিয়ে দুই নাম
দেশটাকে ভেঙ্গে করে দুই খান
তখনো কিন্তু দ্বিজাতি তত্ত্বের পূর্ণ মেলেনি প্রমাণ।
রাজাকারী এই নাস্তিক এলার্জি
মেরে বাঙ্গালীর মান সম্মান
দ্বিজাতি তত্ত্বই বোধহয় করবে প্রমাণ।
হায় আল্লাহ, হায় স্রষ্টা, হায় ভগবান।
পরিশেষে বলি
একেবারে যখন সারাতে নারে
একবার সারে আবার আসে ফিরে
কোন ডাক্তার কবিরাজ বা বদ্যি
তখন ডায়াগনসিস করে
এটা এলার্জি।

