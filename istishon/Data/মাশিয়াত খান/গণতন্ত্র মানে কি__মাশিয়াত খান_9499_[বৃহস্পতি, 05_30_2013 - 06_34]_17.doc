গণতন্ত্র মানে কি_


 গণতন্ত্র মানে কি?
হরতাল আর বোমার আঘাতে , উড়ে যাওয়া পুলিশের কব্জি?
গণতন্ত্র মানে কি?
সংখ্যালঘুর উপর, গরিষ্ঠের আক্রমণের হুমকি?
গণতন্ত্র মানে কি?
দায়িত্বহীন রাজনৈতিক কর্মসুচী ঘোষনা আর শিক্ষার্থীদের লেখাপড়ার ক্ষতি?
গণতন্ত্র মানে কি?
পিকেটিংয়ের নামে জবরদস্তি !
আর ব্যস্ত রাস্তা শুণ্য হয়ে যাবার স্মৃতি
ও পটকার ধোঁয়া এবং বোমা ফাটাফাটি?
গণতন্ত্র মানে কি?
স্বাধীনতা বিরোধীর আস্ফালন
আর মুক্তিযোদ্ধার আক্রান্ত হবার ভীতি?
গণতন্ত্র মানে কি?
জাতির পিতার মৃত্যু ও স্বাধীনতা বিরোধীর শক্তিবৃদ্ধি?
গণতন্ত্র মানে কি?
ডিজিটাল বাংলাদেশের নামে
স্বল্প শিক্ষিতকে দেয়া যন্ত্রের ফাঁকি?
গণতন্ত্র মানে কি?
উচ্ছৃংখল ও ধর্মান্ধদের হাতে দেশ প্রেমিককে নাস্তিক ঘোষনার নথি?
গণতন্ত্র মানে কি?
সন্ত্রাস, জ্বালাও, পোড়াও এবং বিচ্ছৃংখলা সৃষ্টি করে
গৃহযুদ্ধের ভীতি?
গণতন্ত্র মানে কি?
এখন জরুরী হয়েছে আগে, গণতন্ত্রের স্বরূপ বুঝি।
গণতন্ত্র মানে কি?
অন্যের অধিকার মেনে,
পরমত সহিষ্ণু হয়ে;
গণতন্ত্রের চর্চা করি।
কিন্তু বলতে পারেন গণতন্ত্র কি?
গণতন্ত্র মানে কি?
গণতন্ত্রকে কোলে পিঠে নিয়ে
কেয়ারটেকার সরকারের নানা তদারকি।
গণতন্ত্র মানে কি?
নির্বাচিত সরকারের অধীন
বিশ্বাসযোগ্য নির্বাচন না হওয়ার
অমোঘ নিয়তি?
গণতন্ত্র মানে কি?
অন্যের ভোট দিয়ে দেওয়া ও ব্যালট বাক্স হাইজ্যাক করে
ফলাফল পালটে দেবার ভেলকি?
গণতন্ত্র মানে কি?
পেছনে দিয়ে এসে গদিতে বসে
হ্যাঁ-না ভোটে মসনদে
থাকার মহাবুঝরুকি।
গণতন্ত্র মানে কি?
এই গণতন্ত্র মানে কেয়ারটেকার সরকারের জন্য
জ্বালিয়ে, পুড়িয়ে মানুষকে মেরে
ক্ষমতায় যাবার কান্নাকাটি?

