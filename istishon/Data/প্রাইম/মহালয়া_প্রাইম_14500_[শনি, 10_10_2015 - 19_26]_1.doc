মহালয়া


আশ্বিন আকাশ দিচ্ছেরে ডাক বাতাস তুলেছে সুর,
ওই দেখো তাকিয়ে সবে দূর্গানেশ্বী দাড়িয়ে অদূর ।
আগুন লাগুক অমানুষের গোলায় হিংসে বিদ্বেষ,
এবার হয়ত দু:খ ঘুচবে কষ্টের হবে শেষ।
শুক্লপক্ষ সাজায়াছে ঢালা অমাবস্যা মহালয়া,
বনেদি বাড়িতে উৎসব মাতম ঠাকুর ঘরে জয়া।
কৃষানীর মুখে হাসির ঝিলিক আসছে নবরাত্রি-
শিউলি ফুলের বুনো গন্ধ মাখা মহাকালের যাত্রী।
শিশির ভেজা ভোরে শারদ প্রাতের স্নিগ্ধতায় মনে-
সচ্ছ নীলে শুভ্র মেঘেরা দোলে কাশফুল ফোটা বনে।
অপেক্ষায়রত সব;চাঁদ-জোছনা-সূর্য উজলা,
কামিনী,মালতি,হাসনাহেনা,পদ্ম,টগর,শাপলা।
ঢাক বাজে ওই ঢোলের তালে কাসার ঘন্টাও বাজে,
যত ব্যথা গ্লানি সব ভুলে আজ বরণ ঢালা সাজে।
তবে সাবধান হুশিয়ার সব হিংস্র দৈত্য দানব,
ভেদ ভুলে আজ ঐক্যের টানে একাত্ব হও মানব।

