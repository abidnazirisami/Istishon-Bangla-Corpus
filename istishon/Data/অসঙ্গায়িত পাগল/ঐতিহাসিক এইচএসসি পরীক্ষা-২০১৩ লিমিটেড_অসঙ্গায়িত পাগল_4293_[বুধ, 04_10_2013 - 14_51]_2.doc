ঐতিহাসিক এইচএসসি পরীক্ষা-২০১৩ লিমিটেড


বিএনপি প্রথম থেকেই বলে আসছে তারা এইচএসসি পরীক্ষা চলাকালীন সময় আন্দোলন দমিয়ে রাখবে না । তাদের কাছে এইসব 'ফাউ' আন্দোলনই অনেক কিছু । মীর্জা ফখরুল সহ বিভিন্ন নেতার কথা এটি ।
সূত্র: প্রথম আলো । 
তারা একবারও আমাদের কথা চিন্তা করছে না ।বাংলাদেশের এবার প্রায় ১০ লাখ পরীক্ষার্থী আছে । তাদের মাঝে ৪ লাখের বেশি এবারের ভোটার । বিরোধী দল বা সরকারি দল কেউই আমাদের কথা চিন্তা করছে না, এমন কি তারা ভোটের ব্যাপারটিও বেমালুম ভুলে গেছে । সাড়ে চার লাখ 'না ভোট' পড়লে তো বাঙ্গী এবার ফাটবে । তার উপরে সচেতন মানুষ এবার বোধহয় 'না ভোট'কেই প্রতিবাদের অন্যতম ভাষা হিসেবে বেছে নিবে ।
বিএনপির শীর্ষস্থানীয় নেতৃবৃন্দকে আটক করার পর ৯ ও ১০ এপ্রিল ৩৬ ঘন্টা হরতালের ডাক দেয় । ৯ তারিখ ইংরেজি ২য় পত্রের পরীক্ষা হওয়ার কথা ছিলো । ৭ তারিখ যখন হরতাল ঘোষণা করা হয় পরীক্ষার্থীরা তখন থেকেই উদ্বিগ্ন । অনেকক্ষন ফেসবুক আর অনলাইন খবর মাধ্যমগুলোতে হাতড়ে বেড়ানোর পর একটা খবর পাওয়া যায়- পরীক্ষার ব্যাপারে সির্দ্ধান্ত আগামীকাল জানানো হবে । শিক্ষা বোর্ডের বিখ্যাত সুশীলবর্গ পান চিবুতে চিবুতে 'আগামীকাল' এ ঘোষণা দেয় পরীক্ষা ১৩ তারিখ হবে । তাতে পদার্থবিজ্ঞান ২য় পত্রের গ্যাপ ১ দিন কমে যায় । এটা মেনে নিলাম কোনক্রমে ভালো একটা রিভিশন দিতে পারবো । 
অতঃপর আসে দুগ্ধজাত ছাগুদের ছাত্র শিবির । কাঁঠাল পাতার অপ্রাপ্যতা এবং মেশিনের অপর্যাপ্ততার জন্য তারা ১১ তারিখ হরতালের ডাক দেয় । আগের মতই হরতাল ঘোষণা দেয়ার ঠিক ১ দিন পর পানের পিক ফেলানো হলে সরকার ঘোষণা দেয় পরীক্ষা আগামী ১৯ তারিখ । তাতে রিভিশন অর্ধেক রেখেই বই বন্ধ করতে অনেকটা বাধ্য হয়েছি । আগামী ১৮ উদ্ভিদবিদ্যা পরীক্ষা দেয়ার পর ১৯ তারিখ পদার্থবিজ্ঞান প্রথম পত্রের ১৯ টা চ্যাপ্টার পড়ার জন্য ১৯ ঘন্টাও সময় পাওয়া যাবে না । তার উপর ২১ তারিখ প্রাণিবিদ্যা পড়ার ১ দিন গ্যাপ কমে যাচ্ছে । এখানে মূল সমস্যা পদার্থ ১ম পত্রের আগের গ্যাপ কমপক্ষে ১ দিন দরকার । যা আমরা পাচ্ছি না । ইংরেজি রিভিশন অর্ধেক রেখেই পদার্থ ১ম এর পড়া শুরু করা হলেও পরে পদার্থ ১ম রেখে ইংরেজি ২য় রিভিশন আবার শুরু করতে বাধ্য হচ্ছে ছাত্রসমাজ । 
আমরা ফুটবল নাকি ?
প্রয়োজনীয় সময় না থাকলে একটা কথা ছিলো, কিন্তু ঐদিকে গণিতের আগে ২৫ দিন সময় দিছে, যা অবান্তর । ফাজলামো ছাড়া আর কিছুই নয় । আজব ... 
সরকার এতো ভাল ভাবে ১ দিন সময় নিয়ে বাঁশ দিচ্ছে । আমরা মানসিকভাবে নির্যাতিত হচ্ছি । একজন শিক্ষার্থীর সারা জীবনের কষ্ট আর ভবিষ্যতের চাওয়া ঐ একটা ভুল সির্দ্ধান্তে ঝড়ে যেতে পারে এবং ঝড়ে যাচ্ছে । যেমন আমার ইচ্ছা ইন্জিনিয়ার হওয়ার । ভর্তি পরীক্ষায় অংশগ্রহন করার জন্য পদার্থবিজ্ঞান বিষয়ে কমপক্ষে ৮০ মানে এ প্লাস পেতে হবে । এখন যদি আমার রিভিশনের ঘাটতিজনিত কারণে এ প্লাস না পাই তবে আমার স্বপ্ন তো সত্যি হবে না । সারা বছর লেখা-পড়া করে যদি পরীক্ষার আগেরদিন ঠিক করে রিভিশন দেয়া না হয় তবে তো 'হারা গেছে' । সবাই যার যার ফায়দা লুটতে ব্যাস্ত । আমাদের নিয়ে দল-লীগ কারো মাথা ব্যাথা নেই ।
তাদের কি ? আসলেই তো । তারা তো আমাদের আত্নীয় না, অভিভাবক না । 
স্বপ্ন এভাবেই ঝড়ে পড়ে, ঠিক এভাবেই । মানসিক আত্নহত্যা করে যে কত মেধাবী, তার ইয়াত্তা নেই । আর ঐ মেধাবীর আত্নার তো আদমশুমারি হয় না, তাই তা থেকেও যায় অন্তরালে.........

