স্বপ্ন দেখি___


 স্বপ্ন দেখি,
বিষন্ন মন খারাপের দিনে তার কোলে মাথা রেখে
তার শাড়ির আঁচল অশ্রুজলে সিক্ত করার স্বপ্ন...
স্বপ্ন দেখি,
হঠাত্‍ কোন খুশির দিনে তাকে নিয়ে বাধঁনহারা উল্লাসে
মেতে উঠি অচেনা কোন সীমানায় হারিয়ে যাবার স্বপ্নে...
স্বপ্ন দেখি,
তার অগোছালো এলোমেলো চুলে নাক
ডুবিয়ে সুবাসিত গন্ধে মাতাল হবার উচ্ছাসে...
স্বপ্ন দেখি,
ভুল করে তার চোখের জলের কারন হয়ে
পরক্ষনেই অনুতাপে জ্বলে পুড়ে ছাইয়ে যাবার স্বপ্ন...
স্বপ্ন দেখি,
আমার মৃত্যুর পর আমার মৃত্যুকে অস্বীকার
করে তার আহাজারী করে যাওয়ার ক্ষোভে...

