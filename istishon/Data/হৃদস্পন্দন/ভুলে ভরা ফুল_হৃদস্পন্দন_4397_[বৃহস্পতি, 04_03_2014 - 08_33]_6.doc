ভুলে ভরা ফুল


 হয়তো তোমার চেনাতে ভুল ছিল?
তুমি যেমন চেয়েছিলে তেমনটা পাওনি,
না পেয়েও গ্রহন করে পরিবর্তন করে নেবে ভেবেছিলে?
সেই ভাবাতেই ভুল ছিল!
জানা উচিত ছিল কিছু মানুষ বদলায় না,
আসলে চাইলেও পারে না!
এখন সময়,
জল্পনা কল্পনার অবসান ঘটিয়ে বিদায় বেলাকে আলিঙ্গন করবার,
দূরত্বকে আপন করে নেবার,
গ্লানি ঘুচিয়ে দিয়ে কষ্টে ডুবে যাবার,
মৃত হয়েও বেঁচে থাকবার অভিনয় করবার,
মিথ্যে হাসিতে কান্না লুকিয়ে রাখবার!
ভয় নেই,
বিস্ফোরিত হবে না!
সবার জন্য বারুদ হলেও তোমার জন্য কচুরিপানার ফুল!

