রঙিন বাতি


আমি কখনোই বুঝি নাই বিয়ের অনুষ্ঠানে সারা বাড়ি রঙিন বাতি দিয়ে কেন সাজায়! বিয়ে তো আর এক বাড়ির সাথে আরেক বাড়ির হচ্ছে না, নাকি!! হচ্ছে একজন মেয়ের সাথে একজন ছেলের(যদি অস্বাভাবিক না হয়ে থাকেন), যদি সাজাতেই হয় তবে তাদের সাজান! প্রয়োজনে সাজাতে সাজাতে বিয়ে এবং ইয়ে দুটোর আগেই মেরে ফেলুন।
এমনও তো না যে যারাই আলোকসজ্জা দেখতে পাবে তারাই অনুষ্ঠানে আমন্ত্রিত। যারা নিমন্ত্রিত তাদের ঠিকানা চেনার জন্য এত অপচয় না করলেও তো হয়! অনুষ্ঠানে ভালো ভালো খাবার খেতে এসে ঠিকানা খুঁজবার একটু কষ্ট তো তারা করতেই পারেন, তাইনা ??
রঙিন বাতি জ্বালালেই যদি সংসার সুখের হত তাহলে তো বলতে হয় আমার পাশের গলির ডেকোরেটরের মালিকেটাই দুনিয়ার সবচেয়ে সুখী মানুষ। কিন্তু তাকে দেখে তার মুখে সুখের কোন চিহ্নই খুঁজে পাওয়া যায় না!!
জীবনের শুরুটা ভালো কিছু একটা দিয়ে শুরু করা উচিত, না কি এমন কোন অপচয় দিয়ে!
দশ হাজার মেগাওয়াটের চিন্তায় ঘুম নষ্ট করে লাভ নেই। শেষে আলোকসজ্জাপূর্ণ বিয়ে শেষে বাসর করতে গিয়ে দেখবেন বিদ্যুৎ নাই। তখন বুঝবেন ঠ্যালা...

