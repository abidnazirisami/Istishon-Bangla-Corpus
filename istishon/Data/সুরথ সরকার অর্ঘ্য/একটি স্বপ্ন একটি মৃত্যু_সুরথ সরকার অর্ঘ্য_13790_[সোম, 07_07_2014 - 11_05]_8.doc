একটি স্বপ্ন একটি মৃত্যু


বাতাসে ভেসে আসচ্ছে মুয়াজিনের আজানের। ভোরের আলো অন্ধকারের চাদর ভেদ করে দক্ষিনের জানালা দিয়ে ঘরের এক কোনে এসে ঠিকরে পড়েছে। ঘুম জাগানিয়া পাখিরা প্রহর শেষে ক্লান্তির ডানায় ভর করে ছুটে চলেছে খাবারের সন্ধানে। সূর্যের আলো উকি দিয়ে পৃথিবীতে আসার বহু আগেই ঘুম ভেঙ্গে যায় সাবিনার। সকালে ঘুম ভেঙ্গে উঠে সাবিনা চুলায় রান্না বসিয়ে দিয়ে পানি আনার জন্য ছুটে যায় করিম শেখের বাড়ি। গ্রামে খাবার পানির একমাত্র ভরসা করিম শেখের টিউবওয়েল। সকালে খাবার পানি জোগাড় মানে এক প্রকার যুদ্ধ। কারন এই গ্রামের প্রায় সকলেই কাজ করে গার্মেন্টসে তাই সবাই ভোর হতে না হতে ছুটে যায় পানি আনতে। গ্রামের অন্য মেয়ের মত এ ওর নিয়ে রসালো গল্পে মেতে ওঠে না সাবিনা। এর অবশ্য একটা কারন আছে। সাবিনা খুব ছোট্ট বেলাতে তার মাকে হারিয়েছে।আর বাবা সে না থাকলেও যেমন থাকলেও অথৈবচ। বেচারি কিছুদিন বেঁচে ছিলেন দুরারোগ্য ব্যাধির সঙ্গে লড়াই করে এক সময় তার জীবনের তার ছিঁড়ে গেল। কিন্তু মা বাবা যখন এই পৃথিবী থেকে চলে গেলেন তখন সাবিনার কাছাএ রেখে গেছে দুই ভাই বোন। সাবিনা আর দুই ভাই বোন নিয়ে বহু কষ্টে জীবন কাটে। কিন্তু কখনও সাহস হারায় না সাবিনা। এই ব্যাবহারটা পেয়েছে তার মায়ের কাছ থেকে। সাবিনার মা বেঁচে থাকতে সাবিনা কিছুদিন ইস্কুলে গিয়েছিল। সাবিনা লেখাপড়াতে বেশ ভাল ছিল তাই সাবিনার মা তার মেয়েকে তার সমস্ত শক্তি দিয়ে তার স্বপ্নের কাছে নিয়ে যেতে চেয়েছিল। কিন্তু যখন তার মা মারা গেল সঙ্গে সঙ্গে তার জীবনের লয় গেল পাল্টে। ইস্কুলের গণ্ডি ছেড়ে সাবিনা এখন কাজ নিয়েছে একটি গার্মেন্টসে। যে স্বপ্ন দেখতে দেখতে তার মা চলে গেছেন তার রেখে যাওয়া স্বপ্নগুলোকে বাচিয়ে রাখতে এখন সাবিনাকে ছুটতে হয় দারুন ভাবে।
সাবিনা খাবার জল নিয়ে ঘরে এসে দেখল চুলা নিভিয়ে গেছে। সে চুলা আবার ধরিয়ে শবার ঘরে গিয়ে তার বোনকে ডেকে বললেন সোনিয়া তুই একটু ভাতটা নামিয়ে রাখ। আজ জল নিয়ে আসতেই অনেক বেলা হয়ে গেছে। আমাকে তারাতারি যেতে হবে তানাহলে আজ চাল কিনতে পারব না।
সোনিয়া ঘর থেকে বেড়িয়ে রান্না ঘরে চলে গেল। সাবিনা অফিসে যাবার জন্য তৈরি হতে লাগল। সাবিনা যখন তার নিজের জামা পাল্টাতে গেল তখন তার মধ্য একটি শীতল অনুভুতি হল। সে নিজেকে ভাল ভাবে দেখতে লাগল। তার শরীরে এখন যৌবনের মাতাল ঢেউ বইছে। সাবিনা যখন বেশ খানিকটা আনমনা হয়ে গেল তখন সোনিয়ার ডাক শুনতে পেল।
সাবিনা যখন নীলা গার্মেন্টসে এসে পৌচ্ছাল তখন নয় টা বাজতে এক মিনিট বাঁকি। সাবিনা তারাতারি গেট পাড় হয়ে তার নিজের মেশিনে কাছে চলে গেল। সাবিনা এসে দেখল তার বান্ধবী মরিয়ম চলে এসেছে। সাবিনা আর মরিয়ম অনেক দিনের বান্ধবী। আগে তারা দুজনই অন্য একটি গার্মেন্টসে চাকরি করত। আর সেই গার্মেন্টসে থাকতেই তারা পরস্পর পরস্পর বান্ধবী হয়েছে। মরিয়ম আর সাবিনার মধ্য একটা মিল আছে তাদের দুজনই বাবা মা হারা। এতিমই শুধু বোঝে এতিমের কষ্ট। যাদের বাবা মা বেঁচে আছে তারা কখনও বুঝতে পারবে না বাবা মায়ের অভাব কতটা।
মরিয়ম সাবিনাকে কাল বাড়ি যাবার সময় একটি ছেলে আমার পিছন পিছন যাচ্ছিল। আমার যে কি ভয় করেছিল তোকে আর কি বলবো।
সাবিনা বলল তারপর কি হল? ছেলেটা কি তোকে কিছু বলেছিল।মানে ......।।
মরিয়ম একটু হাসি দিয়ে বলেছিল আরে না তুই যেটা ভাবছিস টা না।তুই তো আমাকে জানিস কত ছেলে আমার জন্য পাগল।আর আমি ঐ হ্যাংলা কালো ছেলেকে চান্স দেব।
সাবিনা তার বান্ধবীর এই স্বভাবটাকে পছন্দ করে না। সে জানে সাবিনার চেহারা বেশ ফর্সা আর সুঠাম দেহের অধিকারী। তাই অনেক ছেলে তার পেছনে লেগেই থাকে। মরিয়ম সে নিজেও সেটা থেকে অনেক সুবিধা নেয়। সাবিনা খুব ভাল করে জানে এর জন্য মরিয়মকে অসুবিধাতে পরতে হবে। সাবিনা অনেক বার বোঝাতে চেয়েছে কিন্তু কে শোনে কার কথা। সাবিনা আর মরিয়মের সাথে যতবার ভুল বোঝাবুঝির সৃষ্টি হয়েছে তার কারন মরিয়মের এই অদ্ভুত আচরণ।
সাবিনা মরিয়মের সাথে কথা শেষ তার করে নিজের মেশিনে এসে বসল।কাল যে কাজ শেষ করতে পারে নি সে কাজ শুরু করলো। হটাৎ আনমনে পিছনে ঘুরে দেখল............ 

