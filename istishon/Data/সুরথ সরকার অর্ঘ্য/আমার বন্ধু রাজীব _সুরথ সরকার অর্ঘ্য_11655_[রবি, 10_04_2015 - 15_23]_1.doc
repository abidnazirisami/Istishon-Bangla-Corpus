আমার বন্ধু রাজীব 


সকালের রৌদ যখন ঘরের জানালার উপর এসে পড়েছে। কুয়াশার চাদরে মোরা শহরের গা থেকে আস্তে আস্তে সরে গেছে অন্ধকারে শীতলতা। সূর্যের একটি বিশেষ ক্ষমতা রয়েছে। যখন সে সরুপে পৃথিবীর কাছে আসে তখন অন্ধকার আস্তে আস্তে পালাই পালাই করতে করতে দূরে চলে যেতে থাকে। আর এই শীতকালে অন্ধকারের সাথে যুক্ত হয় কুয়াশা। এই কুয়াশা রোড ল্যাম্পের আলোর ঝলকানিও দূরে যেতে দেয় না। মাঝেমাঝে কুয়াশার প্রকোপ এমন হয় যে নিজের থেকে দু পা দূরের কাউকে সহজে চেনার উপায় থাকে না। তখন সব কিছুর মাঝেও নিজেকে ডুবিয়ে দিয়ে এক প্রকার মজা পাওয়া যায়। হয়তো অনেকের কাছে শীত এবং কুয়াশা একটি দু-স্বপ্ন। হটাৎ ভোরের মিষ্টি রোদ চোখের উপরে পড়তেই ঘুম ভেঙে যায় জামানের। জানালা দিয়ে বাইরে তাকাতেই একটি ঝলমলে সকাল ডাকতে থাকে তাকে। মিষ্টি একটি ফুলের গন্ধ শেষে তার নাকে লাগে। কিন্তু সে প্রথমে ভেবে পায় না কীভাবে এমন সকালে মিষ্টি সুবাস এখানে এল। সুমনাও তো আজ বেশ কিছুদিন হল মাকে দেখতে মানিকগঞ্জ গেছে। তাহলে এই সুবাস এলো কোথা থেকে। অফিসের চাপে কতদিন ভোরের এই সকাল এমন করে দেখা হয়ে ওঠে না। তার উপর এমন সুবাস কীভাবে? জামান চোখ মেলে চারিদিকে দেখতে থাকলো। তারপর একটি জায়গাতে গিয়ে চোখ আটকে গেল। এবারের বিবাহ বার্ষিকী পালন করেনি জামান। শুধু অফিস থেকে ফেরার পথে বাইশ টাকা দিয়ে একটি বকুল ফুলের মালা কিনে এনেছিল। সেই মালা সুমনা রেখে দিয়েছিল মাথার কাছে অনেক যত্ন করে। সুমনা তার কাছে নেই কিন্তু তার সেই বকুল ফুলের মালা রয়ে গেছে। জামান হাত বাড়িয়ে সেই মালাটা হাতে নিলো। আরে বা! এই মালা থেকে এমন করে সুবাসে সমস্ত ঘর ভরে আছে। বকুল ফুলের একটা বিশেষ ক্ষমতা আছে পুরনো হয়ে গেলেও তার সুবাস বিলাতে ভুল করে না। পুরনো কথা মনে আসতেই জামানের মনে পড়ে গেল সুমানার মুখ। সুমনাকে আগে যতটা ভালবেসেছিল এখন তার থেকে অনেকে বেশী ভালোবাসে আর তাই বকুলের মালার মত তার ঘরে সুবাস ছড়িয়ে দিচ্ছে সদা সবসময়। 
বেলা অনেক হয়ে গেল কিন্তু কিছুতেই বিছানা ছেড়ে উঠতে ইচ্ছা করছে না।গতকালের সমস্ত ক্লান্তি এসে এমন ভাবে শরীরের উপর ভর করেছে বিছানা ছেড়ে ওঠার ইচ্ছা মরে গেছে। শরীর ক্লান্ত কেন হবে না গতকাল কি তার উপর দিয়ে কম ধকল গেছে, কম কষ্ট করতে হয়েছে আর কম যন্ত্রণা পেয়েছে। জামানের অনেক প্রিয় ও কাছের বন্ধু রাজীব। ইস্কুল ও কলেজে একসাথে পড়েছে। সবার থেকে ওরা একটু ভিন্ন গোছের মানুষ ছিল। সবার সাথে ওদের বন্ধুত্ব তেমন জমত না যেমন হত রাজীব আর জামানের। কলেজ পাশ করে দুজন দুই বিশ্ববিদ্যালয়ে ভর্তি হল। শুধু বিশ্ববিদ্যালয় নয় শহর দুটো ছিল আলাদা। কথায় আছে চোখের আড়াল হলে মনের আড়াল হয়ে যায়। কিন্তু জামানের সাথে রাজীবের তা কখনো হয় নাই। যখন তারা দুজন দুই শহরে তখন আলাদা আলাদা করে দুজন দুজনের অভাব নতুন করে বুঝতে পারলো বন্ধুত্ব হল আরও বেগবান। বিশ্ববিদ্যালয় পাস করে চাকরি সুত্রে আবার মিলিত হয়েছে একই শহরে। আবার তুমুল গতিতে শুরু হল তাদের জীবন। নানা ঝামেলায় তাদের দেখা হত কম কিন্তু কথা কখনো কম হয় নি। তারা যখন সময় পেত তখনই ছুটে আসতো পরস্পরের কাছে। আর শুরু হত মধুর থেকে মধুর আড্ডা। কিন্তু এর মাঝে সবচেয়ে খারাপ সংবাদ হল গতকাল রাজীবের মারাত্নক দুর্ঘটনা হয়েছে। আর তাকে নিয়ে সারাদিন সারারাত অনেক খাটুনী হয়েছে।
জামান সকালে সবেমাত্র অফিসে পৌঁছেছে তখন পল্লবীর ফোন। ফোন কানের কাছে নিয়ে জামান কিছুক্ষন কিছু বলতে পারে নি। যে মেয়েটা এত হাসিখুশি সেই মেয়েটার এমন কান্না তার কাছে অনেক বড় কষ্টের। জামান শুধু বুঝতে পেরেছে তার বন্ধু রাজীব অ্যাকসিডেন্ট করেছে। জামান পল্লবীর কাছ থেকে হাসপাতালের ঠিকানা নিয়ে অফিস না করেই ছুটে গেল। যেতে যেতে বন্ধুর জন্য শুধু প্রাথনা করেছে যেন তার কোন ক্ষতি না হয়, পল্লবীর জন্য অনেক মায়া হচ্ছিল। পল্লবীর প্রতি জামানের অনেক বেশী শ্রদ্ধা। এই মেয়েকে নিয়ে রাজীব অনেক বেশী সুখী। এই সুখী দাম্পতিকে দেখে জামানের হিংসা ও শ্রদ্ধা প্রতিদিন কেবল বেরেই চলেছে।
বিছানাতে শুয়ে জামান কেবল কাল রাতের কথাই ভাবতে থাকলো কি পরিমান যন্ত্রণা হচ্ছিল রাজিবের।আর তাই দেখে জামানের দুঃখের শেষ নেই। গতকাল রাতে বাসায় ফিরতে ফিরতে অনেক রাত হয়ে গিয়েছিল। রাতে ফ্রেস না হয়েই, না খেয়েই বিছানায় এলিয়ে পরেছিল আর সঙ্গে সঙ্গে ঘুমিয়ে পড়েছিল। কিন্তু সুমনা যদি থাকতো তাহলে কিছুতেই না খেয়ে ঘুমাতে দিত না। জামান অফিস থেকে না ফেরা পর্যন্ত না খেয়ে সুমনা বসে থাকে। আজও বাসাতে থাকলে না খেয়ে বসে থাকতো, কখন আসে তার প্রতিক্ষা করতো। 
জামান বিছানাতে শুয়ে ঘড়িতে সময় দেখে নিল। এগারটা বেজে বার মিনিট। কীভাবে যে এত বেলা হল বুঝতেই পারল না। জামানের হটাৎ মনে পরল কাল রাতের সেই দুঃস্বপ্নের কথা। কাল রাতে যখন বিভোর ঘুম তখন দেখল রাজীব এসে তার পাশে বসলো। তার গায়ে হাত দিয়ে ডেকে বলল- জামান ওঠ আমার যাবার সময় হয়ে গেল। আমি চলো যাব আর ঘুমিয়ে থাকিস না। তোর সাথে কথা বোলার জন্য সেই হাসপাতাল থেকে হেটে এসেছি ওঠ। রাজীবের মুখ ভাল করে দেখা যাচ্ছিল না। মনে হচ্ছিল অনেক কষ্টে তার মুক বাঁকা হয়ে গেচ্ছে। মাথায় ব্যান্ডেজ করা। ব্যান্ডেজ থেকে থোকা থোকা রক্ত জামানের শরীরের উপর পড়ছে। আর আস্তে আস্তে রাজীব দূরে সরে যাচ্ছে। যাবার সময় রাজীবের অস্পষ্ট গলায় গোংরানির সাথে বলতে বলতে যাচ্ছে জামান… জামান… জামান…
জামানের ঘুম ভেঙে যায়, গলা শুকিয়ে কাঠ। এ কি দেখল জামান। সকালে স্বপ্ন নাকি সত্যি হয়। তাহলে কি রাজীব! না তার ভাবতেও অনেক কষ্ট হচ্ছিল। শুনেছে খারাপ স্বপ্ন দেখলে ঘুমাতে হয়। স্বপ্ন দেখে পুনরায় ঘুমালে নাকি স্বপ্ন মিথ্যা হয়। জামান অনেক কষ্টে ঘুমাতে চেষ্টা করলো। কিন্তু ঘুম আসছে না। নানা কথা মনের মাঝে কেবল বেসুরে বেজে চলল। আবোল তাবোল ভাবনা করতে করতে কখন যে ঘুমিয়ে পড়েছে তা সে নিজেও জানে না।
জামান ঘুম ভেঙে বুঝতে পারলো তার শরীররে বিছানা থেকে ওঠার মত শক্তি নেই। থাকবে কি করে কাল সারাদিন কিছুই মুখে দিতে পারে নি। দিবেই কেমন করে যার প্রিয় বন্ধু বিছানাতে যন্ত্রণায় ছটফট করেছে। তার মুখে কি আর খাবার প্রবেশ করে। আর রাতে এসেও কিছু না খেয়েই ঘুমিয়ে পড়েছে। তাই তার শরীরের শক্তি মিলিয়ে গেছে। জামান ভাবল বিছানা ছেড়ে উঠে শাওয়ারের নিচে অনেকক্ষন গোসল করে কিছু খেয়ে নিলে আবার ফুরফুরে মেজেজ চলে আসবে। 
জামান বিছানা ছেড়ে উঠলো। শ্যাম্পু নিয়ে বাথরুমে যাবার সময় হটাৎ রিং বেজে উঠল। জামান এসে দেখে পল্লবীর ফোন। ফোনের কাছে কান দিতেই ঐ প্রান্তে থেকে পল্লবী চিৎকার করে বলল – ভাই ও আর নেই……।
জামান কিছুই বলতে পারলো না। ফোন কেটে দিয়ে জামান বাইরের জানালা দিয়ে বাইরের দিকে তাকিয়ে রইলো। কখন চোখ দিয়ে জল গড়িয়ে পরল তা বুঝোতে পারলো না। জামান দরজা খুলে বাইরে হাঁটত লাগলো যে পথ দিয়ে গত রাতে রাজীব চলে গেল। 

