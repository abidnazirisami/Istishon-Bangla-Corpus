একুশের চেতনা আমাদের এনে দিতে পারে শুদ্ধ বাংলা ও বিশুদ্ধ রক্ত। 


“আমার ভাইয়ের রক্তে রাঙানো একুশে ফেব্রুয়ারি আমি কি ভুলতে পারি” প্রভাত ফেরির এই মধুর গানের মধ্য দিয়ে বাংলা ও বাঙ্গালী সভ্যতার শ্রেষ্ঠ বরণীয় বীরদের স্মৃতিমাখা স্তম্ভতে ফুলেল শুভেচ্ছা জানাতে যাই। আমরা গভীর শ্রদ্ধার সাথে স্মরণ করি বাংলা ইতিহাসের সূর্য সেনাদের, যাদের ফেনিল সলিলে মাথা উচু করে মাকে মা বলে ডাকার অধিকার আমরা পেয়েছি। কৃষ্ণচূড়ার পুষ্পিত বিছানার উপর শায়িত বীর আমাদের অশ্রুসিক্ত চোখের জলের অর্ঘ্য গ্রহন কর।
অমর একুশ, সবুজ বৃক্ষের শাখায় দুলছে বসন্ত কন্যা। ফাল্গুনের মধু বনে বইছে উদাসী কোকিল। মায়ের কোলের শিশুর মুখে নিষ্পাপ হাসি। কিন্তু আজ থেকে বহু বছর আগে এমন সুন্দর দেখেনি সেদিনের মানুষ। ১৯৫২ সালে দিনগুল দুঃখের দোলায় দুলতে দুলতে ভাসতে ভাসতে পারি দিতে হয়েছে রত্নদ্বীপে। নিপীড়ন, নির্যাতন, শোষণ আর অবহেলার সমুদ্রে ভাসমান জাতির চোখে মুখে ছিল অনিশ্চয়তার করুন চাহনি। মায়ের কোমল হাত যখন কঠিন সাফলের আঘাতে ক্ষত বিক্ষত তখনই হুংকারে বিদীর্ণ হয়েছে ত্রাসের ঘর। 
আজ আমরা মায়ের শেখানো বুলিতে মাকে মা বলে ডাকি। স্বপ্ন কাঁথায় শুয়ে স্বপ্ন দেখি বাংলায়। লাল সবুজের পতাকে স্যালুট করে বলতে পারি আমি গর্বিত, আমি বাঙ্গালী, আমি বাংলাতে কথা বলি, বাংলাতে হাসি, বাংলাতে কাঁদি, বাংলাতে গাই গান, আমি গর্বিত বাঙ্গালী। 
যাদের জন্য আমরা পেয়েছি আমাদের অবারিত কথা বলার স্বাধীনতা, পেয়েছি স্বপ্ন পেয়েছি অহংকার টার কতটুকু জানি , কতটুকু বুঝি এবং কততুকু ধারন করতে পেরেছি? আমরা যদি আমাদের অহংকারের ৫২ কে না জানি না বুঝি তাহলে আমরা অন্ধকারের গহিনে একদিন হারিয়ে যাব। কোথাও খুঁজে পাব না নিজের অস্তিত্ব, সবসময়য় থাকতে হবে অবহেলার নিগ্রিহে। আমাদের ভাষাকে বিজয়ের হাতে ছিনিয়ে আনতে দিতে হয়েছে রক্ত, করতে হয়েছে ত্যাগ ভাসতে হয়েছে দুঃখের দোলায়। যাদের পবিত্র রক্তের ফোটায় অর্জিত হয়েছে আমাদের প্রিয় মাতৃভাষা তাদের ত্যাগ ও রক্তের প্রতিটা ফোঁটা সম্পর্কে জানা আমাদের পবিত্র দায়িত্ব ও কর্তব্য। 
বঙ্গীয় সমাজে বাংলা ভাষার অবস্থান নিয়ে বাঙালির আত্ম-অম্বেষায় যে ভাষাচেতনার উন্মেষ ঘটে, তারই সূত্র ধরে বিভাগোত্তর পূর্ববঙ্গের রাজধানী ঢাকায় ১৯৪৭ সালের নভেম্বর-ডিসেম্বরে ভাষা-বিক্ষোভ শুরু হয়। ১৯৪৮ সালের মার্চে এ নিয়ে সীমিত পর্যায়ে আন্দোলন হয় এবং ১৯৫২ সালের একুশে ফেব্রুয়ারি তার প্রকাশ ঘটে।
১৯৫২ সালের ২৫ শে জানুয়ারি নিখিল পাকিস্থান মুসলিম লীগের অধিবেশনের সভাপতি খাজা নাজিমউদ্দিন যখন ঘোষণা করলেন “ উর্দুই হবে পাকিস্থানের একমাত্র রাষ্ট্রভাষা” তখনই ক্ষোভে ফেটে পড়ে ঢাকার ছাত্র সমাজ। ঢাকায় অবস্থিত ছাত্ররা প্রতিবাদে মুখকরিত করে তোলে রাজপথ।শুরু হয় নতুন এক নব্য ইতিহাসের। ১৯৪৭ এর দেশ ভাগের পর থেকে নানা ভাবে পূর্ব বাংলার মানুষের উপর চলছিল নিপীড়ন নির্যাতন। শোষণের নাগপাশ থেকে মুক্ত হতে তারা ছিল বদ্ধ পরিকর কিন্তু সুযোগ ছিল খুবই কম। আর সেই সুযোগ যখন এসে গেল তখন আর তাদের দমিয়ে রাখে কে?
সমস্ত সুযোগ সুবিধা থেকে বঞ্চিত জাতির কাছ থেকে যখন তাদের মুখের ভাষাটাও কেড়ে নিতে চায় তখন তারা হয়ে পড়ে আগ্নেয় লাভা। 
এই দেশের মানুষকে প্রথম থেকেই নানা ভাবে অবহেলা, শোষণ আর নির্যাতন সহ্য করতে হয়। এই অবহেলা নির্যাতন থেকে মনের ভেতরে জন্ম নিতে থাকে ক্ষোভ। আর সেই ক্ষোভের দাবানল চারিদিকে ছড়িয়ে পড়ে জ্বালিয়ে দিতে থাকে যখন তারা দেখল তাদের সত্তা থেকে মায়ের ভাষাকে মুচ্ছে দেওয়ার জন্য ষড়যন্ত্র চলছে। তাই খাজা নাজিমউদ্দিনের ঘোষণার পর মনের ভেতরে জমানো ক্ষোভ ছড়িয়ে পরল, বিস্ফোরিত হল। খাজা নাজিমউদ্দিনের ঘোষণার প্রতিবাদে ৩০শে জানুয়ারি ছাত্র সমাজ ধর্মঘট পালন করে। এবং সেই সাথে একই দিনে বার লাইব্রেরীতে আতাউর রহমান খানের সভাপতিত্বে সকল দল মত নির্বিশেষে একটি পরিষদ দার করান হয়। সেই পরিষদের নাম দেওয়া হয় “ সর্বদলীয় কর্মপরিষদ”। এই কর্ম পরিষদের অনান্য সদস্যরা হলেন- আবুল হাশিম, কামরুদ্দিন আহমদ, শামসুল হোক, মোহাম্মদ তোয়াহা, অলি আহাদ, আবদুল মতিন সহ আরও অনেকে। 
ছাত্র সমাজের ধর্মঘট এর মুখেও সরকার তার সিদ্ধান্তে অনড় থাকেন। ৪ ঠা ফেব্রুয়ারি পুনরায় ধর্মঘট পালন করার সিদ্ধান্ত গ্রহন করে সর্বদলীয় কর্মপরিষদ এবং তারা সিদ্ধান্ত নেয় ২১ শে ফেব্রুয়ারি রাষ্ট্রভাষা দিবস পালন করবে। সরকার তাদের সিদ্ধান্ত থেকে সরে না গিয়ে ১৬ই ফেব্রুয়ারি পাকিস্থান অবজারভার পত্রিকা বন্ধ করে দেয়। এতে ছাত্র সমাজ ও এদেশের জনগনের মধ্য তীব্র ক্ষোভ তৈরি হয়। পাকিস্থান সরকারের পক্ষ থেকে নুরুল আমিন সরকার ২০শে ফেব্রুয়ারি সন্ধ্যায় ঢাকায় ১৪৪ ধারা জারি করেন ।
আবুল হাশিমের সভাপতিত্বে “ সর্বদলীয় কর্মপরিষদ” অলি আহাদের বিরোধিতা সত্ত্বেও ১৪৪ ধারা না ভাঙ্গার সিদ্ধান্ত গ্রহন করে। কিন্তু বিশ্ববিদ্যালয় সংগ্রাম পরিষদ সিদ্ধান্ত থেকে পিছু না হেটে সিদ্ধান্ত গ্রহন করে ২১ শে ফেব্রুয়ারি ১৪৪ ধারা ভেঙে আন্দোলনকে সংগ্রামে পরিণত করার। যেহেতু বিশ্ববিদ্যালয় সংগ্রাম পরিষদ ১৪৪ ধারা ভাঙার ডাক দিয়েছে তাই ২০ তারিখ রাতে সারা রাত ধরে নানা রকম প্রস্তুতি চলে। সবার মনোবল বাড়ানোর জন্য তৈরি করা হয় নানা রকম ফেস্টুন, প্ল্যাকার্ড। 
২১ শে ফেব্রুয়ারি সকাল থেকে ঢাকা সহ বাংলাদেশের বিভিন্ন জায়গায় ছাত্র সহ বিভিন্ন শ্রেণীর মানুষ সফল ভাবে ধর্মঘট পালন করে। এদিকে সকাল ১০ টার দিকে বিশ্ববিদ্যালয় প্রাঙ্গনে আম তলায় গাজিউল হকের সভাপতিত্বে এক বিরাট ছাত্রসভা অনুষ্ঠিত হয়। সভায় শামসুল হোক কেন্দ্রীয় রাষ্ট্রভাষা পরিষদ গঠন করার প্রস্তাব করেন। সেই সভায় উপস্থিত সবাই তার প্রস্তাব গ্রহন করেন না। তারা ১৪৪ ধারা ভাঙার পক্ষে সমবেত হন। অবশেষে আবদুস সামাদের প্রাস্তাব অনুযায়ী দশ জন করে ভাগ করে অসংখ্য দলে বিভক্ত হয়ে ১৪৪ ধারা ভাঙার সিদ্ধান্ত নেওয়া হয়। এই ভাবে ছাত্রছাত্রীরা দলে দলে বিশ্ববিদ্যালয় প্রাঙ্গন অতিক্রম করে রাস্তায় নেমে যায়। কিন্তু সরকারের পুলিশ বাহিনীও প্রস্তুত ছিল। রাস্তায় নামার সাথে সাথে অসংখ্য ছাত্রছাত্রীকে গ্রেপ্তার করা হয়। 
হঠাৎ পুলিশ বিশ্ববিদ্যালয়ের কলাভবন প্রাঙ্গনে প্রবেশ করে এবং লাঠিচার্জ করতে শুরু করে। তখন কলা ভবনে উপস্থিত ছাত্র পুলিশের উপরে চরাও হয়। পুলিশ ও ছাত্রদের মাঝে খণ্ড খণ্ড ধাওয়া পাল্টা ধাওয়া চলতে থাকে। এতে অনেক ছাত্রছাত্রী আহত হয়। বেলা তিনটার সময় অধিবেশন শুরু হওয়ার কথা। ছাত্রছাত্রী পুলিশি নির্যাতন ও জুলুমের প্রতিবাদ করার জন্য শান্তিপূর্ণ ভাবে পরিষদ ভবনের দিকে এগিয়ে যেতে থাকে। এই প্রতিবাদ সমাবেশ যখন ঢাকা মেডিকেল কলেজ হোস্টেলের সামনে যায় তখন পুলিশ কন্রুপ সর্তকতা না দেখিয়ে সরাসরি গুলি চালাতে শুরু করে। যখন প্রথম দফা গুলি চলে তখন প্রতিবাদরত রফিকউদ্দিন ও জব্বার গুলি বিদ্ধ হন ও শহীদ হন। দ্বিতীয় দফা গুলিতে ঢাকা বিশ্ববিদ্যালয়ের ছাত্র আবুল বরকত শহীদ হন। 
১৪৪ ধারা জারি ভঙ্গের সময় পুলিশের গুলিতে নিহত হওয়া ছাত্রদের এই বর্বর হত্যার কথা যখন সব দিকে ছড়িয়ে পরল তখন ঢাকা সহ সারা বাংলাদেশ ক্ষোভে ফেটে পরল। ২২ শে ফেব্রুয়ারি ঢাকা বিশ্ববিদ্যালয় সহ অনেক এলাকায় কালো পতাক উড়ানো হল। ঢাকা মেডিকেল কলেজ হোস্টেলের সামনে যেখানে পুলিশের গুলিতে প্রান দিয়েছিল রফিক, জব্বার, বরকত সেখানে হাজার হাজার ছাত্র জনতা গায়েবি জানাজায় সমবেত হল। জানাজা শেষে এক বিরাট শোক শোভাযাত্রা ছাত্র ও জনতা বের করে। এই শোক শোভাযাত্রায় এত পরিমান লোকের সমাগম হয়েছিল যে তৎকালীন সময়ে ঢাকাতে এত লোকের সমাগম কখনো ঘটে নি। শোক শোভাযাত্রাটি কার্জন হলের মাঝখানের রাস্তায় এসে পৌঁছালে পুলিশ পুনরায় শোভাযাত্রার উপর গুলি চালায়। এই পুনরায় গুলি চললে বেশ কিছু আহত ও নিহত হন। সেইদিনের গুলিতে নিহতের মধ্য ছিলেন শফিউর রহমান, রিক্সাচালক আবদুল আউয়াল, কিশোর অহিউল্লাহ সহ অজ্ঞাত পরিচয়ের আরও কয়েক জন। 
পরিস্থিতির উপর নজর রেখে পাকিস্থান সরকার সামরিক বাহিনী ও ই পি আর নিয়োগ করেন। যাতে পরিস্থিতি নিয়ন্ত্রণে আনা যায়। কিন্তু এর মধ্য আন্দোলন সারা দেশে ছড়িয়ে গেছে। এদেশের সর্ব সাধারন জনগণ এই আন্দোলনের সাথে সামিল হয়েছে। সরকারী অফিস, রেলওয়ে, রেডিও সহ সমস্ত জায়গাতে জনগণ সফল ভাবে ধর্মঘট পালন করে। এভাবে সরকার বস্তুত অচল হয়ে পড়ে। এদিকে আন্দোলন কে আরও বেগমান করতে সলিমুল্লাহ হল, মেডিকেল কলেজ হোস্টেল এ ছাত্রছাত্রীরা কন্ট্রোল রুম স্থাপন করে এবং সেই কন্ট্রোল রুল থেকে নির্দেশের মাধ্যমে আন্দোলন চলতে থাকে।
২৩ শে ফ্রেবুয়ারি ভাষা শহীদ বরকত যেখানে শহীদ হয়েছিল সেখানে একটি শহীদ মিনার তৈরি করে মেডিকেল কলেজের ছাত্রছাত্রীরা। ২৪ শে ফেব্রুয়ারি ঐ শহীদ মিনার অনানুষ্ঠানিক ভাবে উদ্বোধন করেন শহীদ শফিউর রহমানের পিতা। ২৬ শে ফেব্রুয়ারি সকালে আনুষ্ঠানিক ভাবে শহীদ মিনারটি উদ্বোধন করেন আবুল কালাম শামসুদ্দিন। কিন্তু সেই দিন দুপুরেই পুলিশ শহীদ মিনারটি ভেঙে ফেলে। 
আজ একুশে ফেব্রুয়ারি বাংলার জনগনের কাছে গৌরব উজ্জ্বল দিন। আজ এই দিন কে শহীদ দিবস ও মাতৃভাষা দিবস হিসাবে পালন করছি। শুধু তাই নয় আমাদের এই রক্ত মাখা স্মৃতি বিজরিত দিনকে স্বীকৃতি দিয়েছে বিশ্ববাসী। আজ আমাদের মাতৃভাষা দিবস পালন হচ্ছে সারা পৃথিবীতে। আজ আন্তর্জাতিক মাতৃভাষা দিবস হিসাবে দিনটি পালন হয় যথা সন্মানের সাথে। কানাডার ভ্যানকুভার শহরে বসবাসরত দুই বাঙ্গালী রফিকুল ইসলাম এবং আবদুস সালাম প্রাথমিক উদ্যোক্তা হিসেবে একুশে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণার আবেদন জানিয়েছিলেন জাতিসংঘের মহাসচিব কফি আনানের কাছে ১৯৯৮ সালে।১৯৯৯ সালের ১৭ নভেম্বর অনুষ্ঠিত ইউনেস্কোর প্যারিস অধিবেশনে একুশে ফেব্রুয়ারিকে আন্তর্জাতিক মাতৃভাষা দিবস হিসাবে পালন করার ঘোষণা দেওয়া হয়। ২০০০ সাল থেকে দিনটি সারা বিশ্ব আন্তর্জাতিক মাতৃভাষা দিবস হিসাবে পালন করে। 
৫২ সালের সেই চেতনাকে যদি আমাদের মাঝে লালন করতে পারি তাহলেই আমরা সত্যিকার ভাবে ভাষা শহিদের প্রতি শ্রদ্ধা দেখাতে পারব। মাথা উচু করে বাঁচতে পারবো। আর বলতে পারবো আমি গর্বিত বাঙ্গালী। 

