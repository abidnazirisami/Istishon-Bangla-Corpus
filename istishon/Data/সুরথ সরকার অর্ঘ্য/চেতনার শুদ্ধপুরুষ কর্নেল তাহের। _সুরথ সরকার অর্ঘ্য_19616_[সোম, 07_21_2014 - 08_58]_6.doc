চেতনার শুদ্ধপুরুষ কর্নেল তাহের। 


কর্নেল তাহের একটি সাহসী সন্তানের নাম। তিনি ছিলেন এমন একজন মানুষ যিনি মৃত্যুকে আলিঙ্গিন করেছেন শ্যামের বাঁশির মত। তাকে যতই জেনেছি ততই তার প্রতি একটি গভীর প্রেমের টান অনুভব করেছি।আসলে একজন মানুষ কতটা সাহসী হলে নিজের ফাঁসির দড়ি নিজের হাতে পরতে পারে। হে সাহসী বীর তোমাকে জানাই লাল সালাম………… ।
সাংবাদিক লিফসুলজের বিখ্যাত গ্রন্থ bangladesh: The unfinished Revolution। এই গ্রন্থে তাহেরের জীবনের শেষ কয়টি ঘণ্টার মর্মভেদী বর্ণনা করা হয়েছে।
২০ জুলাই ১৯৭৬ বিকালে তাহেরকে জানানো হয়েছে যে, ২১ তারিখে সকালে তার মৃত্যুর দণ্ডাদেশ কার্যকর করা হবে। তিনি তাদের সংবাদ গ্রহন করেন এবং সংবাদ বাহকদের ধন্যবাদ জ্ঞাপন করেন। তারপর সম্পূর্ণ স্বাভাবিক অবস্থায় তিনি রাতের খাবার শেষ করেন। রাতের ডিনার শেষ একজন মৌলোভীকে আনা হয়। সে এসে তাকে তার পাপের জন্য ক্ষমা চাইতে বললেন। তাহের বললেন, “তোমাদের সমাজের কোন পাপাচার আমাকে স্পর্শ করতে পারে নি”। আমি কখনও কোন পাপ কর্মের সাথে যুক্ত ছিলাম না। আমি নিস্পাপ, আমি কোন পাপ করিনি। তুমি এখন যাও আমি ঘুমাব। তিনি একেবারে নিশ্চিন্তে ঘুমিয়ে গেলেন। 
রাত তিনটা।রাত তিনটার দিকে তাকে জাগানো হল। ঘুম থেকে জেগে উঠে তিনি জিজ্ঞাস করলেন আর কতক্ষণ বাঁকি আছে। সময়টা জেনে নিয়ে তিনি দাত মাজলেন। তারপর সেভ করে গোসল করলেন। উপস্থিত সকলেই তাকে সাহায্য করতে এগিয়ে এল। সকলকে মানা করে দিয়ে তিনি বললেন “ আমি আমার পবিত্র শরীরে তোমাদের হাত লাগাতে চাই না। তার গোসলের পর অন্যদের তিনি তার চা তৈরি করতে ও বাড়ি থেকে প্রেরিত আম কেটে দিতে বললেন। তিনি নিজেই তার কৃতিম পা- খানি লাগিয়ে প্যান্ট জুতা পরে তৈরি হয়ে নিলেন। তিনি একটি চমৎকার শার্ট পরে নিলেন। ঘড়িটা হাতে দিয়ে সুন্দর করে তিনি মাথার চুল আঁচরে নিলেন। তারপর উপস্থিত সবার সামনে তিনি আম খেলেন, চা পান করলেন এবং একটি সিগারেট টানলেন। তিনি উপস্থিত সকলকে বলেন হাসো । তোমরা এমন মনমরা হয়ে পরেছ কেন? মৃত্যুর চেহারায় আমি হাসি ফোঁটাতে চেয়েছিলাম। মৃত্যু আমাকে পরাভূত করতে পারে না। তার কোন শেষ ইচ্ছা আছে কি না জানতে চাইলে, তিনি বলেন, “ আমার মৃত্যুর বদলে, আমি সাধারন মানুষের শান্তি কামনা করছি”।
তারপর তিনি বললেন , “আরও কিছু সময় বাঁকি আছে কিনা? তারা বললেন আর সামান্য বাঁকি আছে। তিনি তখন বললেন, “ তাহলে আমি তোমাদের একটি কবিতা আবৃত্তি করে শোনাব”। তিনি তখন তার কর্তব্য আর অনুভূতির উপর একটি কবিতা পাঠ করে শোনালেন। তারপর তিনি বললেন, এবার আমি প্রস্তুত। আসনে চলো। তোমরা তোমাদের কাজ সমাধান কর। তিনি ফাঁসিকাষ্ঠে আহরণ করে নিজেই দড়িটা তার গলায় পরে নিলেন এবং পরে বললেন, “ বিদায় দেশবাসি। বাংলাদেশ দীর্ঘজীবী হোক। বিপ্লব দীর্ঘজীবী হোক”। 
একজন কর্নেল তাহের মরেনি, একজন সূর্য সন্তান মরতে পারে না। একজন সাহসী মানুষ, বীর সূর্য সন্তান বেঁচে থাকে বাংলায় আবহমান কাল ধরে।হে বিপ্লবী তুমি আছ , তুমি থাকবে আমাদের চেতনার শুদ্ধপুরুষ হয়ে। বিপ্লব দীর্ঘজীবী হোক। 

