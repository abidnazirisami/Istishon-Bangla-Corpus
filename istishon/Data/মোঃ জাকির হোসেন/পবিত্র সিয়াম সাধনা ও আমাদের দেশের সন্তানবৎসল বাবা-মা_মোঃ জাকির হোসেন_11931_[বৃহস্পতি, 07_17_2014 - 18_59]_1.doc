পবিত্র সিয়াম সাধনা ও আমাদের দেশের সন্তানবৎসল বাবা-মা


আল্লাহ তায়ালার অশেষ রহমত নিয়ে হাজির হয় পবিত্র সিয়াম|আমাদের দেশের বাবা মারা সিয়ামের ব্যাপারে যথেষ্ট সচেতন,নিজেরা খুব যত্নের সাথে সিয়াম পালন করেন| কিন্তু কতজন বাবা-মা তাদের দশ বা তার বেশী বয়সী সন্তানকে সিয়াম পালনে উৎসাহিত করেন? বরং এর উল্টোটাই বেশী দেখা যায়| পনের ষোলর কমবয়সীদেরকে তো তারা একরকম জোর করেই রোজা পালন থেকে বিরত রাখেন! তার উপরে আছে পরীক্ষা,পড়ার চাপের মত হাস্যকর কিছু অজুহাত! বরং খুব কম বাংলাদেশী বাবা মা-ই তাদের সন্তানকে(সে যত বয়সীই হোক) রোজা নামাজ পালনে বাধ্য করেন| হয়তো এক্ষেত্রে তাদের প্রিয় সন্তানদের কিছুটা কষ্ট হয়ই,কিন্তু বৃহত্তর সুখের আশা এই ত্যাগে বাধা কী? অন্যান্য বিষয় পরে ভাবা যাবে কিন্তু এর দ্বারা তাদের সন্তানদের পরকালের কথা তারা ভেবে দেখছেন কী? যেহেতু সবাই তার নিজের নিজের আমলের ভাগিদার| সুতরাং কারো আমলে বাধা দেয়ার কারো কোনও অধিকার আছে কি-না সেটাও ভেবে দেখার বিষয় বিশেষ করে যে বয়সে তাদের নামাজ-রোজা ফরজ হয় সে বয়সে| আমি এমনও অনেক বাবা মাকে দেখেছি যারা নিয়মিত নামাজ রোজা করেন ঠিকই কিন্তু তারা তাদের সন্তানকে সেসব ব্যাপারে উৎসাহিত করেননা সেঅর্থে,এমনি জুমআর দিনের নামাজের ব্যাপারেও না! 

