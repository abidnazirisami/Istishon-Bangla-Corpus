সুশান্ত'রা কেনো গণজাগরণ আন্দোলনকে মুছে দিতে চায়_



সুশান্ত দাশগুপ্ত গণজাগরণ মঞ্চ চান না। এটা তার ব্যক্তিমত অভিমত। এ রকম অভিমত দেওয়ার অধিকার তার রয়েছে। সে অভিমত কেউ মানলে মানতে পারে। কেউ মানতে নাও পারে। 
কিন্তু যখন বলেন, গণজাগরণ মঞ্চের নেতারা চাঁদাবাজি করেছেন বলে একটা লিস্টি বানিয়ে ঝুলিয়ে দেন তখন সেটা আর অভিমত থাকে না- হয়ে ওঠে অভিযোগ। এই অভিযোগ প্রমাণের দ্বায়িত্বও অভিযোগকারীর। সে প্রমাণ তিনি বা তার ভাবশিষ্য বাপ্পাদিত্য বসু বা ছাত্রলীগের সভাপতিও দিতে পারেন নি। এমন কি সুশান্তর হাতে গড়া গালিগালাজের ক্যাডারবৃন্দও দিতে পারেননি। 
গণজাগরণ আন্দোলনকে যখন সুশান্ত গজা বলেন সেটা তখন আর অভিমত থাকে না, সেটা হয়ে ওঠে আক্রমণ। তিনি গণজাগরণ আন্দোলনকে যে চান না, তার এই না চাওয়াটাকে প্রতিষ্ঠিত করতে চান- লজিকের বাইরে। প্রমাণের বাইরে তিনি গণজাগরণ আন্দোলনকে মুছে দিতে চান এই গজা নামের ঘৃণামিশ্রিত শব্দের মধ্যে দিয়ে। এখানেও থেমে থাকছেন না। তিনি দিনের পর দিন গণজাগরণের নেতাকর্মীদের বিরুদ্ধে কুৎসা রটিয়ে বেড়াচ্ছেন। অপপ্রচার করছেন। হিংসা ছড়াচ্ছেন। 
তারা গণজাগরণ আন্দোলনকে ভয় পেয়েছেন। ভয়ের কারণ হিসেবে মনে করছেন- গণজাগরণ আন্দোলনের নেতারা যদি একটা রাজনৈতিক দল গঠন করে ফেলে তাহলে কী হবে? কিছুই হবে না। সংবিধান রাষ্ট্রের যে কোনো নাগরিককেই সংগঠন করার অধিকার দিয়েছেন। ফলে যদি কেউ বলেন যে, তিনি সংগঠন করতে পারবেন না, সেটা সংবিধানের বিরুদ্ধে যায়। আর গণজাগরণের কোনো নেতা-কর্মী যদি সত্যি সত্যিই রাজনৈতিক দল গঠন করে এবং মূলধারার দ্বিতীয় শক্তি হিসেবে দাঁড়িয়ে যায়, সেটা তো ভালো খবর। জামায়াতপন্থী বিএনপিকে যারা ক্ষমতায় দেখতে চান না বলে আওয়ামী লীগকে ভোট দিতে বাধ্য হন, গণজাগরণের নেতাকর্মীদের গড়ে দল গড়ে উঠলে মুক্তিযুদ্ধের পক্ষের লোকজন তখন আওয়ামী লীগের বিকল্প আরেকটি শক্তি পাবে। আওয়ামী লীগ ক্ষমতা হারানোর ভয়ে দূর্নীতি থেকে দূরে থাকবে। সেটা আওয়ামী লীগের জন্যই ভালো হবে।

গণজাগরণের নেতা-কর্মীরা কি করবেন, সেটা তাদের ব্যাপার। আমি শুধু একটা সম্ভাবনার কথাও বললাম। আর কোনো দল গড়ে উঠলে যে আওয়ামী হারিয়ে যাবে, সেটা তো নয়; কারণ আওয়ামী লীগের জনভিত্তি আছে। কেউ এসে বললেই তাকে মুছে ফেলতে পারবে না। সুতরাং ভয়ের কিছু নেই।
ভয় হল সুশান্তদের নিয়ে। তারা তাদের ব্যক্তিগত লুটপাটের সুবিধার্থে জনগণের আশা-আকাঙ্খার প্রতীক গণজাগরণ মঞ্চকে গায়ের জোরে শেষ করে দিতে চাইছেন। তার ত্যাগী নেতা-কর্মীদের গায়ে চোর বলে ঘাড় ধাক্কা দিচ্ছেন। বলছেন, এই গণজাগরণ মঞ্চ আসলে একটা একটা চাঁদাবাজীর প্রতিষ্ঠান। সুশান্তর নেতা সোহাগ বলেছেন এটা জিরো। এটা থাকার দরকার নেই।
এই গজা শব্দটি বলে জামায়াতী ইসলামীর পত্রিকা নয়াদিগন্ত, আমার দেশ। গণজাগরণ মঞ্চের নেতাদেরকে চোর বলে আসছে যুদ্ধাপরাধী জামায়াত-শিবির। চাঁদাবাদী প্রতিষ্ঠান বলে আসছেন জামায়াত-হেফাজত। জামায়াত গণজাগরণ আন্দোলনকে শেষ করে দিতে চাইছে শুরু থেকেই। জামায়াত সবচেয়ে বেশি ক্ষতিগ্রস্থ হয়েছে এই গণজাগরণ আন্দোলনের তৎপরতার কারণেই। তাদের নেতা কাদের মোল্লা ফাঁসিতে ঝুলেছে। ফলে জামায়াত-শিবিরের চোখে গণজাগরণ বড় শত্রু। তাকে যেকোনো প্রকারেই শেষ করে দিতে চাইছে। জামায়াত শিশিবের এই কাজটি এখন সুশান্ত করছেন। গজা, চোর, চাঁদাবাজ নামের জামায়াতি শব্দগুলো ব্যবহার করছেন। গণজাগরণ আন্দোলনকে মুছে দিতে চাইছেন। সুশান্তরা জামায়াতের কাজটিই করে দিচ্ছেন। 
কিন্তু সুশান্ত যে নিজেও যে সজীব ওয়াজেদ জয়ের নাম ভাঙ্গিয়ে চাঁদাবাজী করে সম্পদের পাহাড় গড়ে তুলছেন, ছাত্রদের স্বল্প-টাকার দোয়েল নামে ল্যাপ্টপ প্রকল্পের নামে কোটি কোটি টাকা মেরে দিয়ে দোয়েল প্রকল্পকে উড়িয়ে দিয়েছেন, নানা ধরণের লাইসেন্স পাইয়ে দেবার নামে অবৈধভাবে টাকা-পয়সা রোজগার করছেন, লন্ডন থেকে দেশে একটা পেশীবাজ অশিষ্ট গ্রুপ তৈরি করছেন বলে অভিযোগ উঠেছে-সেটা কী? সজীব ওয়াজেদ জয়কে ওঠানো, না, ডোবানো? আওয়ামী লীগকে শক্তিশালি করা, না দুর্বল করা? গণজাগরণ আন্দোলন কোনো ব্যক্তি বিশেষের আন্দোলন নয়। এটা গণের আন্দোলন। গণমানুষের আন্দোলন। এই আন্দোলনকে যারা ব্যক্তি বিশেষের আন্দোলন বলে চালাতে চান, ব্যক্তি বিশেষকে ঠেকানো নামে গণের আন্দোলনকেই মুছে দিতে চান- তখন তারা আর গণের থাকেন না, গণের শত্রু হয়ে দাঁড়ান। 
গণজাগরণ আন্দোলনকে নিয়ে সুশান্ত এবং তার অনুসারীরা যে হীন কাজটি করছেন- সেটা আর যাই হোক কোনো সুস্থ কাজ নয়। তারা নিজের পায়েই কুড়াল মারছে। সেটা দেখে জামায়াত খুশি হচ্ছে। সেটা মানুষ বোঝে। সুশান্তরা বোঝে না। এটাই ইতিহাসের পরিহাস। এর বাইরেও সত্যি হল, গণজাগরণ কখনো মুছে যায় না। তাদেরকে মুছে ফেলা অসম্ভব। অমিত সম্ভাবনা নিয়ে জেগে থাকে। নতুন করে শক্তি সঞ্চয় করে মানুষের আশা-ভরসার স্থল হয়ে ওঠে। এটাই ইতিহাস। 

