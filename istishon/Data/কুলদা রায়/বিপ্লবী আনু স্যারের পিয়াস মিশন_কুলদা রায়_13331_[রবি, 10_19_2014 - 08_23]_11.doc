বিপ্লবী আনু স্যারের পিয়াস মিশন


বিপ্লবী আনু স্যার অবশেষে মুখ খুলেছেন। তিনি মৃত পিয়াস করিমকে জীবিত করতে মাঠে নেমে পড়েছেন। বলেছেন, পিয়াস করিমকে ‘স্বাধীনতাবিরোধী’ ‘রাজাকার’ বলা খুবই ভুল এবং সেকারণে অন্যায়। এই অন্যায় করাটা তরুণদের জন্য সত্যি সত্যি অমার্ক্সিয় কাজ-- খুবই অন্যায় কর্মসূচি। কিছু দুষ্টু লোক তাদেরকে বিপথগামী করেছে-- মৃত পিয়াস করিমকে শহীদ মিনারে যেতে বাঁধা দিয়েছে। মেনে নেওয়া যায় না। 
পিয়াস করিমকে ঘুরিয়ে স্বাধীনতার পক্ষের লোক এবং রাজাকার-বিরোধী বলাটা বেশ স্বাদু অভিমত। সত্যিকে মিথ্যে এবং মিথ্যেকে সত্যি, কালোকে ধলো--আর ধলো ধলো বলা সহজ নয়। আর্ট জানা দরকার। আর্টিস্ট আনু স্যারকে সেল্যুট জানাই। 
আনু স্যারের কালো-ধলো আর্টের একটা নমুণা দেখাই-- আনু স্যার কখনোই মিথ্যে বলেন না। কদিন আগে ইবোলা ভাইরাস নিয়ে বিশ্বস্বাস্থ্য সংস্থার ডাকে সাড়া দিয়ে সমাজতন্ত্রী কিউব ৩০০ নার্স আর কিছু ডলার পাঠিয়েছে। সেটা উল্লেখ করে আনু স্যার মার্কন সাম্রাজিবাদ কিছুই করেনি দাবী করে নিন্দাসূচক কলাম লিখেছিলেন। অথচ সত্য হল মার্কিন দেশটি আফ্রিকায় ইবোলা ভাইরাস দমনে ৪০০০ নার্স আর ডাক্তার পাঠিয়েছে। ১৭৫ মিলিয়ন ডলার সহায্য দিচ্ছে। আরো দেবে। এই ভুলভাল তথ্য দেওয়ার কারণে আনু স্যার ক্ষমা চাননি। কারণ আনু স্যাররা ভুল বলতেই পারেন না। 
পিয়াস করিম রাজাকার ছিলেন কিনা সেটা যুদ্ধাপরাধী রাজাকার সাঈদীর ছেলের সঙ্গে বিমুগ্ধ চিত্তে তোলা ছবিটাই কথা বলবে। স্বাধীনতা বিরোধী ছিলেন কিনা সেটা টক শোতে যুদ্ধাপরাধীদের রক্ষার্থে তার নানা বক্তব্যই কথা বলবে। তিনি কতটা বাক-স্বাধীনতার প্রতি অবিচল সৈনিক ছিলেন সেটা গণজাগরণ মঞ্চের বিরুদ্ধে তার জান-পরাণ দিয়ে লড়াইটাই প্রমাণ করবে। তিনি কতটা সৎ মার্ক্সিস্ট ছিলেন সেটা তারেক রহমানের মত একজন ধনকুবের চোরের পক্ষে তার বিবৃতিটাই তুলে ধরবে। আর কিছুর দরকার নেই।
পিয়াস করিম দীর্ঘদিন মার্কিন দেশে ছিলেন। সেখান থেকে মার্ক্সবাদে আলেম হয়ে এসেছিলেন। এসে আনু স্যারের সঙ্গে দেশে উত্তরাধুনিক সমাজতন্ত্র কায়েম করতে চেয়েছিলেন। সেটা কেমন? সেটা হল—মার্ক্সবাদিরা ধর্মনিরপেক্ষতায় আস্থা রাখবেন না। তাদেরকে সবার আগে সংখ্যাগরিষ্ঠের ধর্মকে রাষ্ট্রধর্ম হিসেবে মেনে নিতে হবে। সংখ্যালঘু নির্যাতনে নিরুত্তর থেকে তাদের বিনাশে সহযোগিতা করতে হবে। জামায়াতে ইসলামীকেও গণতান্ত্রিক শক্তি হিসেবে মনে করতে হবে। জামায়াতকে রাজনীতি করার সমান অধিকার দিতে হবে। হেফাজতের তালেবানী ১৩ দফা মেনে নিয়ে বিপ্লব করতে হবে। যুদ্ধাপরাধের বিচারটা আওয়ামী লীগের সরকারের অধীনে করা যাবে না—করতে হলে জামায়াতে ইসলামীর ক্ষমতায় থাকাকালীন করতে হবে। মার্ক্সবাদীদেরকে বন্ধুত্ব করতে হলে করতে হবে রেলশ্রমিক জসীম মণ্ডলদের সঙ্গে নয়--ধনপতি মৌলবাদী মাহমুদুর রহমান, শফিক রেহমান, ফরহাদ মজহারের, দেলোয়ার হোসাইন সাঈদীর পুত্রের সঙ্গে।
সো, পিয়াস করিমও আনু স্যারের মার্ক্সবাদী রাজনৌতিক দলের সঙ্গে যোগাযোগ রাখেন। তার গ্যাস, তেল রক্ষার আন্দোলনে আনু স্যারের থিংক ট্যাঙ্ক হিসেবে কাজ করেন। আনু স্যারের অনুপস্থিতে পিয়াস করিমের সঙ্গে সাংবাদিকদের যোগাযোগ করার পরামর্শ দিয়েছিলেন আনু স্যার। এর মধ্যে পিয়াস করিম বিএনপির হয়ে কাজ করা শুরু করেছেন। জামায়াতে ইসলামীর মুখপাত্র হয়ে কথা বলা শুরু করেছেন। আনু স্যার পিয়াস করিমের এই সব মার্ক্সবাদী কর্মকাণ্ড প্রসঙ্গে টু শব্দ করেননি। এমন কি পিয়াস করিম যখন গণজাগরণ মঞ্চের আন্দোলনকে ফ্যাসিবাদী বলে ফরহাদ মজহারের সঙ্গে গলা মেলালেন—তখনও আনু স্যার চুপ করে ছিলেন। লোকে কী মনে করেন এই জন্য একদিন চুপিসারের শাহবাগ থেকে ঘুরে এসেছিলেন মাত্র। দেশে তেল নেই, গ্যাস নেই, এর মধ্যে এই সব অপ্রয়োজনীয় শাহবাগী কর্মকাণ্ডের কোনো অর্থ হয় না। এটা কোনো বিপ্লবী আন্দোলনই নয়।
ফলে যখন থাবা-বাবা নামে একজন শাহবাগের তরুণকে নাস্তিক হিসেবে জামায়াতে ইসলামীর লোকজন প্রকাশ্যে হত্যা করল, তখন কিন্তু আনু স্যার কোনো কথা বলার প্রয়োজন মনে করেননি। থাবা বাবাকে হত্যাকারী মৌলবাদীদের সমর্থক মৃত পিয়াস করিমকে জোর করে শহীদ মিনারে নেয়ার ব্যাপারে যখন দেশের তরুণ ও প্রগতিশীল মানুষ প্রতিবাদ করেছে, পিয়াস করিমের কুবুদ্ধিজীবিতাকে উন্মোচন করেছে, ঠিক তখনি আনু স্যার এই প্রতিবাদী তরুণদেরকে ধমক দিয়ে অন্যায়কারী ঘোষণা করেছেন। প্রকান্তরে বলছেন, পিয়াস করিম কখনো ভুল করেননি। মৃত পিয়াস করিমকে জীবিত করার মিশন উদ্বোধন করেছেন। 
পিয়াস করিম আদর্শগতভাবে যুদ্ধাপরাধীদের পক্ষ সমর্থন করে কোনো ভুল যেমন করেননি, ঠিক তেমনি আদর্শগতভাবে আনু স্যারও পিয়াস করিমের পক্ষে অবস্থান নিয়ে কোনো ভুল করেননি। 
বিপ্লবী আনু স্যার, আপনাকে পিঙ্ক সেলাম।
(চাইনিজ) বিপ্লব দীর্ঘজীবি হোক।
(দৈনিক) ইঙ্কিলাব জিন্দাবাদ।।

