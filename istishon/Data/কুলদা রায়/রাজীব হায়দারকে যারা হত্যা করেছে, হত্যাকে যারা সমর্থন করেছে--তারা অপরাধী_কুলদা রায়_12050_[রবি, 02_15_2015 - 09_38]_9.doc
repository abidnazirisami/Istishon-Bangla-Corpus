রাজীব হায়দারকে যারা হত্যা করেছে, হত্যাকে যারা সমর্থন করেছে--তারা অপরাধী


দু বছর আগে থাবা বাবাকে মেরে ফেলা হয়েছে। তিনি রাতে ফিরছিলেন বাসায়--শাহবাগ থেকে। সেখানে তিনি যুদ্ধাপরাধীদের বিচারের দাবীতে গড়ে ওঠা গণজাগরণের অংশ হয়ে ছিলেন। তাঁর মূল নাম রাজীব হায়দার। তিনি নাস্তিক্যবাদে বিশ্বাসী ছিলেন। 

পৃথিবীতে নাস্তিকতা নতুন নয়। চিরকালই ছিল। সভ্যতা বিকাশে এই নাস্তিকদের অবদানই প্রধান। আস্তিকরা প্রাচীনকাল থেকেই নানা ধর্মে বিভক্ত হয়ে আছে। তারা নিজের ধর্মকেই শ্রেষ্ঠ বলে ঘোষণা করে। এদের অধিকাংশই ভিন্নমতকে সহ্য করতে পারে না। পৃথিবীর অধিকাংশ রক্তপাতই হয়েছে আস্তিকদের কারণে। তাদের অধিকাংশই অসহিষ্ণু। উগ্র। ঘৃণাপোষণকারী। ধ্বংসাত্মক। অসভ্য। নাস্তিকরা ঠিক এর বিপরীত। 
কয়েকজন প্রাতঃস্মরণীয় বহুল পরিচিত নাস্তিকের একটি ছোটো তালিকা দেওয়া হল।
রাজনীতিক
কার্ল মার্কস (১৮১৮-১৮৮৩), মাও সে তুং (১৮৯৩-১৯৭৮), জহরলাল নেহেরু (১৮৮৯-১৯৬৪), মানবেন্দ্রনাথ রায় (১৮৮৭-১৯৫৪), ভ. ই. লেনিন (১৮৭০-১৯২৪), জোসেফ স্টালিন , ট্রটস্কি (১৮৭৯-১৯৪০)।
লেখক
বিজ্ঞান লেখক আইজ্যাক আসিমভ (১৯২০-১৯৯২), ফরাসী কবি লেখক শিল্পী আদ্রেঁ ব্রেতোঁ (১৮৯৬-১৯৬৬), ফরাসী দার্শনিক উপন্যাসিক আলবার্ট কাম্যু (১৯১৩-১৯৬০), রাশিয়ান লেখক আন্তন চেকভ (১৮৬০-১৯০৪), পোলিশ উপন্যাসিক জোসেফ কনরাড (১৮৫৭-১৯২৪), ইংরেজ উপন্যাসিক ই ম ফরস্টার (১৮৭৯-১৯৭০), আর্নেস্ট হেমিংওয়ে (১৮৯৯-১৯৬১), হেনরিক ইবসেন (১৮২৮—১৯০৬), ফ্রানস কাফকা (১৮৮৩-১৯২৪), সমারসেট মম (১৮৭৪-১৯৬৫), পাবলো নেরুদা (১৯০৪-১৯৭৩), জাঁ পল সার্ত্রে (১৯০৫-১৯৮০), জর্জ বার্নার্ড শ ( ১৮৫৬-১৯৫০)।
বিজ্ঞানীনীলস বোর, আলবার্ট আইনস্টাইন, টমাস এডিসন, স্টিফেন হকিং, আলফ্রেড নোবেল।
দার্শনিক
বার্ট্রান্ড রাসেল (১৮৭২-১৯৭০), নোয়াম চমস্কি (১৯২৮-), সিমোন দ বুয়েভার (১৯০৮-১৯৮৬), মাইকেল ফুকো (১৯২৬-১৯৮৪), হার্বার্ট স্পেন্সার। 
ফেসবুকজুকারবার্গ ফেসবুকের জনক। তিনিও নাস্তিক। 
ফিল্ম 
জোডি ফস্টার। 
উপরের তালিকা থেকে বোঝা যায়--নাস্তিক্যবাদে বিশ্বাসী লোকজন মোটেই খারাপ নয়। নাস্তিকরা পৃথিবীকে সকল মানুষের জন্য সুন্দর করে গড়ে তুলেছে। সকলের শান্তিপূর্ণ সহাবস্থান নিশ্চিত করেছে। বহুমতকে শ্রদ্ধা করার পক্ষে দৃঢ় অবস্থান নিয়েছে। নাস্তিক হওয়াটা কোনোভাবেই অন্যায় নয়--অপরাধ নয়। 
যে কোনো মানুষেরই নাস্তিক হওয়ার অধিকার যেমন রয়েছে--আস্তিক হওয়ারও অধিকার রয়েছে। প্রত্যেক মানুষের যে কোনো ধর্ম পালন করার যেমন অধিকার রয়েছে, তেমনি যে কোনো কোনো ধর্ম ত্যাগেরও তার অধিকার রয়েছে। এবং যে কোনো ধর্ম, মত, পথ, আদর্শ, বিশ্বাসকে নির্ভয়ে নিঃসংকোচে নির্দ্বিধায় প্রশ্ন করতে পারে যে কোনো মানুষ--সমালোচনা করারও অধিকার রয়েছে যে কোনো মানুষের। অভিমত, সহমত, দ্বিমত, ভিন্নমত বা যে কোনো মত প্রকাশ করাটাকে কোনভাবেই দমন করা যাবে না। কারো মতের সঙ্গে নিজের মতের মিল না হলে তাকে অস্ত্রের মাধ্যমে কেঁটে ফেলা যাবে না-- যুক্তি-তর্ক-প্রমাণের সাহায্যে ভিন্ন মতকে খণ্ডণ করা যাবে মাত্র। তবে এই যুক্তি-তর্ক-প্রমাণ করার সময় কোনো ঘৃণা বা হুমকি দেওয়া যাবে না। 
যে কোনো ব্যক্তি তার মত-পথ-আদর্শ-বিশ্বাস বাঁধাহীনভাবে প্রকাশ ও প্রচার করতে পারবে। এই মত গ্রহণে বা ত্যাগে কাউকে বাধ্য করা যাবে না। যদি এই মত প্রকাশে কোনো হিংসা, ঘৃণা, হুমকি বা শক্তি বা অস্ত্র প্রয়োগ করা হয় তবে তা অপরাধ বলে গণ্য হবে। এই অপরাধীর বিচার রাষ্ট্রের কাছে দাবী করা যাবে। রাষ্ট্র অপরাধীকে উপযুক্ত শাস্তি প্রদান করবে।
থাবা বাবা ওরফে রাজীব হায়দার স্বাধীনভাবে এই মত প্রকাশের পক্ষে ছিলেন। তাঁকে যারা হত্যা করেছে, হত্যাকে সমর্থন করেছে--তারা অপরাধী। তারা রাজীবকে হত্যার মধ্যে দিয়ে মত প্রকাশের স্বাধীনতাকেই হত্যা করতে চেয়েছে। 
রাজীব, আমি আপনার মতের সঙ্গে একমত না-ও হতে পারি, কিন্তু আপনার মত প্রকাশের অধিকারকে সমর্থন করছি। আপনার হত্যাকারীদের সর্বোচ্চ শাস্তি দাবী করছি। 

