চ্যালা কথন!!


১. "হারামজাদা, নাক্কির পো একটা কামও ঠিকমতো করবার পারছ না ।দিম্মু পাচ্ছার ভিতর একটা লাত্থি ...." ভাইয়ের আজ মেজাজ খারাপ ।ভাই মানে রাসেল ভাই।নেতা মানুষ । যেনোতেনো টাইপ পাতি নেতা নাহ। বিরাট নেতা। মেজাজ খারাপ হলে ভাই বাবর আলীর পেপের জুস খান ।কিন্তু সম্রাট মিয়া ভাইয়ের পেট খারাপের বেরাম ভেবে ভুল করে বেলের জুস নিয়ে এসেছে । এমনিতে ভাইয়ের মেজাজ উদ্বায়ী । কিন্তু আজ কেস গুরুতর ।সকালে আধ ঘন্টা ভাইয়ের মাথা বানাই দেওয়ার পর হাছিনা হোটেলের গোশত-পরোটার ইনটাইম ডেলিভারির পরও ভাইয়ের মেজাজ উবে যায়নি ।
২. সম্রাট মিয়া ভাইয়ের পিএস । সোজা বাংলায় চামচা । সম্রাট মিয়া ছুটছে ভাইয়ের মেজাজ ভালো করার দাওয়াই পেপের জুস আনতে। হঠাতই তার বাবার কথা মনে পড়লো সম্রাট মিয়ার। তার বাবা নজির আলী।পেশায়
ছিলেন টেম্পু চালক ।তার দেশের বাড়ির একমাত্র ফাইভ পাশ ব্যক্তি । রোমাঞ্চ কিংবা দারিদ্রপীড়িত সংসারের দায়িত্ব এড়াতে একটা সময় পাড়ি জমান ইট-পাথরের ঢাকা শহরে । হয়ে উঠেন নজির পাইলট । লোকে তাকে ঠাট্টা করে পাইলট ডাকলেও স্বপ্ল দেখতেন নিজের ছেলে সম্রাট আলীকে বিমানের পাইলট বানানোর। কিন্তু ছেলেকে পাইলট বানানোর আগেই পরপারের বিমান ধরেন নজির আলী ।৯১ এর গন্ডগোলের সময় তার গাড়িতে আগুন দেয় পিকেটাররা। এসব ভাবতে ভাবতেই হঠাত বাবর আলীর ডাক আসে । তার হাত থেকে জুসের বোতল নেয়ার সময়ই ককটেল বিস্ফোরনের শব্দ। দেশের একি হাল- সম্রাট আলীর সরল মনে এই জিজ্ঞাসা ঝড় তোলে !!
৩.জুসসহ বাড়ি ফিরে সম্রাট দেখে ঘরভর্তি লোকজন ।অধিকাংশ গুন্ডা- পান্ডা শ্রেণীর ।এর মধ্যে বাট্টু বিশুও আছে। বাট্টু বিশু অতি ডেন্জারাস ম্যান । বিপজ্জনক মানুষ । কচুকাটার মতো মানুষ কাটাও তার কাছে তুচ্ছ ব্যাপার ।হঠাত সম্রাটের মনে পড়ে ভাইয়ের ক্ষ্যাপার কারন । দলের কমিটিতে ভাইকে সভাপতির চেয়ার থাকলেও দেয়া হয়েছে 'পরিবেশ সম্পাদক' এর চেয়ার । অপমান । সাক্ষাত্ আপমান ..... সব ল্যাংড়া মাছুমের চাল । বদলা হবে ।ফাইট হবে ।চরম ফাইট ....
রাত ১টা ২৬ ।।
সম্রাট মিয়ার পাশে বসা বাবর আলী। হাসপাতালের সাদা বিছানায় তৃষ্ণাকাতর সম্রাট পাশের টেবিলে রাখা গ্লাসের দিকে হাত বাড়াতে গিয়ে খেয়াল করে তার ডান হাতটা নেই ।
ভাই কোথায়?
রাসেল ভাই?
বাবার কথা মনে পড়ে সম্রাটের । তার নাম সম্রাট কেন রাখা হয়েছিলো ? সম্রাটরা সম্রাট কেনো হয়না? রাসেল ভাইদের ব্যাবহার্য্য হয় কেবল ।
ভাবতে ভাবতেই জ্ঞান হারায় সে.....

