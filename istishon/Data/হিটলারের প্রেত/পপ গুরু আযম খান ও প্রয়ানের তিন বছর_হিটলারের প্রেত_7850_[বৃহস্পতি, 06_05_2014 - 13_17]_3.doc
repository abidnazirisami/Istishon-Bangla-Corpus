পপ গুরু আযম খান ও প্রয়ানের তিন বছর


"রেললাইনের অই বস্তিতে, জন্মেছিলো একটি ছেলে
মা তার কাঁদে ....
ছেলেটি মরে গেছে।
বাঙলাদেশ.....
বাঙলাদেশ , বাঙলাদেশ.... বাঙলাদেশ!!!"
লিখেছেন একজন যোদ্ধা। খুব কাছ থেকে যিনি হয়তো দেখেছেন দেশ মায়ের ডাকে যুদ্ধ করতে আসা, বস্তিবাসী কোনও এক অভাগী মায়ের সন্তানের আত্মত্যাগ। নিজে যুদ্ধ করেছেন। সম্মুখে, কিংবা কখনো একজন তুখোড় গেরিলা যোদ্ধা হিসেবে....
কতোইবা বয়স ইন্টার প্রথম বর্ষে পড়া একজন বালকের?? হ্যা, সে বয়সেই মায়ের ডাককে অগ্রাহ্য করতে পারেননি। জীবনের মায়া ছেড়ে অস্ত্র হাতে তুলে নিয়েছিলেন তিনি প্রিয় মাকে শকুনের থাবা থেকে মুক্ত করতে। কখনো তার গানের সুরে সহযোদ্ধাদের যুগিয়েছেন সাহস।
তিনি আজম খান। পপগুরু আজম খান। পপ, রক কিছুই না। তিনি গুরু। তিনি যোদ্ধা। তার জন্ম না হলে হয়তো আমাদের সঙ্গীত জগৎটা আরোও এক যুগ পিছিয়ে থাকতো।
আমরা তাকে মেরে ফেলেছি। লোকটা জীবনের শেষ দিনগুলো একপ্রকার বিনা চিকিৎসায় কাটিয়েছেন। লোকটা হয়তো একবুক অভিমান নিয়ে মারা গিয়েছিলেন। তিনি আমাদের একটা পতাকা দিয়েছিলেন, আর দিয়ে গিয়েছিলেন একটা সংস্কৃতি, নতুন ধারার গানের সংস্কৃতি, যেটা তার সময়টাতে খুবই দরকার ছিলো।
আজ লোকটার ৩য় মৃত্যুবার্ষিকী।
আমরা আপনাকে ন্যায্য সম্মানটুকু দিতে পারিনাই। মাফ করবেন গুরু।
শেষ করবো আপনার ক'টা লাইন দিয়ে-
"একদিন তো চলে যাবো দুঃখ পেয়ো না
হাসি মুখে থেকো যেন কেঁদো না।।
স্মৃতিগুলো খুঁজে নিতে ভুল করো না
অন্তরে গেঁথে রেখো ছিঁড়ে ফেলো না।
একদিন তো চলে যাবো দুঃখ পেয়ো না
হাসি মুখে থেকো যেন কেঁদো না।।"
ঈশ্বর আপনাকে স্বর্গে স্থান দান করুক।
আমেন!!!!

