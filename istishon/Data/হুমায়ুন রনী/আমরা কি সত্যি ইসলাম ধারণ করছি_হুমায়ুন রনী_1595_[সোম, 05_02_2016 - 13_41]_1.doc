আমরা কি সত্যি ইসলাম ধারণ করছি


পবিত্র কোরআনে হযরত লুত (আঃ) নিয়ে আয়াত এসেছে সর্বমোট সাতাশিটি(৮৭)। সবগুলো সমকামী বিষয়ে নয়। তবে আল্লাহ্পাক সমকামীতা পরিহার করতে বলেছেন। 
মহান আল্লাহ্পাক কিন্তু আরো অনেককিছুই পরিহার করতে বলেছেন। নারীর বেপর্দা, মদ বা মাদক গ্রহন, সুদ এবং ঘুষ পকেটস্থকরণ। 
বিভিন্ন সূরার কিছু অংশ তুলে ধরলামঃ
নারীর পর্দা প্রসঙ্গে-
কুরআনে কারিমে বলা হয়েছে, মুমিন নারীদের, বলে দিন দিন, তারা যেন তাদের দৃষ্টিকে সংযত রাখে ও তাদের লজ্জাস্থান হেফাজত করে। তারা যা সাধারণত প্রকাশ থাকে তা ব্যতীত তাদের আভরণ প্রদর্শন না করে। তাদের বক্ষদেশ ও গ্রীবা যেন মাথার কাপড় দিয়ে আবৃত করে। তারা যেন তাদের স্বামী, পিতা, শ্বশুর, পুত্র, স্বামীর পুত্র, ভ্রাতা, ভ্রাতুষ্পুত্র, ভগ্নিপুত্র, আপন নারীরা, তাদের মালিকানাধীন দাসী, পুরুষদের মধ্যে যৌনকামনা রহিত পুরুষ ও নারীদের গোপন অঙ্গ সম্বন্ধে অজ্ঞ বালক ব্যতীত কারো নিকট তাদের আভরণ প্রকাশ না করে। (সূরা নূর : ২৪-৩০)
মদ জুয়া প্রসঙ্গে-
হে মুমিনগণ! মদ, জুয়া, প্রতিমা এবং ভাগ্য-নির্ধারক শরসমূহ শয়তানের কার্য বৈ কিছু নয়। অতএব এগুলো থেকে বেঁচে থাক, যাতে তোমরা কল্যাণপ্রাপ্ত হও। শয়তান তো চায়, মদ ও জুয়ার মাধ্যমে তোমাদের পরস্পরের মাঝে শত্রুতা ও বিদ্বেষ সঞ্চারিত করে দিতে এবং আল্লাহ্র স্মরণ ও ছালাত থেকে তোমাদেরকে বিরত রাখতে। অতএব তোমরা এখন কি নিবৃত্ত হবে?’ (মায়েদাহ ৯০-৯১)। 
সুদ ও ঘুষ গ্রহন প্রসঙ্গে-
কোরআন মজিদের সুরা বাকারার ২৭৮ এবং ২৭৯ নং আয়াতে আল্লাহপাক বলছেনঃ
“হে ঈমানদারগণ, তোমরা আল্লাহকে ভয় কর এবং সুদের যে সমস্ত বকেয়া আছে, তা পরিত্যাগ কর, যদি তোমরা ঈমানদার হয়ে থাক। অতঃপর যদি তোমরা পরিত্যাগ না কর, তবে আল্লাহ ও তাঁর রসূলের সাথে যুদ্ধ করতে প্রস্তুত হয়ে যাও। কিন্তু যদি তোমরা তওবা কর, তবে তোমরা নিজের মূলধন পেয়ে যাবে। তোমরা কারও প্রতি অত্যাচার করো না এবং কেউ তোমাদের প্রতি অত্যাচার করবে না।"
"
** তোমরা নিজেদের মধ্যে একে অন্যের সম্পদ অন্যায়ভাবে গ্রাস করোনা । এবং মানুষের ধন-সম্পত্তির কিছু অংশ জেনে বুঝে অন্যায়ভাবে গ্রাস করার উদ্দেশ্যে বিচারককে উৎকোচ দিও না । (সূরা-বাকারা,আয়াত-১৮৮)
** যারা সুদ খায় তারা সেই ব্যক্তির ন্যায় দাঁড়াবে, যাকে শয়তান স্পর্শ করেই পাগল করে দেয় । এটা এই জন্যেই যে তারা বলে বেচা-কেনা তো সুদেরই মত । (সূরা-বাকারা,আয়াত-২৭৫) >>
**আল্লাহ তায়া’লা ব্যবসাকে হালাল করেছেন এবং সুদকে হারাম করেছেন । যার নিকট তার প্রতিপালকের উপদেশ এসেছে অতঃপর যে বিরত হয়েছে, তার অতীত কার্যকলাপ তো পিছনেই পড়ে গেছে এবং তার ব্যপারে সম্পূর্ণ আল্লাহর এখতিয়ার ।(সূরা-বাকারা,আয়াত-২৭৫)
** মানুষের ধন-সম্পদে তোমাদের ধন-সম্পদ বৃদ্ধি পাবে, এই আশায় যা কিছু তোমরা সুদে দিয়ে থাক; মহান আল্লাহ তায়া’লার নিকট তা বর্ধিত হয় না । পক্ষান্তরে, আল্লাহর সন্তুষ্টি লাভের আশায় পবিত্র অন্তরে যারা দিয়ে থাকে, অতএব, তারাই দ্বিগুণ লাভ করে । (সূরা-রুম,আয়াত-৩৯)
** অতঃপর তোমরা যদি তা (বকেয়া সুদ) না ছাড়, তবে জেনে রাখ এটা আল্লাহ তায়া’লা ও তার রাসূলের সঙ্গে যুদ্ধ । কিন্তু যদি তোমরা তওবা কর, তবে তোমাদের মূলধন তোমাদেরই । এতে তোমরা অত্যাচার করবেনা, অত্যাচারিতও হবে না । (সূরা-বাকারা,আয়াত-২৭৯)
** এ সম্পর্কে আরও দেখুন- (সূরা-বাকারা,আয়াত-২৭৬.২৭৮,২৮০)(সূরা-আল ইমরান,আয়াত-১৩০)
(পবিত্র হাদীসের উদ্ধৃতিঃ-
** রাসূল সাল্লাল্লাহু আলাইহি ওয়া সাল্লাম লা’নত করেছেন, সুদখোরের উপর, সুদদাতার উপর, এর লেখকের উপর ও উহার সাক্ষীদ্বয়ের উপর এবং বলেছেন এরা সকলেই সমান । {মুসলিম/৩৯৪৮-জাবির (রাঃ)")
ঘৃনা যদি করতেই হয় তবে সেইসকল বেপর্দা নারী, মাতাল এবং সুদ এবং ঘুষ গ্রহনকারী মানুষদেরও করতে হবে। 
আমরা কি তা করছি? 
আমরা বরাবরই শাক দিয়ে মাছ ঢাকায় অভ্যস্ত। আমরা বরাবরই ধরি মাছ না ছুঁই পানিতে অভ্যস্ত। আমরা ধর্ম না বুঝে ফালাই, বিরাট ফাল আবার নিজেই ধর্মবিরোধী কাজ করে খেকখেক করে হাসি। 
ধর্ম জানা এবং মানার মূল্যবোধ। বেহুদা কাউকে নাস্তিক, কাফের বলার জন্য ধর্ম আসে নাই। আমি কম জানি, সো আমি শতভাগ ধার্মিক - তাও না। আপনাকে জানতে হবে পরিপূর্ণ এবং মানতে হবে সেন্ট পার্সেন্ট। 
ফাঁকিবাজির প্রশ্নই আসেনা। 
বিঃদ্রঃ মাদক গ্রহন একটি মানসিক রোগ। এ রোগে চিকিৎসা রয়েছে। সমকামীতাও একটি মানসিক রোগ। এ রোগেরও চিকিৎসা আছে। কোপাকোপি কোন চিকিৎসা হতে পারেনা।

