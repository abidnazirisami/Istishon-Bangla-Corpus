ঘুমন্ত স্বাধীনতা


লিখেছেনঃ Aarohi Hasan(কাল্পনিক প্রতিচ্ছবি
স্বাধীনতা তুমি ঘুমিয়ে গেছো সীমান্তের কাটাতারের জালে
স্বাধীনতা তুমি ঘুমিয়ে গেছো বাধ ভেঙে ভেসে যাওয়া ঐ তিস্তার জলে।
স্বাধীনতা তুমি ঘুমিয়ে গেছো ৫৭সেনার মৃত দেহদানে
স্বাধীনতা তুমি ঘুমিয়ে গেছো পিলখানার ট্রাজেডি ময়দানে।
স্বাধীনতা তুমি ঘুমিয়ে গেছো মিথ্যে গনতন্ত্রের বুক-পাজরে
স্বাধীনতা তুমি ঘুমিয়ে গেছো ৫মার্চ গণহত্যায় শাপলা ছত্তরে।
স্বাধীনতা তুমি ঘুমিয়ে গেছো হায়ানাদারে গোলাবারুদের গন্ধে
স্বাধীনতা তুমি তিক্ত ব্যার্থতা হয়ে আছ ঐ অসহায় ঐশির রন্ধ্রে রন্ধ্রে।
স্বাধীনতা তুমি লক্ষ টাকার ফুল অঞ্জলি পাথরের বুকে
স্বাধীনতা তুমি আমাদের রাখো কত অযত্ন অনাহার-দুঃখে।
স্বাধীনতা তুমি ৪৪বছর পর হঠাৎ জেগে উঠো চেতনা হয়ে
স্বাধীনতা তুমি এত রক্তের ভিড়ে কিভাবে থাকো ঘুমিয়ে?
স্বাধীনতা তুমি একটি ফুল কে বাঁচাবো বলে সেই যুদ্ধ্যের স্লোগান
স্বাধীনতা তুমি সেই মুক্তিযোদ্ধাদের কান্না-হাহাকারত প্রাণ,
স্বাধীনতা তুমি সচিবের অপমানে মুক্তিযোদ্ধার গলায় ফাঁস!
স্বাধীনতা তুমি সেই অপমানের বিচারের নামে, দিয়েছো আমাদের মিথ্যে আশ্বাস।
এই কি তুমি সেই স্বাধীনতা যাকে নিয়ে
দেশ গড়ার স্বপ্ন দেখেছিলো শেখ মুজিব,
এই কি তুমি সেই স্বাধীনতা যার জন্য
বিদ্রোহ করে যুদ্ধ করেছিলো নির্বিঘ জিয়া শহিদ?
স্বাধীনতা তুমি উইকিপিডিয়ায় যতসব ভুল বাল বকআওয়াজ!
ঘুমিয়ে থাকা স্বাধীনতা তোমাকে নিয়ে-
কিভাবে জানবো আমরা একাত্তরের ইতিহাস?
স্বাধীনতা তুমি কি শুনতে পাওনা ওই কিশোরী ফেলানীর কান্না?
হে স্বাধীনতা আদৌ কি তোমার স্বাধীনতা পাওয়া হবেনা?
স্বাধীনতা
এই কি ছিল তোমার কাছে আমাদের চাওয়া
এর জন্যেই কি ত্রিশ লক্ষ শহিদের ত্যাগে তোমায় পাওয়া?
হায়!! স্বাধীনতা -
তুমি কি ঘুমন্ত নাকি গত হয়েছ
রাজপথের অগ্নির দামামায় কি তুমি ছাই হয়ে গেছো?
হে স্বাধীনতা জেগে উঠো; না হয় আবার জন্ম নাও এ বাংলায়
চেয়ে দেখ হে স্বাধীনতা; আমরা ১৬ কোটি জনতা
তোমার পুনজাগরণের অপেক্ষায়।।

