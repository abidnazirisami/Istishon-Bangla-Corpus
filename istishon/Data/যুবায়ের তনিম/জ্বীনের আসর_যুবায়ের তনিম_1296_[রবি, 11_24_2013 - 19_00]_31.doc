জ্বীনের আসর


"নাহ, প্রেম করছি না, করলে আপনাদের জানিয়েই করব ! তবে .... আমরা খুব ভাল  বন্ধু" !!
  সাধারণত এই ধরণের বহুল প্রচলিত বক্তব্য বলিউডি বা বাংলাদেশী শো'বিজ অঙ্গনের  তারকাদের মুখ থেকেই নিঃসৃত হয়......... অবশ্য দুয়েকদিনের মধ্যেই তারা একেবারে ভরা মজলিসে ধরাও পড়ে যান !!! তবে এটাও ঠিক, তাদের মুখে এ কথাগুলো আসলে বেশ চমৎকারভাবেই মানিয়ে যায় ....
কিন্তু আশংকার বিষয় - লক্ষন দেখে মনে হচ্ছে ইদানিং বাংলাদেশের রাজনীতির উপ্রে ও এই বলিউডি - ঢালিউডি "জ্বীনের আসর" নাজিল হৈছে !!! গতকালের বহুল আলোচিত ফখরুল - আশরাফুলের "বৈঠক" কে কেন্দ্র করে যে পরিমান "লুকোচুরি" হচ্ছে, সেই পরিমান লুকোচুরি তো ক্যাটরিনা সালমান খান রাও খেলে নাই কুনুদিন !!! 
কাল রাতে আচমকা সব নিউজ পোর্টালে এই আলোচিত বৈঠকের খবর প্রচারিত হয়, ডিটেইল্ড ও ছিলো, যেমন ফখরুল বনানী কবরস্থানে নেমে গাড়ি বদল করে অনর্থক দুয়েকটা গলি ঘুরে বনানীর "সেই বাড়িতে" উপস্থিত হন সন্ধ্যা ৬ঃ৪০ মিনিটে আর আশরাফ পৌছান ৭ টা ১০ মিনিটে, ঘন্টা খানেকের বৈঠকের পর কে কয়টায় ঐ বাড়ি থেকে বের হৈছে, সেই তথ্য ও ছিল !
কিন্তু বিস্ময়কর ব্যাপার, রাতে প্রথমে রিজভি এই বৈঠকের কথা অস্বীকার করলেন আর তার কিছুক্ষন পর ফখরুল ত রীতিমত সংবাদ সন্মেলন করে "যে কোন ধরণের বৈঠকে"র কথা ও জোরালো ভাবে অস্বীকার" করলেন !! 
মাস্তি আভি বাকি হ্যায়, আজ সকালে এক সংবাদ সন্মেলনে হান্নান শাহ বললেন, "বৈঠক" হৈছে বটে, তবে বৈঠক ফলপ্রসু হয় নাই !! আবার সন্ধ্যায় অন্য এক সংবাদ সন্মেলনে সকালে দেয়া নিজের বক্তব্যকেই পুরোপুরী অস্বীকার করে বসলেন তিনি !! তার বক্তব্যের নাকি অপব্যাখ্যা হৈছে !!!
গত কিছু দিনে আমরা ধারাবাহিক ভাবে - মেশিন ম্যান সাঈদীর লৈট্টা ফিস কেলেংকারী, নিজের ঐতিহাসিক নামটাকে পুরোপুরি স্বার্থক করে তোলা এম কে আনোয়ারের অডিও টেপ, আমেরিকা বিম্পির সভাপতি রহমত উল্লাহ'র বাসায় উঠে তার'ই স্ত্রীকে যৌন হয়রানী করার দায়ে রহমত ও তার স্ত্রীর দায়ের করা মামলায় জয়নাল আবেদীন ফারুকের ফেসে যাওয়া,কিংবা পাপিয়া-মনিদের কথা বার্তা শুনে বা কাজ কারবার দেখে বেশ ভালভাবেই বুঝতেছিলাম - "বলিউডি ঢালিউডি জ্বীনের অশুভ বাতাস" বঙ্গ রাজনীতির উপ্রে বেশ ভালভাবেই ভর করছে , আর এই দুদিন যাবত সামান্য এক বৈঠক নিয়ে এত কাহিনী দেখে শতভাগ নিশ্চিত হলাম - শীঘ্র ই"নিখিল বঙ্গ রাজনীতি"তে দিলদার-টেলিসামাদ কিংবা মুনমুন ময়ুরী দের একক রাজত্ব চলবে .....

