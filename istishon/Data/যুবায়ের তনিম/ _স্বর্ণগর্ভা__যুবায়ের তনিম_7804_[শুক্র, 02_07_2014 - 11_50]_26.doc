 _স্বর্ণগর্ভা_


রত্ন গর্ভা" নামক একটা তুমুল জনপ্রিয় টার্ম আছে বাংলায় । অসাধারণ মেধাবী সন্তানদের জন্মদাত্রী কে রুপকার্থে "রত্নগর্ভা" বলা হয় ! উদাহরণ হিসাবে হুমায়ুন আহমেদ, জাফর ইকবাল, আহসান হাবিবদের মা আয়েশা ফয়েজের কথা বলা যায় । তবে "রত্নগর্ভা" শব্দটা বহুবার শুনলেও "স্বর্ণগর্ভা" নামক কোন শব্দ শোনার সৌভাগ্য আমার এখনো হয় নাই ! যদিও নিশ্চিতভাবেই বলা যায়- বাংলা ভাষায় "স্বর্ণগর্ভা" শব্দটার ডেব্যু শিঘ্রী হতে যাচ্ছে !!
ইদানিং সোনার বাংলার এয়ারপোর্ট গুলো যে পরিমান সোনা পয়দা করে যাচ্ছে প্রতি নিয়ত, তাতে অদুর ভবিষ্যতে বাংলাদেশের নামের আগে "স্বর্ণগর্ভা" বিশেষন টা যে চিরস্থায়ী আসন গেড়ে বসবে , এতে সন্দেহের কুনোই অবকাশ নাই !! গত কিছুদিনের ধারাবাহিকতায় কাল রাতেও চট্টগ্রামের শাহ আমানত বিমান বন্দরে সাড়ে ৪৯ কেজী স্বর্ণ পয়দা হয়েছে ! শেষ খবর পাওয়া পর্যন্ত বর্তমানে স্বর্ণ মাতা এবং স্বর্ণ সন্তান উভয়ি পুলিশি হেফাযতে সুস্থ আছে।
 প্রায় প্রতিদিনই আমরা দেশের কোন না কোন বিমান বন্দর থেকে স্বর্ণ উদ্ধারের খবর পাই ! বঙ্গবন্ধুর সোনার বাংলা আজ আক্ষরিক অর্থেই বাস্তবায়িত হয়েছে !! অবস্থা এমন যে , ১ দিন স্বর্ণের দেখা না পেলেই হতাশায় এবং বিরহের ঠেলায় কাস্টমস কতৃপক্ষের গান শুরু হয়ে যাবে -
সোনা এসেছিল পর্শু
কাল কেন আসে নি,
সোনা কি আমায় বন্ধু
কাল অভিলাষে নি .....
এত সোনা কোত্থেকে আসে, আমার কৌতুহলের বিষয় সেটা না, আমার কৌতুহলের বিষয় হচ্ছে - এত সোনা কিভাবে আসে !!? যে সব দেশ থেকে এসব সোনা আসে, সেসব দেশের এয়ার পোর্টের নিরাপত্তা ব্যাবস্থা কি এতৈ দুর্বল যে টন কে টন সোনা তাদের দেশ থেকে অবৈধ ভাবে বেরিয়ে যাচ্ছে, অথচ তারা এক্টুও টের পায় না !!!?? 
না কি, শর্ষের ভেতরেই ভুত !? বিমানের স্টাফরাই স্মাগলার ? বিমানের ক্রু থেকে শুরু করে পাইলট পর্যন্ত সবাই কে যদি দৈব চয়নের ভিত্তিতে মাঝে মাঝে চেক করা হয়, তাইলে শিঘ্রি হয়ত থলের বেড়াল আরামসে বের হয়ে আসবে!! খালি একটু সদিচ্ছা থাকলেই চলবে !!

