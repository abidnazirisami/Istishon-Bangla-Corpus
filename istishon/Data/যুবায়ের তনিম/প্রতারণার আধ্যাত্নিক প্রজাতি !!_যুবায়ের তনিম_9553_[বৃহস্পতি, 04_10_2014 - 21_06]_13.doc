প্রতারণার আধ্যাত্নিক প্রজাতি !!


অল্প কিছুদুর যাওয়ার পর হঠাৎ রিক্সা ওয়ালা রিক্সা থামিয়ে পেছনের দিকে দৌড় দিল , একটু পর রাজ্য জয়ের হাসি হাসতে হাসতে সে কাগজে মোড়ানো একটা স্বর্ণের বার তার হাতে তুলে দিয়ে বলল - " আপা দেখেন ত এইখানে কি লিখছে" !?
তিনি কাগজ টা খুললেন সেখানে লিখা - " এই বার টা দিয়ে ২ টা চেইন আর ২ টা কানের দুল বানাইও " !
এর হঠাত তার কি যেন হয়ে গেল ! 
রিক্সা ওয়ালা তার দিকে তাকিয়ে 'নির্দেশ" দিল গলার সোনার চেইন খুলে দেয়ার জন্য ! তিনি নিঃশর্তে এবং সম্পুর্ণ স্বেচ্ছায় চেইন খুলে দিলেন, কানের দুল চুড়ি সহ !
আসলে খালেদা জিয়ারে স্যাম্পল হিসাবে বিবেচনা করলেই বুঝবেন, কোন এক বিচিত্র কারণে ফেনীর মহিলারা সোনার গয়না গাটি না পরে ঘর থেকে বেরুতে পারে না !! আমার খালাও খালেদা জিয়ার কড়া ফলোয়ার , তিনিও সোনার গয়না ছাড়া বের হন না পারতপক্ষে !! কিন্তু এবার এজন্য যথেস্ট মাশুল দিতে হল !!
এবার রিক্সা ওয়ালা তাকে টাকা দেওয়ার নির্দেশ দিল । তিনি ব্যাগ খুলে ১ হাজার টাকার একটা নোট রিক্সাওয়ালাকে দিলেন ।
 অতঃপর রিক্সা ওয়ালা তাকে " ফি আমানিল্লাহ" বলে বিদায় নিল, বিদায় নেওয়ার আগে অবশ্য মুল্যবান পরামর্শ দিতে ভুলল না- " আফা আমি ত আপ্নারে নিতে ফারলাম না , আপ্নে আরেক টা রিক্সা নিয়া বাসায় চইলা যাইয়েন" !
ভাগ্যিস তিনি সেই পরামর্শ অক্ষরে অক্ষরে পালন করে বাসায় ফিরছিলেন !
 এই হারানোর বেদনার মধ্যে ও অবশ্য প্রাপ্তির আনন্দ আছে যৎকিঞ্চিত ! তার ব্যাগে ১৫ হাজার টাকা ছিল, মাত্র ১ হাজার টাকাই গেছে, বাকি ১৪ হাজার ব্যাগেই রয়ে গেছিল !!
বিষাদে হাল্কা হরিশ !! 
এই অবিশ্বাস্য ঘটনার স্থান - ঢাকার বনশ্রী ; কাল - আজ সকাল সাড়ে ১০ টা ১১ টা ; পাত্রী - আমার খালা !! তিনি ফেনী থাকেন । একমাত্র মেয়ে কে ঢাকায় একটা প্রাইভেট ইউনিভার্সিটিতে ভর্তি করাইছেন, ঢাকায় শিফট করবেন, বোনের বাসা থেকে বাসা খুজতে বের হইছিলেন, পথিমধ্যে এই ঘটনা !! 
এই টা কোন জাতের বুজরুকি ঠিক বুঝলাম না ! ঘটনা ঘটার বেশ কিছুক্ষন পর ভিক্টিম কিছুটা ধাতস্থ হয়, তবে জ্ঞান হারায় না এবং কি ঘটছিল সেটা অবিকল মনে রাখতে পারে !! অদ্ভুত !!
হিপ্নোটিজমের কথা জানি, কিন্তু সে জন্য ভিক্টিম কে চোখের দিকে কিছুক্ষন তাকাতে হবে । কিন্তু এই অদ্ভুতুড়ে সম্মোহনের মানে কি ! 
বছর তিনেক আগে এরকম আরেকটা ঘটনার পরোক্ষ সাক্ষী হৈছিলাম । পাশের বাসার আণ্টি ডায়বেটিস রোগী ছিলেন, প্রতিদিন ফজরের নামাজের পর ভোরবেলা হাটতে বেরুতেন । আগা গোড়া বোরখা মন্ডিত, এমন কি হাতে হাতমোজা, পায়ে জুতা পরে বের হন তিনি । একদিন হঠাত রাস্তায় এক বিকট জোব্বা পরিহিত দাড়ি ওয়ালা বিশালদেহী লোক তার পথ আগলে দাড়িয়ে হাতের চুড়ি আর গলার চেইন খুলে দিতে নির্দেশ দেয় । একটা ঘোরের মধ্যে তিনি স্বেচ্ছায় চুড়ি চেইন খুলে দিয়ে দিলেন, মিনিট দশেক পর সম্বিত ফেরে তার !! তার পোষাকের বিস্তারিত বর্ণনার কারণ - তার অলংকার গুলো চোখে পড়ার কথা না, যেহেতু তার অপাদমস্তক সম্পুর্ণ ঢাকা ! তাইলে ঐ লোক বুঝলো ক্যামনে যে, তার গলায় এবং হাতে স্বর্ণালঙ্কার আছে !? 
প্রতারণার নিত্য নতুন ষ্ট্র্যাটেজী দেখতে দেখতে ক্লান্ত ! কত বিচিত্র প্রজাতির ফাঁদ । যে পাতা আছে এই বাংলার পথে প্রান্তরে, তার কোন ইয়াত্বা নাই !! কিন্ত এসব কি ! এ কেমন তরো আধ্যাত্তিক প্রতারণা নাযিল হইল বাঙ্গালীর উপ্রে !! 
সে যাই হোক একটু সাবধানতা অবলম্বন আবশ্যক, মেয়েরা একটু বেশি সাবধান ....... কোন রিকশাওয়ালা কাগজ টাগজ হাতে দিলে প্রথমেই ঘুরাই ২ টা থাবড় দিবেন, সিম্পলী কাপল অভ থাবড় ! ...তাছাড়া সিএনজি তে একা থাকা অবস্থায় এমন কিছু ঘটলে হয়ত মনের অজান্তেই কিডন্যাপড হয়ে যাবেন !! এদেশে মুক্তিপন ব্যাবসা ত বহু আগে থেকেই প্রচলিত, অত্যন্ত লাভজনক
ব্যাবসা ! খুবই দ্রুত বিকাশমান শিল্প ! যদি মুক্তিপনের টাকার সামগ্রিক হিসাব জিডিপিতে যোগ হত, তাইলে নির্ঘাত জিডিপির ফিগারে একটা পজেটিভ ইম্প্যাক্ট পড়ত ! অতএব সাবধানতা আবশ্যক ......
রিক্সাওয়ালা/ সিঞ্জিওয়ালার আহবাণে বিদ্যাসাগর সাজার কোন মানে নাই ......

