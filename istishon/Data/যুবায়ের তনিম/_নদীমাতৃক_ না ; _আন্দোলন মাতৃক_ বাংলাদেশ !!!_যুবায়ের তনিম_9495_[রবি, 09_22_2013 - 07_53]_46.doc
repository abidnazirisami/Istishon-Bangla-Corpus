_নদীমাতৃক_ না ; _আন্দোলন মাতৃক_ বাংলাদেশ !!!


বাংলাদেশ একটি আন্দোলন মাতৃক দেশ .... এখানে বিনা নোটিশে যে কোন ধরণের আন্দোলন সেকেন্ডের মধ্যে দানা বেঁধে ওঠে ! কিন্তু কিছু কিছু আন্দোলন রীতিমত  অবিশ্বাস্য, অর্থাত বিশ্বাস করতে মন চায় না যে ,এই সব কারণে ও আন্দোলন দানা বেঁধে উঠতে পারে ...
যেমন গার্মেন্টস শ্রমিকদের ন্যূনতম মজুরির জন্য  আন্দোলন- মাঝে মাঝে  আবার সারামাস উদয়স্ত পরিশ্রমের পর, পাওনা  বেতন ভাতার জন্য ও আন্দোলনে নামতে হয় তাদের !!! আমাদের কাছে এসব ঘটনা যতই স্বাভাবিক মনে হোক না কেন , সভ্য দেশ গুলো তে এটা অবিশ্বাশাস্য ঘটনা হিসাবেই বিবেচিত হয় !!!!  বিপিএলের চুক্তির টাকা আদায়ের  জন্য ও দেশী বিদেশী ক্রিকেটারদের আন্দলনে নামতে হল,  যা পাকিস্তান বা শ্রীলঙ্কার মত গরীব-ছরিব ক্রিকেট বোর্ডের  ঘরোয়া ক্রিকেটে টুর্নামেনে ও ঘটে না!!!  
 এসবের ধারাবাহিকতায় এবার এক পাবলিক বিশ্ববিদ্যালয়ের শিক্ষকদের ও প্রাপ্য  বেতন-ভাতার জন্য  আন্দোলনে নামতে দেখলাম !!! এও কি সম্ভব !!!
বিশ্ববিদ্যালয়ের শিক্ষকরা বিভিন্ন দাবিতে আন্দোলন করতেই পারে,  কিন্তু প্রাপ্য বেতনের জন্য কেন তাদের কে উপাচার্যের পদত্যাগের দাবিতে আন্দোলনে নামতে হবে !!!?  এটা একটা নির্বাচিত সরকারের জন্য অনেক বড় ব্যার্থতা ....
প্রতিদিন দেশের আনাচে কানাচে এরকম অসংখ্য আন্দোলন দানা বেঁধে উঠে, তারপর ২/৪ দিন পরেই ঠাণ্ডা হয়ে যায় ..... আন্দোলনরত পাবলিকরা যদি মিডিয়ার কাভারেজ পায়,  তাইলে আন্দোলন টা একটু গতি পায়, কয়েক দিন লাস্টিং করে ....বআর ভাগ্যে মিডিয়ার কাভারেজ না জুটলে, সেই আন্দোলন একদিনের মধ্যেই "কোমায় " চলে যায় ... এক্ষেত্রে তাই "মিডিয়া ভাগ্য" একটা বিশাল ফ্যাক্টর....
যাই হোক ধান ভানতে শিবের গীত বহুবার গাইলাম,  মোদ্দা কথা-  "নদীমাতৃক বাংলাদেশ" ডায়ালগটা এখন বাস্তবতা বহির্ভূত .... কারণ এদেশের নদী'রা এখন আর আগের মত নাই, এগুলো এখন নালায় রূপান্তরিত হৈছে পাবলিকের কল্যাণে !!!! একেক টা নদী যেন একেকটা অফুরন্ত বর্জ্য ভান্ডার...... এহেন বাস্তবতায়, বাংলাদেশ কে নদী মাতৃক বলাটা অন্যায় এবং মিথ্যাচার, তাই একে বলতে হবে নালামাতৃক বাংলাদেশ !!!
কিন্তু "নালামাতৃক বাংলাদেশ" কথা টা প্রেস্টিজ পাংচার করার জন্য যথেষ্ট ....
তাই বাংলাদেশ কে "আন্দোলনমাতৃক দেশ" আখ্যায়িত করাটাই হবে সব দিক্‌ থেকেই যুক্তিযুক্ত ...... এ উপলক্ষে সরকারের কাছে একান্ত নিবেদন , বাংলাদেশ কে "আন্দোলন মাতৃক " দেশ হিসাবে ঘোষণা করা হোক .... 
নৈলে কিন্তুক .................... কোরবানি ঈদের পর পরই বৃহত্তর আন্দোলন কর্মিসুচী গ্রহণ করা হবে ...

