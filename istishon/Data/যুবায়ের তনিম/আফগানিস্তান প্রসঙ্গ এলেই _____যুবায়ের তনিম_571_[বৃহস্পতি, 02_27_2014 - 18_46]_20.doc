আফগানিস্তান প্রসঙ্গ এলেই ____


আফগানিস্তান প্রসঙ্গ এলেই সাধারণত বিশ্ববাসীর স্মৃতিতে প্রথম যে শব্দটা ঝাপটা মারে, তা হচ্ছে "তালেবান"! খুব অল্প সময়ের মধ্যে এরা আফগানিস্তান কে সম্পুর্ণ জঙ্গী রাস্ট্রে পরিণত করে অরাজকতার চারণ ভুমি বানিয়ে ছেড়েছিল । ঐ সময় সেদেশ থেকে 'হাফপ্যাণ্ট মন্ডিত' ফুটবল স্রেফ গায়েব হয়ে যায় !! কোন খেলায় চার ,ছক্কা হলে উচ্ছাসিত হয়ে চিল্লাচিল্লি বা তালি দেয়া মাকরুহ, তাই সেসব করা যাবে না, তবে খুব বেশি ভাল্লাগলে সুবহানাল্লাহ, আলহামদুলিল্লাহ বা দরুদ শরিফ পড়া যাবে !! 
মেক্সিকো ,কলম্বিয়া, পেরু ইত্যাদি দক্ষিন আমেরিকান দেশ গুলোতে আফগানিস্তান প্রসঙ্গ এলে, তাদের মাথায় প্রথম যে শব্দটা ধাক্কা মারে , তা হচ্ছে "হিরোইন" ! নাহ, আফগানিস্তানে গন্ডায় গন্ডায় হলিউডি বা বলিউডি সিনামার হিরোইন জন্মায় না ; এইটা নেশার হিরোইন !! যার প্রধান উপাদান পপি ফুলের সিংহভাগই একক ভাবে সাপ্লাই দেয় আফগানিস্তান ! হিরোইনের উতপাদন এবং যথেচ্ছ ব্যাবহার হয় মুলত দক্ষিন আমেরিকা এবং স্পেন, ইটালীর মত মাফিয়া পরিবেষ্টিত কিছু ইউরোপিয়ান এবং পুর্ব ইউরোপের বেশ কিছু দেশে । তাই সেখানর মানুষের কাছে আফগানিস্তান মাদকের অভয়ারণ্য হিসেবেই বিপুল ভাবে সমাদৃত !!!! সুতরাং আফগানিস্তানের প্রসঙ্গ এলে সঙ্গত কারণেই , তাদের মাথায় প্রথম যে শব্দ টা খেলে ,তা হচ্ছে "মাদক" বা "হেরোইন !!
আর আফগানিস্তান প্রসঙ্গ এলে প্রথমে আমার মনে পড়ে রবীন্দ্রনাথের মিনি এবং সেই কাবুলিওয়ালার কথা !! বিশাল শরীরের সেই কাবুলি ওয়ালার ততোধিক বিশাল মন ! রবীন্দ্রনাথের সেই ছোট গল্পের উছিলায় সন্তান বাতসল্য কি জিনিস , তা ছোট বেলাতেই বুঝে গিয়েছিলাম !! দানবাকৃতির একজন খুনীর মনেও যে কারো কারো প্রতি প্রগাঢ় ভালবাসা থাকতে পারে , তা প্রথম বারের অনুধাবন করছিলাম সেই গল্পের মাধ্যমে । 
 আজ আফগান রা অশিক্ষিত, বর্বর, জঙ্গী, নারী নির্যাতনকারী, মাদক পাচারকারী , কথায় কথায় মানুষ খুন এবং বোমাবাজি করতে অভ্যস্ত - ইত্যাদি ইত্যাদি হাজারো নেতিবাচক পরিচয়ে পরিচিত করার মুল কারিগর তালেবানরা ! দেশ টা কেবল ধ্বংস'ই করছে, গড়তে পারে নাই ......
তবে ইদানিং তাদের ফুটবল এবং ক্রিকেট খেলা দেখে মনে হচ্ছে, উপরোক্ত সকল নেতিবাচক পরিচয়ের পাষান ভারের খপ্পর থেকে শিঘ্রই শুভ মুক্তি ঘটবে তাদের। 
 আজ ও অসাধারণ খেলছে তারা,কিন্তু জেতার প্রবল সম্ভবনা সত্বে ও উমর আকমলের দেয়া সহজ ক্যাচ টা হাতানোর মাশুল হিসাবে শেষ মেশ ম্যাচ টাই হাতিয়ে দিতে হল তাদের , নিতান্তই দুর্ভাগ্য ! নৈলে আজই হয়ত বিশ্ব তাদের আগমনী বার্তা পেয়ে যেত। 
 যুদ্ধ বিধধস্ত এই দেশ টা আনন্দের উপলক্ষ তেমন একটা পায় না, এক সময় আমরাও আনন্দের উপলক্ষ্য পেতাম না বললেই চলে, তখন ক্রিকেট ই ছিল "জাতীয় জীবনে আনন্দে"র একমাত্র উপলক্ষ্য ! মনে হচ্ছে, আফগানদের ক্ষেত্রে ও একৈ ইতিহাসের পুনরাবৃত্তি ঘটতে যাচ্ছে !! 
বাংলাদেশের মতই জঙ্গীবাদ মুক্ত হয়ে বিশ্বের বুকে মাথা তুলে দাড়াক আফগান রা, সেই প্রত্যাশায় ..

