গণতন্ত্রের আব্বু - এরশাদ কাক্কু !!


এ এক ঘোর কলিকাল, রোজ কেয়ামতের লক্ষন ... !! একটু আগে টিভিতে দেখলাম  এরশাদ "বিপুল পরিমান উত্সাহ- উদ্দীপনার সাথে " আজ নূর হোসেন দিবস/গণতন্ত্র দিবস উদযাপন করলেন ... এ উপলক্ষ্যে দেয়া বক্তৃতায় দাবী করেন, নূর হোসেন কে তিনি হত্যা করেননি ,হত্যা করেছে বিম্পি আওয়ামীলীগ ! এ সময় এদেশের সত্যিকারের গণতন্ত্রের প্রতিষ্ঠাতা/ জন্মদাতা হিসাবে নিজেকে দাবি করেন তিনি !!
উল্লেখ্য ,তিনি এ পর্যন্ত কোন সন্তানের জন্মদাতা বা প্রতিষ্ঠাতা হতে না পারলে ও , গণতন্ত্রের জন্মদিতে তার কোন সমস্যা হয় নাই । সকলের অবগতির জন্য জানানো যাইতেছে যে , বর্তমানে তিনি এবং গণতন্ত্র দুজনেই সুস্থ আছেন...... 
এ এক অদ্ভূত দেশ ,যেখানে বিজয় দিবসের উতসবে ''সবার আগে কুসুমবাগে'' রাষ্ট্রীয় মর্যাদায় দেশদ্রোহী রাজাকাররা গাড়িতে পতাকা ঝুলিয়ে মুক্তিযোদ্ধাদের স্মৃতির উদ্দেশ্য পুস্পস্তবক অর্পন করতে যায় .... আর গণতন্ত্রের হত্যাকারী লেজেহোমো , জনসমক্ষে নিজেকে গণতন্ত্রের প্রতিষ্ঠাতা দাবী করেন ..... সব সম্ভবের দেশে এভাবেই কাটে দিন রাত .... যেখানে চাইলেই দিন কে রাত , আর রাতকে দিন বানানো কোন ব্যাপারই না ....
-----------------------------------
ঠিক ১ বছর আগে 'শহীদ নুর হোসেন' দিবস উপলক্ষে এরশাদের এই মহত বক্তব্য শুনে এই স্ট্যাটাসটা মারছিলাম ... আর আজ বরবর ১ বছর পর আবারো এই দিবস উপলক্ষে এর্শাদ  জনগনের জন্য আরেকবার পিউর বিনোদনের ব্যাবস্থা করলেন  !!! গতকালের প্রথম আলোর হেডিং -
গণতন্ত্রের ভবিষ্যত্ নিয়ে গভীরভাবে উদ্বিগ্ন এরশাদ !!
জাতীয় পার্টির চেয়ারম্যান এরশাদ বলেছেন, গণতন্ত্রের অজানা ভবিষ্যত্ নিয়ে তিনি গভীরভাবে উদ্বিগ্ন !! বিবৃতিতে এরশাদ দাবি করেছেন, তাঁর শাসনামলের পর গণতান্ত্রিক শাসন ‘নামেমাত্র’ বহাল থাকলেও গণতান্ত্রিক আচার-আচরণ-পরিবেশ ২২ বছর ধরে বিঘ্নিত হয়ে আসছে !!!!!! তাঁর মতে, এখন গণতন্ত্রের নামে যা চলছে তাকে হিংসা-হানাহানি-সংঘাত ও প্রতিহিংসা চরিতার্থ করার প্রবণতা বলা যায়।
তিনি আরো বলেন, ‘আমার শাসনামলের পর এ পর্যন্ত রাজনৈতিক সহিংসতায় আড়াই হাজারের বেশি মানুষের প্রাণহানি ঘটেছে বলে পত্রিকায় খবর প্রকাশিত হয়েছে ..... বর্তমানে দেশে সংঘাতময় পরিস্থিতি ভয়াবহ আকার ধারণ করেছে। তাই গণতন্ত্রের ভবিষ্যত্ নিয়ে আমি আতঙ্কিত হয়ে পড়েছি" !!!!!!!!!!!!!!!!!! (বিঃদ্রঃ আমার গোডাউনের সমস্ত আশ্চর্যবোধক চিহ্নের স্টক শেষ, তাই চাইলেও এর চেয়ে বেশি আশ্চর্যবোধক চিহ্ন ব্যাবহার করা যাচ্ছে না)
এই হৈল কাক্কুর হাল অবস্থা !!! তিনি'ই গণতন্ত্র চাওয়ার "অপ্রাধে"  নুর হোসেন কে নির্মম ভাবে হত্যা করলেন, আবার তিনি'ই নুর হোসেনের মৃত্যু বার্ষিকীতে বিশেষ আলোচনা অনুষ্ঠানের এন্তেজাম করে গনতন্ত্রের মানসপুত্র শহীদ নুর হোসেনের অবদানের কথা কৃতজ্ঞতার সাথে স্মরণ করেন, সেই সাথে আবার বিনা পয়সার ফ্রি এন্টার্টেইনমেন্ট হিসাবে "গণতন্ত্রের জন্য গভীর ভাবে উদ্বিগ্ন বোধ ও করেন !!! অর্থাত তিনি, সাপ হৈয়া দংশন করেন,  সেই সাথে আবার ওঝা হইয়া ঝাড় ফুক ও  করেন আরামসে !! 
কিছু দিন আগে শাহরিয়ার কবিরের একটা  কলামে নিচের এই অসাধারণ উক্তিটা পড়ছিলাম -
"বাঘে যখন ঘাস খায়, ডাক্তার যখন ভগবানের নাম নেয়, তখন বুঝতে হবে সর্বনাশের আর বাকি নেই" !!!
শাহরিয়ার কবিরের সাথে সম্পুর্ণ সহমত পোষন করে বলতে চাই - কথা সত্য আসলেই 'সর্বনাশের আর বাকি নাই' বোধয় ......

