মানুষ ভাবে এক, হয় আরেক !!


জাতীয় পরিচয় পত্রের জন্য ছবি তুলতে গেলাম সাড়ে ৩ টার দিকে । ভাবলাম যেহেতু ৪ টা পর্যন্ত কার্যক্রম চলবে সেহেতু শেষ সময়ে যাওয়াই মঙ্গল , কিউ দাড়ানোর ঝক্কি ঝামেলায় পড়তে হবে না ! কিন্তু বিধি বাম, সেই চিরন্তন সত্যের আফসোস মুলক চক্কর -
"মানুষ ভাবে এক, হয় আরেক" !!! 
অতঃপর ঢুকতেই দেখি রীতিমত কুম্ভ মেলার ভিড়, সুবিশাল কিউ ! নগদেই হয়রান পেরেশান অবস্থা !! কিউ দেখেই কাইত ! এ সময় চোখের সামনে দেবদুত হিসাবে বন্ধু রাসেলের আবির্ভাব, ছবি তুলে বের হচ্ছিল । তারপর যা করার সেই করল, বুলেটের গতিতে ফর্মালিটিস কমপ্লিট ! তারপর ডিরেক্ট ছবি তোলার রুমে, লাইনের ধার আর ধারতে হইল না !
সেই রুমের ভেতরে ও প্রচুর পাব্লিক, যার - অর্ধেক দখল করিয়াছে নারী, বাকি অর্ধেক নর !! ছেলেদের দিকে তাকানোর ফুসরত আমার কখনোই থাকে না ! কেন জানি আমার নজর অটোমেটিক্যালি মেয়েদের ওপর নাযিল হয় সব সময় ! এখানেও তার ব্যাত্যয় ঘটার কোন কারণ ছিল না । দৃস্টি মেয়েদের ওপরই বর্ষিত হইল ! তার পর বুঝলাম কেন আজ সুর্যের দেখা পাওয়া যায় নাই ! চন্দ্র সুর্য সবই তো ছবি তোলার রুমে আস্তানা গাড়ছে , সুতরাং সুর্যের দেখা পাওয়ার সিস্টেমই নাই !
এত সব চন্দ্র সুর্যের দুয়েক জনের দিকে হালকা দৃস্টি বর্ষন করতে না করতেই ছবি তোলার ডাক পড়ল ! এইবার পুরাই মাথা নস্ট - শালার এত কুইক আমার ছবি তুলতে কইছে কে !? আরেক্টু দেরীতে আমার ডাকলে কি এমন মহাভারত অশুদ্ধ হইত !!??
প্রথমে মনে হচ্ছিল যত দ্রুত বের হওয়া যায়, ততই মঙ্গল; আর এখন মনে হচ্ছে যত দেরীতে বের হওয়া যায়, ততই মঙ্গল !!
আফসোস, মানুষ ভাবে এক, হয় আরেক !!

