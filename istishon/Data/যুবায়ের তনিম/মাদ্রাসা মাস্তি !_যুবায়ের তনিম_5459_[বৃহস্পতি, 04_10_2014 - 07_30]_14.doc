মাদ্রাসা মাস্তি !


* জর্জ হ্যারিসন কে নিয়ে লেখা থাকবে তবে ছবি বাদ !
* বইয়ের প্রচ্ছদে ছবির কিশোরী হিজাবে মাথা ঢাকবে, কিশোর পরবে পায়জামা ! (কোন রঙ্গের পায়জামা পরবে, সেই নির্দেশনাটা দিয়া দিলে পাবলিকের কিঞ্চিত উপকার হৈত !)
* লালন শাহ, বিপ্রদাশ বড়ুয়া, জ্ঞান দাশ সহ কয়েকজনের লেখা বাদ !
এই খবরটা প্রথম আলোর আজকের হেডিংয়ে দেখব, তা কখনো কল্পনাই করি নাই ! এরকম কৌতুককর খবর হয়ত রস+আলো টাইপের ফান ম্যাগাজিনে আসতে পারে স্যাটায়ার হিসাবে, কিন্তু পত্রিকার হেডলাইন এরকম হবে, সেটা ত কল্পনা করতেও কস্ট হবার কথা ! সরকারের মাথা টাথা ঠিকাছে ত ? 
জর্জ হ্যারিসন কে নিয়ে লেখা থাকবে, তবে ছবি বাদ !!! কেন !!! ??? সে ইহুদী নাসারা - এজন্য ? তাইলে ত তার কাহিনী ও বইতে থাকা উচিত না, ছবি পরের হিসাব !! আর যদি ধর্মীয় ব্যাপার না হয়, তাইলে তার ছবি ছাপতে অসুবিধা হবে কেন ? তিনি ত বেগানা মহিলা না !
ইসলামে মানুষ বা কোন প্রাণীর ছবি বা মুর্তি বানানো হারাম । এমনকি যে রুমে মানুষ বা কোন প্রাণীর ছবি বা মুর্তি থাকে, সে রুমে নামাজ পড়লে, নামাজ কবুল হবে না ! সে হিসাবে ঠিকাছে ! কিন্তু ........ আমি জানি না , সেসব বইতে বঙ্গবন্ধুর ছবি আছে কিনা । যদি বঙ্গবন্ধুর ছবি থাকে, তাইলে তার ছবি ছাপাতে সমস্যা কি ?
আর লালন শাহ, বিপ্রদাশ দের লিখা বাদ কেন পড়বে !? 
আমার ধারণা, খুব সম্ভবত মাদ্রাসার ছাত্র ছাত্রী এবং শিক্ষকদের মাথা থেকে সাম্প্রদায়ীকতার ভুত তাড়ানোর জন্যই হয়ত সরকার মাদ্রাসার কারিকুলামে পরিবর্তন আনার জন্য উদগ্রীব এবং এ কারণেই এই সংশোধনের আয়োজন !
ভাল উদ্যোগ, সন্দেহ নাই ! কিন্তু যে সাম্প্রদায়িকতার ভূত তাড়াতে এতো আয়োজন, কারিকুলামে পরিবর্তন- সেখানে যদি কেবল মাত্র অন্য ধর্মের অনুসারী হওয়ায় কারো গল্প কবিতা বাদ পড়ে , তাইলে ক্যাম্নে কি !? এটা ত উল্টা সাম্প্রদায়িকতাকে উসকে দেওয়া !!
মাদ্রাসার সিলেবাসে কি জাতীয় সঙ্গীত বিষয়ে কিছু বলা আছে !? তাদের কে কি জাতীয় সঙ্গীত গাইতে হয় !? যদি থাকে , এবং তাদের কে যদি অন্যান্য স্কুলের মতই নিয়মিত জাতীয় সঙ্গীত গাইতে হয় , তাইলে অবিলম্বে মাদ্রাসার কারিকুলাম থেকে জাতীয় সঙ্গীত এবং রবীন্দ্রনাথ, দুটো বিষয়কেই যথা শীঘ্রী বাদ উচিত, কারণ রবীন্দ্রনাথ ও ভিন্ন ধর্মের অনুসারী !
শেষের কৌতুকঃ-
ভূত ও আছর: বিস্ময়কর হলেও সত্য, পরিমার্জন কমিটি অষ্টম শ্রেণীর বাংলা বইয়ে মানিক বন্দ্যোপাধ্যায়ের ‘তৈলচিত্রের ভূত’ গদ্যটির শিরোনাম পরিবর্তনের সুপারিশ করেছে। তারা ‘ভূত’ শব্দটি বাদ দিয়ে ‘তৈলচিত্রের আছর’ নামকরণের প্রস্তাব করে। তবে স্টিয়ারিং কমিটির একজন সদস্য সভায় জানান, কোনো লেখকের দেওয়া শিরোনাম পরিবর্তন করা যায় না। তাই এই কমিটির প্রস্তাব অনুমোদন করা হয়নি।

