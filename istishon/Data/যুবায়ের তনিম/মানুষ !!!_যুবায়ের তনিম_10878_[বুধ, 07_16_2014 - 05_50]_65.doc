মানুষ !!!


গতকাল হিস্ট্রি বা ডিসকভারি চ্যানেলে একটা অদ্ভুত কেস হিস্ট্রি দেখলাম ! একজন সৎ এবং পরোপকারি পুলিশ অফিসারের গল্প । সে মিলিটারি স্কুলের সর্বোচ্চ নাম্বার পাওয়া ছাত্র । পেশাগত বা সামাজিক জীবনে তার বিরুদ্ধে কোন অভিযোগ নাই । পেশাগত জীবনে অত্যন্ত সফল পুলিশ অফিসার, বাসায় দায়িত্ববান স্বামী এবং স্নেহময় পিতা ! 
কিন্তু এই ফেরেশতার মত আদমী আদতে একজন সিরিয়াল র্যাপিস্ট ছিলেন ! সান ডিয়াগোতে দায়িত্ব রত অবস্থায় ২৮ টি ধর্ষন করেছেন, প্রায় সবগুলোই বয়ফ্রেন্ডের প্রায় সামনে, ভিক্টিম কে দিয়েই বয়ফ্রেন্ডের হাত পা বেধে রাখত ! পরে তার ১৮০ বছর কারাদন্ড হয় ! 
স্কটিশ কিংবদন্তি লেখক রবার্ট লুই স্টিভেন্সনের বিশ্বখ্যাত " ডঃ জেকিল এন্ড মিঃ হাইড" আমরা অনেকেই হয়ত পড়ছি । দ্বৈত সত্ত্বার গল্প । ডঃজেকিল দিনের বেলায় এক সাক্ষাৎ দেবদুত , মহৎপ্রান ব্যাক্তিত্ব, শত শত মানুষের জীবন বাচান । আর রাতের বেলা স্বআবিস্কৃত ট্যাব্লেট খেয়ে হয়ে যেত- সাক্ষাৎ যমদুত ! হয়ত দিনের বেলা যার জীবন বাচাইছে,রাতে তারেই হত্যা করল !! 
এবার এই গ্রেডের একজন বঙ্গ দেশীয় এস আই'র কীর্তি শোনেন !
রাজধানীর মিরপুর থানা থেকে সদ্য প্রত্যাহার হওয়া উপপরিদর্শক (এসআই) জাহিদুর রহমান খানের হাতে চলতি বছরেই তিনজন প্রাণ হারিয়েছেন ! সর্বশেষ গত শনিবার গভীর রাতে রাজধানীর শংকর এলাকা থেকে আটক করা মাহাবুবুর রহমান ওরফে সুজন (৩৫) নামের এক ব্যক্তিকে তিনি পিটিয়ে মেরেছেন ! মাহাবুবুরের স্বজনেরা বলছেন, চাহিদামতো চাঁদা না দেওয়ায় এসআই জাহিদ এ ঘটনা ঘটিয়েছেন।
 আলোচিত এই এসআই এর আগে গত ফেব্রুয়ারিতে মো. জনি নামের এক বিহারি যুবককে পিটিয়ে হত্যা করেন । তিনি তখন পল্লবী থানায় কর্মরত ছিলেন। ওই ঘটনার পরে পল্লবী থানা থেকে তাঁকে প্রত্যাহার করা হয়। জনি হত্যার তদন্ত এখনো চলছে, এর মধ্যেই তিনি মিরপুর মডেল থানায় যোগ দিয়েছেন। গত রোববার মাহাবুkবুরকে হত্যার অভিযোগ ওঠার পর আবারও তাঁকে প্রত্যাহার করা হয়েছে।
 জনির ভাই ইমতিয়াজ বলেন, ‘জেলে গিয়া সাইফুল ও দুর্জয় নামে এই এলাকার আরও দুজনের সঙ্গে দেখা হয়। ওদেরও পা পিটায়া ভাঙছে জাহিদ স্যারে।’
গত জানুয়ারিতে জাভেদ হোসেন নামে এক যুবককে পায়ে গুলি করেন এসআই জাহিদ। পরে অতিরিক্ত রক্তক্ষরণে রাজধানীর জাতীয় অর্থোপেডিক হাসপাতাল ও পুনর্বাসন কেন্দ্রে জাভেদের মৃত্যু হয়। এ ছাড়া তাঁর বিরুদ্ধে চাঁদার দাবিতে আরও অনেককে ধরে এনে নির্যাতন, মামলার ভয় দেখিয়ে টাকা আদায়, পিটিয়ে হাত-পা ভেঙে দেওয়ার অভিযোগ রয়েছে। 
 এ গল্প গুলোর মধ্যে পার্থক্য হচ্ছে , সান ডিয়াগোর সেই পুলিশ র্যাপিস্ট একজন মানসিক বিকারগ্রস্ত লোক, তবে সে খুনী না ।
সৌভাগ্যক্রমে ২য় গল্পটা কাল্পনিক ! মহান ডঃ জেকিলের রাতের বেলা মিঃহাইডে পরিণত হবার পেছনের কারণ, তারই আবিষ্কৃত ঔষধের প্রভাব !
আর আমাদের বঙ্গসন্তান এস আই'র খুনীতে পরিণত হবার পেছনের কারণ মস্তিস্ক বিকৃতি বা ঔষধের প্রভাব না - একমাত্র কারণ টাকা !!
একজন মস্তিস্ক বিকৃত মানুষ অপরাধ করলে হয়ত মন রে বুঝ দেওয়া যায়, কিন্তু স্রেফ টাকার লোভে কাউরে খুন করলে তারে কি করা উচিত !! যে কিনা জানুয়ারী থেকে জুন পর্যন্ত কেবল এই "হাফ ইয়ার্লি ফিস্কেল ইয়ারে" ৩ টা খুন করছে মিনা-রাজুর আদলে , ২ এর নামতা জপতে জপতে ! 
একে আর যাই করা হোক, পুরস্কৃত করা নিশ্চই উচিত না ! কিন্তু সেটাই করা হল !
মিরপুরে প্রথম হত্যকান্ডের পর তাকে "আইওয়াশ মুলক" প্রত্যাহার করা হয় , তারপর তাকে পল্লবিতে পাঠিয়ে দেওয়া হয়, পল্লবির হত্যাকান্ডের পর সেখান থেকে প্রত্যাহার করে আবার মিরপুরে পোস্টিং দেওয়া হয় ! বিনা পয়সার ঢাকা ট্যুর , যাতে তার ক্ষমতা আরো ছড়িয়ে যায় !
আপনি একজন কে এক থানা থেকে প্রত্যাহার করে আরেক থানায় কাজ করতে পাঠান তাইলে লাভ আছে কিছু !? এর মানে কি দাড়ায় !? নিশ্চই বড়বড় কর্তা রা জড়িত । নইলে তাকে বাচাতে বড় কত্তাড়া এত ব্যাকুল হবেন কেন !? আমি মনে করি এসব কর্তাবাবুদের রিমান্ডে নিলে হয়ত আরো বহু কিছু বের হয়ে আসবে । নারায়ন গঞ্জের র্যাব প্রধানের কান্ডকীর্তি ত আমরা ভুলে যাই নাই !! এই কর্তারা আরো বড় অপরাধী, এদের ও প্রকাশ্যে বিচার হওয়া উচিত । 
 ভাল-খারাপ সব কিছুরই একটা গ্রেড আছে- এমন কি দোযখের ও ! সবচেয়ে নিকৃষ্টতম দোযখের নাম "হাবিয়া দোযখ ! আলোচ্য সিরিয়াল ক্রিমিনালদের মধ্যে সবচেয়ে নিকৃষ্ট হচ্ছে এস আই জাহিদ আর তার গ্যাং লিডাররা ! 
এরা রক্ষক হয়েও ভক্ষক ! আসলে ছেলে বেলা থেকেই দেখে আসতেছি শিয়ালের কাছে মুর্গি বর্গা দেওয়ার এই ধারাবাহিক মেগা সিরিয়াল ! এদেশের দুর্ণীতি দমন ব্যুরো দুর্ণীতির আড্ডাস্থল, মাদক দ্রব্য নিয়ন্ত্রন অধিদপ্তরের পাবলিকেরা মাদকাসক্ত, আইন শৃঙ্খলা রক্ষাকারী বাহিনীর জাহিদ আর তার বসেরা আইন ভঙ্গের প্রধান কারিগর ! এমনকি সামাজিক জীবনে দেখা যায়, ছাত্রী মানুষ করার মহান দায়িত্বপ্রাপ্ত চ্যাংড়া শিক্ষকেরা সাধারণত ছাত্রীর বাপ মা কে বিবাহ বিষয়ক দুশ্চিন্তা থেকেও মুক্তি দিয়ে দেয় ! এই হৈল অবস্থা !!
এভাবেই চলুক তাইলে, অবিলম্বে এই এসআই রে উচ্চতর ট্রেনিং য়ের জন্য আফগানিস্তান বা সুদানে রপ্তানী করা হোক, যাতে তার পারফরম্যান্স আরো ভালো হয় ! আশা করি তিনি ট্রেনিং শেষে দেশে এসে প্রতিমাসে একটা করে খুন করার তৌফিক অর্জন করবেন !

