পার্টি মাতৃক বাংলাদেশ !


নিঃসন্দেহে বাংলাদেশ একটি "পার্টি"মাতৃক দেশ, প্রত্যহ ইহাতে ২/৪ টা 'পার্টি' পয়দা হয় । অজ্ঞান পার্টি, হাফপ্যান্ট, মলম পার্টি ইত্যাদি বিবিধ প্রজাতির পার্টির ধারাবাহিকতায় আজ একেবারে আনকোরা নতুন পার্টির খোজ পেলাম পত্রিকায় - "সালাম পার্টি" !
বিচিত্র এই সালাম পার্টির কাজ হচ্ছে রাস্তাঘাটে টার্গেট করা পাবলিক কে সালাম দিয়ে পরিচিত লোকের মত আলাপ জমানো ,তারপর কথা বলতে বলতে একটু নির্জন জায়গায় গিয়ে অস্ত্রের মুখে সবকিছু লুট করা !! চট্টগ্রাম বাসীর জন্য দুঃসংবাদ -এ পার্টির দৌরাত্ন্য চট্টগ্রামেই বেশি ! গতকাল এদের ৩/৪ জন কে গ্রেফতার করার পর এদের পরিচয় প্রকাশ পায় । এরা স্বচ্ছল পরিবারের সন্তান, কিন্তু ইয়াবা আসক্ত, টাকার জন্য বিচিত্র এই ধান্ধাবাজি ! এ কথা অনস্বীকার্য যে বাংলাদেশের ধাপ্পাবাজ রা চরম ইনোভেটিভ ! 
তবে আমার সমস্যা অন্য জায়গায় ..... কিছুদিন আগে বোরখা পার্টি নামে এক অদ্ভুত পার্টির ব্যাপারে অবগত হৈছিলাম । এদের কাজ হচ্ছে রাস্তায় দাড়িয়ে কাউকে টার্গেট করা; তারপর টার্গেট করা পাবলিকের আশেপাশে গিয়ে কান্নাকাটি করে তাকে ইমোশনালি ব্ল্যাকমেইল করা ! সেই ব্যাক্তি দয়াপরবেশ হয়ে তার কাছে গিয়ে কান্নাকাটির কারণ অনুসন্ধান করতে গেলেই ধরা ! দুঃখের ফিরিস্তি দিয়ে তাকে বাসায় পৌছে দেয়ার আব্দার করে ! তারপর জায়গা বরাবর গিয়ে সব কিছু কেড়ে ত নেয়ই, সেই সাথে জোর করে আপত্তিকর ছবি তুলে সারা জীবনের জন্য ধারাবাহিকভাবে ব্লাকমেইলিং করার বন্দোবস্ত ও হাসিল করে নেয় !
এখন বাস্তবেই যদি কেউ বিপদে পড়ে কারো সাহায্য চায় , তখন কেউ কি আদৌ তাকে সাহায্য করতে এগিয়ে আসবে !? কিংবা সাহায্য করতে এগিয়ে যাওয়া কি যৌক্তিক ?
এখন থেকে রাস্তা ঘাটে কেউ সালাম দিলেই পাবলিক হয়ত আতঙ্কিত হবে কিংবা সন্দেহের দৃষ্টিতে তাকাবে ! 
এভাবে চললে তো "অতিথি পরায়ন বাঙ্গালী" হিসেবে আমাদের ঐতিহ্যগত পরিচয়টাই ত মুছে যাবে ! বিশ্বাসের কবর এভাবেই রচিত হয় ! বিশ্বাসের যদি এমন সকরুন মৃত্যু হয়, তাইলে আর কি নিয়ে বা কিসের আশায় বাচবে মানুষ !?

