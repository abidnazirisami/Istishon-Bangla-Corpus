১৪ কোটি লাইসেন্সের হে মুগ্ধ জননী , রেখেছ ড্রাইভার করে - হেল্পার তো দাওনি !!!


প্রাচীন যুগ বা মধ্য যুগের মতো এই একবিংশ শতাব্দীর হাইব্রিড জমানায় ও যদি " ডিজিটাল যুগের সপ্তমাশ্চার্য " নির্বাচনের এন্তেজাম করা হয়, তবে অবশ্যই সেখানে বাংলাদেশের জয় জয়কার চলবে .... আশ্চর্য জনক বিষয়-আশয় পয়দা করার ব্যাপারে সোনার বাংলা রীতিমত কিংবদন্তির পর্যায়ে পৌছে গেছে, তাই সুনিশ্চিত ভাবেই বলা যায়, এক্ষেত্রে 'মনোপলি বিজনেসে'র মতোই যথাযথ কতৃপক্ষের "মনোপলি প্রেফারেন্স" অর্জনে সমর্থ হবে এই দেশ , ১০০% গ্যারেন্টেড .....১ থেকে ৭ পর্যন্ত লিষ্টের টপ টু বটম পুরাই বাংলাদশের কব্জায় থাকবে , অন্যান্য দেশের ভাত নাই ........ কত শত সহস্ত্র অত্যাশ্চার্য ঘটনা যে এই ১৬ কোটি সন্তানের বিমুগ্ধ জননী প্রতিনিয়ত প্রোডাকশন দিয়ে যাচ্ছেন, তার কোন হিসাব নাই ...... 
এমন কোন দিন নাই, যেদিন কোন চমকে যাওয়ার মত ঘটনা ঘটে না ...... সে হিসেবে ,বঙ্গমাতা এক অত্যাশ্চার্য রত্নগর্ভা জননী ...... ডেইলি এতো অসংখ্য আজব ঘটনা পয়দা করেও বিন্দু মাত্র ক্লান্ত হয় না কখনোই ; নব উদ্যমে আরো হাজারো ঘটনার জন্ম প্রক্রিয়া "কনকর্ডের গতিতে" এগিয়ে নিয়ে যাচ্ছে .....
আজকের দিন টাও ব্যতিক্রম নয়, প্রঃআতে আরো এক পিস অত্যাশ্চার্য ঘটনা আবিষ্কার করে মাথা পুরাই নস্ট, যোগাযোগ মন্ত্রী গতকাল সংসদে বিম্পির এক সাংসদের প্রশ্নের জবাবে বলেছেন - 
দেশে বৈধ লাইসেন্স ধারী গাড়ি চালকের সংখ্যা ১৪ কোটি ৫ লাখ !!! আর দেশে বৈধ মোটর যানের সংখ্যা ১৯ কোটি ৫ লাখ ! তিনি আরো জানান, সারা দেশে ৫ লাখ লাইসেন্স বিহীন বা অবৈধ লাইসেন্সধারী চালক থাকতে পারে" .......!!!
এও কি সম্ভব !!! 
অবশ্যই সম্ভব এবং এ ধরনের ঘটনা অলরেডি ঘটছে ... কারণ যোগাযোগ মন্ত্রী সংসদে দাঁড়িয়ে নিশ্চই এতো বড় ভুল বা মিথ্যা তথ্য দেবেন না .... কিন্তু এমন ঘটনা কিভাবে ঘটল সেটারো একটা যৌক্তিক বা গ্রহণযোগ্য ব্যাখ্যা পাবলিক তার কাছ থেকে আশা করে, যেহেতু তিনি অন্যান্য মন্ত্রীদের চেয়ে নিজেকে আলাদা প্রমাণ করেছেন .. যদিও আমি মনে করি, এতে ওবায়দুল কাদেরের কোন দায় নেই, কারণ তিনি যোগাযোগ মন্ত্রনালয়ের দায়িত্ব গ্রহন করছেন মাত্র বছর খানেক আগে ......... তবু দায় থেকে যায়, কারণ এমন গাজাখুরি হিসাব কোন প্রশ্ন ছাড়াই তিনি ক্যাম্নে তার মন্ত্রনালয়ের কাছ থেকে নিলেন এবং এই জিনিস আবার জনসমক্ষে কিভাবে প্রকাশ করলেন !! 
সর্বশেষ আদম শুমারি অনুযায়ী ,যে দেশের মোট জনসংখ্যা প্রায় ১৬ কোটি, সে দেশে ১৪ কোটি বৈধ ড্রাইভিং লাইসেন্স ক্যামনে নাযিল হৈল , এ রহস্য নিয়ে দারুন কৌতুহলৌদ্দীপক গোটা দশেক ভারতীয় দক্ষিনী সিনেমা আরামসে বানিয়ে ফেলা সম্ভব ......... 
তাছাড়া তার হিসাবে এদেশে নিবন্ধিত গাড়ির সংখ্যা ১৯ কোটি ৫ লাখ, অথচ তিনি বললেন লাইসেন্স বিহীন বা অবৈধ ড্রাইভারের সংখ্যা ৫ লাখ হতে পারে ...!! সে হিসাবে ত , ৫ লাখ নয়, ৫ কোটি অবৈধ ড্রাইভার থাকার কথা !!!! তার মানে বাকি ৫ কোটি গাড়ি কি “গায়েবী ড্রাইভার”রা চালায় !!! নাকি দেশ বিজ্ঞান ও প্রযুক্তিতে এতই আগাইছে যে, এখন ড্রাইভার বিহীন গাড়ি ও আবিস্কার করে ফেলছে ! 
সেই সাথে আরেকটা ব্যাপার মাথায় ঢুকলো না, ১৬ কোটির মধ্যে ১৪ কোটি দ্রাইভারের হিসাব মিলল, কিন্তু আমরা আর যে ২ কোটি লাইসেন্স বিহীন আদমী আছি তাদের পরিচয় কি !!?? 
খুব সম্ভবত আমরা এসব ড্রাইভারের হেল্পার হিসাবে কাজ করি !! এ ছাড়া আর কোন যোক্তিক পেশা খুজে পাচ্ছি না ... কিন্তু ১৪ কোটি ড্রাইভারের খেদমত করার জন্য মাত্র ২ কোটি হেল্পার থাকলে ক্যাম্নে কি !! 
তাই মাননীয় মন্ত্রীর কাছে আকুল আবেদন, দেশ কে এই হেল্পার সংকটের হাত থেকে বাচাতে অতি সত্বর আমেরিকা বা ইউরোপ থেকে “ডিভি ভিসা”র আদলে লটারি করে “স্কিল্ড হেল্পার” আমদানীর এন্তেজাম করা হোক .... 

