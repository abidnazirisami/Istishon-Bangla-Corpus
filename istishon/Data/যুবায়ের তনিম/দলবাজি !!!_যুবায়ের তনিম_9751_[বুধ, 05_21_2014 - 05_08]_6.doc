দলবাজি !!!


 "গ্রুপিং মাতৃক দেশ" আমাদের এই সোনার বাংলা ! এদেশের নবজাতকেরা গ্রুপিং তথা দলবাজীর অনার্স কোর্স কমপ্লিট করেই জন্মায়, না করে উপায় আছে !? এদেশের প্রধান বৈশিষ্ট্যই যে দলবাজি ! বিশেষত রাজনৈতিক দল গুলো ত একেকটা গ্রুপিং শিক্ষার মহাবিদ্যালয় !! 
কেবল রাজনীতিই না, আবহমান বাংলার অষ্ট্রেপৃস্টে জড়িয়ে আছে, কোথায় নাই গ্রুপিং !!? এদেশের ব্যান্ড সঙ্গীতের মরমর দশা হলেও , গ্রুপিং কিন্তুক জমজমাট ! বহু আগে থেকেই এই গ্রুপিং বিদ্যমান ছিল , টি২০ বিশ্বকাপ উপলক্ষে যা একেবারেই সামনে চলে আসে ! আমাদের ব্যান্ড সঙ্গীতের ২ মহান দিকপাল এলআরবি আর মাইলসের দ্বন্ধ র কাহিনী নিয়ে দিস্তার পর দিস্তা কাগজ নস্ট হইছে । চিত্ত বিনোদনের জন্য গান বা অভিনয় , অথচ সেটাতেও গ্রুপিং !
 জীবন মানেই যেমন "জি বাংলা" , তেমনি সাংবাদিকতা' মানেই 'গ্রুপিং' ! প্রথম আলো আর কালের কন্ঠের গ্রুপিং ত প্রায় কিংবদন্তি পর্যায়ে চইলা গেছে ! 
আগেই বলছিলাম , রাজনৈতিক দল গুলো একেকটা গ্রুপিং শিক্ষার মহাবিদ্যালয় ! এক জাসদ ভেঙ্গে কয় টুকরা হৈছে তার সঠিক হিসাব রাখার জন্য রীতিমত একটা চার্টার্ড একাউণ্টেণ্ট নিয়োগ দিতে হবে !
আর হালের 'জাতীয় পার্টির' তো বেহাল অবস্থা !! ডজন কে ডজন পাবলিক নিজেকে জাতীয় পার্টির প্রতিষ্ঠাতা দাবী করে অন্যদের কে সমানে বরখাস্ত করে যাচ্ছেন ! চিনি জাফর বরখাস্ত করে এরশাদ রে ; আবার এরশাদ বরখাস্ত করে চিনি জাফর রে !! কি বিচিত্র এক খেলা !! তবে "সকল প্রকার ইনডোর গেমসে" কাকুর দক্ষতা প্রশ্নাতীত, অতএব এসব লড়াইয়ে শেষমেষ কাকুই জেতেন, আর চিনি জাফর রা অলওয়েজ নকআউট !
বিম্পির দলাদলির মধ্যে সবচেয়ে জনপ্রিয় - গুম'ন্ত ইলিয়াস আলী আর প্রয়াত সাইফুর রহামানের মধ্যকার দ্বন্ধ । আর সাকার সাথে ত দুনিয়ার সবার সাথেই দ্বন্ধ, নিজের আপন ভাইয়ের সাথে ও তার গ্রুপিং !! স্বয়ং খালেদা জিয়ার সাথেই যেখানে তার দ্বন্ধ, সেখানে আপন ভাই ত ব্যাপারই না !
আর আওয়ামী লীগের কথা ত বলাই বাহুল্য ! এক নারায়ঙ্গঞ্জেই কয়েক ভাগে বিভক্ত আওয়ামীগ ! আইভি - শামীম ওসমান - কবরী এই ত্রিভুজ প্রেমের বলি হয়েছেন অনেকেই ! যার সর্বশেষ বলি আওয়ামীলীগেরই নেতা নজরুল সহ ৭ জন !
অতএব গ্রুপিংয়ের ইতিহাস অনেক পুরনো । এমনকি বিশ্ববিদ্যালয়ের শিক্ষক এবং ছাত্র, এরা ও নির্লিজ্জ গ্রুপিং এ ব্যাস্ত থাকে সবসময়, এ গ্রুপিং ধান্ধা কেন্দ্রিক ! 
তো যেখানে পুরা দেশই গ্রুপিং এর মজায় মশগুল থাকে, সেখানে সরকারী আইন শৃঙ্খলা বাহিনী কি দোষ করল !!
"তারা সৈন্য, তাহাদের ও আছে অধিকার " - এই অধিকারের বাম্পার ফলন প্রথম বার পাওয়া গেছে ৬ বছর আগে - বিডিআর বিদ্রোহের সময় । আর এবার আমরা গ্রুপিং দেখলাম র্যাব আর পুলিশের মধ্যে ! বিচিত্র অবস্থা, ডিএমপি গতকাল নিজেদের ওয়েব সাইটে ফলাও করে খবর ছাপছে - র্যাবের ১৮ জন সদপস্য কে অব্যাহতি দিয়েছে র্যাব ! আবার এইটারে "নির্লজ্জ মিথ্যাচার" বৈলা নগদে কাউণ্টার বিবৃতি দিছে র্যাব, এই নিয়া সরগরম দেশ ! পরে ডিএমপি খবরটা প্রত্যাহার করছে । আর র্যাবের সেই ১৮ জন কে আবার পুর্বের কর্মস্থলে সংযুক্ত করা হৈছে, পুলিশের অতি উৎসাহে আর্থিক কেলেংকারীতে অভিযুক্ত ঐ ১৮ র্যাব সদস্যের কপাল খুলল ! শাপে বর - এরা এখন বিপদমুক্ত !! তবে র্যাব পুলিশের দ্বন্ধ এখন চরমে ! আগেও দ্বন্ধ ছিল, তবে এবার তা চরম আকার ধারণ করছে - চামে লাভ হৈল বিম্পির ! গত কিছু দিন ধরেই তারা র্যাব বিলুপ্তির জিকির করে যাচ্ছে অবিরত ! এসব খবর তাদের উৎসাহ আরো হাজার গুন বাড়িয়ে দেবে নিঃসন্দেহে !!
আইন শৃংঙ্খলা রক্ষা কারী বাহিনীরা অপরাধীদের মুখ থেকে কথা বের করার জন্য একটা চমৎকার স্ট্র্যাটেজি এপ্লাই করে ! ক্রিমিনাল দের আলাদা আলাদা ভাবে জেরা করে তাদের মুখ কথা বের করার পর , এদেরকে মুখোমুখি করিয়ে দেয়া হয় !
তখন আরামসে সব বের হয়ে যায় - 'পেটে থাকেনা একটি কথা' !
আর এখন উল্টা তারাই এই পরিস্থিতির শিকার, বুমেরাং আর কারে বলে ! এরা যতই বেশি গ্রুপিং জড়িয়ে পড়বে, ততই লাভ , তাদের গ্রুপিং এর সুবাদে দুই দলেরই নানান কান্ডকির্তী পাবলিক অনায়াসেই জানতে পারবে, যা হয়ত এদ্দিন ভাবাই যায় নাই !
যাক, অন্য সব ধরণের গ্রুপিং এর 'কুফল' পাব্লিক এদ্দিন ধরে "ভোগ" করলেও , এই র্যাব-পুলিশের গ্রুপিং এর "সুফল" পাব্লিক বেশ ভালভাবেই " উপভোগ" করতে পারবে ইনশাল্লাহ

