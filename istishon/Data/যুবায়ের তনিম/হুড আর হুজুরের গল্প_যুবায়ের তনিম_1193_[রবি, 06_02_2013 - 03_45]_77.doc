হুড আর হুজুরের গল্প


ছেলে বেলায় পড়া সেবা'র প্রকাশক কাজী আনোয়ার হোসেনের অনুবাদিত "রবিন হুড" বইটা এখনো পর্যন্ত আমার পড়া সবচেয়ে প্রিয় ৩ টা বইয়ের একটা ........ কাজীদার লেখনী শক্তি নিয়ে কথা বলার ধৃষ্টতা আমার নাই,  পাবলিক মাত্রই জানে যে কাজীদা কি জিনিস !! তবে কেবলমাত্র কাজীদার লিখার স্টাইলের কারণেই যে আমার কাছে এই বইটা অসম্ভব প্রিয় - তা নয় ,সেই  সাথে রবিন হুডের চারিত্রিক বৈশিষ্ট্য গুলোর কারণে ও বইটা আমার মন ছুঁয়েছিল এবং এখনো ছুঁয়ে আছে....
নটিংহ্যামের শেরউড জঙ্গলে রাজত্ব করা রবিন হুড ছিলেন ধনিক শ্রেণীর রক্ত চোষাদের জন্য এক  মূর্তিমান্‌ আতঙ্ক......  তাদের কাছ থেকে ধন রত্ন লুট করে তা গরীবদের বিলিয়ে দিতেন এই কিংবদন্তী ...... তাই তাদের কাছে তিনি ছিলেন মহানায়ক,  কালক্রমে পুরো পৃথিবীর কাছেই তিনি মহানায়ক হয়ে গেলেন এবং এই একবিংশ শতকেও এ ধারা অব্যাহত আছে !!  তাকে নিয়ে কত গল্প গাঁথা, কত গান কবিতা নাটক সিনামা হৈছে তার ইয়াত্তা নাই....  এমন কি সাম্প্রতিক সময়েও ঢালিউডে  "গরীবের রাজা রবিন হুড" নামে ১ পিস সিনেমা রিলিজড হয়...... 
এই সেক্সী জমানায় ঢালিউডে এই টাইপের সিনেমার পেছনে অর্থ লগ্নি করা এক জন প্রযোজকের জন্য মোটামুটি "টেরিবল ডিসিশন" তবুও তিনি তা করেছেন, সুতরাং এটা বেশ সহজেই অনুমেয় যে এখনো এই কিংবদন্তির জনপ্রিয়তা কেমন !
সম্প্রতি আমরা রবিন হুডের সাথে তুলনীয় এমনই এক বঙ্গীয় কিংবদন্তি আবিস্কার করলাম, তিনি হচ্ছেন সুপার স্টার মোহাম্মদ আশরাফুল  ! তবে তিনি "হুড" হতে না পারলেও  "হুজুর" হতে  পেরেছেন ঠিকই !!! রবিন হুড ধান্ধাবাজি থেকে প্রাপ্ত অর্থ সম্পদ গরীবদের মাঝে  বিলিয়ে দিতেন আর আমাদের আশরাফুল "অশেষ নেকি হাসিলের" মহান  উদ্দেশ্যে ধান্ধাবাজির টাকা হুজুর আর মুয়াজ্জিনদের মধ্যে বিতরণ করেন, সেই সাথে তিনি আবার বনশ্রী জামে মসজিদ কমিটির সভাপতি ও বটে !!!
অতএব এ কথা নির্দ্বিধায় বলা যায় যে , গরীবের রাজা রবিন হুড, আর হুজুরের রাজা আশরাফুল হুজুর !! 
আজ প্রাইম নিউজ নামে একটা অন লাইন নিউজ পোর্টালে আশরাফুলের বাপের বক্তব্য  দেখে ''পুরাই আবুল হোসেন" হৈ গেলাম ! আশা করি তার বক্তব্য টা শুনলে আমার মতো আপনারাও "নিঃশর্তে " আবুল হোসেন হয়ে যাবেন ......তার সংক্ষিপ্ত  বক্তব্যের চুম্বক অংশ ->
"এমন একটা ঝড়ের পরও ঘরবন্দী হয়ে নেই আশরাফুল . সামাজিক কাজের পাশাপাশি নিয়মিত বসছেন নিজের রেস্টুরেন্টেও। জানালেন তার বাবা মতিন, ‘আশরাফুল কিন্তু ঘরে বন্দী থাকছে না।।  বনশ্রী জামে মসজিদ কমিটির সভাপতির দায়িত্বে রয়েছে ও, কদিন আগে বেতনও দিয়েছে মসজিদের ইমাম ও মুয়াজ্জিনকে। নিয়মিত যাচ্ছে রেস্টুরেন্টেও"  ……

