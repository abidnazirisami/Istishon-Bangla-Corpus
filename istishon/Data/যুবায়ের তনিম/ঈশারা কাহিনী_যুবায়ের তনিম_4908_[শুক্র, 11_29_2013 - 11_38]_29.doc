ঈশারা কাহিনী


ঈশারায় শীষ দিয়ে আমাকে ডেকো না
কামনার চোখ দিয়ে আমাকে ডেকো না, 
লাজে মরি,  মরি- মরি গো .....
ঢালিউডি সিনামার গান,  সিনেমার নায়িকা "ঈশারায় শীষ দিয়ে কিংবা কামনার চোখ দিয়ে" তাকে না ডাকার জন্য উদাত্ত আহবান জানালেও, এরশাদ তা কঠোর 'হৃদয়ে' প্রত্যাখ্যান করছেন !  তাই জাতীয় পার্টির চেয়ারম্যান এইচ এম এরশাদ তার দলের প্রার্থীদের মনোনয়নপত্র দাখিল করে তাঁর ‘সিগন্যাল" তথা 'ঈশারর’ জন্য অপেক্ষা করতে বলেছেন ! তিনি বলেন, ‘মনোনয়নপত্র দাখিল করে আমার নির্দেশের জন্য অপেক্ষা করবে ! যদি মনে করি নির্বাচন সুষ্ঠু হবে, তোমরা নির্বাচনে যাবে।’
সুষ্ঠু নির্বাচন হবে কি না, তা নিয়ে সংশয় প্রকাশ করে তিনি বলেন, ‘সুষ্ঠু পরিবেশ না থাকলে নির্বাচন করা সম্ভব হবে না। আমরা নির্বাচনের জন্য একশ ভাগ প্রস্তুত আছি। নির্বাচনের পরিবেশ সৃষ্টি করুন। মানুষ মারা, জ্বালাও-পোড়াও বন্ধ করুন। আমি আমার প্রার্থীদের বোমা হামলার মুখে ঠেলে দিতে পারি না। এঁরা আমার সন্তান" !
পাবলিকের মনে খুব স্বাভাবিক ভাবেই প্রশ্ন জাগতে পারে-  "এরা আমার সন্তান " বলতে আসলে কাদের বুঝিয়েছেন কিংবা কত গুলো সন্তানের কথা বুঝিয়েছেন !!? জ্বী, জাতির এই জ্ঞান তৃষ্ণা নিবার্ণের লক্ষে সেই সভায় জানানো হয়, দশম সংসদ নির্বাচনে অংশ নিতে ১৪৯৮ জন জাপার মনোনয়ন ফরম কিনেছেন। এর মধ্যে ৭২৮ জনকে প্রাথমিকভাবে বাছাই করা হয়েছে। চূড়ান্তভাবে মনোনীত প্রার্থীদের আজকের মধ্যে মুঠোফোনে খুদে বার্তার মাধ্যমে "ইশারা' দেওয়া হবে !
বিদিশার গর্ভে এরশাদের সন্তান জন্ম নেয়া প্রসঙ্গে 'বংগীয় রাজনৈতিক কৌতুকের ইতিহাসে'  চিরস্থায়ী জায়গা পেয়ে যাওয়া রওশন এরশাদের ক্লাসিক উক্তি ছিল - এরশাদের যদি সন্তান জন্ম দেয়ার ক্ষমতা থাকত,  তাইলে দেশ কচি কাচায় ভরে যেত " !
রওশন এরশাদ কচি কাচার কথা বললেও পকি পাকার কথা বলেন নাই,  তিনি হয়ত জানেনই না যে নিজের অজান্তেই এরশাদের ঔরষে ১৪৯৮ পিস পুর্ণ বয়স্ক সন্তান প্রসব করে ফেলেছেন তিনি ! 
নিজের অজান্তে এই প্রায় ১৫০০ জন পাবলিক জন্ম দেয়ার ঘটনা জেনে রওশনের প্রতিক্রিয়া কি? তিনি হার্ট এটাকের খপ্পরে পড়ে মরে-টরে যান নাই ত !? জাতি আজ এরশাদের "ঈশারা"র চেয়েও রওশনের "ঈশারা" দেখতেই বেশি আগ্রহী চায় - প্লিজ রওশন জাস্ট একবার ইশারা দিয়ে বুঝিয়ে দেন যে, আপ্নি মারা যান নাই !!
পুনশ্চঃ এই ১৪৯৮ জনের পিতৃত্বের দায় স্বীকার করা এরশাদ এবং তার "তথাকথিত সন্তান"দের ডিএনএ টেস্ট করা হোক। ! টেস্ট রেজাল্ট যদি পজেটিভ হয় , তাইলে তারে অবিলম্বে গ্রেফতার করে আইনের আওতায় এনে বিচারের মুখোমুখি করা হোক ! কারণ সবার চোখে ধুলো দিয়ে বাংলাদেশের জনসংখ্যা বিস্ফোরণের পেছনে মুল কলকাঠি নেড়েছেন "এত্তগুলা লুইচ্চা কাকু" এই কলিকালের মহামানব এরশাদ !!

