সুড়ঙ্গ'বাজ !!


চট্টগ্রামের ফার্নিচারের মুল মার্কেট ছিল আস্কার দীঘির পাড় । এর মধ্যে আগ্রাবাদ এক্সেস রোডে বিচ্ছিন্ন ভাবে "ইউনিক ফার্ণিচার" নামে বেশ বড় সড় একটা ফার্ণিচারের শো রুম স্থাপিত হয়, ধুমায়া ব্যাবসা করার কারণে যথারীতি এই এলাকা রণ ক্ষেত্রে পরিণত !! এখন এ এলাকা ফার্ণিচার ব্যাবসার কেন্দ্রবিন্দু !
হুযুগে বাঙ্গালীর চিরন্তন ঐতিহ্য অনুযায়ী একজনের ব্যাবসা ১০০ জনের কামড়া কামড়িতে ভরপুর !!
জাতীয় জীবনের যে কোন ক্ষেত্রে এই পরিস্থিতি বিদ্যমান- শেয়ার মার্কেট বরবাদ এই হুযুগের কারণে ; কিংবা ১ বছর কোন কৃষিজাত পণ্যের দাম কিছুটা বাড়লে, পরের বছর দেশ জুড়ে সব কৃষিজীবিই সেই দ্রব্যের উতপাদনে সর্ব শক্তিতে ঝাপিয়ে পড়ে । ডিমান্ডের চেয়ে সাপ্লাই বেশি হলে যা হবার তা'ই হয়, কপাল চাপড়ানো ছাড়া আর কিচ্ছু করার থাকে না কৃষকের !!
এমনকি চলচ্চিত্রের দিকে তাকান, সেটাও হুজুগের জোয়ারে অস্থির ! শাহরুখ খান বানাইছে Ra1 আর তার দেখাদেখি আমাদের শাকিব খান বানাইছে Dar1 !!! কয়েকবছর আগে " জিদ্দি" নামে একটা হিন্দি সিনেমা এদেশেও মেগাহিট হওয়ায় , নামকরণের প্রভাব ঢালিউডে ও বেশ ভালভাবেই পড়ছিল ! এরপর ঢালিউডে মুক্তিপ্রাপ্ত কয়েকটা ছবির নাম - জিদ্দি, জিদ্দি রংবাজ, জিদ্দি মামা ইত্যাদি ইত্যাদি !
আল্লাহর অশেষ রহমতে ঐ 'জিদ্দি মামা' পর্যন্ত গিয়াই থাইমা গেছে, জিদ্দি চাচা, খালু , ফুফা পর্যন্ত আগায় নাই !!
ইন্ডিয়াতে বাসে মেডিকেল ছাত্রীর ওপর পাশবিক নির্যাতন করে হত্যা করায় যখন চারিদিকে তোলপাড়, ঠিক তখনি বাংলাদেশেও একই ঘটনার পুনর্মঞ্চায়ন, তবে তার ভাগ্য কিছুটা ভাল -পেশায় হকার এক মহামানবের সৌজন্যে সে মেয়েটা প্রাণে বেচে যায় !! !!
হুজুগের দেশে আজ নতুন হুজুগের আনাগোনা ! টেন্ডার বাজি , বোমা বাজি ইত্যাদির সাথে বাঙ্গালীর প্রাত্যহিক জীবনে আরো একটা 'বাজি ' সমন্বিত হলো - সুড়ঙ্গ বাজি !!
সুড়ঙ্গ খুড়ে ব্যাংক ডাকাতির হুজুগে অস্থির সোনালী ব্যাঙ্ক !!
আল্লাহ'ই জানেন, এই সুড়ঙ্গ কেলেংকারীর খপ্পর থেকে কবে রক্ষা পাবে সোনালী ব্যাঙ্ক !! এদেশে কাহিনী একটা শুরু হইলে তো আর থামাথামি নাই, চলতেই থাকে !!! আর সব কেলেঙ্কারী কেবল সোনালী ব্যাঙ্কের উপ্রে আশ্রয় নেয় ক্যান, সেইটার ও একটা তদন্ত হওয়া দরকার । 
 তো, এই বিষয়ে সরকারের করণীয় কি!? ইউ টিউব সিস্টেমে চইলা গেলে প্রবলেম , ইসলাম বিরোধী সিনামা ইউটিউবে আপলোড করা হইছে , অতএব ইউ টিউব অফ কর ! মাথা ব্যাথার উপসম ?? দে শালা, মাথা কেটে ফেলে দে !!
আগের সুড়ঙ্গ ওয়ালা স্বীকার করছিল - এই কৌশল সে ডিসকভারি/ ন্যাশনাল জিওগ্রাফি চ্যানেল দেখে শিখছে , তার মানে কি এসব চ্যানেল বন্ধ করে করে দেওয়া হবে ? অতীত অভিজ্ঞতা অবশ্য এ দিক নির্দেশনাই দেয় !!
টাকা গেলে আর্থিক ক্ষতি নিরুপন করা সম্ভব, সরকারের পক্ষে পুশিয়ে দেয়া ও হয়ত সম্ভব । কিন্তু ব্যাঙ্কের ভল্টে তো গ্রাহকেরা সোনা দানা , দলিল দস্তাবেজ সহ গুরুত্বপুর্ণ জিনিস পত্র রাখেন, সে সব ক্ষতির হিসাব কিভাবে নিরুপন ও পুশিয়ে দেয়া হবে !? 
এইটা বিরাট ঝামেলার ব্যাপার ! এসব ঝামেলা থেকে রক্ষা পাওয়ার জন্য কঠিন মনিটরিং দরকার । সেজন্য নিরাপত্তার ব্যবস্থার আমূল পরিবর্তন দরকার !
শতাব্দী প্রাচীন কাল ধরেই ব্যাঙ্কের ভল্ট বা মিউজিয়াম গুলোতে বার্গলার এলার্মের ব্যাবস্থা থাকে । কেউ সেই ভল্টে হাত দেয়া মাত্রই এলার্ম বেজে উঠবে , আশেপাশে ত বাজবেই, নিকটস্থ থানায় ও বাজবে । সহজ সরল সিস্টেম ! এই সোজা ব্যাপার টা বাস্তবায়িত করা সম্ভব হচ্ছে না কেন !? এত গুরুত্বপুর্ণ স্থানে সিসি ক্যামেরা নাই ক্যান !? 
এই কি ডিজিটাল বাংলাদেশের নমুনা !!? যে সব জিনিস সারা বিশ্বে ১/২ শতাব্দী আগে থেকেই নিরাপত্তা রক্ষায় ব্যাবহৃত হচ্ছে , সেসব জিনিস এই ডিজিটাল বাংলাদেশে এখনো ব্যাবহৃত হচ্ছে না কেন !!!??রাস্ট্রায়ত্ব ব্যাংক গুলোর যথাযথ নিরাপত্তার বিধান করতে না পারাটা অবশ্যই বিশাল ব্যার্থতা , আর ২ দিন পার হবার পর ও সেইসব ব্যাংক ডাকাতের কোন কুল কিনারা না পাওয়া নিঃসন্দেহে আরো বড় ব্যার্থতা !! এসব ব্যাপারে ত্বরিত ব্যাবস্থা গ্রহন করতে না পারলে ব্যার্থতা ব্যার্থতায় পর্যুদস্ত সরকার একাকার হয়ে যাবে ! আর প্রতিনিয়ত ব্যার্থতার নতুন নতুন পালক এভাবেই যুক্ত হতে থাকবে- পরিণতিতে সুড়ঙ্গ বাজদের জয়যাত্রা অব্যাহত ভাবে চলতেই থাকবে !!

