স্বরাষ্ট্র নামা !!!


"স্বরাষ্ট্র মন্ত্রী" প্রসঙ্গ টা এলেই আমার কেবল 'এক কুমিরের বাচ্চা কে ৭ বার দেখানো শিয়ালে'র গল্প টা বার বার মনে পড়ে  ...... এ গল্পটা মনে পড়ার অবশ্য যথেষ্টর ও বেশি যৌক্তিক  কারণ আছে .....  যখনই যিনি স্বরাষ্ট্রমন্ত্রী হিসেবে দায়িত্ব পালন করেন, হোক সে বিম্পি বা আম্লীগ, হোক সে বাবর - সাহারা-মখা,  তাদের সবারই কিছু কমন ডায়ালগ   আছে, সেগুলো তারা বংশ পরম্পরায় অবিরাম চর্চা এবং পরিচর্যা' দুটোই একসাথে চালিয়ে যান .... অন্য সবকিছুতে তারা সম্পূর্ণ বিপরীত মুখি অবস্থানে থাকলেও এক্ষেত্রে অবশ্য "বিম্পি আম্লীগ" নির্বিশেষে সবাই'ই এক বিন্দুতে  মিলে যায়....... অর্থাৎ বিষয়টা হচ্ছে অনেকটা - " যে যায় "লঙ্কায় , সে'ই হয় রাবণ" টাইপের !! তবে  এ প্রবাদটা ডিজিটালাইজড করা একান্ত জরুরী,  এক্ষেত্রে যুগোপযোগী এবং পরিমার্জিত সংস্করণ হতে পারে -
"যে হয় স্বরাষ্ট্র মন্ত্রী, সে'ই হয় রাম ছাগল"....!!
একটু খিয়াল করলেই নিচের ডায়ালগটার কথা আপনার অবশ্যই ইয়াদ  হবে -
* "স্বরাষ্ট্রমন্ত্রী মহিউদ্দীন খান আলমগীর বলেছেন, অ্যামনেস্টি ইন্টারন্যাশনাল বিচারবহির্ভূত হত্যাকাণ্ড, গুম, খুনের যে তথ্য দিচ্ছে,এতে হিসেবের বিভ্রান্তি আছে। এই সংখ্যা আগের বছরগুলোর তুলনায় কম " প্রথম আলোর এক প্রশ্নের জবাবে স্বরাষ্ট্রমন্ত্রী এ কথা বলেন......
এ ধরনের ঐতিহ্যবাহী রাজনৈতিক  ডায়ালগ শুনে , হয়ত আপনি নস্টালজিক হয়ে যাবেন, সেই চির সবুজ রোমান্টিক গানটার দুয়েকটা শব্দ এদিক-সেদিক করে গুনগুনিয়ে গাইতে থাকবেন "চেনা চেনা লাগে , যেন চির চেনা " ... কিছুক্ষনের জন্য হলেও ছেলে বেলার সেসব পুরনো দিনের কথা মনে পড়বে,  শৈশব থেকেই আমরা সবাই স্বরাষ্ট্র মন্ত্রীদের মুখ নিঃসৃত  এরকম বানী শুনে অভ্যস্ত ....... অ্যামনেস্টি'র হিসেবে বিভ্রান্তি আছে আর ওনার হিসাব পুরাই অভ্রান্ত !!! কি বিচিত্র !!! আগের স্বরাস্ট্র মন্ত্রী দের মুখে আমরা বহুবার শুনছি " দেশে খুন বাড়ছে, তবে সন্ত্রাস বাড়ে নাই " !!! বড়ই আচানক এদেশের রাজনৈতিক সংস্কৃতি !
** তিনি আরো বলেন, "যুক্তরাষ্ট্রের বোস্টন ম্যারাথনে বোমা হামলার ঘটনায় জিজ্ঞাসাবাদের সময় একজনকে সে দেশের তদন্ত সংস্থার লোকজন গুলি করে মেরেছে। এটাকে কী বলা হবে?"
এই উদাহরণ টা যেহেতু তিনি দিলেন, অর্থাৎ নিজেকে সহি প্রমাণের জন্য তিনি যুক্তরাষ্ট্রের নেতিবাচক উদাহরণটা গ্রহণ করলেন,  কিন্তু সেখানে যে ৯০ ভাগ অপরাধের সঠিক তদন্ত এবং বিচার হয়, সে উদাহরণ গুলো কেন মখাদের মনে থাকে না, সেসবের কথা তারা মুখেই আনেন না কখনও  .... !!!! কেন তারা "ব্যতিক্রম" বিষয় গুলোকেই সবসময় অবশ্যই পালনীয় কর্তব্য হিসেবে ধরে নেন !!!?
*** সংখ্যালঘু ব্যক্তিদের ওপর নির্যাতন প্রসঙ্গে স্বরাষ্ট্রমন্ত্রী বলেন, "রামু, নোয়াখালি, সাতক্ষীরায় সংখ্যালঘুদের ওপর নির্যাতন হয়েছে। ২০০১ সালে নির্বাচনের পর খালেদা জিয়ার নেতৃত্বে যে সহিংসতা হয়েছে, তার তুলনায় এটা কম। এ দফায় হামলা চালিয়েছে মৌলবাদি জনগোষ্ঠী । মৌলবাদিদের দমনে সরকার বদ্ধপরিকর"....
আরে খালেদা জিয়ারা ২০০১ সালে সংখ্যা লঘুদের ওপর সহিংসতা চালাইছে বলেই কি আপনাদের জন্য ও এটা হালাল হয়ে গেল !!!! আর কতকাল চলবে এই প্রতি হিংসার রাজনীতি !!!! তারা অত্যাচার করছে দেইখাই তো,  আমরা আপনাগোরে ভোট দিলাম,  এখন আপনারাও যদি একই কর্ম একই স্টাইলে ধারাবাহিক ভাবে সম্পাদন করতে থাকেন,  তাইলে ২০০৮ এর নির্বাচনে তাদের যে ভরা ডুবি এবং লজ্জাজনক পরিণতি হইছে , সেই রকম লজ্জাজনক পরিণতির জন্য আপনারাও প্রস্তূত থাকেন ..... ফি আমানিল্লাহ ...

