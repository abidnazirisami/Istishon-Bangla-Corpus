 _ কল্লা হেফাজত করুন নিজের আয়ু দীর্ঘায়িত করুন _


এক্সামের কারনে মুটামুটি অনেক বিজি ছিলাম । একটা বড়সর গেপ পাওয়ার পর ফেসবুকের সনাতন ধর্ম গ্রুপটা নিয়া একটু ভাবলাম । ধর্ম বিষয়ক আলোচনাগুলো ফেসবুকে গ্রুপে সীমাবদ্ধ না রাইখা একটা বড় প্লাটফর্মে নিলে ভুল বোঝাবোঝি গুলার একটা অন্তত সমাধান করা যাইতো ।
তাই ফেসবুকে এক বড় ভাই প্লাস এক সহযোগীকে মেসেজ দিলাম " সনাতন ব্লগ চালু করলে কেমন হয় ? "
সে রিপ্লাই দিল যে ভালই হয় সাথে এও বলল , " যেখানে মুসলমানরাই অন্যের ব্লগে লেইখা কোপ খাইয়া মরে সেইখানে তুমি কিভাবে হিন্দু হইয়া সনাতন ব্লগ খোলার কথা ভাব । তাও বাংলাদেশে । শ্লারা তো প্রথমে ব্লগের মালিকরেই কোপাইব । "
মেসেজটা প্রথমে হাইসা উড়ায় দিলেও পরে রাতে অনেক ভাবলাম । হয়তো তার কথায় ঠিক ।
যেখানে ফেসবুকে রাজাকারের ফাঁসি নিয়া কিছু লেখার কারনে নাস্তিক ট্যাগ খাইছি , যেখানে হিন্দু হবার কারনে নাস্তিক মালাউন ট্যাগ খাইছি সেখানে ব্লগ খোলার দায়ে যে আমাকে কাল দ্বিতীয় অভিজিত্‍ , দ্বিতীয় নাস্তিক পোষক গাল দিয়ে রাস্তায় কোপানো হইতো না তার কি গ্যারান্টি আছে ।
আফটার অল এইটা বাংলাদেশ । এখানে খুন কইরা খুনি বেওয়ারিশ হইয়া গেলে সংবিধান কাঠপেন্সিলের কলমের দাগের মতো মুইছা যায় ।
⁯অনন্ত , অভিজিত্‍ , ওয়াশিকুর খুনের নিউজগুলা চোখের সামনে দিয়া পড়ছি । তাদের মৃত্যুর পর সরকারের চুপ থাকা নীরব ভাবে দেখছি । সরকার এইক্ষেত্রে জাস্ট কি করতে চাচ্ছে তা না বোঝলেও তার উদ্দেশ্য ঠিকই স্পষ্ট । রাজীব যখন হত্যা হয় তখন সারা দেশ জুড়ে শাহবাগ আন্দোলনের ঝড় । ক্ষেতের কৃষক থেকে অফিসের হাই পাউন্ডিং অফিসার পর্যন্ত সবার এক দাবি রাজাকারের ফাঁসি চাই । আর রাজীব হায়দার এই শাহবাগ গনজাগরন মঞ্চের সংগঠকদের একজন । তার মৃত্যুতে সে নাস্তিক তার চেয়ে বড় কথা সে গনজাগরন মঞ্চের সংগঠক । সো বেশির ভাগ পাবলিক স্বাভাবিক ভাবেই রাজীব হত্যার বিচার চাইবে । সরকার এই সুযোগ কেন হাতছাড়া করবে । দিল রাজীব হায়দারের বিচারের আশ্বাস , ,
কিন্তু এইদিকে বিপাকে ফেললো হেফাজতে ইসলাম । নাস্তিক পৃষ্টপোষকতায় সরকারকে নাস্তিক আখ্যায়িত করে এমন ভাবে গোল পেচাল যে সরকার তার টনক নাড়তে বাধ্য হল ।
সো নেক্সট মোমেন্ট গুলা তো আপনাদের চোখের সামনেই পরিষ্কার । এরপর তিনজন মুক্তমনার ব্লগার খুন হবার পরও সরকার নির্বাক । ওয়াশিকুর বাবুর খুনিগুলাও হয়তো অনন্ত অভিজিত্‍দের খুনিদের মতো বেওয়ারিশ হয়ে যেত যদি না রাস্তার দুই সহৃদয়বান ব্যাক্তি তাদের পাকরাও করত । 
রাস্তার এতগুলা মানুষের মাঝে কেউ যে আপনাকে বাঁচাবে এমনটা ভাবাও ঠিক নয় ।
কারন আভিজিত রয় মরার সময় আপনারা নিজেরাই দেখেচেন ভীড়ের মাঝে এতগুলা
লোক তাকে কোপানোর সময় কেউ তাকে বাঁচাতে এগিয়ে আসে নাই ।
বাকি গুলা নাহয় বাদ দিলাম । রাস্তায় লাখ পথিক থাকলেও তাদের উপর ভরসা করে
বাচার চিন্তা না করাই বেটার ।
⁯অনন্ত অভিজিতের কথাটা বাদ দেন একবার আমার কথাটা ভাবুন । সনাতন ব্লগ খোলার কারনে আমি মারা পড়লাম । কি হবে ? ফেসবুকে দুই দিন চিল্লাচিল্লি । হয়তো আমার টাইমলাইনে ধর্মবিদ্বেষী কোনো পোস্ট কেউ খুজে পাবে না কিন্তু আমাকে নাস্তিক মালাউন ট্যাগ দিয়ে মৌলবাদীরা তাদের পেচাল ঠিকই চালিয়ে যাবে । সরকারও থাকবে নির্বাক । আমি নাস্তিক না কিন্তু আমি সংখ্যালঘু । যেদেশে ৯২ শতাংশ লোক মুসলিম সেখানে এই বিশাল সমর্থন হারিয়ে সরকার নিশ্চই এদের বিরুদ্ধে গিয়ে আমার বিচার করবে না ?
আমি কমার্স বা আর্সের ছাত্র না । সমাজ রাষ্ট্র সংবিধান সম্পর্কে আমার জ্ঞান ক্ষীন । ছোটবেলায় সামাজিক বিজ্ঞান বইতে যতটুকু পড়েছিলাম সে অনুযায়ী রাষ্ট্রের প্রত্যেক জনগনের স্বাধীন মত প্রকাশের অধিকার আছে এবং তাতে হস্তক্ষেপ করার অধিকার কারো নেই । অনলাইনে মতামত প্রদানের ক্ষেত্রে কি আইন আছে আমার জানা নেই । কিন্তু রাষ্ট্রের সকল নাগরিককে উপযুক্ত নিরাপত্তা ও বিচার দান করার বিধান সংবিধানে আছে ।
কিন্তু আমাদের দেশের সরকার এই বিচারপ্রক্রিয়া ও নিরাপত্তা প্রদানে আমাদের নিকট অপরাগত ।
⁯আওমীলীগের সরকারের এমন ব্যার্থতার কথা বলায় অনেকে আশা করি অলরেডি চেইত্তাও গেছে । আর সরকারেরও তার টিকে থাকার জন্য কাজ করাও বাঞ্চনীয় । হুম সাথে এইটাও স্বীকার করি যে বিএনপির আমল হতে এ আমলে যথেষ্ট ভাল আছি । অন্তত দেশ উচ্ছন্নে যায় নাই । কিন্তু একথা শুধু দুই দলের মতো তুলনা করলে বলতে পারি । আমাদের দেশ শাসনের আদর্শ সরকার সেটাকে বলা যায় না । জানিনা অদূর ভবিষ্যতে কোন আদর্শ সরকার গঠিত হবে কি না । কারন আগামী দিনের এই রাজনৈতিক আগ্রাসনের উত্তরাধিকারী হবে আমাদের পরিচিত মুখ গুলাই । সজীব ওয়াজেদ জয় কিংবা তারেক জিয়া । তারেক জিয়া ক্ষমতায় গেলে কি হবে এইটা আন্দাজের বাইরে ..
এখন মূল কথায় আসি ,
হত্যাকান্ডের শিকার নাস্তিক মানেই যে সাধারন অনলাইন এক্টিভিস্টরা নিরাপদ এমনটা না । একটা অন্যায়কে প্রশ্রয় দেয়া মানে আরেকটা অন্যায়কে সুযোগ করে দেয়া । আজ ধর্ম নিয়া কিছু বলায় কোপ খাইছেন তো কাল রাজনৈতিক দলরে কিছু বলায় কোপ খাইবেন । পড়শু হয় পাশের বাসার ভাড়াটিয়ারে কিছু বলার জন্য কোপ খাইবে , তার পরে হয়তো রাস্তায় অভদ্রতার বিরুদ্ধে কথা কইতে কোপ খাইবেন ।
⁯এর পরে অবশেষে নিজেদের কল্লা হেফাজত করাই একটা বড় দায় হয়ে দাড়াবে ।
আমি দেশের রাজনৈতিক বিধি বিধানে অজ্ঞ । অতএব এর প্রতিকারে কি করা লাগবে তা আমার জানার বাইরে । ব্লগে অনেকে বড়রা আছেন । এই জঙ্গির হত্যার বিরুদ্ধে প্রতিকার করতে কি করা লাগে আপনারা ভাল বলতে পারেন । আমরা আপনাদের উপদেশের আজ্ঞাবাহী । তরুনরা দেশের একটা বৃহত্‍ শক্তি হলেও তাদের একটা পথপ্রদর্শক লাগে । 
শেষে অতিদ্রুত এই জঙ্গি হামলা ও সাম্প্রদায়িকতা দেশ থেকে উচ্ছেদ হোক এই কামনা করি । আশা করি আজ হয় নাই তো কি কাল অনলাইনে ব্যাক্তি মত স্বাধীনতার কঠোর ব্যাবস্থা চালু হবে । কিন্তু সেই দিন আসতে আসতে অনলাইন এমনকি পৃথিবী থেকেই হারিয়ে যাবে হয়তো অনেক গুলা চেনা পরিচিত লোকের মুখ ।
পরিশেষে একটা প্রশ্ন , হুজুগে একটা গুজব ছড়াইছে যে ব্লগার মানেই নাস্তিক । এদের হত্যা করা জায়েজ । যেসব সাধারন লোক ব্লগ ও ব্লগিং কি বোঝে না তারা এই কথা সরল মনে বিশ্বাস করতেছে । বাই দ্যা রাস্তা , অনলাইন প্লাটফর্মে মুসলিম ব্লগ নামে একটা ব্লগ সাইট আছে । কিউরিয়াস মাইন্ড ওয়ান্টস টু নো , ঐনেও তো ব্লগার আছে । তো তারাও কি নাস্তেক ?⁮⁮⁮⁮⁮

