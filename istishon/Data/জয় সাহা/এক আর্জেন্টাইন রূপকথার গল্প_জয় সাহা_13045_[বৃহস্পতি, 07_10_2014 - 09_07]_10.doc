এক আর্জেন্টাইন রূপকথার গল্প


 মেসির জীবনে খেলা প্রথম বিশ্বকাপ ফাইনাল এটা , আর আমার জীবনে দেখা আর্জেন্টিনা দলের খেলা প্রথম বিশ্বকাপ ফাইনাল এটা ।
আজকে আর্জেন্টিনা দলের এমন এক জনের কথা বলছি যে হয়তো মেসির মতো দাম পায় নি , কাড়তে পারে নাই মেসির মতো গ্যালারি ভর্তি লোকের মনযোগ । কিন্তু আর্জেন্টিনা দলকে ফাইনাল পর্যন্ত পৌছাতে তার অবদানটা বোধ হয় অস্বীকার করলে হয় না । মেসি যদি গোল করেছে তাহলে প্রতিপক্ষ দলকে সে আটকে রেখেছে গোল শূন্য তে । নেদারল্যান্ডের সাথে খেলায় এক্সট্রা টাইম পর্যন্ত নেদারলেন্ডকে আটকে রেখেছে গোলশূন্যতে । পেনাল্টি শুট আউকে অসাধারন দুইটা সেভ করে দলকে তুলেছে ফাইনালে । হ্যা আমি আর্জেন্টিনার সেই চোখের আড়ালে থাকা অপর রাজপুত্র গোলকিপার রোমিরোর কথাই বলছি ।
আর্জেন্টিনার গোলকিপিং আর ডিফেন্স নিয়া অনেক আলোচনা সমালোচনা নিন্দা গত ২০১০থেকেই শুনে আসছি । সাথে ২০১১কোপা আমেরিকা নিয়ে জল্পনা সমালোচনা আছেই । আর্জেন্টিনার ডিফেন্স অনান্য দলের চেয়ে খারাপ , আর্জেন্টিনা জিতে শুধু এটাক রনকৌশলীর সাহায্যে এমন একটা হুজোগ আগে থেকেই শুনে আসছি । এই বিশ্বকাপে রোমিরোকে নিয়েও কম কথা বলে নি ব্রাজিল কট্টর সমর্থক দল ।
আতঙ্ক আমাদের মনে যে ছিল না তা নয় । আর্জেন্টিনা কোন রোমিরোকে নিয়ে খেলতে নামছে ? উত্তরে সবার জবাব হতো , ২০১০বিশ্বকাপে চার গোল খাওয়া সেই রোমিরোকে নিয়ে । 
শেষ পর্যন্ত সকল আলোচনা সমালোচনার প্রতি ঢিল ছুড়ে গতকাল আর্জেন্টাইন দলের জয়ের নায়ক হলেন তিনি । আর্জেন্টিনা শুধু ফুটবল রাজপুত্র মেসির রন কৌশলের জন্যই জিতে নি জিতেছে রোমারিও অসাধারন সেইভগুলোর জন্যেও । কালকের খেলা তো সবাই দেখেছেন , সবাই জানেনও যে কালকের খেলায় মেসি নেদারল্যান্ডের ডিফেন্সের বিরুদ্ধে তেমন একটা সুবিধা করে উঠতে পারে নি । এর যে কারন ছিল না তা নয় , মেসি গোল পাওয়া মাত্র তাকে ঘিরে ধরতো নেদারল্যান্ডের তিন চারজন ডিফেন্ডার । নেদারল্যান্ড স্ট্রাইকারদের যতটা মনযোগ রোমিরো আর গোলপোস্টের দিকে ছিল , তার চেয়েও নেদারল্যান্ড ডিফেন্ডারদের বেশি মনযোগ ছিল মেসির দিকে । তবুও আর্জেন্টিনা দমে থাকে নি হিগুইনদের অসাধারন কাউন্টার এটাকের জের ধরে নেদারল্যান্ড রক্ষনভাগের উপর আসছিল একের পর এক আর্জেন্টাইন আক্রমন । পেলাসিও আর হিগুইন দুজনে দুইটা সুযোগও পেয়েছিলেন । সুযোগটা কাজে লাগানো সত্ত্বেও রেফারির অফসাইডের সংকেতে হিগুইনের গোল হয়েও হল না ।
আর পেলাসি যে কত বড় একটা চান্স পেয়েছিলেন সেটাতো বলার অপেক্ষা রাখে না । ঐটা যদি গোল হতো তাহলে হয়তো খেলা নক আউটে গড়াতো না ।
আর তারপর তো পেনাল্টি দেখলেনই কিভাবে আর্জেন্টিনার দলের হয়ে দুই অসাধারন সেইভে দলকে বিশ্বকাপের ফাইনালে নিয়ে গেল ।
হয়ত একজনের কথা বলতে ভুলে গেছি । আর্জেন্টাইন ডিফেন্ডার , দলের সাবেক অধিনায়ক মার্স্চেরানোর কথা । ডিফেন্সিং সেও গত কাল কম লড়াই করে নি । বিপক্ষ দলেয় কাছে একটা বড় প্রাচীর হয়ে ডিফেন্সভাগ রক্ষায় সর্বদা অটুট ছিলেন তিনি । কালকের ডিফেন্সেও মার্শ্চেরানোর ভূমিকা কম নয় বরং অনেকের চাইতেও বেশী । ডিফেন্সে কম যায়নি মার্শ্চেরানোর অপর সহযোগী সাবালেটা । তাদের মিলিত রক্ষনকৌশল কাল আর্জেন্টাইন ডিফেন্সকে দিল এক ইউনিক লুক , দিল আর্জেন্টাইন ডিফেন্স নিয়ে অতীতের সকল আলোচনা সমালোচনাকে মুখ চাপা ।
যাই হোক লেখার শুরুটা করেছিলাম আর্জেন্টাইন চোখের আড়ালে থাকা রাজপুত্র রোমিরোকে নিয়ে , তাকে নিয়েই শেষটা করি ।
২০১৪ ব্রাজিল বিশ্বকাপ আসরে রোমারিও হয়তো ওচোয়া কিংবা অন্যান্য সনামধন্য গোলকিপারের সেইরকমভাবে গ্যালারি সকল দর্শককে কাঁপাতে পারে নি কিন্তু ইতিহাসে যখন ২০১৪ বিশ্বকাপে আর্জেন্টিনার ফাইনালে পৌচার সাফল্যের পিছনের ব্যাক্তিবর্গের নাম আসবে তখন মেসির পাশাপাশি রোমিরো নামটাও উচ্চারিত হবে ।

