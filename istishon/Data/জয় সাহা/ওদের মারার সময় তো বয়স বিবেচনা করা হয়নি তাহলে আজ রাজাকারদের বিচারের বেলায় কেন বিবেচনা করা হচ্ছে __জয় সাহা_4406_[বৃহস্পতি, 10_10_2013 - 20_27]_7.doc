ওদের মারার সময় তো বয়স বিবেচনা করা হয়নি তাহলে আজ রাজাকারদের বিচারের বেলায় কেন বিবেচনা করা হচ্ছে _


রাস্তায় কারফিউ জারি হয়েছে । পুলিশ সব সতর্কতার সাথে পাহাড়া দিচ্ছে । সাথে মিলিটারিরা । দেখা মাত্র গুলি করার নির্দেশ । সারা শহর তটস্ত । রাস্তাঘাট নীরব । মাঝে মাঝে মিলিটারি গাড়ির আওয়াজ ও বাতাসের ভাপসা একটা শব্দ শোনা যাচ্ছে । নীস্তব্দ এলাকা । শহরটা কেমন যেন ভূতুরে এলাকায় পরিণত হয়েছে । কোথাও হতে এক বুড়ো দিশাহীন ভাবে হাটছিল । হয়ত পথ হারিয়ে ফেলেছে । হঠাত্ মিলিটারির চোখে পড়ল । কোনো কথা নেই । কয়েকটা বিকট শব্দ হল । ব্যাস দেহটা মাটিতে লুটিয়ে পড়ল প্রানশূন্য হয়ে । বয়স হয়ত আশি হবে । কিচ্ছু করার নেই সরকারের হুকুম তামিল করতে হবে । রাস্তায় কারফিউ জানা সত্ত্বেও অপূর্ব বের হয়েছে । ওর মার খুব অসুখ । ডাক্তার গতকাল এসে কিছু ঐষধ দিয়ে গেছে । ঐষধগুলো বাসায় নেই । কারফিউয়ের কারনে রাস্তার দোকান পাট সব বন্ধ । বেশ কিছু কিমি দূরে দুই একটা দোকান হয়ত খোলা ছিল । মার অবস্থা বেশ খারাপ যে করে হোক ওষুধগুলো নিয়ে তাকে মার কাছে পৌছতে হবে । রাস্তাঘাট নীরব । রাস্তায় যাতায়াত করে যাবার মতো কোনো রিক্সা ছিল না । থাকলেও লাভ নেই । রিক্সায় চড়ে বাড়ি ফিরার মতো টাকা অপূর্বর নেই । পুরো রাস্তাটা অপূর্বর হেটেই যেতে হবে । অপূর্বর বাবা অনেক ছোট বেলায় মারা গেছেন । পরিবার বলতে তার মা আর তার বোন । অপূর্বর মা সেলাইয়ের কাজ করে । অপূর্বও বাইরে কাজ করে । বাবা না থাকা দারিদ্রতার কারনে অপূর্ব পড়ালেখা করার তেমন সুযোগ পায় নি । বয়স তার এই তের গিয়ে চৌদ্দ পড়ল কি । ওরা খুব গরীব । বোনটার বয়স এই সাত কি আট হবে । অপূর্বও তার মার উপার্জনের উপর পরিবারটা নির্ভরশীল । আজ অপূর্বর মার বড়ই অসুখ । অবস্থা তেমন একটা ভাল নয় । ওষুধের দোকানে গিয়ে অপূর্ব ওষুধ কিনল । রাত্রি বেলা । চারদিকটা অন্ধকার । অপূর্ব বাড়ি ফিরছে । সাথে কেউ নেই । একা একা । রাস্তার আশেপাশের দোকানগুলোও বন্ধ । মিলিটারিরা টহল দিচ্ছে । খুব সাবধানে গা বাচিয়ে এগিয়ে চলছে অপূর্ব । যেভাবেই হোক বাসায় থাকে ফিরতে হবে । রাত অনেক হয়েছে । মা হয়ত অসুস্থ শরীলে তার ফিরার চিন্তা করছে । নিশ্চিন্তে নেই আদুরের বোনটিও । রাস্তা টা আকাবাকা সাপের মত । সেই সাপের মতো রাস্তা আর ঘন অন্ধকারে একটা হালকা আলোর টর্চ নিয়ে এগিয়ে চলছে অপূর্ব । রাস্তাটা সামনের দিকে একটু বাকা । আরেকটি রাস্তা এসে মিশেছে সেদিকে । হঠাত্ সামনের রাস্তা থেকে সাইরেন বেজে উঠল । মিলিটারির গাড়ি । টর্চলাইট জ্বালানো থাকায় তাকে নির্দিষ্ট করতে মিলিটারি বাহিনীর সময় লাগল না । গাড়ির হেডলাইট অপূর্বর চোখে এসে পড়েছে । কি করবে বুজছে না অপূর্ব । গাড়ি থেকে নেমে একটা লোক তার পিট চাপড়ে ধরল । ধরে বলল
:নাম কেয়া হে তুমারা ?
-অপূর্ব রায় ।
:কেয়া তুম হিন্দু হো ?
অপূর্ব মাথা নাড়ল । বিপদ বুজতে পেরেছে অপূর্ব । এরা মিলেটারী । অতি বিকট শব্দে সে চিত্কার করে উঠল জয় বাংলা বলে । ব্যাস এইটুকুই । আবার চলল বন্দুকের সেই বিকট আওয়াজ । লুটিয়ে পড়ল অপূর্বর দেহ । টর্চটা মাটিতে পড়ে গেল । সাথে ওষূধের ব্যাগটাও । ওষুধ গুলো ছিকটে এদিক সেদিক পড়ল । মার কাছে ওষুধ নিয়ে ফিরতে পারল না অপূর্ব ।
ঠিক এইভাবেই একাত্তরে বয়সের কোনো বিবেচনা না করে মারা হয়েছিল অনেক লোক । আর এগুলোর জন্য রাজাকারেরা কম দায়ী ছিল না । তবে আজ যখন রাজাকারের বিচার হল তখন বয়স কেন বিবেচনা করা হল ? জানতে চাই আমি ।

