বৃষ্টি প্রতীক্ষা


একটা ঝুম বৃষ্টির প্রয়োজন অনেক বেশি
সব ধূলো মরে যাবে, ফিল্টার হবে বায়ুসমুদ্র,
শিল পড়বে, কম্বল জড়িয়ে একটা সকাল পার-
করে দেবে অলস কিশোর ; বৃষ্টির অযুহাতে।
একটা ঝুম বৃষ্টির প্রয়োজন প্রবল ভাবে,
শান্ত মেয়েটি দুষ্টুমি করে ভিজবে বলে,
মাছগুলো সব দু'পার জুড়ে কাটবে সাঁতার আর কতো;অল্প জলে!!
একদল কিশোর সব ভূলে ছুটবে মাঠে ফুটবল নিয়ে-
একটা ঝুম বৃষ্টির দরকার, প্রবল ভাবে-
সাইকেলের বেল বাজিয়ে আর্লি ছুটির দরখাস্ত দিতে
একটা হুমায়ুন নিয়ে কিছুসময় তোমায় নিয়ে ভাববো বলে,
তোমার টনশিল ব্যাথায়, টুপ ফোটা জল -সবটা ছুঁয়ে -
ভীষণ জ্বরে কাঁপব বলে.....
মীকাঈল ঘনীভুত কর জল-ঘর্ষণ হোক মেঘেমেঘে;
অনেক তৃষ্ণা বুকে ধরে চাতক হয়ে গেছি......

