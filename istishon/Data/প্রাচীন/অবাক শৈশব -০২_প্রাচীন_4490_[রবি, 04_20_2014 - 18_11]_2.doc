অবাক শৈশব -০২


পাশের বাড়ির আম পাকিয়াছে। গভীর রাতে বাড়ির টিনের চালে ধপাধপ শব্দ। বাড়ির মালিক ঘুম থেকে উঠতে আর গেট খুলতে খুলতে তার সর্বনাশ হয়ে গেছে। তখন সরকার পাড়ায় থাকতাম। আমি ২ টার দিকে উঠে ছোট গেট টা খুলে বের হয়ে দেওয়াল টপকে রাস্তায় নামলাম। কুদ্দুস স্যারের পাশের বাড়িতে এক আংকেলের গরুর খামার মতন একটা ছিল। খামারের পাশেই ছিল কয়েকটা আমগাছ। বাড়িটা ছিল বাঁশের বেড়া দিয়ে ঘেরা। জ্যাকিচেন এর মতো বাঁশের বেড়া ভালোভাবেই টপকাইলাম, কিন্তু হাটু পর্যন্ত তলায়া গেলাম। না পারি নড়তে, না পারি কোন কিছু করতে। বেশ কিছুক্ষণ পর, নাইটগার্ড চাচা আব্দুল আলীম কে দেখলাম যাচ্ছেন। আমি এখান থেকে ডাকি "আলীম চাচা"। একবার সামনে দেখেন আর পেছনে দেখেন, ভয় পেয়ে বিরবির করছেন। পরে বললাম চাচা গোবরে তাকান। চাচা টাইনা তুলল। সারা শরীর গোবরের গন্ধ। মসজিদে যায়া পরিষ্কার করলাম। সব ঘটনা বললাম। 
 আলীম চাচা বিশ্বাস করেছিলেন ১ প্যাকেট গোল্ডলীফের বিনিময়ে।
অর্ফিয়াস (উচ্ছ্বাস) দের বাড়ির কয়েকটা আমগাছ রাস্তার উপ্রে চইলা আসছে। ক্লাস টেন এ পড়ি। সেইদিন যামু ঢাকা, ডিবেটের লাইগা। আমার সাথে ছিল পাভেল, সেও ঢাকা সফরে আমার সঙ্গী। তো জিলা স্কুল থেকে বাড়ি ফিরতেসি, অর্ফিয়াসদের আম আমাদের আর বাড়ি আসতে দিল না। কোন কিছু দিয়া না পারতে পাইরা।
:পাভেল, মামা তোর একটা জুতা দে...
:নে।
আমি ঝাটা দিতেই ডালে গেল আটকে। আমার মনে আছে ১০.৩০ টার গাড়ি ছিল, ডাল থেইকা আমরা জুতা পারসি রাইত ১০ টায়..... 
পাশের বাড়িতে ঢিল ছুড়া ছিল আমার একপর্যায়ের হবি। এই ঢিল ছুড়তে যায়ে একজন কে প্রায় আধমরা করে দিতে লাগসিলাম। মামা বাড়ির ঘটনা, রেজাউল ভাই আর আমি গেছি হাড়ি -পুকুরে। গ্রামের বিশাল পুকুর, নদী না থাকায় এ পুকুর দিয়ে সেচ দেওয়া হয়। সময়টা বর্ষাকাল বিকালের দিক। পুকুরের পাশের একটা জমি দিয়ে যাইতেসি। ভাই বললেন, তুই আগা আমি প্রসাব। জমিটা ছিল পানিতে ভর্তি। আমি কিছুদূর আসার পর ভাবলাম শয়তানি করি। ভাইয়ের সামনের পানিতে ঢিল মারব, তার গায়ে পানির ঝাপটা পড়বে। যেই ভাবা সেই কাজ, মারলাম ঢিল। নিশানা এতোই ব্যার্থ ছিল যে ভাইয়ের মিডিল স্টিক উড়ে গেসিল আই থিংক দেখলাম ভাই ওই অবস্থায়ই চেপে ধরে মুখ থুবরে পড়ে গেলেন। 
ভাই, পরের কাহিনী আরো করুন। সবকিছু শোনা ভালো না... 
ক্লাস টু এর কাহিনী, বাড়িতে স্যার আসলেন "যে স্যার পড়াইতেন" একদিন খুব মারসিলেন। আর আমি স্কেলটা নিয়ে আল্লাহর নাম নিয়ে চালায়দিসিলাম। পরে আমার ফ্যামিলি স্কেলটির ৩ টি টুকরা আবিষ্কার করে। আমি ততক্ষণে বাপের ভয়ে বাথরুমের দরজা লাগায়া আল্লাহর কাছে মাফ চাইতেসিলাম। পরবর্তিতে আল্লাহয় মাফ করসিল কি না জানি না, তবে স্যার আমাকে মাফ করে দিয়েছিলেন। 
ছোট বেলায় ব্লেড দিয়ে আপুর পিঠ ছিড়ে দিয়েছিলাম ৫ ইঞ্চি। মাথা ফাটাইসিলাম আমার আব্বাজানের (এটাও যতদূর মনে পরে ঢিলের কারণে :-P) বাদজাননি আমার দাদাজানও। 
ক্লাস ফাইভে র ঘটনা, মানিক স্যার চেয়ারে বসার প্রস্তুতি নিচ্ছেন, আমি সুন্দর করে চেয়ারটা টেনে নিলাম। বেশি না উঠেই, হাতে বেত নিয়ে স্যার মানুষ করা শুরু করে দিয়েছেন।
জুয়েল স্যার একদিন লাঠি দিয়ে আমারে মারিতে লাগিলেন। লাঠি কিছুক্ষণ পর ভাঙিয়া গেল, তারপর নবোদ্দ্যমে ডাস্টার দিয়া মারিতে লাগিলেন, মিনিট দুয়েক পর ডাস্টার দিয়া মারিতে জুত না পাইয়া হাত দিয়া কেলাইতে লাগিলেন। আমার মাইর দেখিয়া ফ্রন্ট লাইনের কতিপয় ছাত্র আল্লাহ আল্লাহ শুরু করিয়াদিয়াছিল।
শাস্তির কারণ- প্রিন্স কে মারার হুমকি, মারিও নাই 
পুনশ্চ- ছোটখাটো সাইকো ছিলাম।
আজ এই ভ্যানওয়ালার সামনের চাকার ফ্রক ভাঙ্গি তো কালকে তারে পিটাই। 
এখন ঢিলাঢিলি ভুলে গেসি, মনে পড়ে না অনেককৃতকর্মও ।
তবে দিনগুলো অনেক সুন্দর ছিল।

