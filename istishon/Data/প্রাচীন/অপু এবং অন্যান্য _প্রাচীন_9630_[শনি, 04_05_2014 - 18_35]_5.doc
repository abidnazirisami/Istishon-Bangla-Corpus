অপু এবং অন্যান্য 


"তোকে অনেকদিন থেকেই  খুব দেখতে ইচ্ছে করছিল রে। এখানে খুব খারাপ নেই। চলে যাচ্ছে কোনমতন। আমি তোকে বলেছিলাম না, বড়াপুর বিয়ে হবে তোকে একটা কালো ব্লেজার পড়িয়ে -আমি সুন্দর একটা লাল শাড়ি পড়বো। শুধু......." 
বাবার ডাকে ঘুম ভেঙে গেল।।বাবা আমাকে নিচে নামতে বলে তাড়াহুড়া করে বেড়িয়ে গেলেন।।দেখি আমিই শুধু শুয়ে আছি। আবিদ,ফরহাদ, শয়ন সবাই নিচে। স্বপ্নটা দেখার পর কেমন কেমন যেন লাগছে। ফ্রেশ হয়ে নিচে নামলাম। 
বাবা আজমল সরকার । ছেলে বেলা থেকেই প্রচন্ড রকমের ভালো ছাত্র ছিলেন। মেট্রিক এ রাজশাহী বোর্ডে সপ্তম হয়েছিলেন। বাবার স্বপ্ন ছিল ডাক্তার হওয়ার, থিতু হয়েছেন ব্যাবসায়। আমি বাবার স্বপ্নটাকেই লালন করেছি। আমার দুই বোন আদ্রিতা আর আদিবা । আদিবা আর আমি যমজ। আজ বড়াপু "আদ্রিতার "বিয়ে।
সারাটা দিনের ব্যাস্ততা সেরে ছাদে এলাম ।বিকেলের কিছুটা সময় এখানে থাকাটা আমার অভ্যেসে পরিণত হয়েছে -যত দিন বাড়িতে আছি। কখন যে স্কুলজীবনের গন্ডি পেরিয়ে ,কলেজও শেষ করলাম! বড্ড বোকা বনে যাই ভাবতে গেলে...
কলেজ জীবনে লাগা হাওয়া এখনো ভেতরে ভেতরে ঘুর্ণি তোলে। নওরীন আর আমার দেখা কলেজের প্রথম দিনে। আমাদের ভর্তি রোল একই সাথে ছিল। কতো খাতা যে শেষ করেছিলাম,তাকে না পাঠানো চিঠি লিখে!
নওরীনের সাথে প্রণয়ের এক বছর ছিল জান্নাতের মতো। শুধু খুশি খুশি লাগত। নিজের ভেতরে লুকিয়ে থাকা রবীন্দ্রনাথ তত দিনে জোরেসোরে উকি দেওয়া শুরু করেছিল। এমন খুশির আড়ালেই লুকিয়ে ছিল কষ্টের কালো অন্ধকারটা। যার ফল স্বরুপ এইচএসসিতে একটা প্রচন্ড ধাক্কা, কিন্তু নওরীন এর ব্যতিক্রম ছিল। সে ভালো করে গেল সলিমুল্লাহ মেডিকেল কলেজে। আমি আরেকবার ভাগ্য যাচাইয়ের প্রস্তুতি নিচ্ছিলাম। এই ধাক্কার রেশ কাটতে না কাটতেই আরেকটা ধাক্কা।
"আমি যেমনটি চেয়েছিলাম , তুমি আসলে ওমন না ভালো থেকো।"
যে আমার হয়েও ,না হওয়ার ভান করেছে সে কখনই আমার ছিল না।
দ্বিতীয় সিগারেট টা শেষ করে নিচে নেমে এলো অপু। দুলাভাই মেসেজ দিয়েছিল,"পৌচ্ছাতে আর দেড় ঘন্টার মতো সময় লাগবে।"নিচে নেমে খবরটা মা'কে দিলাম। মা তড়িঘড়ি করে ভেতরে গেল খবরটা দিতে ।দোতলায় আবিদরা গানের আসর বসিয়েছে। সেখানেও যেতে ইচ্ছে করল না। আসরের থেকে ছাদটাই আপাতত বেশি টানল।
আকাশে মেঘ করেছে। বৃষ্টি হতে পারে। আমার মাঝে মাঝে মনে হয় আটকে গেছি ,নড়তে পারার শক্তিটাও হারিয়ে ফেলেছি। ভালোবাসার একটা বেড়াজালে আটকে পড়েছি। এ বেড়াজাল ছেঁড়ার শক্তি বিধাতা আমাকে দেন নি। ক্লাস টেন এ শক্তির নয়টা রূপের কথা পড়েছিলাম। শক্তির সবচেয়ে বড় রূপটি দিতে বেমালুম ভূলে গেছে তারা-ভালোবাসা।
বরযাত্রী এসে পড়েছে। কিছু সময়ের জন্য মিশে গেলাম সকলের সুখে। মেয়ের বিদায়ের বেলা, বাবা একরকম শুষ্ক হাসিমুখেই বিদায় দিলেন। মা জ্ঞান হারালেন। বড়াপুকেও একরকম হুশহীন অবস্থায় গাড়িতে তোলা হল। এসময় হটাৎ বৃষ্টি নামা শুরু হল। আমি ঠায় দাঁড়িয়ে আছি। বুকটা কেমন যেন চিনচিন করে উঠছে।শেষ রাতে স্বপ্নে দেখা আদিবার কথাগুলো প্রবল ভাবে ঝাঁকুনি দিল যেন।ঘোরের মধ্যে যেন লাল শাড়ী পরা আদিবা কে দেখতে পেলাম। আদিবা মারা যাওয়ার দু বছর হতে চলল.....
বরযাত্রীর গাড়িবহরের আলোগুলো বড়বড় বৃষ্টির ফোটার মতোই মিলিয়ে গেল...
আমি কি কাঁদলাম? -বৃষ্টির জল 'তা কাউকে বুঝতে দিল না....
দূর থেকে ঐশী আমাকে দেখছে, যার ভালোবাসার প্রস্তাব আমি যত্নের সাথে এড়িয়ে গিয়েছিলাম সোনালী কৈশোরে।
যেখানে ছিলাম পাঁচজন ,সেখানে তিন জনে সে অভাব পূরণ করার মতো অতোটাও সমর্থ নই আমি। কয়েকদিন পর আমাকেও লেখাপড়া র জন্য পাড়ি দিতে হবে ঢাকায়। ছাব্বিশ বছর আগে যে দুইজন ঘর বেধেছিল, একাকীত্ব কে ঠেলে শেষকটা দিন আরো কাছে পাক দুজন দু'জনায়। চেনার সীমানাটা হোক আরো বিস্তীর্ণ 
সকল অনুভূতিতে ধাক্কা দেওয়ার ক্ষমতা একমাত্র ভালোবাসারই আছে।
ভালোবাসা এক ঘাটে নোঙর ফেলে না, বহু ঘাটের পানি খাওয়া এ নোঙর...........

