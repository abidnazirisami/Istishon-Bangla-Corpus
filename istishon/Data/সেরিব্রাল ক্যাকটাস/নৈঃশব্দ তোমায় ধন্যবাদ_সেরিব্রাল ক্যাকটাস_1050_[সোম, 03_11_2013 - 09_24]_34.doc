নৈঃশব্দ তোমায় ধন্যবাদ


 নৈঃশব্দের মাঝে যে সঙ্গীত
আমি তা খুউব ভালবাসি।
ভালবাসার মানুষদের মতোন
নৈঃশব্দরাও বেশ পালিয়ে বেড়ায়
পাওনাদারের চাতুর্যে।
রমনের বিক্ষিপ্ত আর্তির মতোন
হঠাৎ সবাক-শীৎকার
(এখানে নৈঃশব্দের নিশ্চিত অবমাননা)
চিরে নেবে শব্দ-চ্ছদ।
ব্যাতিহার কোলাহল
একসময় নিশ্চিত মিশে যাবে
নৈঃশব্দের ন্যুন নম্রতায়......
কান পেতে শোনো –
সময়ঃ এগারোটা উনষাট মিনিট এখন।
সাইক্লোনের ঠিক কেন্দ্রে নাকি
জল, সাটিনের পর্দা হয়ে ভাসে ?
বুকের সাইক্লোনে
তবে কি মধ্যরাতে বাজবে ক্লারিওনেট ?
ঝিম-ধরা-দুপুর আমি
দারুন ভালবাসি, এবং নিঝুম-রাত-দুপুর।
আঁধারের আততায়ীদের সচরাচর
শাব্দিক আকাশ দ্যাখার সুযোগ মেলেনা বলে
নৈঃশব্দ তোমায় ধন্যবাদ !
পুনশ্চঃ শব্দই সৃষ্টির আদি উৎস।
সর্বস্বত্ত সংরক্ষনঃ সেরিব্রাল ক্যাকটাস ।।

