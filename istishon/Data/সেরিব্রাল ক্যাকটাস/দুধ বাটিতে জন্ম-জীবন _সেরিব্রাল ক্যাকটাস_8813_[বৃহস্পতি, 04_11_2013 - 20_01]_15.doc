দুধ বাটিতে জন্ম-জীবন 



ঋদ্ধ নৈপুন্যে সিদ্ধ জিঘাংসা
বিক্ষত করে দিকপাশ
মাংশে মানচিত্র
হৃদয়ে ভূগোল । 
নারীরা আকার পায় ভালবাসার
বৈদূর্য ছোঁয়ায় ; আঁকে
স্টেন্সিলে জীবনের দ্যোতনা ।
সূর্যকিরণ গলে গ্যালে
মিশে গ্যালে তুলির পেখমে
আঁচড়ে-কামড়ে
অঙ্কিত হয় মাতৃত্বের কম্পোজিশন ।
বর্তুল চুষনিতে
শিশু খোঁজে খাদ্য, সংস্থান ......
পূর্বপুরুষের জিঘাংসা
ক্রমশঃ আকার পায় উত্তরপুরুষের
সংস্থানের ; মাতৃত্বের নামে । 
সর্বস্বত্ব সংরক্ষনঃ সেরিব্রাল ক্যাকটাস।।

