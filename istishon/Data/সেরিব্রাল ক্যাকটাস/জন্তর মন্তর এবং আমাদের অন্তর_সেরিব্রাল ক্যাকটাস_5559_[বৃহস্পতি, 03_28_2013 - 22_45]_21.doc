জন্তর মন্তর এবং আমাদের অন্তর


 
ক্রমশঃ অচল হয়ে যাচ্ছে সকল সনাতন মূল্যবোধ
এবং প্রথাগত প্রবনতা –
মুঠোফোনের থাবায় হারিয়ে গ্যাছে চিঠি-চিরকুট,
যখন ক্লাউডেরা গিলে খাচ্ছে সকল দলিল দস্তাবেজ ।
গ্রামোফোন-টেপরেকর্ডার আজ
অ্যানটিক তুল্য অসম্মানে আত্মাহুতি দিয়েছে
পাড়ার ভাঙ্গারি দোকানে ।
যন্ত্রনির্ভরশীলতার আলিঙ্গনে আর আগ্রাসনে
আজকাল শীততাপ এর মতোন
আবেগ’ও বেশ নিয়ন্ত্রিত এবং গননা-নির্ভর ।
অথচ আঙ্গুলের ভাঁজ গুনে গুনে
যোজনবিস্তারি মাঠের ফসল হিসেব করে যে কৃষক,
তার সারল্য আমায় প্রযুক্তির প্রহসনকে
বৃদ্ধাঙ্গুলি প্রদর্শনে সাহসী করে তোলে,
তার স্বাবলম্বিতার আস্বাদ আমাকে ক্রমাগত করে তোলে সংহত ।
অবশেষে পাপবিদ্ধ আত্মারা বুঝিবা এভাবেই
পরিত্রাণ পাবে কোনও এক ধ্বংসস্তূপের ধাতব চূড়ায় ।
সর্ব-সত্ত্ব সংরক্ষনঃ সেরিব্রাল ক্যাকটাস।। 

