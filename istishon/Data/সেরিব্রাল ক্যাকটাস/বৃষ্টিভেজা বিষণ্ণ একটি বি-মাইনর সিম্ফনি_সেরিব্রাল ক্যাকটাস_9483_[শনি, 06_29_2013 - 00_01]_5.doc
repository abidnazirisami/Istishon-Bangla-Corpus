বৃষ্টিভেজা বিষণ্ণ একটি বি-মাইনর সিম্ফনি


 
বৃষ্টিভেজা বিষণ্ণ রাতে বি-মাইনরের মূর্ছনার মতোন
ঝরে পড়ে বিস্মৃতি আমার, ছুঁয়ে যায় নগ্ন বাহুমূল
প্রথম প্রেমের কামহীন কাঙালপনা নিয়ে।
মাদকমত্ত মোহাবিষ্টের মতোন মৃদু ও মদির চুমু খেয়ে
অতৃপ্ত কোনও অসুখে ভোগে বিবস্ত্র বৃষ্টিকণারা, ভেজা ও ভগ্ন
হাহাকার তুলে আমি ঘুরে বেড়াই অক্টেভ’ময়।
সঙ্গমসমাপ্ত স্নানের স্নিগ্ধতা নিয়ে
আমি সাইকাডেলিক সুর তুলি স্বরলিপি-সর্বস্ব ভ্রান্তিতে,
ভুলে থাকি প্রাণপণ
অপরিণত ও প্রেমময় সকল বেদনার কথা, সুতীব্র ও সঙ্গোপন
সারল্যে বুকের মাঝে আঁকি ব্যাভিচারি বৃশ্চিকের
বর্ণিল বিশ্বাসঘাতকতা আর বেলেল্লাপনার জলছবি।
জল ছুঁয়ে তৃষ্ণাতুর বসে থাকি অসঙ্গত অভিমানে এভাবে
বৃষ্টিভেজা বিষণ্ণ রাতে বি-মাইনরের মূর্ছনার মতোন......
সর্বস্বত্ব সংরক্ষনঃ সেরিব্রাল ক্যাকটাস। 

