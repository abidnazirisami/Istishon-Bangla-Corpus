মাংসল কাব্য


 
সাদা কাগজে কাব্য করা
কবির বিলাস । বলেই না
কবির কাগজে কাব্যের ছোঁয়া ।
সবুজ
অবুঝ
মন
কাঁদে,
কাগজ ছুঁয়ে ।
চড়াই
উৎরাই
পেড়িয়ে আকাশ
ছাড়িয়ে মাটি
জড়িয়ে থাকি
বিলিতি পিলার ।
গুলতি খাওয়া পাখির মতো
টুপটাপ
ঝরে
পড়ে
মগজ শানিত ভাব ।
একটা হামানদিস্তায় –
দিস্তা দিস্তা কাগজ
আস্ত আস্ত সুখ
মস্ত মস্ত দুঃখ
ঘুঁটে, একফোঁটা চোখের জলে
খাতায় দিয়ো খেতে,
মাংসল কাব্য ।
সর্বস্বত্ব সংরক্ষনঃ সেরিব্রাল ক্যাকটাস।

