স্থিরতার অভিব্যাক্তি



ইলিশাবেৎ এর বন্ধ্যাত্ব নিয়ে
এ চোখ ছুঁয়েছিল তোমার প্রতিমা। 
সিলুলয়েটের অবয়বে
জীবনসঞ্চারী অভিজ্ঞতা নিয়ে
আমি খুঁজি হারানো নোলক,
পাড়ভাঙ্গা নূপুর।
শয্যার উত্তাপ নিয়ে
রঙের প্রলেপে গড়ি স্মৃতিস্তম্ভ, আর ভাষাহীন
কবন্ধ-স্থাপত্য শুধু পড়ে থাকে ঋজুতার সাক্ষী,
নেপত্থ্যে বাজে ভিন্ন সুরধ্বনি। 
ছাই সর্বদাই প্রজ্জলনের ইতিহাস
আর স্ফুলিঙ্গ প্রারম্ভের, অবশেষে অগ্নিময় দাহ্যতা
এভাবেই ঘটায় রূপান্তর
ক্রমান্বয়িত ধারায়। 
অনুভূতিতে অব্যাক্ততার পলল জমে
গড়ে ওঠে যে বালুচর-
স্রোত তার আবাল্য সুহৃদ...... 
একা প্লাবন আর তার
কতটাই বা খাবে ?
সর্ব-সত্ত্ব সংরক্ষনঃ সেরিব্রাল ক্যাকটাস।।

