কামনাহীন কামিনী___


 সম্মতি আছে কিনা তোমার জানতে চাইনি কখনো
প্রথম যেদিন বলেছিলে কবুল সেদিন থেকেই জানি,
তোমার উপর সমস্ত অধিকার আমার;
কেন থাকবে তোমার আপত্তি?
তাইতো নিশ্চুপ আঁধারে
জেগে উঠে শরীর মন একা আমারই
ঝাঁপিয়ে পরি যেন এক থালা কাঁচা মাংস পিণ্ডে,
মেটাই শরীরের ক্ষুধা!কখনো জানতে চাইনি,
মন কি চায় তোমার-ফুটেছে কি গোলাপ এই নিশিতে?
শিহরন জাগে কি তোমার,
পুলক জাগে কি তোমার মনে তে?
কেন জানতে চাইবো আমি,
তুমি যে আমার দাসী;এটাই বিধাতার বিধি!
তাইতো প্রতি রাতেই একমাত্র অধিকার,তোমার রক্তাক্ত হবার
ইচ্ছে করেনি কখনো ভালোবেসে ফুটিয়ে তুলি ঘুমন্ত গোলাপ কুঁড়ি,
একটু একটু করে আলতু স্পর্শে পাপড়ি ছড়ানোর-
অপেক্ষা করিনি কখনো গোলাপ ফুটার!
এতটুকু সময় দেইনি তোমায় ছাড়।
শুধু দুমড়ে মুচড়ে ছিঁড়েছি প্রতিবার এক গোলাপ কুঁড়ি-
কর্ণে ধারন করিনি তোমার চাপা গোঙ্গানি,
শরীরের খেলায় মেতেছিলাম আমি!
কখনো ভাবিনি তোমারও থাকতে পারে কামনা,
মনে জাগতে পারে হাজারো বাসনা
মধু খাওয়ার ছলে ঘুরি কাননে, ফুলে ফুলে,
ছিন্ন ভিন্ন করি একাধিক গোলাপ কুঁড়ি।
তুমি গোলাপ তবু যেন থাকতে নেই তোমার কোন চাহিদা-
শুনতে পারবেনা তুমি অন্য কোন ভ্রমরের গান।
আমি পারি কিংবা না পারি,ভালবাসতে জানি আর না জানি-
তবু তুমি কামনায় পারবেনা ডাকতে
আমি ভিন্ন কালো ভ্রমরের দল।
নিতে পারবেনা কোন চুম্বন,
অনুভব করতে পারবেনা একাধিক ভ্রমরের স্পর্শ
তাহলে হয়ে যাবে তুমি আজন্ম পাপিষ্ঠ!
আমি পুরুষ, কালো ভ্রমর, তাইতো শত ফুলের মধু খেতেও-
পাপ নেই আমার!
এটাই ছায়া শক্তির বিধান-
নারী মানেই দাসী তুমি ঐ পুরুষ ভ্রমরার!

