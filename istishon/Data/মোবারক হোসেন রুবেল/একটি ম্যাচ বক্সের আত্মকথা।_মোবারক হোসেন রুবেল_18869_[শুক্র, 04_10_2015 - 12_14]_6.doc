একটি ম্যাচ বক্সের আত্মকথা।


একটি ম্যাচ বক্সের আত্মকথা।
আমি একটি ম্যাচ বক্স। আমার ভিতরে কাঠি আছে মোটে ৪২ টি। কিন্তু প্যাকের গায়ে লিখা ৫০+!!! বুঝেন এইবার!!!
আমার নাম আগুন। কেউ বলে অগ্নি, কেউ বলে ফায়ার। যে যাই বলুক না কেন, আমার একটাই ধর্ম -পুড়ে ছাই করে দেওয়া।
ডিম আগে না মুরগী আগে আমি জানিনা। তয় পৃথিবী সৃষ্টির অনেক আগেই আমার জন্ম। মানুষের সাথে পরিচয় হলো, মাত্র কয়েক হাজার বছর আগে।
মানুষের সাথে যখন প্রথম আমার দেখা তখন তারা আমাকে ভীষন ভয় পেতো। ভয়ে আমাকে পূজা দিতো। আমি মানুষের অজ্ঞতা দেখে দাউ দাউ করে হাসতাম।
মানুষ জানতো না যে, আমার শত্রু পানি। পানির সংস্পর্শে এলেই আমি কাইত!!! সেই সমাজে কিছু ধান্দাবাজ প্রকৃতির লোক ছিল, তারা কিভাবে কিভাবে জানি বুঝে গেল, আমার আজরাইল হইছে পানি। তারপর থেকে ঐ ধান্দাবাজ লোকগুলো আমাকে নিয়ে শুরু করে দিলো ব্যবসা।
কোথাও আগুন লেগে গেলে ঐ ধান্দাবাজরা/পুরোহীতরা/পীররা (হুমায়ন আজাদের মতে ''পীর মানেই ভন্ড। পীরের সাথে ভন্ড পীর বলার দরকার নাই'') অংবংচং ঝাড়ফুক তন্ত্র-মন্ত্র দিয়ে আমার গায়ে পানি ঢেলে দিতো। ব্যাস..
আমি ছিলাম অগ্নি, আমি ছিলাম দেবতা। এতবড় একটা দেবতাকে পুরোহীতরা মন্ত্র দিয়ে ভ্যানিস করে দিতো!! এইসব দেখে কিছু মূর্খ প্রকৃতির লোকেরা ধান্দাবাজদের হাদিয়া, ফসলি জমি, হালের বলদ দান করতো। আমি চেয়ে চেয়ে দেখতাম, মাঝে মাঝে ভুলে যেতাম কোনটা বলদ!
যারা আমাকে সকাল সন্ধা পূজা দিতো তারা ছিলো পূজারী। সভ্যতা বিকাশের সাথে সাথে পূজারীরা আস্তে আস্তে মানুষ হতে লাগলো। তারা শিক্ষা-দীক্ষায় উন্নতি করতে লাগলো। আর আস্তে আস্তে আমাকে বন্ধী করতে লাগলো। সবশেষে আমার আশ্রয় হলো ছোট্ট একটা ম্যাচবাক্সে।
মানুষের অজ্ঞতা/মূর্খতার কারণে একসময় আমি ছিলাম দেবতা, আর আজ মানুষের শিক্ষা দীক্ষার কারণে আইজ আমি সামান্য ম্যাচ বক্স।
আমি জ্বলতে জ্বলতে স্বপ্ন দেখি, মানুষগুলো দিন দিন আরো শিক্ষিত হবে, আমার মতো অন্যান্য দেবতাকে বন্ধী করবে কোন এক ম্যাচ বক্সে।

