মন্তব্যহীন


বহুল প্রচলিত একটা প্রশ্ন আছে। এ যাবৎ অনেকদিন, অনেকবার এই প্রশ্নের মুখোমুখি হয়েছি এমনকি নিজেও নিজেকে মাঝে মধ্যে এই প্রশ্নের মুখোমুখি করেছি। আমার ধারণা, মুক্তমনা আরো অনেকেই আছেন যারা এই প্রশ্নের মুখোমুখি হয়েছেন।
প্রশ্ন একটাই। “আপনারা যারা নিজেকে মুক্তমনা বলে দাবী করেন তারা সব দেশের সব পুরুষের দোষ গুন নিয়ে কথা বললেও আজ পর্যন্ত বিশ্বনবীর ভালো দিকগুলো নিয়ে নিরব কেন?
হ্যা, বিশ্বনবীর অনেক সৎ গুন আছে। ব্যক্তিগতভাবে আমিও ওনার কিছু কিছু আচরণ, চালচলন মানবজাতীর জন্য আদর্শ বলে বিবেচনা করি। ব্যক্তি হিসাবে তিনি অন্য দশজন সাধারণ মানুষের চেয়ে অনেকটা উন্নত ছিলেন নচেৎ বিশ্বের কয়েক কোটি মানুষকে এক ছাতার তলে নিয়ে আসা সম্ভবপর ছিল না। কিন্তু ওনার বিষয়টা নিয়ে লিখতে গেলেই.....
মাইকেল এইচ. হার্ট. তার The Hundred বইতে বিশ্বের শ্রেষ্ট ১০০ জন মহামানবের তালিকায় প্রথমেই উল্লেখ করেন যার নাম তিনি হচ্ছেন বিশ্বনবী হযরত মুহাম্মদ (নিজ দায়িত্বে নামের পরে স. লাগিয়ে নিবেন।)
হার্ট সাহেবের বই প্রকাশের পর পর উদয় হলো দুটো দলের। নবীকে বিশ্বের সবচেয়ে আদর্শপুরুষ হিসাবে উল্লেখ করায় একদল তপস্যী হার্ট সাহেবের জন্য নিয়ে গেলেন ফুলের তোড়া।
আর এক দল নির্ধারণ করলেন হার্ট সাহেবের কল্লার দাম। কারণ হিসাবে তারা যুক্তি দায়ের করলেন এই বলে যে, সেই তালিকায় আইজ্যাক নিউটন ছিলেন দ্বিতীয় অবস্থানে। নবী কি নিউটন সাহেবের চেয়ে একগুন বেশী উত্তম? ২৬নং তালিকায় রাখা আছে নাস্তিক চার্লস ডারউইনের নাম। নাস্তিকের সাথে নবীকে এক কাতারে দাঁড় করানোটা অবশ্যই কল্লা যাবার সামিল!!
বিখ্যাত বিজ্ঞানী ফ্রান্সিস ব্যাকন বিজ্ঞানের ঠিক কোন শাখায় কিংবা কোন আবিষ্কারের জন্য বিখ্যাত হয়ে আছেন তা একমাত্র ছাগকুল ব্যতিত তৃতীয় কোন পক্ষ আজ পর্যন্ত আবিষ্কার করতে পারেনি।
মিশরের আল আজহার বিশ্ববিদ্যালয়ে কোন এক সমাবর্তন অনুষ্ঠানে স্মারক বক্তৃতায় গ্রাজুয়েটদের উদ্দেশ্য করে তিনি বলেন, মি. মুহাম্মদ আমার জীবনের সেরা একজন আদর্শ মহামানব।
তারপর আবার উদয় হলো দুটো দলের। সেইম কেইস, নবীকে মহামানব এবং সেরা বলায় একদল তপস্যী ব্যাকন সাহেবের জন্য নিয়ে গেলেন ফুলের তোড়া, আরেকদল তরবারী...
তরবারীওয়ালাদের যুক্তি হচ্ছে নবীর নামের আগে মি. ক্যান? মি. বসানো হয় খ্রিষ্টানদের নামের আগে!!
তারপর কোন এক সম্মেলনে ব্যাকন সাহেবকে অভিযোগকারীদের অভিযোগ পরবর্তী মন্তব্য জানতে চাওয়া হলে তিনি বলেন, মুহাম্মদ (নিজ দায়িত্বে নামের পরে স. লাগিয়ে নিবেন) হচ্ছেন এমন এক ব্যক্তিত্ব যার সম্পর্কে ভালো বললেও অবমাননা খোঁজা হবে, খারাপ বললে তো আর কথাই নাই।
সো ওনার সম্পর্কে সকল প্রকার মন্তব্য করা থেকে বিরত থাকাই উত্তম।

