ঈশ্বরের সন্ধান পেয়েছি__ কবিতা।


কবিতা :
ঈশ্বরের সন্ধান পেয়েছি
মোবারক হোসেন রুবেল
আমিও ঈশ্বরে পূজা করি
তাঁকে অগাধ বিশ্বাসে বিশ্বস্ত রাখি।
আমি মসজিদ চিনি না,
আমি মন্দির চিনি না।
চিনিনা কাবা কিংবা গীর্জা
তার কোনোটিই চিনি না,
আমি শুধু তাঁকেই চিনি
পরম ঈশ্বকে।
আমি তাঁকে মসজিদে খুঁজেছি,
প্রত্যেক গম্বুজে, প্রত্যেক সারিতে-
অজুখানায়, কোথাও তাঁকে পাইনি।
মন্দিরের ঘন্টায় খুঁজেছি,
খুঁজেছি প্যাগোডায়,
কোথাও না পেয়ে খুঁজেছি গীর্জায়-
তবুও তাঁকে পাইনি।
পরম ঈশ্বরকে।
খবর পাঠিয়েছি উত্তরে,
দক্ষিণে সাগর স্বাক্ষি,
পূবে উঠা সূর্যকে-
এমনকি পশ্চিমের গোধূলীতেও,
তাঁর কোন খোঁজ মেলেনি।
আমি তাঁকে খুঁজে পাইনি।
তালাশ করলাম বেহেস্তের
চাবি হাতে নিয়ে,
আটটি বেহেস্তের প্রতিটি
কোনায়-কোনায়,
সাত আসমান(?)-সাত জমিন(?)
কোথাও তাঁকে খুঁজে পাইনি।
পরম ঈশ্বরকে।
বার্তা পাঠিয়েছি নমরুদকে,
দোজখের বাসিন্দা ফেরাউনকে,
তারা আমার ঈশ্বরের কসম
নিয়ে বলল- দোজখের ত্রি-সীমায়ও
কোনদিন ঈশ্বরকে দেখেনি।
আমি তাঁকে খুঁজে পাইনি।
সিদরাতুল মুনতাহা থেকে
তাতাছ্ছালা পর্যন্ত খবর নিলাম।
ফজর থেকে উলুধ্বনী।
কোরাণে, পুরানে,রামায়নে, বেদে-
নাহ কোথায় তাঁকে পাইনি।
অবশেষে যেখানে তাঁকে খুঁজে পেয়েছি-
সেটা কোন মসজিদ নয়,
নগ্ন দেবীর মন্দিরও নয়,
পবিত্র কাবাগৃহও নয়,
সেটা সকল মন্দিরের মন্দির-
সকল কাবাগৃহের কাবা-
এ যে মানব হৃদয়।
10.07.11

