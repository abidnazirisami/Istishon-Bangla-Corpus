শান্তির ব্যবচ্ছেদ


আমার কিছু বলার আছে।
আজকাল পথে-ঘাটে, ইনবক্সে-আউটবক্সে যার সাথেই সাক্ষাত হয় তাদের একটা গিয়ানগভীর পরামর্শ ''সাবধানে থাকিস''!! ব্যাপারটা এমন যে, ওরে খোকা ওদিকে যাসনে, হিংস্র হায়েনা আছে, খেয়ে ফেলবে যে...
প্রতিদিনই আমার বিরোদ্ধে ঘরে-বাইরে অনেক অভিযোগ জমা হয়। আমি নাকি আল্লা-নবী'কে গালাগালি করি। যতজনই যতদিন এই অভিযোগটি করেছেন, তাদের খুব বিনয়ের সাথেই জানতে চেয়েছি, ভাই আমি কি বলে গালিটা দিয়েছি? মানে গালির ভাষাটা কি ছিল? তারা কেহই বলতে পারে না। ঘুরে ফিরে একটাই উত্তর অমুকে বলেছে, তমুকে বলেছে..
ওয়াশিকুর বাবুকে যারা খুন করেছে তারা নিজেই জানে না বাবুর অপরাধটা কি!! হুজুর বলেছেন তাই তারা খুন করেছে। শামছুর রহমান তাদের নিয়েই লিখেছেন তাঁর বিখ্যাত কবিতা ''পন্ডশ্রম''-কান নিয়েছে চিলে...
আমার কথা হচ্ছে আপনারা যারা মনে করেন ঘোড়ার ডিম আছে, মনে করেন, তাতে কারো কোন সমস্যা নাই। এটা আপনাদের ব্যাপার। কিন্তু যারা বিশ্বাস করেনা তাদের জোর করে, চা-পাতি দিয়ে কুপিয়ে বিশ্বাস কেন করাতে হবে?
উত্তর আসবে তখন, তোমরা নাস্তিক নাস্তিকের মতো থাকো। আল্লা-নবীর বিরোদ্ধে বাজে কথা বলো কেন?
নবীর দেশ সৌদিতে নিয়ম আছে হাতের বদলে হাত, চোখের বদলে চোখ, তাহলে লেখালিখির জবাব কেন লেখালেখি দিয়ে হবে না?
উগ্রপন্থি জংগীগণ প্রধানতো গ্রামের অতি দরিদ্র পরিবার থেকেই আসে। তারা গ্রামের গুটি কয়েক মানুষ ছাড়া অন্য কোন ইতিহাস জানে না। জীবন জগৎ সম্পর্কে তাদের বিন্দুমাত্র ধারনা নেই। তারা জানে না বোকো হারামীর ইতিহাস, জানে না আইএস এর বর্বরতা, জানে না আফগান, জানে না পাকিস্থান..
ওয়াজের বক্তারা তাদের সুললিত কন্ঠে মিহি সুরে সারারাত ওয়াজ করে বিধমী/নাস্তিক কত শ্রাব্য অশ্রাব্য ভাষায় গালাগাল করে, কই আজ পর্যন্ত কোন নাস্তিক কোন বক্তাকে কি কতল করেছে? ধর্ম বিশ্বাসের কারণে কোন ধার্মীককে কোন নাস্তিক কখনো হত্যা করেছে? তাহলে ধর্ম অবিশ্বাসের কারণে খুন করতে হবে কেন?
আরেকদল আছে ফেবুতে-ব্লগে আসে মেয়েদের মোবাইল নাম্বার ও পর্ণো খুজতে। এসে কারো না কারো মাধ্যমে তারা সন্ধান পায় বাশের কেল্লা/রেডিও মুল্লা..
গত কয়েকদিন আগে দেখলাম কেল্লা পেজে একটা ছবি শেয়ার করেছে ''কাবা শরীফের চারহাজার বছর আগের ছবি''। দেখলাম প্রায় ৮৬ হাজারেরও অধিক লাইক। কমেন্টের ঘরে শোভা পাচ্ছে সুভাহানাল্লা। আমি আশ্চর্যবোধ করলাম এই ভেবে যে, ৮৬ হাজারের কেউ একজন পর্যন্ত প্রশ্ন তোলেনি, যে চার হাজার বছর আগে ক্যামেরা ছিল কি?
আপনাদের যা খুশি তা বিশ্বাস করেন এটা আপনাদের ব্যাপার।
২০১৩ সালের বেসরকারি তথ্যমতে বাংলাদেশে নাস্তিকের সংখ্যা ছিল প্রায় তিন লক্ষাধিক। বর্তমানে বাংলাদেশ নাস্তিকের সংখ্যাটা দ্রুত গতিতে বেড়ে হয়েছে প্রায় ২৪ লক্ষাধিক। কাহিনী কি? দিন দিন নাস্তিকের সংখ্যাটা কেন বাড়ছে?
বিশ্বনবীর চাল, চলন, আচার আচরণ, ব্যবহার দেখে বিধর্মীরা গ্রহণ করেছিল ইসলাম ধর্ম। আর আপনাদের চাল, চলন, আচার আচরণ, ব্যবহার দেখে দিন দিন ইসলাম ধর্ম ত্যাগ করে হচ্ছে নাস্তিক।
ইসলাম ধর্মকে কলংকিত করার জন্য একটা দুইটা নাস্তিক দায়ী নয়, বরং তারা নিজেরাই দায়ী। যারা দিন প্রতিদিন ধর্ম রক্ষার নামে খুন করে যাচ্ছে ভিন্নমতাদর্শীদের।
দোহাই আপনাদের সভ্য পৃথিবীতে হত্যাযজ্ঞ বন্ধ করেন। ইসলাম শান্তির ধর্ম তা প্রমাণ করুন মানবিক ব্যবহারে, চা -পাতি দিয়ে নয়..


