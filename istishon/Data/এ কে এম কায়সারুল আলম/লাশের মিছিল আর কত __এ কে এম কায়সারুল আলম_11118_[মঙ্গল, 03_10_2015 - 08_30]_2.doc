লাশের মিছিল আর কত _


বিএনপির নেতৃত্বাধীন ২০দলীয় জোটের ডাকা অবরোধের
দুই মাস পার হয়ে গেলো । সাথে হরতাল চলছেই । প্রতিদিন লাশের মিছিল
বেড়েই চলছে । প্রতিদিনই ঘটছে প্রানহানী । মরছে সাধারণ মানুষ,বার্ণ ইউনিটে
দগ্ধদের আত্ননাত-আহাজারী বেড়েই চলছে । সাথে পুড়ছে
যানবাহনও ।সরকারের একাধিক ব্যক্তি ঘোষনা দিয়েছিলেন হরতাল-অবরোধে যানবাহন
চালাতে কোন ক্ষতি হলে ক্ষতিপূরন দিবে এবং ইতিমধ্যেই অনেকে ক্ষতিপূরন
পেয়েছিলেন কিন্তু জীবনের ক্ষতিপূরন আদৌ
দেয়া কি সম্ভব?সরকার হার্ড লাইনে থাকলেও নাশকতা,হামলা ,ভাংচুর ঠেকাতে অনেকটাই
ব্যর্থ হয়ে পড়েছে।সরকারের পক্ষ থেকে বলা হয়েছিলো ১ সপ্তাহের মধ্যে
পরিস্হিতি নিয়ন্ত্রনে আসবে কিন্তু ৮ সপ্তাহ পার হয়ে গেলেও পরিস্হিতি
নিয়ন্ত্রনে আসেনি। প্রতিদিনই দৃষ্টকৃতকারী গ্রেফতার হলেও নতুন করে নতুন
জায়গাতেও জ্বালাও পোডাও হচ্ছে।নির্ধারিত সময়ে যেতে পারছেনা ট্রেনগুলো ।
গণহারে গ্রেফতার, ভয়
ভীতি কিংবা গুলি করে আন্দোলন ঠেকানো কি সম্ভব ?
আওয়ামীলীগ ও ১৪ দল সারাদেশে সন্ত্রাস প্রতিরোধ কমিটি গঠন করেও পরিস্হিতি
স্বাভাবিক হয়নি। নতুন করে এইচএসসি পরীক্ষার্থী ও অভিভাবকেরা উদ্বিগ্ন । আর কত লাশের মিছিল দেখার পর এ রাজনৈতিক হলি খেলা বন্ধ হবে ?

