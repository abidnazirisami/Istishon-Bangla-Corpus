অন্তিম ভালবাসার অন্তিম পরিণতি


তুমি আমাকে তোমার জীবন থেকে সরিয়ে দিলে, সত্যি এতে তোমার উপর আমার কোন রাগ নেই। হয়তো আর দশজন যেভাবে তাদের ভালবাসার মানুষটিকে বলে যে তুমি আমার জীবনটা নষ্ট করেছো , তুমি ধোঁকাবাজ। হয়তো এগুলো ও বলতে পারবনা। আর কেনই বা বলবো ? যেই মুখ টা দেখেই ভালবাসা তৈরী হয়েছিল,যেই মুখ টা দেখলে আমি আমার সব কষ্ট ভুলে যাই, যেই মুখ টা স্বপ্নে দেখলেও তখন ই খুশীতে হেসে উঠি, আর আজ তুমি ছেড়ে গেছ বলে সেই মুখটাকে রাগ করে এগুলো কেন বলবো। আমার ভালবাসাতো এতটা তুচ্ছ ছিলনা। জানো সবচেয়ে কষ্ট হয় কখন , যখন তোমার সাথে কাটানো মূহুর্ত গুলোর কথা মনে পরে। কত বার ই না promise করেছিলে যে আমাকে ছেড়ে যাবেনা। কিন্তু আজ কোন কারণ ছাড়াই, তুমি এইভাবে আমাকে একা রেখে চলে গেলে।তুমি তো জানতে যে তুমি ছাড়া আমার কেউ নাই,তোমার উপর রাগ করেও আমি কথা না বলে থাকতে পারিনা, তোমাকে না বলে খেতেও পারিনা, তবে কেন আমাকে একা রেখে এইভাবে চলে গেলে। কি দোষ ছিল আমার। হয়তো এই লেখাটা তুমি পড়বে হয়ত বা পড়বেনা। তোমার মনে পড়ে? যেদিন তুমি প্রথম আমার হাতটা ধরেছিলে সেদিন অনেক খুশী হয়েছিলাম। হয়ত এটা জানোনা যে, তোমার চোখের আড়াল করে সেদিন নীরবে আমি চোখের পানি ফেলেছিলাম, তবে সেটা ছিলো খুশীতে। তবে আজ সেসব মনে পড়লে কেনো জানি খুশী হতে পারিনা। নিজের অজান্তেই চোখ দুটো ভিজে উঠে। তুমি যতই বলো তোমার family problem , কিন্তু আমি জানি এটা মিথ্যা। আজ হয়ত তোমার বোন টি তোমাকে হয়তো কিছু বলেছে অথবা যে তোমার বেস্ট ফ্রেন্ড - তার মন রক্ষা করতে গিয়ে আমার সাথে সব সম্পর্ক ছিন্ন করলে। কিন্তু তোমার বেস্ট ফ্রেন্ড এর জীবনে যখন কোন মানুষ আসবে। সে কি তোমার জন্য তোমার জন্য তখন তার ভালবাসার মানুষটিকে ত্যাগ করবে ? করবেনা। কারণ ভালবাসার মূল্য সে বুঝে তুমি বোঝোনা। জানো এখন সারারাত কাঁদলেও কেউ আর বলতে আসেনা যে "থামো প্লিজ"-আসবেই বা কেনো,আমি তো এই দুনিয়ায় সবচেয়ে খারাপ মানুষ। জানো সেদিন ও অনেক কেঁদেছিলাম,যেদিন প্রথম বলেছিলে "i love u"। সেদিন কাঁদার পেছনে ভয় ছিল কখন না হারাতে হয়। আমি বুঝতে পারিনি সেই ভয় এতো তাড়াতাড়ি আমার উপড় চড়াও হবে। শুধু শেষে একটা কথাই বলবো, ভাল থাকিস,নিজের যত্ন নিস। কখনো যদি মনে হয় আমাকে ভালবাসা তোর উচিত ছিলো তাহলে সেদিন একদম কাঁদিসনা,তুই কাঁদলে যে আমি ভাল থাকিনা। আর তোকে কাঁদানোর জন্য তো আমি ভালোবাসিনি। ভালো থাক, সুখী হ। 

