ভালোবাসা সত্যিই এক আজব জিনিস


কেউ আপনাকে ছেড়ে চলে গেলে বুঝবেন সেই ব্যাক্তিটির কাছে আপনার পরিচয় শেষ হয়ে গেছে।হয়তো আপনাকে আর তার কোন দরকার নেই।আপনার কান্না ও যখন কার মনে বিন্দু মাত্র দয়ার সঞ্চার করেনা তখন কি দরকার সেই মানুষটির পায়ে গিয়ে আবার জল ফেলার?
হ্যা জানি বলবেন মন মানতে চায়না। কিন্তু কোন মনের কথা বলছেন আপনি? যেই মন টা আর একজন এর পায়ের নিচে পড়ে পিষ্ট হুয়ে গেছে।
না সেটি আর মন না। আপনার মন এখন ডাষ্টবিনের অংশ।ডাষ্টবিনের অংশ ডাষ্টবিনেই রাখুন।সেটিকে আর লোকালয়ে আনার দরকার কি।
আর হ্যা তাদের কথা বলছেন?
তারা আপনাকে চাইলে আপনাদের কাছে একদিন এমনিতেই আসবে। আর তারা না চাইলে কখনই না।
বসে থাকুন আকাশের দিকে তাকিয়ে। দেখুন ভাগ্য ভাল হলে আকাশের রঙ টা এমনি ই বদলে যাবে।
কিন্তু সবার ভাগ্যে সেই রঙ টা দেখার সুযোগ হয়না।
জানি পথ চলতে চলতে কোন এক মেঘলা দিনে তোমার সাথে হঠাত আবার দেখা হয়ে যাবে। হয়তো ঘোর কাটিয়ে ঊঠতে না উঠতেই অঝর ধারায় বৃষ্টি শুরূ হয়ে যাবে। 
হয়তো দু এক পলক ফেলার পরে সেই চিরচেনা হাসি দিয়ে জিজ্ঞাসা করবে কেমন আছি?
.......................................
ভালই আছি। ভালো থাকার ই তো কথা।আমি কি খারাপ থাকতে পারি?
নাহ কখন ও পারিনা।
অঝর ধারায় বৃষ্টি হচ্ছে............ হয়তো বৃষ্টির জল আমার মুখেও পরছে আর যাতে মিশে যাচ্ছে দু চোখ জুড়ে অঝর ধারায় নামা সেই চিরচেনা বৃষ্টিটি । হুম তুমি হয়তো দেখছোনা। তুমি তো প্রকৃতির বৃষ্টিতে মুগ্ধ হয়ে সেদিকে তাকিয়ে আছো। থাকো, আমি চাই ও না তুমি আমার চোখের দিকে তাকাও।
আমি ভালই আছি।ভালো থাকার ই তো কথা।আমি কি খারাপ থাকতে পারি?
নাহ কক্ষনো নয়।
বৃষ্টি হচ্ছে।অঝর ধারায় বৃষ্টি........................।

