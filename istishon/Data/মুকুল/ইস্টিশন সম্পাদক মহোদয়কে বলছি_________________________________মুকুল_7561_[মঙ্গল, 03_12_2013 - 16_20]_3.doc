ইস্টিশন সম্পাদক মহোদয়কে বলছি________________________________


প্রিয় সম্পাদক মহোদয়,
ইস্টিশন কি গল্পের আসর হয়ে গেল নাকি? ইদানিং দেখছি কে কোথায় বেড়াতে গেল, কে স্বপ্নে কি দেখল, কে কি রান্না করল, ইত্যিাদি বিষয় নিয়ে পোস্ট লেখা হচ্ছে। ইস্টিশন কি খিচুরি পাকনোর জায়গা নাকি? নাকি অলসদের বালাখানা? আবার দেখি ইস্টিশনের ব্লগাররা এসব খিচুরি পাকানোর উৎসাহও দিয়ে যাচ্ছে। আমি ব্যক্তিগতভাবে খুবই ব্যস্ততম প্রফেশনে কর্মরত। তারপরও নিয়মিতভাবে ইস্টিশনের পোস্টগুলি দেখার চেষ্টা করি এবং ভাল লাগলে মন্তব্যও দিয়ে থাকি। আমি প্রতিবাদী মানুষ, প্রতিক্ষেত্রে প্রতিবাদী হিসেবে অবস্থানের চেষ্টা করে যাই। প্রতিবাদ অবশ্যই শুধু নিজের জন্য নয়, আমার প্রতিবাদ পরবর্তী জেনারেশনের জন্য। যাতে আমার তৈরী করা রাস্তায় পরবর্তী জেনারেশন সুবিধা ভোগ করতে পারে। আমি ইস্টিশনের সদস্য হয়েছিলাম, স্বাধীনতার পক্ষের অবস্থান দেখে, আমার মনে হয়েছিল যেসকল প্রতিবাদ বাস্তবে করার সময় বা সুযোগ কোনটাই পাওয়া যায়না সেকল প্রতিবাদ ইস্টিশনের মাধ্যমে প্রকাশ করা যাবে। কিন্তু আমার কাছে মনে হচ্ছে বাস্তবে ইস্টিশনে এসব সুযোগ হারিয়ে যাচ্ছে।
আবার দেখছি, অনেকে বীর দর্পে লিখছে আমি নাস্তিক, তিনি যদি নাস্তিক হন তা প্রচার করার মাধ্যম হিসেবে ইস্টিশনকে কেন ব্যবহার করতে দেয়া হচ্ছে? কে নাস্তিক কে আস্তিক এটা প্রচারের জায়গা ইস্টিশন হতে পারে না। তাদের যদি এতই প্রচারের দরকার তাহলে তাদের মাইক ভাড়া করে রাস্তায় বেরিয়ে পড়তে বলুন। 
সম্পাদক মহোদয়কে আমার বিশেষ অনুরোধ পোস্ট যাচাই করে তা প্রকাশ করা হোক। কোন প্রকার বিতকর্িত পোস্ট না প্রকাশ করার জন্য অনুরোধ জানাচ্ছি। আমরা সকলেই জানি আমাদের দেশের মানুষ এত শিক্ষিত নয় যে, সকল প্রকারের সমালোচনা বুঝতে পারবে? যদি তাই পারত তাহলে, আস্তিক-নাস্তিক নিয়ে এত মাতামাতি হতো না। এ দেশের অধিকাংশ মানুষ এখনও হুজগে চলে। আমার ব্যক্তিগত ধারণা, আমাদের দেশের মানুষ লোক চক্ষুর আড়ালে এত বেশী পাপাচারে লিপ্ত যে, তথাকথিত হজুরদের আরবী শুনলেই ভয় পায়। কারণ ধর্ম ব্যবসায়ী হুজুররা আরবী বলে তারপর অনুবাদ করে নিজের মত করে, যাদের কাছে বলা হলো সে তো আর আরবীর অর্থ জানে না তাই হুজুর যা বলে তাই করে ফেলে। তাই যদি না হবে তাহলে, গত ৩ মার্চ ২০১৩ তারিখ মাঝরাত হতে বগুড়া জেলার বিভিন্ন এলাকার মসজিদের মাইকে প্রচার করা হলো, চাঁদে সাইদীর চেহারা দেখা যাচ্ছে, সাইদীকে বিআইনীভাবে ফাঁসি আদেশ দেয়া হয়েছে, সকল ধর্মপ্রাণ মুসলমানগণ বেরিয়ে আসুন প্রতিবাদ করতে হবে। নইলে কারও ইমান থাকেব না। এসব ঘোষণা শোনার পর মহিলা, ছোট-ছোট ছেলে-মেয়ে, বৃদ্ধ, যুবকসহ সকল শেণী পেশার মানুষ বেরিয়ে পড়ল। আর সে সুযোগে জামাতী ক্যাডাররা পরিকল্পিতভাবে থানা, মেুক্তিযোদ্ধা অফিস, সরকারি অফিস ইত্যাদিতে হামলা চালিয়ে তান্ডব শুরু করল। অনেক বিবেকবান মানুষ স্বচক্ষে এসব দৃশ্য দেখেছ। পুলিশ নিরুপায় হয়ে রাবার বুলেট, টিয়ার শেল নিক্ষেপ করার পরও পরিস্থিতি স্বাভাবিক না হলে বাধ্য হয়ে গুলি চালায়। ফলে হামলাকারীদের কয়েকজন গুলিবিদ্ধ হয়ে মারা যায়। 
আস্তিক-নাস্তিক রান্না বান্না খোশ গল্প ইত্যাদি পোস্ট প্রকাশ না করে, টেলিভিশনের টক-শোতে বসে যেসকল স্বঘোষিত বুদ্ধিজীবীরা অনেক বড় বড় কথা বলেন, তাদের সম্পকর্ে লেখা প্রকাশ করুন। সবর্োপরি দেশের ভবিষ্যত গড়ার জন্য নতুন প্রজন্মের চিন্তা-ভাবনা পরিকল্পনা ইত্যাদি সংক্রান্ত লেখা প্রকাশ করার জন্য সবিনয় অনুরোধ জানাচ্ছি।

