বিভিন্ন টিভি চ্যানেলে টক শো_______________


বিছমিল্লাহহির রাহমানির রাহিম
প্রিয় চ্যানেল কর্তৃপক্ষ ছালাম নিবেন, আপনাদের উদ্দেশ্যেই বলছি :
আপনাদের প্রচারিত টকশোগুলোতে প্রদত্ত ফোন নাম্বারে বার বার চেষ্ট করেও কোনদিন সংযোগ স্থাপন করতে পারিনি। এগুলো সব সময়ই ব্যস্ত থাকে। অনেক প্রশ্ন করতে চেয়েও কোনদিনিই ফোনে সংযোগ পাইনি। তাই আমার প্রিয় ইস্টিশনকে বেছে নিলাম।
টকশোগুলোতে যেসব সম্মানিত অতিথি বৃন্দ কথার ডালি, তথা কিছু মিথ্যা তথ্য, কিছু মনগড়া যুক্তি, যা তার সামনের ব্যক্তিগণই গ্রহণ করেন না। আছে তাদের অসংখ্যা মিথ্যাচার, নিজেকে পন্ডিত জাহির করার কৌশল ইত্যাদি নিয়ে হাজির হন। আমার মনে হয়, তাদের অধিকাংশ অতিথিই অনুষ্ঠানে যা বলেন, তা নিজেই বিশ্বাস করেন না। তারা কখনই মাঠ পর্যায়ে যাননি। অথচ তারা নিজেকে বাংলাদেশের সকল জনগণের প্রতিনিধি (স্বঘোষিত) হিসেবে নিজেকে উপস্থাপন করেন। তারা কখনই দেখেননি আমাদের দেশের পুলিশকে কিভাবে ঐ জামাতিরা ইট দিয়ে আঘাতে রক্তাক্ত করে। কখনও কখনও পুলিশকে মেরেই ফেলছেন। আপনার আমার ভাই, চাচা, আত্মীয় এই সব পুলিশ বাহিনী অন্য কোন দেশ থেকে আসেনি, অন্য কোন গ্রহ থেকে আসেনি। তারা এই স্বাধীন বাংলাদেশের সাধারণ জনসাধারণের জান মাল রক্ষার জন্য দিনরাত ডিউটি করে থাকে। অথচ ঐ কটশো, র অংশগ্রহণকারি একজনকেও দেখালাম না পুলিশের পক্ষ নিতে। আইন শৃঙ্খলা বাহিনীর পক্ষ নিতে। কেন তারা কি শুধু নিজের কথা বলার জন্যই এইসব টকশো-তে আসেন। অনুগ্রহ পূর্বক এই সব কাঁচের ঘরের লোকদের না নিয়ে মাঠ পর্যায়ে অবস্থানকারী (অল্প শিক্ষিত হলেও) নেতা, শিক্ষক, কর্মজীবী লোকদের নিয়ে টকশো আয়োজন করুন। তারা সাধারণ মানুষের কাছাকাছি থাকেন। ফলে তাদের কথায় সাধারণ মানুষের দুর্দশার কথা উঠে আসবে। তাতে পুরা দেশের সাধারণ মানুষ টকশোগুলো দেখে কিছু জানতে পারবেন, কিছু শিখতে পারবেন। সাধারণ মানুষের কথা উঠে আসবে। আর ফোন সংযোগ দেয়ার বেলায় মফস্বলের নাম্বারগুলো রিসিভ করে তাদের কথা বলার সুযোগ দেয়া হোক। 

