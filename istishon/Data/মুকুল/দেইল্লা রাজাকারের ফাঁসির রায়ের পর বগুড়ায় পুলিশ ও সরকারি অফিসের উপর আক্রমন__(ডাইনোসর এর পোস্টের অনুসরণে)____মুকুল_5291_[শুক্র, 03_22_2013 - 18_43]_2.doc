দেইল্লা রাজাকারের ফাঁসির রায়ের পর বগুড়ায় পুলিশ ও সরকারি অফিসের উপর আক্রমন__(ডাইনোসর এর পোস্টের অনুসরণে)___


০২ মার্চ দিবাগত রাত ২.৩০ টা কোথাও কোথাও রাত ৩.০০ টায় বগুড়া জেলার বিভিন্ন উপজেলার গ্রামাঞ্চলের মসজিদের মাইকে প্রচার করা হয় যে, চাঁদে সাইদীর (দেইল্লা রাজাকার) চেহারা দেখা যাচ্ছে। সাইদী একজন নিরাপরাধ আল্লাহওয়ালা আলেম। তাকে বর্তমান সরকার বিনা দোষে সাইদীর ফাঁসির আদেশ দিয়েছে। সুতরাং তাকে (সাইদী) ফাঁসির হাত থেকে বাঁচানো আমাদের ইমানি দায়িত্ব। তাকে (সাইদী) বাঁচাতে না পারলে কারও ইমান থাকবে না, আমরা সবাই গুনাগার হয়ে যাব। নারী-পুরুষ, ছেলে-মেয়ে সবাই ঘর থেকে বেরিয়ে আসুন এখনই এর প্রতিবাদ করতে হবে। সাথে আরও প্রচার করা হয় যে, যাদের ইমান দর্বল হয়ে গেছে তারা সাইদীকে চাঁদে দেখতে পাবেনা। আসুন আমরা সবাই প্রতিবাদ করে সাইদীকে মুক্ত করে আমাদের ইমানকে শক্ত করি। ‍উল্লেখ্য এ জেলার অনেক উপজেলার মানুষ অল্প শিক্ষিত এবং ধর্মান্ধ। বিশেষ করে, শাজাহানপুর, নন্দিগ্রাম, কাহালু, দুপচাঁচিয়া, বগুড়া সদর, শিবগঞ্জ উপজেলা উল্লেখযোগ্য। ফলে তারা ইমান সবল করার মিথ্যা আশ্বাসে তথাকথিত মৌলভীদের ডাকে রাস্তায় নেমে পড়ে। আর এ সুযোগ কাজে লাগিয়ে জামাত-শিবিরের ক্যাডার বাহিনী ছোট ছেলে-মেয়ে এবং নারীদের মিছিলের সামনে মানব ঢাল হিসেবে ব্যবহার করে পুলিশের ‍উপর, সরকারি অফিস, আওয়ামীলীগ নেতাদের বাড়ি ও ব্যবসা প্রতষ্ঠানে হামলা চালিয়ে লুটপাট করে তাকে আগুন ধরিয়ে দেয়। সেসাথে এসএ পরিবহন, করতোয়া কুরিয়ার সার্ভিস, এটিএন ইলেকট্রনিক্স শো-রুমসহ কয়েকটি বড় ব্যবসা প্রতিষ্ঠানে হামলা চালিয়ে লুটপাট করে অগ্নি সংযোগ করে। পরবর্তীতে আরও শুনেছি তাদের মূল টার্গেট ছিল বগুড়া নিউমার্কেটের স্বর্ণের দোকানগুলি। কিন্তু সেটি পারেনি কারণ মার্কেটের ১০০ গজ দুরেই ম্যাজিস্ট্রেটসহ বিজিবি,র‌্যাব ও পুলিশ মোতায়েন ছিল।
তাদের পরিকল্পনার কথা সচেতন নাগরিকদের মধ্যে অনেকেই অনুমান করতে পারলেও বগুড়া জেলায় সরকারি দলের সাংগঠনিক অবস্থা নড়বড়ে হওয়ার কারণে তারা তা বুঝতে এবং জনসাধারণকে বুঝাতে ব্যর্থ হয়। বলা বাহুল্য বগুড়া জেলার সরকারি দলের কর্মকান্ড দু একজন নেতার মধ্যেই সীমাবদ্ধ। যার ফলশ্রুতিতে সাধারণ কর্মী-সমর্থকরাসহ জেলার অধিকাংশ জনসাধারণ বর্তমান সরকারের কর্মকান্ডে অসন্তুষ্ট। আবার আওয়ামীলীগ এর নেতা কর্মীদের আর একটি স্বভাব হলো, পাঞ্জাবি, টুপি পরা দাড়িয়ালা মানুষ দেখলেই মনে করে এরা জামাত! এমনিতেই এজেলা বিএনপি’র ঘাটি বলে পরিচিত তার পরের অবস্থানটিই জামাতিদের।
পুলিশের ব্যর্থতা সম্পর্কে বলতে গেলে, বলতে হয় পুলিশ কি কাজে ব্যস্ত এটা জাতির সবার জানা। সারা দেশের ন্যায় এখানকার পুলিশেরও একই স্বভাব অতি উৎসাহি হয়ে নিজের ক্ষমতা জাহির করার জন্য এবং সরকারি দলের আনুগত্য দেখানোর জন্য বিরোদী দলের শান্তিপূর্ন কর্মসূচিতে বাধা দিয়ে থাকে। 
এবার আসি মুক্তিযোদ্ধাদের বিষয়ে: বীর মুক্তিযোদ্ধাদের প্রতি সম্মান রেখেই বলছি, তারা (মুক্তিযোদ্ধারা) বছরে বিশেষ কয়েকটি দিনে কয়েকটি রজনী গন্ধার স্টিক, এক প্যাকেট খিচুরী, একটা ক্যাপ আর একটা গেঞ্জি ‍উপহার হিসেবে পেয়ে থাকেন প্রশাসনের পক্ষ থেকে। আর তাদের বয়স তো ইতোমধ্যেই অনেক হয়েছে। সুতরাং সরকার বা প্রশাসনের কাছ থেকে তারা আর কিছু আশাই করতে পারে না। আর আওয়ামীলীগ সরকার এলে তো কথাই নেই। আওয়ামীলীগ এর নেতারাই সবচেয়ে বড় মুক্তিযোদ্ধা হয়ে যায়। এমনকি মুক্তিযোদ্ধাদের চাকুরীর কোটা বন্টনও আওয়ামীলীগ এর এক বড় নেতা করে থাকেন। মুক্তিযোদ্ধা কমান্ডারের প্রয়োজনই পড়ে না। একারণে মুক্তিযোদ্ধারাও সরকারি দলের নেতাদের উপর নাখোশ।
পরিশেসে বলছি, আমি এই এলাকারই একজন, ঘটনাগুলোর অনেকগুলিই আমার চোখে দেখা। তবে আওয়ামীলীগ দল ও বীর মুক্তিযোদ্ধাদের বিষয়ে মতামত নিতান্তই আমার ব্যক্তিগত.......

