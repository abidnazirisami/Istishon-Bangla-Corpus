আমরা ব্লগাররা কি ভয় পেয়েছি _


কয়েকদিন যাবৎ লক্ষ্য করছি বিভিন্ন ব্লগে নতুন পোস্টের সংখ্যা কমে গেছে । সেসাথে বিভিন্ন পোস্টে মন্তব্য সংখ্যাও হ্রাস পেয়েছে। ব্লগে সরকারের নিয়ন্ত্রণের খবরেই যদি এরূপ অবস্থা হয়, তাহেল কিভাবে দাবী আদায় হবে? আমরা কি ভয় পেয়ে গেছি? ভয় পেলে যুদ্ধাপরাধীর বিচার এবং জামাত-শিবির এর রাজনীতি নিষিদ্ধ করার অঙ্গীকার ব্যর্থ হবে। পাকিস্তানী সামরিক জান্তার ভয়ে ১৯৭১ সালে যদি বীর বাঙ্গালীরা ভয় পেত, তা হলে বাংলাদেশ তৈরী হতো না। আমরাও স্বাধীন বাংলাদেশের নাগরিক হয়ে বিশ্বের দরবারে মাথা উঁচু করে দাঁড়াতে পারতাম না। ৭১ এ পাকিস্তানী সামরিক বাহিনীর অস্ত্রের সামনে বীর বাঙ্গালী ভয় পেল না, আর আমরা লেখা-লেখির উপর নিয়ন্ত্রণে ভয় পেয়ে গেলাম মনে হয়। ৭১ এর বীর বাঙ্গালীর উত্তরাধিকারী হিসেবে এ সামান্য নিয়ন্ত্রণের ভয়ে চুপশে গেলে, কিসের এত ফালাফালি করলাম এতদিন? ব্লগের লেখা-লেখির বিষয়ে তদন্ত হবে, তারপর আদালতে মামলা হবে, সেখাণে আমাদের নিয়োজিত আইনজীবী থাকবে তারপরও এত ভয় কিসের? জেগে উঠুন সবাই, ভয় করলে কোন কিছু অর্জন সম্ভব নয়। আমি বিশ্বাস করি আমরা বীরের জাতি কোন কিছুই আমাদের দাবিয়ে রাখতে পারবে না। যুদ্ধাপরাধী মুক্ত, জামাত-শিবির মুক্ত বাংলাদেশ গড়ার যুদ্ধে একবার যখন নেমেছি আমাদের যুদ্ধ সমাপ্ত করেই ঘরে ফিরব!! কেউ আমাদের দাবিয়ে রাখতে পারবে না। বাংলাদেশের অর্ধেকের বেশী ভোটার তথা তরুন প্রজন্ম আজ যুদ্ধে নেমেছে ভয় কিসের শুধুই এগিয়ে যাওয়ার পালা।জয় বাংলা….

