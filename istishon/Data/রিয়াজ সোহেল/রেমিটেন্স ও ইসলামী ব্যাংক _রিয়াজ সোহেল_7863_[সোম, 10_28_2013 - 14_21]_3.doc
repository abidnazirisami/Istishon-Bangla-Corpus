রেমিটেন্স ও ইসলামী ব্যাংক 


 প্রবাসী যারা বিদেশ থেকে দেশে টাকা পাঠান প্লীজ আমার লিখাটি মনোযোগ সহকারে পড়ুন । আপনারা অনেক কষ্ট করে টাকা ইনকাম করে দেশে পাঠান । আপনাদের পাঠানো টাকা দিয়ে আপনাদের পরিবার চলে । আপনাদের পাঠানো টাকা সচল রেখেছে দেশের অর্থনীতি এবং অনেকে গুলো প্রতিষ্ঠানকে ।
বিদেশ থেকে টাকা পাঠানোর সময় আপনারা বেশির ভাগই ইসলামী ব্যাংকের শাখার নাম সিলেক্ট করে পাঠান । টাকা পাঠানোর সময় অনেকে চিন্তা করেন ব্যাংকের শাখার নাম সিলেক্ট করে না দিলে হয়ত টাকা অন্য কোথাও চলে যাবে । আবার অনেকে শুধু ইসলামী ব্যাংকের মাধ্যমে টাকা পাঠান শুধু এই ভেবে অন্য ব্যাংকে টাকা পাঠালে সেটা হালাল হবেনা । আরব দেশ গুলোতে অবস্থিত টাকা পাঠানোর প্রতিষ্ঠান এবং ব্যাংক গুলোতে ইসলামী ব্যাংকের হাজার হাজার দালাল কাজ করে । অনেক সময় আপনারা না বললেও তারা নিজেরাই ফাইজলামী করে ইসলামী ব্যাংকের মাধ্যমেই টাকা পাঠিয়ে দেয় ।
যে কারনে কথা গুলো বলা : -ইসলামী ব্যাংক থেকে রেমিটেন্স তুলতে হলে কমপক্ষে লাইনে দাড়ানোর প্রয়োজন হয় ২ থেকে ৩ ঘন্টা (হরতালের সময় নয়) । আবার ইসলামী ব্যাংক থেকে রেমিটেন্স তুলতে হলে বাড়তি ১০ টাকার একটি সরকারী স্ট্যাম্প লাগে , যা কিনতে হয় ১২ টাকা দিযে । টাকা তুলতে স্ট্যাম্প লাগে অনেকেই এটা জানেনা , আবার জানলেও হয়ত মনের ভুলে খালি হাতেই ব্যাংকে চলে আসেন রেমিটেন্স তোলার জন্যে । তিনতলা ব্যাংক ভবন থেকে সিঁড়ি বেয়ে তাদের আবার নামতে হয় নিচে , খুঁজতে হয় ১০ টাকার স্ট্যাম্পের দোকান । এবার আবার লাগবে ভোটার আইডি কার্ডের ফটোকপি , যা বাহির থেকে নিজেকেই করিয়ে আনতে হয় । এখানেই শেষ নয় , ইসলামী ব্যাংকে কাজগুলো তারা করে খুব তাড়াহুড়ার মধ্যে । কেউ সেখান থেকে রেমিটেন্সের টাকা তুলে নোট গুলো গুনে বা দেখে নেওয়ার সুযোগ থাকেনা । ফলে প্রায়ই অনেকে জাল এবং ছেঁড়া বা কম টাকা নিয়ে বাড়িতে ফেরৎ যায় । আপনারাতো দেশের বাহিরে থেকে মা কিংবা বউয়ের নামে টাকা পাঠিয়েই ভাবছেন ঝামেলা শেষ । অথচ সেই টাকা ইসলামী ব্যাংক থেকে উঠাতে গিয়ে কি কষ্টটাই আপনার মা বোনেরা করতেছে তার একবার খবর নিয়েছেন ?
অন্য ব্যাংক গুলোতে কি অবস্থা :- অন্য বিভিন্ন ব্যাংকে বিভিন্ন নিয়ম হলেও রেমিটেন্স তুলতে ঝামেলাটা কম হয় । যেমন , অনেক ব্যাংকেই ১০ (১২) টাকার স্ট্যাম্প প্রয়োজন হয়না । ভোটার আইডি কার্ড ফটোকপি করে আনতে হয়না । ব্যাংকেই ফটোকপি করে দেয় । আবার ব্যাংকের কর্মকর্তা নিজেই আপনার সব কাগজপ্রত্র পূরন করে দিবেন । এবং পুরোটা সময়ই গ্রাহককে সেখানে ব্যাংকের ভিতবে বসে থাকতে হবে , দাড়িয়ে থাকার সুযোগ নেই । ইসলামী ব্যাংকে ২ ঘন্টা লাইনে দাড়াবেন সেটা ভালো ? নাকি অন্য ব্যাংকের কর্মকর্তাই সব করে দিবে আপনি শুধু বসে থাকবেন সামনের চেয়ারে , তাও আবার সময় নিবে ১০ থেকে ২০ মিনিট , এটা ভালো ? টাকা বুঝে নেওয়ার পরে কাউন্টারে দাড়িয়েই আপনি টাকা গুনে এবং দেখে নিতে পারবেন । আর অন্য সব ব্যাংকে কর্মকর্তার বাহিরেও ব্যাংকের নিজস্ব কিছু কাষ্টমার ম্যানেজার থাকে যারা আপনাকে যে কোন প্রকার সহযোগীতা করবে ।
হালাল এবং হারাম প্রসঙ্গ : আপনি যেখান থেকেই টাকা পাঠান আর যেখান থেকেই টাকা তোলেন ঘুরে ফিরে সেই কয়েকটা প্রতিষ্ঠানের মাধ্যমেই আসে । যেমন , মানি গ্রাম , ওয়েস্ট্রার্ন ইউনিয়ন । ইসলামী ব্যাংকের মাধ্যমে আলাদা ভাবে টাকা আসেনা । সুতরাং সবই এক ।
অন্য ব্যাংকের মাধ্যমে টাকা পাঠালে দেশের কি লাভ :- ইসলামী ব্যাংক “জামায়াত ইসলামী” নামের একটি সংঘবদ্ধ জঙ্গি সংঘঠনের প্রতিষ্ঠান । যারা কিনা নিজেদের প্রতিষ্ঠিত করার জন্যে ইসলামের লেবাস ধরেছে ।
জামায়াতে ইসলামী জঙ্গি সংঘঠন বোমাবাজ ,খুনী এবং মানুষের রগকাটা বাহিনী হিসেবে পরিচিত । স্বাধীনতার যুদ্ধে তারা দেশে কি করেছিল তা আপনাদের কারোরই অজানা নয় । একবার ভাবুন , আপনার পাঠানো টাকার লাভ দিয়ে যদি বোমা বানানো হয় , আর সে বোমার আঘাতে যদি আপনার মা বাবা কিংবা পরিবারের অন্যকেউ মারা যায় তখন আপনার কেমন লাগবে ?
যে ভাবে টাকা পাঠাবেন :- আপনি শুধু যাকে টাকা পাঠাবেন তার নাম মোবাইল নাম্বার দিয়ে টাকা পাঠিয়ে দিন । এক্ষেত্রে কোন ব্যাংকের নাম দেয়ার কোনো দরকারই নেই । শুধু গোপন নাম্বার দিয়ে পাঠলে যে কোন ব্যাংকের যেকোন শাখা থেকে টাকা তোলা যাবে । চাইলে গ্রামের অনেক সমিতি থেকেও টাকা তোলা যাবে । যেমন “আশা” এবং “টিএমএমএস” ছাড়াও আরো অনেক প্রতিষ্ঠান থেকেই টাকা তোলা যায় । তবে অবশ্যই টাকা পাঠানোর সময় যার কাছে পাঠাবেন তার নাম ভোটার আইডি কার্ডের সাথে মিল রেখে পাঠাবেন । বৈধ পথে টাকা পাঠান , হুন্ডিতে টাকা পাঠিয়ে ঝামেলায় পড়বেন না । আপনাদের প্রবাস জীবন সুখের হোক ।

