বিষন্ন শুকতারা__ (একটি রেগ্গিং এর গল্প)



মরীচিকায় আধো ঘেরা একটা লোহার তার । আর সেটা থেকে চুয়ে চুয়ে পরছে বৃষ্টির পানি। কি চকচকে ও পরিষ্কার দেখাচ্ছিল সেই লোহার তারটাকে ,কিন্তু এই পানির জন্যেই ওটার গায়ে এখন মরীচিকা ধরেছে। বারান্দার অপরিষ্কার চেয়ারটায় বসে তার ঘেষা সেই পানির ফোটাগুলো গোনার বৃথা চেষ্টা করছিল রক্তিম। কিন্তু কেন যেন বার বার গুলিয়ে ফেলছিল। 
* 
রক্তিম তার বাবা-মার একমাত্র সন্তান। তার বাবা-মা তাকে লেখাপড়া করার জন্যে ঢাকা শহরের এক হোস্টেল পাঠিয়ে দেয়। অবশ্য তাকে ঢাকায় পাঠানোর আরো একটা কারন ছিল। সেটা হচ্ছে তার জন্মস্থানের পরিবেশ খুব একটা সুবিধের ছিল না। পুরু এলাকাটা ছিল চোর, বাটপার, ছিনতাইকারী আর খারাপ ছেলেপোলোয় ভরপুর। রক্তিম খুব দুরন্ত ছিল বিধায় তার বাবা-মার চিন্তা ছিল, সেও কিনা এইরকম একটা পরিবেশে থেকে থেকে খারাপ না হয়ে যায়। আর সে জন্যেই রক্তিমকে ঢাকায় পাঠিয়ে দেয়া হয়েছিল। 
রক্তিম তখন তেমন বড় হয় নি। দেখতে ইন্টারমিডিয়েট পাশ করা ছাত্র হলেও সবে পড়ছে ক্লাস নাইনে। হোস্টেল দেখে সে প্রথমে খুব খুশি হয়েছিল, কিন্তু মায়ের চলে যাওয়ার সময় খুব ব্যথা অনুভব করেছিল বুকের বা পাশটায়। ছোট হলেও ছেলে মানুষ তো তাই মাকে বলতে পারিনি, মা তুমি যেও না, আমার খুব কষ্ট হচ্ছে। তুমি চলে গেলে কে আমাকে খাইয়ে দিবে। না পারেনি রক্তিম, কিছুই বলতে পারেনি। শুধু উল্টোফিরে একফোটা চোখের জল ফেলেছিল সেইদিন। 
* 
একদিন বিকেল স্কুলের বাস্কেট গ্রাউন্ডে একা একা খেলছিল রক্তিম। হঠাত কে যেন পিছন থেকে তার হাত থেকে কায়দা করে বলটা কেড়ে নেয়। সে দেখল তার চেয়ে একটা জুনিয়র ছেলে তার হাতের বলটা নিয়ে খেলছে। ছেলেটা জুনিয়র হলেও দেখতে একটা ছোট্ট খাট্ট হাতির বাচ্চার সমান। তাই সে ভাবল কাড়াকাড়ি করলে বলটা না পাওয়ার সম্ভাবনাই বেশি, অতএব ভালভাবে চাওয়াটাই শ্রেয়। কিন্তু না ছেলেটাকে ভালভাবে বলায় বলটা দিল না। তারপর কিছুনা ভেবেই কেড়ে নিতে চাইল বলটা রক্তিম। কিন্তু গায়ের জোরে সেটা সম্ভব হয়ে উঠছিল না। তবে রক্তিমও নাছোরবান্দা, বল সে নিয়েই ছাড়বে সে যত বড় শক্তিশালী হোক না কেন। হোস্টেল এর উপর থেকে কে যেন দেখছিল ব্যপারটা। রক্তিম দেখতে পেয়ে এক পর্যায়ে চুপ হয়ে সেই জায়গা ত্যাগ করে। 
সন্ধ্যা ঘনিয়ে রাত যখন ৮টা, রক্তিম রুমে বসে অংক হোমওয়ারক করছিল। হঠাত এক সিনিয়র ভাইয়া এসে রক্তিমকে বলল- 
_এই, তোমার নাম রক্তিম ?
_জি, ভাইয়া।
_ওহ, তোমাকে ধ্রুব ভাই ডেকেছে। তাড়াতাড়ি আস! 
এই বলে সেই ভাইয়াটা চলে গেল। ধ্রুব ভাই হচ্ছে এই হোস্টেলের প্রধান। হোস্টেল শিক্ষকের অনুপস্থিতিতে তাকে হোস্টেলের সবকিছু দেখাশুনা করতে হয়। আর তাকে সেই জন্যে একটু সবাই মেনে চলতে বাধ্য। রক্তিম হেঙ্গার থেকে তার সাদা শার্টটা গায়ে চেপে বেরিয়ে পড়ল। 
_হ্যা রক্তিম বাবু আসেন আপনি, এখানে আসেন।
রক্তিম ধীরে ধীরে ধ্রুব ভাইয়ার সামনে গেল...
_আপনিই তো রক্তিম ,তাই না?
_জি ভাইয়া আমিই রক্তিম, আমাকে হঠাত এখানে ডেকেছেন কেন ভাইয়া? 
ধ্রুব ভাইয়ার পাশে তার কয়েকটা বন্ধুও বসা ছিল। তারা কি যেন বলাবলি করছে নিজেদের মধ্যে। 
_তা বাবা, দেখতে তো খুব ভদ্রই লাগে, কিন্তু হোস্টেলে ঢুকতে না ঢুকতেই ঝগড়া শুরু কইরা দিলা কেন!!
_ভাইয়া আআআআআ...মি ঝগড়া করতে চাইনি, সে নিজে এসে আমার কাছ থেকে বল কেড়ে নিয়েছিল। আমি অনেকবার বলেছিলাম তাকে ভাল করে বলটা দিয়ে দেবার জন্য, কিন্তু সে দেয়নি। উলটো আমার সাথে বল নিয়ে ধাক্কাধাক্কি করেছিল।
_তো তুমিও তার সাথে ধাক্কাধাক্কি শুরু করে দিলে তাই না!!
_আমি ভাল করে চাইবার পরেও সে দেয় নি, তো কি করব বলুন??
_চুপ বেয়াদপ কোথাকার! " বল দিবে না বলে কি ঝগড়া করতে হবে নাকি। আর আচ্ছা তুমি যে ওর সাথে লাগতে গেছ, তুমি পারবা ওর সাথে। তুমি তো সিনিয়র, তোমাকে যদি ছোট হয়ে একটা নাকের মধ্য ঘুসি বসিয়ে দিত তাহলে তোমার সম্মানটা কি থাকত? ", এই কথাগুলা বলা শেষে ধ্রুব ভাইয়া বসে কি ব্যাঙ্গার্থকভাবে হাসছিল সবার সামনে। রক্তিম খুব ছোট হলেও তাকে যে ইন্ডাইরেক্টলি অপমান করা হচ্ছে সে ওটা ভালোই বুঝতে পারছিল। অতপর, রক্তিম আর কিছু বলল না, বরং মাথা নিচু করে ছল ছল চোখে বের হয়ে গেল রুম থেকে। 
* 
ঐদিনের পর থেকে রক্তিমকে কারো সাথে কথা বলতে দেখা যায় নি। হোস্টেলে সে প্রায় বোবাপ্রানীর মতই জীবনযাপন করা শুরু করছিল। আর প্রত্যেকদিন বিকেলবেলায় হোস্টেলের তিনতলার মসজিদের সামনে বসে একদৃষ্টিতে গেটের দিকে তাকিয়ে থাকত। হয়ত তার মায়ের আসার জন্যই অপেক্ষা করত। রক্তিমের রুমম্যাট কামরুল, রক্তিমের এই আকস্মিক পরিবর্তনটা লক্ষ্য করেছিল। ছেলেটা খুব ভাল আর একটু চালাক স্বভাবের। সে হোস্টেলের সবার সাথে মানিয়ে চলতে পারে। কিন্তু রক্তিম সেটা চাইলেও পারেনা। কারন সে হোস্টেল জীবন নিয়ে একেবারে অভ্যস্ত।
একদিন মাঠের এক কোনায় রক্তিম একা বসে আনমনে খেলা দেখছিল। হঠাত কাধে কার যেন হাত পড়ে পিছন থেকে। ফিরে দেখে কামরুল। 
_কিরে এখানে একা একা কি করছিস?
_কিছু না, বসে আছি এমনেই!!
_ও আচ্ছা , তো চল খেলতে যাই এখানে বসে থেকে কি করবি।
এই বলে কামরুল রক্তিমের হাত ধরে টানতে টানতে নিয়ে গেল... 
কামরুলের জোড়াজোড়ির ফলে খেলাচ্ছলে ইদানিং হাসি-খুশিই দেখা যায় রক্তিমকে। রাতে খাবার পর কামরুলের সাথে অনেক কথা হয় রক্তিমের। কিছুদিন এভাবে চলতে লাগল। রক্তিমকে আবার একটু সজিব হতে দেখা যায়। কিন্তু রক্তিমের ভাগ্যে যে সুখ-আনন্দ বেশিদিন খাপ খাইতে পারে না সেটা সে বুঝেছিল কামরুলের রুম পরিবর্তনের সময়।
তখন নবম শ্রেনীর ফাইনাল পরীক্ষা আসন্ন প্রায়। আট-দশটার ছেলেমতো সেও বই এর পাতাগুলো উলটাচ্ছিল। হঠাত কোথা থেকে কামরুল এসে তার দরজার সামনে উপস্তিত। কিছু বুঝে উঠতে পারল না সে। অনেকটা চোখে বিস্ময় নিয়ই সে কামরুলকে প্রশ্ন করল, 
_কিরে কি হইছে এত রাতে আমার রুমে কেন, স্যার দেখলে তো মাইর দিব।
_না মানে, তোকে রিফাত ভাই ডাকছে।
_কোন রিফাত ভাই?
_ঐযে একবারে শেষের দিকে কোনার রুমে যে ভাইয়াটা থাকে।
_ওহ, আচ্ছা যা আসছি।
রক্তিম বই-খাতাগুলো কোনোরকম বন্ধ করে নিজের রুম থেকে বেরিয়ে গেল।
_ভাইয়া আসতে পারি?
_আরে রক্তিম যে, আসো আসো!! আমরা তোমার জন্যই অপেক্ষা করছিলাম। 
রক্তিম এবার সত্যিই অনেক বিস্মিত হল। কেননা সেখানে রিফাত ভাইয়া সহ আরো কয়েকজন বসে ছিল। তাদের মধ্যে কামরুজ্জামান সহ তার আরও দুই বন্ধুও ছিল এবং আরেকজন সিনিয়র ভাইয়া। 
_আমি ঠিক বুঝলাম না ভাইয়া। আপনারা সবাই কেন আমার জন্য অপেক্ষা করতে যাবেন?
_আহা! সবই বুঝবে ধীরে ধীরে, আগে বোসো আমার সামনে।
রক্তিম কোনার চেয়ারটা টেনে কোনোমতে এগিয়ে নিয়ে বসল।
_কেমন আছ?
_জী ভাই, ভালো আছি। আপনি কেমন আছেন?
-এইত আছি আরকি। তা তুমি জান কেন তোমাকে এখানে ডাকা হইছে?
_না ভাইয়া, কেন ডেকেছিলেন?
_তোমাকে নিয়ে একটা গেইম খেলব আমরা আজকে।
রক্তিম এবার একটু ভয় পেল যেন। ঢোক গিলতে গিলতে বলল,
_কি গেইম ভাই?
_গেইমটা খুবই ইন্টারেস্টিং। রস-কস খেলেছো কখনো?
_জী খেলেছি।
_ওখানে হাত আর হাতের মধ্যে খেলা হতো, কিন্তু তার বদলে এখানে গাল আর হাতের মধ্যে খেলা হবে।
_ঠিক বুঝলাম না ভাই। 
রিফাত ভাই এবার একটা শয়তানি হাসি দিল। রক্তিম সেই হাসির কোনো অর্থই খুজে বের করতে পারল না। 
_বুঝবে, খেলা শুরু হোক আগে তারপরই বুঝতে পারবে।
-নাইমুল তুমি এখানে রক্তিমের সামনে এসে বসো, রিফাত ভাই আদেশের সুরে বললেন।
নাইমুল রক্তিমের সামনে এসে বসল। তাকে দেখে মনে হচ্ছে সে এখন খুব মজার একটা গেইম খেলতে যাচ্ছে।
_রক্তিম এবার তুমি মুখটা উঁচু করে ধরবে নাইমুলের সামনে। আর নাইমুল তুমি রস-কস খেলার মত খেলা শুরু করবে। পার্থক্য শুধু একটাই হাতের বদলে এখানে তোমাকে গালে আঘাত করতে হবে। আর রক্তিম তোমাকে এর থেকে তিনবার তোমাকে নিজের গালকে বাঁচাতে হবে। তবে যতক্ষন না পারবে এই গেইম চালু থাকবে, রিফাত ভাই গড় গড় করে গেইমের নিয়মাবলি বললেন। 
রক্তিমের এই কথা শুনে প্রায় ৫০০ ভোলটেজের শক খেয়ে গেল। সে বুঝতে পারছে না আসলে কি করা দরকার এই মুহূর্তে। কারন সে এখন একটা রেগিং এর শিকার। মনে শুধু একটাই প্রশ্ন, কি করবে এখন সে? একটু সাহস নিয়ে বলে ফেলাই যাক কঠিন কিছু একটা, পরেরটা পরে দেখা যাবে না হয়। 
_রিফাত ভাই, এইটা কোন ধরনের গেইম? এইটা তো পাগলামী ছাড়া কিছুই না। আপনি যদি এখন এমন করেন তাহলে কিন্তু আমি প্রিন্সিপালের কাছে বিচার দিব।
এই বলার সাথেই হঠাত করে পিছন থেকে ঘাড়ের দিকে একটা আঘাত পেল রক্তিম। কেউ একজন হয়ত ঘুষি টাইপ কিছু একটা দিয়েছে। রক্তিম অনেক কষ্টে ঘাড়টা ঘুরিয়ে দেখার চেষ্টা করল। তার আগেই আরো কয়েকটা হাত পড়ল ওর উপর। এরপর....
এরপর কি হয়েছিল সেটা লিখা সম্ভব নয়, তবে ঐ রাতের পর থেকে রক্তিম আবার একা হয়ে যায়। ধীরে ধীরে তার একটা খিটখিটে আর পাগলাটে স্বভাব দেখা দিতে থাকে। প্রত্যেকটাদিন একজন না একজন স্যার তাকে মারবেই। তার এই পদোন্নোতির জন্য তাকে কিছু জিজ্ঞাসা করলে কিছুক্ষন নির্বাক হয়ে তাকিয়ে থাকে। তারপর একটা সময় মাথা নিচু করে ক্লাস থেকে বের হয়ে যায়। সে প্রায়ই তার মাকে ফোন করে তাকে নিয়ে যাওয়ার জন্য ফোনে কান্নাকাটি করত। কিন্তু তার মা নিরুপায়, বাবার অনুমতি ব্যতিত তিনি কিছুই করতে পারে্ননা। মা ছেলের দুঃখ বুঝত কিন্তু চাইলেও কিচ্ছুটি করতে পারত না, শুধু নিরবে নিরবে কাঁদত ছেলের জন্যে। শেষমেশ রক্তিম ঠিক করল সে নিজেই তার সমস্যার কথা তার বাবাকে বলবে। সে মাকে তার সিদ্ধান্তের কথা জানাল, মা শুনে রাজি হতে চান নি। কারন তিনি জানতেন রক্তিমের বাবা কখনোই তার ছেলের এই প্রস্তাবে রাজি হবেন না,বরং কিছু অকথ্য ভাষায় কথা শুনিয়ে দিবেন।
হ্যা, ঠিক সেটাই হয়েছে যা যা রক্তিমের মা ভেবে ছিলেন। এরপর রক্তিম আর তার বাবা-মার কাছে কখনো ফোন দেয় নি।
কিন্তু কেন রক্তিম এই বদ্ধ জীবন থেকে মুক্ত হতে চেয়েছিল বার বার, সেটা হয়ত জানা নেই তার বাবা-মার বা জানতে চেষ্টাও করে নি। যদি একটু আপন ভরে জানতে চাইত বেরিয়ে আসতে পারত কোনো এক রাতের নির্মম অত্যাচারের কথা। 
* 
আজ দীর্ঘ ৩বছর হয়ে গেছে রক্তিম কোনো ছুটিতে বাসায় যায় নি। রক্তিমের বাবা এই নিয়ে খুব চিন্তিতও ছিল। কেননা, যে ছেলে সাপ্তাহের ৭ দিনের ৫ দিনেই তার মার সাথে কথা বলতে চাইত, সে ছেলে বাড়িতে আসা দূরে থাক ফোনে কথা বলতেই চাইছিল না। এটা কি করে সম্ভব।
আর রক্তিমের মাও কেমন জানি হয়ে গিয়েছে। আগে ছেলের একটা ফোন আসলে কেমন যেন পাগলপ্রায় হয়ে যেত। কিন্তু এখন আর এমন করে না। ঠিক বুঝে ঊঠতে পারছেন না তিনি কি করবেন। না না, আজই ছেলেকে দেখতে যাবেন আর সাথে করে নিয়ে আসবেন ছেলেকে। 
হঠাত কি মনে করে যেন চেয়ার থেকে পরে যায় রক্তিম। হয়ত চেয়ারটা পিছলে গেছে বারান্দায় জমাট বাঁধা বৃষ্টির পানিতে। উঠাতে যাবে ঠিক এমন সময়ই খালেকের কন্ঠ শুনতে পায়। খালেক তার এখন এই পৃথিবীতে সবচেয়ে কাছের মানুষ। কারন ওই এখন রক্তিমের একাকিত্বের সঙ্গী।
_দোস্ত আজকা চম্পা আর বিদেশি মাল আনছি এক বোতল, হইব না তোর?
_আরে হইব না মানে দোওরাইব, কই দে দে!!
রক্তিম এখন এক অদ্ভুত শান্তিতে বিভোর হয়ে আছে। গত দুই বছর ধরেও সে এই শান্তিতেই ছিল। গতকাল রাতে তার বাবা-মার সাথে কথা হয়েছিল। দেখতে আসার কথাও বলেছিল তার বাবা কিন্তু সেই কথা তার আর এখন মাথায় নেই। সে এখন আনমনে শুধু হাসছে আর সেই মরিচাপড়া লোহার গা থেকে চুয়ে পড়া পানির ফোটার হিসেব করছে। কারন রক্তিমের বিশ্বাস তার হিসাব এবার আর ভুল হবে না।
না, কোনোমতেই না !! 
হাতটা খুব ব্যাথা করছে আমার। কিন্তু এই মুহূর্তে হাতের চেয়ে বুকেই বেশি ব্যাথা অনুভব করছে। তার কারন, যাকে নিয়ে লেখা এই গল্প সে আর এখানে নেই। কোথায় গিয়েছে কে জানে, তার বাবা-মাও খোঁজেছিল অনেক। কিন্তু পাওয়া যায় নি আর। কেবল যাওয়ার সময় অদ্ভুদ কয়েকটা কথা বলে গিয়েছিল,
"দোস্ত রাতের আকাশে একটা শুকতারা আছে, একটু লক্ষ্য করলেই দেখতে পাবি। তারাটা আমার বন্ধু। আমার মত এই তারাটাও সবসময় বিষন্ন থাকত, আমার যাওয়ার পর তারাটা হয়ত আমাকে খোঁজবে। তোর সাথে দেখা হইলে একটু বলে দিস, রক্তিমের জন্য যেন অপেক্ষা না করে বরং সময় হলে আমিই খোঁজে নিব তাকে।" 
-----------()------------

