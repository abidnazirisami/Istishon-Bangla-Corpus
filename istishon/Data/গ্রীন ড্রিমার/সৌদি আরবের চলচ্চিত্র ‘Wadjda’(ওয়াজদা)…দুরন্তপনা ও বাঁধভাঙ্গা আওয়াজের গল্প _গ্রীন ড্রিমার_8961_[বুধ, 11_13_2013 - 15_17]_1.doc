সৌদি আরবের চলচ্চিত্র ‘Wadjda’(ওয়াজদা)…দুরন্তপনা ও বাঁধভাঙ্গা আওয়াজের গল্প 




পুন্যভূমি তথা মক্কা-মদিনার দেশ সৌদি আরবে সবচেয়ে অস্বাভাবিক ও অগ্রহনযোগ্য কাজের প্রধান উদাহরন হচ্ছে থিয়েটারে চলচ্চিত্র প্রদর্শনী…আর চলচ্চিত্র নির্মানের কথাতো ঘুনক্ষরেও ভাবা যায়না…আর সেই চলচ্চিত্র নির্মানে কোনো অর্ধাঙ্গীর এগিয়ে আসা রীতিমত অসম্ভব…এমন অনেক অসম্ভবকেই সম্ভব করা ছবি ‘ওয়াজদা’

চটপটে ও ডানপিটে স্বভাবের একাদশী মেয়ে ওয়াজদা…শৈশবের দুরন্তপনা ভর করে তার উপর… কোনও নিয়মনীতির দোহাই তাকে আটকাতে পারেনা…তার কন্ঠে শুধুই শিকল ভাঙ্গার গান । ছেলেবন্ধুর সাথে অহরহ দুষ্টুমি…পাল্লা দিয়ে দৌড়ে বেড়ানো… প্রতিদিন স্কুলের কঠোর নিয়ম ভাঙ্গা এমন সব নিত্যকাজে পটিয়সী মেয়ে ওয়াজদার নতুন সপ্ন দ্বিচক্রযান তথা সাইকেলে চড়ে বেড়ানো যাতে করে সে তার ছেলে বন্ধুর সাথে পাল্লা দিয়ে জয়ের স্বাদ গ্রহন করবে । কিন্তু যে সমাজে শুধুমাত্র ছেলেদেরকেই বংশের প্রদীপ বলে মনে করা হয়…যেখানে মেয়েরা শুধুই গৃহকোনে আবদ্ধ থাকে …তাদের হাল্কা ঊচ্চকন্ঠও যেখানে চক্ষুশূল হিসেবে আবির্ভূত হয় সেই সমাজে ওয়াজদার বহুকাংখিত সপ্ন কি পূরন হওয়া সম্ভব ? মিলিয়ন ডলারের প্রশ্ন

এমতাবস্থায় ওয়াজদার একমাত্র সম্বল একাকীত্বে ভুগতে থাকা বন্ধুপ্রতিম মা ……কিন্তু প্রতিকূল সমাজ তথাপি ধর্মীয় অনুশাসনের শিকলে আবদ্ধ নিরুপায় মায়ের কাছে সাড়া না পেয়ে মেঘাচ্ছন্ন ওয়াজদার নিকট হঠাৎ সূর্যের হাসি হিসেবে আবির্ভূত হয় একটি সুযোগ ...কি সেই সুযোগ? শেষ পর্যন্ত কি ঘটে? তার সেই সপ্ন কি পূরন হয় নাকি অকালেই ঝরে যায় ? সব প্রশ্নের উত্তর পাবেন ভালো লাগার এই ছবিটি দেখার পর

ন্যাচারাল ছবি বলতে যা বোঝায় তার সব উপকরনই আছে ছবিটিতে… চমৎকার গল্প …বাস্তবধর্মী দৃশ্যায়ন…দৃষ্টিনন্দন সিনেমাটোগ্রাফী…মার্জিত ব্যাকগ্রাউন্ড মিউজিক ইত্যাদি…আর অভিনয়ের কথা কি বলব কেন্দ্রীয় চরিত্রে অভিনয় করা এই ছোট মেয়েটি এই বয়সেই রীতিমত তাক লাগিয়ে দিয়েছে…ক্যামেরার সামনে স্বতস্ফূর্ত এই মেয়েটির জন্মই হয়েছে এই চরিত্রের জন্যে…অন্যান্য অভিনয় শিল্পীরাও তাদের ভালো অভিনয় দিয়ে ছবিটিকে জীবন্ত করে তোলেছে ।
এবার আসি পরিচালকের কথায়… সৌদি আরবে এই পর্যন্ত কয়েকটা ছবি নির্মিত হয়েছে যেগুলোর শুটিং হয়েছে সৌদি আরবের বাইরে … গুটি কয়েক সিনেমা হলের এই দেশে যেখানে পুরূষ পরিচালকেরাই ছবি নির্মান করতে সাহস দেখান না…সেখানে প্রথম নারী হিসেবে হাইফা আল মানসুর শুধু ছবি নির্মানই করেননি…সৌদি আরবের মাটিতে প্রথমবারের মত শুটিং করে ইতিহাস গড়েছেন তিনি…অথচ এর জন্য যে কি ত্যাগ স্বীকার করতে হয়েছে তা তিনিই ভালো জানেন । পাঁচবছরব্যাপী নির্মানাধীন এই ছবির প্রধান প্রতিবন্ধকতা ছিল অর্থায়ন…তেমন কোনো প্রযোজনা সংস্থা না থাকায় অনেক দেন দরবার করে শেষমেষ পরিচালকের ভাগ্যে জোটে এক জার্মানী প্রযোজনা সংস্থা । সৌদি আরবে কোনো মেয়ে পুরুষের কাতারে কাজে শামিল হতে পারেনা…তাই এই ছবির শুটিং করার জন্যে পরিচালককে ভ্যানের পিছন থেকে সবকিছু নিয়ন্ত্রন করতে হয়েছে…একবার চিন্তা করুনতো সেই দৃশ্য।
পরিচালকের দীর্ঘ পাচঁ বছরের শ্রম ও ত্যাগ দুটোই স্বার্থক হয় ছবিটি মুক্তি পাওয়ার…বিদেশী সমালোচক মহলে ঝড় তোলে ছবিটি । রটেন টমেটোর ৯৯ শতাংশ সমালোচক ছবিটি সম্পর্কে ইতিবাচক মূল্যায়ন করে…৬৮টি রিভিউ থেকে গড়ে ৮.২ স্কোর পায় ছবিটি। মেটাক্রিটিকরা ছবিটিকে ১০০ তে গড়ে ৮১ স্কোর দেয় । ভেনিস ফিল্ম ফেস্টিভ্যাল সহ আরোও বেশ কয়েকটি বড় বড় ফেস্টিভ্যালে সেরা ছবি হওয়ার খেতাব অর্জন করে ছবিটি…শুধু তাই নয় সৌদিআরবের প্রথম ছবি হিসেবে ৮৬ তম অস্কারে বিদেশী ভাষার ছবি বিভাগে প্রতিযোগিতা করে এই ছবিটি।
ছবিটিকে আমি ব্যক্তিগত মূল্যায়ন করব নৈসর্গিক সৌন্দর্যের ছবি হিসেবে…কোনো নাচ-গান…মারামারি…রোমান্টিকতার নামে ভালগার দৃশ্য ইত্যাদি ছাড়াও একটা ছবি কতটা শিল্পমান সম্পন্ন হতে পারে তার নিদর্শন এই ছবিটি… বিখ্যাত ইরানী ছবি ‘চিলড্রেন অব হেভেন’ এর মতই ভালোলাগার আবেদন তৈরী করে ছবিটি…আপনি যদি এই ছবির ফ্যান হয়ে থাকেন তাহলে ‘ওয়াজদা’ ছবিটি আপনার জন্যেই । আর এমন একটি ছবি দিয়ে বাজিমাত করার পর আগামীদিনে পুন্যভূমির দেশে হয়তো আরোও শক্তিশালী চলচ্চিত্র নির্মিত হবে…আর সেই আশাবাদ ব্যক্ত করে বলতে চাই “যাত্রা হলো শুরু “

এক নজরে ওয়াজদা
অভিনয়ে 
Waad Mohammed
Reem Abdullah
Abdulrahman al-Guhani
চিত্রনাট্য ও পরিচালনা
Haifaa al-Mansour
প্রযোজনা
Gerhard Meixner
Roman Paul
ব্যাকগ্রাঊন্ড মিউজিক
Max Richter
সিনেমাটোগ্রাফী
Lutz Reitemeier (de)
সম্পাদনা
Andreas Wodraschke
স্টুডিও
Razor Film Produktion GmbH
Norddeutscher Rundfunk
Bayerischer Rundfunk
Rotana TV
Highlook Communications Group
পরিবেশনা
Koch Media (Germany, all media)
দৈর্ঘ্য
98 minutes
নির্মাতা দেশ
Saudi Arabia
Germany
ভাষা
Arabic
Rating
IMDb:7.8
Rotten Tomatoes: 99% (73% fresh)
Torrent link:
http://torrentz.eu/wadj/Wadjda%20%282013%29%20HDTV%20RIP.wmv-749352889http://thepiratebay.sx/torrent/9049196/

