একটি প্রথম 'প্রেমের কবিতা'


 'প্রথম' শব্দটির সাথে মানুষের দুর্নিবার আকর্ষন কাজ করে...সে আকর্ষন এমনই যে সবাই 'প্রথম' নামের সোনার হরিনের পিছনে ছুটে এক অদৃশ্য প্রতিযোগিতায় মত্ত হয়ে ঊঠে। আর তাই প্রথম সবকিছুই চিরস্নরনীয় হয়ে থাকে......আমার জীবনের প্রথম 'প্রেমের' একটি স্নরনীয় কবিতা দিয়েই এই ব্লগে আমার প্রথম পদচারনা শুরূ করলাম
তোমায় যখন দেখি-
 শিরায় শিরায় উতরে উঠে তরঙ্গ নৃত্য
অনুভূতিতে তনুর জেগে উঠে গভীর উচ্ছ্বাস
তুমি আছ মোর শ্বাশত জীবনের পরতে পরতে
শেলসম পথের অগ্নিবীনা তুমি ;
তুমি মোর- হৃদয়মরুর তপ্ত বালুতে
বরফশীতল ঝর্নাধারা ,
তোমার জন্য শুন্য ধরা আজ
পুষ্পশোভিত বসুন্ধরা ।

