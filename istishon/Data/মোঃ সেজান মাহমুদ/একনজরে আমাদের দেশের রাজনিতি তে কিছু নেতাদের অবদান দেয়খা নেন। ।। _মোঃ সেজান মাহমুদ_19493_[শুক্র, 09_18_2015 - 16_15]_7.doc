একনজরে আমাদের দেশের রাজনিতি তে কিছু নেতাদের অবদান দেয়খা নেন। ।। 


দুই দলের দুই নেতা কখন হাতে হাত, কাঁধে কাঁধ মিলিয়ে কাজ করে?
তৃতীয় পক্ষকে ক্ষমতাচ্যুত করার সময়।
কখন বুঝবেন একজন নেতা মিথ্যা কথা বলছেন? 
যখন দেখবেন তাঁদের ঠোঁট নড়ছে।
নেতাদের ওজন কখন কমতে দেখা যায়? 
ভোটের আগে আগে, যখন বাড়ি বাড়ি গিয়ে ভোট চাইতে হয়।
নেতাদের প্রিয় খেলা কোনটি? 
লুকোচুরি। একবার ভোটে জিততে পারলেই হলো। পাক্কা পাঁচ বছর আর এলাকায় খুঁজে পাওয়া যায় না।
যদি দুই নেতা প্লেন থেকে ঝাঁপিয়ে পড়ে তাহলে কে আগে মাটিতে পড়বে? 
তাতে জনগণের কী কিছু আসে যায়!
নেতারা কখন মিথ্যা কথা বলেন না? 
যখন ঘুমিয়ে থাকেন।
যদি বাংলাদেশের সব তথাকথিত নেতা অপহৃত হন তাহলে কে বাঁচবে? 
বাংলাদেশ।
একটা লাইট বদলাতে কয়জন নেতা দরকার হবে? 
একজনও না, কারণ তাঁরা কখনো বুঝবেনই না যে তাঁরা অন্ধকারে আছেন।
নেতারা কোন গয়না পরতে বেশি পছন্দ করেন? 
হ্যান্ডকাফ।
সবচেয়ে মজার রাজনৈতিক কৌতুক কোনটি? 
'অমুক দল' ক্ষমতায় এসেছে। আমাদের দেশটা এবার সুখে-শান্তিতে ভরে যাবে।
নেতা এবং অ্যাকশন সিনেমার নায়কের মধ্যে মিল কোথায়? 
দুজনের হাতেই অস্ত্রটা খুব ভালো মানায়।
নেতাদের প্রিয় বাক্য কোনটি? 
জোর যার মুলুক তার।
নেতাদের বেড়ানোর প্রিয় জায়গা কোনটি? 
জেলখানা। ওখানে বসে কিছুদিন বিশ্রাম নেওয়া যায়, এমনকি পরবর্তী পদক্ষেপগুলো নিয়ে ঠাণ্ডা মাথায় ভাবা যায়।
নেতার লেখা ফ্যান্টাসি গল্পের প্রথম লাইন কী হতে পারে? 
যদি আমি ক্ষমতায় যাই...
নেতাদের সততা এবং ভিনগ্রহের প্রাণীর মধ্যে পার্থক্য কোথায়? 
কেউ কেউ ভিনগ্রহের প্রাণীদের অস্তিত্বে বিশ্বাস করে, কিন্তু নেতাদের সততা? এ নিয়ে সবাই সন্দিহান।
নেতার বক্তব্য এবং কমেডিয়ানের কৌতুকের মধ্যে পার্থক্য কোথায়? 
লোকজন কমেডিয়ানদের কৌতুকটা বেশ সিরিয়াসলি নেয়।
পকেটমার এবং নেতাদের মধ্যে পার্থক্য কোথায়? 
পকেটমারদের কিছু নীতি আছে, যারা অভাবী তাদের সর্বস্ব কেড়ে নেয় না।
নেতারা আমাদের সুখী রেখেছে। কিভাবে? 
তাদের ট্যাক্স দেওয়ার পরও দুবেলা দুমুঠো খাওয়ার টাকা আমাদের আছে-তার মানে আমরা সুখী।
কেন বেশির ভাগ নেতা তাঁদের সন্তানদের দেশে পড়াশোনা না করিয়ে দেশের বাইরে পড়াশোনা করতে পাঠান? 
কারণ তাঁরা চান তাঁদের সন্তানরাও ভবিষ্যতে রাজনীতিতে আসুক। তাই দেশের জনগণ থেকে দূরে থাকার প্রাথমিক শিক্ষা দেন।

