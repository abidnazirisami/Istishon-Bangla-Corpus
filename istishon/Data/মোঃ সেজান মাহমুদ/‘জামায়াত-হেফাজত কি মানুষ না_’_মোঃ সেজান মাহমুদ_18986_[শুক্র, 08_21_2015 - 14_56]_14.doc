‘জামায়াত-হেফাজত কি মানুষ না_’


ঢাকা বিশ্ববিদ্যালয়ের আইন
বিভাগের অধ্যাপক ড. আসিফ
নজরুল বলেছেন, ইনু সাহেব
বলেছেন অধিকার জামায়াত-
হেফাজতের মানবাধিকার রক্ষা
করছে। জামায়াত-হেফাজতের কি
মানবাধিকার নেই? তারা কি
মানুষ না? তাদেরও তো
মানবাধিকার আছে। বুয়েট পড়ুয়া
ইনু সাহেব কি মানবাধিকারের
সংজ্ঞা জানেন না? গতরাতে
চ্যানেল আই’র গ্রামীণফোন
আজকের সংবাদপত্র অনুষ্ঠানে
তিনি এ সব কথা বলেন।
সাংবাদিক মতিউর রহমান
চৌধুরীর উপস্থাপনায় এ টকশোতে
আসিফ নজরুল আরও বলেন, একজন
সিরিয়াল কিলারেও
মানবাধিকার থাকে।
মানবাধিকার সংস্থাগুলো
সিরিয়াল খুনিদের পক্ষেও
অবস্থান নেয়। হেফাজত-জামায়াত
কোনো অন্যায় করলে অবশ্যই
তাদের বিচার হবে। তাই বলে
তাদের মানবাধিকার নেই, সে
কথা তো বলা যাবে না। তিনি
বলেন, কথায় কথায় যাকে ইচ্ছা
তাকে জামায়াত বানিয়ে দেয়া
হচ্ছে। যদি বিএনপি ক্ষমতায় যায়
আর ভবিষ্যতে জামায়াত তাণ্ডব
চালায় তখন আজকে যারা বড় বড়
কথা বলছেন সেদিন তাদের খুঁজে
পাওয়া যাবে না। সেদিন এই
আসিফ নজরুল ও আদিলুর রহমানরাই
তাণ্ডবের প্রতিবাদ করবে।
তিনি আরো বলেন, সরকারের জন্য
সমস্যাটা হচ্ছে বিএনপি ও
জামায়াতে সঙ্গে যাদের কোনো
রকম সম্পৃক্ততা নেই যারা
প্রগতিশীল রাজনীতিক হিসেবে
আন্তর্জাতিকভাবে পরিচিত যেমন
সুলতানা কামাল, টিআইবির
ইফতেখারুজ্জামান, ড. শাহদিন
মালিক, জেড আই খান পান্না,
হামিদা হোসেন তারা সবাই এ
ঘটনার নিন্দা করছেন এবং
আর্ন্তজাতিক মানবাধিকার
সংস্থাগুলোও এর নিন্দা
জানিয়েছে। সরকারে ক্ষতি হলো,
সবার কাছেই সরকার নিন্দনীয়
হলেন।

