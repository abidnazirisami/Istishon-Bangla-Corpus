এগিয়ে আসছে গ্রহাণু, শঙ্কায় পৃথিবী!


বিশালাকার এক গ্রহাণু এগিয়ে আসছে
পৃথিবীর দিকে। এই তথ্য জানাল মার্কিন
মহাকাশ সংস্থা নাসা। প্রচণ্ড গতিবেগ
নিয়েই ধেয়ে আসছে। কিন্তু, পৃথিবীর
একেবারে কাছ ঘেঁসে বেরিয়ে যাবে
সেটি। গ্রহাণুটির চেহারা ঠিক কেমন
জানা না থাকলেও অন্তত ১.৬ মাইল চওড়া
হবে বলে জানিয়েছেন নাসার
গবেষকরা। রবিবারই যে পৃথিবীর কাছ
দিয়ে বেরিয়ে যাবে এটি সেটা নিশ্চিত
করেছেন তারা।
এর আগে গত সপ্তাহেই এরকমই একটি
গ্রহাণুতে পৃথিবী ধ্বংস হয়ে যাওয়ার
গুজব রটেছিল। কিন্তু সেটা হয়নি। এমনকী
ব্লাড মুন বা সুপারমুনের সঙ্গেও পৃথিবী
ধ্বংসের কোনও সম্পর্ক রয়েছে এমন
বার্তাও দিয়েছিলেন অনেকেই। যে
গ্রহাণুটি এগিয়ে আসছে বিজ্ঞানীরা
তার নম্বর দিয়েছেন ৮৬৬৬৬। পৃথিবীর
কোনও ক্ষয়ক্ষতি হবে না বলেও
জানানো হয়েছে। সেপ্টেম্বর মাসের শুরু
থেকেই পৃথিবী ও ও এই গ্রহাণুটির কক্ষপথ
মিলতে শুরু করে। অবশেষে এটি ঢুকে পড়ে
পৃথিবীর কক্ষপথে। নভেম্বরের
মাঝামাঝি সময় থেকে এরা পরস্পরের
থেকে দূরে সরে যাবে।
১৬ বছর আগে প্রথম দেখা যায় এই ৮৬৬৬৬
গ্রহাণুটিকে। ২০০০ সালের মার্চ মাসে
অ্যারিজোনা বিশ্ববিদ্যালয়ের
গবেষকরা দেখতে পান এটি।
বিজ্ঞানীরা আরো জানিয়েছেন,
আগামী ১০০ বছরের মধ্যে পৃথিবী ও
গ্রহাণুর সংঘর্ষের সম্ভাবনা রয়েছে ০.০১
শতাংশ।

