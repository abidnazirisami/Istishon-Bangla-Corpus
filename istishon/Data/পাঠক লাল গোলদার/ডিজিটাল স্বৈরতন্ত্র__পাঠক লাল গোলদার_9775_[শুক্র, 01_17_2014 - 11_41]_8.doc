ডিজিটাল স্বৈরতন্ত্র_


ইনকিলাবের ছাপাখানা ছিলগালা করা হয়েছে! তাদের বিরুদ্ধে বিস্তর অভিযোগ! তারা বাশেরকেল্লার সহযোগী হিসাবে কাজ করছে, ভুয়া নিউজ দিয়ে, উদ্দেশ্যপ্রণোদিত সংবাদ দিয়ে দেশের মানুষকে বিভ্রান্ত করতে চায় ইত্যাদি, ইত্যাদি!
বিশিষ্ট রাজাকার মাওলানা মান্নানের পত্রিকা ইনকিলাব। অসংখ্য বুদ্ধিজীবী হত্যার হোতা এই মাওলানা মান্নান আবার বিএনপি এবং জাতীয় পার্টির শাসনামলে মন্ত্রীও ছিলেন।
২০০১ সালের কথা! বিএনপি-জামাত তখন ক্ষমতায় আসীন হয়েছে। মাওলানা মান্নানের সাথে কওমী মাদ্রাসার স্বীকৃতির প্রশ্নে চাঁদ সাঈদীর গেঞ্জাম শুরু লেগে যায়। এই গেঞ্জামের ফল হয় অনেক সুদুরপ্রসারী। মাওলানা মান্নান এবং তার ছেলে মাওলানা বাহাউদ্দিন সঙ্গ ত্যাগ করেন জামাত-বিএনপির। দুজনেই উঠে পড়েন আওয়ামী লীগের কোলে। আওয়ামী লীগ আদর-যত্ন করেই তাদের কোলে তুলে নেন। আর তখন থেকেই জামাতের ইনকিলাব হয়ে যায় আওয়ামী লীগের ইনকিলাব। শেখ হাসিনার গুণকীর্তন আর জামাত-বিম্পির শ্রাদ্ধ চলতে থাকে ইনকিলাবের পাতা জুড়ে!
মাওলানা মান্নানের গায়ে রাজাকারের ছিল থাকলেও মাওলানা বাহাউদ্দিনের গায়ে তো সেই ছিল নেই। তাই পিতা মান্নানের মৃত্যুর পর বাহাউদ্দিনের কদর বাড়ে আওয়ামী লীগে। শেখ হাসিনার সফর সঙ্গী হয়ে বিদেশেও গিয়েছেন এই বাহাউদ্দিন। এই তো এবারের নির্বাচনেও নাকি বাহাউদ্দিন চাঁদপুরের একটা আসন থেকে নৌকার নমিনেশন নেয়ার বেশ চেষ্টা করেছিলেন কিন্তু দীপু মনির হস্তক্ষেপে সেটা আর হয়ে ওঠেনি।
কিন্তু কথা হলো এই আমলীগার বাহাউদ্দিনই তো ইনকিলাবের মালিক! সেই আওয়ামী ইনকিলাবই কেন এখন সিলগালার শিকার?? তাইলে কি রাজাকার পুত্র আবার নিজের ঘরেই ফেরত গেলেন? না কি আওয়ামী লীগ যে সুবিধা বাগাতে রাজাকার বাপ-ব্যাটাকে দলে টেনেছিলেন, সেই সুবিধায় এখন বাঁধা পড়েছে?? না কি বাহাউদ্দিনকেও জামাত ত্যাগের হুমকি হিসাবে এই ব্যবস্থা? 
জামাত-বিএনপির পক্ষে মিথ্যা সংবাদ ছাপালে সেটা তথ্যপ্রযুক্তি আইনে অপরাধ, বেশ ভাল কথা! কিন্তু ২০০১ সাল থেকে যে বছরের পর বছর জামাত-বিএনপির বিপক্ষে আর শেখ হাসিনা ও আওয়ামী লীগের পক্ষে অসংখ্য মিথ্যা, বানোয়াট সংবাদ ছাপালো ওই একই ইনকিলাব- তখন কোন তথ্যপ্রযুক্তি আইনে অপরাধ হয়নি?? মহাজোট সরকারের নেকনজরে গত পাঁচবছর তো বহাল তবিয়তেই ছিলো ইনকিলাব!
নৌকায় উঠলে রাজাকার, যুদ্ধাপরাধী সব ধোয়া তুলসি পাতা, আর নৌকার বাইরে আসলেই সিলগালা? এ কোন ডিজিটাল স্বৈরতন্ত্র??

