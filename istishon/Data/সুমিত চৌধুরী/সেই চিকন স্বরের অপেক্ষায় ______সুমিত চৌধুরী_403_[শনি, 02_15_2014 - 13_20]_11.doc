সেই চিকন স্বরের অপেক্ষায় _____


একটি বছর,৩৬৫ দিন নেহায়েত কম সময় নয়। প্রতিদিনই যে সেই কন্ঠস্বরের অপেক্ষায় থাকি এমনটা বলার অপঃসাহস করবো না। মাঝে মধ্যে যখন একা থাকতে হয়, হাতে যখন কোনই কাজ থাকে না। সেই অলস সময়গুলো কাটাতে মোবাইলের কন্টাক্টস-এ এলোমেলোভাবে হাতড়ে বেড়াতে থাকলে চলে আসে একটি কন্টাক্ট নাম্বার। যেই সেটি নজরের সীমানায় এসে যায় তখনই সেই চিকন কন্ঠস্বরটির প্রয়োজন অনুভব করি, অভাববোধ করি মানুষটির।
অভাববোধটির পেছনে অনেক কারণই জড়িত, তার মধ্যে সবার আগে যেটি চলে আসে সেটি হলো সেই মানুষটির সাথে ঐরকম চিকন কন্ঠস্বর যায় না। তার দৈহিক ভাষা, লেখনী ভাষা এসবের সাথে কেমন জানি খাপ খায়না কন্ঠস্বরটি। প্রথম যেদিন তার কন্ঠস্বরটি শুনতে পাই সেদিন তিনি ছিলেন রাঙামাটিতে। ফেসবুকে একটি স্ট্যাটাস দিয়েছিলেন তিনি, যেখানে গুটিকয়েক লাইনে তুলে ধরেছিলেন চাঁদ, পানি আর পাহাড়ের মিলন। সেই মানুষটি চট্টগ্রামে এসেছেন অথচ জানলামই না দেখে কিছুটা আক্ষেপও হয়েছিলো, তাই দেরী না করেই অনেকটা আদেশীয় ভঙ্গিতে আবদার করে বসলাম। আর যাই হোক দেখা করেই যেতে হবে। মানুষটি আশ্বস্ত করলেন, তিনি পরেরদিনই দেখা করবেন।
অনলাইন জগতে মানুষের সাথে মানুষের পরিচয়, সম্পর্ক এসব দিনক্ষন, তারিখ দেখে হয় না। লেখার মাধ্যমেই এখানে সবাই প্রকাশ করেন তার মনের ভেতরের কথা আর সেইসব পড়ে মনের সাথে মনের মিলন ঘটা মানুষগুলোর মাঝে যেই আত্মিক সম্পর্ক গড়ে ওঠে তা ভাষায় প্রকাশ করার মত জ্ঞান এখনো হয়ে ওঠেনি বলেই তুলে ধরতে পারছি না।
অনলাইন জগতে এই পর্যন্ত পথচলায় নানান ধরণের চড়াই-উতরাই পার করেছি, পরিচিত হয়েছি নানান ধরণের, মতের মানুষের সাথে। একদিক থেকে সৌভাগ্যই বলা চলে খুব অল্প সময়ে অনেক বেশি পরিমাণ মানুষের কাছে যেতে পেরেছি এবং অবশ্যই সেইসকল মানুষগুলোর সখ্যতা, বিশ্বাসযোগ্যতা অর্জন করেছি যাদের তুলনায় নিজে অনেক ক্ষুদ্র থেকে ক্ষুদ্রতর। তারপরেও ভাগ্যের জোরে পৌঁছে যেতে পেরেছি তাদের সান্নিধ্যে।
অনলাইন জগতের চড়াই-উতরাইয়ের সময়কালে নানান প্ল্যাটফর্মে অবস্থান করেছিলাম। সময়ের প্রয়োজনে, মতের মিলনে কখনো ছেড়েছি আবার ফিরে এসে বসেছি অথবা চিরতরের জন্যেই বিদায় জানিয়েছি। তেমনি এক সময়ে চিকন স্বরের মানুষটির সন্ধান পাই, তার লেখনী দেখে কোন সময়ে কষ্ট পেতে হয়নি। বরং হেসেছি অথবা আগুন জ্বালিয়েছি নিজের ভেতরে। লোকটির লেখনী ছিলো আলাদা, এমনকি তিনি যেসকল বিষয় নিয়ে লিখতেন, সেই বিষয়গুলোর মাঝে উনি যেন অন্যরকম ছিলেন। স্রোতের বিপরীতে দাঁড় টেনেছেন লোকটি, অনেকেই দাঁড় টেনেছেন, এখনো টানেন কিন্তু সেই লোকটির দাঁড় টানার ভঙ্গিমাটা ছিলো ব্যতিক্রমধর্মী। অনেকগুলো তারার মাঝে একটি তারা যেমন জ্বলজ্বল করে কিনবা স্রোতের বিপরীতে দাঁড় টানা লোকগুলোর মাঝে যার দেহের ঘাম রৌদ্রের আলোতে চিকচিক করে নিজেদের আলাদা অবস্থান জানান দেয় তেমনি এই লোকটিকে সবসময় ঐরকম লেগেছে।
উনার লেখায় মন্তব্য, প্রতিমন্তব্য, ঝগড়া ইত্যাদি করতে করতে একসময় লোকটির সাথে সম্পর্ক আরেকটু বাড়িয়ে নেয়া হলো। এবার আলাপগুলো শুধু নিজেদের মধ্যেই, নানা ধরণের কথা আর আলাপে সখ্যতা বাড়তে থাকে। একটা সময়ে গিয়ে শুধু লেখনী দিয়ে নয় বরং মুখের কথায় মনের ভাব প্রকাশের ইচ্ছা জাগে। মোবাইল নাম্বার আদান-প্রদান হয়, ঐ লোকটিই প্রথম কল করেন। সেই চিকন কন্ঠস্বর শুনে প্রথমে একটু ভড়কে গেলাম। এতোদিন নানা কথা হলেও কে কি করি তা নিয়ে আলাপই হয়নি, সেই চিকন কন্ঠস্বর শুনে মনের প্রশ্ন বলে ফেললাম, "কি করেন আপনি?" উত্তরে বললেন "কেন কি মনে হয়?"
সেদিন লোকটি তামাশার ছলেই বলেছিলেন তিনি উচ্চ মাধ্যমিকে পড়েন। সেটিকে সত্য মেনে, মানুষটিকে বয়সের দিক থেকে ছোট মনে হলেও তার গুণের জন্য তুমি বলে সম্বোধন করার সাহস পাইনি। এরপর প্রায় সময় মোবাইলে কথা হতো, হাসি-ঠাট্টা-তামাশা এসব ছাড়া আর কিছুই না। মনে মনে এটাই ভাবতাম, যাক অন্তত একজন তো পেলাম যার কাছে বেঁচে থাকার মানে হাসি, দুনিয়া মানে তামাশা।
তো সেই মানুষটি যখন না জানিয়েই দুইদিন বা তার বেশি (সঠিক মনে নেই) সময় ধরে রাঙামাটিতে অবস্থান করছেন জেনেছি তখন রাগ চাপাটা কি খুব বেশি অন্যায় হয়েছিলো? যাই হোক লোকটি তার কথা রেখেছিলো, পরেরদিনই দেখা করেছিলেন। বাসে চড়ে চট্টগ্রাম শহরে আসার সময় বেশ কয়েকবার খোঁজ নিচ্ছিলাম তিনি কতদূর পৌঁছেছেন। একটা সময়ে বিকাল বেলা দেখা হলো জিইসি আর ওয়াসার মোড়ের মধ্যবর্তী এলাকা গরীবুল্লাহ শাহ মাজার এলাকায়। সেখানে উনার কিছু বন্ধু-বান্ধবও ছিলেন, তারা তাকে একা ছাড়তে চাইছিলেন না। আমার সম্পর্কে খোঁজ নিচ্ছিলেন তারা, সাথে সাথেই তিনি বলে উঠলেন, "উনি আমার পরিচিত, আমি উনার সাথে বেশ কিছুক্ষন সময় কাটাবো। সমস্যা নেই, তোরা যা।"
আমি তখনও স্তম্ভিত!!! এই লোকটা কিভাবে উচ্চ-মাধ্যমিকে পড়েন? এটাতো অসম্ভব, তাই দেরী না করেই জিজ্ঞাসা করে ফেললাম। সাথে সাথেই উনার অট্টহাস্য, চিকন স্বরের অট্টহাস্য। এবার বললাম চলেন ভাই, চা খাই। উনি সাদরেই নিলেন, আগ্রহ ভরেই বললেন "হ্যাঁ হ্যাঁ চলেন ভাই..."
পাশেই টং দোকানে চা খেলাম দু'জনে। চায়ের সাথে আবার সিগারেট না হলে কেমন জানি আমার তৃপ্তি মেটে না কিন্তু সামনে দাঁড়ানো লোকটি বয়সে বড় হওয়াতে কিছুটা সংকোচবোধ কাজ করছিলো। না পারতেই বল ঠেলে দিলাম তার কোর্টে, ভাই সিগারেট নেন! উনি হাস্যরত অবস্থায় না করে দিলেন, বললেন আপনি খেতে পারেন সমস্যা নেই।
এরপর উনাকে বললাম, চলেন দুলাল ভাইয়ের সাথে দেখা করে আসি। উনাকে আমি বলেছি আপনি এসেছেন, তিনি না করলেন না। বললেন চলেন, তা কিসে করে যাবেন? বললাম যান্ত্রিক রিক্সাতে চড়তে আপত্তি নেই তো? সেইসময় একটা কি দু'টো যান্ত্রিক রিক্সা দেখা যেতো। গায়ে বাতাস লাগাতে লাগাতে দু'জনে পৌঁছে গেলাম দুলাল ভাইয়ের কাছে। দুলাল ভাই সাদরে অভ্যর্থনা জানালেন আমাদের। বরাবরই এমন প্রকৃতির আমাদের নুর নবী দুলাল ভাই। তিনজনে রাস্তার উপর দাঁড়িয়ে অনবরত চা-সিগারেট চালিয়ে যাচ্ছিলাম। বয়স আর অবস্থান বিবেচনায় তাদের দু'জনের তুলনায় ক্ষুদ্র হওয়াতে অনেকটা নীরব খাদকের মত খেয়ে যাচ্ছিলাম চা-বিড়ি আর তাদের কথা। সেদিনের আড্ডা নিমিষেই অনেক সময় খেয়ে নিলো। পরদিন আবারো দেখা করার সময় নির্ধারন করে দুলাল ভাইকে বিদায় জানিয়ে লোকটিকে সাথে নিয়ে বেরিয়ে পড়লাম। এরপর উনাকে উনার গন্তব্যস্থলের গাড়ী ঠিক করিয়ে দিয়ে বিদায় নিলাম। পরেরদিনেও দু'জনে রিক্সা ভ্রমণ করলাম।
এর বেশ কয়েকমাস পর একদিন সকালে দেখা হলো ঢাকার মিরপুরে। উনার সাথে এক পর্যবেক্ষকও ছিলেন। নিচে দাঁড়িয়ে আবারো সেই চা-বিড়ি খেয়ে তিনজনে উপরে উঠলাম। সেখানে আমাদের জন্য অপেক্ষা করছিলেন ইমরান এইচ সরকার আর বাঁধন স্বপ্নকথক। উপরে গিয়ে অনেক আলাপ-আলোচনা, একটি স্কুলের ডিজাইন নিয়ে আলোচনা শেষে দুপুরের খাওয়া-দাওয়া সারলাম সবাই। এবার যাওয়ার পালা, বিএনপি'র মীর জাফর কুল সংবাদ সম্মেলন করে দেশবাসীকে রাস্তায় গাড়ী বের না করার হুকুম দিলো, তাই চট্টগ্রাম ফিরতেই হবে। নামতে দেখলাম সেই চিকন স্বরের লোকটি পকেট থেকে আইফোন বের করে ছবি তুলতে ব্যস্ত হয়ে গেলেন। কেমন জানি উনার ছবি তোলার ধরন আর দশজনের মত নয়, সাবজেক্টের একদম ভেতরের জিনিসটা তুলে ধরাই যেন উনার কাজ যেখানে আমরা সাবজেক্ট/অবজেক্ট এসবে ব্যস্ত থাকি। তখন কেন জানি মনে হলো লোকটি আসলেই আলাদা। এতো বিশাল নয় উনার জগত বাকী দশজনের মতো আর সেইজন্যেই হয়তো বস্তুর অনেক ভেতরে গিয়ে স্বাদ নেন তিনি।
এরপর বেশ কিছু সময় কেটে গেল, যোগাযোগটা আগের মতই আছে। একদিন তাকে নিয়ে চট্টগ্রামের একটি স্থানীয় পত্রিকায় লেখা হলো। উনি আমাকে সেটি জানালেন, বিস্তারিত পড়ে দেখে পত্রিকা অফিসে যোগাযোগ করলাম। সেখান থেকে জানানো হলো রিপোর্টটি ঢাকা থেকে করা হয়েছে চট্টগ্রাম থেকে নয়। এবার তাকে জানালাম অমি রহমান পিয়াল ভাইয়ের সাথে যোগাযোগ করতে, তিনি হয়তো একটা ব্যবস্থা করতে পারবেন।
এবার আরো কিছু সময় চলে গেলো। একদিন হঠাৎ কেঁপে উঠলো পুরো অনলাইন, মুক্তিযুদ্ধ ও স্বাধীনতায় বিশ্বাসী মানুষগুলো কেমন জানি ক্ষেপাটা পাগলা হয়ে উঠলো। সব হারিয়েছে যে তার আর কিসে ডর, এইরকম যখন অবস্থা তখন রাজপথে নামলো ক্ষেপাটে পাগলগুলো। তাদের আওয়াজে কাঁপতে থাকলো দেশ, কাঁপতে শুরু করলো বিশ্ব। অনেকদিনের জমানো কয়লায় আগুন লেগে গেছে আর সেই আগুনে জ্বলে উঠলো দেশ। ঘর নেই, বাড়ি নেই, খাওয়া নেই, দাওয়া নেই কিচ্ছুর কিচ্ছু ঠিক নেই ক্ষেপাটে পাগলাগুলোর। অমানুষ শত্রু পক্ষ যেন মরিয়া হয়ে উঠলো আগুন নেভানোর জন্যে। অমানুষগুলো ভিতরে জেগে উঠলো তাদের খুনী পূর্ব-পুরুষেরা। ঢেঁকি স্বর্গে গেলেও ধান ভানে, এইরকম প্রবাদ বাক্য শতভাগ সঠিক প্রমাণে অমানুষ, নৃশংস হায়েনাগুলো চোরাগোপ্তা খুনে নামলো।
ক্ষেপাটে পাগলা হয়ে গেলেও অমানুষ হয়ে যায়নি অনলাইনের মানুষগুলো। তারা বেছে নেয়নি খুনের রাস্তা, কেননা তাদের ভেতরে তো অমানুষ, খুনী পূর্বপুরুষ অবস্থান করে না। দ্রোহের আগুনের দশদিন পার হতে চললো, রাতে হঠাৎ মোবাইল বেজে উঠলো আমার। রাফসান ভাই সিএমসি নামে সেইভ করা নাম্বার থেকে কল এসেছে, কথাগুলো ছিলো এমন। 
হ্যাঁ সুমিত ভাই কই আপনে?.... পিয়াল ভাইয়ের স্ট্যাটাস দেখছেন?.... আরে ভাই.... হ্যাঁ হ্যাঁ...
দুনিয়াটা হঠাৎ ক্ষুদ্র হয়ে এসে গ্রাস করে নিতে চাইলো। পাশে থাকে সমীর দা আর নির্ঝর মজুমদার বলে উঠলো, কি হইছে সুমিত? কেমনে জানি ঐরকম অবস্থায় খবরটা বলেই ফেললাম। শুনেই হাউমাউ করে কেঁদে উঠলো নির্ঝর, মাথা ঘুরছে আমারও। ততক্ষণে পুরো অনলাইনে সংবাদ ছড়িয়ে পড়েছে, অল্প সময়ে সেটি সারা মিডিয়াতে এবার সারা দেশে। ক্ষ্যাপাটেগুলো এবার উন্মাদ হয়ে গেলো, প্রতিহিংসা পুড়িয়ে মারছিলো ক্ষ্যাপাটে পাগলগুলোকে কিন্তু ঐ যে পূর্ব-পুরুষদের আত্মা নৃশংস খুনী নয়।
এতোক্ষন যাকে মানুষটি, লোকটি বলে বলে আসছি তিনি আর কেউ নন আমাদের রাজীব ভাই, থাবা বাবা। শুধু আমাকে নয়, পৃথিবীর সবাইকে ছেড়ে মানুষটি চলে গেলো কোন এক অজানা ঠিকানায়া। শুয়োরের বাচ্চা, বেজন্মা ধর্মান্ধ কুত্তার বাচ্চারা খুন করে ফেলেছিলো আমাদের ভাইকে অনেক নৃশংসভাবেই। কিছুতেই মাথা ঠিক থাকছিলো না তার সেই রক্তাক্ত দেহটি দেখে, নীরব হাহাকার বয়ে যাচ্ছিলো। এ যেন অধিক শোকে পাথর হয়ে যাওয়া।
কুত্তারবাচ্চারা তো খালি খুন করেই শান্ত হয়নি এবার আরেকধাপ বাড়িয়ে তাদের পৈতৃক সম্পত্তি, বাপ-দাদার সুত্রে পাওয়া ধর্ম নিয়ে শুরু করলো নোংরা রাজনীতি। খুনকে জায়েজ করতে ধর্মকে ঢাল হিসেবে বেছে নিলো তারা। রাখ তোর ধর্ম, যেই ধর্ম খুন-হত্যা'র বৈধতা দেয় সেই খুনী-হত্যাকারী ধর্মের মুখে মুতে দিলে কি হয়? বলে উঠলাম নিজে নিজে, বলে উঠলো ক্ষ্যাপাটে পাগলেরা। 
তবে একদম শুরুর অবস্থা এমনটা ছিলো না, প্রথমে অস্বীকার পরবর্তীতে আমূল বদলে দিলো রাজীব ভাইকে। এখনও মনে আছে, পরেরদিন রাতে স্থানীয় দৈনিক পূর্বকোনে সাক্ষাতকার দিতে গিয়ে রাজীব ভাইকে সমর্থন দেয়াতে আমাকে পেয়ে বসেছিলো নেতারা। যেন মহাভারত অন্যায় করে ফেলেছি রাজীব ভাইকে সমর্থন দিয়ে!
পরে দেখলাম সবাই রাজীব ভাই হয়ে গেছে, সবাই রাজীব ভাইয়ের মায়ের কাছে প্রতিজ্ঞা করছে। রাজীব ভাই খুন হবার দিন দু'য়েক আগে স্ট্যাটাস দিয়েছিলেন, যেভাবে মঞ্চে "জয় বাংলা" প্রতিষ্ঠা করে বাংলার মানুষের শ্লোগান করেছি সেভাবে "জয় বঙ্গবন্ধু"-ও প্রতিষ্ঠা করব। উনার সেই অপূর্ণ ইচ্ছা পূরণ করতে তিনি খুন হবার পরদিন "জয় বঙ্গবন্ধু" শ্লোগানে কাঁপিয়ে তুললাম পুরো প্রেস ক্লাব চত্বর। কিন্তু সেই শ্লোগানে সেমি-হায়েনাদের গায়ে আগুন লাগলো মনে হয় তাই ছুটে এসে আমাকে সেই শ্লোগান দিতে নিষেধ করলো কবিতা, আবৃত্তি বিক্রেতা প্রমা'র রাশেদ হাসান। কানে কানে বলে উঠলো, প্লীজ এই শ্লোগান দিবেন না। ঘুরে শুধু তাকালাম, ভাবলাম এই লোকটি কি শুনে নাই কি বলেছিলাম? শুনে নাই শুধুমাত্র রাজীব ভাইয়ের অতৃপ্ত শেষ ইচ্ছা পূরণ করতেই শ্লোগানটি দেয়া? মাইক ফেলে হেঁটে চললাম। ঐদিকে আবারো তাদের জ্বালাও-পোড়াও শ্লোগান, সবাই রাজীব হবার শ্লোগান আহহহহ কি নোংরা!!!!
আজ আমার মা'কে খুব বেশিক্ষণ অপেক্ষা করতে হয় না আমার ডাক শুনতে, আমাকে দেখতে। আপনার মায়ের বেলাতেও একই, আমাদের সবার মায়ের বেলাতেও একই। ভিন্নতা শুধু রাজীব ভাইয়ের মায়ের বেলাতে। আজ একটা বছর অপেক্ষা করে আছেন কবে তার নাড়ী ছেঁড়া ধন তাকে একটিবার মা বলে ডাকবে, কবে নিজের হাতে রেঁধে ভাত বেড়ে খাওয়াবেন। অনেকটা সময় এই অপেক্ষা, আগামীতে আরো অনেকবেশি সময় অপেক্ষার প্রহর গুনেই যাবেন তিনি। গুনে যাবেন রাজীব ভাইয়ের বাবা, কবে তার ছেলে এসে একটিবার ডাকবে "বাবা" বলে।
পরিশেষে এসে বলবো দয়া করে রাজীব ভাইকে নিয়ে কেউ যেন ব্যবসা করতে না পারে সেদিকটা খেয়াল রাখবেন। আজ সকাল থেকেই চাতক পাখির মত চেয়েছিলাম অনলাইনে কবে দেখবো রাজীব ভাইয়ের মৃত্যুবার্ষিকী স্মরণে কিছু স্মৃতিচারণ পাবো আফসোস পেলাম না। অবশেষে নিজেই দিলাম সাড়ে এগারোটা নাগাদ......


