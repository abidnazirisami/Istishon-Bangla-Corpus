সহানুভূতি, দয়া, সাহায্য এসব চাই না; স্বাধীন দেশে স্বাধীনভাবে বাঁচতে চাই।


একটু আগে খবর দেখছিলাম,বাঁশখালীতে ক্ষতিগ্রস্থদের দেখতে গিয়েছেন মানবাধিকার কমিশন চেয়্যারম্যান ডা. মিজানুর রহমান এবং নোয়াখালীতে গিয়েছেন ঘাদানিকের ভারপ্রাপ্ত সভাপতি শাহরিয়ার কবীর।
তারা সেখানের ক্ষতিগ্রস্থদের মাঝে গিয়েছেন,ক্ষতির অবস্থা দেখেছেন আর সেগুলো চ্যানেলে দেখানো হয়েছে,তার পাশাপাশি ক্ষতিগ্রস্থ মানুষগুলোর কথাগুলো দেখানো হচ্ছিল,সেই মানুষগুলোর কথা শুনে আর কিছুই না বারবার মনে পড়ছিল "গেরিলা" সিনেমার কিছু কিছু অংশ। কি ছিলো সেই অংশগুলোতে আর এই মানুষগুলোর কথাতে যা মিলে যাচ্ছিলো বলে আমার মনে এসেছে?
মনে পড়ে আপনাদের গেরিলা সিনেমার নরেন গোয়ালার কথা? যখন সে তার নাম বলেছিল তখন কিরকমভাবে চমকে উঠেছিল কাজের মেয়েটি? মনে পড়ে শেষের দিকে জয়া আহসানকে শতাব্দী ওয়াদুদ হিন্দু বলে ধরে নিয়ে কি রকম আচরন করেছিল?
ঠিক একই রকমভাবে বাশখালীতেই ঐ জাত-শুয়োরের বাচ্চা,বেজন্মা,ফাকিস্তানি প্রোডাক্ট জামাতীরা করেছে। একজন মহিলা ঘটনার বর্ণণা দিতে গিয়ে বলছিলেন যে "তুই কি হিন্দু না মুসলিম? মুসলিম হলে বেঁচে যাবি আর হিন্দু হলে মরে যা। হাতের শাঁখা ভেঙ্গে ফেল নইলে জ্বালিয়ে মারবো" এরপর তাকে তার হাতের শাঁখা খোলার সময় দিলো না তার আগেই বাড়িতে আগুন দিয়ে দিলো।
আরেকটি ঘটনায় জানতে পারলাম ঐ বেজন্মার জাতটা জ্বালাতে এসে প্রথমে পানি খেলো যেই বাড়ি থেকে সেই বাড়িতেই পানি খেয়ে আগুন দিয়েছে।
একাত্তর তো দেখি নাই কিন্তু জন্মের পর বুদ্ধির বয়েস থেকেই দেখে আসছি এই দেশে হিন্দু সম্প্রদায়ের উপর চাপটা কেমন। যতই জন্ম নেওয়া এই দেশটাকে নিজের মনে করি ততই ঐ বেজন্মারা এসে এসে বারবার চোখে আঙ্গুল দিয়ে দেখিয়ে দিয়ে যায় এই দেশটা আমাদের না আর এরপর মানবতার ঝোলা নিয়ে এসে হাজির হয়ে যান অনেকেই কিন্তু ততদিনে যা হবার তা তো হয়েই গেছে,কিন্তু কেউই এসে উদ্যোগ নেয় না যেসকল বেজন্মারা এই অরাজকতা চালিয়েছে তাদের বিরুদ্ধে যথাযথ ব্যবস্থা নিতে।
আবার এসব নিয়ে রাজনীতি মাঠের নিজেদের স্বার্থ সিদ্ধি হাসিলের জন্য সকলেই মরিয়া হয়ে উঠে। একদল আরেকদলের ঘাড়ে চাপিয়ে নিজেদের মহৎ প্রমাণে ব্যস্ত হয়ে পড়ে। তারপর ধামাচাপা পড়ে যায় কালক্রমে সেই বিষয়গুলো নতুন কোন অরাজকতার কারণে।
এই যে এই মুহুর্তে আমি আজকের দিনে দাঁড়িয়ে গত কয়েকদিন আগে ঘটে যাওয়া বিষয় নিয়ে কথা বলছি যেভাবে ঠিক একইভাবে কি কথা বলছি আগের ঘটে যাওয়া বিষয়গুলো নিয়ে? না, বলছি না কেননা অন্যগুলোর গুরুত্ব এখন নেই আগের মত। গুরুত্ব নেই সেই ২০০১ এ ঘটে যাওয়া হামলাগুলোর,গুরুত্ব নেই বাশখালীতে শিশুসহ ১১ জন পুড়িয়ে মেরে ফেলার ঘটনাটির, গুরুত্ব নেই নন্দীরহাটের ঘটনার, গুরুত্ব নেই রামুর কিনবা গুরুত্ব নেই ঈদুল-আযহার দিন সীতাকুন্ডের হামলার। গুরুত্ব এখন সাঈদীর রায়ের পরবর্তী হামলাগুলোর কয়দিন পর এটিও হারিয়ে যাবে শুরু হবে অন্যকোন ঘটনা নিয়ে সংখ্যালঘুদের উপর হামলার প্রতিবাদে। কিন্তু তখনও কেউ এসে উদ্যোগ নিবে না যে বা যারা এই ঘটনাগুলোয় জড়িত থাকে তাদের উচিত শাস্তি দিয়ে থামানোর। নইলে সেই বাঁশখালীতে শিশুসহ এগারোজন পুড়িয়ে মারার পেছনে যে বা যারা জড়িতে ছিলো আজ তারাই ঐ আইনের ফাঁক দিয়ে বেরিয়ে আবারো জ্বালালো সেই বাঁশখালীকে একই কায়দায়।
তবে এসবের অপর দিকে তাকালে দেখা যায় এককভাবে কাউকে দোষারোপ করা যায় না,বেশ কয়েকটি বিষয় এখানে জড়িত। যেমনঃ-
১. যখন হামলা হচ্ছিল জান বাচাতে সকলেই দৌড়ে পালাচ্ছিল কিন্তু এলাকার মানুষেরা যদি এক হয়ে প্রতিরোধ করতো তাহলে কি হামলা করতে পারতো? দয়া করে কেউ বলবেন না তারা সংখ্যায় অনেক বেশী ছিলো বলেই পালিয়েছে। আমি যে এলাকায় থাকি তার সাথেই লাগোয়া জুমা মসজিদ অথচ ঐ বেজন্মারা এখানে এসে কিছু করার সাহস করে না,কেননা এখানে সকলেই প্রতিরোধ করতে জানে কিন্তু ভাববেন না আমাদের এলাকাতে আমরা সংখ্যায় বেশি তাদের চাইতেও,তবে আমরা একতাবদ্ধ।
২. যাদের উপর হামলা হলো তারা সকলেই সবসময় দেখে এসেছি এক বাক্যে স্বীকার করেছে আমরা তাদের চিনি না (!!!!) কি বলবেন এখানে? হামলা কারা করেছে তাদের চিনে না,তার মানে কি দাঁড়ায়? সবাইকে চেনার কথা বলছি না অন্তত একজনকেও কি চেনা যায় নাই? যদি চেনা না যায় তাহলে আইনই বা কি ব্যবস্থা নিবে?
এরকম অনেক কিছুই জড়িত থাকে যার কারণে গিয়ে অনেক কিছুই করা সম্ভব হয়ে উঠে না,তবে একটা কথাই সকলের কাছে বলতে চাই সহানুভূতি,দয়া,সাহায্য এসব চাই না,স্বাধীন দেশে স্বাধীনভাবে বাঁচার মত সুযোগ চাই। এইদেশটার স্বাধীনতা,মুক্তিযুদ্ধের চেতনা কিন্তু এইসব না,আপনারা স্বাধীনতা,মুক্তিযুদ্ধের চেতনার কথা বলেন কিন্তু সেটি প্রতিষ্ঠা করতে উদ্যোগী হন না কেন?
একবার জেগে উঠুন,শুধু একবার।
ঐ শাহবাগের মত করে,যুদ্ধাপরাধীদের বিচারের দাবীতে যেভাবে জেগে উঠেছেন ঠিক সেভাবেই জেগে উঠুন একটিবার। আমি নিশ্চিত করে বলতে পারি এই দেশে সাম্প্রদায়িকতা থাকবে না,এই দেশে সকলেই সমভাবে বসবাস করতে পারবে সমান অধিকার নিয়ে। সরকার,প্রশাসন কবে করবে সেই দিকে তাকিয়ে না থেকে নিজের দেশে নিজেদেরকেই জেগে উঠতে হবে।
কিছু কথা মনে গেঁথে নিতে হবে সবাইকে, "এই দেশটা আমার,আমি এই দেশে জন্ম নিয়েছি,আমি মনে প্রাণে এই দেশের স্বাধীনতা এবং মুক্তিযুদ্ধের চেতনায় বিশ্বাস করি,আমি বিশ্বাস করি এই দেশটা ধর্ম নিরপেক্ষ একটি দেশ,আমি বিশ্বাস করি আমার প্রথম পরিচয় আমি একজন বাঙালি,আমি বিশ্বাস করি এই বাংলার সকল বাঙালীই আমার পরিবার,এদের রক্ষার দায়িত্ব আমার। যখনই আমার এই বিশ্বাসে আঘাত আসবে তখনই প্রতিরোধ গড়ে তুলতে হবে,দূর্বার প্রতিরোধ। অটল থাকবো আমি আমার বিশ্বাসের দাবী আদায়ে।"
ব্যস আর কিছুই চাই না।

