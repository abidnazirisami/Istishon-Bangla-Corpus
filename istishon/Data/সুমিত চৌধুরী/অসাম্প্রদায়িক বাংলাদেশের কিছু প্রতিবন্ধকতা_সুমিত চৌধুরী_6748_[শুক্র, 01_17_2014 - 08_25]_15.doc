অসাম্প্রদায়িক বাংলাদেশের কিছু প্রতিবন্ধকতা


হুমায়ুন আজাদ তার ধর্মানুভূতির উপকথা প্রবন্ধে লিখেছিলেন 
"সে যে-ধর্মের সদস্য সেটি যদি হয় রাষ্ট্রের পৃষ্ঠপোষিত ধর্ম, তাহলে তার ধর্মানুভূতি উগ্র থেকে উগ্র হয়ে উঠতে থাকে।"
কথাটি চরম যুক্তি সংগত কথা।
রাষ্ট্রের সংবিধান যখন রাষ্ট্রপ্রধানের দায়িত্বে শুধুমাত্র নির্দিষ্ট ধর্মালম্বীর লোকদের উপস্থিতিকেই স্বীকৃতি দেয় তখন স্বাভাবিকভাবেই অন্য ধর্মালম্বীরা হয়ে পড়ে সংখ্যালঘু শ্রেনীর।
আইনগতভাবে যখন রাষ্ট্র নির্দিষ্ট ধর্মালম্বীদের ধর্ম পালনের ক্ষেত্রে বিশেষ সুযোগ-সুবিধা প্রদান করে তখন স্বাভাবিকভাবেই অন্য ধর্মালম্বীরা হয়ে পড়ে সংখ্যালঘু।
দেশীয় মিডিয়াগুলো যখন প্রাত্যাহিকভাবে নির্দিষ্ট ধর্মের উপর প্রচারণা চালায় তখনও স্বাভাবিকভাবেই অন্য ধর্মালম্বীরা হয়ে পড়ে সংখ্যালঘু।
উপরের কথাগুলোর যদি বাস্তবিক উদাহারণ দিতে যাই তাহলে বলতে হবে, সংবিধানে একমাত্র ইসলাম ধর্মালম্বী ব্যতীত অন্যকেউ রাষ্ট্রপ্রধানের দায়িত্বে যেতে পারবেন না। আযানের সময়ে অন্য ধর্মালম্বীরা কোনভাবেই মাইকের ব্যবহার করতে পারবেন না। প্রতিদিন কোন না কোন মিডিয়াতেই বিশেষতঃ শুক্রবার প্রায় প্রতিটি মিডিয়াতেই শুধুমাত্র ইসলাম ধর্ম নিয়ে আলোচনা হয়।
উপরোক্ত কথাগুলো কোনরুপ বিদ্বেষ থেকে নয় বরং বাস্তবিকতার আলোকেই বলেছি। কাজ শেষ করে ভোররাত নাগাদ ঘুমিয়েছিলাম আর ঘুমখানা ভেঙ্গে গেলো ইমাম সাহেবের ওয়াজে, যদিও বিরক্ত হইনি তবে সেই মুহুর্তে মনে পড়ে গেলো, আজ যদি ইমাম সাহেব ওয়াজের বদলে সেটি পুজোর ঢোলের আওয়াজ হতো আর আমার স্থলে যদি জামাতী বা হেফাজতী কেউ হতো তাহলে কিছু একটা হতে পারতো। এভাবেই কিন্তু নানা ঘটনা থেকে সাম্প্রদায়িক হামলা শুরু হয়।
এখন রাষ্ট্র যদি অসাম্প্রদায়িক বাংলাদেশ গড়তে চায়, যদি রাষ্ট্র সকল ধর্মের মানুষদের সমান অধিকার নিয়ে বাঁচার পরিবেশ সৃষ্টি করতে চায় তাহলে রাষ্ট্রের উচিত হবে উপরোক্ত প্রতিবন্ধকতা সমূহ দূর করা। যতদিন না পর্যন্ত এইসকল প্রতিবন্ধকতা দূর হচ্ছে ঠিক ততদিন পর্যন্ত এইদেশে বন্ধ হবে না সাম্প্রদায়িক সহিংসতা।
পরিশেষে হুমায়ুন আজাদের সাথে সুর মিলিয়ে বলতে চাই"ধার্মিকেরাই স্বীকার করেন যে যুক্তি দিয়ে ধর্ম চলে না"

