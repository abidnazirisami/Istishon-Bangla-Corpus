আম্লীগ খুব খ্রাফ - পুরানা স্মৃতি রোমন্থন !!!


গতবছর আগস্ট মাসের শেষের দিককার ঘটনা। সাংবাদিক বাল্য বন্ধু সকালে ফোন দিয়ে বলল এলাকার মুখে আসতে। মুখে গিয়েই দেখি সে অফিসিয়াল ড্রেসে ক্যামেরা ম্যান সাথে নিয়ে দাঁড়িয়ে আছে। একটু ভিমড়ি খেয়েই জিজ্ঞাসা করলাম বন্ধু কি অপরাধ করলাম? তখন সে হেসে হেসে বলল চাঁদাবাজি অপরাধ। এরপর দুজনেই হাসাহাসি কেননা এলাকার চাঁদাবাজি বন্ধ করেছিলাম।
তো এরপর জানালো শহীদ মিনারে যাচ্ছে সে একটা নিউজ কাভার করতে। যেহেতু এলাকা থেকে পায়ে হাটা পথ তাই হাটা ধরলাম। ওমা গিয়েই তাব্দা খাইলাম শুরুতেই। কেননা এলাকারই আরেক হিন্দু ছেলেকে দেখলাম বেশ কয়েকজন শিবিরের বেশভুষার পোলাপাইনের সাথে খাড়ায়া আছে। পরে পুরা কাহিনী শুনলাম সাংবাদিক বন্ধুর মুখে। মেডিকেল ভর্তি পরীক্ষার দাবীতে সাধারণ ছাত্র-ছাত্রীদের নিয়ে শিবির এই সমাবেশ করছে। 
ওহ সেই কি রক্ত গরম করা ভাষণ। মরে যাবে তবুও দাবী আদায় না হওয়া পর্যন্ত শহীদ মিনার ছাড়বে না। এরই মাঝে দেখলাম থানার কয়েকজন এস.আই এসে বারবার অনুরোধ করছে অভিভাবকদের যেন তাদের সন্তানদের নিয়ে যায় যেহেতু অনেক মেয়ে ছিলো তাই পুলিশ শুরুতেই একশনে যাচ্ছিলো না। এভাবে প্রায় পাঁচবার মাইকে সতর্ক করল, অভিভাবকদের জানালো কিন্তু তারা দাবী আদায়ে অনড়।
পুলিশ আর কি করবে বলুন। দেখলাম থানার ও.সি সাহেব নির্দেশনা দিলেন প্রস্তুত হতে। নির্দেশনা পেলো মিডিয়ারাও প্রস্তুত হতে। মাত্র দুই মিনিটের মাথাই পুলিশ যখন পুরো প্রস্তুত হয়ে মাঠে নামলো শিবিরের বেশভুষাধারীরা মুহুর্তেই হাপিস হতে লাগলো। নিজের চোখ দিয়েই দেখলাম তাদের পলায়ন। কিন্তু পলায়ন করেনি নেতা গোছের সামনের সারির শিবিরের ভাইয়েরা, পলায়ন করেনি ছাত্র ইউনিয়ন, ফ্রন্ট সহ অন্যান্য প্রগতিশীল(!!) ভাইয়েরা।
পুলিশ তো দেরী করে নাই। বেদম প্রহারের উপর রাখলো। সবচাইতে বেশী প্রহার করলো রেটিনার শিক্ষক কাম চট্টগ্রাম মেডিকেলের শিবিরের নেতাকে। এরপরের স্থানেই ছিলো এলাকার সেই পরিচিত ছেলেটি। পরে মহিলা কাউন্সিলার ও যুবলীগ নেতা এসে আটকে পড়া সাধারণ শিক্ষার্থীদের ছাড়িয়ে নেয় তমিজ মার্কেট থেকে। কিন্তু সেখানে বাধ সাধে আরেক কোচিং সেন্টারের পরিচালক। তার দাবী যদি গ্রেপ্তারকৃতদের ছেড়ে দেওয়া না হয় তাহলে আবারো আন্দোলন শুরু হবে। সাথে সাথেই তার কলার চেপে ধরে যখন পুলিশ নিয়ে যেতে লাগলো সাধারণ শিক্ষার্থীরা বাধা দেওয়া দূরে থাক বরং সহায়তা করল। অথচ ঐ মুহুর্তে পিছন থেকে বোরকা পরিহিতা প্রতিবাদ জানিয়ে যেই আওয়াজ তুলল সাথে সাথে তাকে থামিয়ে দিল অন্যান্যরা।
এই স্মৃতি রোমন্থনের কারণ কি জানেন? এই যে গণজাগরন মঞ্চে প্রগতিশীল(!!) ভাইদের এতো এতো শ্লোগান প্রবাহ, রেটিনা, ইনডেকসের বিরুদ্ধে এই সকল প্রতিষ্ঠান বর্জনের ডাক সেগুলো ঐ ২০১২ সালেই আওয়ামীলীগ চেয়েছিল বন্ধ করে দিতে। আফসোস সেই সময়ে এই আপনারাই উল্টো সরকারের বিরুদ্ধে গিয়েছিলেন যাতে ভর্তি পরীক্ষা বন্ধ না হয়। ওহে বলদ যতদিন এই ভর্তি প্রক্রিয়া থাকবে ঠিক ততদিনই রেটিনা, ইনডেকস, অপটিমাম এরা থাকবে। আজকে আওয়ামীপন্থীরা মুক্তিযুদ্ধের কথা বললেই তা হয় ব্যবসা, ফায়দা লোটা আর আপনারা যদি শিবিরের সাথে হাতে হাত, কাঁধে কাঁধ মিলিয়ে প্রতিবাদ সভা করে আবার অনলাইন কিনবা গণজাগরণ মঞ্চে এসে মুক্তিযুদ্ধের কথা বলেন তখন সেটিকে কি বলবেন?
শেখ হাসিনার আওয়ামীলীগ করতে আসে নাই অনেক অনলাইন এক্টিভিস্ট। এখনো লাখে লাখে অনলাইন এক্টিভিস্ট আছে যারা বঙ্গবন্ধুর আওয়ামীলীগ করে। সুতরাং শেখ হাসিনা জামাতের সাথে হাত মিলিয়ে দোয়া চেয়েছিলো সেই কথা বলে লাভ নেই। শেখ হাসিনা মিলিয়ে ছিলো আমরা মিলাই নাই। কিন্তু ইনু সাহেব যেরকম মিলিয়েছিলো তেমনি সেই দলের এই প্রজন্মের কর্মীরাও মিলিয়েছিলো ঐ শহীদ মিনারে।
দিলীপ বড়ুয়া চট্টগ্রাম গণজাগরন মঞ্চের সাথে সংহতি প্রকাশ করেছিলেন, বলেছিলেন জামায়াত-শিবিরের সাথে কোনরকম সম্পর্ক না রাখতে অথচ সেই দিলীপ বড়ুয়াই গত মে মাসে ইসলামী ব্যাংকের পঞ্চাশ লাখ টাকার এসএমই চেক হস্তান্তর করেন এই চট্টগ্রামেই আন্দরকিল্লার ব্যবসায়ী সাইফুদ্দিন আহমেদকে।
সবশেষে এসে সেই পুরানা ডায়ালগ "আম্লীগ খুব খ্রাফ"

