সুখী মানুষদের রঙ্গ-তামাশা


পৃথিবীর সুখী মানুষদের তালিকায় আমাদের ঠাঁই হয়ে যাওয়াটা খুব একটা অসমীচীন নয়। কেননা আমরাই এমন সকল কাজ করতে পারি যা দেখে না হেসে থাকার জো নেই।
উজানের বিপরীতে চলা আমাদের একটা অভ্যাস। এই যেমন ধরেন আমাদের কথা-বার্তার ধরন এমন যেন বিয়ের পর বাসর রাতে স্ত্রীর সাথে সঙ্গম করলাম সকালে উঠে বিছানায় বাচ্চা থাকাটাই দরকার। অনেক ক্ষেত্রে না থাকাটাকেই আমরা উচিতই মনে করি না। অথচ বাস্তবতা হচ্ছে একটা দীর্ঘ সময় অপেক্ষা করা প্রয়োজন।
আবার ঠিক যখন তার উল্টোটা দরকার তখন ঠিকই তার বিপরীতে চলি। অর্থাৎ জিনিসটা দরকার এখনই কিন্তু আমরা বলি “বৎস ধীরে, ধৈর্য্য ধারণ করো"। 
উদাহারণ হিসেবে বলা যায় যুদ্ধাপরাধ বিচার। ৪২ টা বছর ধরে অপেক্ষমান পদে পদে মার খাওয়া জাতি যখন রায় পেলো তখন সেখানে অপেক্ষা করে রায় বাস্তবায়নে বিচার প্রক্রিয়া তৈরীকারীদের সহযোগিতা না করে বরং উল্টো তাদের অবস্থানকেই প্রশ্নবিদ্ধ করে তুলতে শুরু করে দিলো। ৪২ বছর অপেক্ষা করতে পেরেছে কিন্তু ফাঁসিটা বাস্তবায়ন করতে আরো কয়েকটি বছর অপেক্ষার তর সইছে না যেন তাদের। যার ফলে ধুম করে বলে দিলো “রাজাকারের পাহারাদার - আওয়ামীলীগের সরকার।”
অথচ বলতেই ভুলে যাই এই সরকারই কিন্তু তাদের প্রথম সংসদ অধিবেশনে যুদ্ধাপরাধ বিচারের বিল পাশ করিয়েছিলো।
আবার সজীব ওয়াজেদ জয় যখন বলেছেন ইন্টারনেটের মূল্য হ্রাস করবেন আগামীবার নির্বাচিত হলে তখনও থেমে নেই তাদের কথার বাহার। কেউ বলছে নাকে মুলো ঝুলিয়ে আর কত, কেউবা ছদ্মবেশের আড়ালে থেকে বলছে এখনই কেন কমানো হচ্ছে না, কমালে তো ভোট বেড়ে যাবে নগদেই।
তো এই শ্রেণীর লোকদের বলতে হয়, “স্যার সরকার যখন কুইক রেন্টালের দায়ে ফেঁসেছিল তখন খুব খুব করে গলাবাজি করেছেন এই নিয়ে, কিন্তু এই রমযান জুড়ে, এই ঈদে যখন (অন্যান্য বারের তুলনায়) অনেকটা নিরবিচ্ছিন্ন বিদ্যুৎ সংযোগের মধ্যে ছিলেন তখন কিন্তু একবারের জন্যও গলাবাজি করেন নাই। বোধহয় আগে গলাবাজির জন্য আপনার গলা বসে গিয়েছিল!!! না হলে কেন বললেন না সরকারের এই সাফল্যের জন্য ভোট বাড়া উচিত?”
এরপরেও কি বলবেন সুখী মানুষদের তালিকায় আমাদের রাখা উচিত নয়? এই সমস্ত মুখোশধারীদের কাজ-কর্ম দেখে যেসকল বিনোদন পাই তাতে কি কম সুখলাভ হচ্ছে? কি নির্মল বিনোদন এই সকল লোকদের থেকে পাচ্ছি যখন নিজেরাই বুঝতে পারছি “আরে এতো ছুপা সুশীল, পুরাই ড. ইউনুস, অস্থির বিনুদুন!!!" আর মনে মনে বলছি "ল্যাঞ্জা ইজ ভেরী ডিফিকাল্ট থিং টু হাইড”
তো সবশেষে এসে একটা পাইকারী জোকস, বিংশ শতাব্দীর বাঙালি জাতির জন্য শ্রেষ্ঠ জোকস হলো- বাঁশেরকেল্লার পথচলা…লক্ষ্য একটাই “সত্যকে উন্মোচন করা”।
পুর্বে প্রকাশিত 

