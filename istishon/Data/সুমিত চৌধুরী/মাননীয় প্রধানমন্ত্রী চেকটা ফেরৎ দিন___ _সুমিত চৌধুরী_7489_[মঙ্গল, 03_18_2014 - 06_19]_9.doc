মাননীয় প্রধানমন্ত্রী চেকটা ফেরৎ দিন___ 


প্রধানমন্ত্রী ইস্লামি বেনক থেকে ট্যাকা নিছে বলে আমরা তার প্রতিবাদ করছি। অথচ চরম হাস্যকর ব্যাপার হচ্ছে, বাঘা বাঘা অনলাইন রাজনীতিবিদগণ তাদের বুদ্ধিমত্তার বেশ ভালোই পরিচয় দিতেছেন এই এক ইস্যুতে।
খেয়াল করে দেখা যাচ্ছে এখানে দু'টি পক্ষ তৈরী হয়ে গেছে। একপক্ষ দাবী করছে কাজটি ভূল আরেকপক্ষের দাবী কাজটি সঠিক। যদিও উভয়পক্ষই আওয়ামী সমর্থক, এরপরেও দেখা যাচ্ছে দু'টি পক্ষ তৈরী হয়ে বিবাদ তৈরী হচ্ছে।
এই সকল বিবাদ দেখে যে কেউ ভাবতে পারেন একপক্ষ ঘোর আওয়ামী সমর্থক এবং অন্যপক্ষ আওয়ামীবিরোধী। হাস্যকর হলেও সত্যি আওয়ামীবিরোধী পক্ষে এই অধমও পড়েছি এবং উপর্যুপুরি অতি আওয়ামী সমর্থকদের(!) নিক্ষেপিত বানের শিকার হচ্ছি।
অতি আওয়ামীদের যুক্তিবোধ সংক্ষেপ করলে যা দাঁড়ায় তা হলো ইস্লামি বেনক এই দেশের বৈধ প্রতিষ্ঠান হওয়াতে এর থেকে সেবা নেয়া যেতেও পারে। সেবার ধরণ যদিও অনুদান এতে সমস্যা নেই। তারা সরকারকে ট্যাক্স দেয় আর সেই ট্যাক্সের টাকায় আমরা বাঁচি!!! সরকার বাঁচে, দেশ বাঁচে!!! যুক্তি যখন এটা হয় তখন মনে প্রশ্ন জাগে ঠিক কত টাকা ট্যাক্স দেয় ইস্লামি বেনক? তার বিপরীতে কত টাকা দেয় দেশের অন্যান্য প্রতিষ্ঠানগুলো? ইস্লামি বেনক যদি এতো টাকাই ট্যাক্স দেয় তাহলে কেন তারা সেরা করদাতা পুরষ্কার পেলো না?
যেই ইস্লামি বেনক বর্জনের ডাক দিয়েছিলো তরুণ সমাজ, সেই ইস্লামি বেনকের পক্ষে এভাবে সাফাই দিতে কি একটুও বিবেকে বাঁধছে না আপনাদের! হ্যাঁ একজন প্রধানমন্ত্রী সারা দেশের প্রধানমন্ত্রী। এমনকি বিরোধীদলেরও প্রধানমন্ত্রী, সেই হিসাবে উনাকে দিয়েছেন উনি এটা নিয়েছেন ঠিক আছে। কিন্তু গণতান্ত্রিক পদ্ধতিতে উনি জনগণের ভোটের দ্বারা নির্বাচিত প্রধানমন্ত্রী এই ব্যাপারটুকুও মাথায় রাখতে হবে। বর্তমানে ভোটারদের বিশাল একটা অংশ কিন্তু তরুণ প্রজন্ম আর এই তরুণ প্রজন্মের চাহিদাকে জলাঞ্জলি দিয়ে ক্ষমতার আসনে বসে থাকা সহজসাধ্য নয়।
আমাদের প্রতিবাদটুকু করা হচ্ছে ভবিষ্যতের জন্য। অন্যখাতে অনুদান দেয়া-নেয়া হোক সেখানে আপত্তি থাকবে না। অন্তত স্বাধীনতা বা মুক্তিযুদ্ধ এইসকল খাতে যেন কোন জামাতী অনুদান না নেয়া হয়। তারা অনুদান দিতে আসবেই, কেননা তারা বর্তমানে যেই গ্যাঁড়াকলে পড়েছে সেটি থেকে পরিত্রান পেতে যেকোন পন্থাই তারা অবলম্বন করবে। একটা সময় তারা চেয়েছিল হত্যার মাধ্যমে আমাদের দমাতে, কিন্তু অদম্য এই জাতিকে হত্যা-খুন এসব করে দমানো সম্ভব না, তখন তারা বেছে নিলো এই অনুদান পন্থা।
একবার ভাবুন অতি আওয়ামীলীগাররা ভবিষ্যতে তারা এই অনুদানের ধুঁয়া কতবার তুলবে, যেমনটা অতীতে জোট বাঁধারটা তোলে। ত্যাল দিয়ে দিয়ে দলকে ক্ষতির মুখে ঠেলে দিবেন না, আপনার দেয়া ত্যালে দল সামনে প্রশ্নের সম্মুখীন হবে। দলটাকে ভাবুন পরিবার, পরিবারের কেউ ভুল করলে তাকে শাসনের মাধ্যমে যেমন শোধরাবেন তেমনি দলও যখন ভূল করবে বা ভূল পথে আগাবে তখন শাসন করুন তাকে। আমাদের ভোটেই তো দল নির্বাচিত হয়ে ক্ষমতায় এসেছে, নিশ্চয়ই শুধুমাত্র আপনার বা আপনাদের ভোটে নির্বাচিত হয়ে আসেনি। সেই হিসাবে দল শুনবে আমার কথা, শুনবে আমাদের সকলের কথা।
আর আমরা যারা প্রতিবাদ করছি তারা যেন ভুলে না যাই চেকটা প্রধানমন্ত্রীকে দেয়া হয়েছে, শেখ হাসিনাকে নয়। শুধু এই লাইনটুকু মাথায় রেখে প্রতিবাদ করি। প্রধানমন্ত্রীকে জানিয়ে দেই মুক্তিযুদ্ধ খাতে যেন কোন জামাতী অনুদান তিনি গ্রহণ না করেন। নিশ্চয়ই কেউ চাওয়া মাত্রই অনুদান দিয়ে আসতে পারে না, এর জন্যে পূর্বানুমতির দরকার হয়। এখন থেকে যেন প্রধানমন্ত্রী নজরে রাখেন এইসকল খাতে যেন কোন জামাতী অনুদান তিনি গ্রহণ না করেন। কেননা তরুণ প্রজন্মের আশা-ভরসার স্থল বাংলাদেশ আওয়ামীলীগ আর এটিই যদি নষ্ট হয়ে যায়, তখন হয়তো বিশ্বাস নামক আবেগটুকু তরুণ প্রজন্মের আর থাকবে না।
পরিশেষে লুৎফর রহমান রিটন - এর কথাতেই বলবোকেউ ভুলিনি তিরিশ লক্ষ শহিদানের ঋণ
মাননীয় প্রধানমন্ত্রী চেকটা ফেরৎ দিন... 

