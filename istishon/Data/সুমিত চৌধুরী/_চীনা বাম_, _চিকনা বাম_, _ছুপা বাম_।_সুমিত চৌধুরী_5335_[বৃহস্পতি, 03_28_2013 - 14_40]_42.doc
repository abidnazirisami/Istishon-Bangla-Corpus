_চীনা বাম_, _চিকনা বাম_, _ছুপা বাম_।


বর্তমান বাংলাদেশের সবচেয়ে আলোচিত সমালোচিত বিষয়গুলোর মধ্যে অন্যতম হলো অনলাইন আন্দোলন এবং অনলাইন এক্টিভিজম। যার কারণেই গিয়ে বিভিন্ন রাজনৈতিক মহলের একটা সুনজর/কুনজর কিনবা চাপ পরোক্ষ বা প্রত্যক্ষভাবেই পড়েছে এটির উপর। যার ফলে গিয়ে দেখা যাচ্ছে কিছু স্বার্থান্বেষী মহল বিশেষ কিছু উদ্দেশ্য সাধনেই নেমে পড়েছে। খুব স্পষ্ট করে খেয়াল করার পর বেশ কিছু জিনিস নজরে এসে পড়েছে তাই ভাবলাম একটু তুলে ধরি।
১) অনলাইনের প্রথম জীবন থেকেই আমার উপর একটা বিশেষ ট্যাগ আছে “কট্টর/অন্ধ আওয়ামী পন্থী” এক্টিভিস্ট, সেটি নিয়ে কিন্তু কম গালমন্দও শুনি নাই। তবে ছোট থেকেই যেটি অভ্যেস বা যেই চর্চা করে আসছি সেটিতো বদলাতে পারি না, তাই এখনো সেই পথেই আছি অথচ এই মুহুর্তে ট্যাগ আসছে “চীনা বাম”, “চিকনা বাম”, “ছুপা বাম”।
২) ব্লগ জীবনে নাগরিক ব্লগে সেইমাপের অনেক ব্লগারের কম বিষোদগার পাই নাই, সেইসব দিনগুলোর কথা কেমনে ভুলি? অথচ আজকের দিনে এসে সেইসকল ব্লগারদের একটা বিশেষ অংশ, বিরাট মাপের আওয়ামী বুদ্ধিজীবীতে পরিণত হয়েছেন। এই মুহুর্তে খুব মনে পড়ছে যখন আওয়ামীলীগের নানা খারাপ দিকগুলো নিয়ে সেসকল সুশীলেরা আলোচনা করত সেখানে গিয়ে বাগড়া দিলে আমারে কিইনা করা হতো!!!!
৩) তবে ভালো লাগছে এই দেখে একসময় যারা “জয় বাংলা” বললে নাক সিটকাতো আজ তারা “জয় বাংলা”-কেই সাইনবোর্ড হিসেবে ব্যবহার করছে দিনের প্রত্যেক কাজে।
৪) আবার কিছু কিছু সুশীল শ্রেণী কিনবা সুশীল আওয়ামী মনা লোকজনের কিছু কীর্তিকলাপ এই আন্দোলনের শুরুতে দেখেছিলাম আর আজকের দিনেও দেখছি। হায়রে কি আবেগ ছিলো তাদের যার কারণে গিয়ে আওয়ামীলীগকে গালাগালি, হাসিনাকে গালাগালি আর আজ তারা এসে আওয়ামীলীগের অনলাইন কান্ডারী তো হতেই চাইছে সেই সাথে আন্দোলনের চরম নেতা সাজতেছে। অথচ প্রথম দিন যখন আন্দোলনের সুত্রপাত হয় সেদিন ভাবছিলাম কার বিরুদ্ধে আমি আন্দোলনে নামবো? তবে পরে এই আন্দোলনকে দাবী হিসেবে ধরে নিয়েই নেমেছিলাম। এরা আবার অনেকটা গিরগিটি স্বভাবের এই মুহুর্তে সরকার তাদের স্বার্থবিরোধী কিছু করুক সাথে সাথেই এরা আওয়ামীলীগের জাত-খানদান এক করে দিতে সময় নিবে না, তবে এই সবকিছুই কিন্তু ফেইমের জন্যই করে এরা।
৫) যতবারই এই আন্দোলন নিয়ে কিছু বলেছি বা বলবার সুযোগ পেয়েছি প্রত্যেক স্থানেই বলে আসছি এই আন্দোলন কারো ব্যক্তিগত ডাকের আন্দোলন নয়, এটি জনতার আন্দোলন।প্রত্যেক আন্দোলনকারীরা এসেছেন তাদের আবেগের স্থান থেকে দাবী আদায়ে। সেই দাবী আদায়ে তাদের ব্যক্তিমত থাকতেই পারে কিন্তু সেই ব্যক্তিমতকে অবজ্ঞা কিনবা সেটি নিয়ে বাণিজ্য করা, স্বার্থ উদ্ধার করা কোনভাবেই কাম্য নয়। অথচ তাই হচ্ছে বারবার। 
এরই মধ্যে শহীদ রুমি স্কোয়াড নিয়ে বেশ গরম রয়েছে অনলাইন প্ল্যাটফরম। শহীদ রুমি স্কোয়াড নিয়ে কিন্তু কম জল ঘোলা হয়নি অনেকেই চেষ্টা করেছে জল ঘোলা করতে এবং এখনো করছে। কেউ কেউ তামাশা করছে এদের নিয়ে। তবে ভালো লাগছে যে এতে তারা মোটেও বিচলিত নয়। এরা এদের পথেই এগুচ্ছে। এরা এদের কর্মসুচি ঘোষণা করেছে আর এই কর্মসুচি নিয়ে অনেক বুদ্ধিজীবী ইতোমধ্যেই জ্ঞান ঝেরে দিয়েছেন। কেউ কেউ আবার এদের মাঝে ঢুকেও অপকর্ম করবার চেষ্টা করে যাচ্ছে। আশা করছি এদের কারোরই অসত উদ্দেশ্য সফলকাম হবে না। ধরে নিলাম যারা অসত উদ্দেশ্য নিয়ে এই দলে ভিড়েছে তারা চাইছে ঐদিন অর্থাৎ ৪ এপ্রিল একটা ভজঘট কিছু করে বসবে। কি করবে? প্রধানমন্ত্রীর কার্যালয়ে হামলা করবে? হামলা করলে পুলিশ নিশ্চয় দেখে থাকবে না। এখন পুলিশ মারলে সেটাকে ইস্যু বানাবে? ইস্যু বানায়া কি করবে? নির্বাচন? নাকি ক্ষমতা দখল? গুটি কয়েক ব্যক্তির সিদ্ধান্তে কিনবা কুচক্রে যদি আওয়ামীলীগ সরকারের গদি এতো সহজে নড়ে যায় তাহলে বিএনপি-জামায়াত গত চারবছর ধরে ঘোড়ার বাল ছাটচে মনে হয়। যারা এই ধারনা পোষণ করছে তারা আসলেই মনে প্রাণে দুব্বল নাইলে আওয়ামীলীগের মত একটা দলকে এতো হালকা করে কেমনে দেখে ঠিক বুঝে পাইনা। সবচাইতে বড় কথা হচ্ছে এই আন্দোলন করছে তরুন প্রজন্ম যারা অনলাইনে দুনিয়ার বাদঁরামি করে বেড়ায়। আর তাদের এই আন্দোলনে কি হইলো না হইলো তা বুঝি তারা তাদের মুঠোফোনে কিনবা ক্যামেরায় বন্দী করে রাখবে না? আরে ফেসবুকে খোমা দেখাইতে হইলেও তো ছবি তুলবে আর সেখানে এমন একটা ঘটনা ঘটবে সেটা বুঝি রেকর্ড করবে না? ধরলাম তারা করলোই না কেউ, মিডিয়াগুলো কি করবে? তারা নিশ্চয়ই বসে বসে আঙ্গুল চুষবে না, তাহলে কেউ যদি এই অহিংস আন্দোলনে সহিংসতা দেখায় নিশ্চয় তারে ধরা হবে এবং তারে জিজ্ঞাসাবাদে বের হয়ে আসবে কে বা কাদের প্ররোচনায় সে বা তারা ঐকাজ করেছে। ফলে আমাদের সকলের কাছে ঐসকল লোকেরা একদম আজীবনের জন্য সীল-মোহর লাগিয়ে নিবে নিজেদের গায়ে।
সবশেষে কিছু কথা বলি, তরুণ প্রজন্মের এই আন্দোলনে দয়া করে এই মুহুর্তে বিভক্তি করতে যাবেন না। একলাফে দশতলায় উঠা যায় না যেমন ঠিক এইমুহুর্তেও সেইরকমভাবে এককভাবে আগানো যাবে না। তাহলে পরে জনতার আস্থা হারাবে এই আন্দোলন। এখন প্রয়োজন ঐক্য। আপনাদের কথা যদি হয় এই মুহুর্তে আপনারা বাংলা পরীক্ষার জন্য প্রস্তুতি নিচ্ছেন তাহলে সেটিই করুন সেখানে ইকোনমিক্স টানবেন না। লক্ষ্য এখন সুস্পষ্ট রাজাকারদের ফাঁসি এবং জামায়াত-শিবিরের রাজনীতি নিষিদ্ধ করা। সুতরাং ঐ পথেই সকলকে আগানো দরকার। আবারো বলছি বারবার বলছি যুদ্ধাপরাধের বিচারটা এই আওয়ামীলীগ সরকার ছাড়া কারোই দ্বারা করা সম্ভব না, তাই এই সরকারের বিরুদ্ধে গিয়ে তরুণ প্রজন্ম তাদের দাবীকে মেরে ফেলবে না। এই সরকার নির্বাচিত হয়েছে আমাদের প্রত্যেকের ভোটে এটা আমাদের সরকার সুতরাং এই সরকারের কাছে আমাদের দাবী থাকবে না তো কি জামায়াত-শিবির দাবী করবে? 

