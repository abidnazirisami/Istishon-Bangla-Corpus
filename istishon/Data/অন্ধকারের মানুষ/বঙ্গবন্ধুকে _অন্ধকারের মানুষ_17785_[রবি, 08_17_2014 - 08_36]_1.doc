বঙ্গবন্ধুকে 


কতকগুলো পেরেক যখন সুনিপুণ কিছু কাঠের তক্তায় বিঁধে, তখনই একটি সুদৃশ্য আসবাব তৈরী হয়।এক্ষেত্রে অবদানটা হাতুড়ির।
সবাই জানে,আর আমিই সবচেয়ে কম।মুক্তিযুদ্ধ! সে তো বাবার কৈশোর! ইতিহাস থেকে যা জেনেছি তার মধ্যে যে ভুল নাই এরকম কোন নিশ্চয়তাও আমার দেশের বিজ্ঞ নাগরিকরা দিতে পারেননি।
একটি সঠিক ইতিহাস বিকৃত করে এদেশের মানুষ সেটাকে রাজনৈতিক হাতিয়ার হিসেবে ব্যবহার করে । আমাদের স্বাধীনতার ঘোষক বঙ্গবন্ধু শেখ মুজিবুর রহমান,এই ধ্রুব সত্যটিও একসময় পরিবর্তিত হয় শাসক ও শোষক শ্রেনীর পালাবদলের সাথেসাথেই । আমি ভাগ্যবান এই জন্য যে,এইদেশে জন্ম না হলে এমন নোংরা মানুষ ও মানসিকতার সাথে পরিচিত হতাম না।আমার লেখাটা হয়তো একপাক্ষিক হয়ে যাচ্ছে, কিন্তু কি করবো? নোংরা,বিকৃত ইতিহাস পড়তে পড়তে বড় হচ্ছি বলে নিজে তো আর নোংরামি করতে পারিনা।
ছোটবেলায় গোপাল নামের এক সহপাঠী কে নিজের বই,জামাকাপড়, ছাতা দান করে খালি গায়ে ফিরে আসা খোকা হয়তো একদিন ভেবেছিল, ভালোবাসলেই ভালোবাসা পাওয়া যায়।জানিনা চতুর্থ শ্রেনীতে পঠিত এই গল্পের সত্যতা কতখানি কিংবা এটা কেবলই গল্প কিনা।কিন্তু সেই চিন্তা থেকেই হয়তো তিনি ক্ষমা করেছিলেন যুদ্ধাপরাধীদের। সেনাবাহিনীর উচ্চপদস্থ কর্মকর্তাদের ভালোবেসেছিলেন নিজের পরিবারের সদস্যদের মত।তারপরের ঘটনাতো সবারই জানা।মুক্তিযুদ্ধে আহত হওয়া কর্ণেল তাহের, যিনি দুবার বীর বিক্রম খেতাবে ভূষিত হয়েছিলেন,প্রেসিডেন্ট জিয়া তাকেও হত্যা করেছিলেন আর বিজয়ীর বেশেই ফাঁসিতে ঝুলেছিলেন কর্ণেল তাহের।আর এই কর্ণেল তাহেরই একদিন মেজর জিয়াকে বন্দী দশা থেকে মুক্ত করেন।কি অপূর্ব প্রতিদান দিলেন মেজর জিয়া তাকে। কি অদ্ভুত রাজনীতি মানুষের। আমি বুঝতে পারছি না কিছুই,ইতিহাস কখনো কখনো আমাকে হঠাৎ থমকে দেয়।হে জাতির পিতা, তোমার কাছে আমার প্রশ্ন,তুমি কেন এতোটা উদার হলে????
হুমায়ুন আহমেদ এর দেয়াল পড়ে জেনেছি,জিয়াউর রহমান ক্ষমতাসীন থাকাকালে জাতীয় চার নেতা,কর্ণেল তাহের সহ ১৩৬৮ জনকে বিনাবিচারে হত্যা করেন ।এমনকি বঙ্গবন্ধু কে হত্যা করার জন্য জিয়াউর রহমানকে যারা সহযোগীতা করেছিল,তাদের সাথেও বিশ্বাসঘাতকতা করেন তিনি।তার ফলাফল সকলেই অবগত। আমি জেনেছি সেসব,আর নিজের ভেতরে সৃষ্টি হয়েছে দহন।আমি তার নাম দিয়েছি অন্তর্দহন। ব্রিগেডিয়ার খালেদ মোশাররফ প্রতিবাদ করতে গিয়েছিলেন বলে ক্যান্টনমেন্টের সামনে রাস্তার ধারে কুকুরের মত গুলি করে হত্যা করা হয় তাকে।মৃত্যুর আগমুহুর্তে তিনি উপহার দিয়েছিলেন নিকোটিন মিশ্রিত সিগারেটের ধোয়া,কেননা তিনি জানতেন যতকাল এদেশে অসভ্য পাপীদের বসবাস,এ বাতাস বিশুদ্ধ হবেনা।ওইসব অনাচারী, অত্যাচারীর নিঃশ্বাসের সাথে খালেদ মোশাররফের নিকোটিন বিদ্রোহ করবে জন্ম থেকে জন্মান্তর, আজন্মকাল।
আমি আমার কল্পনায় যে বঙ্গবন্ধুকে একেছি তিনি স্বাধীনতা যুদ্ধের পূর্বকালীন সময়ের বঙ্গবন্ধু, যিনি হোসেন শহীদ সোহরাওয়ার্দীর সাথে প্রভাতভেরীতে হেটেছেন,জীবনের সিংহভাগ বিশ্বাসঘাতক আমজনতার অধিকার আদায়ের জন্য কারাভোগ করেছেন।মানুষের কষ্টার্জিত সভ্যতাকে যিনি শোষকের হাত থেকে মুক্ত করার জন্য সোচ্চার হয়েছেন,সংগ্রাম করেছেন।মনে মনে আমি তাকেই একেছি আর ভালোবেসেছি সেই বঙ্গবন্ধুকেই।প্রেসিডেন্ট বঙ্গবন্ধু আমার কল্পনাতে নেই।তবু আমি তোমাকেই ভালোবাসি পিতা।।।
তোমার আদর্শে সংগ্রামী হতে না পারলেও প্রতিবাদী যেন হতে পারি, এই হোক সময়ের শপথ।।।
হৃদয়ের গহীন থেকে কল্যান কামনা করি সোনার বাংলার,হরিদাস সহ ১৫ আগস্ট শহীদ হওয়া সকল বিদেহী আত্মার মাগফেরাত।এবং তুমি,যেখানেই থেকো ভালো থেকো পিতা।জেনে রেখো,
"এই প্রজন্ম তোমার কথায় লড়তে রাজি
এই প্রজন্ম ধরতে পারে জীবন বাজি।"
তোমার স্বপ্নের সোনার বাংলা গড়তে আমরা আছি এই শ্লোগানে,
"আমি সেইদিন হবো ক্ষান্ত,
যবে উৎপীড়িতের ক্রন্দন রোল
আকাশে বাতাসে ধ্বনিত হবেনা আর।"
জয় বাংলা,জয় বঙ্গবন্ধু
বাংলাদেশ চিরজীবী হোক।
পুনশ্চঃ জিয়াউর রহমান সম্পর্কে আমার ধারণা, খাল কাটলেই কুমির পোষা যায়না,কুমিরের পোষ মানানো চাই।

