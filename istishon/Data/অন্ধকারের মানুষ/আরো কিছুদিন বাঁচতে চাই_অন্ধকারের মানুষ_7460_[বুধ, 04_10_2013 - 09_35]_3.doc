আরো কিছুদিন বাঁচতে চাই


আমি বিশ্বাস করি আল্লাহ কে,আমি বিশ্বাস করি মহানবী (সঃ) কে।আমি মুসলমান,তাই ধর্মকে অবহেলা করছিনা।মানুষ হিসেবেও আমি খুব ছোট,তাই শাস্ত্রীয় ব্যাখ্যা দিয়ে শান্তি সম্প্রীতির গুরুত্ব বোঝানোর ক্ষমতা আমার নেই।শুধু এটুকুই বলতে চাই যে বাংলাদেশ একটি শান্তি সম্প্রীতির দেশ।শুধুমাত্র ধর্ম অবমাননার দোহাই দিয়ে সমগ্র দেশে গোলযোগ সৃষ্টি করা আর তারপর কিছু নিরীহ সাধারন মানুষের মৃত্যুর মাধ্যমেই সব সমাধান হয়না।আমার ছোট মস্তিষ্কের ছোট হিসাব,জামাত শিবির,হেফাজতে ইসলাম,তোমাদের আন্দোলন তো নাস্তিকদের বিরুদ্ধে।কতজন নাস্তিককে মারতে পেরেছো এ পর্যন্ত?অথচ শত শত নিরীহ সাধারন মানুষ মরেছে তোমাদের আন্দোলনে।তাই তোমাদের কাছে এই অধমের একটাই অনুরোধ,এ তান্ডব এখনি বন্ধ কর।হয়তোবা অনেক আশা আকাঙ্খা স্বপ্ন অপূর্ণ রেখেই চলে যেতে হবে আমাকেও।না জানি কবে আমিও পড়বো তোমাদের রোষানলে।অশান্তির খেলা সাঙ্গ করে চলে যাবো শুধুমাত্র একবুক আক্ষেপ নিয়ে।হে হেফাজতে ইসলাম, তোমরা আমাকে হেফাজত কর।আল্লাহ আমাকে পথ দেখাও,আমি আরো কিছুদিন বাঁচতে চাই।

