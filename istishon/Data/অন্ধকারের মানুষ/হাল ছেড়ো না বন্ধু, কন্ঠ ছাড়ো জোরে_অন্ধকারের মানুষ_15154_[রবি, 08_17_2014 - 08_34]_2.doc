হাল ছেড়ো না বন্ধু, কন্ঠ ছাড়ো জোরে


রাসেল আর অনিমেষ বরাবরই ভালো ছাত্র।একই গ্রামে বাড়ি।দুজনই এইচ এস সি দিয়েছে। নিজেদের মধ্যে কোন প্রতিযোগিতা না থাকলেও অনিমেষের বাবার রয়েছে ঢোল পেটানোর স্বভাব।এমনকি অনিমেষের HSC রেজাল্ট টা রাসেলের চেয়ে একটু বেশিই ভালো হয়েছে।রাসেল 4.50 আর অনিমেষ 5.0। এই নিয়ে অনিমেষের বাবা এলাকায় শুরু করেছেন তুলকালাম কান্ড,আনন্দ জলসা।।গর্বিত অনিমেষও।রাসেলকে শুনতে হচ্ছে মায়ের গঞ্জনা। নিজেকে বড্ড অপরাধী মনে হচ্ছে তার।মনে মনে সুইসাইড করার আইটেমও নিয়ে ফেলে রাসেল।কেবলই ভাবে,বাবা মা কত কষ্ট করে তাকে লেখা পড়া করিয়েছে,আজ তাদের স্বপ্ন ধুলোয় মিশে যেতে চলেছে! পথে ঘাটে বাবাকে প্রায়ই শুনতে হয়, কি মশাই,ছেলের জন্য কম কিছু তো করলেন না,আর রেজাল্ট হলো এই।অনিমেষের রেজাল্ট শুনেছেন?
বাবা মাথা নিচু করে চলে আসে বাড়ি। যে বাবার কাছে গালাগাল আশা করেছিল, সেই বাবাই ঘরে ফিরে পরম মমতায় রাসেলের পিঠে হাত রেখে শান্ত গলায় বলে,লক্ষ্য পূরণের জন্য এখনো তো সময় আছে, দ্যাখনা কিছু করা যায় কিনা!
রাসেল এবার তার চোখের সামনে নতুন আশার আলো দেখতে পায়।তার মনে পড়ে দেবাশীষ স্যারের কথাটা,হাল ছেড়োনা বন্ধু,কন্ঠ ছাড়ো জোরে।সেইভাবে রাসেল নতুন ভাবে শুরু করে জীবনের দ্বিতীয় অধ্যায় এবং অত্যন্ত নিষ্ঠার সাথে পরিশ্রম করে সে চান্স পায় ঢাকা বিশ্ববিদ্যালয়ের পদার্থবিজ্ঞান বিভাগে।আর অনিমেষ,যে কিনা দু বার গোল্ডেন জিপিএ পেয়েছিল,দু দু বার মেডিকেল বিমুখ হয়ে কোন এক প্রাইভেট ইউনিভার্সিটিতে ঠাঁই নিয়েছে।এলাকার মানুষও তখন আস্তে আস্তে বুঝে যায় ওই রেজাল্টের কোন দাম নেই যা অনিমেষ অর্জন করেছিল,আসল অর্জন তো সেটাই,যেটা রাসেল করতে পেরেছে।আর সাফল্য এভাবেও আসে।
পুনশ্চঃ রেজাল্ট খারাপ হওয়ার ভয়ে যেসব বড় ভাই,বোনেরা সুইসাইডের প্ল্যান করেছেন কিংবা বাড়ি ছেড়ে সন্যাসী হতে চান, তাদেরকে বলছি।ভুল সিদ্ধান্ত নিবেন না।অপেক্ষা করুন,সংগ্রাম করুন।নিশ্চয়ই ভালো কিছু অপেক্ষা করছে আপনার জন্য।
আর লুপার চলচ্চিত্রের ওই ডায়লগটা মনে রাখবেন, "Face Your Past & Fight For Future "

