গুরু বদল 


মনে পরে মা ,সেদিনের সেই সুখের স্মৃতি গুলো
আমার তখন এইটুকুন বয়স,শরীর দুলু দুলু
হাটি হাটি পা পা করি
একটু আগাই আবার পরি
তুমি তখন আড় নয়নে
কি দেখতে কে জানে
হঠাৎ করে এলে কাছে
আবার চলো পাছে পাছে
আমি তোমার আঙ্গুল ধরে
দাড়াবো বলে একটু করে
যেই না কাছে আসি
তুমি তখন পিছপা হয়ে,আবার বাজাও বাশি
এমনি করে,হাটি হাটি বলে
সময় যখন বয়ে চলে
তুমি তখন বায়না ধরো,হঠাৎ করে
ঐ গানটা গাওতো মা ,জোরে শোরে
আমি তখন লাজুক হেসে
কি জানি কি ভেবে শেষে
গান ধরি হেড়ে গলায়
আধো আধো বোলায় বোলায়
তুমি তখন তালিয়া বাজাও
আমার ঘরের পুতুল সাজাও
এভাবে যখন সময় চলে ঘড়ির কাটায়
তুমি তখন বীরের বেশের বুকের পাটায়
স্কুলের ড্রেস পরিয়ে
মাথায় দুটো শিং গড়িয়ে
কাধের বোঝা টেনে নিয়ে
শক্ত করে হাত টি ধরে হনহনিয়ে
পথের মাঝে কত কি যে বলতে তুমি,মন ভুলাতে
মিথ্যাবাদী ভেবে তোমায়,রাগ চাপিয়ে দাতে দাতে
চুপটি করে এক কোনেতে বসে ভাবি
কখন যাব তোমার কাছে ,আরো কত কি যে হাবিজাবি ....................
মনে পরে মা সেদিনের সেই সুখের স্মৃতিগুলো
আমি তখন বেশ বড়
কৈশরটা ঝর ঝর
তুমি বল এখনি সময়,শুধু পড় আর পড়
ধাৎ ..!! ভাল্লাগে না পড়তে আমার
তুমি বলতে-বড় হলে, হবি চামার
খেলার মাঠে খেলিস তো বেশ
এখন কেন শক্তি শেষ ?
রাত্রি দশটার আগে ঘুম হবে না
আল্লাদে আর পার পাবে না
কড়া শাসন তোমার
আমি তখন বাবার .................
মা, মনে পরে তোমার
কলেজে যাবার সময় আমার
আমি তখন বেশ বড়
যৌবন টা ধর ধর
মিথ্যা বলি তোমায়
জানতাম আমি ,ঐ গুলোও তোমাকে ভাবায়
মা তুমি এমন কেন
আমার ভালো আমি বুঝি যেন
পাকামো করে বলি তোমায়
তুমি বল,আল্লাহ তুমি রহম কর,তুমি সহায়
ধার গলায় আমিও বলি
সেকেলে তুমি,আধুনিকা আমি চলি
সব কিছুতেই বস্তা পচা,বেঁকডেটেড
এ যুগের মেয়ে আমি,বড্ড বেশি আপডেটেড ...............
মা,মনে পড়ে তোমার
আমি তখন আরো বড়
এই পাচ ফুট তিন ইঞ্চি ধর
ভার্সিটি যাই
বন্ধু হাকাই
সিগেরেটের ধোয়া উড়াই
বড় গলায় করি বড়াই
লেখা পড়ায় দিয়ে ফাকি
আজেবাজে বকাবকি
মিথ্যা বলি দুরলাপানে
আমি তোমার বাধ্য মেয়ে,বেশ আছিতো এইখানে
জানি না মা তুমি আমার কথায়
কতটা শান্তি পেতে আর কত টা থাকতো ব্যথায় 
মা,আমি তখন আরো বড়
প্রায়াই বলো আর কতো ?এবার নিজের ঘর নিজে গড়
মা,মনে পরে তোমার
শশুর বাড়ি গেলাম যেদিন,কি কান্না আমার
তুমি বললে পাগলি মেয়ে
দেখিস ভুলেই যাবি,ওদের পেয়ে
থুতনি ধরে বললে তুমি -
এমন দিনে কাদতে হয়
এখন তোমার কিসের ভয়
তুমিতো এখন স্বাধীন
তোমার বরের অধীন 
বদল হলো গুরু
আর আমার -
আবার নতুন করে শুরু ........

