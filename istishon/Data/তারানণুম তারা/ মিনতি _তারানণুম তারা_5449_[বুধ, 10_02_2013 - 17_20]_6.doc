 মিনতি 



হে সৃষ্টিকর্তা
আমাকে বিশালকায় হাতি কিংবা ক্ষুদ্রকায় পাতি বানিয়ে দাও
কারণ মাঝামাঝি অবস্থানে থেকে আমি যাতাকলে চাপা পরতে চাই না
আমাকে প্রচন্ড সুন্দরী কিংবা কুত্সিত বান্দরী বানিয়ে দাও
কারণ মাঝামাঝি অবস্থানে থেকে আমি দোটনায় লড়তে চাই না
আমাকে প্রচন্ড সত্যবাদী কিংবা মিথাবাদী বানিয়ে দাও
কারণ মাঝামাঝি অবস্থানে থেকে সত্য আর মিথ্যার অল্প ব্যবধান বুঝতে চাই না
আমাকে বাকশালী কিংবা মা কালী বানিয়ে দাও
কারণ মাঝামাঝি অবস্থানে থেকে আমি নিরপেক্ষ হতে চাই না
আমাকে বদ্ধ পাগল কিংবা শ্রেষ্ঠ ছাগল বানিয়ে দাও
কারণ মাঝামাঝি অবস্থানে থেকে আমি গোলামী করতে চাই না
আমাকে পরশ্রীকাতর কিংবা পর দুখে কাতর করে দাও
কারণ মাঝামঝি অবস্থানে থেকে আমি মেকি হাসি হাসতে চাই না
আমাকে মহামানব কিংবা মহাদানব করে দাও
কারণ মাঝামাঝি অবস্থানে থেকে দেখেও না দেখার ভান করতে চাই না
আমাকে ধর্মভীরু কিংবা নাস্তিক হিরু বানিয়ে দাও
কারণ মাঝামাঝি অবস্থানে থেকে বেহেস্ত আর দোজখের মাঝখানে ঝুলেতে চাই না
আমাকে বিত্তশালী কিংবা পথের ধুলো বালি বানিয়ে দাও
কারণ আমি মধ্যবিত্ত হয়ে মরতে চাই না 
হে সৃষ্টিকর্তা
এতসব চাওয়ার কারণ একটাই ,আমি সাধারণ হয়ে বাচতে চাই না
আমি সৃষ্টির সেরা তাই শ্রেষ্ঠত্ব থেকে মুক্তির গান গাই না......

