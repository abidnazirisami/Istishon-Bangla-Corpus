 বদল 


 
বদল 
কথা ছিল কবিতা দিয়ে শুরু করবো
কিংবা সাহিত্যের সব জটিল শব্দ ভান্ডার থেকে একটি একটি করে
শব্দ টুকে নিয়ে
সেরকম কিছুই হচ্ছে না
খুব সাদা মাটা সহজ স্বীকারোক্তি করতে গেলে
এসবের কিছুই প্রয়োজন নেই
গোষ্ঠী মহলে আমার একটা দুর্নাম আছে
পরের সুখ কেড়ে নিয়ে সেখানে জলন্ত কয়লা পুরে দেয়ার
বদনাম কিংবা বদভ্যাস
দুটোই নাকি আমার গা ঘেসা
পরিষ্কার বাংলায় অনেকে এটাকে বলে
কাঠখোট্টা আবার অনেকে আন্কাল্চার 
বন্ধু মহলে এ দুটো শব্দকে উতরে গেলেও
নতুন উত্পাত ,নতুন অক্ষমতা , আমার নিত্যসঙ্গী
একটু ঘুরিয়ে বলতে গেলে
ঢং করে সং সাজতে পারি না
সাধারণ বিষয়ে অবাক হওয়ার ভান করতে পারি না
সুরে সুর মিলিয়ে বেন্গাত্মক গাইতে পারি না
যথা সময়ে তেলে তেলে তৈলাক্তও করতে পারি না
তবে একটি জিনিস খুব ভালো ভাবে করতে পারি
যথা সময়ে সাত ভাজ কপোলের সাথে তর্জনী উচিয়ে তুলতে জানি আমি 
আমার এহেন "বদ " যুক্ত গুন কিংবা ভ্যাসের কারণে
হাতে গোনা কয়েকজন বন্ধু থাকলেও শত্রু আছে চুল গোনা 
আমি সিধান্ত নিয়েছি আমি বদলাবো
আমিও বলতে শিখবো এত্তগুলো পচা তুমি কিংবা অসাম
আরেকটু নেকা করে বলবো, আজ মনটা ভীষণ খারাপ
এই মুহর্তে এর চেয়ে বেশী কিছু মনে পরছে না
তবে চোখ রাখছি ফেবুর পাতায় যাতে
একটি শব্দও নজরদারি থেকে বাদ না যায়
আমি জানি না,আমি কতটুকু বদলাবো
ভুল বললাম, কতটুকু বদলাতে পারবো
কারণ জানি, তৈলাক্ত বাশ বেয়ে বানরকে
একধাপ এগিয়ে যেতে দুই ধাপ পেছাতে হয়
আবার মাঝ পথে যাওয়ার আগে ধপাস করে পরেও যেতে হয়
তারপরেও আমি বদলাবো .....
বদলে দেয়ার জন্য হলেও বদলাবো 
আমার "বদ " যুক্ত গুন এবং ভ্যাস কে উল্টে সদ যুক্ত
করার জন্য হলেও আমি বদলাবো
ভেতরের আমার এই আমিত্ব কে ভেঙ্গে চুড়ে
সেই স্থলে নকল আমিত্ব কে তুলে ধরার জন্যে হলেও ,আমি বদল হবো
হোক নকল তারপরও আমি বদলাবো
আমার চুল গোনা শত্রুদের হাতে গোনা করার জন্য হলেও
হয়তো সেটা সাময়িক তারপরও
আমি বদলাবো ......
দিন আর হাওয়া বদলের সাথে সাথে
বদল হওয়ার হিড়িকে আমিও বদলানো মালা বদল করবো
...................................................

