জ্ঞান অর্জনের চেয়ে গ্রেড অর্জনই কি বড়!!


 ""দেখ বাপু, এ দেশে জ্ঞান অর্জনের চেয়ে গ্রেড অর্জনই বড়। সুতরাং পুরো বইটা মুখস্ত করে হাফেজ হয়ে যা। ফলে সার্টিফিকেটে আসবে ভালো গ্রেড এবং জীবন হবে চাকরীময়।""
এটা হল আমাদের দেশের শিক্ষা ব্যবস্থার মূলনীতি। সেমিস্টার শেষে সবাই জিজ্ঞেস করে, কিরে সেমিস্টার ফাইনাল পরীক্ষা কেমন দিলি? রেজাল্ট কবে দিবে? গ্রেড কত পাবি? ইত্যাদি ইত্যাদি প্রশ্ন।অথচআজ পর্যন্ত কাউকে জিজ্ঞেস করতে দেখলামনা যে, কিরে সেমিস্টার শেষে কি কি শিখলি? কি কি জানলি? কি কি বুঝলি? কি কি জ্ঞান অর্জন করলি? ইত্যাদি ইত্যাদি। আসলে আমাদের শিক্ষা ব্যবস্থা এ ধরনের প্রশ্ন করার কোনো সুযোগই রাখেনি। কেননা এখানে জ্ঞান অর্জনের চেয়ে গ্রেড অর্জনকেই বড় চোখে দেখা হয়। এছাড়াও বিভিন্ন শিক্ষা প্রতিষ্ঠানে অবৈধভাবে ঘুষের মাধ্যমে অযোগ্য ব্যাক্তিকে শিক্ষক পদে নিয়োগ দেওয়া হচ্ছে। যার ফলে শিক্ষা প্রতিষ্ঠানগুলো ক্রমেই
প্রতিভা ধংসের কারখানায় পরিণত
হচ্ছে। কেননা এ জাতীয় শিক্ষকদের প্রথম ও প্রধান উদ্দেশ্য হল, বাণিজ্যক ভিত্তিতে শিক্ষাদান করে তার ঘুষের টাকা উদ্ধার করা। যিনি নিজ পকেট থেকে ৩-৪ লক্ষ টাকা খরচ করে শিক্ষকতার চাকরীটা কপালে জুটিয়েছেন, তিনি কোন দুঃখে সৎভাবে পড়াবেন!! আমি কিন্তু শিক্ষকদের বদনাম করার জন্য এসব বলছিনা। শিক্ষকদের প্রতি আমার যথেষ্ঠ শ্রদ্ধাবোধ
রয়েছে বলে আমি মনে করি। আমার দেখা এবং জানামতে এমন অনেক শিক্ষক আছেন যাঁদের গুণের কথা বর্ণনা করার জন্য কর্ণফুলী পেপার মিলের পাশে একটা কলম তৈরীর কারখানা স্থাপন করে সেখান থেকে কলমএবং মিল থেকে কাগজ নিয়ে অনবরত লিখতে থাকলেও শেষ করা যাবেনা। আমি সেই সমস্ত ফেরেস্তা সমতূল্য শিক্ষকদের জানাই হাজার সালাম। সেই সাথে ধিক্কার জানাই সেই সমস্ত শিক্ষকদের যারা বাণিজ্যক ভিত্তিতে শিক্ষাদান করে। আমার তোমনে হয় খুব কমসংখ্যক লোকই আছেন যারা বর্তমান শিক্ষা ব্যবস্থা নিয়ে সন্তুষ্ট।
তবে কি আমরা এই সিস্টেম থেকে কোনদিন বের হতে পারবনা???
এভাবেই কি চলবে সব???
কখন আমাদের শিক্ষাব্যবস্থার মূলনীতি হবে,""গ্রেড অর্জনের চেয়ে জ্ঞান অর্জনই বড়""??????

