প্রেমপত্র


আচ্ছা বালিকা,
এমন হলে কেমন হতো যদি আমি মশা হয়ে উড়ে যেতাম তোমার ঘরে। যদি তোমার কানের কাছে ফিসফিস করে বলতাম ভালবাসি তোমায়। কিন্তু তুমি সে কথা শুনতে না পেরে মশার ভোঁ ভোঁ শব্দে বিরক্তবোধ করতে, মনে মনে বলতে মশাটার এতো রক্ত খাওয়ার ইচ্ছা! আমি তোমার সামনে এসে হাত জোড় করে বলতাম; আমি রক্ত খেতে আসিনি গো, তোমাকে ভালবাসি তাই বলতে এসেছি, বিশ্বাস করো তোমাকে অনেকখানি ভালবাসি। তখন তুমি আরও মহাবিরক্ত হয়ে দু'হাত দিয়ে ঠাস করে মশা রূপি আমাকে মেরে ফেলতে। তোমার হাতে মৃত্যু হলে নিসন্দেহে আমার স্বর্গপ্রাপ্তি হত। B-)
সুতরাং বালিকা এখন থেকে মশাগুলা একটু সাবধানেই মেরো। সবগুলা মশা হয়তো তোমার রক্তশুষতেই যাবে, কিন্তু এমনও তো একজন থাকতে পারে যে হয়তো শুধু তোমাকে ভালবাসতেই যাবে। কে রক্তখোর আর কে ভালবাসায় পাগল তা খুঁজে বের করার দায়িত্ব তোমারই। কারণ, তোমার হাতে মৃত্যু হলে আমার না হয় স্বর্গপ্রাপ্তি হবে কিন্তু তোমার যে নরকবাস হবে বালিকা।

