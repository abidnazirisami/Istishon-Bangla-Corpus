আমাদের দেশের নির্বাচন 


আজকে রবিবার দীপের জেলা কাঞ্চনখালিতে আজ নির্বাচন অনুষ্ঠিত হতে যাচ্ছে!! অত্র এলাকার সবাই মোটামুটি খুব উচ্ছ্বাসিত ও উতস্যুক!!কে নির্বাচিত হচ্ছে তা নিয়ে ইতি মধ্যেই তাদের মধ্যে কয়েকবার তর্কাতর্কি হয়ে গেছে।
দীপ থাকে শহরে, ভোট দিতে সে অফিস থেকে ছুটি নিয়ে আজকেই তার গ্রাম এসেছে। গ্রামের ভোটকে কেন্দ্র করে ঘটা উতসব মুখর পরিবেশ তার মনকেও অন্যদের মত উচ্ছ্বাসিত করে তোলে!!
সকাল ১০ টা থেকে ভোট গ্রহন শুরু হবে, এলাকার সবাই ভোট কেন্দ্রের সামনে লাইন তৈরি করে দাড়িয়ে আছেন। তন্মধ্যে দীপও আছে , নিরাপত্তার খাতিরে রাখা হয়েছে কিছু সংখ্যক পুলিশ!!
দীপ হঠাত একটা জিনিস লক্ষ্য করল, লোকজন বেশ হাসি খুশি মনে ভোটকেন্দ্রে প্রবেশ করে কিন্তু বের হয় হাসিহীন মুখ নিয়ে। তার কেমন যেন মনে হতে লাগল। ভাবতে ভাবতেই তার ভোটকেন্দ্রে ঢোকার সময় এসে গেল।
ভোটকেন্দ্রে ঢুকে দীপ দেখল। পর্দার আড়ালে রাখা ব্যালট বক্স , সে ভোট দিতে যাবে ঠিক তখন একজন লোক এসে বলল , আপনার ভোট তো হয়ে গেছে , আপনি চলে যান। দীপ দেখল ওখানে প্রায় ছয় সাত জন রয়েছে তাদের সহযোগী হিসাবে।
অবশেষে দীপ ভারাক্রান্ত মনেই ভোটকেন্দ্র ত্যাগ করল।
(উপোরক্ত গল্পটির বাস্তবিকরূপ হয়ত প্রায়শই দেখা যায় । অনেকে হয়ত ভাববে যে,এখানে দীপের প্রতিবাদ করা উচিত ছিল। কিন্তু আমি গল্পে দীপকে কোন নায়ক রুপ দিতে চাই নি!!!)

