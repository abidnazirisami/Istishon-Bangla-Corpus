সুখ


একবার রাস্তা দিয়ে হাঁটার সময় এক ভদ্রলোক আর এক বৃদ্ধ ভিখারির কথা শুনে পাশে গিয়ে দাঁড়ালাম। অনেকক্ষন ধরে ওই ভদ্র লোক ভিখারিটিকে ৫০০ টাকা দিতে চাইছিলেন কিন্তু ভিখারিটি নিবেনা। কিছুক্ষন জোরাজরি করার পর ওই ভদ্র লোক তার কাছে জানতে চাইলেন তিনি কি চান আর কেনোই বা টাকা নিতে চাচ্ছেন না? জবাবে ভিখারিটি যা বলে তা শুনে অবাক হওয়া ছাড়া উপায় নেই। ভিখারিটি বলে, "বাবা, আমি ফকির মানুষ,৫০০ টাকা দিয়ে কি করবো?আমার তো টাকার খিদা নাই, আমার ভাতের খিদা। আপনার কিছু দেওয়ার ইচ্ছা থাকলে আমাকে ভাত খাওয়ান" এটা শোনার পর ভদ্রলোক ভিখারিটিকে নিয়ে ভাত খাওয়াতে গেলেন। ঘটনা এইখানেই শেষ। কিন্তু এরপর প্রশ্ন থেকে যায়, ভিখারিটি টাকাটা নিলোনা কেনো? উনার তো খুব বেশি টাকা পয়সা থাকার কথা না। অভাবে থাকার পরেও হাতের কাছে পাওয়া ৫০০ টাকা মানুষ কি ঠেলে দিতে পারে?
চিন্তা ভাবনা করে ক্ষুদ্র মস্তিষ্কে যা বুঝলাম তাতে মনে হলো এতদিন ধরে শুনে আসা একটি কথা "যারা বলে টাকা দিয়ে সুখ কিনা যায়না তারা জানেনা আসলে কোথায় শপিং করতে হয়"- কথাটা পুরাপুরি সত্য নয়।। যদি তাই হতো তাহলে ভিখারিটি টাকাটা নিতো আর কষ্ট করে ভিক্ষা না করে অন্তত ওই দিনের জন্য সুখের সন্ধান করতো। কিন্তু ব্যাপারটা তো এই রকম নাও হতে পারে। এমন ও তো হতে পারে যে, যারা টাকা দিয়ে সুখ কিনতে চায় তারা আসলে জানেনা সুখ কি অথবা তারা একটা ঘোরের মধ্যেই থাকে যে যত টাকা তত সুখ। হয়তো তারা আদৌ জানেনা তাদের প্রয়োজনটাই বা কি আর তা জানার কারণে তারা বাজারের সব কিনেই নিজেকে সুখী দাবি করতে চায়
হয়তো আমার লেখা পড়ে অনেকেই পাগল, আঁতেল অনেক কিছুই বলবে। বলুক না, সমস্যা কোথায়? কেউ যদি তাতে সুখ পায়,পাক। তবে সুখ জিনিসটা খুব জটিল। সহজে ধরা দিতে চায় না। আর দিলেও অনেকে সেই সুখ খুঁজে বের করার মত সামর্থ্য রাখে না

