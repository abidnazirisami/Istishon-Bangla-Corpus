বাংলাদেশ


 তুমি কি কখনো দেখেছ
পড়ন্ত বিকালে দস্যি ছেলের
ঘুরি ওড়া উড়ি?
কখনো কি পেয়েছ
শিশির ভেজা ঘাসে হাঁটার সময়
পায়ে হালকা সুড়সুড়ি?
কখনো কি শুনেছ
জ্যোৎস্না রাতে দূর থেকে ভেসে আসা
মিষ্টি বাঁশির সুর?
নাকি বিলের জলে ঝাঁপ দিয়ে দূর করেছ
গ্রীষ্মের ক্লান্ত দুপুর?
হয়ত তুমি দেখনি
নদীর বুকে জাল ফেলে ওই জেলের মাছ ধরা
হয়ত কখনো দেখনি বর্ষায় টিনের চালে ঝুম বৃষ্টি পরা
জানি, এসব কিছুই তুমি দেখনি
কারণ তুমি থাকো দূর ভিনদেশে
ভিন্ন মানুষ, ভিন্ন রীতি আর ভিন্ন পরিবেশে
আর আমি থাকি আমার প্রিয়
আমার বাংলাদেশে
দুঃখ কষ্ট থাকুক যতই
দেশকে ভালোবেশে।। (17.05.2014)

