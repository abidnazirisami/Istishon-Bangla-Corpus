একাকীত্ব


 এখন আমি একাকী
এই মাটির ঘরে বন্দী
বের হয়ে আসার উপায় নেই
যতই আঁটী ফন্দী
এখানে ভীষণ নির্জনতা
অন্ধকার ঘুটঘুটে
তোমার দুনিয়ায় এখন ও কি
আগের মত আলো ফুটে?
নিয়ম করে কেউ আমার মাথার পাশে
এখন রাখেনা তাজা ফুল
তবু তোমাদের দেখতে এখনো আমি
হয়ে থাকি ব্যাকুল
ধীরে ধীরে আমি মাটির সাথে
যাচ্ছি আরো মিশে
শরীর যেন ভরে যাচ্ছে
বেদনার নীল বিষে
হয়ত একদিন আমার কষ্ট বুঝবে তোমরা
যেদিন আসবে এই ঘরে
আমার মত সেদিন তোমরাও
কাঁদবে অস্ফূট স্বরে

