বোকা মেয়েটা


 বোকা মেয়েটা চুপি চুপি একা একা চলে গেল ওপারে।
বিভীষিকাময় গাঢ় অন্ধকার তার চোখে অসহ্য লাগছিল।
এতটা অসহ্য যা তার প্রিয় ছেলেটার ভালবাসাকেও উপেক্ষা করার ক্ষমতা রাখে।
এইতো সেদিন মেয়েটার ঠিকানায় সময়ের ডাকপিয়ন একটা চিঠি রেখে গেল।
যাতে লেখা ছিল বিকল্পহীন দূর্গম অন্ধকার পথ পাড়ি দেয়ার আহ্বান।
প্রতিত্তুরের ভাষা শেখানোর মত কেউ ছিলনা মেয়েটার।
বরং বার্তা গ্রহনের অভিযোগে অভিযুক্ত হয়ে নিয়তির কাঠগোরায় দাড়ালো সে।
অতঃপর সবার অগোচরে মনের আদালতের দেয়া দন্ড মেনে, অকালেই বিধাতাকে অমান্য করে অনিশ্চিত অন্ধকারে ডুব দিল।
বোকা মেয়েটা একবার ও ভাবলো না এ চিঠি সে একা পায়নি।
প্রত্যেকটা মেয়ের কাছেই এর একটা করে সুলিখিত নকল আছে।

