অসাম্প্রদায়িক সমাজ বনাম সাম্প্রদায়িক দৃষ্টিভঙ্গি


আমার নাম 'ক বিশ্বাস'
আমি হিন্দু,
আমি সহজ সরল,
ধর্ম নিয়ে নাক গলাই না।
এইতো সেদিন ভারতে শত-শত
মানুষকে জোড় করে ধর্মান্তরিত
করা হলো।নাহ,আমি নাক গলাইনি।
প্রতিবাদ করিনি।করবো কেনো?
ওতেই যে আমার ধর্মের মঙ্গল।
আমি 'খ ডি কস্তা'
আমি খ্রিস্টান,
আমি গর্বিত কারণ আমার জাতিই
সংখ্যাগুরু।
আমি শান্তি নিয়ে কাজ করি।
কোথাও অশান্তি দেখলেই আমি
এগিয়ে যাই।কিন্তু যেদিন মিথ্যা
অপবাদে আমার জাতি ইরাকে
অশান্তি সৃষ্টি করলো সেদিন
এগিয়ে যাইনি।যেদিন
আমেরিকা ইসরাইলকে গণহত্যায়
মদদ দিলো সেদিনও এগিয়ে
যাইনি।প্রতিবাদ করিনি।আমার
প্রতিবাদ করার কথা ছিলোনা।
ওখানে যে আমার জাতির স্বার্থ
বিজড়িত।
আমি 'গ মারমা'
ধর্মে বৌদ্ধ,
সংযম আমার মূলসূত্র,
আমি সবাইকে ভালোবাসি,সবার
সাথেই মিশে থাকি।
কিন্তু যেদিন মায়ানমারে
রোহিঙ্গা সঙ্কট দেখা দিলো
সেদিন কেনো জানি এই
ভালোবাসা দেখাতে পারলাম
না।প্রতিবাদও করলাম না।কেন
করবো? সেটা যে আমার জাতির
জন্য মঙ্গলজনক ছিলো।
আমার নাম 'ঘ হাসান'
ধর্মে মুসলিম,
শান্তি আমার ধর্মের মূলকথা,
আমি শান্তি চাই বলেই যেখানে
অনাচার দেখেছি সাথে সাথেই
প্রতিবাদ করেছি।এই যেমন গাজা
সঙ্কট, ইরাক সঙ্কট আরো কতো কিছুরই
তো প্রতিবাদ করেছি।তেজোদৃপ্ত
শরীরে আমি দাঁড়িয়েছিলাম
অন্যায়ের বিরুদ্ধে।
কিন্তু শেষ সময় সৌদিআরব যখন
ইয়েমেনে হুতি দমনের নামে
বেসামরিক মানুষ হত্যা শুরু করলো
তখন প্রতিবাদ জানালাম না।কি
করে প্রতিবাদ করি বলেন তো?!
খ্রিষ্টান যখন মুসলিমকে মারে তখন
খ্রিষ্টানকে গালি দেই।ইহুদি যখন
মুসলিমকে মারে তখন ইহুদিকে
গালি দেই।কিন্তু আজ যখন মুসলিমই
মুসলিমকে মারছে তখন কাকে
গালি দিবো? কি প্রতিবাদ
করবো? তার চেয়ে বরং চুপ করেই
থাকি!
সাম্প্রদায়িকতা আমাদের রক্তে
মিশে আছে।মুখে মুখে নিজেকে
যতই আসাম্প্রদায়িক হিসেবে
পরিচয় দেইনা কেনো,প্রকৃতপক্ষ
ে আমরা কেউই সাম্প্রদায়িকতার
বেড়াজাল হতে মুক্ত হতে
পারিনি।সাম্প্রতিক কিছু ঘটনায়
জাতিভেদে আমাদের চুপ করে
থাকার এই বদ অভ্যাস প্রমান করে
যে স্বজাতির মঙ্গলের লথা
চিন্তা করে আমরা অন্যায়কে
প্রশ্রয় দিতেও দ্বিধা বোধ করিনা।
আমরা শুধু মুখে মুখেই বলি
সাম্প্রদায়িকতা মুক্ত সমাজ গড়বো।
কিন্তু কিছুই করে দেখাতে
পারিনা।পারবোই বা কিভাবে?!!
আমাদের নিজের অন্তরকেই আজ
অবধি সাম্প্রদায়িক বৃত্তের বাইরে
নিয়ে আসতে পারিনি।
একটি বৃহৎ পরিবর্তনের পিছনে সবসময়
কিছু ক্ষুদ্র ক্ষুদ্র পরিবর্তনের সমন্বয়
থাকে।তাই সমাজ কিংবা
বিশ্বকে সাম্প্রদায়িকতা মুক্ত
করতে আগে নিজের ভিতর পরিবর্তন
আনতে হবে।অন্যথায়
অসাম্প্রদায়িক সমাজ গড়ার স্বপ্ন শুধু
স্বপ্নই থেকে যাবে।

