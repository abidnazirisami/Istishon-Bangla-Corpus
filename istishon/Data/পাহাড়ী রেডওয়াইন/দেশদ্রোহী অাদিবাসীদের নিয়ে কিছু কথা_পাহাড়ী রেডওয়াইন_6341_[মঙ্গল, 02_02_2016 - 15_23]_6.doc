দেশদ্রোহী অাদিবাসীদের নিয়ে কিছু কথা


অাদিবাসীরা দেশদ্রোহী। কারণ তারা স্বাধীনতা চায়।
অাদিবাসিরা স্বায়ত্তশাসন চেয়েছিল স্বাধীনতা নয়। অাদিবাসীদের উপর এত গণহত্যা, নির্যাতন, অত্যাচারের পর ও কিন্তু তারা স্বাধীনতা চায়নি। তারা শুধু চেয়েছিল নিজেদের স্বতন্ত্র অাইন ব্যবস্থা। যেন তারা নিজেদের সংস্কৃতি, ঐতিহ্য ধরে রাখতে পারে। 
অাদিবাসীরা দেশদ্রোহী কারন তারা বাংলাদেশের বিরোধিতা করে।
অাদিবাসীরা কখনো বাংলাদেশ বিরোধী নয়। তারা নিজেদের সাংবিধানিক স্বীকৃতি চেয়েছে মাত্র। তারা চেয়েছে বাংলাদেশী পরিচয়ের সাথে জাতিগত পরিচয়টাও যেন থাকে। একজন বাঙ্গালিকে যদি বলি দাদা অাপনি অাজকে থেকে চাকমা। তিনি মেনে নেবেন? অবশ্যই না। তাহলে অাদিবাসিরা কি করে তাদের উপর চাপিয়ে দেয়া বাঙ্গালিত্ব মেনে নেবে। 
অাদিবাসীরা সন্ত্রাসী কারন তারা সেনাবাহিনী অার সেটেলার বাঙ্গালি দ্বারা ধর্ষণ, হত্যা, নির্যাতনের বিরুদ্ধে প্রতিবাদ করে। তারা প্রতিবাদ করেছে, বিচার চেয়েছে তারা তো সেটালার মেয়েদের ধর্ষণ করছেনা। তারা তো সেনাবাহিনীর বিরোধিতা করছেনা তারা তো সেনাবাহিনী দ্বারা অপহরণের, ধর্ষণের, নির্যাতনের প্রতিবাদ করছে মাত্র।
অাদিবাসীরা সন্ত্রাসী কারন তারা সেটেলার বাঙ্গালিরা জমি দখল করতে অাসলে বাধা দেয়। তারা তো জমি দখল করে থাকা সেটেলার বাঙ্গালিদের উপর হামলা করছে না।
অাদিবাসীরা সাম্প্রদায়িক কারণ তারা সেটেলার বাঙ্গালিদের পছন্দ করে না। সেটেলার বাঙ্গালিরা যখন তাদের ঘর-বাড়ি পুড়িয়ে দেয় তারা তো পাল্টা তাদের ঘর পুড়িয়ে দেয় না।
তারা সাম্প্রদায়িক কারণ তার মিথ্যা গুজব ছড়িয়ে সেটেলার দের উপর হামলা চালায় না। যে কাজটা সেটেলার বাঙ্গালিরা বহু অাগে থেকে করে অাসছে। 
অাদিবাসীরা উন্নয়ন বিরোধী।
কারণ তারা বিশ্ববিদ্যালয় করতে দেয় না, মেডিকেল কলেজ করতে দেয় না। তারা তো বলেনি বিশ্ববিদ্যালয় করা যাবে না, তারা বলেছে অাগে স্কুল কলেজ তারপর বিশ্ববিদ্যালয়। জল গোড়ায় না ঢেলে তো অাগায় ঢেলে লাভ নেই। 
অাদিবাসীরা উন্নয়ন বিরোধী কারণ তারা পর্যটন করতে দেয় না। তারা তো কখনো বলেনি পর্যটন করা যাবে না, তারা বলেছে পর্যটনের নামে অবৈধ উচ্ছেদ, জমি দখল করা যাবে না। তারা শুধু পর্যটনের নামে অবৈধ উচ্ছেদের,জমি দখলের প্রতিবাদ করছে মাত্র। বান্দরবানের নীলগিরি অার সাজেকের রুইরুই এর জন্য কত অাদিবাসী পরিবার ভিটেহারা তা অনেকের অজানা।
শুনতে চেষ্টা করুন অাদিবাসীরা কি বলছে, বুঝতে চেষ্টা করুন কি বোঝাতে চাচ্ছে। 

