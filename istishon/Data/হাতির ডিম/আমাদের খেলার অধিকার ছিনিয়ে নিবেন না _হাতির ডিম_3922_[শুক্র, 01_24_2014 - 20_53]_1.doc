আমাদের খেলার অধিকার ছিনিয়ে নিবেন না 


আমার ছোট বেলা কাটছে অনেক গুলো ভাইয়ের সাথে (এখনো সম্পর্ক আছে)।
বাসার সামনে মোটামুটি বড় একটা উঠান থাকায় প্রায় সারাদিনই ক্রিকেট খেলা হত। একবার সবার ব্যাট ভেঙ্গে যাওয়ায় খেলার মত ব্যাট ছিলনা আমাদের কাছ। এদিকে কারো বাসা থেকেই ব্যাট কিনে দেয়ার জন্য রাজি হচ্ছিল না। আর ব্যাট কেনার মত এতো টাকাও থাকতো না আমাদের কাছে। তাই বলে তো ক্রিকেট খেলা আর বন্ধ থাকতে পারে না। বাসায় নারিকেল গাছ ছিল। নারিকেল গাছের ডাল কেটে ব্যাট বানিয়ে খেলা শুরু করলাম। আমার মত অনেকেই আছেন যাদের জীবনেও এরকম ঘটনা ঘটেছে।
প্রিয় আইসিসি, বিসিসিআই। আমাদের ছেলেরা টাকার জন্য খেলে না। তারা খেলে দেশের প্রতিনিধিত্ব করার জন্য। প্রতিটা ক্রিকেটারেরই স্বপ্ন থাকে লাল বলে সাদা পোশাকে খেলার। আমাদের ছেলে গুলোর স্বপ্ন নষ্ট করবেন না প্লিজ।
প্রিয় বিসিবির পরিচালকগন। আপনারা আমার চেয়ে অনেক জ্ঞানী। আমার মত একটা অপদার্থ যদি বিশ্বের এক নাম্বার অলরাউন্ডার সাকিব, বিশ্বের অনেক বাঘা বাঘা বোলারদের নাকের পানি চোখের পানি এক করে দেয়া তামিম, ছোট খাট মানুষ যে সবসময়ই দলের পাশে থাকে সেই আমাদের ক্যাপ্টেন মুশফিক কিংবা সেই পাগলা ছেলেটা, যে বারবার ইঞ্জুরি থেকে ফিরেও নিজের যোগ্যতার প্রমাণ রেখেছে- নড়াইল এক্সপ্রেস মাশরাফির উপর যদি আমি ভরসা রাখতে পারি আপনারা কেন পারবেন না? কেন আপনাদের মনে হবে আমরা আগামী ১০ বছরেও ৮ এ উঠতে পারবো না? আমাদের টেস্ট খেলার যোগ্যতা নেই? প্লিজ এই কাল আইনের বিপক্ষে ভোট দিন। আমরা টেস্ট খেলতে চাই। আমরা টেস্ট দেখতে চাই। আমরা টেস্টেও নাম্বার ১ হতে চাই।

