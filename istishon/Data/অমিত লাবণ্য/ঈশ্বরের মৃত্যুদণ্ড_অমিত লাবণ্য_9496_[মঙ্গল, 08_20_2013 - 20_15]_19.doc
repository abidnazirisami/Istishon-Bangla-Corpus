ঈশ্বরের মৃত্যুদণ্ড


তুমি পাপ করতে পারোনা, না
পাপী হতে পারে বারুদ আঁখির অধিকারিণী।
যদি তুমি পাপী হও তবে, করা হবে
প্রতারণার দায়ে ঈশ্বরের বিরুদ্ধে উচ্চ আদালতে মামলা।
যদি তোমার পাপের এতটুকু চিহ্ন কোথাও পাই-
বিশ্বাস কর, ঈশ্বর শব্দটি অভিধানেও খুঁজে পাবেনা আর।
বারবার আমি তাকিয়ে থেকে ওই চোখে,
ছুরি আঁকি এই বুকে। আততায়ী চোখেরা তোমার-
এতটুকু করুণা করেনি আমায়।
মায়ার তীর বিঁধে আমার হৃৎস্পন্দন থামায়।
যদি কখনো জানতে পারি ও চোখে ছলনা ছিলো,
পাপ ছিলো ওই দৃষ্টিতে;
ঈশ্বরের নামে শপথ করছি, এবার আমি
ঈশ্বরকে ফাঁসিতে ঝুলাবই।

