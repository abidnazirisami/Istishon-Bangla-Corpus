সশস্ত্র ভালবাসা নিও-২


 আর কখনো তোমার জন্য কলেজ গেটে
বখাটে ছেলের মত অপেক্ষা করবোনা।
তার বদলে টি-৩৩ জেট প্লেন হয়ে-
ছোঁ মেরে নিয়ে আসবো তোমায়।
"এবার প্রিয়তমা তুমি আমার
সশস্ত্র ভালবাসা নিও।"
তোমার অভিমান ভাঙ্গাতে যাবোনা,
বরং হ্যান্ডগ্রেনেড বিস্ফোরণের প্রচন্ড শব্দে
-'ভয় পাওয়া তোমাকে' আমার বুকে
ঝাপিয়ে পড়তে বাধ্য করব।
"এবার প্রিয়তমা তুমি আমার
সশস্ত্র ভালবাসা নিও।"
পাঞ্জাবী পরিহিত বরযাত্রী নয়,
আমার অধীনস্ত গোটা ডিভিশন
সামরিক বাহিনীর সাঁজোয়া যানে,
খাকি পোশাকে রওনা হবে।
"এবার প্রিয়তমা তুমি আমার
সশস্ত্র ভালবাসা নিও।"
কক্সবাজার কিংবা কুয়াকাটায় নয়,
তার বদলে সিয়েরালিওন কিংবা
সোমালিয়ায় জাতিসংঘ শান্তিরক্ষা মিশনে
হানিমুন করতে নিয়ে যাব তোমায়।
"এবার প্রিয়তমা তুমি আমার
সশস্ত্র ভালবাসা নিও।"
তুমি হোলি খেলা দেখেছো রঙের,
রক্তের হোলি খেলা দেখেছো কখনো?
তালেবান ক্যাম্পের মৃত্যুকুপে ঢুকে-
এম-ফর্টি'র নলে রক্ত-হোলি দেখাবো।
"এবার প্রিয়তমা তুমি আমার
সশস্ত্র ভালবাসা নিও।"
আগের মত আর বলবোনা-
"তোমায় না পেলে আমি মরে যাব"।
তার বদলে শরীরে টিএনটি বোমা বেধে-
আত্মঘাতী হয়ে তোমার বুকে ঝাপিয়ে পড়ব।
"এবার প্রিয়তমা তুমি আমার
সশস্ত্র ভালবাসা নিও।"
উৎসর্গঃ রাইয়ান স্বপ্নকথক

