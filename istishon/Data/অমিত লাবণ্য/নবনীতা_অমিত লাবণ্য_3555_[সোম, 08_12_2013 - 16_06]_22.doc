নবনীতা


 নবনীতা কে আমার ভাল লাগে,
তার হাসি আমাকে হাত বাড়িয়ে ডাকে-
পুলিশ কর্মকর্তার মত।
ছুটে পালিয়ে যেতে ইচ্ছে হয়,
কিন্তু কাছে না গিয়ে পারা যায়না।
কাছে গেলে যে মায়ার জেলখানায় পুরে দেবে।
নবনীতা'র চোখ দুটি স্তব্ধ করে দেয়- আমার প্রিথিবী।
ঠিক যেন গুলিস্তান মোড়ের ট্র্যাফিক সার্জনের ইশারা।
নবনীতা কে আমার ভীষণ ভাল লাগে,
যদিও আমি ভালবাসার উনুনে সিদ্ধ হয়েছি বহুবার।
তবুও বারবার একই ভুল করতে ইচ্ছে হয়।
শরীরে আগুন ধরতে ইচ্ছে হয়,
নবনীতার ভালবাসার আগুন।
আমি জানি আমার সমস্ত রক্তকোষে
ধীরে ধীরে ছড়িয়ে পড়বে নবনীতার প্রেমের বিষ;
ঠিক ক্যান্সার কোষেদের মত।
তবুও আরেকবার পুড়িয়ে ফেলতে ইচ্ছে করছে-
আমার বহু প্রতীক্ষিত ফাগুন।
উৎসর্গঃ নবনীতা সঞ্চিতা

