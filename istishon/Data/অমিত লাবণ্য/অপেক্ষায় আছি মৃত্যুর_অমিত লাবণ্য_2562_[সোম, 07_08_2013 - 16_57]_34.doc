অপেক্ষায় আছি মৃত্যুর


 অপেক্ষায় আছি,
ঘাতকের বুলেট আমার হৃদয়-
এফোঁড় ওফোঁড় করে দেবে.
অপেক্ষায় আছি,
কোন বিষধর শঙ্খচূড়.,
আমার রক্তে ঢেলে দেবে বিষ।
অযাচিত উন্মুক্ত চোখে-
অপেক্ষায় আছি,
কিছু রোজেরেম আমার পাকস্থলীতে
গিয়ে আমাকে চিরনিদ্রায় পাঠাবে।
ক্লান্ত পায়ে অপেক্ষায় আছি,
বিশালদেহী মোটরযান আমার দেহের উপর
দিয়ে অতিক্রমের আগে, শেষবারের মত
আমার করোটির মর্মর শব্দ শুনিয়ে যাবে।
অপেক্ষায় আছি,
একটি নৌকাডুবির।
ফুসফুসে অনধিকার প্রবেশ করা জলেরা,
আমার শেষ নিঃশ্বাস এর সাক্ষী হবে।
অপেক্ষায় আছি,
বিশ্বাস কর, আমি অপেক্ষায় আছি-
তোমার প্রেমে পড়ার, শুধু তোমার প্রেমে।

