গৌতম, অদিতি ও বেনসন


দুপুর হয়ে গেছে এখনো ফুসফুসে নিকোটিন যায়নি গৌতমের। কেমন যান হাঁসফাঁস লাগছে তার।ড্রয়ারে রাখা বেনসনের প্যাকেট থেকে একটা সিগারেট বের করে, লাইটার টা হাতে নিয়ে ছাঁদে চলে যায় সে। ছাঁদ তার খুব প্রিয় যায়গা। মাঝে মাঝেই সে ছাঁদে আসে সিগারেট খাবার উদ্দেশ্যে।
ছাঁদে এসে উত্তর কোনায় যেতে যেতে সিগারেটে অগ্নিসংযোগ করে ঠোঠের ফাঁকে গলিয়ে দেয়...হঠাত তার চোখে পড়ে পাশের ছাঁদে নিচু হয়ে একটি মেয়ে আচার শুকাতে দিচ্ছে। পিছন দিক হয়ে থাকায় মেয়েটির মুখ দেখতে পায়না সে। কেন জানি মেয়েটার মুখ খুব দেখতে ইচ্ছা করছে তার...এক পর্যায়ে সে গলা একটু উচু করে ডাক দেয় মেয়েটিকে-
-এক্সকিউজ মি! এদিকে একটু তাকাবেন? বসা অবস্থায়ই ঘাড় ঘুরিয়ে তাকায় মেয়েটি আর গৌতমের হৃৎপিণ্ডের উপর দিয়ে একটা ঝর বইয়ে দেয়।
-আমাকে বলছেন?
-হ্যাঁ, আপনি কি এই বাসায় থাকেন? আপনাকে তো আগে কখনো দেখিনি...
হাসি হাসি মুখ করে উত্তর দেয় মেয়েটি-"হ্যাঁ, আমরা পরশু এই বাসায় উঠেছি।"
-ও আচ্ছা, ভালো। আপনি কি করেন জানতে পারি?
-আমি বাংলা সাহিত্যে অনার্স পড়ছি শাহজালাল ইউনিভার্সিটিতে। আচ্ছা, আমি এখন যাই, দেরী হয়ে যাচ্ছে...
গৌতম কিছু বলার সুযোগ পায়না। তার আগেই দ্রুত পায়ে ছাঁদ ত্যাগ করে মেয়েটি...
গৌতম বুঝতে পারে দারুন ভাবে মেয়েটির প্রেমে পড়ে গেছে গৌতম। উত্তেজনায় সে মেয়েটির নাম পর্যন্ত জিজ্ঞেস করতে ভুলে গেছে...পরে সে মেয়েটির নাম জানতে পারে, মেয়েটির নাম অদিতি। ওইদিনের পর প্রায়ই ছাঁদে দেখা হত দু'জনের। আসলে গৌতম প্রতিদিনই ছাঁদে গিয়ে অদিতির জন্য অপেক্ষা করত...একদিন সাহস করে বলে ফেলে গৌতম-
-তোমার নাম্বার টা কি দেয়া যাবে?
গৌতম কে অবাক করে দিয়ে ফোন নাম্বার দিয়ে দেয় অদিতি। এর পর প্রতি রাতেও কথা হত তাদের...অনেক কথা-ভাল লাগার কথা, পছন্দের কথা, সাহিত্য নিয়ে কথা...সমাজ নিয়ে কথা, সম্পর্ক নিয়ে কথা। কিন্তু প্রাণের কথা যে কখনোই বলে উঠতে পারেনা গৌতম। গৌতম যে তাকে ভালবাসে কখনোই সে কথাটা সাহস করে সে বলতে পারেনা অদিতি কে। কি জানি, অদিতি যদি তাকে প্রত্যাখান করে সেই ভয়ে...
 তারিখ টা ছিলো ২২ জুন, গৌতমের জন্মদিন। সে সিদ্ধান্ত নেয় ওইদিনেই অদিতি কে তার মনের সব কথা খুলে বলে দেবে। সে অদিতি কে গিফট দেয়ার জন্য সুন্দর একজোড়া রুপোর কানের দুল কিনে আনে। বিকালে ছাঁদে যায় গৌতম, দেখে আজ তার আগেই অদিতি এসে বসে আছে তাদের বাসার ছাঁদে। আজ অদিতি কে পরীর মত লাগছে, তার মনে হচ্ছে এই মেয়েটিকে না পেলে সে বাঁচতে পারবেনা...ছাঁদে উঠে অভ্যাসমত সে সিগারেট গুজে মুখে,পরক্ষনে সে ভাবে-"নাহ! এখন একটা শুভকাজের সময়...এখন সিগারেট খাওয়া ঠিক হবেনা। সিগারেট টা ফেলে দেয় সে। গৌতম কে দেখে অদিতি বলে উঠে-"শুভ জন্মদিন তোমার"...
-অনেক অনেক ধন্যবাদ :), তোমাকে আজ অনেক সুন্দর লাগছে...
-"তার মানে! আমাকে অন্যদিন সুন্দর লাগেনা বুঝি?" অভিমানের সুরে বলে অদিতি...
-আরে তা না...অদিতি, তোমাকে একটা কথা বলতে চাই।
-হ্যাঁ বল, আমিও শুনতে চাই...
হঠাত করে ঝরো হাওয়া বইতে শুরু করে। সকাল থেকেই আকাশে মেঘ জমে ছিলো...গৌতম উত্তর দেয়-
-অদিতি আমি তোমাকে অনেক ভালবাসি, তোমাকে ছাড়া আমি থাকতে পারবোনা।
ঝরো হাওয়ার কারনে কিছুই শুনতে পায়না অদিতি। সে চিৎকার করে বলে-"এদিকে এসো, এসে জোরে বল...বাতাসের শব্দে কিছু শুনতে পাচ্ছিনা"
পকেট থেকে অদিতির জন্য কিনে আনা দুল জোড়া বের করে গৌতম। ছাদের কিনারে গিয়ে চিৎকার করে বলে- অদিতি তোমার হাত বাড়াও।
-কেন, তোমার হাতে কি?
-আরে বাবা বাড়াও তো...
আগের দিন রাতে বৃষ্টি হওয়ায় ছাঁদ প্রচন্ড পিচ্ছিল হয়ে ছিলো, তার উপর গৌতমদের ছাঁদে রেলিং নেই। তাই অদিতি গৌতমকে ভয় পাওয়া গলায় বলে-"এই বেশি কিনারে এসোনা, পরে যাবা"
-"আরে পরবোনা"। বলে আরো খানিকটা এগিয়ে যায় গৌতম...অদিতিও হাত বাড়ায়। কয়েক ইঞ্চির জন্য অদিতির হাতের নাগাল পাচ্ছেনা। অবশেষে কানের দুল জোড়া অদিতির হাতে দিতে সক্ষম হয় সে। দুল জোড়া হাতে নিয়ে ভীষণ খুশি হয় অদিতি...গৌতম কে বলে-
-তোমার হাত টা আবার বাড়াও তো, তোমার জন্য একটা জিনিস এনেছি আমি।
-কি?
-"আহা! বাড়াও তো..." বলে, পিছনে লুকিয়ে রাখা বা হাত থেকে একটা প্যাকেট ডান হাতে আনে অদিতি। প্যাকেট টা ছিলো বেনসনের। গৌতম এর পছন্দের ব্রান্ড বেনসন তাই অদিতি গৌতমের জন্মদিনে এটা কিনে আনে...। দমকা হাওয়ার জোর বাড়তে থাকে, হাত বাড়িয়ে দেয় গৌতম...অদিতিও হাত বাড়ায়... আর তখনি ঘটে ঘটনাটা....
 গৌতমের দেহ পড়ে থাকে অদিতিদের বাড়ির উঠোনে। অদিতির সাথে কাঁদতে শুরু করে আকাশ।রক্তে ভিজে যায় অদিতির হাত, মুখ, উড়না। তাড়াতাড়ি এম্বুলেন্স কে খবর দেয়া হয়...
 সিলেট এম.এ.জি ওসমানী মেডিকেলের ৫ তলায় তখনো একটি প্রান অদিতি কে তার ভালোবাসার কথা জানাতে মৃত্যুর সাথে লড়ে যাচ্ছিলো।৩ ঘন্টার একটি অপারেশন শেষে গৌতমের দেহ বিশ্রাম নিচ্ছিলো কেবিনে।
কাল সারারাত ঘুমায়নি অদিতি, কেবিনের বাইরে অপেক্ষা করছিলো। হ্যাঁ, সে অপেক্ষা করছিলো গৌতমের মুখ থেকে একবার "ভালোবাসি" কথাটা শোনার জন্য...আর তাকে জড়িয়ে ধরার জন্যে..তার বিশ্বাস, তার অপেক্ষার প্রহর হয়তো খুব শীঘ্রই অন্ত হবে স্রোতের অনুকূলে কিংবা প্রতিকুলে
"ভাল থেকো চাঁদ, রাতের আকাশে
সন্ধ্যে হলে তোমায় নাহয় দেখে নেব
ভাল থেকো ফুল, রক্ত লাল শিমুল
ছুঁতে চাইলে নাহয় আমি হাত বাড়াবো"
উৎসর্গঃ বিভা বিভা

