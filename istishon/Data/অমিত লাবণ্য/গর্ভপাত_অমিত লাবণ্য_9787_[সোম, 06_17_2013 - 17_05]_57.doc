গর্ভপাত


 ৫৬ হাজার বর্গমাইল জায়গা ফেলে রেখে আজ-
প্রেমিক-প্রেমিকা ক্লিনিকের ছোট্ট কুটুরীতে এসেছে।
করজোড়ে বোঝাতে চায় কর্তব্যরত চিকিৎসককে,
পবিত্রভাবে ভাল তারা বেসেছে।
আবেগের বশে তারা অনাকাঙ্ক্ষিত প্রাণের জন্ম দিয়েছে।
এইতো মাস তিনেক আগে এক বিকেলে,
নুহিতের সাথে প্রথম দেখা নীলা'র।
তারপর শুধু একমাস নিলো সময়...প্রতিটা
মুহূর্ত জানে বেয়ে পড়া ভালবাসার গল্প।
কি পার্কে, কি ফাস্টফুডে...বন্ধুরা বলে-
"ওরা যেন দু'টি দেহ, এক প্রাণ।" অথচ-
ডাক্তার বুঝে গেছে-" প্রানে প্রানে হলে মিলন,
তার কাছে কি হেতু আগমন...
ঘটনাটা এক রাতে- মডার্ন প্রেমের সার্থকতা প্রমানে,
লিটনের ফ্ল্যাটে মরিয়া হয়ে উঠে দুজনে।
ভালবাসার সবটুকু রস আস্বাদন করে,
ঘরে ফেরে কপোত-কপোতী ক্লান্ত দেহ নিয়ে।
দু'ঘণ্টা পর ওরা বেরিয়ে আসে ক্লিনিক থেকে,
পবিত্র প্রেমের অনাকাঙ্ক্ষিত প্রাণ হত্যা করে।
হায় ইডিপাস!ভালবাসার আজ ক্লিনিকের দেয়ালে
গর্ভপাতে বন্দী, মায়ের আঁচল চাপা কান্না হয়ে থাকে।
তবুও ওরা ভালবাসে, প্রতিটা ভালবাসায় একটি করে খুন।
বেশি নয়, মাত্র তো একটি! তবুও ওরা পবিত্র।
লিটনের ফ্ল্যাট হাত বাড়িয়ে ডাকে, আয় প্রেমিক-প্রেমিকা;
হায় প্রেমিক-প্রেমিকা! চলো পা বাড়াও গন্তব্যের দিকে,
আরেকটি অবৈধ গর্ভপাতের দিকে...

