এই কাদের সিদ্দিকী-সেই কাদের সিদ্দিকী!


১৯৭১
ষোলই ডিসেম্বর ভোরবেলা কারফিউ দেয়া শহরে দুটি গাড়ি যাচ্ছে। সেদিন নগরী ঘন কুয়াশায় ঢাকা। রাস্তা জনশুন্য। গাড়ি দুটি যাচ্ছে পাকিস্তান ইস্টার্ন কমান্ডের হেড কোয়ার্টারের দিকে। প্রথমটা জিপ। সেখানে বসে আছেন মেজর জেনারেল জামশেদ।
দ্বিতীয়টা পতাকা উড়ানো স্টাফ কার। এখানে আছেন ভারতীয় মেজর জেনারেল নাগরা ,বঙ্গবীর কাদের সিদ্দিকী। লম্বা চুল দাড়িতে কাদের সিদ্দিকী কে দেখাচ্ছে চে গুয়েভারার মত।
নিয়াজী প্রতীক্ষা করছিলেন। জেনারেল নাগরা ঘরে ঢোকার মাধ্যমেই সেই প্রতীক্ষার অবসান হলো। নিয়াজী নাগরাকে জড়িয়ে ধরে তার কাঁধে মাথা রেখে ফুপিয়ে কাঁদতে লাগলেন। বিড়বিড় করে কাঁদতে কাঁদতেই বললেন-"আমার আজকের এই অপমানের জন্য দায়ী রাওয়ালপিন্ডির বাস্টার্ডরা।
নিয়াজীর ফোঁপানো একটু থামতেই জেনারেল নিয়াজী তার পাশে দাঁড়ানো মানুষটির সঙ্গে নিয়াজীর পরিচয় করিয়ে দিলেন। শান্ত গলায় হাসি হাসি মুখে বললেন, এই হচ্ছে সেই টাইগার সিদ্দিকী।
জেনারেল নিয়াজী, জেনারেল জামশেদ অবাক হয়ে দীর্ঘ সময় তাকিয়ে থাকলেন কাদের সিদ্দিকীর দিকে। তাদের স্তম্ভিত ভাব কাটতে সময় লাগলো। এক সময় নিয়াজী করমর্দনের জন্য তার হাত বাড়িয়ে দিলেন কাদের সিদ্দিকীর দিকে।
কাদের সিদ্দিকী হাত বাড়ালেন না। সবাইকে অবাক করে দিয়ে ইংরেজীতে বললেন, নারী ও শিশু হত্যাকারীদের সঙ্গে আমি করমর্দন করিনা।
সুত্রঃ জোছনা ও জননীর গল্প, হুমায়ূন আহমেদ।
১৯৭১ এর পর
যে লোকটির সাহসিকতা পড়ে ও ব্যাক্তিত্ত দেখে তার একজন মুগ্ধ ভক্ত হয়ে গিয়েছিলাম সব কিছু সে ভেঙ্গে দিলো। দেশের মানুষ আজ তাকে নব্য রাজাকার উপাধি দিয়েছে। অনেক তাকে বিলাই সিদ্দিকীও ডাকছে। আর ডাকবে নাইবা কেন? আসুন দেখি তার কীর্তিকলাপ-
# বঙ্গবন্ধুর হত্যার পরপরই দেশ ছেড়ে ভারতে পালিয়ে যান কাদের সিদ্দিকী। এবং সেখানে তার 'কাদেরিয়া বাহিনী' তৈরি করে সীমান্তে বাংলাদেশের থানা আক্রমন করে নিরীহ পুলিশ মারতে থাকেন। অথচ মুজিব হত্যার সাথে কোনোভাবেই পুলিশ জড়িত ছিলোনা। বরং তারাই সবার প্রথমে বঙ্গবন্ধুকে রক্ষার জন্য প্রান দিয়েছে।
#সেতু কেলেঙ্কারীঃটাঙ্গাইলে সেতু, সড়ক আর হাসপাতাল ভবন নির্মাণের মতো নয়টি জরুরি উন্নয়নকাজ বছরের পর বছর ফেলে রেখেছে সোনার বাংলা প্রকৌশলিক সংস্থা লিমিটেড। এই ঠিকাদারি প্রতিষ্ঠানটির চেয়ারম্যান কৃষক শ্রমিক জনতা লীগের সভাপতি কাদের সিদ্দিকী। কাজ শেষ করার নির্ধারিত সময়ের পর ক্ষেত্রবিশেষে এক থেকে ১১ বছর পার হলেও সরকারের সংশ্লিষ্ট দপ্তরের কোনো অনুরোধ বা চাপ তিনি বিবেচনায় নেননি। কিনতু সাড়ে ২৩ কোটি টাকার এসব উন্নয়নকাজ আংশিকভাবে সম্পন্ন করে তিনি প্রায় ১৩ কোটি টাকা বিল তুলে নিয়েছেন।
#নৃশংস রাজাকার কাদের মোল্লার মুক্তি দাবী করলেন কাদের মোল্লার রায়ের পর।
#রাজাকার ও আলবদর বাহিনীর কমান্ডার মাওলানা নিজামীর মুক্তির দাবী।
#দিগন্ত টিভিতে রাজাকার মির কাশিমের পক্ষে সাফাই গাইলেন।
#নিয়মিত দিগন্ত টিভি, দিগন্ত পত্রিকা এবং আমারদেশ পত্রিকায় রাজাকারদের পক্ষে লিখালিখি।
#বঙ্গবন্ধু শেখ মুজিব কে 'রাজাকারের কমান্ডার' বলার ধৃষ্টতা দেখিয়েছেন তিনি।
#শাহবাগ গণজাগরণ মঞ্চ নিয়ে মিথ্যাচার এবং ভৎসনা করেছেন।
#জামাত-শিবিরের সাথে তাল মিলিয়ে শাপলা চত্বরে গনহত্যার অভিযোগ।
#জামায়াত কে এদেশে রাজনীতি করতে দেয়ার পক্ষে সাফাই গাওয়া।
তথ্য সংগ্রহঃ বিভিন্ন দৈনিক পত্রিকা, এবং ব্লগ
এই কাদের সিদ্দিকী বড়ই অচেনা। যে কাদের সিদ্দিকীর নাম শুনে শ্রদ্ধায় বুক ফুলে যেত, সে কাদের সিদ্দিকীর নাম শুনলে এখন মনের ভিতর একটা তীব্র ঘৃণার জন্ম হয়। হুমায়ূন আজাদের সেই বিখ্যাত উক্তিটি মনে পড়ে-"একজন রাজাকার সবসময়ই রাজাকার কিন্তু একজন মুক্তিযোদ্ধা সবসময় মুক্তিযোদ্ধা নয়।"
জয় বাংলা জয় বঙ্গবন্ধু

