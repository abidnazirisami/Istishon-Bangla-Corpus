একটি বিতর্কিত কবিতা


 উপস্থিত সুধীমন্ডলী,
আমি একটি কবিতা লিখবো।
এটি কোনো প্রেমের কবিতা নয়,
এটি কোনো বিরহের কবিতা নয়।
এটি একটি বিতর্কিত কবিতা।
আমি একটি বিতর্কিত কবিতা লিখবো।
কবিতায় আমি ঈশ্বরের কথা বলবো।
এবং আল্লাহ্‌র কথা বলবো
বানানের পার্থক্যের কথা বলবো।
আমি একটি বিতর্কিত কবিতা লিখবো।
কবিতায় আমি নবীর কথা বলব।
মানুষের লিখা বেদ-কোরানের কথা বলবো।
বিভ্রান্তির শক্ত জালের কথা বলবো।
আমি রাজনীতির কথাও বলবো কবিতায়,
এটিকে বিতর্কিত করার সর্বোত্তম উপায়।
আমি দেশের কথা বলবো, বিদেশের কথা বলব।
মিশর আর তুরস্কের কথা বলবো।
মুসলিম ব্রাদারহুডের কথা বলবো
আমার বিতর্কিত কবিতায় আমি
ধর্ষণের কথা বলবো, ধর্ষকদের কথা বলব।
নগ্নহয়ে মেয়েদের চলাফেরার কথা বলব।
আমি বেজন্মাদের কথা বলব,
আমি নিজেও একজন বেজন্মা-
আমি কবিতায় আমার কথাও বলবো।
আমার বিতর্কিত কবিতায় আমি-
জিয়ার কথা বলবো, বঙ্গবন্ধুর কথা বলবো।
আমি এখানে চেতনার কথা বলবো-
চেতনাশুন্য প্রানীদের কথা বলবো।
আমি ম্যারাডোনার কথা বলবো,
আমি পেলের কথা বলবো,
সাদা-কালো বৈষম্যের কথা বলবো।
রক্তের হিমোগ্লোবিনের কথা বলবো। 
আমার বিতর্কিত কবিতায় আমি-
গণতন্ত্রের কথা বলবো,
সমাজতন্ত্রের কথা বলবো।
রাশভারী জ্ঞানের কথা বলবো।
আমি নারীদের কথা বলবো,
আমি পুরুষদের কথা বলবো।
অধিকারের লড়াইয়ের কথা বলবো।
হাড়ি-পাতিল-বাসনের কথা বলবো।
আমি একটি বিতর্কিত কবিতা লিখবো।
কবি'র এবং কবিতার কথাও লিখবো।
আমি নষ্ট হবার কথা লিখবো,
নষ্ট হয়ে নস্টামির কথা বলবো।
(সংক্ষিপ্ত)

