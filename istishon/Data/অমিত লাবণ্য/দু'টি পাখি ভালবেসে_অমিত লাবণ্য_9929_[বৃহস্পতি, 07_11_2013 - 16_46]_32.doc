দু'টি পাখি ভালবেসে


 একটি গাছে দু'টি পাখি বসেছিলো,
তারা বড্ড চুপচাপ-কেন? জানেনা,
গাছের পাতারাও জানেনা।
শুধু জানে কিচিরমিচির;তাদের মনের কথা-
চুপিচুপি একবার এসে ডেকে যাবে, ডেকে যাবে- ভালবেসে
পাতার ফাঁকে রোদ এসে পড়েছিলো-
একটি দুটি ফোটা করে-আস্তে করে।
বাতাস লাগে শুকনো ডালে ,নয়তো ঝড়ে-
বৃষ্টি এলে, একটু পরে ভিজবে তারা-পাখনা মেলে, ভালবেসে।
খানিক বাদে, গোধূলির ওই রাঙ্গা আলোয়-
অনেক পাখি রঙ লাগিয়ে-এসেছিলো।
তখন তারা নীড়ে বসে-খড়ের ভাজে,
উষ্ণ হয়ে, দু'জনাতে আকাশ দেখে-মুগ্ধ হয়ে, ভালবেসে।
কবিতাটি অন্বেষা'র জন্য

