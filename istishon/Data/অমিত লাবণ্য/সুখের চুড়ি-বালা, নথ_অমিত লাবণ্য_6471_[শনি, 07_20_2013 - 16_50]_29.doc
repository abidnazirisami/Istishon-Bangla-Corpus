সুখের চুড়ি-বালা, নথ


 চলো এক টুকরো দুঃখ দুজনে ভাগ করে নেব আজ।
সুখের সমুদ্রে তো কাটালাম চিরকাল।
কতটুকু শ্রাবন পেলে বৃষ্টি ছোঁয়া যায়?
পড়ে গেছে বেশ কিছুদিন সুখের আকাল।
এসোনা, মাত্র তো কিছু পথ!
একটু পেরোলেই, সুখের সে রথ-
বিশ্বাস কর, আমি সারথী হব,
সুখের চুড়ি-বালা ও রুপালী নথ।
চলো বসি, তুই-আমি দু'জনে,
ওই হিজলের ছায়।
সুখের তৃষ্ণায় ছাতি ফাটে,
পাবক এসে শুনিয়ে দিয়ে যায়-
গোটা কয়েক গান,
অনুরাগের সুরে, আনন্দের তালে
তারপর গিয়ে উঠি, ফাগুনের নায়।
এইতো, আর একটু দূর-সুখের দেশ,
তুই-আমি চলনা, দেখিস!
গত ফাল্গুনের মত এবার আর
হবেনা যাতন বিষ।
তুই-আমি, তারারা ভাল থাকিস।
উৎসর্গঃ আমি বাঙাল

