বাবাকে আমার উপহার


বস্তুগত উপহার পেয়ে বাবারা কতটুকু খুশি হন জানিনা, তবে বস্তুগত উপহারের চেয়ে আদর্শ ও মেধাগত উপহারই বিশ্বের প্রতিটি বাবা কামনা করেন। বস্তুগত উপহার বাবাকে কখনো দেইনি সেভাবে...তবে উপহার একেবারে কম দেইনি...এসএসসি পরীক্ষার রেজাল্টের পর রিপোর্টার যখন আমার সাক্ষাতকার নিতে এসেছিলো তখন আমার বাবা আনন্দ অশ্রু বর্ষণ করেছিলেন, সেটা কি অনেক বড় উপহার নয়? আমার ছোটভাই যখন বিভিন্ন গানের প্রতিযোগিতায় গোল্ড মেডেল এবং পুরষ্কার পেয়েছে তখনও আমার বাবা কেঁদেছেন, আনন্দের কান্না...এর চেয়ে বড় উপহার কি হতে পারে বাবার জন্য?
যখন কোনো কাজে সফলতা অর্জন করে গিয়ে বাবাকে বলি-"বাবা, আমি এইটা করসি, বাবা আমি ওইটা করসি তখন আমার বাবার জন্য উপহার গুলো দেয়া হয়ে যায়। সন্তানের অর্জনগুলোই বাবার উপহার।
"পৃথিবীর প্রায় সব বাবাই, সন্তানের অর্জনগুলো কে উপহার হিসেবে পেতে চান...সন্তানের কামাই খাওয়ার জন্য বাবারা সন্তানকে ভালবাসেন না। এ ভালবাসা স্বর্গীয়, এখানে কোনো বিনিময় প্রথার সুত্র কাজ করেনা।"
আমার বাবার জন্য আমি যে উপহারগুলো দিতে পারি সেগুলো হল আমার গ্রেজুয়েশনের সার্টিফিকেট, আমার প্রথম চাকুরীর এপয়েন্টমেন্ট লেটার...আমার প্রথম মাসের বেতনের চেক, আমার ফার্মের উদ্বোধনীতে লাল ফিতা কাটার জন্য কাঁচি.. বাবার প্রথম নাতি বা নাতনীর মুখ...
বিশ্বাস করুন, বাবা-মাকে কস্ট দিয়ে কখনোই সুখী হওয়া যায়না, এটা পরীক্ষিত সত্য। কেউ বাবা-মা কে কস্ট দিবেন না। আর উপহার দিতে হলে এমন উপহার দিন যা আপনার বাবা আনন্দ-অশ্রু সহকারে গ্রহন করবেন আর আপনাকে বুকে জড়িয়ে ধরবেন.."মানুষের মত মানুষ হ বাবা"

