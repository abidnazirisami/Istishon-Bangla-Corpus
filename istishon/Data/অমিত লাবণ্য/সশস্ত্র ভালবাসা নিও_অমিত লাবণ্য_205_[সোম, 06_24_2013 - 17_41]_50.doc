সশস্ত্র ভালবাসা নিও


 ২১ বার তোপধ্বনি আর-
৭ রাউন্ড গুলির শব্দে
মুখরিত প্যারেড গ্রাউন্ডে
দাড়িয়ে হাঁক দিয়ে বলবো-
"এবার প্রিয়তমা তুমি আমার
সশস্ত্র ভালবাসা নিও।।"
সারা ব্রহ্মাণ্ড খুঁজে আর ১০১ টা-
নীলপদ্ম এনে দেবনা তোমায়।
তার বদলে ট্যাঙ্ক বহরের গর্জন
আর মেশিনগানের ছড়রা গুলি দেব।
"এবার প্রিয়তমা তুমি আমার
সশস্ত্র ভালবাসা নিও।।"
রমনা পার্কে কিংবা আশুলিয়ায়
আর হাত ধরে হেঁটে বেড়াবোনা।
শুধু কালো কাপড়ে চোখ বেঁধে
কোর্ট মার্শালে বেড়াতে নিয়ে যাব।
"এবার প্রিয়তমা তুমি আমার
সশস্ত্র ভালবাসা নিও।।"
আগের মত দু'হাত বাড়িয়ে বলবোনা-
"প্রিয়তমা আমার বুকে এসো"।
শুধু চার ইঞ্চি একটা তীক্ষ্ণ বুলেট
তোমার কোমল বুকে পাঠিয়ে দেবো।
"এবার প্রিয়তমা তুমি আমার
সশস্ত্র ভালবাসা নিও।।"

