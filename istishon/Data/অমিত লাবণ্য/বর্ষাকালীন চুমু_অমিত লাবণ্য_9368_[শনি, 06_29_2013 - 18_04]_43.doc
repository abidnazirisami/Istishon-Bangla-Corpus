বর্ষাকালীন চুমু


তোমায় একটি চুমু দেব।
গ্রীষ্মকালীন চুমু নয়, বর্ষাকালীন চুমু।
যে চুমুতে তোমার সর্বাঙ্গে বান ডাকবে।
যে চুমুতে অবাধ্য হয়ে উঠবে যমুনা,
ভালবাসার প্রবল বর্ষণে ধুয়ে নিয়ে যাবে-
সকল মান-অভিমান এবং বিষাদ।
সোনাব্যাঙেরা যেভাবে নতুন জলের লোভে
ঝাপিয়ে পড়ে অগভীর জলাশয়ে,
ঠিক তেমনি , তোমার সমগ্র চিন্তা-চেতনা;
তোমায় একটি চুমু দেব।
গ্রীষ্মকালীন চুমু নয়, বর্ষাকালীন চুমু।
যে চুমুতে অবাধ্য হয়ে উঠবে যমুনা,
ভালবাসার প্রবল বর্ষণে ধুয়ে নিয়ে যাবে-
সকল মান-অভিমান এবং বিষাদ।
যে চুমুতে তোমার সর্বাঙ্গে বান ডাকবে।
সোনাব্যাঙেরা যেভাবে নতুন জলের লোভে
ঝাপিয়ে পড়ে অগভীর জলাশয়ে,
ঠিক তেমনি , তোমার সমগ্র চিন্তা-চেতনা;
তোমার হৃদয় নিংড়ানো অনুভুতি,
তোমার আত্মা, তোমার স্বকীয়তা সবকিছু
আমার অনন্তে সমর্পণ করবে অকপটে।
আমি জানি তোমার রক্তে বিষ আছে,
সে বিষ হেমলককেও জর্জর করতে পারে।
তাই,তোমায় এমন একটি চুমু দিতে চাই,
যে চুমু বন্যার মত ভাসিয়ে নিয়ে যাবে-
তোমার রক্তের বিষ। আমি বিষ চাইনা-
আমি বিষে নীল হতে চাইনা, শুধু আমার
বর্ষাকালীন চুমুতে নিযুত পশলা তোমাকে চাই।
তোমায় এমন একটি চুমু দেব,
যে চুমু চাতকের তৃষ্ণা মিটতে পারে।
তপ্ত রৌদ্রদীপ্ত দিন-রাত্রির ম্যারাথন শেষে,
কৃষকের আবাদি জমির ফাটলে প্রথম
পতিত আনানফোটা হয়ে কৃষাণের মুখে-
কয়েক বিঘা নির্মল হাসি ফোঁটাতে পারে।
তোমায় এমন একটি চুমু দিতে চাই,
যে চুমুতে সকল অফিস-আদালত, ব্যাংক,
স্কুল-কলেজ রাষ্ট্রীয়ভাবে বন্ধ ঘোষণা করা হবে।
ডুবে যাবে সব রাজপথ চুমুর গভীরতায়,
তলিয়ে যাবে ট্রেন লাইন, স্থবির হবে-
সকল গতিময়তা অনির্দিষ্ট কালের জন্য।
এমন একটি চুমু দেব তোমায়,
যে চুমুতে বৃষ্টির প্রতিটি ফোঁটা শূলের মত বিঁধবে,
রাজাকারদের কুৎসিত পাষাণ বুকে।
যে চুমুতে পাহাড়ি ঢল নেমে মুছে দিয়ে যাবে,
লাল-সবুজ পতাকায় ৪২ বছর লেগে থাকা,
৩০ লাখ শহীদের শুকিয়ে যাওয়া লাল রক্ত।
যে চুমু আমার ধর্ষিতা বোনের গায়ে জড়াবে,
জুঁই ফুলের গন্ধ মাখা ভ্রাতৃত্বের চাদর।
আমি তোমায় সে চুমু দেব এই বর্ষায়।
প্রিয়তমা , তোমায় একটি চুমু দেব-
গ্রীষ্মকালীন চুমু নয়, বর্ষাকালীন চুমু।

