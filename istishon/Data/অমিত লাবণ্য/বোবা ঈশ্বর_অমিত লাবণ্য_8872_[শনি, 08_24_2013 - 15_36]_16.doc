বোবা ঈশ্বর


 অদেখা ঈশ্বর এর জন্য প্রাণ দিয়েছি কত
আমি কি নাস্তিক শালা পাগল তোর মত?
৫ বছরের শিশু কন্যা ধর্ষিত যে হলে
বোবা ঈশ্বর ভোগের প্রসাদ বসে বসে গিলে।
তবুও আমি আস্তিক বড়, পরকালের ভয়ে
ঈশ্বর বাবা রাজার হালে থাকে খাটে শুয়ে।
অনিতার মেঝ ছেলে, ধুঁকছে বড্ড রোগে,
ঈশ্বরের কাছে অনিতা, পুত্রকে ভিখ মাগে।
চোখের সামনে ঈশ্বর আছে, ডাক্তার এমবিবিএস
তাতে মায়ের মন ভরেনা মেটেনা তার খায়েশ।
মন্দিরেতে পাঠার মানত করে কালী পুজায়,
ছেলে তাহার মরেই গেল, ধুকেই যন্ত্রনায়।

