শাহবাগ প্রজনন চত্বর 


কিছু নরকীট শাহবাগ প্রজন্ম চত্বর কে নিয়ে ব্যাঙ্গ করে পেজ খুলেছিলো "শাহবাগ প্রজনন চত্বর" নামে। তারা যে কতবড় পশু তারা নিজেও বুঝতে পারেনা। তাদের পেজ এর নামের উত্তরে তাই এই কবিতা টা লিখেছিলাম ফেব্রুয়ারি মাসে। 
হ্যা এটা শাহবাগ প্রজনন চত্বর
যেখানে প্রজনন হয়েছে লাখ বিপ্লবী তরুণের
এখানে প্রজনন হয়েছে সংগ্রামী চেতনার
হয়েছে লাখো চোখে স্বপ্নের প্রজনন
এখানে প্রজনন হয়েছে লাখো ডেসিবেল শব্দে
একটাই শ্লোগান "রাজাকারের ফাঁসি চাই"
মায়ের মনের ভয় কেটে গেছে এখন
প্রজনন হয়েছে ছেলেকে যুদ্ধে পাঠানোর সাহস
এখানে প্রজনন হয়েছে কিছু মানুষরূপি
পশুর মনে মৃত্যুর তীব্র আতংক আর হাহাকার
প্রজনন হয়েছে ৭১ এর মুক্তিযোদ্ধার স্টেনগান
গ্রেনেড, বোমা, মর্টার, এর গগনবিদারী চিৎকার
প্রজনন হয়েছে এক নতুন বাংলাদেশের
যেখানে ঠাই নাই কোন রাজাকারের
এখানে আসলেই প্রজনন হয়েছে-
আমার তোমার ভাই সালাম,শফিক,জব্বার
এখানে প্রজনন হয়েছে জাতির পরিচয়
তোমার আমার ঠিকানা পদ্মা মেঘনা যমুনা
এখানে প্রজনন হয়েছে জয় বাংলা বাংলার জয়
লড়াকু জাতি বাঙালি কভু মাথা নোয়াবার নয়

