মাদকাসক্ত এক কবি


কবিতা আমার প্রতিদিনকার পেথিড্রিন,
সান্ধ্যকালীন পানাহারে ফেনসিডিল এর
শিশি।
কবিতা আমার শিরায় শিরায় নিকোটিন,
পঙক্তিদেরকে সাথী করে গাঁজার ধোয়ায়
মিশি।
মুঠোফোনে ফাহমিদা'র ডাকের অপেক্ষা-
কবিতা,
ষাটোর্ধ বৃদ্ধের ছড়ির মত আমার কবিতা।
কবিতা আমার প্রতিরাতে রোজেরেমের
পাতা।
আমি জানি, কবিতার অন্ত্যমিলে হৃদয়
আমার গাঁথা।
কবিতা আমার হলুদ পাঞ্জাবী,নীল জিন্স-
রাজপথে রোদের তীব্রতায় ক্লান্ত অলস
পদচারনা।
আমার কবিতা- শালিনী, অনিন্দিতার
অনাকাঙ্খিত স্মৃতি;
নোটবুকের পাতায় গেঁথে রাখা প্রতিটা
অক্ষর।
কবিতা আমার ডাল-ভাত, শুকনো লংকা
আর হিমশীতল পানির বোতল।
কলাশ্রী আর পূরবী রাগের মত প্রিয়-
কবিতা;
ত্রিতাল কিংবা কাহারবা আমার কবিতা।
কবিতা-আমার বড় প্রিয় বারুদ আখির
নারী।
কবিতা-প্রথম দেখায় আঁখির শরীরে
নীলরঙা শাড়ি।

