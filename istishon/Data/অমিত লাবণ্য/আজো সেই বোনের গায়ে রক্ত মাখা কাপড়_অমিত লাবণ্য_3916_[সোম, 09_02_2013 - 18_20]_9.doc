আজো সেই বোনের গায়ে রক্ত মাখা কাপড়


 গল্পের চরিত্রঃ শমি(বোন), মুহিত(ভাই, বিশিষ্ট চুশিল ও চিন্তাবিদ),কবির
মূল গল্পঃ ভাইয়া ভাইয়া......... বলে গোঙানির আওয়াজ টা কানে আসতেই মনিটর থেকে চোখ সরিয়ে নিলো মুহিত। অজানা আতংকে সে দৌড় দিলো দরজার উদ্দেশে।দরজা খুলে দেখ অর্ধনগ্ন, রক্তাক্ত, এলোমেলো চুলে একটি মেয়ে দেয়ালে হেলান দিয়ে বসে আছে।মেয়েটি আর কেউ নয়, তারই আদরের ছোট বোন। মাটিতে বসে পড়ল মুহিত। বোনকে জিজ্ঞেস করলো ঘটনা। শমি চিৎকার করে বলল-"ভাইয়া আমাকে বাচাও ভাইয়া,ঐ রাজাকারের দালালরা আমাকে নির্যাতন করেছে। তুমি ওদের শাস্তি দাও ভাইয়া। ভাইয়া আমাকে হাসপাতাল নিয়ে চল ভাইয়া।" হঠাৎ করে যেন কি হল মুহিতের। পাগলা কুকুরের মত চিৎকার করে বল্ল,"কোন কুত্তার বাচ্চারা তোর এরকম অবস্থা করেছে? বল, একবার তাদের নাম বল।"
-ভাইয়া ওরা রাজাকারদের বাঁচাতে চায়। আমি তাদের বিরুদ্ধে কথা বলেছিলাম, আমি তাদের বিরুদ্ধে কলম তুলেছিলাম। তাই তারা আজ আমাকে নির্মম ভাবে ধর্ষণ করলো।
মুখ পাংশু হয়ে গেল মুহিতের। সে বলল-
"তুই কি করে বুঝলি ওরাই তারা? আমার মনে হয় ওরা আওয়ামীলীগ এর লোক। ইচ্ছা করে এসব করেছে। "
-কি বলছ ভাইয়া? আমি জানি ওরাই।
-ওদের কি দোষ? তুই এরকমভাবে বাইরে ঘুরিস কেন? বোরখা পড়ে ঘুরতে পারিস না?
-ভাইয়া তোমার দোহাই লাগে, এরকম করে বইলো না, তুমি ওদের বিচার করার ব্যাবস্থা কর।
-এহ!!! আমার তো খেয়ে দেয়ে আর কাজ নাই। এখন গিয়ে আমি বাইরে চিল্লা ফাল্লা করবো, না? দাড়া আমি একটু আসি।তুই ঘরের ভিতরে আয়।
-কোথায় যাচ্ছ ভাইয়া?সবাইকে ফেসবুক এ জানিয়ে দাও তোমার বোনের কি হাল করেছে ওরা। সবাইকে বল প্রতিবাদ করতে।
-আজকে দুরন্ত রাজশাহির খেলা। খেলা নিয়ে একটা স্ট্যাটাস দিয়ে নেই। এখন এসব প্রতিবাদ কইরা লাভ নাই।
-!!!!! তুমি আমার ভাইয়া!!!! আমরা কি একি মায়ের গর্ভের!!!!আমার বিশ্বাস করতে কষ্ট করছে।
-আরে যাহ!!! তোরে কে কোথায় নির্যাতন করেছে তার কি কোনো প্রমান আছে? কোনো সাক্ষি আছে? এটা আওয়ামীলীগ এর ষড়যন্ত্র। এসব তুই বুঝবিনা। আর দেশে কি আর বিচার চাওয়ার কিছু নাই?
-মানে???? এসব কি বলছ ভাইয়া?
-বিশ্বজিৎ হত্যা হলো, হলমার্ক কেলেঙ্কারি হল, এসবের কোনো প্রতিবাদ নাই আর এখন আসছে উনি উনার ধর্ষণের বিচার চাইতে!! যতসব ফাউল।
শমির তখন লজ্জায় ঘৃণায় মনে হচ্ছিল আত্মহত্যা করে ফেলে। নিজের ভাই কেমন করে এরকম ভাবে কথা বলে সে বুঝতে পারছিলোনা।
মুহিত আবার বলে উথে-"ঘরে আয়, মাকে বলছি ওষুধ লাগিয়ে দিতে। এসব ভুলে যা। এসব সরকারের চাল। নিজেদের ব্যারথতা ঢাকার জন্য তোকে দিয়ে এই ধর্ষণের নাটক সাজিয়েছে।ভুলে যা এসব।"
অপরদিকে সারা এলাকার মানুষ জানাজানি হয়ে গেলো।তারা লাঠি-সোটা নিয়ে রাস্তায় নেমে এলো। মুহিত তাদের একজন কে ডেকে বলল কি শুরু করেছ? সাগর-রুনি হত্যার বিচার এর সময় কই ছিলা? হলমার্ক বিচার এর সময় কই ছিলা...... কথা শেষ করতে পারেনি মুহিত, এরই মাঝে জয় বাংলা বলে এক যুবক প্রচণ্ড এক থাপ্পর দিলো মুহিতের গালে। আশে পাশের সবাই শ্লোগান ধরল-" তুই কুলাঙ্গার, তুই কুলাঙ্গার"
সেই বোনটি আজো তার রক্ত মাখা কাপড় ছাড়েনি, আজো তার চুল আঁচড়ায়নি। কারন সে জানে যদি সে তার কাপড় বদলায়, তার চুল আঁচড়ায়, তার রক্তমাখা দেহ পরিষ্কার করে তাহলে তার ভাই এসব অস্বীকার করবে। বলবে -"এতো আগের ঘটনা এখন কি আর মনে আছে? আমি তো নিজ চোখে ধর্ষণ হতে দেখিনাই। কি প্রমান আছে?" বোনটি এখনো অপেক্ষায় আছে, তার ধর্ষণ কারীদের বিচার হবে, হবেই হবে। কিছু কুলাঙ্গার না করলেও তার বাঙালি ভাইয়েরা করবে এই অন্যায়ের বিচার।

