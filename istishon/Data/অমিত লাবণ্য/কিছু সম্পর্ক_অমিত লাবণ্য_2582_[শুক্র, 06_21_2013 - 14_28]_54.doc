কিছু সম্পর্ক


কিছু সম্পর্ক-নকশীকাথার কারু, শেয়ালডাঙ্গার মাঠ।
আবেগের বিস্তীর্ণ জলরাশি, যার গভীরতা-
প্রতিধ্বনি দ্বারা মাপা সম্ভব হয়না।
কিছু সম্পর্ক-ধোঁয়া উঠা ভাতের মাঝে একচামচ ঘি,
অবাধ্য তুরন বিলের বর্ষাকালীন রুপ।
'ভাইয়া...ভাইয়া' ডেকে, দৌড়ে আসা ছোট
বোনের নুপুরের ঝঙ্কারের মত মিস্টি কিছু সম্পর্ক।
কিছু সম্পর্ক নাইট্রোজেন বন্ধন এর মত দৃঢ়।
কিছু সম্পর্ক প্রথম সিগারেটের মত।দেহ ছাই হলেও,
স্মৃতিরা ধোঁয়াটে হয়ে জড়িয়ে থাকে স্বত্বায়।
প্রেমিকার প্রথম আলিঙ্গন, প্রথম নিবিড় চুমুর মত
কিছু সম্পর্ক মস্তিষ্ক কোটরে বাসা বেঁধে ফেলে।
বহু বছর পর খুঁজে পাওয়া সন্তানকে মায়ের বুকে
জড়িয়ে ধরার উষ্ণতার মত হয় কিছু সম্পর্ক।
আযানের ধ্বনির মত পবিত্র কিছু সম্পর্কের সুর,
শঙ্খ-ঘন্টা-উলুধ্বনির মত একাগ্র সুমধুর।
স্রদ্ধা-বিস্বাস-ভালোবাসা কে প্রবলভাবে জড়িয়ে
কিছু সম্পর্কের পবিত্র অভিধান রচিত হয়,
বড্ড মিস্টি হয় সেসব প্রিয় সম্পর্কগুলো-
যেগুলো শুধু সংখ্যারেখার ডানদিক চেনে-অন্যকিছু নয়

