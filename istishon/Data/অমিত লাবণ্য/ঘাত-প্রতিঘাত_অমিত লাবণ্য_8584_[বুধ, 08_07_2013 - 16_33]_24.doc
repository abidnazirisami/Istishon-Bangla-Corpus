ঘাত-প্রতিঘাত


 কবিরা কারো ঢিলের আঘাতে
কখনো পাটকেল ছুড়েনা।
তার বদলে, কয়েক পঙক্তি কবিতা-
ছুড়ে মারে মিত্রের দিকে।
কবিরা শত্রুকে মিত্র বলতেই ভালবাসে।
কবিরা ঘাতকের বুলেটের বিপরীতে,
মুক্তোর দানার মত অক্ষর ফিরিয়ে দেয়,
নিবিড় অন্ধকারেও জ্বলজ্বল করতে থাকে,
সকল মলিন মর্ম মুছায়ে।
কবির মিত্রেরা তাকে ভয় দেখায়,
শোনায় হিটলার, লাদেনের প্রাণঘাতী
ভয়ংকর রক্ত নেশার গল্প-কাহিনী।
বিনিময়ে কবিরা মিত্রদের শোনায়-
"বনলতা সেন" এবং "নির্ঝরের স্বপ্নভঙ্গ"।
ওরা কবিদের লাল লাল রক্ত দেখায়,
আর কবিরা তাদের হাতে তুলে দেয়,
কৃষ্ণচূড়ার প্রিয় লাল রঙ। 
উৎসর্গঃ সৈয়দ গোলাম শহিদ

