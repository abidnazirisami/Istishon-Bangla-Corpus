মেয়ে, তুমি ভয় পাচ্ছো কেন_


 মেয়ে, তুমি ভয় পাচ্ছো কেন?
আমার হাতে ছুরি-বোমা-বন্দুক নেই।
চেয়ে দেখ হাত ভর্তি শিউলী ফুল।
গন্ধ নেবে? এসো, কাছে এসো...
এই মেয়ে, ভয় পাচ্ছো কেন?
আমি অজগর নই; আষ্টেপৃষ্ঠে জড়াবোনা।
চেয়ে দেখো, এই বুকে তোমার প্রতিমা।
আসবে বুকে? এসো, বুকে এসো...
মেয়ে, তুমি বড্ড বেশি ভয় পাচ্ছো-
আমার দৃষ্টি নেকড়ের মত প্রাণঘাতী নয়
চেয়ে দেখো দু'চোখে শ্রাবণ মাখা মায়া।
মায়ায় ভিজবে? এসো, চলো ভিজি দু'জন।
মেয়ে, তুমি ভয় পাচ্ছো আবার?
আমার রাজ্যে আজ রাতে আগুন জলেনি।
চেয়ে দেখো লাখো জোনাকির স্রোত।
স্রোতে ভাসবে? এসো, হাত ধরে ভেসে যাই...
এই মেয়ে, তুমি কাঁদছো কেন?
তোমার কান্না দেখার সাহস আমার নেই।
চেয়ে দেখো নগরীর স্ট্রীট লাইটগুলো নিভে গেছে।
দেখবে চেয়ে? এসো, চেয়ে দেখো...

