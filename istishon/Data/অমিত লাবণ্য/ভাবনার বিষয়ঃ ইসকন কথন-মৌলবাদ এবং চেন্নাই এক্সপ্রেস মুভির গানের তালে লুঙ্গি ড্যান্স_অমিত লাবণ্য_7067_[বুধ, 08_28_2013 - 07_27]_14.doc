ভাবনার বিষয়ঃ ইসকন কথন-মৌলবাদ এবং চেন্নাই এক্সপ্রেস মুভির গানের তালে লুঙ্গি ড্যান্স


কিছুদিন আগে সিলেট ইসকনের মন্দিরে গিয়েছিলাম। না, শ্রীকৃষ্ণের কাছে কিছু চাওয়ার উদ্দেশ্যে নয়। অন্য একটা কাজে। তো সেখানে একজন মহারাজ বক্তৃতা দিচ্ছিলেন-
"আমরা ভোক্তা নই। ভোক্তা হলেন ভগবান শ্রীকৃষ্ণ। আমরা হলাম ভোগ্য। আমাদের যা কিছুই আছে সব কিছু ভগবান শ্রীকৃষ্ণের। তাই ভোগের আশা ত্যাগ করে নিজেকে ঈশ্বরের ভোগ রুপে সমর্পণ করুন"
যে লোকটি বুলিগুলো আওড়াচ্ছিলো, তার ঘরে অন্নের অভাব নেই, বস্ত্রের অভাব নেই। অতি গরমে কস্ট থেকে পরিত্রান পাওয়ার জন্য লাগানো আছে দামী এয়ারকন্ডিশন। আছে গাড়ি, ব্যাঙ্ক-ব্যালেন্স। অথচ তন্ময় হয়ে যে লোকগুলো তার বক্তৃতা শুনছিলো তাদের মধ্যে অনেককে দেখে অনুমান করলাম এরা যদি এই সময়টা অযথা এখানে ব্যয় না করে কাজ করতো তাহলে ছেলে মেয়েদের মুখে দু'টো বেশি ভাত দিতে পারতো, এক টুকরো মাছ বেশি দিতে পারতো। এই হল ধর্ম প্রচারক দের ভোক্তা-ভোগ্যের সমীকরন।
একটু পর শুরু হল প্রশ্নোত্তর পর্ব। সেখানে একজন লোক অসাধারন একটি প্রশ্ন করলেন-" মহারাজ, মানুষের সঙ্খ্যা দিন দিন বাড়ছে, অপরদিকে গাছপালার সংখ্যা দিনে দিনে কমছে। তাহলে কি গাছগুলো পরবর্তী জন্ম নিয়ে মানুষরুপে জন্মাচ্ছে?"
কি উত্তর আসে দেখার অপেক্ষায় রইলাম। দেখলাম, ফ্যানের অতি বাতাসেও মহারাজের ঘাম বের হচ্ছে। রাগান্বিত মুখে তিনি উত্তর দিলেন,
"আসলে গাছ থেকে সরাসরি মানুষ হওয়া যায়না। মানুষ হয়ে জন্মগ্রহন করার প্রসিডিউর অনেক লম্বা। এক জন্মে মানুষ এক পাপের জন্য পরবর্তী জন্মে সেই পশু হয়ে জন্মায়। যেমন কেউ যদি তামাক খায় তাহলে সে পরবর্তী জন্মে শুকর হয়ে জন্মায়।"
আমার মাথায় প্রশ্ন হল, যে মানুষটা তামাক খায়, চুরি করে, খুন করে এবং অনেক অপরাধ সংঘটিত করে তারা পরবর্তী জন্মে কি হয়ে জন্ম নেবে?
অতঃপর অনুষ্ঠান শেষে একদল ভক্তব্রিন্দ প্রসাদের লোভে তড়িঘড়ি ছুটাছুটি শুরু করলো। প্রচন্ড খিদা লেগেছিলো, তারপরেও যেতে ইচ্ছে করেনি। সবাইকে জন্মাষ্টমী'র শুভেচ্ছা। চেন্নাই এক্সপ্রেসের গানের তালে তালে নৃত্য করে শ্রীকৃষ্ণের জন্মদিন পালন করুন।
হিন্দু ধর্মীয় মৌলবাদে আরেকটি গোষ্ঠী কি আমরা কয়েকবছরের মধ্যেই মৌলবাদীদের শিখরে দেখব?
ইসকন নিয়ে পরবর্তীতে ধারাবাহিকভাবে প্রবন্ধ উপস্থাপন করার ইচ্ছে আছে। মন্তব্য দিয়ে উৎসাহিত করলে খুশি হব।

