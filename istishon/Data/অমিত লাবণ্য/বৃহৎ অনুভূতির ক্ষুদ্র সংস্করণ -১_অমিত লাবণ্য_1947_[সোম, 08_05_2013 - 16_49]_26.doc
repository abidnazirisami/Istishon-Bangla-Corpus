বৃহৎ অনুভূতির ক্ষুদ্র সংস্করণ -১


 #
বিকেলের ছাদে কেউ একা কাঁদে,
কেউ হাঁটে রোদ মেখে উড়নায়।
কেউ শত অবহেলা, ভুলে গিয়ে প্রতিদিন;
আনমনে তব পথ পানে চায়।
#
বারবার কড়া নাড়তে গিয়ে ফিরে আসি তোর দরজায়
বারবার ডাকতে গিয়েও গলা করে ফেলি নীচু।
কতবার যে ঘুরিয়েছিলাম মুখ, হেঁটে তোর পিছু পিছু। 
#
তোমার মনে রঙ লেগেছে,
আমার মনে লাগলো কই?
বাসন্তী বিভা ছড়ায়ে দিয়ে,
হেথায় আমি একলা রই। 
#
ভাল থেকো চাঁদ-রাতের আকাশে,
সন্ধ্যে হলে তোমায় নাহয় ডেকে নেব।
ভাল থেকো ফুল-রক্তলাল শিমুল,
তোমায় ছুঁতে ইচ্ছে হলে হাত বাড়াবো।
#
তোমায় ছুঁতে পারিনা-আমি পাতক বলে।
নোনা জলে তৃষ্ণা মেটাতে পারিনা-আমি চাতক বলে।
#
এসো এসো ঢেউ
করে যাও খেলা
ভেঙ্গে যাও পাড়
করে অবহেলা।
উৎসর্গঃ বিন্তী সরোবর

