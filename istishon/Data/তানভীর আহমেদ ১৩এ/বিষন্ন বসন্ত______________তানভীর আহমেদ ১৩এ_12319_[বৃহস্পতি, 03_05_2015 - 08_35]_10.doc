বিষন্ন বসন্ত_____________


রোদ কমে গেলে পুরনো বট গাছটার কাছে গেলো মেয়েটি। গাছের ডালগুলো নেমে এসেছে। পাতার সবুজ ঢাকা পড়েছে বহুদিনের ধূলোয়। গাছটায় হেলান দিয়ে মেয়েটি তাকালো উপরের দিকে। বাতাসে গাছের পাতাগুলো অল্প অল্প দুলছে। ও এখানে দাঁড়িয়ে কেন, ভাবলো মেয়েটা বিস্ময়ে। ঠিক তখনি কোকিল ডাকলো। এখন কী মাস? ভাবনাটা থমকে দাঁড়ালো। বসন্ত? অবাক হলো ও। মনে মনে গুনতে লাগলো মাসগুলো। মিলিয়ে দেখলো কয়েকবার। বসন্তও প্রায় শেষ হয়ে এসেছে! বাতাসে ডালগুলো কাঁপছে। ভাবনার পুরনো জায়গাটা ফিরে এলো আবার। এখানে কেন ও!? আবার অবাক হবার পালা। দূরে কি সেই কোকিল ডেকে উঠলো, সন্ধ্যেবেলায়? 

