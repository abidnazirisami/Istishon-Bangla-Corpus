পোট্রেট


ঈশ্বরও পোট্রেট সৃষ্টি করেন;
এই যে আমরা – প্রকৃতি ও মানুষ, যুগপৎ
- ঈশ্বরেরই পোট্রেট।
আসলে যারাই সৃষ্টি করেন তারাই গড়েন পোট্রেট।
কিন্তু কোন পোট্রেট নির্মাণ করতে বসিনি আমি;
মূলত ওটা আমার পেশা নয়,
এমনকি নয় – ওই যে অনেকে বড়াই করে
ভারিক্কি চালে বলেন – নেশাও।
অথচ প্রহরগুলো বড্ড দীর্ঘ আর একঘেয়ে;
এবং তখন নীল বেদনায় কুঁকড়ে যেতে যেতে ভাবি,
একটা পোট্রেট সৃষ্টির কাজে হাত দিলে
বরং ক্ষতি ছিলো না কোন!

