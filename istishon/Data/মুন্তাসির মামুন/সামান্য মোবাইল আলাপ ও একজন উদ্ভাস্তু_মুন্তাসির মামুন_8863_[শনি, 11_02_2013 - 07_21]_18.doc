সামান্য মোবাইল আলাপ ও একজন উদ্ভাস্তু


-- হ্যালো ভাইয়া কেমন আছো ?
হুম ভালো , তুই কেমন আছিস ?
-- কে আপনি । আমার ভাইয়ার ফোন কেন রিচিভ করলেন !
আপনি কে ? অপরিচিত নাম্বারে ফোন করে পরিচিত মানুষ খুজেন !!
-- এইটা তো আমার ভাইয়ার ফোন ।
কে আপনার ভাই ?
-- আজিব !!! আপনি কি তুহিন ভাইয়ার রুমমেট ?
দেখুন এইখানে তুহিন তো দূরে থাক “ত” অদ্যক্ষরের কোন মানব থাকে না ।
কোন রকম পূর্বাভাস ছাড়া ফোনটা কেটে গেল । সুন্দর কণ্ঠের মেয়ে । এইরকম কণ্ঠের মেয়েদের সাথে কথা বললে যে কারো মন ভালো হয়ে যাবে । এই মেয়ে যদি কখনও প্রধানমন্ত্রী হয় তাহলে সংলাপ করার জন্য কাউরে ফোন দিলে রাজি না হওয়ার কোন সমস্যা থাকবে না ।
আবার ফোনটা বেজে উঠল । হ্যালো বলার আগেই কিন্নর কণ্ঠ বলে উঠল “দুঃখিত আমার আসলে নাম্বার ভুল হইছে” ।
আমি এখনও বুঝতে পারছি না আমি কি “ আপনার ডায়ালকৃত নাম্বারে এই মুহূর্তে সংযোগ দেওয়া সম্ভব হচ্ছে না” এই টাইপের কোন যন্ত্রের মুখস্ত বাণী শুনছি কিনা !
কনফিউশন দূর হল মেয়েটির পাল্টা প্রশ্নে জিজ্ঞেস করল কি করেন আপনি ?
আমি কিছু করিনা । কিছু করব এই আশায় আছি এখনও ।
না মানে মানুষ তো কিছু না কিছু করে বেঁচে থাকে, আপনি কি করেন ।
আমি উদ্ভাস্তু টাইপের মানুষ । বন্ধুদের বাসায় থাকি , রাস্তায় রাস্তায় ঘুরি । এইই করে বেঁচে আছি ।
একসাথে অনেকগুলো কাচের চুড়ি ভাঙ্গার আওয়াজ , না , মেয়েটা হাসতেছে । কেন হাসতেছে বুঝতে পারছি না । না বুঝায় ভালো । অতি মাত্রায় সুন্দর কিছু যত গোপন থাকবে ততো আনন্দ ।
আমাকে এখন খােদ্যর সন্ধানে যেতে হবে । কাল সকাল থেকে আজ অবধি পেটে কিচ্ছু পরেনি । মোবাইলে রস আলাপ করলে আমার পেট ভরবে না । পেট ভরা থাকলে তখন রসের সাথে মালায় ও থাকে তখন রসমালায় আলাপ করা যায় । খালি পেটে হাওয়ায় মিঠায় আলাপ হয় । স্বাদ লাগে কিন্তু ফিলিংস হয় না আবার ফিলিংস হলে স্বাদ লাগে না । 

