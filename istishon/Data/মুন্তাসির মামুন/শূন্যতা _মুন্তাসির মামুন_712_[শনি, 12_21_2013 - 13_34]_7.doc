শূন্যতা 


 অতনু এখনও বাসায় ফেরেনি । রাত এগারটা বেজে গেছে । আনিস সাহেব এখনও খাওয়ার টেবিলে বসে আছেন । তিনি বার বার ঘড়ির দিকে তাকাচ্ছেন । যতবারই তিনি ঘড়ির দিকে তাকাচ্ছেন ততবারই তার মেরুদণ্ড দিয়ে শিতল বাতাস বয়ে যাচ্ছে । এমন কেন হচ্ছে তিনি বুঝতে পারছেন না । আনিস সাহেবের যখন টেনশন বাড়তে থাকে তখন তার মেরুদণ্ড দিয়ে শিতল বাতাস বয়ে যাওয়া ও বেড়ে যেতে থাকে । একবার তার অফিসের ক্যাশ থেকে বিশ হাজার টাকা উধাও হয়ে গেছে । যদিও উনি ক্যাশ কাউনটার থেকে দূরে বসেন তারপর ও কেন যানি তার মেরুদণ্ড দিয়ে শিতল হাওয়া বয়ে যেতে লাগল । সেদিন ছিল এক ভয়ানক অবস্থা । কেউ যখন তার সামনে আসত তার মনে হত টাকাটা তিনি চুরি করেছেন এখন তাকে টাকার কথা জিজ্ঞেস করা হবে । তার চেহারাটা চোরের মত হয়ে যেত ।
আনিস সাহেব আবার ঘড়ির দিকে তাকালেন । বারোটা ছুই ছুই করছে ঘড়ির কাটা । এবার আর মেরুদণ্ড দিয়ে শিতল বাতাস না ঝড়ো বাতাস বইতে শুরু করল । তিনি ছেলের থেকে ও বেশি চিন্তা করছেন তার মেয়ের জন্য । বড়লোক পরিবারে মেয়ের বিয়ে ঠিক । এখন যদি মেয়ের ভাইয়ের কোন কেলেঙ্কারি ঘটে তাহলে তো এই বিয়ে ভাঙবে তো ভাঙবে ভবিষ্যতে কোন ভালো ঘরে বিয়ে হয় কিনা তাই সন্দেহ । অতনু বখাটে হয়ে গেছে । রাতে মদ খেয়ে বাসায় ফিরে । আনিস সাহেব অনেক বার বুঝিয়েছেন অন্তত আলপনার বিয়ে অবধি যেন সে ভালো থাকে । একমাত্র ছেলে কে তিনি এখন পরিত্যাগ ও করতে পারছেন না ।
রাহেলা ঘুমাচ্ছে । ঘুমন্ত মানুষকে খুব অসহায় লাগে । রাহেলা সবসময় অসহায় । ছোট মেয়ে আলপনার জন্মের সময় রাহেলা প্যারালাইজড হয়ে যায় । দুই ছেলেমেয়ের কেউই তার ঘরে খুব আসে না । যে মেয়ে আলপনার জন্য এমন হল সেই মনে হয় একটু বেশি ঘৃণা করে ।
আলপনার বড়লোক ছেলে পছন্দ না । আনিস সাহেব চেষ্টা করতেছেন এই ছেলের সাথেই যেন আলপনার বিয়ে হউক । আলপনার পছন্দ ভবঘুরে ছেলেদের । সব ভবঘুরে না । অয়নের মত ভবঘুরে । অয়ন কে ভালোবাসার মত কিছু নেই । কিছু নেই টাইপের মানুষদের বেশি ভালবাসতে ইচ্ছে করে । অয়ন আর আলপনা এক সাথেই পড়ত । একদিন দুপর বেলা ক্লাস শেষ করে বাসায় আসার সময় দেখে অয়ন রাস্তার পাশে টোকায়দের সাথে ভাত খাচ্ছে । ক্লাসে কখনও অয়নের সাথে আলপনা কথা বলেনি । তাই অয়নের সাথে কথা বলতে ইতস্ত লাগছে ।
ভাত খাবেন ?
হঠাৎ অয়নের এমন প্রশ্নে বিস্মিত হয়ে গেছে আলপনা । যতটুকু বিস্মিত হয়েছে তার থেকে ও বেশি ঘৃণা লাগছে । আমি কেন তোর মত টোকায়ের সাথে ভাত খাব । মনে মনে কথাটা বললে ও হাসি দিয়ে বলল না । না বলেই হাটা শুরু করল আলপনা ।
এইযে দাঁড়ান । এক সাথেই যাই । আমার বাসা আপনার বাসার সাথেই ।
তখন থেকেই অয়নের সাথে আলপনার পরিচয় । পরিচয় থেকে ভালো লাগা আর ভালো লাগা থেকে ভালোবাসা ।
আলপনা ঠিক করে রেখেছে কাল সূর্য উঠার আগেই বাসা থেকে বের হয়ে অয়নের মেসে যাবে । সেইখান থেকে কাজি অফিস । অয়ন খুব ভীতু, প্রথমে রাজি হবে না । আলপনা ঠিক করে রেখেছে যাওয়ার সময় একটা বিষের শিশি নিয়ে যাবে । অয়ন রাজি না হলে সে আর এই বাসায় আসবে না ।
সকাল থেকে আনিস সাহেবের বাড়িতে নীরবতা । বাসায় রাহেলা একা । পৃথিবী নিয়ে তার কোন মাথাব্যাথা নেই । তার মাথাব্যাথা কেন এখনও তার সকালের খাওয়া আসেনি । তিনি জানেন না তার ছোট মেয়ে পালিয়ে গেছে তার বড় ছেলে পুলিশের গুলিতে নিহত হইছে তিনি জানেন না তার স্বামী গৃহহারা হয়ে গেছে । তিনি শুধু আশায় আছেন কেউএকজন তাকে খিচুড়ি এনে দিবে তারপর তিনি পেট ভরে খাবেন ।

