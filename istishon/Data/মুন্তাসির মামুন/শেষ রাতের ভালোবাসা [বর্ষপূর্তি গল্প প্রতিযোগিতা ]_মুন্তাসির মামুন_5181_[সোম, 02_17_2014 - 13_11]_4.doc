শেষ রাতের ভালোবাসা [বর্ষপূর্তি গল্প প্রতিযোগিতা ]


রাত একটা বাজে ঢাকার রাস্তায় মানুষজন খুব একটা থাকে না । যারা থাকে তারা বিশেষ বিশেষ শ্রেণীর মানুষ । আমি কোন বিশেষ শ্রেণীতে পরি না । আমি শুধু মানুষ । এই মানুষ শব্দটির আগে পিছে কোন বিশেষণ নেই ।
সন্ধার পর নিধি ফোন করেছিল তার সাথে দেখা করার জন্য । খুব ইম্পরট্যান্ট । যে সুইচ দিয়ে ফোন কেটে দিয়েছিলাম তা মনে হয় অনেকক্ষণ টিপে ধরে রেখেছিলাম তাই মোবাইলটা বন্ধ হয়ে গেছে । বন্ধ মোবাইলে কল আসে না ।
নিধি মনে হয় অনেকবার কল করেছিল । তার অভ্যাসই এমন । মোবাইল বন্ধ থাকলে ও সে বার বার চেষ্টা করবে । শেষে মোবাইলটা আচাড দিয়ে ভেঙ্গে ফেলবে । কিছুক্ষন পর ভাঙ্গা মোবাইল জোড়া দিয়ে আবার চেষ্টা করবে । নিধির ধারনা তখন বন্ধ মোবাইলেও সংযোগ পায় ।
আজ মনে হয় নিধির মোবাইলে আর জোড়া লাগেনি । জোড়া লাগলে আমার বন্ধ মোবাইলে নিশ্চয় আবার ফোন আসত ।
মোবাইলের সুইচ অন করার সাথে সাথে নিধির এসএমএস । “তুই শেষ” । এত ছোট একটা বাক্য দিয়ে কি বোঝাল । নিধি খুব রেগে গেলে এইরকম ছোট ছোট বাক্য ব্যাবহার করে । নিশ্চয় রাগের মাথায় এসএমএস করেছে । নিধি রাগের মাথায় কাউরে গালাগালি করতে পারে না । কুত্তার বাচ্চারে সংক্ষেপে কুবা বলে । সে অনেক চেষ্টা করে ও নাকি পুরোটা বলতে পারে না ।
আমি এখন বনানি ফ্লাইওভারের উপর বসে আছি । সোডিয়াম লাইটের আলোতে সব গাড়িকে কেমন যেন নতুন নতুন লাগে । ভাঙ্গাচোরা সিএনজিকে ও । ইচ্ছে করলে একটা সিএনজিকে নিয়ে এখন নিধির বাসার সামনে চলে যাওয়া যায় । বাসার সামনে গিয়ে তারে ফোন করে বলব সিএনজির ভাড়া দে । পৃথিবীর সব রাগ অভিমান ভুলে গিয়ে সে আমাকে জড়িয়ে ধরবে । এখন যাওয়া যাবে না । একটা ইম্পরট্যান্ট কাজ বাকি আছে । তারপর ।
আচ্ছা নিধি এখন কি করছে । খুব রাগ করছে । রাগ করলে কিছু কিছু মেয়েকে খুব সুন্দর লাগে । নিধি ওই কিছু কিছু সুন্দরের তালিকায় পরে গেছে । আর আমি সে কিছু ভাগ্যবান মানুষের তালিকায় আছি যারা এমন সুন্দর মানুষ পায় ।
নিধি এখনও ছাদের উপর বসে আছে । আজ সারারাত সে ছাদে থাকবে । আজ তার একটা বিশেষ দিন । কেউ একজন তাকে কথা দিয়েছিল আজ দেখা হবে । সেই কেউ একজনের জন্য আজ আর অপেক্ষা করে লাভ নেই ।
আকাশে আজ সুন্দর পূর্ণিমা । ভরা পূর্ণিমা দেখতে কেমন যেন নেশা নেশা লাগে । এখন নেশার মধ্যে হারিয়ে যাওয়াই ভালো ।
হ্যালো ...............
এত রাতে কেন ফোন দিছ । ফোন রাখ ।
নিধি শোন ...... টুট ......... টুট......
ফোনটা কেটে দেয় নিধি । প্রকাশের উপর এখন রাগ আরও বাড়ছে । যখন আসার তখন খবর নেই এখন শেষ রাতে আসছে ভালোবাসা দেখাতে ।
“নিধি তোমাদের দারোয়ান ঘুমাচ্ছে । ভিতরে দুকতে পারছিনা । গেটটা খুলে দিবা” ।
এসএমএসটা দেখেই নিধি দোড়ে ছাদের কিনারায় যায় । প্রকাশ দাড়িয়ে আছে । হাতে এক গুচ্ছ লাল গোলাপ । গাধাটা ভুলেনি ।
হ্যাপি বার্থ ডে ডিয়ার .........
উইশটা পুরপুরি শেষ করার আগেই প্রকাশকে জড়িয়ে ধরে নিধি ।
এত দেরি করছ কেন । কয়টা বাজে জানো, কিঞ্চিৎ অভিমানের সুরে কথাটা বলল নিধি ।
ফুলের জন্য দেরি হইছে । তাজা ফুল সন্ধ্যায় পাওয়া যায় না । তাজা ফুল শেষ রাতে ফোটে । 
রাত বাড়ছে, ভালবাসার রাত । আকাশে কুয়াশাচ্ছন্ন চাঁদ । চাঁদের আলোয় একজোড়া মানব মানবীর ভালবাসায় সিক্ত হচ্ছে চারিপাশ । শেষ পৃষ্টার ভালবাসার গল্প আজ নাহয় এ পর্যন্তই থাক 
বর্ষপূর্তি গল্প প্রতিযোগিতা

