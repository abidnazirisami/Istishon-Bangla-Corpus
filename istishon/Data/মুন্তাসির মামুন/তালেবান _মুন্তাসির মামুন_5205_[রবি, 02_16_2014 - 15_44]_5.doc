তালেবান 


তাহারা মৌলিক ইসলাম কায়েম করতেছে । তাহারা আধুনিক ইসলামের কারিগর । তাহারা মসজিদে বোমা মেরে ইসলাম কায়েম করে । তাহারা জাল হাদিস আমদনি করে ফতোয়া দেয় । তাহারা নারী নেতৃত্ব হারাম মনে করে, কিন্তু আপোষে সব ঠিক । তাহারা নাস্তিক নিধন করে, কিন্তু নাস্তিকদের বানানো যন্ত্র ব্যাবহার করতে খারাপ লাগে না । তাহাদের চেহারা মানুষের মত হলেও তাহারা আসলে একেকটা জানোয়ার । তার থেকে ও খারাপ ।
তারা দেশ কে ইসলামিক দেশ বানাচ্ছে । তারা এক আজব ইসলাম ধর্মের অবতারণা করছে । আমরা যে ইসলাম মানি, আমাদের যে শান্তির ধর্ম ইসলাম এইটা তাদের পছন্দ না । তারা বোমা মেরে, ককটেল মেরে, গ্রেনেড মেরে, মানুষ হত্যা করে ধর্ম রক্ষা করছে ।
এই দেশ এই মাটি এই পতাকা কেউ আমাদের ভিক্ষা দেয়নায় । মাগনা পাই নাই । রক্তের বিনিময়ে পাইছি । এইটা বাংলাদেশ, গাঢ়লদের আফগানিস্তান-পাকিস্তান না।
তারা আমাদের কি বোঝাতে চাচ্ছে ? তারা বারুদ দিয়ে কি আমাদের শান্তি শিখাচ্ছে !!!
আমার খুব জানতে ইচ্ছে করে তাদের এই ধর্মের শিক্ষা কে দিয়েছে । কে তাদের গুরু । কে ?
তাদের মত আমাদের চিন্তিত থাকতে হয়না মসজিদে গেলে, মন্দিরে গেলে, বাজারে গেলে, অথবা প্রিয়জনের সাথে দেখা করতে গেলেও । আমরা স্বাধীন । আমরা মুক্ত । আমরা বাংলাদেশী ।
আমাদের ছেলেরা টাঙ্কুলাইজার ছাড়া বাঘ শিকার করে । কুমিরের চোয়ালে লাথি মেরে চলে আসে । এই বীরের জাতি ক্যামনে তালেবানের কথায় ভীত হয় । যে তালেবানকে অন্যরা ড্রোন দিয়ে পাকডাও করে সেই ড্রোন আমরাই তৈরি করি । 
মেয়েটি তার প্রিয়তমর জন্য নিশ্চিন্তে বেইলি রোডে অপেক্ষা করুক । রিকশার হুড তুলে বৃষ্টি তে ভিজুক নব বিবাহিতরা। শহিদ মিনারের প্রভাতফেরীতে পরিবারের সবাই এক সাথে যাক । ছেলেটি অভিমান নিয়ে বসে থাকুক সংসদের সামনে বালিকার জন্য । খুনসুটি করতে করতে সারা বিকেল কেটে যাক বইমেলায় । প্রেমিক যুগল আজও হাত ধরে, হাটুক, সারা জীবন হাটুক এক সাথে। 
আমি এখনও মগবাজার জ্যামে দুই ঘন্টা বসে থাকতে রাজী। আমি সারা রাত লোডশেডিং এ ঘামতে রাজী। আমি ওয়াসার ময়লা পানি এক ঢোকে খেতে রাজী। আমি রাত বারো টা পর্যন্ত টিএসসি'র সোডিয়াম লাইটে বসে থাকতে চাই। তবুও আমি তাদের হাতে দেশ যাক তা চাই না । আমি সব মাথা পেতে নিবো তবুও আমি স্বাধীন দেশে বেঁচে থাকতে চাই । আমি স্বাধীন বাংলাদেশে থাকতে চাই ।
আমরা এমন দেশ চাই না যেখানে একজনের অপরাধের জন্য আরও পনের জন শিকার হবে । আমরা সভ্য দেশ চাই আমরা ওদের মত অসভ্য হতে চাই না ।
তালেবান সামলানো কোন ব্যাপার না এই দেশের মানুষের । তার আগে সামলাতে হবে এই দেশের জঙ্গিদের ।
প্রিয় বাংলাদেশ ভালো থেক, আজকের মত আগামি দিন ও । 

