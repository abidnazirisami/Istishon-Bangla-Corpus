আমার আমি


আমি সবসময় চেষ্টা করি আমার জীবনটাকে উপভোগ করতে । থাকুকনা এক বুক কষ্ট , বেদনা । ওইগুলি জমা থাকুক মনের গহিনে । যেখানে ওইগুলার জন্য আলাদা জগত রয়েছে । ওরা ওদের জগতে স্বাধীন নিভৃতচারী । ওদের কোন অধিকার নেই আমার সুখের রাজ্যে এসে হামলা করার ।
আগে একদমই চোখের জল আসত না । এখন কেন জানি খুব অল্পতেই কাদি । কাদতে ইচ্ছে করে না । খুব চেপে রাখি চোখের জলকে । তাতে কি বাঁধভাঙ্গা ঢেউ কে আটকানো যায় ?
কেন এমন হয় ? হাসতে হাসতে ও চোখের জল ফেলে দিই । আগেতো ছিলাম না এমন । কি এমন হল যে আমার এত পরিবত্তন । খুব বেশি পেয়ে গেছি এই কারণে নাকি খুব বেশি হারিয়ে ফেলেছি এই কারণে ।
আমি কখন খুব বেশি মানসিক চাপ সহ্য করতে পারি না । এইটা কমানোর জন্য প্রথম যে কাজটা করি তা হল হাতের কাছে যা পাই তা পড়া শুরু করি , ফুল ভলিউমে গান শুনি । আমার কক্ষপথে ঘুরি । একা একা । আমি জানি আমার যখন খুব কষ্টের সময় তখন জগতের অনেক মানুষ আছে যারা আনন্দে আনন্দ উদযাপন করে । আমি তখন সেই দলে ভিড়ে যাই । তাদের সাথে আমার দুঃখ গুলো মিশিয়ে দিই । আমি জানি আমার অল্প কষ্ট গুলো অনেক সুখের ভিড়ে হারিয়ে যাবে । আকুপাংচার । এখন আর আগের মত অভিনয় করতে পারি না । খুব বড় হয়ে গেছি । এটাই মনে হয় বড়দের স্বভাব । গম্ভির থাকা । না বাবা আমি গম্ভির থাকতে পারব না । আমি সবসময় শিশুদের মত থাকতে চাই ।
আমার ইচ্ছে করে দুধের পাউডার হাতের তালুতে নিয়ে চেটে খাই । আমার ইচ্ছে দুইটাকার আইসক্রিম কিনে রাস্তায় চুষে চুষে খাই । কেউ আমার দিকে অদ্ভুত নয়নে তাকায় এই আমার সমস্যা না । সমস্যা অদ্ভুত নয়নের মানুষের । 

