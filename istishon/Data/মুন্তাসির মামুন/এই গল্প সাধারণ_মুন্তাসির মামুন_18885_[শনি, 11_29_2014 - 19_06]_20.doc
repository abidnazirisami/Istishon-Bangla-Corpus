এই গল্প সাধারণ


সরলতা কলেজের বারান্দায় দাড়িয়ে আছে । ছেলেমেয়ে প্রায় সবায় চলে গেছে । অল্প যা কয়েকজন আছে তারা মনে হয় সরলতার মত ছাতা আনেনি । আজ কি বোকামিই না হল, মা আসার সময় কতবার বলেছে ছাতা নিয়ে আসতে । শোনেনি । এখন নিজের একগুয়েমির জন্য নিজের উপরই রাগ লাগছে ।
কলেজটা এমন জায়গায় যে রিকশার জন্য হেটে মেইন রাস্তায় যাওয়া লাগে । ততক্ষনে নিশ্চয় কাকভেজা হয়ে যাব ।
এই যে শুনছেন ।
--- না শুনছি না । পাশে দাড়ায়ে জিজ্ঞেস করছে শুনছি কিনা ।
আপনার কোন সমস্যা না থাকলে আমার ছাতাটা শেয়ার করতে পারেন । অন্তত মুল রাস্তা অবধি ।
এইবার ছেলেটির দিকে তাকাল সরলতা । ছেলেটি কলেজে নতুন ভর্তি হয়েছে । ক্লাসে কয়েকবার চোখাচুখি হয়েছে । তখন তো লাজুক মনে হয়েছে । এখন দেখি কথার খই ফুটছে ।
হঠাৎ আসা বৃষ্টি হঠাৎ থেমে গেল । ছেলেটির ছাতার নিছে আর আশ্রয় নেওয়ার দরকার হয়নি । হনহন করে হেটে চলে যাচ্ছে সরলতা । পিছনে কেউ একজন তার চলে যাওয়ার দিকে যে তাকিয়ে আছে সেই সময় সররলতার নেই ।
বাসায় এসে সরলতার মনে হল ইস ! ছেলেটির নামটাইতো জানা হল না । আলপনা একদিন ছেলেটিকে দেখিয়ে বলল ছেলেটি খুব জোশ না । আলপনা মেয়েটিই এমন তার কাছে সব ছেলেই জোশ । 
দুইদিন ধরে ছেলেটাকে দেখছেনা সরলতা । হঠাৎ করে ছেলেটাকে খুব দেখতে ইচ্ছে করছে । ইস নামটা জানলে না হয় কেউকে জিজ্ঞেস করে তার খোঁজ জানা যেত, আলপনাকে কে জিজ্ঞেস করা যায় । সমস্যা হচ্ছে আলপনা তিল কে তাল করে । তাকে জিজ্ঞেস করার চাইতে মাইকে ছেলেটাকে খোঁজা অনেক ভালো ।
গেটের দিকে চোখ পরতেই দেখে ছেলেটা আসছে । হঠাৎ করে একটা শীতল বাতাস বয়ে গেল সরলতার মেরুদণ্ড দিয়ে, কিছুটা লজ্জা পাওয়া অনুভুতি আর কেমন যেন অপ্রকাশ্য কথামালার অনুভূতি পেয়ে বসল তাকে ।
কেমন আছেন ।
নিচের দিকে তাকিয়ে ছিল সরলতা, প্রশ্নটা শুনে উপরের দিকে তাকাল । মাথা তুলে দেখে ছেলেটা । কি বলবে বুঝতে পারছেনা । ভালো আছি আছি কথাটা মুখ দিয়ে বের হচ্ছেনা ।
ধরুন ।
কি ?
প্রেমকুট !
প্রেমকুট কি ?
চিরকুটের প্রেম ভার্সন ।
“ভালোবাসি কথাটা বলতে খুব ভয় লাগছে, আপনি কি আমার বন্ধু হবেন” । এই নিয়ে দুইশসাতাশবার লিখাটা পড়ল সরলতা । যতবার পড়ে ততবার মনে হয় নতুন করে পড়ছে । গাধা ছেলে নামটা অবধি লিখেনি ।
রাকেশ খুব ভয়ে ভয়ে ক্যাম্পাসে ঢুকল । না জানি সরলতা কি বলে । ভয়ে সে তিনদিন কলেজে অবধি আসেনি ।
শুনছেন ।
তাকিয়ে দেখে সরলতা । কিছু বলার আগেই সরলতা আবার বলা শুরু করল ।
কোথায় হারিয়ে গেলে । শোন আমার ছেলে বন্ধু পছন্দ না । তোমাকে তার থেকেও বেশি হতে হবে তবেই আমি রাজি । আচ্ছা শোন আমার ওই টংয়ের দোকানে চা খেতে ইচ্ছে করছে খাওয়াবা ।
রাকেশ কি বলবে বুঝতে পারছেনা , সে পরে গেল ঘোরের মধ্যে । ঘোর কাটল নরম হাতের স্পর্শে । সরলতা তার হাত ধরে টেনে নিয়ে যাচ্ছে । আজ নাহয় চায়ের কাপে উঠুক ভালবাসার অসমাপ্ত ঝড় । 

