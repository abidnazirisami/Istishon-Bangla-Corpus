গুম নগরীতে আধাবেলা।(সারমর্ম)


সকাল-সকাল ঘুম থেকে উঠা হয় না প্রায়ই।সর্বদার ন্যায় আজকেও ঘুম থেকে উঠতে উঠতে ১ টা পার হয়ে গেল।উঠেই সিদ্ধান্ত নিলাম গুম নগরী তথা নারায়ণগঞ্জ যাবো সেই এলাকার বর্তমান পরিস্থিতি দেখতে এবং উপলব্ধি করতে।নাস্তা করে সাথে কয়েকহাজার টাকা এবং আমার চিরচেনা চায়না মোটরসাইকেল এবং গানম্যান ফয়সাল মিজিকে নিয়ে নেওয়া।বিপদ-আপদের হাত-পা নেই যে বলে কয়ে আসবে।দেড় ঘণ্টার মধ্যে পৌঁছে গেলাম নারায়ণগঞ্জ শহরে।তাও শর্টকাট রাস্তা দিয়ে।রাস্তাটা মীরেরবাজার হয়ে যেতে হয়।
পৌঁছানোর পর একটা হোটেলে বসলাম দেখলাম অনেকেই বসা কিন্তু হোটেলে বড়বড় করে লেখা "রাজনৈতিক আলাপ নিষেধ"।।মানুষের হাব-ভাব বোঝার জন্য সহযোগী ফয়সালের সাথেই শুরু করলাম কিছুদিন আগে ঘটে যাওয়া গুম ও সাত খুন ব্যাপারে কথা।কথা বলার একপর্যায়ে দেখলাম সবাই আমাদের দিকে চোখ বড়বড় করে তাকিয়ে আছে।হোটেলের ম্যানেজার এসে বলে বসলো "আপনাদের দেখে তো মনে হয় না এই এলাকার কোন জায়গা থেকে আসছেন???কি সাংবাদিক নাকি???ক্যামেরা কই লুকাইছেন???দেখেন না লেখা আছে রাজনৈতিক আলাপ নিষেধ।"
তার কথাগুলোর উত্তরে বললাম আত্মীয়ের বাড়ি বেড়াতে এসেছি।আর এই ব্যাপারে কথা বলবো না কেন???এতগুলো প্রান একসাথে কেরে নিল হায়ানারা আর কথা বলবো না তো কি মুখে কুলুপ এটে রাখব??
ম্যানেজারের শেষ কথা মেহমান মানুষ আসছেন খুশি হইছি।খাইয়া চইল্লা যান।বিপদে পইড়েন না।এইটা নারায়ণগঞ্জ।এইখানে ছোট-ছোট পোলাপাইনেও খুন খারাপি করে।
বিল চুকিয়ে বের হয়ে পরলাম।একটা রিক্সাডাকলাম কিন্তু গন্তব্যস্থানের নাম জানা নেই বিধায় বললাম সামনে যাবো।তার সাথে প্রথমে খেজুরে আলাপ করে জানলাম তার নাম আবুল কাশেম।তার সাথে খেজুরে আলাপ করতে করতে একথা ও কথা বলে চলে গেলাম গুমের টপিকে।সে জিজ্ঞেস করে বসলো "আপনি সাংবাদিক"।আমার উত্তরও প্রস্তুত না বেড়াতে এসেছি আত্মীয়ের বাড়ি।তখন সে কাউকে না জানানোর শর্তে বলল যে নারায়ণগঞ্জে যেকোনো অঘটনের সাথেই ওস্মান পরিবারের সংশ্লিষ্টতার কথা।তাদের হুকুম কিংবা আশ্রয়-প্রশ্রয় ছাড়া নারায়ণগঞ্জে কোন উল্টা-পাল্টা কাজ করা সম্ভব না এমন কি তাদের ভাগ না দিয়ে কোন ব্যাবসা করাও সম্ভব নয়।
এরপর কিছুটা ঘুরে একজন বাসের হেল্পারের সাথেও ভাব জমিয়ে কিছু কথা বের করলাম।এখনও নারায়ণগঞ্জ টু ঢাকা রুটে যে বাসগুলো আছে তাদের প্রত্যেকটি টিকিটে ওস্মান পরিবারকে দিতে হয় ৮ টাকা করে।(এ যেন মঘের মুল্লুক)
আরও অনেকের সাথেই কথা বলেছি কিন্তু মুখখুলতে তেমন রাজি না হলেও তাদের মাঝে দেখেছি ভয়।কিসের ভয় তা খুলে বলতে হয় নি বুঝাই যায় যে পরিবার তাদের স্বার্থরক্ষায় দুবছরে ১৫২ টি খুন করতে পারে তাদের মানুষ কেমন ভয় পায়।
হয় তো সে এলাকার মানুষের এই ভয় ক্ষোভে পরিণত হয়ে লাভার ন্যায় উদ্গিরন করে বসবে।
সুত্রঃ১৫২ টি খুনের ব্যাপারে তা পুলিশের খুজে পাওয়া লাশের তালিকা।যা শীতলক্ষ্যায় পাওয়া গেছে।আর বেশির ভাগ লাশই ছিল নারায়ণগঞ্জের মানুষের। 

