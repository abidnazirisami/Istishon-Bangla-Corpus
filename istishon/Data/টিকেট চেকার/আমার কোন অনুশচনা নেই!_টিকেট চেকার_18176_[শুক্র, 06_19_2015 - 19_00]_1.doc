আমার কোন অনুশচনা নেই!


জানি আজ হয়তো তুমিও লুকিয়ে চাঁদের মোহনীয়তা দেখতে চাইবে,
চাঁদের আলো সারা অঙ্গে মাখাতে চাইবে!
অথবা কলঙ্কের কালি থেকে দূরে থাকবে,
কিন্তু চাইলেই কি নিজেকে লুকাতে পারবে?
কিংবা মুক্তি পাবে ধূসর স্মৃতির মন্থর থেকে!
আমি জানি তুমি পারবে না,
কারন তুমি তো তোমাকে হারিয়েছো বহুকাল পূর্বেই,
খুঁজে পাবার সময় যে ফুরিয়েছে আলো থাকতেই!
তুমি কি পুরো একটি রাত জেগেছো কখনো,
কিংবা ফুটপাথে হেঁটেছো অগোছালো হয়ে,
আসক্তির যর্থাথতা কি তুমি জানো?
আথবা অপেক্ষায় কাটানো প্রতিটি সেকেন্ডের
ব্যাপ্তি কতটুকু তা কি তুমি জানো?
আমি? প্রেমদেবী ভেনাস কেও আর বিশ্বাস করি না,
যুগে যুগে ভেনাসরা বহুরুপী হয়ে এসেছে,
ধ্বংস করেছে সৃষ্টিশীলতা আর গড়ে তুলেছে ধ্বংসলীলার মহাতরঙ্গময় পর্বত!
তুমি সদ্যফোটা রজনীগন্ধার চেয়েও সুবাস ছড়াতে একটাসময়, নীল পদ্মের চেয়েও সহস্রগুন মোহনীয় ছিলে তুমি!
আর এখন রজনীগন্ধার প্রতিটি পাঁপড়িতে পঁচন ধরে গেছে, সুবাসের পরিবর্তে দৃর্গন্ধ পাই আমি!
মনে রেখো, আমার কোন অনুশচনা নেই,
আর ইচ্ছে নেই কোন আগ্নেয়গিরিতে চুম্বন করার!
তবে প্রতিটি দীর্ঘশ্বাসের হিসেব করার দরকার!
আর কে ছিলো আমার, কেইবা ছিলো কবে কার?
সবাই জিততে চায়, চাইবে কি কেউ মানতে হার ?
প্রকৃতি অসীম আর এর সৃষ্টি সীমাহীন
বর্ষার বৃষ্টিতো ঝরবেই বিরামহীন,
আকাশ কখনোই থাকে না মেঘ বিহীন
পাপ করো, পাপী হও তবুও হবেনা ধৈর্যহীন!

