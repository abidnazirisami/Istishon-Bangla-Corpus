মানুষের মূল্য


মানুষের মূল্য আপেক্ষিক ।
আর মানুষের এই মূল্য নির্ধারিত হয় সময় দিয়ে ।ব্যক্তি একই থাকলেও ভিন্ন ভিন্ন ক্ষেত্রে ভিন্ন ভিন্ন মূল্য দেয়া হয় মানুষকে । সময়ের পরিবর্তনের সাথে সাথে এই মূল্য উঠানামা করে, পরিবর্তন আসে মূল্যে । মাঝে মাঝে এমন সময়ও আসে যখন আমরা অতীতের মূল্যহীন কোন একজন মানুষকে অমূল্য সম্পদের মতো খুঁজে ফিরি । পাওয়া আর না পাওয়ার কথা আলাদা । আবার কখনো কখনো একই অমূল্য রত্নটি আমাদের কাছে পরিত্যাক্ত, মূল্যহীন আবর্জনা হয়ে যায় সময়ের সংস্পর্শে এসে ।
সময়ই একমাত্র ধ্রুব যা মানুষের মনে মরিচার প্রলেপ দিতে পারে, আবার মরিচার আবরন সরিয়ে মূল্যবান করে তুলতে পারে ।
আর তাই, মানুষের মনে মরিচার প্রলেপ দেখলেই কিংবা আপাত দৃষ্টিতে মূল্যহীন মনে হলেও অবহেলা করতে নেই, অবমূল্যায়ন তো একেবারেই না । কে জানে, হয়তোবা এই মূল্যহীন মানুষটাকেই নিকট ভবিষ্যতে আমি খুঁজে ফিরবো সম্ভাব্য সকল দুয়ারে ...!
আর অতিমূল্যায়ন কখনোই ভালো কিছু বয়ে আনে না ...!

