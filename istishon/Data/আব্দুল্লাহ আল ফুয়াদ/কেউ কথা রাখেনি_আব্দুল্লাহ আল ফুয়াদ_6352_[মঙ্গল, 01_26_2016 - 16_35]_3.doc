কেউ কথা রাখেনি


কেউ কথা রাখেনি
আমার সাথে একদিন আজরাইলের দেখা হয়েছিল, একদিন নির্জন পথে-
আমি বললাম আমার জান কবজ করতে
আমি বললাম এ পৃথিবীতে আমার খুব অশান্তি-
আমার মা'ও কেমন যেন স্বার্থপর হয়ে গেছে,মা তার অন্যন্য ছেলেদের বেশি ভালবাসে যাদের অনেক টাকা-
আর, আমার স্ত্রী-সন্তান
তাদের কথা নাহয় নাই বললাম-
আমি নির্জনে মরে যেতে যাই সবার অগোচরে যেন কেউ আমার জন্য সামাজিক চোখের পানি ফেললেও আমি দেখতে না পাই-
আজরাইল আমার কথা রাখেনি,আর আমার পাশেই একটা ট্রাকে চাপা পরে একটি কুকুর মারা যায়-
আমি ভাবি,আহ! কুকুরটি কত ভাগ্যবান

