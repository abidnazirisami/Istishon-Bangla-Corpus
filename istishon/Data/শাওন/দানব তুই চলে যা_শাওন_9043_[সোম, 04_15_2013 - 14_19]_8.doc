দানব তুই চলে যা


গতকাল পহেলা বৈশাখের বিভিন্ন অনুষ্ঠানে মানুষের ঢল দেখে আমি অভিভূত । চট্টগ্রাম শহরের ৪ টি স্থান সি আর বি শিরিষতলা , ডি সি হিল চত্বর , শিল্পকলা একাডেমী , চট্টগ্রাম বিশ্ববিদ্যালয় প্রতিটি অনুষ্ঠানে তিল ধারনের জায়গা ছিল না। সত্যিই মোহময় দিন কেটেছে ১লা বৈশাখের বর্ষবরন অনুষ্ঠানে । গতকাল চট্টগ্রাম শিল্পকলা ইনস্টিটাউটে আমি যখন প্রবেশ করি তখন রাত প্রায় আটটা ঐ সময় পর্যন্ত শিপ্লকলা ছিল লোকে লোকারন্য। এমন মানুষের ঢল আমি বিগত বছরগুলোতেও দেখেছি কিন্তু এ বছরের বর্ষবরণ উত্‍সবের ভিন্ন মাত্রা ছিল । রাজনৈতিক অস্থিরতার সাথে যোগ হয়েছিল মৌলবাদী শক্তির আস্ফালন। কিছুটা হলেও আতঙ্ক বিরাজ করছিল সাধারণ জনগনের ভিতর ।কারন, ২০০১ সালের স্মৃতিতো আজো মুছে যায়নি ত । কিন্তু সকল ভয় আতঙ্ককে উপেক্ষা করে বাঙ্গালী বরণ করে নিয়েছে নতুন বছরকে । বরণ করেছে চিরাচরিত প্রানের উত্‍সবের মাধ্যমে সকল মৌলবাদী অপশক্তিকে উপেক্ষা করে। 
এতো মানুষের ভীড় দেখে আমার আশা জাগে কখনো বাংলাদেশে কোন অপশক্তি মাথা তুলে দাড়াতে পারবে না। বাংলাদেশ সত্যি সত্যি একদিন বিশ্বের সেরা দেশ গুলোর কাতারে দাড়াবে। এদেশের সকল মানুষের সহযোগীতা , শ্রম আর ভালোবাসায় দেশ হয়ে উঠবে পৃথিবীর সবচেয়ে সমৃদ্ধশালী দেশ। 
যতবার অপশক্তি তাদের তর্জনী দেখিয়ে আমাদের শাসাতে আসবে , আমরা তাদের মধ্যাঙ্গুলী দেখিয়ে বলব "দানব তুই চলে যা।"

