BOBS-এর ভোট গ্রহন শুরু হল



ডয়চে ভেলের সেরা অনলাইন অ্যাক্টিভিজম অ্যাওয়ার্ড ‘দ্য ববস’-এর দশম আসরের ভোট গ্রহণ শুরু হয়েছে৷ বাংলাসহ ১৪টি ভাষায় ১৫৪ চূড়ান্ত প্রতিযোগী বাছাই করেছেন জুরিমণ্ডলী৷ এবার আপনি ভোট দিয়ে তাদের মধ্য থেকে নির্ধারণ করতে পারেন ‘ইউজার প্রাইজ’ বা ‘পিপলস চয়েস’ অ্যাওয়ার্ড বিজয়ীদের৷
"দ্য ববস" জুরিমন্ডলী গত কয়েকদিন ধরে কঠোর পরিশ্রম করেছেন৷ অনলাইনে জমা পড়া তিন হাজারের বেশি প্রস্তাব পর্যালোচনা করেছেন তাঁরা৷ তাঁদের সার্বিক সহায়তা ছাড়া এই প্রতিযোগিতার আয়োজন সম্ভব ছিল না৷ আসুন সবগুলো বাংলা ক্যাটাগরিতে ভোট দিয়ে বাংলাদেশকে জয়ী করে আনি আমরা সবাই মিলে।
বাংলা ভাষার আন্তর্জাতিক প্রতিযোগীরা
আগের বছরের মতো এবারও ছয়টি আন্তর্জাতিক ক্যাটেগরিতে অন্য ১৩টি ভাষার প্রতিযোগীদের সঙ্গে প্রতিযোগিতায় রয়েছে বাংলা ভাষার ছয় প্রতিযোগী৷ এগুলো হচ্ছে বেস্ট ব্লগ ক্যাটেগরিতে মুক্ত-মনা ব্লগ, সেরা উদ্ভাবনে বাংলা ব্রেইল প্রকল্প, সেরা সোশ্যাল অ্যাক্টিভিজমে গণজাগরণ মঞ্চ, রিপোর্টার্স উইদাউট বর্ডার্সে রাসেল পারভেজের ব্লগ, গ্লোবাল মিডিয়া ফোরামে উইমেন চ্যাপ্টার এবং সবচেয়ে সৃজনশীল এবং মৌলিক ক্যাটেগরিতে রয়েছে সার্চ ইঞ্জিন পিপীলিকা৷ এছাড়া ‘‘পিপলস’ চয়েস বাংলা’’ ক্যাটেগরিতে রয়েছে পাঁচটি বাংলা অনলাইন উদ্যোগ৷
ভোট দেবেন যেভাবে
আগামী সাত মে পর্যন্ত প্রতি ২৪ ঘণ্টায় একটি ক্যাটাগরিতে একটি করে ভোট দিতে পারবেন আপনি৷ ভোট দিতে এই ওয়েবসাইটে লগ-ইন করুন ফেসবুক, টুইটার, ভিকন্টাক্টে কিংবা ডয়চে ভেলের অ্যাকাউন্ট ব্যবহার করে৷ সবচেয়ে বেশি ভোট পাওয়া প্রতিযোগী ‘পিপলস চয়েস’ অ্যাওয়ার্ড বিজয়ী হিসেবে বিবচিত হবেন৷
দ্য ববস এর ‘জুরি’ এবং ‘পিপলস চয়েস’ অ্যাওয়ার্ড বিজয়ীদের নাম ঘোষণা করা হবে সাত মে৷ জুরি অ্যাওয়ার্ড বিজয়ীদের আগামী জুন মাসে বন শহরে অনুষ্ঠিতব্য গ্লোবাল মিডিয়া ফোরামে আমন্ত্রণ জানানো হবে৷ ৩০শে জুন সেই ফোরামে একটি অনুষ্ঠানে তাদের হাতে পুরস্কার তুলে দেয়া হবে৷
আসুন ভোট দিয়ে সবগুলো ক্যাটাগরীতে বাংলাদেশকে জয়ী করে আনি আমরা। বাংলাদেশের মত এত অধিক সংখ্যক অনলাইন এক্টিভিস্ট পৃথিবীর কোন দেশে আছে কিনা ঘোরতর সন্দেহ আছে। আমরা ইচ্ছে করলেই ভোট দিয়ে ছয়টি ক্যাটাগরীতে বাংলাদেশকে জয়ী করে আনতে পারি।
ভোট দিতে ক্লিক করুনঃ https://thebobs.com/bengali/

