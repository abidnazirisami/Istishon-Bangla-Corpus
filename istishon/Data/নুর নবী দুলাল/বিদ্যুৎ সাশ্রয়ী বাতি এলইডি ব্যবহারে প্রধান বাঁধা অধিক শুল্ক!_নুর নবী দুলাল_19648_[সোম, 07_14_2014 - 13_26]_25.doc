বিদ্যুৎ সাশ্রয়ী বাতি এলইডি ব্যবহারে প্রধান বাঁধা অধিক শুল্ক!


ক্রমাগত বিদ্যুতের চাহিদা আমাদের দেশসহ পৃথিবীর সকল দেশে বেড়েই চলছে। চাহিদার তুলনায় বাংলাদেশে বিদ্যুৎ উৎপাদনে পাল্লা দিতে পারছেনা। যার ফলে সব সময়ই চলছে উৎপাদনের সাথে চাহিদার বিরাট ঘাটতি। উন্নত বিশ্বে বিদ্যুৎ ব্যবহারে সাশ্রয়ী হয়ে বিদ্যুৎ ঘাটতি মেটানোর জন্য বিভিন্ন ধরনের গবেষনা ও কার্যক্রম হাতে নিয়েছে। বিদ্যুৎ সাশ্রয়ের জন্য প্রাথমিক পদক্ষেপ হিসাবে বাজারে আসে এনার্জি সেভিং বাল্ব বা সিইউএফএল বাল্ব। অন্যান্য বিদ্যুৎ সরঞ্জামে কনভার্টারের মাধ্যমে বিদ্যুৎ সাশ্রয়ের ব্যবস্থা করা হচ্ছে। বৈদ্যুতিক ডিভাইসগুলোতে প্রতিনিয়ত যোগ হচ্ছে বিদ্যুৎ সাশ্রয়ের নানা ধরনের প্রযুক্তি।
বাংলাদেশ অতি দ্রুত ট্রাংস্টেন বাল্ব থেকে সিইউএফএল-এ প্রত্যাবর্তন করায় বিদ্যুৎ সাশ্রয় হচ্ছে। এখনো কোথাও কোথাও পুরানো আমলের কমলা রঙের বিজলি বাতি দেখা যায়। এই ধরনের বিজলি বাতির উৎপাদন ও ব্যবহার নিষিদ্ধ করা হোক। শুধুমাত্র বিদ্যুৎ কেন্দ্র বাড়িয়ে আমাদের মত উন্নয়নশীল দেশে বিদ্যুৎ ঘাটতি মেটানো কোনভাবেই সম্ভব না বলে ইতিমধ্যে প্রমাণিত হয়েছে। সরকার প্রথমদিকে বিদ্যুৎ সাশ্রয়ী এনার্জি বাল্ব ব্যবহারে উৎসাহিত করার জন্য সমগ্র বাংলাদেশে বিনামুল্যে এনার্জি বাল্ব সরবরাহ করেছিল। যার সুফল আমরা ইতিমধ্যে পাচ্ছি। মানুষকে বিদ্যুৎ সাশ্রয়ী বাতি ব্যবহারে অভ্যস্থ করে তোলার জন্য সরকারের এই কর্মসুচীটি দেশ-বিদেশে বেশ প্রসংশা পেয়েছিল।
ইতিমধ্যে সিইউএফএল'র চেয়ে আরো বেশি বিদ্যুৎ সাশ্রয়ী বাতি হিসাবে বিশ্বে জায়গা করে নিয়েছে এলইডি বাল্ব। এনার্জি সেভিং বাল্বের চেয়েও এলইডি বাল্ব অত্যন্ত বিদ্যুৎ সাশ্রয়ী ও আলোকোজ্জ্বল এবং ওয়াট অনুযায়ী এনার্জি বাল্বের চেয়ে দুই গুন বেশি। আয়ুও এনার্জি সেভিং বাল্ব থেকে তিনগুণ। এনার্জি সেভিং বাল্ব পরিবেশ ও স্বাস্থ্যের ক্ষতি করলেও এলইডি বাল্ব কোনো ক্ষতি করে না।
এক পরিসংখ্যান থেকে জানা যায়, শুধুমাত্র ঢাকায় এলইডি বাল্ব ব্যবহৃত হলে দৈনিক ছয়শ’ মেগাওয়াট বিদ্যুৎ সাশ্রয় করা সম্ভব। একটি বেসরকারি সংস্থার গবেষণায় উঠে এসেছে সারাদেশে এলইডি বাল্ব ব্যবহার করে ২ হাজার ৬শ’ মেগাওয়াট বিদ্যুৎ সাশ্রয় করা সম্ভব। সমগ্র বাংলাদেশে যদি এনার্জি সেভিং বাল্ব ব্যবহারের পরিবর্তে এলইডি বাল্ব ব্যবহার করা হয়, কি পরিমাণ বিদ্যুৎ সাশ্রয় হবে একটু ভাবুনতো।
এনার্জি বাল্ব ব্যবহারে অপকারিতা সমূহঃ
এনার্জি সেভিং বাল্ব নষ্ট হওয়ার পর তা পরিবেশ ও স্বাস্থ্যের জন্য মারাত্মক ক্ষতিকর। এনার্জি সেভিং বাল্বে মার্কারি রয়েছে যা নবায়নযোগ্য নয় ও বিষাক্ত আইটেম। এনার্জি সেভিং বাল্বের ভেতরে থাকা পারদ মানব স্বাস্থ্যের ক্ষতি করে এবং ভূমি নির্গত হলে ভূমি দূষণ বেড়ে যায়। এটি রিসাইক্যাল করা যায় না। 
এলইডি বাল্বের সুবিধাসমূহঃ
এলইডি বাল্ব রিসাইক্যালযোগ্য। ইতোমধ্যে চীনের একদল গবেষক এলইডি বাল্বের সাহায্যে ওয়াই-ফাই নেটওয়ার্ক তৈরি করেছেন। এলইডি বাল্বকে মাল্টিটাস্ক ব্যবহার করার বিভিন্ন পদ্ধতি নিয়ে উন্নয়ন বিশ্বে বিভিন্ন ধরনের গবেষনা চলমান। এলইডি বাল্বের আলোকে বিজ্ঞানীরা প্রাকৃতিক আলোর কাছাকাছি আলো বলে মনে করছেন। তাছাড়া এলইডি বাল্বের আলো অতি সংবেদনশীল না হওয়ায় চোখের রেটিনার দীর্ঘ মেয়াদি ক্ষতি করে না বলে চক্ষু বিজ্ঞানীরা ধারনা করছেন। আরো কিছু নীচে দেওয়া হলঃ
প্রচলিত বাল্ব এর চেয়ে ৯০% ও এনার্জি বাল্বের চেয়ে ৫০-৬০ শতাংশ বিদ্যুৎ খরচ কম।
দীর্ঘস্থায়ী এবং সর্বনিম্ন ২ বছরের গ্যারান্টি পাওয়া যায়।
রক্ষনাবেক্ষনের ঝামেলা নেই।
আলোর পরিমান শুরু থেকে বাল্বের মেয়াদ পর্যন্ত প্রায় একই রকম থাকে।
এলইডি বাতির সৌন্দর্য উপভোগ করতে সদ্য উদ্ভোধন করা যমুনা ফিউচার পার্ক এর বিভিন্ন শো-রুম ভিজিট করতে পারুন।
বাজেটের পুর্বে বাসাবাড়িতে সাধারণ ব্যবহারযোগ্য LED বাল্বের মুল্যঃ
১.৫ ওয়াট: ২৮০ টাকা (১০ ওয়াট এনার্জি বাল্বের সমপরিমান আলো)
২.৭ ওয়াট: ৩৮০ টাকা (১৫ ওয়াট এনার্জি বাল্ব সমপরিমান আলো)
৩.৯ ওয়াট: ৫৮০ টাকা (২০ ওয়াট এনার্জি বাল্ব সমপরিমান আলো)
৪.১২ ওয়াট: ৬০০ টাকা (২৬ ওয়াটএনার্জি বাল্ব সমপরিমান আলো)
বাজেটের পুর্বে Spot LED বাল্বের মুল্যঃ
১.৩ ওয়াট: ৬০০ টাকা
২.৫ ওয়াট: ৭০০ টাকা
৩.৭ ওয়াট: ৮০০ টাকা
৪.৯ ওয়াট: ১০০০ টাকা
এলইডি বাতিতে সূর্যের উজ্জ্বলতা
ভল্ফগাং শি্নক একজন জার্মান রসায়নবিদ। মিউনিখ শহরের লুডভিগ-মাক্সিমিলিয়ান্স বিশ্ববিদ্যালয়ের এই অধ্যাপক ও তার সহকর্মীরা এক রকম অসাধ্যই সাধন করেছেন কয়েক দিন আগে। এলইডি বাল্বে প্রায় সূর্যের আলোর উজ্জ্বলতা নিয়ে এসেছেন তারা।
মানুষ সাধারণত যখন বই পড়ে, কাপড় পছন্দ করে, কিংবা আয়নায় নিজের চেহারা দেখে, তখন সাদা আলোতেই দেখতে ভালোবাসে।
এ ধরনের বাতির বড় সুবিধার দিকও আছে। এলইডি এনার্জি সেভিং অর্থাৎ বিদ্যুৎ সাশ্রয়ী বাল্বের মতো জ্বলতে সময় নেয় না। তার ওপর গরম হওয়ার সময় না নিয়ে, সুইচ টেপামাত্র এই বাল্ব জ্বলে ওঠে বলে ভোক্তাদের কাছে সমাদৃতও হয়ে আসছে। ভল্ফগাং শি্নক ও তার সহকর্মীরা এলইডি বাল্বের জন্য এমন এক উপাদান আবিষ্কার করেছেন, যার সহায়তায় লাল আভা বলতে গেলে থাকেই না। ফলে এলইডি বাল্বের আলোয় কাপড় তো অবশ্যই, অন্য সবকিছুই প্রাকৃতিক রঙে দেখতে আর অসুবিধা হবে না। ভল্ফগাং শি্নক জানান, সূর্যের আলোকে যদি ১০০ দেওয়া হয়, সেই তুলনায় এখনকার এলইডি বাল্বের উজ্জ্বলতা ৮০ ভাগ। বর্তমানে আমাদের উদ্ভাবিত নতুন এই লুমিনেসেন্ট উপাদান উজ্জ্বলতা ৯০ ভাগেরও ওপরে নিয়ে গেছে। 

এলইডি বাল্ব ব্যবহারে বাঁধা কোথায়?
এলইডি বাল্ব সর্বক্ষেত্রে ব্যবহারে একমাত্র বাঁধা হচ্ছে অতিরিক্ত আমদানী শুল্ক। সরকার ২০১৪-১৫ অর্থবছরে কোনো কারণ ছাড়াই এলইডি বাল্বের আমদানি শুল্ক ৩১ শতাংশ থেকে বাড়িয়ে ৪৫ শতাংশ করেছে। অথচ সরকার বিদ্যুৎ সাশ্রয়ের জন্য ব্যাপক কার্যক্রম গ্রহণ করেছে বলে প্রচার করছেন। অতিসম্প্রতি এক আলোচনা সভায় বিদ্যুৎ প্রতিমন্ত্রী নসরুল হামিদ বলেছেন, উৎপাদিত বিদ্যুতের ৪৩ শতাংশ আবাসিক এলাকায় ব্যয় হয়। এলইডি বাল্ব ব্যবহার করে তা অর্ধেকে নামিয়ে আনা সম্ভব। সরকারের নীতি নির্ধারনী পর্যায়ের ব্যক্তিগন যদি মনে করেন এলইডি বাল্ব ব্যবহারের মাধ্যমে বিদ্যুৎ সাশ্রয় সম্ভব, তাহলে কোন কারণ ছাড়াই কেন এলইডি বাল্বের আমদানী শুল্ক ৩১ শতাংশ থেকে বাড়িয়ে ৪৩ শতাংশ করা হয়েছে? ধারনা করা হচ্ছে- সরকার দলীয় কয়েকজন ব্যবসায়ীকে খুশি করতে এলইডি বাল্বের (ফ্লুরোসেন্ট টিউব) আমদানি শুল্ক ৩১ শতাংশ থেকে ৪৫ শতাংশ করা হয়েছে।
বর্তমানে বিদ্যুতের অস্বাভাবিক মুল্য বৃদ্ধি পাওয়ায় সব খাতে এলইডি ব্যবহার ব্যবহার বৃদ্ধি পেয়েছে। কিন্তু শুল্ক বৃদ্ধি পাওয়ায় ব্যবহারকারীরা হতাশা প্রকাশ করেছেন।
ব্যবসায়ীদের মতে, কমপ্লায়েন্ট কারখানা স্থাপনে এলইডি বাল্বের বিকল্প নেই। শিল্প-কারখানার ব্যবসায়ীদের পক্ষ থেকে সরকারের প্রতি বারবার এলইডি বাল্বের আমদানী শুল্ক কমানোর অনুরোধ জানানোর পরও কাদের স্বার্থে শুল্ক বাড়ানো হয়েছে জানা নেই। বিদ্যুৎ দেশের সম্পদ। আমাদের সবার বিদ্যুৎ সাশ্রয়ে এ বাল্ব ব্যবহারে আগ্রহী হওয়া উচিত। পাশাপাশি সরকারকেও বিদ্যুৎ সাশ্রয়ে এলইডি বাল্ব ব্যবহারে জনগণকে উদ্বুদ্ধ করে কার্যকর পদক্ষেপ গ্রহন করার জন্য সুপারিশ করছি। এজন্য সর্বপ্রথম প্রয়োজন আমদানি শুল্ক কমানো। এ বাল্ব আমদানীতে শুল্ক কমানো হলে শিল্প-কারখানাসহ সবক্ষেত্রে এলইডি বাল্ব ব্যবহারের মাধ্যমে বিদ্যুতের ব্যবহার কমে যাবে এবং ক্রয়মুল্য বাসা-বাড়িতে ব্যবহারকারীদের আওতার মধ্যে থাকলে এলইডি বাল্বের ব্যবহার বেড়ে যাবে। দেশের স্বার্থ বিবেচনায় এ বাল্বের আমদানী শুল্ক প্রত্যাহার এবং এর ব্যবহার বাধ্যতামূলক করা হোক। শহরের আবাসিক, অফিস-আদালত ও মিল-কারখানার বিদ্যুৎ গ্রাহকদের প্রতি দেশের স্বার্থে এলইডি বাল্ব ব্যবহার করার জন্য অনুরোধ রইল। সরকার এনার্জি বাল্বের ন্যায় প্রাথমিক পর্যায়ে মধ্যবিত্ত ও গ্রামের ভোক্তা লেভেলে বিনামুল্যে এলইডি বাল্ব সরবরাহ করে মানুষকে এই বাল্ব ব্যবহারে অভ্যস্থ করার কর্মসুচী হাতে নিতে পারে।
আসুন আমরা সবাই দেশের স্বার্থে বিদ্যুৎ ব্যবহারে সাশ্রয়ী হই।

