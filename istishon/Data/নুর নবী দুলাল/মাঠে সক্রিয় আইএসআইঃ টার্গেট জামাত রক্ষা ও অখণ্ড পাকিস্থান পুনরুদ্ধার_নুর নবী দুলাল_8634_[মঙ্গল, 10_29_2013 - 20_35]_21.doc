মাঠে সক্রিয় আইএসআইঃ টার্গেট জামাত রক্ষা ও অখণ্ড পাকিস্থান পুনরুদ্ধার


শিরোনাম দেখে ভড়কে না গিয়ে পুরো লেখা শেষ করার অনুরোধ রইল। বাংলাদেশের চলমান রাজনৈতিক অস্থিরতার সুযোগে ঘোলা পানিতে মাছ শিকারের খেলায় মেতে উঠেছে পাকিস্থানি গোয়েন্দা সংস্থা আইএসআই। বিভিন্ন ক্ষেত্রের একাধিক সূত্রে এই তথ্য নিশ্চিত হওয়া গিয়েছে। মূলত যুদ্ধাপরাধের বিচার ট্রাইব্যুনাল শুরু হওয়ার পর থেকেই বেশী সক্রিয় পাকিস্থানি এই গোয়েন্দা সংস্থাটি। এর আগে ১/১১ এর পর বিএনপি নেত্রী খালেদা জিয়ার দুই পুত্র দেশের বাইরে অবস্থান করায় বাধ্য হওয়ার পর থেকেই বিএনপি নেত্রীর আইএসআই সংশ্লিষ্টতা বৃদ্ধি পায়। এক্ষেত্রে লিঁয়াজো রক্ষা করছে জামাত। আইএসআই দুটি টার্গেট নিয়ে বাংলাদেশে সক্রিয় আছে বলে সূত্রে জানা যায়। এক, জামাতের নেতাদের বিচারের হাত থেকে রক্ষা করা। এটা স্বল্পমেয়াদী লক্ষ্য। দুই, জামাতকে বাংলাদেশের রাজনীতিতে শক্ত অবস্থানে নিয়ে তাদের মূল লক্ষ্য ৭১ এর পরাজয়ের প্রতিশোধ নিয়ে অখণ্ড পাকিস্থান পুনরুদ্ধার করা। এটা দীর্ঘমেয়াদী পরিকল্পনার অংশ। 
বাংলাদেশে আইএসআই এর সাথে বিএনপির লিঁয়াজো হিসেবে কাজ করছে মূলত সাকা চৌধুরীর পরিবার, এবং জামাতের মীর কাশেম আলীর পরিবার। এ নিয়ে বিএনপির মধ্যেই রয়েছে দ্বন্দ। বিএনপির অধিকতর জামাত সংশ্লিষ্টতার কারনে বিএনপির মধ্যেই বিভাজন সৃষ্টি হয়েছে বলে তথ্য নিশ্চিত করেছে। তবে জামাত বিরোধী অংশ তেমন শক্তিশালী না হওয়ায় বিএনপি আরও বেশী জামাত ঘেঁষা হয়ে পড়ছে। এর সাথে রয়েছে বিএনপি নেত্রীর ব্যক্তিগত স্বার্থ সংশ্লিষ্টতা। মূলত তারেক জিয়ার লন্ডনে বসবাসসহ যাবতীয় ব্যয়ভার বহন করছে আইএসআই। তবে আইএসআই সরাসরি এর সাথে না জড়িয়ে লন্ডন জামাতে ইসলামের মাধ্যমে অর্থসহ যাবতীয় সহযোগিতা করে থাকে। এক্ষেত্রে মীর কাশেম আলী মূল ভূমিকা রেখে এসেছে বলে জানা যায়। 
বর্তমান সরকার যুদ্ধাপরাধীদের বিচারের জন্য ট্রাইব্যুনাল গঠনের পর থেকেই জামাত নেতাদের রক্ষায় মরিয়া হয়ে কাজ করছে আইএসআই। কারন একবার এইসব মূল নেতারা যুদ্ধাপরাধের দায়ে সাজাপ্রাপ্ত হয়ে গেলে বাংলাদেশের রাজনীতিতে জামাতের আবার মাথা তুলে দাঁড়ানোর রাস্তা অনেকটাই বন্ধ হয়ে যাবে। ফলে আইএসআই হারাবে তাদের বাংলাদেশ সংযোগ। এর আগে মীর কাশেম আলীর আমেরিকান লবিস্ট নিয়োগে ২০০ মিলিয়ন ডলার বিনিয়োগের যেই খবর প্রকাশিত হয়েছে, সেই অর্থ মূলত আইএসআই সরবরাহ করেছে বলে জামাতের একটি নির্ভরযোগ্য সূত্র নিশ্চিত করেছে। এছাড়া ট্রাইব্যুনালের বিচারপতির স্কাইপে আলাপ ফাঁসের সাথে আইএসআই মূল ভূমিকায় ছিল। এক্ষেত্রে মুক্তিযুদ্ধের সপক্ষ শক্তি হিসেবে নিজেদের পরিচয় দেওয়া একটি চক্র আইএসআই এর হয়ে মূল কাজটি করে দেয়। চাঞ্চল্যকর এই তথ্য ফাঁস হলে দেশব্যাপী ট্রাইব্যুনাল নিয়ে বিতর্ক আরও উস্কে দেওয়া হবে বলে এই মুহুর্তে বিভিন্ন মহলের চাপে তা ধামাচাপা দেওয়া হয়েছে। এছাড়াও ১৮ দলের ডাকা গত ৬০ ঘণ্টার হরতালের জন্য জামাতের মাধ্যমে আইএসআই বিনপিকে ২০০ কোটি টাকা সরবরাহ করে বলে ইতিমধ্যেই নিউজ ছাপা হয়েছে। এই টাকা মূলত বিএনপির প্রাক নির্বাচনি ব্যয়ভার বহনের জন্য নেওয়া হয়েছে বলে বিনএনপির একাধিক সূত্র নিশ্চিত করেছে। 
ফেব্রুয়ারি মাসে বিএনপি নেত্রীর সিঙ্গাপুর সফরের সময়েই সরকারের মেয়াদ শেষে বিএনপির কর্মপন্থা নিয়ে বিস্তারিত পরিকল্পনা হয় বিএনিপি-জামাত এবং আইএসআই এর মধ্যে। আইএসআই যে কোন মূল্যে বিএনপিকে ক্ষমতায় এনে তাদের লক্ষ্য পূরণে বিএনপিকে ব্যবহার করার পরিকল্পনা নিয়ে এগুচ্ছে। এই জন্য বিপুল পরিমাণ অর্থ বিএনপির কেন্দ্রীয় নেতৃত্বের পেছনে ঢালছে আইএসআই। কখনও সরাসরি সাকা চৌধুরীর পরিবারের মাধ্যমে। কখনও জামাতের মাধ্যমে। বিএনপি নেত্রী মূলত তারেক জিয়া প্রশ্নে আইএসআই এর কাছে অনেকটাই জিম্মি হয়ে পড়েছেন বলে জানা যায়। অনেক ক্ষেত্রেই আইএসআই এর এই পরিকল্পনার অনেক কিছুই বিএনপি নেত্রীর অগোচরেই হয়ে থাকে। 
জামাতের অস্তিত্ব এখন নির্ভর করছে বিএনপিএ ক্ষমতায় আসার উপরে। তাই আইএসআই মূলত বিএনপিকে ক্ষমতায় আনার লক্ষ্যেই কাজ করে যাচ্ছে। বিএনপি ক্ষমতায় আসার পর পরই জামাত নেতাদের মুক্তির ব্যাপারে বিএনপির উপর চাপ সৃষ্টি করা হবে বলে জানা যায়। বিএনপির তৃণমূল নের্তৃত্ব যখন লুটপাট, চাঁদাবাজি-টেন্ডারবাজির গতানুগতিক রাজনীতি নিয়ে ব্যস্ত থাকবে, জামাত তখন প্রশাসন সহ বিভিন্ন ক্ষেত্রে তাদের শক্তি বৃদ্ধির কাজ করে যাবে আগের টার্মের মতোই। এভাবে জামাত নিজেদের রাজনৈতিক শক্তি বৃদ্ধির মাধ্যমে এককভাবে বাংলাদেশে সরকার গঠনের লক্ষ্যে কাজ করে যাবে। পাশাপাশি জামাতের এই পরিকল্পনায় মূল বাঁধা হয়ে দাঁড়াতে পারে যেই প্রগতিশীল গোষ্ঠী, একাত্তরের বুদ্ধিজীবী নিধনের কায়দায় তাঁদের হত্যা আর গুম খুনের ব্যাপক পরিকল্পনা হাতে নিয়েই এগোচ্ছে জামাত। আর এভাবেই ধীরে ধীরে বাংলাদেশের রাজনীতিতে জামাত তাদের শক্তি বৃদ্ধির প্রাথমিক কাজ এগিয়ে নিতে চায়। এটা তাদের দীর্ঘমেয়াদী পরিকল্পনার অংশ। কারন জামাত খুব ভালো করেই জানে ঠিক এই মুহুর্তে একক সংখ্যা গরিষ্ঠতা নিয়ে ক্ষমতায় যাওয়ার মতো অবস্থান তাদের নেই। তাই মূলত বিএনপির মূল নের্তৃত্বকে ধীরে ধীরে বিভিন্নভাবে জিম্মি করে নিজেদের কনট্রোলে নেওয়ার মাস্টার পরিকল্পনা নিয়ে জামাত এগোচ্ছে। আর জামাতকে অর্থসহ বিভিন্ন সহযোগিতা দিয়ে যাচ্ছে আইএসআই। আইএসআই এর বর্তমান লক্ষ্য জামাত রক্ষা। আর দীর্ঘমেয়াদী লক্ষ্য জামাতের মাধ্যমে পাকিস্থানের অখণ্ডতা পুনরুদ্ধার।
পরবর্তিতে বিএনপি-জামাত জোট ক্ষমতায় আসলে আওয়ামী লীগ নেত্রী শেখ হাসিনার উপর ২১শে আগস্টের চেয়েও বড় ধরনের হামলার নাশকতার পরিকল্পনা আইএসআই এর আছে, যেন এবার কোনভাবেই আওয়ামী লীগ নেত্রী জানে বেঁচে থাকতে না পারেন। কারন, জামাত এবং আইএসআই এর পরিকল্পনা বাস্তবায়নে আওয়ামী লীগ নেত্রী শেখ হাসিনাকে আইএসআই একটি বড় বাঁধা হিসেবে সবসময়ই বিবেচনা করে থাকে। মূলত পাকিস্থানের মতোই জঙ্গিবাদকে উস্কে দিয়ে অস্থিতিশীলতা তৈরির মাধ্যমেই আইএসআই বাংলাদেশে তাদের লক্ষ্য পূরণের কর্মপন্থা নিয়ে এগিয়ে যেতে চায়। তাই নিঃসন্দেহে আগামী নির্বাচন বাংলাদেশের ভাগ্য নির্ধারনে চরম ভূমিকা রাখবে। আর তাই নির্বাচনের প্রশ্নে দুই প্রধান দলই তাদের দাবীর ক্ষেত্রে অনড় ভূমিকায় থাকবে বলে ধারণা করা হচ্ছে। 

