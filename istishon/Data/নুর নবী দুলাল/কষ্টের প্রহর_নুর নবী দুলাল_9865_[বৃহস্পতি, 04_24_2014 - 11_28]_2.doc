কষ্টের প্রহর


 ভালবাসার হৃদপিন্ড যখন এফোঁড়-ওফোঁড়
হয়ে যায়,
নির্বাক কোন দুপুরে ডাহুকীর গলা
ফাটা চিৎকার সর পড়া পুকুরের
পানি যেন একটু কেঁপে উঠে,
থেকে থেকে গুমোট বর্ষণ হয়
আমার মধ্যে-
আমা হতে যে বৃষ্টি হয়
তাতে প্লাবিত হয় আমার ভালবাসা।
ন্যুজ্ব আমার মধ্যে কেউ যেন
হঠাৎ ক্ষেপে উঠে;
গলাফাটা নিস্তব্ধ শব্দে
আমার ভালবাসাগুলো
মুহুর্তেই খারাপ হয়ে যায়।
নষ্ট হওয়ার কষ্ট নিয়ে বেঁচে থাকা,
এ যেন আদি ও অকৃত্রিম ধবংসস্তুপের
উপর সঁপে দিয়ে
কষ্টের প্রহর গোনা।

