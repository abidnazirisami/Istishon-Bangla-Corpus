একজন লেখকের জীবন বাঁচাতে প্রয়োজন মাত্র ২০ লক্ষ টাকা



এতোকাল বাংলাদেশের চিকিৎসকরা তাঁর চিকিৎসা করিয়েছেন সাধারণ একজন কিডনি রোগী হিসেবে। স্থানীয় চিকিৎসকরা কোনভাবেই তাঁর রোগের গুরুত্ব উপলব্ধি করতে পারেন নি। সেতুর শারীরিক অবস্থার ক্রমাবনতি হতে শুরু করলে তাঁর পরিবার চেন্নাইয়ের এনএনসিতে নিয়ে যান। সেখানেই ধরা পড়ে তিনি মাত্র একটি কিডনি নিয়ে এই পৃথিবীতে এসেছিলেন। এবং সে কিডনিটিও মাত্র ৭৫% কার্যকর। সেই সাথে যুক্ত হয়েছে ডায়াবেটিস। চিকিৎসকরা জানিয়েছেন তাঁকে দ্রুত কিডনি ট্রান্সপ্ল্যান্ট (প্রতিস্থাপন) করতে হবে। দ্রুত কিডনি ট্রান্সপ্ল্যান্ট করতে না পারলে তিনি অকালে ঝরে যাবেন। একজন আত্মপ্রত্যয়ী মানুষকে আমরা অকালে চলে যেতে দিতে পারি না। তা সে আস্তিক, নাস্তিক, হিন্দু, মুসলিম যে ধর্ম গোত্রেরই হোক না কেন। একজন মানুষ হিসেবে আরেকজন মানুষকে বাঁচানো আমাদের কর্তব্যের মধ্যেই পড়ে। নইলে নিজেকে মানুষ হিসেবে পরিচয় দেয়ার অধিকার আমরা হারিয়ে ফেলি।
আমি জানি অনলাইনে আমার বন্ধু তালিকায় এবং গোটা বাংলা অনলাইন কমিউনিটিতে অনেক সামর্থবান মানুষ আছেন, যাঁরা ছুটি কাটাতে বিশ্বের বিভিন্ন দেশের পাঁচ তারকা হোটেলে রাত্রিযাপন করেন; অঢেল টাকা খরচ করেন। কেউ কেউ আছেন বিলাসী খাদ্যদ্রব্য, কেনাকাটা, কিংবা ধূমপান করেও অনেক খরচ করেন। আবার অনেকেই রয়েছেন যাঁরা টিউশনি করে জীবিকা নির্বাহ করেন। আমি তাঁদের সকলকে অনুরোধ করছি কিডনি প্রতিস্থাপনের জন্য এই মেধাবী মানুষটির দিকে একটু সাহায্যের হাত বাড়িয়ে দিন। তা মানুষটি আপনার মতের, অমতের, পক্ষের কিংবা বিপক্ষের হোক না কেন; তিনি একজন মানুষ। একজন মরাণাপন্ন মানুষ আপনার আমার দিকে বেঁচে থাকার জন্য সাহায্যের হাত বাড়িয়ে দিয়েছেন, তাঁকে বাঁচতে সহযোগিতা করলে আপনার কী এমন ক্ষতি হবে?
মানুষটি জীবনে কারুর কাছে কখনো হাত পাতেননি, কারো দয়াও চান নি। তাঁর লেখনীর উপযুক্ত মূল্যায়ন করলেই আমরা তাঁর জীবন যুদ্ধের সংগ্রামে সহযোদ্ধা হতে পারি। সম্প্রতি প্রকাশিত তাঁর লেখা 'তাহারা এবং হাজার সরীসৃপ' নামক বইটি ক্রয়ের মাধ্যমে চিকিৎসা খরচ চেয়েছেন তিনি। বইটির মূল্য মাত্র ৩০০ টাকা। আমি সকল অনলাইন কমিউনিটির সবার কাছে, বিশেষভাবে ইস্টিশন ব্লগের সকল যাত্রী ও পাঠকদের আমি বিনীত অনুরোধ করবো তাঁর চিকিৎসার জন্য, খরচ বহনের জন্য নগদে অর্থ সাহায্য করতে না পারলেও তার লেখা বইটি কিনে হলেও সাহায্যের হাত বাড়িয়ে দিতে পারেন।
যে মানুষটির কথা বলছি, তাঁর নাম সেতু আশরাফুল হক। তিনি একজন লেখক ও কবি, যাঁর পছন্দের বিষয় কবিতা, দেশপ্রেম, রাজনীতি, আধুনিকতা, বাঙালি সংস্কৃতি এবং মুক্তিযুদ্ধ। চট্টগ্রাম মডেল স্কুল অ্যান্ড কলেজের বাঙলার প্রভাষক।
বই ক্রয় কিংবা যে কোন আর্থিক সাহায্যের ব্যাপারে সরাসরি তাঁর সাথে যোগাযোগ করতে পারেন নিচের মাধ্যমে।
সেতু আশরাফুল হক: +৮৮০ ১৭১৮ ৫৪২০৫১
হিসাবের নাম: আশরাফুল হক
সঞ্চয়ী হিসাব নম্বর: ১২৯.১৫১.২৩৮৮৬
ডাচ-বাংলা ব্যাংক লিমিটেড,
সিডিএ এভিনিউ, চট্টগ্রাম।
অথবা-
ডাচ-বাংলা মোবাইল
ব্যাংকিং নং-০১৭১৮-৫৪২০৫১২
অথবা-
হিসাবের নাম: আবু ইসমাইল
মোঃ আশরাফুল হক
সঞ্চয়ী হিসাব নম্বর: ১১৯৪২/৮
জনতা ব্যাংক, ওয়াসা শাখা,
চট্টগ্রাম।
যারা বিকাশ মাধ্যমে সাহায্য প্রেরণ করতে চান তাঁরা সেতুর মোবাইল ফোন নম্বরেই বিকাশ করতে পারবেন।
আপডেট:
এছাড়াও লেখক এবং গ্রাহকদের সুবিধার্থে বইটি কারিগর.কম এ পাওয়া যাচ্ছে। কারিগর.কম কোন ধরনের লাভ ছাড়াই বইটি বাজারজাত করছে। পেজ লিংক
ওয়েব সাইটে নিজেও অর্ডার করতে পারেন। অর্ডার করতে হলে ক্লিক করুন।

