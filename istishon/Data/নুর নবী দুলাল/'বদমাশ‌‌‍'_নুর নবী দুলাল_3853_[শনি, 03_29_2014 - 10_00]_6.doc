'বদমাশ‌‌‍'


 ভূমিষ্ট হওয়ার সাত দিনেই
আমার মায়ের এক মামা
আর্শিবাদ করতে এসে বলেছিলেন–
‘এ শালা বদমাশ হবে’
কৈশর থেকে তারুণ্য পেরিয়ে
এখন আমি এক বলিষ্ঠ যুবকবেশী
এ ‘বদমাশ’ ঘুরে বেড়ায়
সর্বত্র, সর্বক্ষণ আমার চারপাশে
কারবালার জয়নাব,
ট্রয়ের হেলেন অসংখ্যবার হাতছানি দিয়ে
ডেকেছে আমায়।
বেহুলার বাসরে প্রবেশ করবো আমি
ছুয়ে বলবো হাত, ‘না’-
‘না’, কোনদিন হাতছানি মানিনি
বুঝিনি, চেয়েও দেখিনি
তুমিই প্রথম
প্রথম রজনী আমার
‘বদমাশ’ নাশ হবে এখনি ।
[কবিতাটি ১৯৯১ সালে এপ্রিল মাসে কোন এক পাগলা মহুর্তে লেখা। তারিখটা মনে নাই। অন্য একটি ব্লগ পোস্টে কবিতাটি প্রকাশ করা হয়েছিল। ইস্টিশন'র পাঠকদের সাথে আবার শেয়ার করলাম।]

