ইসলামিক ফিকসন এবং একটি আধুনিক প্রতিক্রিয়াশিল চিন্তা।


উপন্যাস সাহিত্যের একটি বিশেষ শাখা।ব্যাক্তিমানসের সাথে সাহিত্যের যে সম্পর্ক তা উপন্যাসের মাধ্যমে পূর্নজন্ম লাভ করে।উপন্যাসের মাধ্যমে একটি বিশেষ আদর্শ বা দর্শন মানুষের মধ্যে সুচারুভাবে তার অগোচরেই গেথে দেয়া যায়।তাই উপন্যাসের মাধ্যমে একটি জনপরিমন্ডল ব্যাবস্থাও গড়ে উঠতে পারে।বিভিন্ন সামাজিক প্রেক্ষাপটে জনপরিমন্ডল ব্যাবস্থা সৃষ্টি বা পূনর্গঠনের পিছনে উপন্যাসের ভূমিকা রয়েছে।আমাদের দেশে মূল ধারার যে সমস্ত উপন্যাস রয়েছে তার অধিকাংশই স্যকুলার ধারনা দ্বারা প্রভাবিত কিন্তু এর বাইরে এক প্রকার ফিকশন বা উপন্যাস ইতিমধ্যেই প্রসার লাভ করেছে যা ইসলামিক ফিকসন নামে পরিচিত যা স্যকুলার ধারনা দ্বারা প্রভাবিত বিদ্যমান জনপরিমন্ডল ব্যাবস্থাকে প্রতিহতের লক্ষে ইসলামপন্থিদের একটি আধুনিক এবং যুগোপযোগি প্রয়াস।গত এক দশকে উল্লেখযোগ্য সংখ্যক ইসলামি ফিকসন প্রকাশিত হয়েছে।এ ধরনের উপন্যাসের পাঠক ক্রমাগত বৃদ্ধি পাচ্ছে এবং এর একটি উল্লেখযোগ্য অংশ হচ্ছে সমাজের অভিজাত শ্রেনীর তরুনরা যারা কলেজ ভার্সিটিতে পরে।এ ধরনের ইসলামি ফিকসন রচনার মূল কারন হলো স্যেকুলার লেখকদের(যাদের ইসলামপন্থিরা মনে করেন অধঃপতিত) প্রভাবকে স্তিমিত করা।এ ধরনের উপন্যাসের শুভানূধ্যায়িরা সুস্পষ্টভাবেই স্যেকুলার উপন্যাসের সাথে সুস্পষ্ট পার্থক্য তুলে ধরতে প্রয়াসী হন।নব্বইয়ের দশকে যখন ইসলামপন্থিরা সামাজিক ও রাজনৈতিক জগতে লক্ষনিয় হয়ে উঠল তখনই ইসলামি ফিকশনের এ ঘরানার সূচনা হয়।এটি তাদের পূর্বপুরুষদের থেকে ভিন্ন একটি প্রচেষ্টা।তাদের পূর্বসুরিরা চেষ্টা করতো জীবনযাপনের পদ্ধতিবিষয়ক বই পত্রের মাধ্যমে তাদের মন্তব্যকে পৌছে দিতে।কিন্তু তরুন ইসলাম পন্থিরা চান তাদের সমসাময়িকদের কাছে পৌছতেে।এসব উপন্যাসের মধ্যে রাজনৈতিক ইসলোমের উপস্থিতি স্পষ্ট।এসব উপন্যাসের মধ্যে থ্রিলার গুলো ইতিমধ্যে জনপ্রিয়তা অর্জন করেছে।ইসলামি থ্রিলারের অন্যতম জনপ্রিয় লেখক আবুল আসাদ,তার সাইমুম সিরিজ সবচেয়ে আলোচিত।এই আবুল আসাদই জামায়াতে ইসলামির কেন্দ্রিয় কার্যনির্বাহি পরিষদের একজন সদস্য এবং জামাতের মুখপাত্র সংগ্রামের সম্পাদক।
এই সিরিজের কেন্দ্রিয় চরিত্র আহমেদ মুসা।যিনি সাইমুম নামের একটি আন্তর্জাতিক ইসলামি বিপ্লবী সংগঠনের একজন নেতা।তিনি নিপীড়িত মুসলমানদের রক্ষায় পৃথিবীর বিভিন্ন দেশে ঘুরে ঘুরে তাদের হয়ে জিহাদ করেন।এইসব থ্রিলারের পটভূমি বিশ্বব্যাপি মুসলিম শক্তির পূনর্জাগরন।যদিও এসব থ্রিলার সমসাময়িক প্রেক্ষাপটকে কেন্দ্র করে রচিত কিন্তু তাতে নীতি নৈতিকতা ও সমাজে ব্যাক্তির ভূমিকা সম্বন্ধে স্পষ্ট একটি বার্তা তুলে ধরা হয়।এসব বার্তা সবচেয়ে স্পষ্ট হয় এসব লেখার নারী চরিত্রগুলো চিত্রনে এবং তাদের ভূমিকা রুপায়নে।এসব উপন্যাসের নারী চরিত্রগুলো সেসব নারীর প্রতিনিধিত্ব করে যারা ঐতিহ্যের ধারক ও অভিভাবক।এসব উপন্যাসের নারী চরিত্রগুলো তাদের স্বামী সন্তানকে উৎসর্গ করেন পৃথিবীর নির্যাতিত নিপিড়িত মুসলিমদের হয়ে যুদ্ধ করতে।ইসলামপন্থিরা নারীদের যেভাবে দেখতে চান সেভাবেই দেখানো হয় অর্থাৎ নারীরা শুধু সন্তান পালন এবং পরিবারের সদস্যদের দেখাশোনা করাই তাদের কাজ এটিই বার বার মনে করিয়ে দেয়া হয়।এসব উপন্যাসে নানাভাবে সমাজ এবং রাষ্ট্রের বুকে ইসলাম প্রতিষ্ঠার জন্য বার বার তাগিদ দেয়া হয়।এসব প্রচেষ্টার অনুপ্রেরনা ইসলাম পন্থার বৈশ্বিক প্রবনতা বলেই মনে হয় এবং এর ফল যে আধুনিক জঙ্গিসংগঠনগুলো তা আর বলার অপেক্ষা রাখে না।

