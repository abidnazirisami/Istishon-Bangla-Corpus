শহরের নেপথ্যে 


স্ক্রিপ্ট : মেহরাব পিয়াস
চরিত্র
সিএনজির যাত্রী – বয়স ৩০-৩৫। চাকুরীজীবী, পরিপাটি, ভদ্র।
সিএনজির চালক – বয়স ৪৫-৫০। নির্লিপ্ত ভালো মানুষ।
হারানো ফোন মালিক – বয়স ৩০। চাকুরীজীবী, স্মার্ট।
তরুনী – বয়স ২৫-৩০। সুন্দরী, স্মার্ট।
Fade in
১। রাজধানীর রাস্তা। সন্ধ্যা ৬:০০।
Med long shot: একজন যাত্রী সিএনজি ড্রাইভারের সাথে কথা বলছে। কথা বলে সে সিএনজিতে উঠবে। [প্রচুর নয়েজ]
২। চলন্ত সিএনজির ভেতরে
Close shot: যাত্রী সিগারেট ধরাচ্ছে। কোলে ব্যাগ। হঠাৎ ফোনের রিংটোন শোনা যাবে। 
৩। চলন্ত সিএনজির ভেতরে
Close shot: টোন অপরিচিত বিধায় যাত্রী ড্রাইভারের দিকে তাকাবে তারপর নিজের পাশে তাকাবে। camera দৃষ্টি অনুসরন করবে। যাত্রীর পাশে থাকা ফোনে স্থীর হবে। 
৪। চলন্ত সিএনজির ভেতরে
Close shot: যাত্রী পাশে থাকা ফোন তুলে নিবে।
যাত্রীঃ মামা, ফোন কার? [ফোন থেকে দৃষ্টি ড্রাইভারের দিকে (ক্যামেরা) দিয়ে জিজ্ঞেস করবে]
ড্রাইভারঃ আগের পেসেঞ্জার ফালাইয়া গ্যাছে মনে হয়। ফোনডা ধরেন। ধইরা কথা কন। 
৫। চলন্ত সিএনজির ভেতরে
Close shot: যাত্রী ফোন ধরবে। একটু শুনবে তারপর বলবে।
যাত্রীঃ জ্বী ভাই। আপনার ফোনটা ফেলে গেছেন সিএনজিতে। চিন্তার কিছু নেই। এখন নেবেন কিভাবে?
ওপাশে কিছু বলছে। যাত্রী একটু নীরব থেকে উত্তর দেবে।
যাত্রীঃ আমি বনানীর সামনে দিয়ে যাব। আপনি স্টেশনের সামনে দাঁড়ান। [একটুক্ষণ নীরব]
যাত্রীঃ ওকে ভাই।
যাত্রী ফোন রাখবে।
যাত্রীঃ মামা, বনানী স্টেশনের সামনে একটু দাঁড়াইয়েন। ফোনের মালিক ঐখানে।
[নেপথ্যে ড্রাইভার বলবে, আইচ্ছা] 
৬। চলন্ত সিএনজির ভেতরে
Over the shoulder shot : আবার ফোন বাজছে। যাত্রী ফোনের দিকে তাকাবে।
৭। চলন্ত সিএনজির ভেতরে
Big close shot: যাত্রীর হাতে ফোন। স্মার্ট ফোনে সুন্দরী এক তরুনীর ছবি ভেসে উঠেছে। নাম লেখা ‘জান’
৮। চলন্ত সিএনজির ভেতরে
Big close shot: যাত্রীর মুখ দেখা যাচ্ছে। মাথা নিচু করে ফোনের দিকে তাকিয়ে আছে। বিধ্বস্ত হতভম্ভ Reaction. [ক্যামেরা ফোনের দিকে tilt down করবে। তরুনীর ছবি]
৯। চলন্ত সিএনজির ভেতরে
ফোন বেজেই যাচ্ছে।
Close থেকে big close এ: যাত্রী ফোন ধরবে। ফোনের কথা শোনা যাচ্ছে।
তরুনীঃ ফোন ধরো না কেন? বারবার ফোন দিয়ে যাচ্ছি। আজ তো আর কথা বলতে পারবো না। ও এক্ষণি এসে পড়বে। তুমি………। [V.O]
যাত্রী ফোন কেটে দিবে।
১০। চলন্ত সিএনজির ভেতরে
Big close shot: যাত্রীর গম্ভীর বিষাদমাখা মুখ।
Dissolve to
১১। রাতের ঢাকার রাস্তা। বনানী স্টেশন।
Long med থেকে med long থেকে med close: সিএনজিটি এগিয়ে এসে স্টেশনে থামবে। যাত্রী নেমে কাউকে খুঁজবে। camera pan করে একটু দূরে ফোনের মালিকে ধরবে। ফোনের মালিক এগিয়ে আসবে যাত্রীর দিকে।
যাত্রীঃ এটা আপনার তো? [ফোন দেখিয়ে]
ফোন মালিকঃ হ্যাঁ ভাই। তাড়াহুড়া করতে………
[কথা শেষ হওয়ার আগেই যাত্রী মালিকের হাতে ফোন দিয়ে দ্রুত সিএনজির দিকে আগাবে। সিএনজিতে উঠবে। সিএনজি চলে যাচ্ছে। ফোন মালিক হতভম্ব হয়ে দারিয়ে আছে]
Dissolve to
১২। রাস্তার পাশে এপার্টমেন্ট বিল্ডিঙের সামনে।
med long থেকে Med close: সিএনজি থেকে নেমে যাত্রী ভাড়া দিয়ে বাড়ির ভেতরে ঢুকবে।
Dissolve to
১৩। ফ্ল্যাটের দরজার সামনে।
Over the shoulder med shot: যাত্রী কলিংবেল বাজাবে। অপেক্ষা করবে। দরজার খুলে যাবে। ফোনের সেই তরুনী দরজা খুলবে।
তরুনীঃ কি ব্যাপার জানু, আজ ফিরতে এত দেরী হল কেন?
আমি তো টেনশনে……………[শব্দ ধীরে ধীরে মিলিয়ে যেতে থাকবে]
Fade out.

