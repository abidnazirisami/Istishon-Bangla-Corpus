ধর্মের ধমকানি এবং সংশ্লিষ্ট বিষয়।


ছোটবেলায় ঢাকার পরিচিতি হিসেবে মসজিদের শহর পড়তাম এখন মসজিদের শহরের পাশাপাশি বসবাসের অযোগ্য বিশেষনটি যুক্ত হয়েছে।বাংলাদেশ যদিও তৃতীয় বিশ্বের একটি দরিদ্র দেশ তবুও মসজিদের দিক দিয়ে এটি পৃথিবীর সর্বশ্রেষ্ঠ।অলিতে গলিতে পাড়ায় মহল্লায় ধইন্চা গাছের চিপায় রেললাইনের ধারে এমনকি যেখানে মনুষের বসবাস নেই বা থাকলেও একদমই কম সে সমস্ত দূর্গম অন্চলেও মসজিদ গড়ে উঠেছে।এখন প্রশ্ন হচ্ছে- মসজিদ নামক কথিত আল্লাহর ঘরতো আল্লাহ নিজে তৈরি করে দেন না,মানুষকেই তৈরি করতে হয়।যে দেশের ৪০%মানুষ এখনও দারিদ্র সীমার নিচে বসবাস করে সে দেশের মানুষ কিভাবে এত এত বিলাসবহুল মসজিদ নির্মান করতে পারে।একটু খেয়াল করলেই দেখবেন অধিকাংশ মসজিদের পিছনেই বড় রাজনৈতিক নেতা ব্যাবসায়ি বুর্জোয় লুটেরা এলিট শ্রেনী রয়েছে।যারা মানুষের সম্পদ লুন্ঠন করে,দুর্নিতি করে টাকার পাহার করে তারাই মসজিদে টাকা দান করে মহা ধার্মিক সাজে।এই সমস্ত লুটেরারা মানুষের উপর অন্যায় অত্যাচার অবিচার করার ফলে শ্রেনী শত্রুতে পরিনত হয়।কিন্তু জনসম্মুখ্যে বিভিন্ন ধর্মীয় প্রতিষ্ঠানে দান করার ফলে নিম্ন শ্রেনীর মানুষ তাদের প্রতি অনুগত ও বিনয়ি হয়।এতে তারা সমাজে নানা প্রকার সুবিধা লাভ করে এবং আধুনিক সামন্তপ্রভূ বনে যায়।যেহেতু সমাজের অধিকাংশ মানুষই অশিক্ষিত এবং ধর্মভীরু সুতরাং কেউ তাদের ওপর অন্যায় এবং দুর্নিতির প্রতিবাদ করে না।তারা সেই সুযোগটি নিয়েই ধনী থেকে আরো ধনী হয় এবং সমাজের খেটে খাওয়া মানুষ নিজের শেষ সম্বলটুকুও হারায়।

