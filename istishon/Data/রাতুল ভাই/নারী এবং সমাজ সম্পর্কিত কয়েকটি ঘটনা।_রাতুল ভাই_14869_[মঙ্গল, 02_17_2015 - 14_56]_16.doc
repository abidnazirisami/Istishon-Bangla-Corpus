নারী এবং সমাজ সম্পর্কিত কয়েকটি ঘটনা।


সেদিন বিকেল বেলা হাট থেকে বাড়ি ফিরছিলাম।ইউনিয়ন পরিষদের সামনে দেখলাম ছোটোখাটো একটা জটলা সেখানে আমাদের একই ইউনিয়নের পাশের গ্রামের গৃহস্ত মওলা মিয়া চেচামেচি করছে আর কাকে যেন গালাগালি দিচ্ছে।তো কাছে গিয়ে জানলাম মওলা মিয়ার এইচএসসি পরীক্ষার্থী মেয়েকে প্রাইভেট থেকে বাড়ি ফেরার সময় সেই গ্রামেরই কয়েকজন যুবক উত্তক্ত করেছে।এই ঘটনা নিয়ে মওলা মিয়া চ্যায়ারম্যানকে বিচারের অনুরোধ করলে চ্যায়ারম্যান বিচার ডাকেন এবং বিচারে রায় দেন মেয়েকে বোরকা পরানোর এবং বোরকা না পরালে আরো এমন ঘটনা ঘটবে আর তার জন্য পরে কাওকে দোষ দেয়া যাবে নাএটি শুধু একটি গ্রামের ঘটনা নয় ,একই গল্প সারা দেশে। আধুনিক সমাজ সভ্যতায় এসেও আমাদের দেশের নারীদের প্রতিনিয়তোই ইভটিজিং নামে এই দুঃসহ বিষয়ের মুখোমুখি হতে হয়।ইভটিজিং নারী শিক্ষা এবং নারীর ক্ষমতায়নের ক্ষেত্রে একটি বড় অন্তরায়।শহরের চেয়ে গ্রামে এ সমস্যা আরো প্রকট এবং ব্যাপক।গ্রামে নারীকে শুধু ইভটিজিং এরই শিকার হতে হয় না তার সাথে একটি অংশ রেপ করার জন্যও মুখিয়ে থাকে এবং সবচেয়ে আশ্চর্যের বিষয় ছোট শিশুরাও এ থেকে রেহাই পায় না।এ কারনে একটু রিমোট এলাকায় প্রথমিক শিক্ষা অর্থাৎ শফি সাহেবের হুকুম মত 5পাসের বেশি পড়াশোনা করতে দেয়া হয় না।।এখন অন্য একটা ঘটনায় আসি তা হলো আমার ফেসবুক ফ্রেন্ড লুম্বিনি চাকমার ঘটনায় সেও পাহাড়ি অন্চলের একটি গ্রামের মেয়ে।লুম্বিনি চাকমা যখন স্কুলে পড়তো তখন ভোর পাচটায় ঘুম থেকে উঠে প্রাইভেট পড়তে যেত।বিভিন্নজন বিভিন্ন গ্রাম থেকে আসতো।লুম্বিনি একা কয়েকটি গ্রাম পার হয়ে প্রায় ১ঘন্টা হেটে পড়তে যেত।শীতকালে যখন সে বের হতো তখন ভোরের আলোও ফুটতো না।অন্ধকারের ভেতর দিয়েই হাটতে হতো।এতবছর এভাবে যাওয়া অাসা করেছে কোনদিন কেউ খারাপ অাচরন করেনি। তার বাবা মা ও নির্ভয়ে তাকে পাঠাতেন।তাদের সমাজের সাথে আমাদের সমাজের এই পার্থক্যর ব্যাপারটি বিশ্লেষন করতে গিয়ে আমার মনে হয়েছে এ ক্ষেত্রে মূল বিষয়টি হচ্ছে নারীর ক্ষমতায়ন।তাদের সমাজে নারীর প্রভাব খুবই গুরুত্বপূর্ন ভাবে বিবেচনা করা হয়। কারন তাদের সমাজে নারীর ক্ষমতায়ন ঘটেছে যেটা আমাদের সমাজে এখনও ঘটেনি।তাদের সমাজে যেখানে মাতৃতান্ত্রিক পরিবার প্রথা বিদ্যমান এবং নারীরা অর্থনৈতিক কর্মকান্ডে জড়িত সেখানে আমাদের সমাজে নারীকে মানুষ হিসেবেই গন্য করা হয় না।সুতরাং নারীর সাথে সামাজিক আচরনে তাদের সাথে আমাদের একটি মৌলিক পার্থক্য থাকবেই। সুতরাং নারীর অর্থনৈতিক এবং সামাজিক ক্ষমতায়ন ছাড়া নারী মুক্তির কোনো পথ নেই।নারী মুক্তির জন্য নারীর ক্ষমতায়ন অত্যান্ত জরুরি এবং সমাধান হিসেবে এই বিষয়ে রাষ্ট্রকে জোর দিতেই হবে।

