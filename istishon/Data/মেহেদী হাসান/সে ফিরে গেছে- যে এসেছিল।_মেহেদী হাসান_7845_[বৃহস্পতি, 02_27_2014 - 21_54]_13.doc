সে ফিরে গেছে- যে এসেছিল।


 মুছে যাওয়ার লালায়িত প্রতীক্ষায়-
আরো অনেক বিস্মৃতির কিনার ঘেঁষে,
তার মুহুর্তের টুকরো স্মৃতিটুকু পড়ে আছে শুধু। 
ধূধূ মরুতে কিছুক্ষণ দাঁড়িয়ে প্রচন্ড ঘেমে উঠে
সোজা সে হেঁটে গেছে অন্য কোন হ্রদ অভিমুখে।
শুষ্ক চোখে দেখে তার টুইটুম্বুর আঁজলা,
মেটায় পিপাসা বিস্তীর্ণের প্রতিটি বালুকণা।
ফাটা কাঠ গলা- অবলম্বন সীমাহীন সূর্য-প্রান্তর-
মোহাচ্ছন্নের মত একটি প্রসবিনীর খোঁজ,
বাষ্পাভাসের একটি চিহ্নও ছিল না যদিও! 
এবার,
প্রতীক্ষা তবে-
আচম্বিতে মরিচিকা ভ্রমে,
ক্ষিপ্র ঘাই হরিণীর মত দৌড়ে
এসে কেউ হুমড়ি খেয়ে পড়লেই;
কাটা তারের বেড়া লাগুক চতুর্পাশে-
ব্যাপ্ততার সীমানা জড়ো হোক আঁটসাঁট,
আর্দ্রতার স্লুইস গেট যাক সার বেঁধে খুলে।

