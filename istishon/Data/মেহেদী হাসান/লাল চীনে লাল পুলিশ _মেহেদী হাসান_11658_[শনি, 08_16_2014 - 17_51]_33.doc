লাল চীনে লাল পুলিশ 


মূলঃ জোনাহ রাস্কিন 
কিউ জিয়ালং- অতিপ্রজ এই চীনা উপন্যাসিক ১৯৫৩ সালে সাংহাইতে জন্মগ্রহণ করেন এবং ১৯৮৮ সাল হতে মার্কিন যুক্তরাষ্ট্রে বসবাস করে আসছেন- সে লাল শব্দটির এবং লাল রঙটির প্রতি বিশেষ রকম মোহ সৃষ্টি করেছেন, তবে তা হঠাৎ করে নয়, যখন থেকে লাল চীন সমন্ধে লেখা শুরু করেছেন। শিরোনামে লাল অন্তর্ভূক্ত তার নব্য ধারার তিনটি উপন্যাসঃ ডেথ অফ এ রেড হিরোইন (২০০০), হোয়েন রেড ইজ ব্ল্যাক (২০০৪), এবং রেড মান্দারীন ড্রেস (২০০৭)। এই তিনটি বইয়ের সবকটাতেই, মূল চরিত্রটি হচ্ছে একজন সংবেদনশীল, কবিতা প্রেমিক, তৎসত্ত্বেও কঠিন মানসিকতার পুলিশ ইনস্পেক্টর যে সাংহাই পুলিশ ব্যুরোতে কাজ করে; মাসিক বেতনভোগী হিসেবে এবং ফ্রীল্যান্স ব্যাক্তিগত গোয়েন্দা হিসেবে ভাড়ায় নয়।
মূলঃ জোনাহ রাস্কিন 
কিউ জিয়ালং- অতিপ্রজ এই চীনা উপন্যাসিক ১৯৫৩ সালে সাংহাইতে জন্মগ্রহণ করেন এবং ১৯৮৮ সাল হতে মার্কিন যুক্তরাষ্ট্রে বসবাস করে আসছেন- সে লাল শব্দটির এবং লাল রঙটির প্রতি বিশেষ রকম মোহ সৃষ্টি করেছেন, তবে তা হঠাৎ করে নয়, যখন থেকে লাল চীন সমন্ধে লেখা শুরু করেছেন। শিরোনামে লাল অন্তর্ভূক্ত তার নব্য ধারার তিনটি উপন্যাসঃ ডেথ অফ এ রেড হিরোইন (২০০০), হোয়েন রেড ইজ ব্ল্যাক (২০০৪), এবং রেড মান্দারীন ড্রেস (২০০৭)। এই তিনটি বইয়ের সবকটাতেই, মূল চরিত্রটি হচ্ছে একজন সংবেদনশীল, কবিতা প্রেমিক, তৎসত্ত্বেও কঠিন মানসিকতার পুলিশ ইনস্পেক্টর যে সাংহাই পুলিশ ব্যুরোতে কাজ করে; মাসিক বেতনভোগী হিসেবে এবং ফ্রীল্যান্স ব্যাক্তিগত গোয়েন্দা হিসেবে ভাড়ায় নয়। 
এই একই ইনস্পেক্টর, কোনটাতেই একটুও ক্লান্ত নয়, আবির্ভূত হয় অন্য তিনটি রহস্যোপন্যাসে যেগুলোর শিরোনামে লাল শব্দটি অন্তর্ভূক্ত নয়ঃ এ লয়্যাল ক্যারেক্টার ড্যান্সার(২০০২), এ কেস অফ টু সিটিজ(২০০৬)- এই শিরোনামটি ডিকেন্সের ফরাসী বিপ্লবের উপর ১৮৫৯ সালে লেখা এ টেল অব টু সিটিজ এর শিরোনামকে পরিহাস করে রাখা– এবং দ্যা মাও কেজ(২০০৯)। এই ছয়টি বই পরিচিতি পেয়েছে “ইনস্পেক্টর চেন সিরিজ” নামে এবং এগুলো খুব তাড়াতাড়ি অনুরক্ত পাঠকদেরকে আকৃষ্ট করতে সক্ষম হয়েছে। জিয়ালং এর অন্য আরেকটি বই, ইয়ারস অফ দ্যা রেড ডাস্ট(২০১০) শিরোনামের ছোট গল্প সংকলন, এখানেও লাল শব্দটি শিরোনামে অন্তর্ভূক্ত হয়েছে, এবং সে এখানে হয়তো লাল সূত্র অথবা বিষয়বস্তুর একটি অনুরণিত উপসংহার টেনেছে যা সে এক দশক ধরে অনুসরণ করে আসছিল। 
ইনস্পেক্টর চেন সিরিজের বইগুলোর অধিকাংশ জুড়ে আছে ১৯৯০ এর দশকের সাংহাই, এটা এমন একটি সময় যখন চীনা সমাজ তার জোড়মুখগুলোতে আলাদা আলাদা হয়ে যাচ্ছিল এবং পুরাতন কমিউনিস্ট বিন্যাসের নানা অংশে বিভক্ত হতে থাকা প্রতিষ্ঠানসমূহ এবং নতুন করে উদ্ভূত হতে থাকা পুঁজিবাদী কাঠামোর ভেতর প্রশস্ত হতে থাকা ফাটলের মধ্যে অপরাধী কার্যক্রম ধীরে ধীরে নিজেকে প্রবেশ করিয়ে নিচ্ছিল। যদি আমাকে এক মুহূর্তের জন্য সমাজবিদ্যক আবরণ দেওয়ার সুযোগ দেয়া হত তাহলে আমি বলতাম যে জিয়ালং এর উপন্যাসের জগত এমন একটা কিছু যা মুক্ত বাজার উদ্যোগকে দুই পায়ের উপর এবং ভোগবাদী মানসিকতাকে এক হাতের উপর এবং রাষ্ট্রচালিত শিল্প-কারখানা ও অনুগামীদেরকে যৌথভাবে অন্য হাতের উপর দাঁড় করিয়ে দেয়। এই উন্মত্ত জগতে নাগরিকরা মাথা গোঁজার ঠাই হারায় এবং বাড়ি খুঁজে পেতে ব্ল্যাকমেইল ও খুন পর্যন্ত সংগঠিত করে।
এটা হচ্ছে একটি সদা পরিবর্তনশীল, হিংস্র একটি এলাকা যেখানে পুলিশ এবং অপরাধী, সহজ-সরল এবং দোষী ব্যাক্তিরা তাদের সন্মান- অথবা অসন্মানের নিজস্ব ব্যাক্তিগত সংকেত অনুসারে পরিচালিত হয়, ঘটনা যাই হোক না কেন। তাদের মোচড়ামুচড়ি, ষড়যন্ত্র এবং মিথ্যা বলা দেখাটা একটা আনন্দদায়ক ব্যাপার, এবং জিয়ালং এর মনোযোগ হচ্ছে বিস্তৃতির দিকে- উদাহরণ স্বরূপ একটা গাড়ি তৈরী এবং তাতে রঙ করা, অথবা রান্নার স্টোভের উপর একটি পাত্রের মধ্যে কাঁকড়া- ক্রান্তিলগ্নে পুরো সমাজটির একটি সমৃদ্ধ এবং জটিল প্রতিকৃতি চিত্রিত করা যা স্মরণ করিয়ে দেয় উনবিংশ শতাব্দীর ফরাসী সাহিত্যের কিছু ক্লাসিকের কথা, যেমন স্তাদালের দ্যা রেড এন্ড দ্যা ব্ল্যাক(১৮৩০)।
জিয়ালং এর সাংহাই থেকে, রাশিয়ান কমিশাররা* অনেক আগেই তাদের তল্পি-তল্পা গুটিয়ে মস্কোতে ফিরে গেছে, যখন লাল-সাদা- এবং- নীল আমেরিকানরা, পর্যটকরা সহ, বলবৎ হয়েছে, সাথে করে নিয়ে এসেছে আমেরিকান ব্যাবসা পদ্ধতি, শব্দ, বাক্যাংশ এবং প্রথা- যেমন ঘুমাতে যাবার আগে রাতের টুপি মাথায় পড়া। “সমাজতন্ত্র এবং পুঁজিবাদ, পাশাপাশি,” লেখক তার প্রথম এবং সবচেয়ে উচ্চাকাঙ্ক্ষী বই ডেথ অফ এ রেড হিরোইন এ লাগসই ভাবে বলেছিল, “একটি শান্তিপূর্ণ সহাবস্থান।” এই একই বইয়ে, একজন অবসরপ্রাপ্ত সাহিত্যের অধ্যাপক চেনকে আইরিশ কবি উইলিয়াম বাটলার ইয়েটস থেকে উদ্ধৃতি করেছিল, চীনা সমাজের সংকটকে ব্যাখ্যা করতে। “সবকিছু ভেঙ্গে পড়ে; মধ্যিখান না পারে ফেরাতে,” সে বলে। “এটা আধুনিক যুগ”। 
বাস্তবিক পক্ষে, জিয়ালং এর উপন্যাসে, বিষয়বস্তু এবং মানুষজন নাটকীয়ভাবে ভেঙ্গে পড়ে; মাও সেতুং এর পুরাতন কম্যুনিস্ট পার্টি এখন আর সমাজের ভারকেন্দ্র নয়, এবং মাওয়ের রাজনৈতিক উত্তরসূরীরা সবকিছু এবং সকলকে একত্রে ধরে রাখতে ব্যার্থ হচ্ছে। সত্যি বলতে, পুরাতন পার্টি সভ্যের সন্তানেরা ধনী এবং প্রসিদ্ধদের জীবনযাত্রার দিকে ধাবিত হচ্ছে; এমনকি পশ্চিমা পুঁজিবাদী আদর্শ দ্বারা তাদের জীবন যাত্রা সত্যিকার অর্থেই ক্ষয়িষ্ণু, এবং তারা অপরাধীও বটে। এখন যদিও সমাজের নিজস্ব কোন ভারকেন্দ্র নেই, তবে জিয়ালং এর উপন্যাসে আছে, এবং সেই কেন্দ্র, যা নৈতিক এবং নান্দনিক, হচ্ছে চেন, একজন কমিউনিস্ট পুলিশ যে সত্যিকার অর্থে একটি মৌলিক চরিত্র।
সাহিত্যে গোয়েন্দা এবং পুলিশ চরিত্রে চেন হচ্ছে অভ্যর্থিত একটি সংযোজন, চরিত্রগুলোর মধ্যে আছে র‍্যামন্ড চ্যাদলারের ফিলিপ মারলো যে লস এঞ্জেলসের বাজে এলাকা দিয়ে ঘুরে বেড়ায়, এবং ডাসিয়েল হাম্মেটস এর স্যাম স্পেড যে সান ফ্রান্সিসকোর অলি-গলিতে ঘুর ঘুর করে। চেন কোন অনুকরণ নয়। সে আগাপাশতলা চীনা, সম্পূর্ণতর ভাবে সাংহাই সমাজের সৃষ্টি, এবং চীনা ইতিহাসের একটি উৎপাদন। যখন আমরা প্রথম তার সাক্ষাৎ পাই, সে ত্রিশোর্ধ বয়সের একজন স্নাতক- তার সামনে পড়ে আছে একটি সম্ভাবনাময় জীবনের বিকাশ ধারা এবং প্রবাদপ্রতিম উজ্জ্বল ভবিষ্যত, যদি শুধুমাত্র সে কমিউনিস্ট পার্টি কর্তৃপক্ষের কোপানলে না পড়ত, অথবা পার্টির নিয়ন্ত্রিত ব্যাপারে ঝামেলা তৈরী না করত। 
মারলো এবং স্পেডের মত, শহরের নিম্ন এলাকায় তার নিজস্ব কোন কার্যালয় নেই। এবং আর্থার কোনান ডয়েলের ব্রিটিশ গোয়েন্দা শারলক হোমসের মত, যার ফয়েল* হিসেবে ছিল ডাঃ ওয়াটসন, তার সাথে থাকতে এবং তার চিন্তাকে অনুসরণ করতে চেনের কোন অনুগত সহকারী নেই, যদিও তার বন্ধু-বান্ধব এবং কমরেড আছে যাদের কাছে সে তার মনের কথা এবং ধারনাগুলো বিশ্বাস করে বলতে পারত। তবে অবশ্য তার ব্রিটিশ এবং আমেরিকান সাহিত্যিক পূর্বসূরীদের মত সে নয়, অপরাধকে সমাধানকল্পে সে যাবতীয় সর্বাধুনিক প্রযুক্তিকে নিজের প্রয়োজনে ব্যাবহার করে।
আঙ্গুলের ছাপ খুঁজে পেতে তার জন্য কোন ম্যাগনিফায়িং গ্লাস নেই। সে ব্যাবহার করে ফ্যাক্স, কম্পিউটার, ডাটা বেজ, সেল ফোন, এবং পাবলিক ফোন(যখন সে চায় না তার তারবার্তা কেউ রেকর্ড করুক), ক্যামেরা, আলোকচিত্র, সরকারী দলিলপত্র, এবং লাইব্রেরীর সকল নতুন ছোট-খাট যন্ত্রপাতি; যদিও তা হল মানবিক উপাদান, সর্বাধুনিক প্রযুক্তি নয়, যা তার কাজের রেখায় গুরুত্বপূর্ণ ভিন্নতা তৈরী করে। সে জানে কখন হতে হবে কঠোর পুলিশ এবং কখন হতে হবে ভদ্র পুলিশ; কখন জিজ্ঞেস করতে হবে নির্দেশক প্রশ্ন এবং কখন সরে আসতে হবে।
নিশ্চিতভাবেই চেনের মধ্যে দ্বন্দ্ব আছে, মাও সেতুং তার “দন্দ্ব প্রসঙ্গে” প্রবন্ধে যে অর্থে শব্দটি ব্যাবহার করেছে সেই অর্থে, যদিও চেন মাও কে অনুসরণ করে না অথবা সে কমিউনিস্ট মতাদর্শের অনুগামী নয়। ডেথ অফ এ রেড হিরোইন উপন্যাসের প্রথম দিকে লেখক চেন এর সাদামাটা থাকার জায়গা সমন্ধে বলে, “এই এপার্টমেন্টে চেয়ারম্যান মাও সেতুং এর কোন ছবি ছিল না”। অবধারিতভাবে, সে চীনা কমিউনিস্ট পার্টির সদস্য, তবে তা অংশত এই কারনে যে পার্টির সদস্যপদ তাকে আগলিয়ে রাখে এবং তাকে জীবন-যাপন এবং কাজ করতে সামর্থ্য-বান করে তোলে। সফলতা পেতে, তাকে রাজনৈতিক খেলায় নামতে এবং সে এই খেলাটা খেলে একজন পাকা খেলোয়ারের মত।
সে মোটেই একজন সুবিধাবাদী নয়, যা হোক, তবে সন্মান পাওয়ার অধিকারী একজন মানুষ। সে আস্থাশীল এবং ন্যায়বান, বিশ্বাস করে সামাজিক সমতায় এবং কাজ করে চলে প্রকৃত ন্যায় বিচার প্রতিষ্ঠার আশায়। স্পেড, মার্লো এবং অন্যান্য আমেরিকান গোয়েন্দাদের মত- যারা তাদের চারপাশের পরিবেশের কদর্য্যতার অংশ হয়ে উঠেছিল- চেন সাংহাইর নতুন পুঁজিবাদী ব্যাক্তিস্বাতন্ত্রবাদীর লোলুপ গুনাবলীকে নিজের মধ্যে গ্রহণ করেনি। এক অর্থে, চেন কমিউনিস্ট পার্টির অনুগত সভ্যদের চেয়ে অনেক বেশী আপাদমস্তক কমিউনিস্ট। যদিও সে কোন ধরনের “বাদ” এ বিশ্বাস করে না, তবুও সে মার্ক্সবাদী বৈশিষ্ট্য নিজের মধ্যে ধারণ করে আছে, এবং সে চীনা সমাজকে মার্ক্সীয় দৃষ্টিতে শ্রেণি দ্বন্দ্ব এবং শ্রেণি অপরাধ সমন্বিত একটি শ্রেণি সমাজ হিসেবে না দেখে পারে না। অংশত সে একজন সন্দেহবাতিকগ্রস্ত এবং সমালোচনামূলক চিন্তক হিসেবে লেখকের নিজস্ব ব্যাক্তিত্বের প্রতিচ্ছবি। “আমি হয়ত কম-বেশী চিফ ইনস্পেক্টর চেন এর মত”, জিয়ালং এ কথা বলেন অধ্যাপক জেমিসন স্পেন্সার এর সাথে এক সাক্ষাৎকারে, যে সেন্ট লুইস কম্যুনিটি কলেজে ইংরেজী সাহিত্যে অধ্যাপনা করেন। জিয়ালং আরো জানায় যে, চেন এর মত সে ছিল “সর্বক্ষণ জিজ্ঞাসা করা এবং জিজ্ঞাসিত হওয়া একজন আগ্রহী ব্যাক্তি”। 
একজন অনমনীয় রাজনৈতিক ব্যাক্তিত্ব সম্ভবত বলবে যে, চেনের মধ্যে একধরনের “বুর্জোয়া মানসিকতা” আছে এবং ডেথ অফ এ রেড হিরোইন উপন্যাসের আওতার মধ্যে তার বিরুদ্ধে এই অভিযোগগুলো উঠে। তার মধ্যে আছে “কনফুসিয়ান মন্ত্র” আওড়ানোর অভ্যাস যা সে শিখেছিল তার বাবার কাছ থেকে যে অধ্যাপনা করত এবং সাংস্কৃতিক বিপ্লবের সময় কারাগারে বন্দী হয়েছিল এবং সে প্রায়ই কবিতা লেখে, প্রাচীন চীনা এবং আধুনিক আমেরিকান কবিতা আবৃত্তি করে। তার অবসর সময়ে, সে ইংরেজী এবং আমেরিকান আধুনিকপন্থী লেখকদের চীনা ভাষায় অনুবাদ করে, এই কাজটাকে সে ভালবেসে করে, অবশ্য কিছু বাড়তি উপার্জনের আশাও থাকে। পুলিশ হিসেবে রূপকার্থে সে একজন অনুবাদক; তার কাজ দাবী করে অদৃশ্যকে দৃশমান করার এবং ছায়াচ্ছন্ন ও অভ্যন্তরস্থ জিনিসকে দিনের আলোতে ফুটিয়ে তোলার। 
সর্বত্র সে ঝুঁকি গ্রহণ করে এবং সত্যকে খুড়ে বের করে আনে। যখন তাকে এগুলো করতে হয়, তখন সে তার ব্যাজ তুলে ধরে এবং এমন সব জায়গায় প্রবেশাধিকার লাভ করে অন্যথায় যেখানে প্রবেশ নিষিদ্ধ হত। আশ্চর্যের বিষয় হল এমন সব চৌহদ্দিতে যেখানে চীনা কর্তৃপক্ষ- বাস্তব জীবনে না হলেও অন্তত জিয়ালং এর উপন্যাসের মধ্যে- নাগরিকদের গোপনীয়তা(privacy) সুরক্ষিত রাখে। (এই বইয়ে একটি আগ্রহোদ্দীপক অনুচ্ছেদ আছে, যেখানে চরিত্ররা ইংরেজী শব্দ প্রাইভেসী নিয়ে আলোচনা করে, এবং সম্মত হয় যে এটাকে চীনা ভাষায় অনুবাদ করা সহজ কাজ হবে না।)
চেন সাধারণত কোন একটি এপার্টমেন্টে ঝটিকা তল্লাসি চালায় না অথবা তথ্য প্রবাহে তাৎক্ষণিকভাবে প্রবেশাধিকার লাভ করতে পারেনা- যেমন টেলিফোন নাম্বারের একটি তালিকা- যেটাকে সে মনে করে তার পুলিশি কর্তব্যে তাকে সহযোগিতা করবে। সে আসল কর্তৃপক্ষের কাছ থেকে প্রথমে অনুমতি আদায় করে নেয়; সে খুব বিনীতভাবে জিজ্ঞেস করে, এবং সে কখনও তার আশেপাশের কাউকে থাপ্পর মারে না বা ধাক্কা দিয়ে সরিয়ে দেয় না, হাম্মেটের স্যাম স্পেড যেমন করে থাকে। তার বিনীত আচরণ তাকে সাহায্য করে থাকে। তার চারপাশের সকলে, সাংহাইর নাগরিকরা তার তদন্ত কাজে সহযোগীতার হাত বাড়িয়ে দেয়, সুতরাং সে যদি এই উপন্যাসের নায়ক হয়, তাহলে সে এই বিশিষ্টতাকে বিনিময় করে চীন এবং চীনা জনগনের সাথে। 
“রেড হিরোইন” প্রসঙ্গে বলতে গেলে, যে ডেথ অফ এ রেড হিরোইন উপন্যাসের শিরোনামে যে নির্দেশিত হয়েছে, প্রথম হতেই সে রহস্যময়, যতক্ষণ পর্যন্ত না একেবারে শেষের দিকে পাঠক তার সমন্ধে সত্যটি জানতে পারে। কোন সময়ই সে উপন্যাসে জীবন্ত অবস্থায় আবির্ভূত হয় না- যদিও তাকে ফ্লাশব্যাকে দেখানো হয়- এমনকি তার মৃত্যুর পর পুলিশ তার নামের সাহায্যেও তাকে শনাক্ত করতে পারে নি। তার ময়না তদন্তে বের হয়ে আসে যে, নিহত হওয়ার অল্পকিছুক্ষণ পূর্বে সে যৌনসঙ্গমে লিপ্ত হয়েছিল। উপন্যাসটির প্রথম উত্তেজনাকর লাইনটিতে, জিয়ালং বলে, লাশটি পাওয়া যায় ১৯৯০ সালের ১১ মে বিকেল ৪-৪০ মিনিটে, পশ্চিম সাংহাই থেকে প্রায় বিশ মাইল দূরবর্তী বেইলী ক্যানেলের বহির্মুখে। পরবর্তী বাক্যে সে পুলিশ বাহিনীর সদস্য গাও জিলিং নামের চেনের একজন সহকর্মী এবং পুরাতন বন্ধুর সাথে পাঠকদের পরিচয় করিয়ে দেয়। তৎপরবর্তীতে একটা লম্বা অনুচ্ছেদে, জিয়ালং একের পর এক উল্লেখ করতে থাকে, “একটি পারমানবিক পরীক্ষা কেন্দ্র”, “সাংস্কৃতিক বিপ্লব” এবং “সাংহাইতে একটি আমেরিকান কোম্পানী” এর কথা। 
উপন্যাসটির প্রথম পাতায়, জিয়ালং পরিচয় করিয়ে দেয়, সত্যিকারের পিজার সাথে, এটাই সেই মূল ভাব যা গল্পটিকে সম্মুখ দিকে চালিত করে নিয়ে যাবে। এরপর, পরবর্তী ৪৬৩ পৃষ্ঠা জুড়ে লেখক সুতাগুলোকে একত্রে বয়ন করতে থাকে যা উপন্যাসটিকে গঠন করে তোলে; রেড হিরোইনের দৃষ্টিগ্রাহ্য জীবন এবং তমসাচ্ছন্ন মৃত্যু, একজন কমিউনিস্ট পার্টি সভ্য, গনমাধ্যমে গুয়ান নামে জনপ্রিয়; গোয়েন্দা চেনের গল্প এবং ভ্রমনকে সে গ্রহণ করে রহস্যটিকে উন্মোচন করতে, যা অবশ্য তাকে সচেতন করে তোলে তার নিজস্ব খন্ডিত স্বত্বা; সমাজতান্ত্রিক চীনের জীবন-মরণ সংগ্রাম, দুইটি সাংঘর্ষিক স্বরূপ সমন্বিত একটি জাতির বিষয়ে। গুয়ান- “রেড হিরোইন” এর মত- চীনের আছে একটি সর্বজনীন প্রতিকৃতি যা পুরো বিশ্বের সম্মুখে প্রদর্শিত হয় এবং আছে একটি একান্ত প্রতিকৃতি যার বেশীরভাগ অংশ ঢাকা থাকে। গুয়ানের মত, দেশটির আছে একটি ভাবমূর্তি যা গনমাধ্যমে পরিবেশিত এবং অনেকবেশী ভিন্ন গুপ্ত বাস্তবতা। 
গোয়েন্দা উপন্যাস বুর্জোয়া সমাজের ভন্ডামী, কপটতা, এবং মোনাফেকীকে ছেঁকে তুলতে দীর্ঘকালব্যাপী একটি অস্ত্র হিসেবে ব্যাবহৃত হয়ে আসছে। নিশ্চিতভাবেই, এডগার এলান পো, আধুনিক গোয়েন্দা আখ্যানের জনক, এর দ্যা মার্ডারস ইন দ্যা রু মর্গ উপন্যাসে সুস্পষ্ট কোন রাজনৈতিক লক্ষ্য-উদ্দেশ্য ছিল না, তবে ইতোমধ্যে এই আঙ্গিকটি ১৯২০ এর দশকে ড্যাশিয়েল হ্যাম্মেট পর্যন্ত পৌঁছে গেছে, এটা এখন সুস্পষ্টভাবে মার্ক্সবাদী ধরনে গৃহীত হচ্ছে। হ্যাম্মেট- রেড হার্ভেস্ট (১৯২৯) এবং দ্যা মল্টেজ ফালকন (১৯৩০) বইয়ের লেখক- একজন মার্ক্সবাদী এবং আমেরিকান কমিউনিস্ট পার্টির একজন সদস্য ছিলেন। পিঙ্কারটন গোয়েন্দা হিসেবে কাজ করা এবং গোয়েন্দা গল্প লেখা তাকে মার্ক্সবাদের দিকে ধাবিত করে। পরবর্তীতে ম্যাকার্থিজম* এর সময়ে কারো নাম বলে দেওয়ার বদলে বরঞ্চ সে হাজত বাস করেছিল। র‍্যামন্ড চ্যাদলার তার দ্যা বিগ স্লীপ (১৯৩৯) শিরোনামের একটি উপন্যাসে এই বিধ্বংশী ঐতিহ্যটাকে চালিয়ে নিয়ে যায় যা লস এঞ্জেলসের একজন গোত্রপিতাকে ধ্বংশ করে ফেলে যে একটি তেল খনির মালিক ছিল, অর্কিড সংগ্রহ করত এবং তার অবাধ্য কন্যাদেরকে নিয়ন্ত্রণ করতে পারত না। একটা সময়, হলিউড গোয়েন্দা গল্প এবং খুনের রহস্য আখ্যানকে ব্যাবহার করত মূল কর্তৃপক্ষের প্রবঞ্চনাকে প্রতিফলিত করতে, যেমন রোমান পলনস্কির চলচ্চিত্র, চীনাটাউন(১৯৭৪)- যা নির্মিত হয়েছিল ওয়াটারগেটকে কেন্দ্র করে- যা অজাচার ও হত্যাকে সম্পৃক্ত করে ক্যালিফোর্নিয়ার সেচ এবং বিদ্যুৎ প্রকল্পের ষড়যন্ত্রের সাথে, এবং এটা শেষ হয় পুলিশ কর্তৃক বিষয়টিকে ধামাচাপা দেওয়ার মধ্য দিয়ে। 
চেন সিরিজের উপন্যাসে, জিয়ালং দেখায় যে কমিউনিস্ট সমাজের লুক্কায়িত খুতগুলো তুলে ধরতে, উঁচু স্থানের অপরাধকে নিচু স্থানের অপরাধপ্রবনতার সাথে সংযুক্ত করতে এবং মানব সম্প্রদায়ের বিরুদ্ধে মানবাত্মার বলাৎকারকে সীমালংঘনের সাথে জোড়া লাগাতে গোয়েন্দা চরিত্রটি খুবই গুরুত্বপূর্ণ। কারন গুয়ান নিহত হওয়ার কিছুক্ষণ পূর্বে যৌন সঙ্গমে লিপ্ত হয়েছিল, অপরাধটি যৌন মোড়কে ঢাকা। কারন সে একজন কমিউনিস্ট, এটা একটা রাজনৈতিক ঘটনা। যৌনতা এবং রাজনীতি ডেথ অফ এ রেড হিরোইন উপন্যাসে জট পাকিয়ে আছে। একজন বিবাহিত পুরুষের সাথে গুয়ানের প্রণয় সম্পর্ককে সুস্পষ্টভাবে বিস্তারিত তুলে ধরার মাধ্যমে জিয়ালং চলে যায় চীনা সমাজের পিউরিটান সুলভ মুখোশের আড়ালে অভ্যন্তরস্থ উত্তেজক যৌনক্রিয়াকে প্রকাশ করতে। একজন কমিউনিস্ট মডেল ধাবিত হয় একজন বুর্জোয়া গৃহবধূ হওয়ার দিকে। 
অপরাধ এবং কমিউনিজম সংক্রান্ত গল্প তার মাথার মধ্যে ঘুরপাক খেতে থাকে, এতে আশ্চর্য হওয়ার কিছু নেই যে, লেখক চীন ছেড়ে গেছে এবং মার্কিন যুক্তরাষ্ট্রে বসবাস শুরু করেছে। এখনও, যদি আমি সাদামাটা ভাবে বলি, এটাই মনে হয় যে, সে নিজেকে চীনের বাইরে নিয়ে গেছে বটে, তবে সে তার নিজস্ব পরিচয়গত জায়গায় চীনকে ধারণ করে আছে। কিছু ক্ষেত্রে মনে হয়, চীনে থাকাকালীন সময়ে জিয়ালং যতটুকু ছিল মার্কিন যুক্তরাষ্ট্রে অবস্থানকালীন সময়ে তারচেয়ে অনেক বেশী চীনা হয়ে উঠেছে। সে নিশ্চিতভাবেই চীনকে তার উপন্যাসে নতুন করে সৃষ্টি করেছে, এবং যদিও সে প্রত্যেকদিন মিসৌরিতে বাস করে, তবে তার মনটা অবশ্য পড়ে থাকে সাংহাইতে। 
গুয়ানের খুনের রহস্যকে উন্মোচন করতে চেনের ভ্রমণ তাকে নিয়ে যায় চীনা ভূখন্ডের গুয়াংযৌতে যেখানে সে গুরুত্বপূর্ণ যোগসূত্রগুলোকে জড়ো করে, মূল সন্দেহভাজন সমন্ধে, যে একজন আলোকচিত্রী, একজন বিখ্যাত ব্যাক্তি এবং কমিউনিস্ট পার্টির সর্বজন শ্রদ্ধেয় সভ্যের সন্তান। চেন চোখ বুলিয়ে নেয় সমাজের উচ্চপদস্থ অংশ- সম্পদশালী, সুবিধাপ্রাপ্ত এবং দুর্বিনীত- এর উপর। সে অবশ্য আরো ঘুরে বেড়ায় প্রান্তিক নর-নারীদের জগতের অভ্যন্তরে যারা যৌনশিল্পে তাদের বুদ্ধিমত্তা এবং নিজস্ব শরীরের সাহায্যে জীবন-যাপন করে। 
একটি শিল্প গেরোতে ভাবটিকে বেঁধে জিয়ালং সমাধা করে একটি গুরুত্বপূর্ণ কাজ যা সে ডেথ অফ এ রেড হিরোইন উপন্যাসের প্রথমভাগেই তুলে ধরে। খুনের রহস্য উন্মোচন করতে তার একগুয়ে গোয়েন্দা কার্যক্রম সামনের দিকে এগিয়ে চলতে থাকে, যখন লেখক সকল মূল জিনিসপত্রগুলো একত্রে রাখে এমন একটি সমাজের জিগসঅ পাজল* এর মধ্যে যা অর্ধেক সমাজতান্ত্রিক এবং অর্ধেক পুঁজিবাদী। চেন নিজেই হয়ে উঠে কমিউনিস্ট পার্টির অনুসন্ধানের বিষয়বস্তু। পর্যবেক্ষণকারীকে পর্যবেক্ষণ করা হয়, অনুসন্ধানকারী নিজেই শিকার হয় অনুসন্ধানের, যখন ঘটনাটি তাকে ভয়ানকভাবে কমিউনিস্ট পার্টির অভ্যন্তর চক্রের খুব কাছাকাছি নিয়ে আসে। কিছু পার্টি সভ্যের দৃষ্টিতে চেনের পুলিশি কার্যক্রম পার্টিকে একই সাথে এটার নিজস্ব ভাবমূর্তিকে ধ্বসিয়ে ফেলতে পারে এবং সমাজ চায় এটাকে সুরক্ষা করতে। 
তথ্য-উপাত্ত গুলো প্রভাব বিস্তারকারী এবং উৎকণ্ঠায় পূর্ণ- যেমন হয় হাম্মেট এবং চ্যাদলারের গোয়েন্দা উপন্যাসে, এবং সাহিত্যের অন্যক্ষেত্রে, বালজাক এবং স্তাদালের সমাজ সংক্রান্ত বড়মাপের উপন্যাসগুলোতে। চতুর্দিকে শ্লেষের ছড়াছড়ি, যখন তাদের ভাঁজগুলো খুলে পড়ে তখন তাদের দেখতে অনেক আনন্দদায়ক মনে হয়। চেন তার ইনস্পেক্টর পদমার্যাদা থেকে বিচ্যুত হয়, গুয়ানের মামলা থেকে বরখাস্ত হয়, এবং সাংহাই মেট্রোপলিটান ট্রাফিক নিয়ন্ত্রণ কেন্দ্রের ডিরেক্টর হিসেবে উচ্চ বেতনের চাকরীতে পদন্নোতি লাভ করে। যখন সে এটাকে সমাধান করে ফেলে, সর্বশেষ মীমাংশাসূচক প্রমাণটিকে বের করে আনে ঠিক তখনই তাকে এই মামলা থেকে সরে দাঁড়াতে হয়।
ইনস্পেক্টর চেন শিখে ফেলে কিভাবে তার দুইটি পরিচয়কে জোড়া লাগাতে হয়ঃ একটি হচ্ছে একজন কমিউনিস্ট কর্তৃক আরকজন কমিউনিস্ট হত্যা ঘটনার তদন্তকারী গোয়েন্দা পুলিশ হিসেবে; আরেকটি হচ্ছে নিজেই কমিউনিস্ট পার্টির একজন মেম্বার হিসেবে। একটি ক্রান্তিলগ্নে, সে তার সাবেক প্রেমিকার নাগাল পায় যে বেইজিং এ কমিউনিস্ট পার্টির কেন্দ্রীয় পরিষদের সাথে সম্পৃক্ত। সৌভাগ্যবশত, বেইজিং কেন্দ্রীয় পরিষদ এই ঘটনার মধ্যস্থতা করে, দোষীকে শাস্তি দেওয়া, এবং এটা নিশ্চিত করা যে ন্যায় বিচার একরকমভাবে সম্পন্ন করা হয়েছে। চেন এই মামলার সুরাহা করার ক্ষেত্রে তার ভূমিকার জন্য কোন ধরনের প্রাতিষ্ঠানিক সন্মাননা পায় না। তাকে সংবাদপত্রের প্রতিবেদন থেকে দূরে রাখা হয় যেখানে বলা হয় খুনী একজন বুর্জোয়া অবক্ষয়ী এবং একজন পুরাতন কমিউনিস্টের দূর্নিতিবাজ পুত্র। পার্টি নিজের ঘর পরিষ্কার করে এবং ভাবমূর্তি রক্ষা করে।
পাঠক জিজ্ঞেস করতে পারেন, ডেথ অফ এ রেড হিরোইন উপন্যাসটি কি একটা কমিউনিস্ট বিরোধী প্রচারণা? আমি এই প্রশ্নটি সমন্ধে অনেক ভেবেছি এবং আমি এই সিদ্ধান্তে উপনীত হয়েছি যে, এটা তা নয়। বাস্তবিক, উপন্যাসটি যেকোন ধরনের সাহিত্য বিবেচনায় একজন কমিউনিস্টের সবচেয়ে সহানুভূতিশীল প্রতিকৃতি উপহার দিয়েছে। একজন নিবেদিত প্রাণ পার্টি সভ্য হিসেবে, চেন অতীত বিধূরতায় অনুভব করতে পারে সাংস্কৃতিক বিপ্লবের পূর্বের পুরাতন দিনগুলোর কথা এবং চীনের পুঁজিবাদের দিকে যাত্রার এবং সম্পত্তি ব্যাক্তিগত হওয়ার পূর্বের সময়গুলোর কথা। উপরন্তু পুরাতনপন্থী কমিউনিস্ট, যারা নিজেদেরকে গর্বের সহিত ডাকত “বলশেভিক” বলে তাকে তার পথের প্রতিটি পদক্ষেপে সহযোগিতা করেছে এবং উৎসাহ দিয়েছে, প্রত্যক্ষ এবং পরোক্ষ উভয় ভাবেই। উইলিয়াম হিনটনের ক্লাসিক উপন্যাস ফানসেন(১৯৬৬) এর পাঠকদের নিঃসন্দেহে স্মরণ হবে আঞ্চলিক এবং জাতীয় পর্যায়ে পার্টির অভ্যন্তরীন কার্যক্রমের জীবন্ত বর্ননার কথা। জিয়ালং কমিউনিস্ট পার্টির অভ্যন্তরের টানা-টানি, ধাক্কা-ধাক্কির এরকমই একটি জটিল চিত্র পরিবেশন করেছেন, এবং উপন্যাসের ভেতরে এমনকি ডেং জিয়াওপিং এর জন্য প্রশংসা আছে।
এটা জানা কথা, ইনস্পেক্টর চেন সিরিজের লেখক নিজে কমিউনিস্ট নয়, তবে যে কেউ তাকে যথাযথ ভাবে একজন ঐতিহাসিক বস্তুবাদী, মানবতাবাদী, এবং আগাপাশতলা দ্বান্দ্বিক শাস্ত্রে পন্ডিত আখ্যা দেবে। তার উপন্যাস পড়ার নানা ধরনের আনন্দের মধ্যে একটি হচ্ছে প্রতিদিনের জীবন-যাপনের বুনন যা তারা সরবরাহ করে। তাদের অনুভব যথার্থ, তাদেরকে আসল মনে হয় সেই পথে যেখানে শুধুমাত্র একজন লেখক অন্তরঙ্গ ও ঘনিষ্ঠভাবে চীনা সমাজের সাথে সম্পৃক্ত জানা ও বোঝার আশায়। চেন সিরিজের উপন্যাসে, আমরা চীনকে দেখি চীনাদের ভেতর দিয়ে, প্রাশ্চাত্য চোখ দিয়ে নয়, এবং দেখি একটি বহুমুখী সমাজ হিসেবে। 
জিয়ালং যেমন কবিতা এবং সংস্কৃতির প্রতি ঠিক তেমনি ভাবে রাজনীতি এবং অর্থনীতির প্রতি আসক্তিকেও মূল্যায়িত করে। ডেথ অফ এ রেড হিরোইন উপন্যাসটি কবিতার পংক্তি এবং টি এস এলিয়টের পরোক্ষ উল্লেখে সমৃদ্ধ। নারী চরিত্ররা- পুলিশদের স্ত্রী, ঠিক তেমনি ভাবে নারী প্রতিবেদক এবং কমিউনিস্ট পার্টির নারী সভ্য- গুরুত্বপূর্ণ ভূমিকা পালন করে, এবং তারা পুরুষ চরিত্রের মতই জটিলতায় ভরপুর। একটি প্রাচীন চীনা প্রবাদ বলে, “নারী স্বর্গের অর্ধেকটা ধরে রাখে,” এবং তারা নিশ্চিতভাবেই চেন সিরিজের উপন্যাসের অধিকাংশটা ধরে রাখে। 
উপন্যাসের শেষের দিকে, মূল চরিত্রকে ভাল না বেসে অথবা অন্তত পছন্দ না করে পারা যায় না, যদিও এটা পরিষ্কার যে সে ত্রুটিপূর্ণঃ একজন কর্মিষ্ঠ যে মামলাটিকে আকড়ে ধরে, সে খুব নিবিড় ভাবে অনুসন্ধান চালায় এবং যে নিজের জীবনকে ঢেলে দেয় অন্যদের জীবনের মাঝে কারন তার নিজস্ব জীবনকে প্রায়ই তার কাছে অনেক বেশী নীরস বলে মনে হয়। সৌভাগ্যবশত, তার আছে নিজের কবিতা এবং কল্পনাশক্তি ঘুরে দাঁড়ানোর এবং উপন্যাসের শেষ পর্যায়ে যখন সে একজন প্রেমিকা খুঁজে পায় এবং যখন সেই প্রেমিকাটি তাকে আনন্দ এনে দেয়, তার অবশ্য নিজের মা ছিল ঘুরে দাঁড়ানোর জন্য। বইটির একেবারে শেষের আগের দৃশ্যে, চেন তার মায়ের সাথে দেখা করে, এবং তার মা তাকে তার পুলিশের দায়িত্ব পালন করে যাওয়ার জন্য উৎসাহ দেয় এবং তাকে বলে, “কিছু একটা কর দেশটার জন্য”। 
শেষ দৃশ্যে, চেন সাংহাইয়ের রাস্তা দিয়ে হেঁটে চলে, “কাল্পনিক নগর” যেটাকে সে ভালবাসে এবং খুটিয়ে খুটিয়ে দেখে “একজন ফেরীওয়ালা চাকায় চালিত একটি গ্যাসের চুল্লীর উপরে একটা বিশাল কড়াইয়ের মধ্যে পিঠা ভাজছে”। সে নিজেকেই বলে যে এটা হচ্ছে “ছোটবেলা হতেই তার পরিচিত একটি দৃশ্য, পার্থক্য শুধুমাত্র তখনকার দিনে কয়লার স্টোভ ব্যাবহৃত হত”। চেন জানে যে চীন পরিবর্তিত হয়েছে অপরিবর্তনীয়ভাবে, এবং যা নানা ভাবেই, ডেথ অফ এ রেড হিরোইন উপন্যাসে দেখা যায়, এটা এমন একটা সমাজ যেখানে মানুষজন কমিউনিস্ট পার্টির কল্যানে বস্তুগতভাবে ভালই আছে- ভাল বাসস্থান এবং ভাল খাওয়া-দাওয়া- ১৯৪৯ সালে যেমন ছিল তার চেয়ে ভাল। জিয়ালং সমকালীন চীনে বস্তুগত উন্নতি সাধনকে সামনের কাতারে নিয়ে আসে। সাংস্কৃতিক বিপ্লব ব্যাপারে সে সুস্পষ্টভাবেই অসন্তুষ্ট ছিল, তবে অন্য অনেক সমকালীন লেখকদের মত, এই অসন্তুষ্টিকে সে নিজেকে দখল করে ফেলার অনুমতি দেয় নি। তার মধ্যে আছে কান্ডজ্ঞান এবং হাস্যরসের সমাহার।
গল্পের শেষে, ইনস্পেক্টর চেন একটি নতুন জীবন শুরু করে। বাস্তবিক, সে ফিরে আসে উত্তরকালীন পাঁচটি উপন্যাসের মধ্যে যা আমেরিকান পাঠক- এবং সমস্ত বিশ্বের পাঠকরা- আবিষ্কার করে, যেন তারা ডুবে গেছে রহস্য এবং অপরাধ, ভালবাসা এবং আবেগ, হত্যা এবং সৃষ্টির জগতের মধ্যে। দ্যা মাও কেস উপন্যাসে চেন চেয়ারম্যান মাও এর উত্তরাধিকার ব্যাপার নিয়ে কাজ করে, এবং হোয়েন রেড ইজ ব্ল্যাক উপন্যাসে সাংস্কৃতিক বিপ্লবের উত্তরাধিকারের দিকে আঙ্গুলি নির্দেশ করে। ডেথ অফ এ রেড হিরোইন উপন্যাসটি শুরু করার সময়, জিয়ালং জানত না কিভাবে গোয়েন্দা উপন্যাস লেখতে হয়; ইতোমধ্যে সে কাজটি শেষ করে আনে, পরিণত হয় তার শিল্প-কৌশলের একজন মোক্ষম ব্যাক্তিতে। 
ঐ রহস্যটি উত্তরভাগগুলোতে প্রবাহিত হয় যা তার চীনা কমিউনিস্ট পুলিশকে প্রবেশ করায় নতুন এবং আকর্ষণীয় মামলাগুলোতে, এবং যা দেখায় জিয়ালং হচ্ছে সমকালীন চীন সমন্ধে গুরুত্বপূর্ন একজন লেখক উইলিয়াম হিন্টন এবং এডগার স্নো এর মত, রেড স্টার ওভার চায়না উপন্যাসের লেখক। তারা যেমন তার নিজস্বভাবে সেও ঠিক তেমনি শক্তিশালী এবং মৌলিক রাজনৈতিক লেখক, এবং প্রায় প্রত্যেক পৃষ্ঠাতে সে একজন নিখুঁত শিল্পীও বটে। 
ফয়েল*- যে ব্যাক্তি বা বস্তু বৈপরীত্যের মাধ্যমে অন্য ব্যাক্তি বা বস্তুর গুনাবলীকে প্রকট করে তোলে।
ম্যাকার্থিজম*- যুক্তরাষ্ট্রের রাজনীতিবিদ জে আর ম্যাকার্থির নামানুসারে যুক্তরাষ্ট্রে ১৯৫০ এর দশকে সন্দেহভাজন কমিউনিস্টদের খুঁজে বের করে সরকারী চাকরী থেকে অপসারণ।
জিগসঅ পাজল*-এক ধরনের খেলা, যে খেলায় কাঠ ও বোর্ডের উপর কোন ছবি বা মানচিত্রকে সাটা হয় এবং পরে তাকে অনেকগুলো অসমান টুকরোয় কাটা হয়; পরে খেলোয়ার ঐ টুকরোগুলোকে জোড়া দিয়ে পুরা ছবিটি পুননির্মাণ করে।
কমিশার*- রাশিয়ার সেনাবাহিনীর রাজনৈতিক কর্মকর্তা।

