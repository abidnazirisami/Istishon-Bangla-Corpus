সপ্নাতীত_


ইচ্ছে করে আকাশের মাঝে হারিয়ে যেতে ,
তার সবগুলো রং চুরি করে নিতে |
কেন যেন আমার আকাশের রং গুলো ধূসর হয়ে আসছে
তুমি আমার আকাশ হবে ?
ইচ্ছে করে পাখির সাথে উড়ে বেড়াতে ,
কিন্তু এখন আর তারা উড়ছে না |
তাঁদের পালকগুলো ক্রমশ অবশ হয়ে আসছে
তোমার কিছু পালক আমায় দেবে ?
ইচ্ছে করে নদীতীরে একা একা হাঁটতে ,
কাশফুলের বনে বিলীন হয়ে যেতে |
কিন্তু কাশফুলেরা এখন আর ফুটছে না
হয়তো তাঁদের জীবন থেকে শরৎ বিলীন হয়ে গেছে !
তুমি কি পারবে তাঁদের জীবনে শরৎ ফিরিয়ে দিতে ?
হয়তো পারবে না |
ইচ্ছে করে অন্ধকারে হারিয়ে যেতে ,
কিন্তু হয়তো অন্ধকারের সেই ক্ষুব্ধ বিতৃষ্ণ নিস্তব্ধ বেড়াজালে এসে
তুমি বলবে ফিরে যাও |
তখন হয়তো আমি নির্বাক হয়ে থাকব ,
হয়তো বলতে চেয়েও পারবনা বলতে মনের কথা গুলো
হয়তো পারবনা চাইতে যা কিছু চাওয়ার ছিল |
তখন হঠাৎ আমার নিস্তব্ধতার মাঝে বাধা দিয়ে বলবে ,
এখন আমার প্রস্থানের দেয়াল ঘড়িটা বেজে উঠেছে
হয়তো সেই নিস্তব্ধ অন্ধকারে তুমি
আমার আগেই বিলীন হয়ে যাবে |
হয়তো বলবে না তোমার সাথে আমায় পাড়ি দিতে
বলবেনা যা কিছু চাওয়ার ছিল তা চেয়ে নিতে |
হয়তো শেষ কথাটি বলার আগেই তুমি বলবে আমি আসি |
তখন হয়তো আমি তোমার প্রস্থানের পথে চেয়ে থাকব ,
হয়তো তখন অজান্তেই নির্বাক ঠোটের উপর
দুফোঁটা নির্বাক অশ্রু গড়িয়ে পরবে |
হয়তো তুমি বুঝেও না বোঝার ভান করবে ,
হয়তো পিছন ফিরে আমার অশ্রুসিক্ত
চোখে র দিকে তাকিয়েও দেখবে না |
হয়তো তোমায় শেষ বিদায় টুকুও জানাতে পারব না |
হয়তো পারব না মনের শেষ কাব্যগুলো
তোমার দুয়ারে ছুঁড়ে দিয়ে বলতো ,
ভালোবাসি,আজো তোমায় ভালোবাসি........
‎

