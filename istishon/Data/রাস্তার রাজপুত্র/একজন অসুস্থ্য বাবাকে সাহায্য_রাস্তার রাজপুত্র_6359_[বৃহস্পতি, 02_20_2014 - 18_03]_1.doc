একজন অসুস্থ্য বাবাকে সাহায্য


"বাবা" , "আব্বু", "বাবু" কিংবা "পাপা" এই শব্দ গুলো দিয়ে সম্বোধন করি একই ব্যক্তিকে। এই ব্যক্তিটি আমাদের জন্মদাতা, আমাদের অন্নদাতা, আমাদের আশ্রয়দাতা। সকাল থেকে রাত অবধি হাড় ভাঙ্গা খাটুনির মধ্য দিয়ে চেষ্টা করে আমাদের সুন্দর কোন ভবিষ্যৎ উপহার দেয়ার জন্য। নিজে না খেয়েও আমাদের ইচ্ছে পূরণ করে। বছর যায়, উৎসব পার্বণ যায় বাবার গায়ের সেই পুরোনো পোষাকে কিন্তু আমাদের দেয় নিত্য নতুন পোষাক। চেষ্টা করে তার সব টুকু সত্ত্বা দিয়ে, কি করে আমাদের ভাল রাখবে। আমাদের পছন্দের খাবার তৈরীর জন্য বাজার করে, আমাদের পছন্দের খেলনা টি কিনে দেয় এই 'বাবা'। সেই হাটতে শেখানো থেকে শুরু করে, পথ চলা সবই বাবার অবদান। আমরা কি একটু ভেবে দেখেছি বাবাকে ভালবাসি কি না! কি ভাবছেন তো? উত্তর নিশ্চয় হ্যাঁ বোধকই হবে। আচ্ছা একটু ভেবে দেখুন আপনার সেই বাবা অসুস্থ, অর্থের অভাবে চিকিৎসা করতে পারছেন না। কেমন লাগবে? নিশ্চই খুবই কষ্টকর এক অনুভূতি! হ্যাঁ একজন বাবা অসুস্থ। সামান্য কিছু টাকার অভাবে চিকিৎসা করা যাচ্ছে না তার। আমরা কি পারি না তাকে সাহায্য করতে ? সে হয়তো আমাদের নিজেদের বাবা নয় কিন্তু সে অন্য কারোও তো বাবা। বাবা'র প্রতি ভালবাসা টা কি শুধু Father's Day তেই সীমাবদ্ধ ! নিজের বাবার কথা ভেবে একটু সাহায্যের হাত বাড়িয়ে দিন হাসপাতালের বেডে শুয়ে থাকা অসুস্থ এক বাবাকে।
মানবতার ডাকে সারা দিন।
ইস্টিশন কর্তৃপক্ষের কাছে আকূল আবেদন, পোস্টটি গুরুত্বের সাথে দেখার জন্য।
বিস্তারিত ফেসবুকের এই ইভেন্ট টিতে
http://m.facebook.com/events/427401747393841?refid=17

