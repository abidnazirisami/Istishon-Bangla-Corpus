নামহীন


রক্ত বন্যায় উত্তল চিত্ত ধারা ,
ক্ষুদ্র প্রত্যাশার আশায় আজ দিশেহারা ।
একাধিক প্রাপ্তির কিছু শূন্য ছেঁড়া পাতা
তাসের খেলা ঘরে আজ ক্রন্দনের ঘটা ।
শীতের হাহাকারে কেন শূন্যতার টান ,
অতি আনন্দের মাঝেও মুখখানি অম্লান ।
মেঘ চিড়ে যাওয়া কোন ঘুড়ির সুতোয়
স্বাদহীন প্রাণগুলো আজ হাতের মুঠোয় ।
ইচ্ছে মরীচিকার আমি ঘুরছি পিছন
প্রাণহীন হয়ে থাকার হয়তো কষ্ট ভীষণ ।
নিকোটিনে ক্ষয় হয়ে যাওয়া ক্ষুদ্র প্রাণে ,
পুঁড়ে যাওয়া মন গড়ে ওঠুক নতুন গানে ।
বেঁচে থাকার খুঁজে পাইনি কোন নতুন কারণ
ধীরে ধীরে তাই মৃত্যুকে করছি বরণ ।।।

