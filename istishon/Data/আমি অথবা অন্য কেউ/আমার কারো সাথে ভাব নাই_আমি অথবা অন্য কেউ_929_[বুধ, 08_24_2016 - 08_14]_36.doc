আমার কারো সাথে ভাব নাই


আমার কারো সাথে ভাব নাই
বুকে অলিখিত অভাব
আর মাংসের ভাঁজে চর্বির বদলে জৈব মরিচা
আমার হাত ওঠে না, পা চলে না
ঠোঁট নড়া ভুলে গেছে
কন্ঠের ভিতর খড়ের গাদা, জঞ্জাল, আগাছা...
শরীর যে কোনো মুহুর্তে পরিত্যক্ত হতে পারে
ভেতর খুঁজে পাওয়া যেতে পারে তীব্রতম গরল;
দৃষ্টিতে যে কেউ খুঁজে নিতে পারে চরমতম সর্বনাশ 
আর কিছু বলা যাবে না নিজের ব্যাপারে
বলতে গেলে আরও আগে মরে যেতে হবে
আমার শিরা উপশিরায় বইবে বিশুদ্ধ নীল
প্রতিটি অবাধ্য কোষ মেনে নেবে-
আজরাইল ফেরেশতার করুণতম নির্দেশ...

