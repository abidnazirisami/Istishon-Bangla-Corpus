গুলশান ঘটনার পেছনে ইংরেজী মাধ্যমের ছাত্র এবং অভিজাত, উচ্চশিক্ষিত পরিবারের সদস্যদের সংযোগঃ ভয়াবহ অশনি সংকেত


এইদেশে সকল স্তরের সকল প্রকারের শিক্ষার মত মাদ্রাসা শিক্ষা ব্যবস্থাও ব্যাপক মাত্রায় সরকারী পৃষ্ঠপোষকতা পায়। যদিও কওমীরা নাকি সেভাবে পায়না এখনও। আলিয়া, ক্যাডেট মাদ্রাসা এরা পায়। কওমীরা যা পায় সাধারনত সেটা অন্যভাবে, সরাসরি নয়। তবুও অনেকটাই পায় সামগ্রকভাবে। এভাবে মসজিদ মন্দির গির্জা সহ নানা ধর্মীয় প্রতিষ্ঠানও পায়। 
এখন ধর্মের নামে যেসব প্রতিষ্ঠান চলে বা যেখানে প্রথাগত এবং কঠোর ধর্মীয় অনুশাসন শিক্ষা দেয়া হয়, তারা তো এটাই শিখছে যে তাদের ধর্মই ঠিক এবং ইসলামী শাসন ব্যবস্থা কায়েমই সর্বোত্তম। তারা তো তাদের শিক্ষা অনুসারে সঠিক পথেই আছে। এখন তারা যদি খেলাফত কায়েম করতে চায় তবে তাদের সবাই পৃষ্ঠপোষকতা দিয়ে যেভাবে শিক্ষিত করছে, যা বুঝিয়েছে, তা অনুসারে একদম ঠিকই আছে। তারা তো সেটাই চাইবে। এখন যদি সরকার বা অন্য দল বলে, "না, তোমরা এটা করতে পারবা না। গনতান্ত্রিক দেশে এইসব চলবে না।" তাহলে এটা কেমন জানি লাগে না? সারাজীবন ধরে যত্নে লালন করে একদিন এসে বললেন, "যাও, তোমাদের রেশন বন্ধ।"
হিজবুত তাহরীর সহ নানা উগ্রপন্থী খেলাফত প্রতিষ্ঠায় নিবেদিতপ্রান সংগঠনের অনেক নেতাকর্মী ধরা পড়ছে, আগেও পড়েছে। দেখা যাচ্ছে যে এদের বেশিরভাগই খুবই ভালো পরিবারের, উচ্চশিক্ষিত। এবং আশংকার কথা হচ্ছে আমরা যে ধারনা করি জঙ্গী মানেই মাদ্রাসা থেকে উঠে আসা কেউ, এরা কেউ তেমন নয়। গুলশানের হামলায় যাদের পরিচয় প্রকাশ পাচ্ছে, তাদের বেশিরভাগই নানা ইংরেজী মাধ্যম বিশ্ববিদ্যালয় কিংবা স্কুল কলেজের ছাত্র। এখনো বাচ্চাই বলা যায়। ওরা কিভাবে এমন হলো? শিক্ষা ব্যবস্থা, সমাজ কিংবা প্রসাশনের সব স্তরে যদি নজরদারী শুরু করা লাগে, দেখা যাবে যে সরকারী কর্মচারীর বেশিরভাগই হয়ে যাচ্ছে ফেউ। সমাধান কি জানা নাই। আপাতত স্কলাশটিকা, নর্থ সাউথ ইউনিভার্সিটি সহ আইএস বা উগ্রবাদী গোষ্ঠীর সদস্য যোগান দেবার উর্বরক্ষেত্রগুলা বন্ধের দাবী নাই করুক কেউ, মাদ্রাসা থেকেই এই দাবী উঠে যেতে পারে। 
অভিজাত, উচ্চিশিক্ষিত পরিবারের সদস্যদের এ ব্যাপারে জড়িত থাকা আরও ভয়ংকর এ কারণে যে, এরা যদি আগে সন্দেহভাজন হিসেবে গ্রেফতারও হয়, তবে পারিবারিক প্রভাব খাটিয়ে এ দেশের প্রেক্ষাপটে তাদের ছাড়িয়ে আনা তেমন কঠিন হয় না। অর্থ এবং অমাজের উচ্চস্তরে অবস্থান নানা ক্ষেত্রেই মানুষকে বিশেষ সুবিধা দেয় আমাদের মত তৃতীয় বিশ্বের দেশে। এরপর যখন তারা সত্যিই কিছু করে বসবে গুলশানের এই ঘটনার মত, তার ধাক্কা হবে ভয়াবহ। সাধারণ মাদ্রাসা বা স্বপ্ল শিক্ষিতি নিম্নবিত্ত অংশের চেয়ে এদের বুদ্ধিমত্তা এবং ধ্বংসাত্মক কিছু করবার সক্ষমতা অনেক অনেক বেশি। আশেপাশের বন্ধুবান্ধব সহ অন্যদের প্রভাবিত করবার ক্ষমতাও অনেক অনেক বেশি। আমি বহুবছর আগে হিজবুত তাহরীরের কয়জনের সাথে পরিচিত হই, তাদের কথাবার্তা, আলাপ আলোচনা শুনেছিলাম ঢাকা থেকে চট্টগ্রাম যাবার পথে সুবর্ন এক্সপ্রেস ট্রেনে। সামনা সামনি সীটে ৪ জন বসা যায়, যার তিনজনই ছিল হিজিবুত তাহরীরের। আলাপ করছিলো ওরা, পরে আমার সাথেও নানা ব্যাপারে টুকটাক আলাপ হয়। কৌতুহল থেকেই অনেক কথা বলা। আমি তাদের পরিকল্পনার কথা কিছুটা জেনে অবাক হই। সেই সময়ে ভেবেছিলাম এসব এইদেশে সম্ভব হবে না। তাদের যে গুরু ছিলো, উনি ছিলেন নর্থ সাউথ ইউনিভার্সিটির শিক্ষক। নামটা বলেছিলো, এতোদিনে ভুলে গেছি। চমৎকার কথা বলতে জানতেন। সূর্য পশ্চিমে উঠে সেটা কথায় কথায় গিলিয়ে দেবার সক্ষমতা উনার ছিল। আর এই ধরনের সংগঠনের পেছনে এমন মেধাবী মাথা যখন থাকে তা ভয়াবহ আশংকাজনক বলেই মনে হয়। গত কয়বছরের ঘটনাবলী দেখে আমার তেমনই মনে হচ্ছে। পরিস্থিতি যে যতটাই নিয়ন্ত্রণের মধ্যে ভাবুক, আসলে অবস্থা অনেক অনেক ভয়াবহ। 
সরকার বা যেই এই জঙ্গীদের অভিযান চালিয়ে হত্যায় গর্ব নিক না কেন, এটা তাদের সক্ষমতারও প্রমান দিয়ে গেছে। দেশ এ থেকে কি পেলো? বাইরের দেশগুলোর কাছে ভাবমূর্তি কিছুটা হলেও খারাপ হলো। ইং্যান্ড নাকি ক্রিকেট সিরিজে নাও আসতে পারে, ওইটা তুচ্ছ ঘটনা। অর্থনৈতিক, রাজনৈতিক সহ নানা প্রেক্ষাপটে এই ২০ জন হত্যার ঘটনা যেভাবে প্রচারিত হলো, তা আমাদের দেশকে পাকিস্তান আফগানিস্তান বানিয়ে না দিলেও সেভাবে পরিচিত হবার দিকে এগিয়ে যাবার পথে প্রথম পদক্ষেপ বলে মনে হয়। 
মডারেট উসলিম আমার কাছে এক ভন্ডামীর নাম মনে হয়। মুসলমান তো মুসলমানই। আর আবার মডারেট, ভাসাভাসা বা কট্টরপন্থী পরিচয় কি? যদি কোনোদিন কোন মসজিদে এমন একটা হামলা হয়, সেইদিন আরও কোটি কোটির মুখ থেকে এই মডারেট নামের মুখোসই খুলে যেতে পারে। এইসকল কারণে রাষ্ট্রের হওয়া উচিত কঠোর, আচরণ হওয়া উচিত সবার ক্ষেত্রে এক। সেটা প্রয়োগ করাও আমাদের মত মডারেট মুসলিম নামধারী দেশে সম্ভব না। কারণ, এইদেশের রাজনীতিতে ধর্ম নিয়ে ব্যবসা ভালোই জমে। যে যাই করুক, ভালো বা খারাপ, ধর্মের অসংগতি নিয়ে বিন্দুমাত্র নাড়াচাড়া করতে কেউ রাজী না। বরং উস্কে দেয়ার কাজটাই সবাই ভালো করেন।

