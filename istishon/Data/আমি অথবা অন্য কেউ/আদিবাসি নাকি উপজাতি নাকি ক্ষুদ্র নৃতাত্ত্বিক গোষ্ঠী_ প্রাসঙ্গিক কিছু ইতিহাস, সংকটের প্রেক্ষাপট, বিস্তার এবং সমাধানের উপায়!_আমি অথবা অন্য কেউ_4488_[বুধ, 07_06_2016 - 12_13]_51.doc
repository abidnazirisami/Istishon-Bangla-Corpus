আদিবাসি নাকি উপজাতি নাকি ক্ষুদ্র নৃতাত্ত্বিক গোষ্ঠী_ প্রাসঙ্গিক কিছু ইতিহাস, সংকটের প্রেক্ষাপট, বিস্তার এবং সমাধানের উপায়!



পাহাড়িরা আদিবাসি নাকি উপজাতি নাকি সংবিধানে নতুন করে উল্লেখ করা ক্ষুদ্র নৃতাত্ত্বিক গোষ্ঠী সেটা বিতর্কের বিষয়। এবং আদিবাসী কাদের বলা যাবে এ ব্যাপারে সর্বজন স্বীকৃত সংজ্ঞা পাওয়াও দুস্কর।
ইংরেজি Indigenous শব্দটির যে ব্যপকতা ও অর্থবহতা, আমাদের প্র্যাক্টিস বলুন, সহজভাবে গ্রহন করতে পারার অক্ষমতা বলুন অথবা সাংস্কৃতিক মান ও বোঝাপড়ার সীমাবদ্ধতা বলুন, যে কারণেই হোক, বাংলা “আদিবাসী” শব্দটি দ্বারা তার সমার্থক অর্থ আমরা প্রকাশ করতে ব্যর্থ হয়েছি সামগ্রিকভাবে। আদিবাসী যখন আদি অধিবাসী, তখন এই প্রশ্ন আমি অনেক জায়গায় ওঠে যে পার্বত্য চট্টগ্রাম ও অপরাপর পাহাড়ি ভূখন্ডের ক্ষেত্রে পাহাড়িদের বাংলাদেশ রাষ্ট্রের ক্ষেত্রে আদিবাসী বললে, সমতল ভূমিতে অবস্থানের বিবেচনায় একই রাষ্ট্রে কেন বাঙ্গালিরাও আদি আধিবাসী হিসেবে আদিবাসী নামে স্বীকৃত হবে না? এর ব্যাখ্যায় একটি উল্লেখযোগ্য component হতে পারে Non-dominant nations in the state… কিন্তু, বাংলা “আদিবাসী” শব্দটি এক্ষেত্রে একটি শাব্দিক জটিলতার সৃষ্টি করে/ অথবা এর সুযোগটি রাষ্ট্রের শাসক শ্রেণী নিচ্ছে! সেক্ষেত্রে এর সমাধানের রাস্তা কী হতে পারে? আমরা কি শব্দটির ব্যপকতাকে বিশ্লেষণ করে নতুন শব্দ চয়ন করবো, নাকি প্রচলিত শব্দটির বহুমাত্রিকতাকে কিভাবে সাধারণ মানুষের কাছে সহজে বোধগম্য করে তোলা যায় তার জন্য সচেষ্ট হবো। সেটা কীভাবে?
পার্বত্য অঞ্চলে প্রথম বসতি স্থাপনকারী আগে কারা ছিলো? সেটা ৫ পুরুষ আগেই হোক বা দুই পুরুষ আগেই হোক। আমি মনে করি, এক্ষেত্রে পাহাড়ে এখন যারা সংখ্যাগরিষ্ঠ তাদেরকেই বলতে হবে। প্রকৃতপক্ষে তারাই পার্বত্য অঞ্চলে প্রথম ব্যাপকহারে বসতি স্থাপনকারী, অর্থাৎ আদিবাসিন্দা ও অভিবাসী দুটোই। আমরা দাবী করছি সব উপজাতি পার্বত্য অঞ্চলে বহিরাগত। কেউ কেউ দাবী করেন তারা উদবাস্তু এবং বাঙ্গালীরাই সেখানের আদিবাসী। জানা ইতিহাস কি বলে এ ব্যাপারে? চাকমা কিংবা মারমা/মগ/বোমাং এদের আগে কি সেখানে তেমনভাবে জনবসতির ইতিহাস আমরা জানি? ১৪ শতক পর্যন্ত আমরা তিন পার্বত্য জেলায় চাকমাদের নিজ আবাস এবং রাজ্যের সম্পর্কে জানতে পারি। তবে সমতলের জাতিগত বাঙ্গালীদের কোন ইতিহাস কি আমরা তুলে এনে প্রমান করতে পারি তাদের আগে সেখানে বাঙ্গালীদেরই বসবাস ছিলো ব্যাপকহারে? দাবীটাকে আমি ব্যক্তিগতভাবে হাস্যকর বলে মনে করি। বাংলাদেশ সরকার এখন এই ‘আদিবাসী’ বির্তকটিকে উস্কে দেওয়ায় ‘আদিবাসী’ এবং ‘আদি অধিবাসী’ শব্দদুটিকে গুলিয়ে ফেলে অহেতুক বিতর্ক সৃষ্টি করছে। আর এটি রাষ্ট্রীয় পর্যায়ে উস্কে দেওয়া ভাষাগত সংখ্যালঘু জনজাতির আত্বপরিচয় ও অস্তিতকে হুমকির মুখে ফেলেছে।
পাহাড়িরা বহিরাগত এবং উদবাস্তু ,এই মতটি প্রতিষ্ঠা পেলে পাহাড়ে এবং সমতলের আদিবাসী অধ্যুষিত অঞ্চলের অধিবাসীদের ভু-সম্পদে বাঙ্গালীদের সহজ প্রবেশদ্বার উন্মুক্ত হবে। তখন তারা তাদের স্বাতন্ত্র্য কতটা ধরে রাখতে পারবে তা বড় প্রশ্ন। সবাই তার অকৃত্তিম ব্যাপারগুলো ধরে রাখতে চায়। পাকিস্তানীরাও আমাদের উপর ভাষা এবং সংস্কৃতির নানা বিষয় চাপিয়ে দিতে চেয়েছিল। আমরা যেন তেমন না করি। আমরা কি মনে করছি ওই অঞ্চলের সম্পদ বেশি দেখে তার অধিকার আমাদের নিতে হবে? এই ব্যাপারটাও কিন্তু বাংলাদেশের আলাদা হয়ে যাবার একটা বড় কারণ ছিল।
কাপ্তাই লেকে গিয়েছেন কখনো? কত সুন্দর লাগে দেখতে, না? আপনি কি জানেন পার্বত্য অঞ্চলের সবচেয়ে বড় বসতি ছিল এখানে? ছিল চাকমা কিংবা মারমা রাজা কিংবা সার্কেল চীফ যাই বলেন না কেন, তাদের সাদাসিদা প্রাসাদ কিংবা পাহাড়িরা যাকে রাজবাড়ি বলে তাও ছিল সেখানে। সবই এখন লেকের তলে। কাপ্তাই জলবিদ্যুত কেন্দ্রের কথা তো জানেন, এই জলবিদ্যুত কেন্দ্রের কারণে গড়ে তোলা হয় কাপ্তাই লেক, বাধ দিয়ে। কাপ্তাই লেক একটি কৃত্তিম হ্রদ। এই লেকের জলের সাথে মিশে আছে, জলের নীচে চাপা পড়ে গেছে হাজার মানুষের অশ্রু, করুণ স্মৃতি। মূল অসন্তোষের শুরু সেখান থেকেই, সেই পাকিস্তান আমলে। 
পাহাড়িরা আসলেই আদিবাসী নাকি আক্ষরিক অর্থে আদিবাসী নাকি আভিধানিক অর্থে আদিবাসী কিংবা লতায় পাতায় জাতি উপজাতি সেটা নিয়ে আমার মাথা ব্যথা নেই। একটা মানুষের পরিচয় এভাবে হয় না। তার অধিকার কি সেটাও এর অর্থ কি হবে তার উপর নির্ভর করে না। এসব খুঁজে একজন মানব সন্তানকে কেবল অপমানই করা যায়। কে কবে বাংলাদেশের নানা অঞ্চলে এসেছে তারচেয়ে বড় কথা হলো এই ভুখন্ডের কেউ কারো চেয়ে ছোট নয়। মানুষের পরিচয় তার আচরণে। কোন জাতি কবে এসে কোন ভুখন্ডে এসে বসতি গেড়েছে তার ভিত্তিতে সেই ভুখন্ডের মালিকানা দেয়া লাগবে এই চিন্তাও হাস্যকর। ব্যাপারটা এমনও না যে পাহাড়ে পাহাড়ি জনসংখ্যা অনেকবেড়ে গেছে আর ওরা সেখান থেকে এসে বাকী অংশের মানুষকে ধরে ধরে মারছে, নির্যাতন করছে, সম্পত্তি কেড়ে নিচ্ছে। কোন ধরণের অধিকার হারাবার প্রশ্ন যদি আসে, তাহলে হারাবার আশংকা কেবল পাহাড়িদেরই আছে। 
আরও আগে দেশভাগের কাহিনীতে যাই,
বাংলায় সবচেয়ে বড় ইস্যুগুলোর মধ্যে ছিলো পার্বত্য চট্টগ্রাম অঞ্চল কার অধীনে যাবে এটা এবং মালদা, মুর্শিদাবাদ, খুলনা এবং আসামের সিলেট জেলার করিমগঞ্জ সাব-ডিভিশন কোথায় যাবে সেটা নিয়ে কিছুটা সংশয়। প্রধানত পশ্চিমবঙ্গ চলে যায় ভারতের অধীনে আর পূর্ববঙ্গ চলে যায় পাকিস্তানের অধীনে। ১৯৫৫ সালে সংবিধান সংশোধনের সময় ‘ইস্ট বেঙ্গল’ বা ‘পূর্ব বাংলার’ নাম পরিবর্তন করে ‘ইস্ট পাকিস্তান’ বা ‘পূর্ব পাকিস্তান’ রাখা হয়। 
পার্বত্য চট্টগ্রামের ৯৭ ভাগ লোক ছিলো অমুসলিম (বেশিরভাগই বৌদ্ধ), কিন্তু এই অঞ্চলকে দেয়া হলো পাকিস্তানের ভাগে। পার্বত্য চট্টগ্রাম জনতা সংঘের মাধ্যমে আপত্তিপত্র দেয়া হলেও সেটা আমলেই নেয়া হয়নি। ভারতীয়রা মনে করেছিলো যে অমুসলিম অঞ্চল হিসেবে এটা ভারতের অংশই হবে। তবে এর পেছনে কাজ করে বেশ কিছু কারন। প্রথমত পার্বত্য চট্টগ্রাম ভারতের সাথে থাকলে সেটা ভারতের পক্ষে যোগাযোগের জন্য দুর্গম হতো এবং উন্নতি বাধাগ্রস্থ হতো। পাকিস্তানের সাথে থাকলেই বরং সুবিধা বেশি পাবে সেই হিসেবে এটাকে পাকিস্তানের অন্তর্ভুক্ত করা হয়। ১৫ তারিখেও কেউ জানতেন না এটা কার অধীনে গেছে, ১৭ তারিখ অনেকটা বিস্ময়ের জন্ম দিয়েই এটা পাকিস্তানের অন্তর্ভুক্ত হয়। এর পর পার্বত্য চট্টগ্রাম জনতা সংঘ সেই সিধান্ত না মেনে ভারতের পতাকা উড়িয়ে দেয়, তবে পাকিস্তান সরকার সেনাবাহিনী প্রেরন করে পরিস্থিতি নিয়ন্ত্রনে নিয়ে আসে।
কলকাতা পড়লো ভারতের ভাগে। আরো সমস্যা ছিলো খুলনা, মালদা, মুর্শিদাবাদ এবং সিলেটের ভাগাভাগি নিয়ে। খুলনায় কিছুটা হিন্দু সংখ্যাগরিষ্ঠতা (৫২% এর কিছু বেশি) থাকলেও তা পাকিস্তানের অধীনে দেয়া হলো। আবার মুর্শিদাবাদ এবং মালদা জেলা মুসলমান সংখ্যাগরিষ্ঠ হলেও ভারতের অংশে দেয়া হলো। এর পেছনে কারন ছিলো খুলনাকে পাকিস্তানে দেয়ার বিনিময় করবার মত। খুলনাকে ভারতের ভাগে দিলে সেটা চারদিক দিয়ে পাকিস্তানে আবদ্ধ থাকতো যেটা সে জেলার মানুষকে বন্দী করে ফেলে আরেক সমস্যার তৈরী করতো। তবে এর পুরস্কার হিসেবেই অনেকটা মুর্শিদাবাদ আর মালদাকে ভারতের ভাগে দেয়া হলো, তবে মালদার অংশ কিংবা উপজেলা নবাবগঞ্জ কে পাকিস্তানের ভাগে দেয়া হয় যা চাপাইনবাবগঞ্জ নামে এখন পরিচিত। আবার কলকাতাকে ভারতের অংশ করবার বিনিময়ে পুরস্কার হিসেবেই পার্ব্যত্য চট্টগ্রামকে জোরপুর্বক পাকিস্তানের সাথে জুড়ে দেয়া হয়। আরেকটা সমস্যা ছিলো সিলেটের ভাগাভাগি। সিলেট কার ভাগে যাবে এটা ভোটের মাধ্যমে নির্ধারিত হয়। ৬০-৪০ অনুপাতের ব্যবধানে সিলেট ভোটের মাধ্যমে পাকিস্তানে যোগদানের সিদ্ধান্ত নেয়, তবে সমতা রক্ষার জন্য সিলেটের একটা অংশ কিংবা সাব-ডিভিশন করিমগঞ্জকে ভারতের অংশ করা হয়। করিমগঞ্জ এখনো একটি মুসলিম প্রধান জেলা এবং ভারতের আসাম রাজ্যের অন্তর্ভুক্ত। 
১৯৭২ সালে জেএসএস-এর প্রতিষ্ঠাতা ও তঃকালীন সংসদ সদস্য (বলা যায় একমাত্র বিরোধীদলীয় সদস্য) এম এন লারমা যখন সংসদে দাঁড়িয়ে “উপজাতি” হিসেবে সংবিধানে স্বীকৃতি চাইলেন, তখন বাঙালি নেতারা এম.এন লারমাকে তিরস্কার করেছিলেন। তারা “উপজাতি” মানতে রাজী ছিলেন না। শেখ সাহেব ও তার দলের নেতারা (বর্তমান সংসদ উপনেতা সাজেদা চৌধুরীও ছিলেন) এম এন লারমাকে বললেন, “তোরা উপজাতি না। তোরা বাঙালি জাতির অংশ।মানে সবাই “বাঙালি”। এম.এন লারমা বোঝাতে চাইলেন, “আমরা বাঙালি নয়, বাপ দাদা চৌদ্দপুরুষ কেউ বলেনি আমরা বাঙালি”।তিনি জোর দিয়ে বললেন, “আমরা বাংলাদেশী”। একথা বলাতে তৎকালীন আওয়ামীলীগের নেতারা এম.এন লারমাকে সংসদে তুলো ধুনো করেছিলেন। এক এমপি তো (বর্তমান পাটমন্ত্রী আব্দুল লতিফ সিদ্দিকী) রীতিমত অসৌজন্যমূলকভাষায় সংসদে এম.এন লারমাকে হুমকি দিয়েছিলেন।
এম. এন লারমার সেই “উপজাতি” হিসেবে স্বীকৃতি পাওয়ার দাবী তৎকালীন নেতারা মানেননি। শেখ মুজিব রাঙামাটির এক সভায় বলেছিলেন, “আজ থেকে তোমাদের উপজাতি থেকে [বাঙালী] জাতিতে প্রমোশন দেয়া হল”। সংবিধানে এরকম অনুচ্ছেদ অন্তর্ভুক্ত করে তা পুরোপুরি পাকাপোক্ত করার ব্যবস্থা করা হয়।
এরপর এলো ১৯৮০ সন, এর বছরখানেক আগে থেকে জেনারেল জিয়াউর রহমান একটা অশুভ প্রকল্প শুরু করেছিলেন, সমতল ভূমি থেকে গণহারে হাজার হাজার দুস্থ পরিবারকে জমি দেওয়া হবে আর নগদ টাকা দেওয়া হবে এই লোভ দেখিয়ে পার্বত্য চট্টগ্রামের বিভিন্ন জায়গায় বসিয়ে দেওয়া। মনে রাখতে হবে যে এটা কোন সাধারণ প্রক্রিয়ার নিজ দেশে এক জেলা থেকে গিয়ে আরেক জেলায় মানুষের বসবাস স্থাপন না। রাষ্ট্রীয় কোষাগার থেকে কোটি কোটি টাকা খরচ করে একদল ভিন্ন সংস্কৃতির মানুষকে জোর করে পাহাড়ি এলাকায় স্থাপন করে দিচ্ছে একটা সুদূরপ্রসারী অসৎ উদ্দেশ্য নিয়ে। উদ্দেশ্য হচ্ছে ঐ এলাকার ডেমোগ্রাফিক ক্যারেক্টার বদলে দেওয়া, আদিবাসী কিংবা উপজাতি যাই বলেন না কেন তাদেরকে নিজ গ্রামে সংখ্যালঘু বানিয়ে দেওয়া।
পার্বত্য চট্টগ্রামের আদিবাসীদের জাতিগত আত্মপরিচয় ও অধিকার রক্ষার যে রাজনৈতিক আন্দোলনটা চলছিল মানবেন্দ্র নারায়ণ লারমার নেতৃত্বে সেই আন্দোলনটা সেই সময়ে সশস্ত্র রূপ পরিগ্রহন করে। এছাড়া আলোচনার মাধ্যমে সমাধান হতো হয়তো কিন্তু তারাও একটা ভুল পদক্ষেপ নিয়ে বিচ্ছিন্নতার আন্দোলন শুরু করে। অবশ্য রাজনৈতিক আন্দোলনের পথ মোটামুটি ১৯৭৫এর আগস্টের পর বন্ধ হয়ে গিয়েছিল। মানবেন্দ্র নায়ার‍্যন লারমা সহ জনসংহতি সমিতির নেতৃত্ব তখন সীমানা পেরিয়ে ওপারে গিয়ে আশ্রয় নিয়েছে। শান্তি বাহিনী গঠিত হয়েছিল আগেই, ১৯৭৯-১৯৮০ সনে শান্তি বাহিনী এখানে সেখানে গেরিলা হামলা শুরু করে দিয়েছে।
এখন আসি বাঙ্গালীরা পাহাড়িদের উপর বেশি অত্যাচার করেছে নাকি পাহাড়িরা আমাদের উপর। একদম নিরপেক্ষ উত্তর আমাদের বিপক্ষেই যাবে। সহিংসতার সুত্রপাত হয় জিয়ার আমল থেকে যখন সেটেলারদের ওই অঞ্চলে ঠেলে দেয়া হয় এবং জোরপূর্বক জমিজমা দখল করে কিংবা অধিগ্রহন করে বসতি স্থাপন করতে দেয়া হয়। এই সেটেলার কারা ছিলো? এরা ছিল প্রধাণত উপকূলীয় অঞ্চলের ভুমিহীন বাঙ্গালীরা। যারা জীবনের তাগিদে টিকে থাকতে স্বভাবগত ভাবেই কিছুটা উগ্র ছিল, ছিল বেপরোয়া। ব্যাপকহারে বাঙ্গালী সেটেলার পাঠানোর সিদ্ধান্তটা ছিল একটা আত্মঘাতী সিদ্ধান্ত। এবং এর মাত্রাও ছিল ব্যাপক। স্বাধীনতার পর পর পাহাড়ি আর বাঙ্গালীর শতকরা হিসেব এর প্রমাণ। সেগুলো তুলে নিয়ে আসা বিশাল পরিসরের ব্যাপার, তাই এড়িয়ে যাচ্ছি। 
তবে পাহাড়ি সসস্ত্র গোষ্ঠীদের কোন ধরনের সহিংসতার জবাব যে বাঙ্গালীরা আরও ভয়ঙ্করভাবে দিয়েছে তা অস্বীকার করা যাবে না। ২৫শে মার্চ ১৯৮০ সালের কোন ঘটনা কিংবা এরশাদের আমলের সেখানকার জিওসির দেয়া, "আমি প্রতিটি পাহাড়ি মহিলার কোলে বাঙ্গালী সন্তান দেখতে চাই" এসব কিছু শোনেননি? প্রতিটা দেশ কিংবা জাতির সেনাবাহিনীর আচরণ প্রায় একই হয়, পাকিস্তানী সেনারা যা করেছিল আমাদের সাথে, বাঙ্গালী সেনারা মাত্রায় অতটা না গেলেও কম কিন্তু করেনি। আমরা এসব বিষয়ে কম জানি, কারণ রাষ্টীয় গণমাধ্যমে নিয়ন্ত্রণ এবং পাহাড়িরা অশিক্ষিত ছিল। চাইলেও কিভাবে প্রচার করতে হয় জানা নেই তাদের। একদম সাম্প্রতিক সময়ের কিছু সহিংসতার শিকার মানুষদের হিসাবও দেখতে পারেন। বছর কয়েক আগে পাহাড়ি বাঙ্গালী দাঙ্গায় শতশত ঘরবাড়ি পুড়িয়ে দেয়া হয়েছিল। এর কয়টা বাঙ্গালীদের আর কয়টা পাহাড়িদের ছিল হিসেবটা আপনি নিরপেক্ষ ভাবে হিসেব কষতে পারেন। বাঙ্গালীরা এখনো ক্ষুদ্র অংশ সেখানে, তারপরেও এতো দাপটে দাঙ্গায় অংশ নেয়া সেনাদের ছত্রছায়া ছাড়া সম্ভব নয়। তাই না?
ব্লগার অগ্নি সারথির দেয়া এই তথ্যগুলো মোটামুটি স্বীকৃত। হুবহু তুলে দিচ্ছি উনার ব্লগপোস্ট থেকেঃ
১৯৮০ সালে বাংলাদেশ সেনাবাহিনী এবং সেটেলাররা মিলে কাউকজালি নামক একটা গ্রাম আক্রমন করে এবং ৩০০ মানুষ সেই আক্রমনে নিহত হন। একই বছর ৩ মার্চে আরেকটি ম্যাসাকারে সেনাবাহিনী প্রায় ৩০০০ থেকে ৪০০০ আদীবাসী মানুষকে হত্যা করে। ২৫ মার্চ ১৯৮১ সালে সেটেলার এবং সেনাবাহিনী মিলে মাটিরাঙ্গা নামক স্থানে ৫০০ আদীবাসীকে হত্যা করে। ১৯৮৯ সালে লংগদুতে ৪০ জন আদীবাসীকে হত্যা করা হয় এবং প্রায় ১৩০০০ এর মত মানুষ উদ্বাস্তু হয়ে ভারতে আশ্রয় নেয়। ১৯৮৯ সালে বিক্ষোভ প্রদর্শনকারী ছাত্রদের একটা দলে আক্রমন করে প্রায় ১০০ জনকে হত্যা করা হয়। ১৯৭১ থেকে ১৯৯৪ সাল পর্যন্ত প্রায় ২৫০০ জুমিয়া নারী ধর্ষিত হন। 
এবার সে অঞ্চলের মোট জনসংখ্যার সাথে ৭১ এ আমাদের মোট জনসংখ্যার ভিত্তিতে হিসেব করে দেখুন। সহিংসতার মাত্রাটা পাকিস্তানী সেনাদের আচরনের সমপর্যায়েরই হয়ে যায়। রাষ্ট্র মানুষের জন্য, আর মানুষের জন্য যে রাষ্ট্র তার আচরণও হওয়া উচিত মানবিক। নাহলে, পাকিস্তানীদের সাথে আমাদের পার্থক্য থাকলো কোথায়? কোন বিচারেই আপনি গণহত্যা কিংবা একটামাত্র ধর্ষনকেও যৌক্তিক বলতে পারেন না। 
আর বিচ্ছিন্নতাবাদী আন্দোলন শুরু হয়েছিলো কাদের মদদে? প্রধাণত ভারতের প্রত্যক্ষ মদদে। মুজিবের আমলে অবশ্য মদদদাতা ছিলো আইএসআই। আর এন কাউ এর ইনসাইড 'র' বইতে কেন এবং কিভাবে প্রশিক্ষণ এবং আনুসাঙ্গিক বিষয়াদি সম্পন্ন করা হতো তা উল্লেখ আছে। মুজিবের মৃত্যুর পর দেশে আসে ভারত বিদ্বেষী সরকার। তারা সেভেন সিস্টার্সের বিচ্ছিন্নতাবাদে মদদ দিত এবং ভারত এদিকে বাংলাদেশের পাহাড়িদের দিত। ১০ ট্রাক অস্ত্র মামলার কথা মনে আছে? ডিজিএফআই এর সহযোগিতায় ওগুলো সেভেন সিস্টার্সেই যেতো, অর্থ জোগানদাতা পাকিস্তান। আমরা আরেক দেশকে খোচা দিলে সে দেশ আমাদের এখানে খোচা দেবে না, এতটা আশা করাও বোকামী। আওয়ামী সরকার আসবার পর দেখবেন সেভেন সিস্টার্সও শান্ত, আমাদের পার্বত্য অঞ্চলও আগের থেকে অনেক শান্ত। তবে স্থিতিশীল নয়, পাহাড়িদের নানা উগ্রবাদী অংশ এখনো তাদের ততপরতা চালিয়ে যাচ্ছে। সে কারনে সেনা উপস্থিতির দরকার আছে সেখানে, তবে তাদের আচরণ যেন পাকিস্তানীদের মত না হয় কোনক্রমেই। কারণ, সংবিধান মোতাবেক আমরা পাহাড়িদেরও আমাদের পুর্ণ নাগরিক হিসেবেই মনে করি, তারাও বাংলাদেশী। 
কবে এলো আদিবাসী/উপজাতি/পাহাড়িরা পার্বত্য অঞ্চলেঃ
মারমারা কবে সেখানে এলো এ ব্যাপারে উইকি থেকে টুকে দেই,
"the records of East India Company and others provide that Marmas migrated from Arakan kingdom of Burma to the Chittagong of Bangladesh in two phases of migrations during 14th to 17th centuries in the golden period of Mrauk U. In the first phase during the Mrauk U period Arakanese kingdom was expanded to even some parts of Chittagong Division. " 
তার মানে দাঁড়ায় লিপিবদ্ধ তথ্য থেকে জানা যায় ১৪ শতক থেকেই মারমাদের সেখানে বসতি স্থাপন শুরু হয়। এরপর অগ্নি সারথির পোস্ট থেকে আবার টুকে দেই, 
"কিন্তু কথিত আছে যে, ১৭৮৪ সালের দিকে বর্মিরাজ ভোদফ্রা নামক ব্যাক্তি আরাকান জয় করলে, আরাকান চিরদিনের জন্য স্বাধীনতা হারায়। এরপর হাজার হাজার মানুষ শরণার্থী হয়ে কক্সবাজার,চট্রগ্রাম,পার্বত্য চট্রগ্রাম ও পটুয়াখালীতে এসে বসতি গড়ে। ১৭৯৭ থেকে ১৮০০ সাল পর্যন্ত শরণার্থীর সংখ্যা প্রায় ৪০ হাজার ছাড়িয়ে যায়।" 
অনেকে আঠার শতকের এ সময়টার ভিত্তিতেই মারমা সহ সবাইকে উদবাস্তু বলছেন। এ সময়টাও কত বছর আগে হয়? দুইশত বছরেরও বেশি। সে সময়টা কি ওই অঞ্চল বাঙ্গালী অধ্যুষিত ছিলো? 
পার্বত্য অঞ্চলে জনসংখ্যার বিন্যাসঃ
১৯৬১ সালের আদমশুমারী অনুযায়ী পার্বত্য এই জেলায় পাহাড়ী- বাঙ্গালীর শতকরা হার ৮৮.২৩% (পাহাড়ি)-১১.৭৭% (বাঙালি ) এ গিয়ে দাঁড়ায়। যেটা ১৯৪১ সালে ছিল-পাহাড়ি ৯৭.০৬% এবং বাঙালি ০২.৯৪% (Bangladesh Buearu of Stastic)। 
আর এখন সম্ভবত বাঙ্গালীরা ২০% এর মত, নিশ্চিত নই যদিও, তবে কাছাকাছি কিছু একটা হবে। 
প্রায় দশগুণ সংখ্যাবৃদ্ধির কারণটা পাবেন এখান থেকে, আবারো অগ্নি সারথির ব্লগ থেকে তুলে দেই,
"আইয়ুব খানের শাসনামলে ১৯৫৭ সালে মার্কিন যুক্তরাষ্ট্রের অর্থায়ণে, কাপ্তাই বাঁধ নির্মাণ কার্য শুরু হয় ও ১৯৬২ সালে এর নির্মাণ সমাপ্ত হয়। ইন্টারন্যাশনাল ইঞ্জিনিয়ারিং কোম্পানি এবং ইউতাহ ইন্টারন্যাশনাল ইনকর্পোরেট ৬৭০.৬ মিটার দীর্ঘ ও ৫৪.৭ মিটার উচ্চতার এ বাঁধটি নির্মাণ করে। এই বাধ নির্মানের ফলে প্রায় ৪০% ভাগ চাষযোগ্য জমি প্লাবিত হয় (৫৪০০০ একর চাষের জমিসহ প্রায় ৪০০ বর্গমাইল এলাকা)। প্রায় চল্লিশ হাজারের ও অধিক চাকমা সম্প্রদায়ের মানুষ প্রতিবেশী দেশ ভারতে এবং ৩০ হাজারের মত মানুষ উদ্বাস্তু হয়ে বার্মায় (মিয়ানমার) স্থানান্তরিত হয়।" 
হাজার হাজার মানুষ প্রতিবেশী দেশে চলে না গেলে ১৯৬২ সালেও পাহাড়িদের শতকরা হার ৯৭%ই থাকতো। আইয়ুব খানের এমন অমানবিক প্রকল্প কারো কারো কাছে সঠিক মনে হয়। কখন না জানি ইয়াহিয়া খানের অপারেশন সার্চ লাইটকেও উনারা যৌক্তিক বলে দাবী করে বসেন এই আশংকাও মন থেকে সরিয়ে দিতে পারিনা। 
এবার আসি পার্বত্য অঞ্চলের প্রায় অর্ধেক মানুষ চাকমাদের ব্যাপারেঃ
কষ্ট করে অনুবাদ না করে আবারো উইকি থেকে তুলে দিচ্ছি। উইকিতে সংযুক্ত রেফারেন্সগুলো যথেষ্ঠ গ্রহনযোগ্য। 
The Arakanese referred to the Chakmas as Saks or Theks.
In 1546 CE, when the king of Arakan, Meng Beng, was engaged in a battle with the Burmese, the Sak king appeared from the north and attacked Arakan, and occupied the Ramu of Cox's Bazar, the then territory of the kingdom of Arakan.[2]
Diego de Astor, a Portuguese, drew a map of Bengal, which was published as Descripção do Reino de Bengalla in the book Quarta decada da Asia (Fourth decade of Asia) by João de Barros in 1615 CE.[3] The map shows a place called "Chacomas" on the eastern bank of the Karnaphuli River, suggesting that this is where the Chakmas used to live at that time.
The Arakan king Meng Rajagri (1593–1612 CE) conquered this land, and in a 1607 CE letter to a Portuguese merchant named Philip de Brito Nicote, addressed himself as the highest and most powerful king of Arakan, of Chacomas and of Bengal.[4]
Defeated by the Arakanese, the Chakmas entered the present Chittagong Hill Tracts and made Alekyangdong, present-day Alikadam, their capital. From Alekyangdong they went north and settled in the present-day Rangunia, Raozan, and Fatikchari upazilas of Chittagong District.
In 1666 CE, Shaista Khan, who was then Mughal Governor of Bengal, defeated the Arakanese, conquered Chittagong, and renamed it Islamabad.[5] However, in the early days the Mughal supremacy was confined only to the plain areas of Chittagong, and the Chakmas remained practically unaffected.
After a few years, when a dispute developed between the Mughals and the Chakmas, the Mughals demanded tribute from the Chakmas for trading with Chittagong.[6]
In 1713 CE, peace was established, and soon a stable relationship developed between the Chakmas and the Mughals; the latter never demanded complete subjugation from the former.
The Mughals also rewarded the Chakma king Shukdev Roy, who established a new capital in his own name, in an area is still known as Shukbilash.
There are still ruins of the royal palace and other establishments.
Subsequently the capital was shifted to Rajanagar, Ranirhat, Rangunia Upazila, Chittagong District. 
পড়ে দেখুন, সেই ষোড়শ শতকেই আলীকদমকে রাজধানী করে চাকমাদের এ অঞ্চলে আলাদা রাজ্য ছিল। ওদের আপনি আরাকানী কিংবা মারমাদের সাথে গুলিয়ে ফেলবেন না যেন। কেউ কেউ সার্কেল চীফ জমিদার কিংবা রাজা টাইপের কিছু নয় দাবী করেন, এর আগে কি ছিলো সেসবও একটু জানবার চেষ্টা করবেন। 
আগের কথাগুলোর আলোকেই বলি, আইয়ুব খানের ভুলের পথ বর্জন কিংবা তাদের সেই ৭২ সালে উপজাতির স্বীকৃতির দাবীও তো সরকার মেনে নেয়নি। বরং জোর করে বাঙ্গালী বানিয়ে দিতে চাইলো। একজন মানুষ নিজেকে কি নামে পরিচয় দেবে সেটা তার অধিকার। তারা তো তখন বলেছিলোই তারা বাংলাদেশী। আর বিচ্ছিন্নতাবাদী ফ্র্যাকশন থাকেই, কিন্তু দমনের নামে হত্যা ধর্ষন কিংবা তাদের আধিক্য খর্ব করতে পরিকল্পিতভাবে সেটেলার পাঠানো ঠিক কাজ হয়নি। অল্প সময় আগেই পাকিস্তানীদের নির্যাতনের শিকার একটা জাতি অন্য মানুষের উপরে সামান্যতম অন্যায় করলেও তাতে রাষ্ট্রের বৃহত্তর স্বার্থে গর্বের কিছু নেই। আমি এটাকে রাষ্ট্রের কলংকজনক আচরণ হিসেবেই দেখি।
দুনিয়ার বুকে আমাদের সবচেয়ে বড় পরিচয় আমরা মানুষ। উচু জাত, ভালো জাত, প্রভাবশালী জাত প্রভৃতির ধোয়া তুলে কর্তৃত্ব কায়েম করতে গেলেই শুরু হবে সমস্যা। নাজীদের মত না হই আমরা, না হই পাকীদের মতন। বাঙ্গালী পরিচয়টা যে মহৎ তা আমাদেরও তাদের কাছে প্রমান করবার দরকার আছে। ওদের ভেতর ঢুকে না গিয়ে ওদেরকে আমরা নিজের দিকে টেনে আনবার চেষ্টা বেশি করছি না কেন? বাঙ্গালী জাতটাই একটা মিশ্র জাত। ওদেরকে ওদের সব সহ না বদলে দিয়ে বরং আমাদের থেকে কিছু দিয়ে নিজেদের আপন ভাববার ব্যবস্থা করলেই তো ভালো। নাকি ওদের পাহাড়ের সম্পত্তির ভাগ আমাদের লাগবেই?
তথ্যসূত্র এবং সহায়িকাঃ
উইকি,
আদিবাসি ব্লগ
মুক্তমনা ব্লগ,
ইস্টিশন ব্লগ,
অগ্নি সারথির ব্লগ (সামহোয়্যার ইন ব্লগ),
কিছু অংশ কপি পেস্ট (পোস্ট তোইরীর সময় ট্র্যাক হারিয়ে ফেলা),
এবং অন্যান্য

