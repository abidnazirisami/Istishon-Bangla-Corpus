ধর্মের শৃঙ্খলে নারী


 অধিকাংশ মুসলমানই খুব গর্বের সাথে একটা মিথ্যাচার করে যে ইসলাম ধর্মই নাকি প্রথম নারীকে সম্পত্তির অধিকার দিয়েছে , নারীর সম্মান প্রতিষ্ঠা করেছে । কিন্তু সত্যটা হল , ইসলাম ধর্মের আবির্ভাবের দেড় হাজার বছর আগেই পৃথিবীতে অনেক জায়গায়ই নারীর অধিকার সুপ্রতিষ্ঠিত হয় ।
প্রাচীন মিশরীয় এবং সমসাময়িক ইহুদি গোত্রে নারীরা সম্পত্তির উত্তরাধিকার হতে পারতো । অর্থ , জমিজমা , দাসদাসী , বিবাহবিচ্ছেদ সহ সকল ক্ষেত্রে নারীদের সমঅধিকার প্রতিষ্ঠিত হয় ইসলাম আবির্ভাবের দেড় হাজার বছর পূর্বে । এমনকি সে সময়ই নারীরা আদালতে অভিযোগ করতে পারতো এবং সাক্ষ্য দিতে পারতো । পুত্র সন্তানের অনুপস্থিতিতে সম্পূর্ণ সম্পত্তির মালিক হত কন্যা । ভাই এবং বোন পিতার সমস্ত সম্পত্তির সমান ভাগ পেত ।
ইসলাম আবির্ভাবের পাঁচশত বছর আগেই রোমান সাম্রাজ্যে ধর্ষণকে অপরাধ হিসেবে গণ্য করা হয় । ধর্ষনের শাস্তি মৃত্যুদন্ড ঘোষিত হয় ।
খৃষ্টান ধর্ম প্রথম নারীর অধিকার খর্ব করে । নারীকে শয়তানের চর হিসেবে গন্য করে । যে নারীকে একসময় পবিত্র বলে গন্য করা হত , খৃষ্টান ধর্ম তাদের ডাইনী অপবাদ দিয়ে পুরিয়ে মারে । যিশুর মৃত্যুর একশত বছরের মধ্যেই পুরো ইউরোপ জুড়ে নারীদের শৃঙ্খলিত করা শুরু হয় । তারই ধারাবাহিকতায় একে একে ধ্বংস হয়ে যায় নারীর গৌরবোজ্জল ইতিহাস । পবিত্র দেবী থেকে নারী নেমে যায় যৌনদাসী আর সন্তান উত্‍পাদনের মেশিনের পর্যায়ে । একই পর্যায়ে থেকে অবতীর্ন হয় ইসলামিক আইন । ইসলামে নারীর অবস্থান আলোচনা করলে দেখা যায় :
ক . পুরুষের অংশ নারীর দ্বিগুন । পুত্র ওয়ারীস সম্পত্তির তিন ভাগের দুই ভাগ এবং কন্যা ওয়ারীস সম্পত্তির তিনভাগের এক ভাগ পাবে ।
এর ব্যাখ্যায় বলা হয়েছে যে পুরুষের কাঁধে যেহেতু সাংসারিক সমস্ত খরচ এবং স্ত্রী ও মাতা পিতার ভরন পোষণের দায় থাকে তাই তার অংশ দ্বিগুন । কিন্তু বর্তমানে যেহেতু মেয়েরাও সাংসারিক খরচ চালাচ্ছে , স্বামীর অবর্তমানে পরিবারের প্রয়োজনে চাকুরী করছে , মাতা পিতার ভরন পোষণের ভার গ্রহণ করছে , তখনই ইসলামের এই ''পুরুষ নারীর দ্বিগুন'' নীতির ভ্রান্ততা বোঝা যায় ।
খ . ইসলামে সাক্ষী হিসেবে নারীকে স্বীকার করা হয় না । শরীয়তের দৃষ্টিতে সাক্ষ্য বিভিন্ন প্রকার । এক প্রকার সাক্ষ্য হচ্ছে যিনা সংক্রান্ত । এই অভিযোগ প্রমানে চারজন পুরুষ সাক্ষ্য প্রয়োজন । হুদূদ কিসাসের ক্ষেত্রে দুইজন পুরুষের সাক্ষ্য প্রয়োজন । যিনা এবং হুদূদ কিসাসের ক্ষেত্রে কোনো মহিলার সাক্ষ্য গ্রহণযোগ্য না । সন্তান প্রসব এবং কুমারীত্ব প্রমাণের ক্ষেত্রে দুইজন মহিলা এবং অপরাপর বিষয়ে দুজন পুরুষ বা একজন পুরুষ এবং দুজন মহিলার সাক্ষ্য গ্রহণযোগ্য ।
 এই হল নারীকে ইসলাম প্রদত্ত সম্মান । ধর্ষিত হওয়ার পর প্রমান সাক্ষ্য হতে হবে চারজন পুরুষ ! না হলে সেই মেয়ে ব্যাভিচারের দোষে দোষী সাব্যস্ত হবে ।
গ . পুরুষ এবং মহিলার দিয়াত (হত্যার ক্ষতিপূরণ ) এর মাঝে পার্থক্য আছে । কোনো পুরুষকে ভুলবশত খুন করে ফেললে ক্ষতিপূরন দিতে হয় একশত উট বা তার সম অর্থমূল্যের স্বর্ণ বা রৌপ্য ।
কিন্তু হত্যাকৃত ব্যাক্তি মহিলা হলে তার দিয়াত হবে পুরুষের অর্ধেক । { হিদায়া ৪র্থ ,শামী ১০ম এবং আলমগিরী ৬ষ্ঠ খন্ড}
ঘ . একজন পুরুষের একই সাথে সর্বোচ্চ চারজন স্ত্রী এবং অসংখ্য উপস্ত্রী ও দাসী থাকতে পারে । একজন নারীর ক্ষেত্রে তা নাই ।
অনেকে আমাকে বলে , আমার বৌ যদি আরেকজন স্বামী চায় আমি কি করবো ।
আমার উত্তর , আমি আরেকজন স্ত্রী চাইলে সে যা করতো আমিও তাই করবো । 
সন্তানের পিতা যে একজনের বেশি হওয়া কোনোভাবেই সম্ভব না , তা চৌদ্দশ বছর আগে না জানলেও এখন সবাই জানে ।
বেগম রোকেয়ার থেকে ধার করে বলি , এরকম তো হয় না যে ছেলে সন্তান মায়ের পেটে দশমাস থাকলে মেয়ে সন্তান পাঁচমাস থাকবে । ছেলের জন্য মায়ের বুকে যতটুকু দুধ আসবে মেয়ের জন্য তো তার অর্ধেক আসে না । 
একটা প্রশ্ন দিয়ে শেষ করি , যদি তত্‍কালীন সমাজে মেয়েদের কোনো সম্মানই না থাকত , তাদের জন্মের সাথে সাথে হত্যা করা হত , তাহলে খাদিজা এত সম্পদশালী হয়েছিল ক্যামনে ? কিউরিয়াস মাইন্ড ওয়ান্ট টু নো ।

