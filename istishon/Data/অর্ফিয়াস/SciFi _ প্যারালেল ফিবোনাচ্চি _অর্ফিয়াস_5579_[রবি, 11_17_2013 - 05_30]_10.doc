SciFi _ প্যারালেল ফিবোনাচ্চি 


 ফিবোনাচ্চি রাশিমালা ভয়ংকর সুন্দর একটা রাশিমালা । ধারণা করা হয় এই রাশিমালা দিয়ে প্রকৃতিকে ব্যাখ্যা করা সম্ভব । প্রকৃতিতে যেমনটা ঘটে , দুই আদি সংজ্ঞার মিলনে সৃষ্টি হয় নতুন । 0,1,1,2,3,5,8,13,21... এতেই নিহিত আছে সমগ্র সৃষ্টি রহস্য।
ট্রান্সপারেন্ট স্ক্রিনটা বন্ধ করলো সারাহ । বিরক্তিকর এই কাজটা প্রায়ই করতে হয় তার । প্রাচীন তথ্যাদি বিশ্লেষণ । অকারণ সময় নষ্ট ছাড়া আর কি ? 
যদিও সম্প্রতি তারা ফীহা সমীকরণ  নামের এক অত্যাশ্চর্য বুকলেট আবিষ্কারে সক্ষম হয়েছে , তবে এর থেকে কিছু পাওয়া যাবে বলে মনে হয় না । ক্যাপ্টেন থেলিসের এরকম অর্থহীন ঘাটাঘাটি তার বরাবরই অপছন্দ ।
  Ø ফাই হচ্ছে গোল্ডেন রেশিও । পবিত্র রাশিমালার অনুপাত হলো Ø । শক্তির নিত্যতা মেনে , ফাই এর মাধ্যমে নির্নয় করা যায় যেকোনো শক্তির পরিমান ।  
আরো একটা স্ক্রিন বন্ধ করলো সে । মাথা ধরে গেছে । ঘুম দরকার ।
তবে চাইলেও এখন ঘুমুতে পারবে না সে । চার্ট করা আছে । চার্ট মানতে হবে । মনিটরে চার্টটা বের করলো সে
সকাল ৭ টা
অনুসন্ধান
সকাল ১১ টা
ক্যাপ্টেনস কল
দুপুর ২ টা
লাঞ্চ
বিকেল ৪ টা
তথ্য অনুসন্ধান 
সন্ধ্যা ৭ টা
 ডিনার 
রাত ৯ টা 
ছুটি 
কিছুক্ষণ আগে লাঞ্চ করেছে সে । এই অবেলায় ঘুম পাওয়া ভালো লক্ষণ না ।
প্রায় তিনশ বছর আগে ধ্বংস হয়ে গেছে তাদের নীল গ্রহ । পৃথিবী । সারাহ অবশ্য কখনো দেখেনি সেই গ্রহ । ছবি দেখেছে । ঝাপসা । কিছু অসংলগ্ন ভিডিওটেপ । স্যাটেলাইট ওয়েভ । তারপরেই সেই বিষ্ফোরণ. . . .
 এমনটাই শিখেছে সে । অডিটরিয়াম আকাদেমীর জায়ান্ট স্ক্রিনে সেন্ট্রাল ইন্টিলিজেন্স কম্পিউটার  স্পুটনিক  এমনটাই দেখিয়েছিলো তাদের । তবে সবচেয়ে অবাক হয়েছিলো সে যখন জানতে পারে যে তাদের আদি পুরুষেরা , পৃথিবীবাসীরা , প্রত্যেকে দেখতে আলাদা । তাদের আলাদা করতে বাইনারি কোডিং এর প্রয়োজন হতো না । চেহারাই তাদের পৃথক করতো । 
ভলগা জিরো ওয়ান স্পেসশিপের ক্যাপ্টেন থেলিস মাত্র একটা দূর্বল সংকেত রিসিভ করলো বিট স্ক্রিনে । এমনটা কখনো হয়নি । তার দলের এগারো জনও কখনো এমনটা দেখে নি । জরূরী মিটিং এ তাই সবাইকে ডাকা হয়েছে তার বিশেষ কক্ষে । পুরো স্পেসশিপের মধ্যে কেবল এই কক্ষটাই স্পুটনিক এর নজরদারির বাইরে ।
প্রথম কথা বললো ক্যাথরিন ।
আমার মনে হয় আমি বিশেষ কিছু ধরতে পেরেছি ।
সেটা নিয়ে পরে কথা বলি , ক্যাপ্টেন থেলিস জবাব দিলো । আমরা এমন কিছু পেয়েছি যা এর আগে কখনো হয়নি । একটি সিগনাল । তবে সেটা রিসিভ করা আগেই রিফ্লেক্ট হয়ে যাওয়ায় আমরা সেটা পাইনি ।
মৃদু হাসলো ক্যাথরিন । ঘুম জড়ানো কন্ঠে সারাহ বললো , 'যতদুর জানি , ফ্রিকোয়েন্সী কখনো নিজে রিফ্লেক্ট হয় না । সেটা রিফ্লেক্ট করতে হয়' ।
'আমি সেটা সিআইসি স্পুটনিককে জানিয়েছি ' বললো থেলিস । 'আমার ধারণা ভলগা জিরো. . . .'
কথা শেষ করতে দিলো না ক্যাথরিন । ওয়ার্কিং স্যুটের পকেট থেকে একটা পাতলা কার্পেটের মতো কি যেনো বের করলো ।
'এটাকে বলে প্যাপার । রাইটিং প্যাপার ।' 
কিছু একটা লিখলো সে । আঙ্গুলে পেইন্টিং কালার মাখিয়ে । তারপর এগিয়ে দিলো সবার দিকে । হঠাত্‍ চিত্‍কার দিয়ে উঠলো মারিয়া , 'আমি আগেই সন্দেহ করেছিলাম । আমি জানতাম । জানতাম আমি ।'
কন্ট্রোল রুমের দরজাটা প্রথমবারের মতো খোলা হলো । ক্যাপ্টেন থেলিস অর্ডার করলেন ,
''সিআইসি স্পুটনিক'' ।
যান্ত্রিক স্বরে সারা দিলো স্পুটনিক ।
'ভলগা জিরো ওয়ান ডিএক্টিভ করো । ম্যানুয়াল কন্ট্রোল অন করো' ।
'আপনি কি নিশ্চিত মহামান্য থেলিস ? এই ক্ষমতা সিআইসি স্পুটনিকের নেই ।'
'তবে আমি নিজেই সেই ক্ষমতা নিয়ে নিলাম' । বলেই অপারেটর স্ক্রিনটা অন করলো সে ।
 Enter Pass : 
চিরচেনা পাসওয়ার্ডটা ব্যবহার করলো সে । 
Wrong Password
বিচলিত হয়ে সারাহর দিকে ঘুরে তাকালো সে । পুরো বিষয়টাই স্পষ্ট হয়ে গেলো তার কাছে ।
0112358Enter
হালকা একটা ঝাকুনি দিয়ে থেমে গেলো প্রকান্ড স্পেসশিপ ভলগা জিরো ওয়ান । 
ঠিক সেই সময়ে অপারেটিং রুমে একটা স্ট্রং সিগনাল রিসিভ করলো মারিয়া এবং ক্যাথরিন ।THIS IS OMEGA 9
ফ্রিকোয়েন্সি থেকে বারবার এই কন্ঠ ভেসে আসছে ।
 ৫১ দিন পর 
ভলগা জিরো ওয়ানের এগারো জন সদস্য ওমেগা জিরো নাইন স্পেসশিপের সাত জন সদস্যের দিকে প্রচন্ড বিস্ময়ে তাকিয়ে আছে । একই চেহারা । যেমনটা তাদের এগারোজনের ছিলো । এখন আঠারো জনের আছে . . . .
[inspired ফ্রম Oblivion ]

