[ _আল্লামা শফির বক্তব্য এবং আমার ধর্ম বিরোধীতা _ শিরোনামের ব্লগটির প্রত্যুত্তর___ ] এবং আমার কিছু কথা ।


মানুষের বেঁচে থাকাটা অনেক সুন্দর । দোয়েলের মতো , ফড়িং এর মতো উচ্ছল উত্‍সাহ নিয়ে মানুষগুলো বেচে থাকে । ভালো থাকার ইচ্ছায় আর ভালো না থাকার ভয়ে মানুষ পরিবর্তনকে ভয় পায় । একবার স্থিতিশীল সাম্যাবস্থায় পৌছালে মানুষ সহজে সে ব্যবস্থা ছাড়তে চায় না ।
পরিবর্তনই যে সৌন্দর্যের সুন্দরতম উপায় এটা সবাই বুঝে না । অথবা বুঝতে চায় না ।
আমাদের ধর্মগুলোও এরকমই একেক সময়ে একেক সমাজের স্থিতিশীলতার প্রতীকমাত্র । তিন হাজার বছর পুরোনো ইহুদী ধর্মকে যদি এই দুই হাজার তেরোতে আগলে রাখতে চান , তাহলে আপনাকে বছরে একদিন হাত তুলে বসে থাকতে হবে স্বর্গ থেকে ঈশ্বর খাবার পাঠাবেন এই আশায় । একইভাবে আপনি চৌদ্দশ বছর পুরোনো ইসলামকে যদি অক্ষত রেখে এই সমাজে চলতে চান , তবে আপনাকে চলতে হবে দিগম্বর হয়ে । কারণ ইসলামে বিধর্মীদের সাথে বন্ধুত্ব করা মানা । যার উচ্চতা দুই ফুট , আকাশের চাঁদ ধরতে চাওয়ার বিলাসিতা তার পঙ্গুত্বই বলা চলে ।
গার্মেন্টসে তৈরী কাপড় পরে যখন কেউ গার্মেন্টসকর্মীদের বেশ্যা বলে তখন তার প্রতিবাদ করার ভাষাও খুজে পাই না ।
মাতৃগর্ভে পূর্ণতা লাভ করে , মায়ের আঁচল ধরে বড় হয়ে কেউ যখন মায়েদের , মেয়েদের তেতুলের সাথে তুলনা করে তখন সেই লোক যে মানসিকভাবে অসুস্থ তাতে কোনো সন্দেহ থাকে না ।
শামীমা মিতু আপু কয়েকদিন আগে একটা লেখা লিখেছিলেন , "আল্লামা শফির বক্তব্য এবং আমার ধর্ম বিরোধীতা" । এবং বাংলা ব্লগের ইতিহাসে যেটা সবসময়ই হয়েছে , সেটাই হলো । চলতি ভাষায় যেটাকে বলে ত্যানা প্যাচানি । তবে এবারে নতুনত্ব যা তা হলো সফিক এহসান নামক ব্লগার সরাসরি একখানা ব্লগপোস্ট প্রসব করেছেন ।
শামীমা মিতুর লেখাঃ http://istishon.com/node/3391
সফিক এহসানের লেখাঃ http://www.istishon.com/node/3424
কোরআনের আয়াত আর হাদীসের বাণী সমৃদ্ধ লেখা দুটি পড়তে কষ্ট হয়েছে খুব । লেখার শেষে সফিক সাহেব একটা চ্যালেন্জ করেছেন , তাকে একটা বই লিখে দিতে যাতে কোন ধর্ম গ্রন্থের গোড়ামী থাকবে না , নারীবিদ্বেষ বা পুরুষবিদ্বেষ থাকবে না , ধনী গরিবের শ্রেণী বৈষম্য থাকবে না , সমাজের কোন কুসংস্কার ঠাঁই পাবে না, কোন অনাচার-অবিচার মাথা তুলতে পারবেনা, কেউ হবে না লাঞ্ছিত-শোষিত...
যে পুস্তক অনুসরন করলে প্রজন্মের পর প্রজন্মে বইবে সাম্য আর সুবিচারের নির্মল সুবাতাস... যেখানে পাওয়া যাবে সকল সমস্যার বৈজ্ঞানিক সমাধান... মিলবে আলোর দিশা, বইবে মনুষত্বের জোয়ার !!!
মজার ব্যাপার হচ্ছে সফিক সাহেব আপ্রাণ চেষ্টা করেও এক বইয়ে সবকিছু টাইপ মানসিকতা থেকে বের হতে পারেন নি । তিনি আজও বুঝতে পারেন নাই যে সময় ছুটে চলে তার নিজের গতিতে , আর সবকিছু নিয়ে । একটা বইএ মানবসমাজের ক্ষুদ্র জ্ঞানকে সীমাবদ্ধ করা চলে বটে , সামগ্রিকভাবে তা করতে চাও নিতান্তই গবেটের পরিচয় দেওয়া ছাড়া আর কিছু না ।
ধর্মকারীতে এমন হাজার হাজার পোস্ট আছে কোরআন হাদীসের ভূল নিয়ে । বাংলা ব্লগের জন্মলগ্ন থেকে ধর্ম নিয়ে যত লেখা আছে তা নিয়ে মহাগ্রন্থ হয়ে যাবে । হাদীস কোরআনের ব্যাখ্যায় তাই যাচ্ছি না । 
ইস্টিশনেই আমার দুটি লেখা আছে । প্রথমটা ইসলামী আইন সম্পর্কিত । অন্যটা একটা ইসলামিক দেশের সাথে একটা উদারপন্থী দেশের তুলনা ।
মুসলমানদের একটা প্রিয় মিথ্যা হল তারাই নারীদের যথাযোগ্য সম্মান দিয়েছে । হাস্যকর কথাটার যুক্তিখন্ডনঃ http://www.istishon.com/node/2222
তাদের আরেকটা প্রিয় যুক্তি হলো নারী স্বাধীনতার ফলে যুক্তরাষ্ট্রে প্রতি নিয়ত ধর্ষণ হচ্ছে । এর প্রেক্ষিতে http://www.istishon.com/node/2409 
লেখা দুটো পড়লে একটা বিষয় নিশ্চয়ই পরিষ্কার হওয়ার কথা যে কোয়ান্টাম ফিজিক্সের যুগে ইসলাম বড়ই সেকেলে দর্শন ।
আমি প্রথমেই বলেছি ধর্মগুলো একেক সময়ে একেক সমাজের স্থিতিশীল রূপ ছাড়া আর কিছুই না । যে দর্শনের কারণে বর্বর আরবরা শক্তিশালী হয়ে উঠেছিলো , সেই দর্শন সারা পৃথিবীতে স্থান কাল পাত্র ভেদে একই থাকবে তা ভাবা মূর্খতার পরিচায়ক ।
মানুষের মানুষ হয়ে থাকতে ধর্মের প্রয়োজন হয়নি কখনোই । ধর্ম ছিলো ধর্ম আছে ধর্ম থাকবে । কিন্তু তা হচ্ছে মানবতার ধর্ম । হযরতের ইসলাম বা যিশুর খ্রিষ্টধর্ম , ঋষিদের সনাতন বা গৌতমের বৌদ্ধধর্ম - এসবই মানবধর্মের ভিন্ন ভিন্ন রূপ । এগুলোকে নিয়ে আমরা যখন বারাবারি করি , নিজেরটা সেরা মনে করি তখনই এটা মানবধর্ম থেকে চতুষ্পদ জন্তুর ধর্মে পরিণত হয় । যে ধর্ম অন্য ধর্মের সাথে সাংঘর্ষিক তা ধর্ম নয় অধর্ম ।
মানিক বন্দ্যোপাধ্যায় প্রায় একশ বছর আগেই লিখেছিলেন , ঈশ্বর থাকেন ভদ্রপল্লীতে । সুবিধাবাদীদের সুবিধাই হলো ধর্ম । আজ যে মানুষ ঈমানী জোশ নিয়ে তিরিশ পাড়ার একটা বই নিয়ে আস্ফালন করছে , পরিবর্তিত পরিস্থিতিতে সেই মানুষই তার কল্পিত ঈশ্বরকে গালি দেয় । নিজের দুর্ভাগ্যের জন্য দোষারপ করে । ধর্ম হলো তাদের যারা ধর্ম পালন করে উপকৃত হয় । সত্যিকথা বলতে কি , মানুষের জীবনে '' ক্ষুধাতৃষ্ণার দেবতা , হাসিকান্নার দেবতা , অন্ধকার আত্মার দেবতাদের পূজা সাঙ্গ হয় না কোনো দিনই । ''
মানুষ , তুমি মানুষ হবে কোনক্ষণে ? 

