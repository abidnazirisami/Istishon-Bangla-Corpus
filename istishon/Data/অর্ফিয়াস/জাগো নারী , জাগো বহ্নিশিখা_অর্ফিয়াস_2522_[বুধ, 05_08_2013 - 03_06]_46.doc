জাগো নারী , জাগো বহ্নিশিখা


বেশ্যা , মাগী , খানকি , রেন্ডী..... শব্দগুলোর পুরুষবাচক শব্দ জানেন ? জানেন না । কারণ এগুলোর কোনো পুরুষ বাচক শব্দ নেই । আমাদের সমাজে একজন ছেলে মানুষ কখনো খারাপ হয় না । সে খুনী হতে পারে , ধর্ষক হতে পারে , প্রতারক হতে পারে , দেশদ্রোহী হতে পারে , কিন্তু কখনোই তার কোনো দোষ থাকে না । এমনকি গালাগাল করার সময়ও তাকে গালি না দিয়ে গালি দেয়া হয় তার মা কে । খানকির পোলা , শালার বেটা , কুত্তার বাচ্চা , মাদারচোদ...... আরো কত সুন্দর সুমিষ্ট অমেয় গালি দিয়ে তার মা কে 'সম্মান' দেয়া হয় । কেনো , কুত্তা -শুয়োর-রাজাকার এসব গালি দেয়া যায় না ? নাকি সন্তানকে পেটে ধরাই মায়েদের আজন্ম পাপ ? 
আমি যদি রাস্তায় আমার বোনের সাথে বের হই তো মানুষ চোখ বের করে তাকিয়ে থাকে । যদি আমার বোন আমার চুল গুলো নেড়ে দেয় , চশমাটা একটু ঠিক করে দেয় , কথা বলতে গিয়ে হেসে ফেলে তো রাস্তার মানুষেরা এভাবে তাকাবে যেনো প্রেমিকার সাথে বের হয়েছি । এমনভাবে মন্তব্য করবে যেনো জগতের সব মেয়েই এক একটা মাগী । এমন ভাবে দেখবে যেনো কোনো আশ্চর্য আজব প্রাণী দেখছে । অথচ তাদের সবারই ঘরে মা আছে । বোন আছে । কন্যা আছে । তাদের দিকে তো চোখ বের করে জিভের জল ফেলে বলে না ''মা তোমাকে খুব সেক্সি লাগতেছে '' । বোন কে বলে না ''মালটা তো জোস ! '' মেয়েকে বলে না '' ভাড়া কত ? '' তাহলে অন্য একটা মেয়েও যে কারো বোন , কারো মেয়ে , কারো মা সেটা কেনো খেয়াল থাকে না ? 
একটা ছেলে তার বন্ধুর বাইকের পেছনে বসলে কারো সেদিকে চোখ যায় না । অথচ একটা মেয়ে বসলে চোখ অন্যদিকে যেতেই পারেনা । কেনো ? মেয়েদের বাইকে চড়া পাপ নাকি সে বন্ধু হওয়ার যোগ্য না ?
বলা হয় মেয়েদের ক্ষেত্রে মৌনতা সম্মতির লক্ষণ । অথচ মৌন থাকার অর্থ হল সেই বিষয়ে সে মত প্রকাশে আগ্রহী নয় । এটাকে হ্যা বলে চালিয়ে দিয়ে ভালো পাত্রের হাতে মেয়ে বিক্রী করাও কি একজন মেয়ের মেয়ে হওয়ার শাস্তি নয় ?
একটা মেয়ে জিন্স পরতে পারবে না । টি শার্ট পরতে পারবে না । কনুই থেকে হাত দেখালেই সবার চোখ চুল-হাত পেরিয়ে বুকে পিঠে ঘোরাফেরা করবে । অথচ তার নিজের পশ্চাতদেশের অর্ধেক খানি যে সে সর্বসাধারণের জন্যে উন্মুক্ত করে ঘোরাফেরা করে সেদিকে খেয়াল থাকে না ।।
একটা ছেলেবাচ্চা কাঁদলে তাকে বলা হয় তুমি কাঁদছো কেনো , তুমি কি মেয়ে ? যেনো মেয়েদের কাজই কান্নাকাটি করা । অথচ বলা উচিত্‍ ছিলো কাঁদছো কেনো খোকা ? তুমি কি হুজুর ? কারন কান্নাকাটিতে আমাদের ইমাম সাহেব হুজুর সাহেবরা অধিক পারদর্শী ।
একটা মেয়ে বিকিনি পরলেও মানুষ যেভাবে তাকায় , বোরখা পরলেও সেভাবেই তাকায় । কারণ পরিবর্তন তো হলো মেয়েটার । ঐ লোকের চিন্তায় দৃষ্টিভঙ্গিতে তো আর পর্দা পরল না । বরং বিকিনিতে সে সরাসরি যতটা দেখে , বোরখাতে যে তার চেয়েও বেশী নোংরা ভাবে কল্পনা করে নেয় না সেটা কে বলেছে ??
একটা মেয়ে নিজের ইচ্ছায় বোরখা পরতে পারে । সৌন্দর্যের জন্যে নেকাব ব্যবহার করতে পারে । এজন্যে তাকে বোরখাওয়ালী বলে টিজ করার অর্থ হয় না । তেমনি কেউ হাফপ্যান্ট পরে ঘুরতে পারে , তার ভাই - বন্ধু - প্রেমিকের বাইকে ঘুরতে পারে । তাই বলে সে 'খাসা আইটেম ' হয়ে যাবে ? 
অনেকে বলে যে মেয়েদের বর্তমান পোশাক নাকি ওয়েস্টার্ন ! এটা নাকি দেশী সংস্কৃতির সাথে যায় না ! তো আমি তাদের বলি , যে শার্ট প্যান্ট পরে ভদ্রলোক সাজার চেষ্টা করছেন , সেটাও ওয়েস্টার্ন নয় কি ? প্রাচ্য আর পাশ্চাত্যের মিথ্যে দোহাই দিয়ে কতকাল মেয়েদের কোণঠাসা করে রাখবেন ? বিকিনি যেমন আমাদের নিজস্ব সংস্কৃতির সাথে যায় না , বোরখাও তেমনি আমাদের সংস্কৃতির অংশ নয় । এখন একজন মেয়ে যদি স্বেচ্ছায় হিজাব বা বোরখা পরতে চায় , সেটা যেমন তার ইচ্ছে , তেমনি কেউ না পরতে চাইলে সেটাও তার ইচ্ছে । তোমার ঈশ্বর কখনোই তোমাকে এই দায়িত্ব দেন নাই যে মেয়েদের রেপ করে তাদের পর্দা করা শেখাও । 
নোংরা মানসিকতার বিকলাঙ্গ মানুষগুলো বলে 'মেয়েরা এসব উল্টা পাল্টা পোশাক পরে বলেই ছেলেরা টিজিং করে !' সেটাই যদি হবে , তো আমিও বলতে পারি তোমার বাড়িটা সুন্দর বলেই তো দখল করছি । তোমার গাড়িটা সুন্দর তাই কাঁচটা ভেঙ্গে দিয়েছি । সেটা নিশ্চয়ই খুব ভালো লাগবে না ।
যে ধর্মের দোহাই দিয়ে নিজেদের পশুত্বকে চরিতার্থ করছে এসব কুলাঙ্গারেরা , সে ধর্মে নারীকে স্থান দেয়া হয়েছে পুরুষের উপর । সন্তানের স্বর্গ নসিব করা আছে নারীর পায়ের নীচে । অধিকার দেয়া আছে সমশিক্ষার । পর্দা করতে বলা হয়েছে নারী পুরুষ উভয়কেই । তাহলে কেনো একা নারীকেই বস্তা পরে কাটিয়ে দিতে হবে ? একজন বোনের স্কুল যাওয়া কেনো বন্ধ হবে ভাই স্কুলে ভর্তি হয়েছে বলে ?
একটা মেয়েকে দেখে যে প্রতিক্রিয়া গুলো জানান , একবার ভেবে দেখবেন সেই কথা গুলো আপনার মা - বোন - অর্ধাঙ্গী বা কন্যা কে শুনতে হতে পারে । আগে একবার নিজের মা কে মাগী আর বোনকে খানকি বলে গালি দিয়ে , নিজের ভাইকে 'তোর মায়েরে চুদি....' বলে , মেয়ের দিকে সেই ভাবে তাকাবেন যেভাবে আপনি রাস্তায় ,বাসে ,অফিসে মেয়েদের দিকে তাকান । যদি পারেন তো এভাবেই মেয়েদের বুকে কোমরে চোখ চালিয়ে যান , আর যদি না পারেন তো আজই জানোয়ার থেকে মানুষ হোন ।
 ''বিশ্বে যা-কিছু মহান্‌ সৃষ্টি চির-কল্যাণকর ,
অর্ধেক তার করিয়াছে নারী, অর্ধেক তার নর ।
বিশ্বে যা-কিছু এল পাপ-তাপ বেদনা অশ্রুবারি ,
অর্ধেক তার আনিয়াছে নর, অর্ধেক তার নারী । '' 

