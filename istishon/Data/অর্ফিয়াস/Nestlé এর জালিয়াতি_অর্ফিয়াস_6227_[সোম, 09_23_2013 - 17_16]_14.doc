Nestlé এর জালিয়াতি



সন্তানের জন্য মায়ের দুধের কোনো বিকল্প নাই । এই কথাটা পৃথিবীর সকল পুষ্টিবিজ্ঞানী নিঃসংকোচে স্বীকার করেছেন । সন্তান জন্মের পর থেকে নির্দিষ্টি সময় পর্যন্ত মায়ের দুধ সন্তানের সুস্থ স্বাভাবিক ও সুন্দর ভবিষ্যত্‍ নির্ধারণে সহায়ক ।
তারপরেও আমরা দেখি শিশুদের জন্য নানারকম বোতলজাত -প্যাকেটজাত , তরল -কঠিন দুধ । সিগারেটের প্যাকেটে যেমন লেখা থাকে সিগারেট স্বাস্থ্যের জন্যে ক্ষতিকর , এসবের গায়েও লেখা থাকে মায়ের দুধের বিকল্প নেই । কিন্তু গোপনে প্রকাশ্যে কি জঘন্য এক বিভত্‍স ব্যবসা চালাচ্ছে এসব বহুজাতিক কোম্পানী গুলো তা থেকে যায় লোকচক্ষুর আড়ালেই । 
চলতি বছরের ১৩ ফেব্রুয়ারী সনামধন্য দ্য গার্ডিয়ানে প্রকাশিত হয় বয়কট নেসলে । খবরটা দেখে আগ্রহী হয়ে উঠি । উন্নত বিশ্বের সাম্প্রতিক কিছু নেসলে বিরোধী ক্যামপেইনে বেড়িয়ে আসে নেসলের স্বরুপ ।
মায়ের দুধের চারটি অতি গুরুত্বপূর্ণ উপাদান 
Lactoferrin
Secretory IgA
Lysozyme
Bifidus factor
উপাদানগুলো নবজাতকের সুস্থ স্বাভাবিক বেড়ে উঠার জন্যে আবশ্যক । 
Nestlé দাবি করে যে তাদের বেবীমিল্ক এই সব গুলো প্রাথমিক উপাদান সম্পন্ন । বিজ্ঞাপনসহ নানা উপায়ে ক্রমেই তৃতীয় বিশ্বের মায়েদের কাছে এক বিশ্বস্ত নাম হয়ে উঠে নেসলে ।
বিতর্কিত পুষ্টিবিজ্ঞানী ড রণজিত্‍ চন্দ্র এর দ্বারা সার্টিফায়েড হয়ে নেসলে প্রথম বাজারে আসে । নাম দেয় গুড স্টার্ট ।
২৬ জুলাই ১৯৯১ কানাডার স্বাস্থ্য বিশেষজ্ঞদের কাছে চিঠি পাঠায় নেসলে ।
Nestlé তাদের বিজ্ঞাপন এমন ভাবে প্রচার করে যে নেসলে শিশুদের সুরক্ষা দেয় । নিজেদের পন্যের বিপননে বেছে নেয় অভিনব কৌশল ।
# নেসলে স্বাস্থ্যকর্মীদের প্রভাবিত করে তাদের পণ্য ভোক্তাদের কাছে পৌছায় 
#ব্রেস্টফিডিং এর বিপক্ষে নানারকম প্রচারণা চালিয়ে মায়েদের নিরুত্‍সাহিত করে
#মায়েদের ফ্রি স্যাম্পল দান করে
#পন্যের গুণগত মান নিয়ে মিথ্যে তথ্য প্রচার করে
কিন্তু বাস্তবতা বলে ভিন্ন কথা ।
তৃতীয় বিশ্বের মায়েরা খরচ বাঁচানোর জন্যে প্রতিগ্লাস পানিতে চার চামচের বদলে দুই বা এক চামচ দুধ মেশান । ফলে ঘাটতি থেকে যায় শিশুর প্রয়োজনীয় শক্তি উপাদানে ।
Nestlé নামক বেবীকিলারের ভয়াবহতা UNICEF এর শেষ জার্নালে উঠে এসেছে ,"Marketing practices that undermine breastfeeding are potentially hazardous wherever they are pursued: in the developing world, WHO estimates that some 1.5 million children die each year because they are not adequately breastfed. These facts are not in dispute."
নেসলের দাবী অনুসারে তাদের ইনফ্যান্ট ফর্মুলায় থাকে আটটি উপাদানঃ
whey protein
casein protein
Probiotic B
Galactooligosaccharide
soy protein
Calcium
Iron
Nucleotides
[ref: NESTLE
মাতৃদুগ্ধের চারটি উপাদানকে বিশেষায়িত করা এই আটটি ইনগ্রেডিয়েন্ট সম্পর্কে বিশেষজ্ঞ মতামত কি বলে ?
IBFAN এবং Save the Children অনেক আগে থেকেই Nestlé এর বিরুদ্ধে সোচ্চার । কিন্তু কর্পোরেট বেনিয়া নেসলে বারবার রক্ষা পায় ।
Nestlé এর বিরুদ্ধে IBFAN , Save the Children সহ Oxfam , Care International , Plan International এর মতো এনজিওগুলো সোচ্চার ।
WHO এর প্রচার ণা  কৌশল লঙ্ঘন এবং ব্রিটিশ Advertising Standards Authority এর নীতিমালা ভঙ্গের অভিযোগে অভিযুক্ত নেসলে পাশ্চাত্যে অনেকটাই কোণঠাসা ।
তবে ভয়ের ব্যাপারটা হলো , নেসলে নামক এই অতিকায় দানব বাংলাদেশের মতো দেশগুলোর ঘাড়ে কামড়ে ধরেছে জোকের মতো । বাংলাদেশে Nestlé এর বেবীমিল্কের ভয়াবহতা নিয়ে গার্ডিয়ানে ছাপানো হয় প্রতিবেদন । টনক তবু নড়ে না সরকার , প্রশাসন বা জনগনের । নিজেদের সন্তানকে বিষ খাইয়ে যাচ্ছি নিজেরাই ।
শুধু নেসলে না , আমাদের চারপাশে এমন অনেক বহুজাতিক কোম্পানীর খাবার আমাদের জেঁকে ধরেছে । বুস্ট হর্লিক্স মাল্টোভা থেকে বেশিরভাগই শিশু স্বাস্থ্যের জন্যে ক্ষতিকর ।
মায়ের দুধের কোনো বিকল্প নেই । জন্মের পর ছয়মাস শুধুই মায়ের দুধ । আমাদের সন্তানেরা যেনো থাকে দুধে ভাতে । এই প্রত্যাশায়. . . .

