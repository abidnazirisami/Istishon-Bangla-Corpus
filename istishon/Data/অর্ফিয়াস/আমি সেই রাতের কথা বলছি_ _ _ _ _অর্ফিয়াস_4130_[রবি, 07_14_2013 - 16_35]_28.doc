আমি সেই রাতের কথা বলছি_ _ _ _ 


পঁচিশ মার্চ ।
মানবসভ্যতার ইতিহাসের ভয়ংকরতম যে কয়টা দিন আছে তার মধ্যে এই পঁচিশ মার্চ একটা ।
আর্মেনীয় গণহত্যা বা হিটলারে ইহুদি নিধনযজ্ঞের চেয়েও ভয়াবহ এক যুদ্ধের সূচনা এই পঁচিশ মার্চ মধ্যরাতে ।
ভয়ংকর কারণ আজ পর্যন্ত কোথাও কোনো যুদ্ধেই কোনো দেশের সামরিক বাহিনী মধ্যরাতে সাধারণ জনগন নির্বিচারে হত্যা করেনি ।
যুদ্ধের কিছু অলিখিত নিয়ম থাকে । যার মধ্যে একটি হল হাসপাতাল ও আশ্রয়কেন্দ্রে হামলা চালানো যাবে না । নারী ও শিশুদের যুদ্ধের আওতার বাইরে রাখতে হবে । প্রবল পরাক্রান্ত পাকিস্তানী বীর সেনাবাহিনী এসব নিয়ম ভঙ্গ করেছে প্রকাশ্যে , নির্বিচারে ।
যুক্তরাষ্ট্র নামের জঘন্য দেশটার পা চাটা কুকুর জাতিসংঘ সব দেখেও চুপ ছিলো আদর্শ প্রভুভক্তি প্রদর্শন করে । পেছনে যে কারনেই থাকুক , রাশিয়া না বাধা দিলে আমাদের এই বাংলাদেশ যে বালুচিস্তান হতো তা না বললেও চলে ।
মুক্তিবাহিনীর নাম শুনলে ভয়ে প্যান্ট হলুদ করে ফেলতো সাচ্চা মুসলমান নামধারী পাকিস্তান বাহিনী । এরা পানিকে ভয় পেতো যমের মতো , এদেশের মানুষকে তার চেয়েও বেশি । পুরো মুক্তিযুদ্ধের সময়কালে একটাও সফল অপারেশন সম্পন্ন করতে না পারা এই পাকিস্তান মিলিটারিদের বিশেষ লোভ ছিলো এ দেশীয় নারীদের প্রতি । তা অবশ্য অস্বাভাবিক কিছু না । বাঙ্গালী নারী পৃথিবীর সর্বাপেক্ষা মোহনীয় নারী । ইসলাম ধর্মের নাম ভাঙ্গিয়ে খাওয়া এই জারজ মিলিটারিরা তাই ধর্ম বিসর্জন করতে দ্বিধা করেনি । তাদের সহযোগিতায় ছিলো তাদেরই বিমাতা গোত্রীয় ভাই বেরাদার গুয়াজম এন্ড গং । 
তিরিশ লক্ষ লাশের এক জীবন্ত নরক সৃষ্টির সূচনা পঁচিশ মার্চ ।
আতঙ্কে দিশাহারা কত পরিবার সেই রাতেই বিচ্ছিন্ন হয়ে যায় ।হারিয়ে যায় কত মা , কত সন্তান । একটু আগেই জড়জড়ি করে ঘুমিয়ে থাকা বড় বোন টার কাছ থেকে হারিয়ে যায় তার আদরের ছুটকি টাকে । এক শংকু মজুমদারের লাশ যেনো পরে থাকে ঢাকার রাস্তায় রাস্তায় ।
পঁচিশ মার্চ রাতে ঠিক কি পরিমান একটা ভয়াবহ অবস্থার সৃষ্টি হয়েছিলো তা কখনো বোঝানো সম্ভব না । সাধারণ মানুষের কোনো দিকে পালানোর রাস্তা ছিলো না । সাত মার্চে অসহোযোগের ডাক দিয়ে আলোচনায় বসেছিলো শেখ মুজিব । পঁচিশ মার্চ রাতে গুজব ছড়িয়ে পরে শেখ মুজিবকে হত্যা করা হয়েছে । অন্যান্য নেতারাও নেই । বিনা মেঘে বজ্রপাত নয় , বিষয়টা ছিলো বিনা কিয়ামতে পৃথিবী ধ্বংসের মতো ভয়াবহ । 
একাত্তরে ঢাকার ফকিরাপুল এলাকায় থাকতো হাসু আপা । পুরো নাম হাসনা হেনা । সবাই হাসু আপা করেই ডাকতো । তার সাথে থাকতো তার ছোট ভাই রাসেদ , রাসেদুল ইসলাম । একটা ফটোগ্রাফী ট্রেনিং এর সময় পরিচয় হয় ষাটোর্ধ এই মুক্তিযোদ্ধার সাথে , বছরখানেক আগে । তাকে জিজ্ঞেস করেছিলাম পঁচিশে মার্চ রাতের কথা । 
'' আমি তখন কেবল ঢাকা এসেছি । একটা কিছু চাকরীর ব্যবস্থার জন্যে । হাসু আপা আর তুলতুল ঢাকায়ই থাকতো । দুলাভাই মার্চের শুরু থেকে নিখোজ । তুলতুল কেবল কথা শিখেছে , মা আর মামা দুটোই বলতে পারে । একটা লাল ফ্রক পরে বেশ হাটাহাটিও করে । হাসু আপা কি একটা দোকানে সেলাই এর কাজ করতো । সপ্তাহ খানেক ধরে আমিও আছি , কোনোরকমে দিন কাটে ।
ঢাকার অবস্থা বছর খানেক থেকেই খারাপ ছিলো । মার্চে গন্ডগোলটা আরো বেশি । তবে সাধারণ মানুষ খুব একটা গা করতো না । আমিও খেয়ে পরে থাকার ব্যবস্থা খুজছিলাম , ইয়াহিয়া মুজিব নিয়ে আগ্রহ ছিলো না ।
পচিশ তারিখ সন্ধ্যা থেকেই কেমন যেনো সব অন্যরকম হয়ে গেলো । তখন মধ্যরাত কেবল পেরিয়েছে । গোলাগোলির আওয়াজ পেলাম । গলির মোড়ে একটা ছোটো ঘুন্টি দোকান ছিলো , হাশেম নামে এক ছেলে বসতো । ওকে দেখলাম দৌড়ে আসতে । থামানোর সময় পেলাম না । আরও কয়েকজনকে দেখলাম যে যেদিকে পারছে দৌড়াচ্ছে । ঘুরে দেখি হাসু আপা তুলতুলকে কোলে নিয়ে ভীত চোখে আমার দিকে তাকিয়ে আছে । আশে পাশের বাড়িগুলো থেকে মানুষ পালিয়ে যাচ্ছে । আমি আর হাসু আপাও দৌড়ালাম । আমার হাতে একটা ব্যাগ , আপার কোলে তুলতুল ।
হঠাত্‍ পেছনের দিক থেকে কান ফাটানো শব্দে গুলি । আমার পাশে একবৃদ্ধ মতোন চাচা কেবল 'মা' বলে পরে গেলেন । পেছনে ঘুরে তাকানোরও সময় নাই । দৌড়াচ্ছি আর দৌড়াচ্ছি । পা দুটো বিশ্বাসঘাতকতা করতে চাচ্ছিলো । তবুও কেবল দৌড়াচ্ছি । একটা গলি মতোন রাস্তা দিয়ে আমি , হাসু আপা আর কয়েকজন দৌড়াতে থাকলাম । কিছুক্ষণ পর গুলির আওয়াজ আর শুনলাম না । হঠাত্‍ দেখি আপার শাড়িতে রক্ত । বুকটা ছলাত্‍ করে উঠল । আপা নিজেও চমকে উঠলো । কিন্তু না , আপার গুলি লাগেনি ।ঐ কঠিন বুলেটের আঘাতে আমাদের আদরের তুলতুলের রক্তে আপার রং উঠে যাওয়া পুরোনো সবুজ শাড়িটা ভিজে কালো হয়ে গেছে । সবুজ জমিনে সেই যে এক ফোঁটা লাল রক্ত আমি দেখেছিলাম , আজও পতাকার লালে কেবল তুলতুলের রক্তের দাগ খুজে পাই । ''
এমনি আরও শত তুলতুলের নিষ্পাপ রক্তে আমাদের বাংলাদেশ । হেরে গিয়েও আবার জেগে উঠা এক ফিনিক্স পাখির দেশ ।

