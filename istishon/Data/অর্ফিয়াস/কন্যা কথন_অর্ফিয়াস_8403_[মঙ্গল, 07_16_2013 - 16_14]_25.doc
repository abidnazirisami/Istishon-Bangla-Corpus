কন্যা কথন


 আমি : হ্যালো 
কন্যা : হ্যালো ! এই ঘুম থেকে উঠছো ? এই কথা বলতেছো না কেনো ? জানো জান কালকে কি হয়েছে ? ঐ যে তোমাকে আমার বান্ধবীটার কথা বলেছিলাম না স্নিগ্ধা , ওর একটা কাজিন হয়েছে ! আমি আর রাজীব দেখতে গেছিলাম । আহ কি যে কিউট না বেবি টা ! রাজীবকে মনে আছে ? ঐ যে আমার স্কুল ফ্রেন্ড ছিলো যে । আমার কলেজেই ভর্তি হইছে ।। ও যে কি ফানি বুঝলা ! ঐ দিন নিতীন স্যারের প্রাইভেটে অরুপাকে প্রপোজ করছে ! ইশ ও যে কি না ! নিতীন স্যার যে বকাগুলা দিলো ! এই জানো , স্যারের প্রাইভেটে একটা নতুন মেয়ে আসছে , মৌসুমী না কি যেনো নামটা । এত্ত ঢং , আর কি বলবো ! সারাক্ষণ কানের কাছে ফোন ধরে থাকে আর ভাব নেয় । সেদিন আলমাসে দেখা হইছিলো জানো ! এমন ভাব ধরে চলে গেলো ! আমিও অবশ্য কথা বলি নি । দেখছো না কেমন নাম , মৌসুমী ! হলে শুধু মৌ হবে না হলে সুমী হবে । নায়িকার সাথে মিলায়া নাম রাখছে । ঢং এর সীমা নাই !
এই তুমি চুপ কেনো ? সকালবেলায় তোমার মাথাটা খাচ্ছি তাই না ? কি করবো বলো , বোরিং লাগতেছিলো । খুব একা একা লাগতিছিলো তো তাই তোমাকে ফোন দিলাম । আজকে না আমার খুব ভালো লাগতিছে কেনো জানি । একটা গান গাইবো ? না থাক , তুমি তো গান শুনো না । এই তোমার বন্ধুটা ছিলো যে সাফওয়ান , জানো ওকে কালকে লাজুকীর সাথে দেখলাম । ছিঃ একদম মানায় নি । এত্ত মেয়ে থাকতে লাজুকী ! সাফওয়ানকে বলে দিবা ওর কাছ থেকে দুরে থাকতে .....
এই জানো কালকে না মেজচাচু আসবে । সাথে শিপ্রা ও আসবে । কত্তদিন যে শিপ্রাকে দেখি না । বলছিলাম না , ওরা সাউথ আফ্রিকায় থাকে । জানো শিপ্রার একটা জলপাই কালারের আই লাইনার আছে ! এতো সুন্দর যে কি বলবো । আমার জন্যে এবার একটা টেডি আর একটা আই লাইনার আনতে বলেছি । কি যে মজা লাগতেছে....
.
.
.
.
.
.
.
.
.
.
.
এই স্যরি একটু বাইরে গেছিলাম । আম্মু না আচার বানাচ্ছে । আম্মু না খুব সুইট করে আচার বানায় । অনেক সুন্দর করে রান্নাও করে । আমি একদম রাঁধতে পারি না হিহিহি ।। তুমি ভালোমত রান্না শেখো বুঝলা , না হলে কিন্তু আমাদেরকে না খেয়ে থাকতে হবে হিহিহি ।
আচ্ছা নাস্তা করছো ? আমি আজকে নাস্তা খাবো না । কি একটা কাজের বুয়া রাখছে । ভালো মত হাতও ধোয় না । আচ্ছা , এই আজকে ছয় তারিখ না ? আজকে তো তুতুল আপীর বার্থডে ! উফ শীট এখনো উইশ করিনি ! আপু যে কি ভাবলো । তুমি মনে করায় দিবা না ? ধেই , তুমি তো তুতুল আপুকেই চেনো না । ও আমার বেস্ট ফ্রেন্ড সাদিয়ার বড় বোন । আগামী মাসে ওর বিয়ে জানো । ভাইয়াটা কি যে কিউট না ! কানাডায় থাকে । আজকে আমাদেরকে খাওয়াবে বুমারস এ । আচ্ছা আমি এখন যাই আচ্ছা ? উমমম যাবো না ।
এই একটা মজার ঘটনা জানো ! আমাদের পাশের বাসার সাবিয়া আপু আছে না । ও আজ রাতে পালাবে । শুধু আমাকে বলছে । কাউকে বলতে মানা করছে । তোমাকে বললাম কেনো জানো ? আরে আমার জানা আর তোমার জানা তো একই হিহিহি
এই আজকে বিকেলে ফ্রি আছো ? ঘুরতে যাবে আমার সাথে ? ধানমন্ডির ওদিকে একটু কাজ ছিলো । হ্যালো ! এই শুনতেছো.......

