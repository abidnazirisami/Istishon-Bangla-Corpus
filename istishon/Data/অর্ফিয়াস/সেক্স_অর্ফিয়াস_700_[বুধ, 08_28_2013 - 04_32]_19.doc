সেক্স


শ্রদ্ধেয় হুমায়ুন আজাদ তার আমার অবিশ্বাস বইটাতে লিখেছেন :আমাদের সমাজে ছোঁয়া খুবই নিষিদ্ধ ব্যাপার ; আমরা খুব কম মানুষকেই ছুতে পারি , খুব কম মানুষকেই ছোঁয়ার অধিকার আছে আমাদের । ছোয়া এখানে পাপ । কোনো নারী যদি কোনো পুরুষকে ছোয় , কোনো পুরুষ যদি কোনো নারীকে ছোয় , তাতে সূর্য খসে পড়ে না , আকাশে হুলস্থুল শুরু হয়ে যায় না ; কিন্তু আমরা মনে করি এতে মহাজগত ক্ষেপে উঠেছে । শরীর খুবই আপত্তিকর আমাদের কাছে , একে অজস্র পাপের উত্‍স ভেবে আমরা ভয় পাই ; পবিত্র বই গুলো বার বার মনে করিয়ে দেয় যে আমরা পাপী , তাই আমাদের সুখ নয় শাস্তি প্রাপ্য । 
মানুষ তার জৈবিক চাহিদাগুলো বুঝতে পারে তেরো চৌদ্দ বছর বয়সেই । মানুষ বুঝতে পারে আরেকটা মানুষের প্রতি তার আকর্ষণ । বিপরীত লিঙ্গের সবাইকে তার ''ভালো'' লাগে । আমাদের সমাজ প্রায় দু হাজার বছর ধরে এই ভালো লাগাটাকে ভালোবাসা বলে প্রতিষ্ঠা করতে চাইছে । আমাদের সমাজ আমাদের এটা বিশ্বাস করছে যে একটা ছেলেকে বা একটা মেয়েকে ভালো লাগা একটা হৃদয়ঘটিত ব্যাপার । ভালো লাগাকে ভালোবাসা নাম দিয়ে এটাকে মনের ব্যাপার বলে প্রতিষ্ঠিত করতে চাইছে ।
আসলেই কি কাউকে দেখে ভালো লাগলে সেটা মনের ব্যাপার ? বিজ্ঞান কিন্তু তা বলে না । বিজ্ঞানে মন বলে কিচ্ছু নেই । যা আছে তা হচ্ছে মস্তিষ্ক । আমাদের মস্তিষ্কের পিনিয়াল গ্লান্ডে আছে মেলাটোনিন । ভালো লাগাটা নির্ধারণ হয় মস্তিষ্ক থেকেই । আর মস্তিষ্কের ভালো লাগাটা সবসময়ই দৈহিক । 
সেক্সকে আমরা খুন করার চেয়েও খারাপ কিছু মনে করি । মনে করি প্রতারণার চেয়েও নিকৃষ্ট কিছু । আমরা জানি যে আমরা কি চাই । যৌনতা মানুষের আদিমতম এবং বিশুদ্ধতম অনুভূতিগুলোর একটি হওয়া সত্তেও আমরা এটাকে খুব খারাপ কিছু মনে করি । আমরা দিনের আলোতে যৌনাচারকে ট্যাবু ঘোষণা করেছি । গত দুই হাজার বছরেরও বেশি সময় ধরে আমাদের মগজে একটা ধারণা বদ্ধমূল হয়েছে যে , সঙ্গম করতে হয় রাতের অন্ধকারে ; যেনো তা চুরি করতে যাওয়ার মতোই লজ্জার কিছু ! 
একসময় দেবতার আরাধনার অংশ ছিলো নারী এবং পুরুষের মিলন । এটাকে মনে করা হত পবিত্র সম্পর্ক । নারী ছিলো দেবী । নারী ছিলো উর্বরতা আর স্নিগ্ধতার প্রতীক । নারী ছিলো জ্ঞান ও ভালোবাসার প্রতীক । আর পুরুষ ছিলো কঠোর পরিশ্রমের প্রতীক । একজন কৃষকের কাছে তার মাটি যেমন , একজন পুরুষের কাছে নারীও ছিলো তেমনই পূজনীয় , আরাধ্য ।
পুরুষতন্ত্রের উত্থানে দেবীদের পতন হয় । নারীর যৌনতাকে করা হয় কোণঠাসা । পুরুষের যৌনতা রূপ নেয় ক্ষমতার প্রতীকে । ধর্ম নামক শৃঙ্খলে বাধা পরে নারী , সঙ্গম হয়ে যায় পবিত্র সম্পর্ক থেকে লজ্জাকর বিষয়ে । 
পুরুষ তার যৌনতাকে চরিতার্থ করে নানা উপায়ে । নারীরাও । আদিমতম একটা জৈবিক চাহিদাকে দমন করার ক্রমাগত ব্যর্থ প্রয়াসে আমরা পেয়েছি Sex & Violence শব্দযুগল । সেক্স এবং ভায়োলেন্সকে একই কাতারে আনার সুকর্ম করার কৃতিত্ব (!) আমাদেরই । 
সমাজ বিবাহ বহির্ভূত সম্পর্ককে ঘৃণা করতে শেখায় । সমাজ বলে কেবল কিছু মেকী অনুষ্ঠানের দ্বারা সঙ্গী ঠিক করতে হবে । তোমার তাকে ভালো লাগুক আর নাই লাগুক । সমাজের এই বিধি নিষেধের গ্যারাকলে পিষ্ট হয়েও মানুষ তার অন্যতম মৌলিক চাহিদার কথা ভুলে না । এজন্যই জৈবিক প্রয়োজনে কিশোরেরা বেছে নেয় মাস্টারবেশান , যুবকেরা কোনো বান্ধবীকে ; বিবাহিতরা অন্য নারীকে আর অবিবাহিতরা পতিতালয়কে ;
আর লোলুপ দৃষ্টির কোনো কদাকার পুরুষ বেছে নেয় ধর্ষণ ।
আদিম সমাজে যৌনতা কোনো বলপ্রয়োগের বিষয় ছিলো না , আমাদের কথিত সভ্য সমাজে ধর্ষণ একটি সাধারণ নিত্য নৈমত্তিক ব্যাপার ।
যৌনতাকে আজ ব্যাবসার পর্যায়ে নিয়ে গিয়েছি আমরা । অমুক বডিস্প্রে , তমুক ফেসওয়াশ , অমুক কদুর তৈল আর তমুক স্নো পাউডারের ব্যাবসা বেশ জমিয়ে তুলেছি আমরা যৌনতাকে পুজি করে । আরো আছে পর্নব্যাবসা । পৃথিবীতে প্রতিদিন যত টাকার পর্ন ভিডিও ডাউনলোড হয় , তত টাকা দিয়ে একটা দেশ মোটামোটি বছর পার করতে পারবে । সবাই মুখে বলে অন্য কথা , অথচ গোপনে ঠিকই দেখে ।
এর কারণ আর কিছু না , আমাদের তৈরী দু হাজার বছরের নিয়মের বিরুদ্ধে আমরাই যুদ্ধ করছি । যুদ্ধ করছি নিজেদের সাথে । নিজের আকাঙ্খার সাথে ।
আমরা দুজন ফিরিশতার কথা জানি যারা পৃথিবীতে নিজেদেরকে মানুষের চেয়ে মহত্তর প্রমাণ করতে এসে এক নারীর জন্যে নিজেদের মধ্যে লড়াই শুরু করে ।
অথবা সেই হিন্দু ঋষিদের কথা যাদের হাজার বছরের তপস্যায় অর্জিত পূণ্য এক সামান্য নারীর দেহের খাঁজ দেখে ধূলিস্যাত হয়ে যায় । বোকাসিওর ডেকামেরন এর একটা অসাধারণ গল্প আছে -
 এক গুহায় তপস্যারত তরুণ সন্যাসী এক নিষ্পাপ তরুণীকে দেখে ভয়ে কেপে উঠে । তরুণী জানতে চায় , কি হয়েছে সন্যাসী ? সন্যাসী বলে , শয়তান জেগে উঠছে , তাই আমি কাঁপছি ।
তরুণী জানতে চায় , কোথায় শয়তান ? সন্যাসী শয়তানকে দেখায় । তরুণী জানতে চায় , এখন কি করতে হবে ? সন্যাসী বলে শয়তানকে পুড়তে হবে নরকে । তাহলেই আমি সুখী হবো , খুশি হবেন ক্রাইস্ট ! তরুণী বলে , নরক কোথায় পাবো প্রভু ?
সন্যাসী বলে , নরক আছে তোমার নাভীমূলের নীচে । তরুণী বলে , তাহলে আপনি শয়তানকে নরকে পুরুন !
সন্যাসী আর তরুণী শয়তানকে নরকে পুরতে থাকে । দাউদাউ করে নরকে পুড়তে থাকে শয়তান । অবিরাম নরকে পুড়ে নিস্তেজ হয়ে যায় শয়তান কিন্তু তরুণী আবেদন জানাতে থাকে , হে সন্যাসী , আপনার শয়তান তো শাস্তি পেয়ে শান্ত হয়েছে , কিন্তু আমার নরক তো এখনো জ্বলছে !
কামনা কে মানুষ যখনই নৈতিকতা মানদন্ড হিসেবে প্রতিষ্ঠা করেছে , সে নিজের সাথে প্রতারণা করা শুরু করেছে । আজ মানব সন্তানেরা জন্ম নেয় কথিত পাপের মধ্য দিয়ে । 
পবিত্র সম্পর্ক ফিরে আসুক মানুষের মাঝে । 

