বৃহন্নলা


রুনুর শরীরের গন্ধটা চিরকাল আফজালকে পাগল করে দেয় ।
রুনু আফজালের চাচাতো বোনের রুমমেট । যান্ত্রিকতার ঢাকা শহরে মাঝে মাঝেই যাওয়া হয় ওদের হোস্টেলে । ভেতরে যাওয়ার অনুমতি নেই , বাইরে দাড়িয়ে কথা বলতে হয় । আফজালের চাচী প্রায়ই রান্না করে পাঠান তার মেয়ের জন্যে । সেগুলো পৌছনোর চেয়ে বরং আরো একবার রুনুর সাথে দেখা হবে এটাই তাকে উত্তেজিত করে খুব ।
রুনুকে রূপসীই বলা যায় । উজ্জল শ্যামলা গায়ের রং , কালচে বাদামী চুলগুলো বা কাঁধে এলিয়ে রাখে সবসময় । চোখ গুলো ভালো লাগে সবচেয়ে , গোল গোল চোখ , দারুন মায়া কাড়া । ছলছল করে সবসময় , যেন এক্ষুণি কেঁদে ফেলবে ! শরীর খাজগুলো চোখে পরে প্রথমেই । মাঝে মাঝেই রুনুকে স্বপ্নে দেখে আফজাল । স্বপ্নগুলো নিরীহ ধরণেরই হয় , তবে মাঝে মাঝে অশ্লীল থেকে অশ্লীলতম ঘটনা ঘটে । লজ্জা লাগে আফজালের , তাকাতে পারেনা রুনুর দিকে ।
প্রায়ই ভাবে রুনুকে বলে ফেলে কথাটা । বলে ফেলতে চায় যে রুনুর শরীরের গন্ধটা বকুল ফুলের গাঢ় গন্ধের মতো । বলতে চায় ওকে অজগরের মত পেচিয়ে থাকা স্বপ্নগুলোর কথা । কল্পনায় কতবার বারবার বলে ফেলেছেও , তবে বাস্তবে একটা কাষ্ঠ নিষ্প্রাণ হাসির বেশী কিছু দিতে পারে নি । হৃদয়ে জমে থাকা শুয়োপোকাগুলো এখনো মেলে দিতে পারেনি প্রজাপতির ডানায় ।
মধুমিতার সামনে হঠাত্‍ দেখা হয়ে গেলো একদিন । একবার তাকিয়েই চোখ সরিয়ে নিলো রুনু । পাশে দাড়ানো নীল শার্টের চশমা পরা ছেলেটাকেও চোখে পরতে সময় লাগলো না । হাত ধরে ওর সাথে গাড়িতে উঠলো রুনু । কালো রঙ্গের টয়োটা । ঘুরেও তাকালো না আফজালের দিকে ।
এরপর একসপ্তাহ প্রচন্ড জ্বরে কাটলো আফজালের । অদ্ভুত সব স্বপ্ন দেখলো প্রতিরাতে । বিভত্‍স কিছু স্বপ্নও দেখলো । সারারাত প্রলাপ বকলো , জীবনানন্দের কবিতা আউরালো । এরপর এক মধ্যদুপুর দুম করে সেড়ে গেলো জ্বরটা । চা খেয়ে বেড়িয়ে পড়লো , অনেক গুলো কাজ পরে আছে ।
রুনুদের হোস্টেলে পৌছতে পৌছতে রাত সাড়ে নয়টা । চাচী জরুরী টাকা পাঠিয়েছেন । ছাদেকের চা দোকানটা বাঁ দিকে রেখে ডান দিকের অন্ধকার গলিটায় ঢুকলো আফজাল । শর্টকাট হয় । 
অন্ধকারে থমকে দাড়ালো আফজাল । রুনু ? রুনুই তো । চোখ গুলো থিতু হলেই আরো তিন জোড়া হাত দেখতে পেলো সে । চেপে রাখা মুখ দিয়েও চিতকার করার চেষ্টা করছে রুনু । জান্তব হাতগুলো দ্রুত বেঁধে ফেলছে ওকে ।
মুহূর্তে কতকগুলো চিন্তা এলো আফজালের মাথায় । চাইলেই সে রুনুকে বাঁচাতে পারে । বিনিময়ে চিরকৃতজ্ঞ থাকবে রুনু । কিন্তু আফজাল তো কৃতজ্ঞতা চায় না । সে আরো বেশি কিছু চায় । সে যা চায় , তা সে পাবে না কখনোই ।
লালরঙ্গা ছেড়া কামিজটা ততক্ষণে রাস্তায় পরে আছে । তারপর আচমকা চড় বসালো কেউ রুনুর গালে । আরো কয়েকটা মার পড়লো ঘাড়ে পিঠে । নিস্তেজ হয়ে যাওয়া শরীরটাকে বাঁচাতে শেষ পর্যন্ত চেষ্টা করলো সে । আফজাল দেখছে । এগিয়ে গেলো না সে । কোনো দিনই যা পাবে না , আজ তা দেখতে পেরেও অদ্ভুত উত্তেজনায় পেয়ে বসেছে তাকে ।
প্রতিশোধ ? হ্যা প্রতিশোধ ।
কিসের প্রতিশোধ ?
ভালোবাসার ?
নাহ ।
তার স্বপ্নগুলোর প্রতিশোধ । আজন্ম লালিত সব বিকৃত স্বপ্ন ।

