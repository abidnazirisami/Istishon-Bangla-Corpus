বাড়িয়ে নিন ফেসবুকের নিরাপত্তা


ফেসবুকের জনপ্রিয়তার পাশাপাশি এর সব ব্যবহারকারীর অ্যাকাউন্ট হ্যাকিংয়ের ঝুঁকিও বেড়ে গেছে। তাইআপনার ফেসবুকের সিকিউরিটি বাড়িয়ে নিন, যাতে যে কেউ আপনার অ্যাকাউন্ট হ্যাক করারচেষ্টা করলে আপনি বুঝতে পারেন।
এজন্য ফেসবুক চালু করেছে ২ ধাপবিশিষ্ট লগইন সিস্টেম। অর্থাৎ আপনি যখন ফেসবুকে ইউজার আইডি,পাসওয়ার্ড দিয়ে লগইন করবেন, তখন ফেসবুক আপনার মোবাইলে একটি কোড এসএমএস করে পাঠাবে।
এই সিকিউরিটি কোড দেয়ার পর আপনি ফেসবুকে লগইন করতে পারবেন। এর জন্য আপনাকে নিচের ধাপগুলো অনুসরণ করতে হবে।
১. প্রথমে ফেসবুকে লগইন করুন ও Home-এর পাশের ড্রপ-ডাউন বাটনে ক্লিক করে Account Settings সিলেক্ট করুন।
২. এবার বাঁ পাশের Security সিলেক্ট করে Login Approvals-এর Edit-এ ক্লিক করুন।
৩. এখান থেকে Require me to enter a security code … এর বা পাশের চেক বক্সটি সিলেক্ট করুন এবং Set up login approvals এলে Set Up Now বাটনে ক্লিক করুন।
৪. Add a phone বক্স এলে আপনি Country code-এর ঘরে Bangladesh সিলেক্ট করুন এবং Phone number-এর ঘরে আপনার মোবাইল নম্বর লিখুন। কিছুক্ষণের মাঝেই আপনার মোবাইলে একটি Confirmation Code আসবে তা লিখে আপনাকে Continue বাটনে ক্লিক করতে হবে।
ব্যস, এখন আপনার ফেসবুক অ্যাকাউন্টে লগইন নিরাপদ হয়ে গেল। এখন থেকে আপনি যতবারফেসবুক এ লগইন করার জন্য ইউজার আইডি এবং পাসওয়ার্ড দেবেন, ততবার ফেসবুক আপনাকে একটা এসএমএস পাঠাবে যাতে একটি সিকিউরিটি কোড থাকবে, যা লগইনের সময় দিতে হবে।
যদি আপনি আপনার মোবাইল নম্বর ভেরিফাই করে না থাকেন, তাহলে নিচেরধাপগুলো অনুসরণ করতে হবে।
১. প্রথমে আপনার ফেসবুক অ্যাকাউন্টে লগইন করুন।
২. এবার Account থেকে Account Settings-এ যান।
৩. এখন Mobile ট্যাবে ক্লিক করুন।
৪. এবার Already received a confirmation code?-এ ক্লিক করুন এবং আপনার মোবাইলে আগত কোডটি Confirmation code-এর ঘরে লিখে কনফার্ম করুন। আর অন্য কোনোটা ব্যবহার করে থাকলে Add another phone-এ ক্লিক করুন।
আপনার মোবাইল প্রোভাইডার সিলেক্ট করুন ও নির্দেশনা অনুসরণ করুন...

