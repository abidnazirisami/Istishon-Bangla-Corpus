 তুই তোর মতো করে থাক


 অবন্তী,
অভিমানী বালক বলছিলাম, খুব বেশি কিছু কি চেয়েছিলাম তোর কাছে ? মনে হয় না ।শুধু বলেছিলাম আমাকে তোর নীল আচলটা ধরতে দিস,বৃষ্টি হলে চলে আসিস ভাঙা বারান্দাটায় আর মনে করে গোধুলির লগ্নে নদীর পারে আসিস একসাথে সূর্যাস্ত দেখবো । নাহ তুই আসিস নি কখনই আসিস নি ।অবশেষে বুঝতে পারলাম বাস্তবে তোর কোনো প্রতিমূর্তি নেই তুই আমার কল্পনার বাসিন্দা । আমি না হয় বাউন্ডুলে আবোল তাবোল এলেবেলে। তাই বলে তুইও চিনতে পারলি না আমাকে ? জানিস ক্ষতবিক্ষত হাতটা আমায় ধিক্কার দেয়, শেষ রাতের আকা লাইনগুলো আর কবিতা হয়ে ধরা দেয় না । হুমায়ুনের উপন্যাসকে সঙ্গ করেই কাটছে প্রহর গুলো । কাঁচভাঙা সবপ্নগুলোকে কখনও জোড়া লাগাতে আসিস না, তোর লালটিপটাও ঝড়ে যেতে পারে । আমি এখন সুখের স্বর্গলোকের অধিবাসি, তাই আমার কোনো চাহিদা নেই,নেই কোনো আকাঙ্ক্ষা বা অপূর্ণতা । শুধু মনে রাখিস আমি মারা যাওয়ার পর আমার প্রেতাত্নাও ভালবসাতে শুরু করবে তোকে । তুই তোর মতো করে থাক, এ জীবনে আর হয়তো দেখা হবে না তোর সাথে, কোনো একদিন হঠাৎ করে দেখা হয়ে গেলে অপলক দৃষ্টিতে তাকাবো না, চোখ ফিরিয়ে নিবো কথা দিলাম ।

