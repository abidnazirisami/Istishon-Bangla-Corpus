কবি ( উৎসর্গ_ ইস্টশনের সকল লেখক ও কবিকে) 


একজন কবির জন্ম হাজারটা মৃত্যু থেকে,
মনের ভেতর সাদা কাফন আর দাফনের কার্য সম্পাদন করেই,
জন্ম নেয় একটি কবিতা ৷
কবিদের জীবনে দুঃখ থাকা চাই,
এক বিন্দু দুঃখ থেকে এদের প্রাপ্তি এক সিন্ধু শব্দ,
যা দিয়ে জীবিত হয় একটি প্রতিবাদী কবিতা ৷
কবিতদের জীবনে অপ্রাপ্তির গ্লানিই সব,
এক অণু অপ্রাপ্তি থেকেই এরা পায় এক বিশাল হৃদয়
যার মহানুভবতা দিয়ে নির্মাণ করা যাবে হাজারটা তাজমহল ৷
কবিদের জীবনে সুখ কোনো সুখ থাকতে নেই,
এক ফোটা সুখের স্পর্ষ কবিকে কবিতা থেকে বঞ্চিত করে,
বঞ্চিত হয় হাজারো নাবালক প্রেমিক,
যারা এই কবিতা পরে প্রেমে পা ফেলার সাহস পায় ৷
কবিদের প্রাপ্তি থাকতে নেই,
এই প্রাপ্তিই কবিদের কবিতার
অঙ্গরাজ্য থেকে প্রস্থান টিকিট ৷

