বিশ্বে এই প্রথম থ্রিডি ডিজিটাল মানব মস্তিষ্ক _ বিগ ব্রেইন _


 মানুষের শেখার বা জানার কোন শেষ নেই। বিশ্বের
এই প্রথম হাই রেজুল্যুসন থ্রিডি ডিজিটাল মানব
মস্তিস্কের মডেল তৈরি করতে সক্ষম হয়েছেন
বিজ্ঞানীরা। যার নাম দিয়েছেন তারা ‘বিগ ব্রেইন’।
নতুনভাবে তৈরি করা এই মানব মস্কিস্কের
মডেলে এর ভেতরের সূক্ষাতিসূক্ষ্ম বিষয়গুলোও
আনুবীক্ষণিকভাবে বিষদ বর্ণনা করা হয়েছে। এর
মাধ্যমে বিজ্ঞানীরা একটি ক্ষুদ্র চুল থেকে শুরু
করে তার চেয়ে ছোট বৈশিষ্টও দেখতে পাবেন।
সম্প্রতি এই থ্রিডি ডিজিটাল মানব মস্তিস্কের
মডেলের ছবি ছাপা হয়েছে একটি বিজ্ঞান
সাময়িকিতে। যা ইতিমধ্যে বিজ্ঞানীদের
মধ্যে আলোড়ন তুলেছে। আশা করা হচ্ছে এটির
মাধ্যমে স্নায়ুতন্ত্রবিদরা মানুষের মস্তিস্ক ও তার
কর্মক্ষমতা নিয়ে আরো বেশি স্বাধীন ও
সূক্ষ্মভাবে কাজ করতে পারবেন।
জানা যায়, বিজ্ঞানীরা একজন ৬৫ বছর বয়সী মৃত
নারীর মস্তিস্ককে প্রায় ৭৪০০ ভাগে বিভক্ত
করে গবেষণা করেছেন। প্রতিটি ভাগের সঙ্গেই কিছু
পরিমান চুলও ছিল। তারপর বিজ্ঞানীদের এই
দলটি প্রতিটিভাগের বিস্তারিত কার্যক্ষমতা যেমন
তুলে আনেন তেমনি এসব তথ্য অত্যাধুনিক
প্রযুক্তি কম্পিউটারের মাধ্যমে স্ক্যানও করেন ও
বিভিন্ন তথ্য মিলিয়ে দেখেন। তাদের এই
গবেষণা থেকে ১০ বছর ধরে এক কষ্টকর
প্রক্রিয়ার মাধ্যমে মানব মস্তিস্কে প্রায় ৮
কোটি নিউরোন সনাক্ত করা গেছে। এর
ফলে গবেষকরা মস্তিস্কের থ্রিডি ছবির
মাধ্যমে মস্তিস্কের বিভিন্ন অংশের অনেক বড়
ছবি দেখতে পারবেন। এই কাজের সঙ্গে জড়িত
জার্মানির জুলিচ রিসার্চ সেন্টারের
বিজ্ঞানী প্রফেসর ক্যাটরিন আমুন্টস বলেন,
‘এটি অনেকটা গুগল আর্থের মতো ব্যবহৃত হবে।
আপনি এখন মস্তিস্কের এমন অংশও
দেখতে পাবেন যা আগে দেখা যেত না।’ কানাডার
ম্যাকগিল বিশ্ববিদ্যালয়ের আরেক
বিজ্ঞানী প্রফেসর অ্যালান ইভানস এই সাফল্যকে,
মস্তিস্কের ভেতের মানুষের কারিগরী ভ্রমণ
বলে আখ্যায়িত করেছেন।

