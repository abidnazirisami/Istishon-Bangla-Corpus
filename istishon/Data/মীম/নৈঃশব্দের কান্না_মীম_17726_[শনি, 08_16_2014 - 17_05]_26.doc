নৈঃশব্দের কান্না


 কই কতদিন,
এইতো সেদিন!
হেঁটেছি দুজন একি পথে,
দিন কিবা রাত-
তবু একসাথে!
কত অভিমান -প্রতিযোগিতা,
দিন শেষে ছিলো সেই একতা৷
ছিল মনে আশা,
কত ভালবাসা!
সাদাকালো ছবিগুলো হবে রঙ্গিন৷
তবু সময়ের স্রোতে,
দিন বদলেতে-
আজ বিগত সেদিন৷
তোর মনে পড়ে?
গোধুলীর পরে-
তোকে গান শুনাতাম৷
খেলার মাঠেতে,
দেবীর ঘাটেতে-
বসে,
কত বিকেল কাটাতাম৷
জানিস?
সেই প্রেম আজো যেন ডাকে,
বলভদ্র নদীটির বাঁকে৷
মনে পড়ে তোর?
কত না ভোর-
অথবা কোচিঙের ফাকে!
যদিও পড়ার ছলে মগ্ন সকলে,
আমি শুধু একা উন্মুখ-
কখন জ্বালাবো তোকে৷

