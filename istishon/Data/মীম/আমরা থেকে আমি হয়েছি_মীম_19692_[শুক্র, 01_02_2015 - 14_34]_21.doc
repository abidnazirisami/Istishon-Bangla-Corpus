আমরা থেকে আমি হয়েছি


 তোমায় দেবীর আসনে বসিয়ে
পূজারী হতে পারি নি বলেই হয়ত,
আমরা থেকে আমি হয়েছি ।
তোমার নামে বুনন করা গানগুলো
হয়ত কখনই তোমার কানেই বাজেনি,
তাতেও আক্ষেপ নেই আমার ।
তোমায় নিয়ে লেখনিতে একশ রাতের লাইনগুলোর
ঐ ডায়েরীটা আজ মাকড়সার বাসস্থান নয়ত,
সেখানেও প্রনয়ে মেতেছে দুটি উইপোকা ।
তাতেও বিন্দুমাত্র আক্ষেপ নেই ।
বাতাসে ভাসে বিচ্ছেদের সুর,
তোমার নীলাভ গোলাপি গাল বেয়ে আর
এক বিন্দুও অশ্রু বইবে না জেনে গেছি ।
অতঃপর আমি একটা,
ভগ্নস্তূপের ধ্বংসাবশেষ বৈ আর কিছু নই....................

