বাঙালী, মানুষ এবং শহীদ মিনার 


শহীদ মিনার। ১৯৫২ সালের ২১শে ফেব্রুয়ারিতে বাংলাকে মাতৃভাষা হিসেবে স্বীকৃতি দেওয়ার দাবিতে ছাত্র-জনতার আন্দোলনে পুলিশ গুলি চালালে রফিক, সফিক, বরকত, সালামসহ আরো অনেকে শহীদ হন। তাদের স্মৃতিরক্ষার্থে এবং সন্মান জানানোর লক্ষে যে স্তম্ভ তৈরী করা হয় সেটাই হল "শহীদ মিনার"। ভাবছেন, এটা তো সবাই ই জানে আমি শুধু শুধু আজাইরা বকছি কেন? এজন্ন্যই বলছি কারন বর্তমানে অনেকেই এটা জানে না যে ২১শে ফেব্রুয়ারিতে আসলে কি ঘটেছিল। ২১ফেব্রুয়ারিতে যারা বইমেলায় মহাসমারোহে বই কিনতে যায় তারা অনেকেই জানে না ২১শে ফেব্রুয়ারি আসলে কি বা এটার তাংপর্য কি। তারা এটাকে শুধুমাত্র উৎসব মনে করে। ভাবখানা এমন যে, একমাস ধরে মেলা হবে যাব ঘুরব বই নড়াচড়া করব বই পড়ুয়া মার্কা ভাব নিব ২টা বই কিনব শেষে চটপটি ফুসকা খেয়ে চলে আসব ব্যস হয়ে গেল। এরা এটা ও জানে না যে শহীদ মিনারে খালি পায়ে উঠা যায় না। শুনতে অবাক লাগলে ও এটাই সত্য। খুলনা "শহীদ হাদিস পার্ক" নগরীর মানুষের চিত্তবিনোদনের সেরা স্থান। মনোরম পরিবেশ সুপেয় পানির ঝরনা দুর্দান্ত আলোকসজ্জা সবকিছু মিলিয়ে অসাধারণ একটা স্থান। এখানকার সবচেয়ে আকর্ষনীয় এবং হৃদয়গ্রাহী জিনিসটা হল "শহীদ মিনার "। ঢাকায় অবস্থিত কেন্দ্রীয় শহীদ মিনারের আলোকে তৈরী এই শহীদ মিনারটির নিচ দিয়ে পানি বহমান যার ফলে প্রাকৃতিক একটা আমেজ তৈরী হয়েছে এখানে। কিন্তু এত্তসব অনুভুতি আপনার হারিয়ে যাবে যদি আপনি সেখানে যান। কারন এই আমরা বাঙালী রা সেটার বেহাল দশা করেছি। আজ বিভিন্ন সভা সমাবেশে বক্তারা বলেন যে একুশের চেতনা সমুন্নত রাখতে হবে,, একুশ মানে মাথা নত না করা ইত্যাদি। আপনি এখানে গেলে সেটার পূর্ণ বাস্তবায়ন দেখতে পাবেন। এরা মিনারের কাছে মাথানত করেনা তাই জুতা সেন্ডেল পায়ে মিনারে উঠে যায়, যদিও মিনারের সামনে একটি প্লাকার্ডে লেখা আছে "জুতা পায়ে উঠবেন না " জাতীয় একটি বাক্য। শুধু এটাই নয় এরা চেতনা সমুন্নত রাখতে এখানে সিগারেটে সুখটান ও দেয়। ফেসবুকে সেল্ফি দেয় এমনকি ২১শে ফেব্রুয়ারিতে খালি পায়ে এসে ফুলও দেয়। এদেরকে জুতা পরে শহীদ মিনারে উঠার কারন সম্পর্কে জানতে চাইলে এরা বলে সবাই উঠেছে তাই উঠেছি। কিন্তু হাজার চেষ্টা করেও বোঝানো যায়না যে সে তার ও একটা
স্বতন্ত্র বুদ্ধি বিবেক ও চিন্তাধারা আছে। এখানে আপনি অসংখ্য সিগারেটের খোসা ছড়ান দেখতে পাবেন। আরো পাবেন বাদামের খোসা, খাবারের উচ্ছিষ্ট অংশ ইত্যাদি । ছোট ছোট বাচ্চাদেরকে বাবামায়েরা এখানে জুতা পায়ে মিনারে উঠাচ্ছেন। এই বাচ্চারা কি দেখছে কি শিখছে? এত সুন্দর ও পবিত্র স্থানটাকে এরা কলুষিত করছে এটা এরা বুঝে না। এদেরকে বুঝানোর ক্ষমতা ও কারো নেই কারন এরা যে বীরের জাতি!!! এরা যদি বীরের জাতি হয় তাহলে আমি বীরের জাতি নই। কারন বীরের জাতি প্রকৃত বীরদের সম্নান দিতে জানে। বীরদের সম্নান করলে কেউ ভীতু হয়ে যায়না। শিক্ষিত হলেই মানুষ হওয়া যায়না এখানে তার শতশত প্রমাণ উপস্থিত। কবিগুরু ঠিকই বলেছিলেন "রেখেছ বাঙালি করে মানুষ করনি"..। 

