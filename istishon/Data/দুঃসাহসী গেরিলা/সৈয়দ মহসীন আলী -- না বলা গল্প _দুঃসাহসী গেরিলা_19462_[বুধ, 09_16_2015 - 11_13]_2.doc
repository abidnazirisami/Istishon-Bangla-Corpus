সৈয়দ মহসীন আলী -- না বলা গল্প 


সৈয়দ মহসিন আলী গণপ্রজাতন্ত্রী বাংলাদেশ সরকারের সাবেক মন্ত্রী, হ্যাঁ সাবেক ই শুধু সাবেক ই নন উনি ইহকাল থেকে পরলোকগমন করেছেন। উনার সবচেয়ে বড় পরিচয় কিন্তু এটা নয়। উনার সবচেয়ে বড় পরিচয় হল উনি একজন মুক্তিযোদ্ধা। '৭১ এর রণাঙ্গনের সাহসী, নির্ভীক,অকুতোভয় বীর মুক্তিযোদ্ধা। সহজ সরল এই মানুষটি ছিলেন একজন সফল, নির্ভেজাল পরোপকারী, সমাজসেবক জনমানুষের কণ্ঠস্বর। মন্ত্রী হয়েও জিনি তার সরকারি বাসভবন গরীব দুঃখী মানুষদের জন্য উম্নুক্ত করে দিতে পেরেছিলেন। মুক্তিযুদ্ধ এবং মুক্তিযোদ্ধাদেরকে এই দেশে বারবার বিতর্কিত করা হয়েছে, মুক্তিযুদ্ধকালীন ইতিহাস মুছে ফেলার চেষ্টা হয়েছে বারংবার, বিতর্কিত করা হয়েছে সঠিক ইতিহাসকে, তারই সূত্র ধরে আজ আমাদের প্রজন্ম মহসীন আলির বীরত্বকাব্য জানে না। সৈয়দ মহসীন আলি অনেকবার সংবাদের শিরোনাম হয়েছেন তার বিভিন্ন বক্তব্য দিয়ে, সমালোচিত হয়েছেন তার সত্য কথায়। তিনি যে সহজ সরল মানুষ ছিলেন তার প্রতিচ্ছবি পাওয়া যায় তার বিভিন্ন বক্তৃতায়, তিনি তার প্রকৃত সরল জীবন থেকে বেরিয়ে এসে হঠাৎ করে অতি আধুনিক হয়ে যেতে পারেন নি এটাই তার ব্যার্থতা।তিনি বিভিন্ন অনুষ্ঠান বা সম্মেলনে সিগারেট খেয়ে সমালোচিত হয়েছেন, ঘুম পড়ে সমালোচিত হয়েছেন বা সত্য কথার জন্য সমালোচিত হয়েছেন। আমরা শুধুই তার সমালোচনা করে গেছি জানতে চাইনি ভিতরের কারণটা সম্পর্কে। তিনি সিগারেট খেতেন কারন মুক্তিযুদ্ধের সময়কার তার ছোট ভাই সমতুল্য একজন যোদ্ধার মৃত্যুর যে শোকটা তিনি তা কখনোই কাটিয়ে উঠতে পারেন নি। তিনি সাংবাদিকদের সতর্ক করেছিলেন ৫৭ ধারা সম্পর্কে, এই ৫৭ ধারা কি জিনিস আমরা তা এখন বুঝতে পারছি। জীবদ্দশায় তিনি অনেক স্কুল প্রতিষ্ঠা করেছেন। নিজ অর্থায়নে তিনি হাসপাতাল প্রতিষ্ঠা করেছেন। তিনি ছিলেন আপাদমস্তক একজন রাজনীতিবিদ সমাজের গরীব দুঃখীদের কণ্ঠস্বর । এই পরোপকারী নিঃস্বার্থ মহাবীর মানুষটির জন্য শ্রদ্ধার্ঘ্য। ভালো থাকবেন হে বীর মুক্তিযোদ্ধা।।। 

