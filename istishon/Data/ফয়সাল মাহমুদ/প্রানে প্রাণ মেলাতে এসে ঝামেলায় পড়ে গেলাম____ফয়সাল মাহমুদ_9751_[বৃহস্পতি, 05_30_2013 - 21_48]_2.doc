প্রানে প্রাণ মেলাতে এসে ঝামেলায় পড়ে গেলাম___


ব্লগে আমার প্রথম অভিজ্ঞতাটা বেশ বাজে হল। ঘুমাতে যাওয়ার আগে ভাবলাম ব্লগে প্রথম পোস্টটা দিয়েই যাই। অনেকদিন লিখি লিখি করেও লেখা হচ্ছিলনা অলসতার কারনে। নিজের পরিচিতি টাইপ কিছু একটা পোস্ট দিয়ে সবার সাথে পরিচয় হওয়াটাই ছিল মূল লক্ষ্য। তবে ইস্টিশন ব্লগ এর টেকনিক্যাল জটিলতা আমাকে আমার লক্ষ্যে পৌছাতে দিল না। আমি জাস্ট টেস্ট করার জন্য কয়েকটা শব্দ লেখার পর প্রিভিউ দেখার জন্য প্রাক-প্রদর্শন বাটনে চাপ দিলাম। ৫০ শব্দের কমে পোস্ট দেখা যাবে না এই কারনে একই জিনিস কপি করে পেস্ট করলাম বেশ কয়েকবার। আর এরপরে সংরক্ষণ বাটনটাকে ড্রাফট এর অনুরূপ মনে করে ক্লিক করলাম আর সাথে সাথেই বুঝতে পারলাম যে এটা পোস্ট হয়ে গেছে। তড়িঘড়ি করে শতবার খুঁজেও ডিলিট টাইপের কোন বাটন খুজে পেলাম না। আর এর বিনিময়ে আমাকে কিছু কটু কথা শুনতে হল। যাই হোক, আমার মনে হয় ব্লগের টেকনিক্যাল বিষয়গুলিকে আরেকটি আধুনিকায়ন করলে বেশ ভাল হত। তাহলে আমাকে শুরুতেই এই হোঁচটটা খেতে হত না। শুরুটা খারাপ হলেও আশা করি পরবর্তিতে আর সমস্যা হবে না।
যাই হোক, যদিও আর আলাপ জমানোর মুডে এখন আর নাই তারপরেও নিজের সম্পর্কে হাল্কা খানিকটা বলেই শেষ করছি। আমি ফয়সাল, একটি বেসরকারি বিশ্ববিদ্যালয়ে সাংবাদিকতা বিভাগে পড়ছি, সাংবাদিকতা নিয়ে পড়লেও ফিল্ম নিয়েই আগ্রহ বেশি। ফটোগ্রাফি ভালবাসি। কার্টুন আঁকি মাঝে মাঝে। মনের মধ্যে আছে ফিল্ম বানানোর বিরাট একটা স্বপ্ন।
আর কিছু লিখতে ভাল লাগছে না। মুড খারাপ। যাই হোক পরে আরো আলাপ হবে। শুভ রাত্রি। 

