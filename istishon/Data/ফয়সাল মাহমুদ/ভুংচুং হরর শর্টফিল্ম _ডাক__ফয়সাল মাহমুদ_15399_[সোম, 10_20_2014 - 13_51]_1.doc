ভুংচুং হরর শর্টফিল্ম _ডাক_


ভার্সিটিতে যখন কোন অ্যাসাইনমেন্ট দেওয়া হয় তখন আমরা কিছু “অতি” ভাল স্টুডেন্ট জমা দেওয়ার আগের দিন পর্যন্ত নাকে তেল দিয়ে ঘুমাই। ঘুম ভেঙ্গে যখন দেখি যে সময় আর নাই তখন ব্রেইনের সবটুকু কাজে লাগিয়ে কোনমত জোড়াতালি দিয়ে স্পাইরাল করা কাগজে ঝকঝকে অ্যাসাইনমেন্ট শিক্ষকের কাছে জমা দিয়ে দেই। তখন কেউ যদি আসাইনমেন্ট এর কথা জিজ্ঞাসা করে “কিরে আসাইনমেন্ট কেমন হইল?” তখন আমরা “অতি” ভাল স্টুডেন্টরা বলি “ভুংচুং” একটা করলাম আরকি।
ভুংচুং এর শাব্দিক অর্থ কি আমি জানিনা তবে অর্থটা দিয়ে যে খুব ভাল কিছু বোঝায় না এটা শিওর।
যাই হোক, এত কথার আসল কথা হচ্ছে আমরা নতুন একটা শর্টফিল্ম বানিয়েছি যেটাকে আমি ‘ভুংচুং’ টাইপের একটা শর্টফিল্ম বলব। আমার অনেকদিনের ইচ্ছা একটা শর্টফিল্ম বানাব যেটা কিনা পুরো একদিনের মধ্যেই হবে। মানে স্ক্রিপ্ট, শুটিং, এডিটিং সব। ঈদের আগে রাসেলের সাথে আড্ডা দিতে দিতে এই শর্টফিল্মের আইডিয়াটা মাথায় আসে। সব ঠিক থাকার পরেও আকস্মিক বৃষ্টি সব শেষ করে দেয়।
তারপর ঈদের পর রাসেলের অতি মুল্যবান সময় থেকে আমাকে খানিকটা দেওয়ার পর শুটিং শেষ হয়। অবশ্য শুটিং এর ১০ মিনিট আগে পুরো গল্পের ৮০ ভাগ পরিবর্তন হয় আমার আলসেমির কারনে। কারন সেগুলি ছিল আউটডোর শুটিং।
যাই হোক, ক্রিকেট খেলোয়াড়রা যেমন নেট প্র্যাকটিস করে এই শর্টফিল্মকে তেমনি ফিল্মের নেট প্র্যাকটিস বলা যেতে পারে।
অতএব আর দেরি না করে দেখুন আমাদের ‘ভুংচুং’ শর্টফিল্ম “ডাক”
‘ডাক’
অভিনয়েঃ সাইফ রাসেল
পরিচালনাঃ ফয়সাল মাহমুদ
ও আরেকটা কথা এই শর্টফিল্মে আমরা মোটে দুইজনই ছিলাম। আমার খুব ইচ্ছা একজন ক্রুর একটা ফিল্ম বানানো tongue
ইউটিউবঃ https://www.youtube.com/watch?v=LOhKrlxbtS4
ভিমিওঃ https://vimeo.com/109321781

