সারমেয় সমাচার


 আমাদের পাড়ার কুকুরটা লায়েক হয়েছে
ইদানিং দেখি পা তুলে মূত্রত্যাগ করে।
যারা জ্ঞানী, বিচক্ষণ তারা বলেছে
এটাই নাকি লায়েক কুকুরের লক্ষন।
লায়েক কুকুরের খ্যাঁকানিতে
অস্থির পাড়াবাসি।
মহল্লায় ঘুম নেই
শান্তিতো টুটেছে আগেই।
কুকুরটা বড় বাহারি,
ভিনদেশী জাত তো।
কুকুরের ঘেঊ
তাতেও বিদেশি গন্ধ পায় কেঊ।
ইদানিং পদোত্তলন ঘন ঘন ঘটছে।
যা কিছু পাচ্ছে পা উঠাচ্ছে।
কাল ভিজিয়েছে
জামিল সাহেবের জুতোজোড়া
পরশু জলায়ন করেছে
সুধির বাবুর গাড়ির চাকায়।
পাড়ার চৌকিদার সেও পায়নি পার।
পৌরসভায় খবর গিয়েছিল
এসেছিল কুকুর ধরার দল
তাদেরও কামড়ে হটিয়ে দিয়েছে
সারমেয় সকল।
কুকুরের ভাষা মানুষ কি বুঝে?
কে জানে কি চায় সে
কি যে খুঁজে।
পাড়ার এক হদ্দ বুড়ী
শন পাকা চুল
জাদুটোনা নাকি জানে বিলকুল।
কুকুরের ঘেউ
তবে বুঝে কেউ কেউ।
এক রাতে বুড়ী করে দিলো
সারমেয় ভাষার তরজমা
"খোঁয়াড়ের শুয়োর গুলো ছেড়ে দে
তবেই খ্যাঁকানি থামাবো।"

