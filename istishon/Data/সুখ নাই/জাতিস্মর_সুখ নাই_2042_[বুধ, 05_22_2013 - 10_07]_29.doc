জাতিস্মর


আমি বেকার ভবঘুরে হয়ে
তোমাকে কামনা করলাম
তুমি বললে
'দূ্র হ হতভাগা'।
ভয়ঙ্কর বোম্বেটে হয়ে
তোমাকে লুট করতে চাইলাম
তুমি কাতর মিনতি করলে
'নির্দয় হয়ো না'।
ছা-পোষা কেরানি হয়ে
তোমার হাত ধরতে চাইলাম
তুমি আমাকে
বামন ও চাঁদ এর গল্পটি শোনালে।
গেরুয়া সন্নাসী হয়ে
তোমাকে বশ করতে চাইলাম
তুমি সাবধান করলে
'কৌ্মার্য হারিয়ো না'।
আমি শতরুপে শতবার
আসব তোমার কাছে
যদিও জানি যে
তোমার যোগ্য হয়ে উঠবনা কখনোই।

