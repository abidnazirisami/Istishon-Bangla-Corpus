আদিম


 তুমি কি জাননা
তোমাকে দেখলে আমি বিচলিত হয়ে উঠি?
আমার হিমালয় গাম্ভীর্য খসে পরে
বয়ে যায় বসন্ত চঞ্চল বাতাস।
আমি উন্মুখ হয়ে থাকি।
পুন্যার্থীদের ঈশ্বর কামনার মতো
ধ্যানস্থ হই
তোমার সহচার্জ পেতে।
তোমাকে ভাবলেই
তড়িৎ স্পর্শিত হই
আমার মন ভরে যায়
স্বর্গ বিশুদ্ধ সুবাসিত পঙ্কিলতায়।
তুমিতো জান
তোমার স্পর্শ আমাকে মেঘ বানিয়ে দেয়
মধ্যাকর্ষন ত্যাগ করে
চলে যাই মহাশূন্যের মহাকালে।
উন্মাদ শ্বাসরুদ্ধ চুম্বন
আমাকে ক্ষণিক মহাস্থির করে রাখে
নিজেকে আবিস্কার করি
মুষ্টিবদ্ধ পেলবতায়।
অবিরাম মন্ত্র জপতে থাকি
আদিম অব্যয় শব্দ কৌশলে
তুমিও নৈঃশব্দবতী নও আর
আমার মন্ত্রে মন্ত্রমুগ্ধ।
তোমার মাখন মসৃণতায়
আমি পাখি হয়ে উড়ে বেড়াই
সুতীক্ষ্ণ পাহাড় চুড়া
কিংবা অতল সমুদ্র গহিনে।
ক্রমশঃ ঝড়, অতঃপর
ধনুকের ছিলার মতো টানটান শীর্ষসুখ
এবং আরও একবার
মৃত্যুর মতো নিঃস্পৃহতা।।

