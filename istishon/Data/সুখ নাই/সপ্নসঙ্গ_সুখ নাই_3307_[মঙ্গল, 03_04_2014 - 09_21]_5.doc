সপ্নসঙ্গ


তোমার সবই যে মিথ্যা তা আমি জানি।।
তুমি এক নিমিষে সব দিয়ে দিতে পারো।
দিয়ে দেয়ার আশ্বাস দিতে পারো।
আমাকে আশ্বস্ত করতে পারো মুহূর্তেই।
তুমি ভেঙ্গে যেতে পারো সামান্য আঘাতেই
আবার প্রতিরোধ গড়ে তোল বিপুল বিক্রমে।
প্রতিরোধ দিয়ে আমাকেই ভেঙ্গে দাও বারবার।
আমি জানি তুমি স্বপ্নে বাস কর,
স্বপ্নে থাকতেই ভালোবাসো।
দুটা পৃথিবীতে একই সাথে অবস্থান কর তুমি।
একটা স্বপ্ন আরেকটা বাস্তব।
আমি তোমার সাথে স্বপ্নে থাকি
বাস্তবে আমার কোন স্থান নেই।
আমি তোমার গন্ধ নিতে পারিনা
হেঁটে যেতে যেতে ছুঁয়ে দিতে পারিনা হাত কখনো।
পরাবাস্তবতার যে রাজ্যে আমি তোমার সাথে থাকি
সেখানে আমার ঘ্রান শক্তি নেই,
স্পর্শ অনুভুতি নেই।
সেখানে আমার শুধু "থাকা" টা আছে।
মহাকালের মহাযজ্ঞে তোমার আমার
একসাথে থাকা
আর না থাকা
খুব তুচ্ছ একটি ঘটনা।
কিন্তু তোমার কাছে এক মুহূর্ত থাকা
আমার কাছে মহাকালের সৃষ্টি রহস্যের চেয়ে গুরুত্বপূর্ণ।

