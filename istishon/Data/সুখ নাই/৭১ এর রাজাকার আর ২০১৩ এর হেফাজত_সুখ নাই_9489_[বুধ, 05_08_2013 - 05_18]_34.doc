৭১ এর রাজাকার আর ২০১৩ এর হেফাজত


যুদ্ধাপরাধীর বিচার সম্ভবত ব্যর্থ হতে যাচ্ছে। যেখানে হত্যাকারী,ধর্ষকের বিচারের প্রশ্নেও জাতি দ্বিধাবিভক্ত হয়ে যাচ্ছে, ধর্ষকের শাস্তির প্রতিবাদে হরতাল হচ্ছে, ধর্মকে ব্যবহার করা হচ্ছে কিছু অমানুষকে রক্ষা করার জন্য সেখানে এই বিচারের কোন সমাপ্তি দেখিনা আমি। শুধু জামায়াতে ইসলামি যদি এই কর্মকাণ্ডগুলো করত তাহলে আমি এতটা হতাশ হতামনা। ৭১ এ স্বাধীনতার বিরধিতাকারী দলটা হত্যাকারীদের পক্ষে থাকবে এটাই স্বাভাবিক। কিন্তু বিএনপিও ওদের সাথে যোগ দিয়েছে। যে দলটির প্রতিষ্ঠাতা বীরউত্তম জিয়াউর রহমান, যিনি প্রথম স্বাধীনতার ঘোষণা পাঠ করেন।
এই ২০১৩ সালে এসেও ৭১ এর ফ্রেম স্ট্রাকচার ধরেই ওরা এগুচ্ছে। ৭১ এ ওরা ধর্মকে ব্যবহার করতে চেয়েছে। এবারও তাই। তখন তুলেছিল মুসলিম রাষ্ট্র অমুসলিম রাষ্ট্রের ধোঁয়া। এবার তুলেছে নাস্তিক আস্তিকের ধোঁয়া। তখনো ধর্মান্ধ গোষ্টীকে ব্যাবহার করা হয়েছিলো। এবারও হেফাজতের মত উগ্র ধর্মান্ধ নাগরিকদের ঢাল হিসেবে ব্যবহার করা হচ্ছে।
তবে আদালতের বিচারের পরও থাকে মানুষের বিচার। আমার বিচারটা আমি ভালভাবেই করবো। যদি কোন যুদ্ধাপরাধী মুক্তিও পায়। যদি আবার অন্য একটি সরকার এসে আবারো ওদের সাধারন ক্ষমার উদারতা দেখায়। যদি ওদের স্বাভাবিক মৃত্যু হয়। যদি ওদের নোংরা দেহের সমাধি শহিদদের পবিত্র রক্তস্নাত বাংলাদেশের মাটিতে হয় তাহলে আমি অন্তত একবার গিয়ে ওই ঘৃণ্য কবরে থুতু দিয়ে আসব। মৃত মানুষের প্রতি স্বাভাবিক সম্মান প্রদর্শনের উদারতাও আমি দেখাবনা।

