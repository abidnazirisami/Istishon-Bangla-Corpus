অভিশাপ দিচ্ছি সুখী হও


 যতবার অবহেলা করেছো
আমি কেঁদেছি।
তোমার আর কি দোষ বল
তোমরা তো এমনই।
আজ আমি কাঁদতে আসিনি
আসিনি আকুতি জানাতে।
আজ আমি অভিশাপ দেবো।
অন্তঃস্থল থেকে জানাবো অভিসম্পাত।
ঘৃণার ফোয়ারা ছোটাব আজ।
তুমি পাবে আজ অবহেলার
কঠিন জবাব।
আজ কাঁদবো না,
অশ্রুর বদলে আগুন ঝরবে
দুচোখ দিয়ে।
হ্যাঁ, আমি অভিশাপ দিচ্ছি
সুখী হও।
প্রবল সুখের মাঝেও
আমার জন্য তুমি কাঁদবে জানি।
তোমার দু'ফোঁটা চোখের জলই আমার অভিসম্পাত।
অভিশাপ দিচ্ছি
সুখী হও, সুন্দর হও, সফল হও।।

