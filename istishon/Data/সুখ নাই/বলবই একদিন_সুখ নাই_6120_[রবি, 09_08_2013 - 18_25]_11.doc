বলবই একদিন



আমি তোমাকে কখনোই বলবোনা যে
"আমি তোমাকে ভালবাসি"
আমি এভাবে ভালবাসার কথা জানাবোনা।
সেই অ্যাডামের জমানা থেকে
কতো প্রেমিক যে এই কথাটি বলেছে
তার কোন হিসেব কি কেঊ করেছে।
বাক্যটি এত বেশি ব্যবহৃত হয়েছে
আর এতই প্রাচীন
এর মেয়াদকাল বহু আগেই পেরিয়ে গেছে।
কথাটি এতই জীর্ণ যে উচ্চারিত হতেই
এর অস্তিত্ব বিলীন হয়ে যায়।
তাই আমি আনকোরা নতুন
কিছু খুঁজছি।
আমি এমন কিছুই তোমাকে বলবো।
যা আগে কোন প্রেমিকের মুখে উচ্চারিত হয়নি
যা আমি তোমাকে ভালবাসির মতই
চুম্বক আকর্ষণ বৈশিষ্টে সমৃদ্ধ।
আমি নানান ভাষার অভিধান
আর হাজারটা কবির কবিতা
আমার চারপাশে নিয়ে বসে আছি
সেই মোহনীয় শব্দ সম্ভার
খুঁজে বের করতে।
আমি একটি একটি করে শব্দ বসিয়ে
আরেকটি অমর বাক্য সাজাবো।
হয়তো চুল শুভ্রতায় হারাবে
যৌবন লুকাবে বার্ধক্যের কোটরে
তবু জেনো আমি বলবই কোন একদিন।
তোমাকে আরো কিছুদিন অপেক্ষা করতে হবে
যাদু বাক্যটি শোনার জন্য।

