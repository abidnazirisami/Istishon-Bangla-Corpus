সেপ্টেম্বর ৫, ২০১৩


সেপ্টেম্বর এর ৫ তারিখ ২০১৩, বৃহস্পতিবার।
আফগানিস্তানে অজ্ঞাতপরিচয় আততায়ীদের গুলিতে নিহত হলেন বাঙালি লেখিকা সুস্মিতা বন্দ্যোপাধ্যায়। আজ বৃহস্পতিবার সকালে নিজের বাড়ির সামনে তাঁকে গুলি করে সন্দেভাজন বন্দুকবাজরা। তবে কে বা কারা কেন তাঁকে খুন করল তা জানা যায়নি। আফগানিস্তানের ভারতীয় দূতাবাসও এই নিয়ে কোনও বিবৃতি দেয়নি। যদিও আফগান বিদেশমন্ত্রকের অভিযোগ, তালিবানের পরিকল্পিত হামলায় নিহত হয়েছেন ভারতীয় লেখিকা। খুব কাছ থেকে তাঁর শরীর লক্ষ্য করে পর পর গুলি করা হয়।
একজন ভারতীয় নাগরিক মর্মান্তিকভাবে খুন হল বিদেশের মাটিতে। বিদেশের দুর্বৃত্ত দ্বারা। সেখানে তার বিয়ে হয়েছিলো।
***********
কুড়িগ্রাম সীমান্তে বাংলাদেশি কিশোরী ফেলানী খাতুন হত্যা মামলায় অভিযুক্ত বিএসএফের হাবিলদার অমিয় ঘোষ ‘নির্দোষ’ বলে রায় দিয়েছে বাহিনীর বিশেষ আদালত।বিএসএফ কর্মকর্তারা জানিয়েছেন, বিষয়টি অত্যন্ত স্পর্শকাতর হওয়ায় চূড়ান্ত অনুমোদনের জন্য এই রায় বাহিনীর মহাপরিচালকের কাছে পাঠানো হয়েছে। ৫ সেপ্টেম্বর, বৃহস্পতিবার ওই রায়ে বলা হয়, বিএসএফ ১৮১ নম্বর ব্যাটালিয়নের হাবিলদার অমিয় ঘোষের বিরুদ্ধে আনা অভিযোগের পক্ষে যথেষ্ট প্রমাণ আদালত পায়নি।২০১১ সালের ৭ জানুয়ারি কুড়িগ্রামের অনন্তপুর সীমান্তে পঞ্চদশী ফেলানীকে গুলি করে হত্যা করে বিএসএফ ১৮১ ব্যাটালিয়নের চৌধুরীহাট ক্যাম্পের এক জওয়ান।দেশে বিয়ে ঠিক হওয়ায় বাবার সঙ্গে ফেরার পথে সীমান্ত পার হওয়ার সময় কাঁটাতারের বেড়ায় কাপড় আটকে যায় ফেলানীর। এতে ভয়ে সে চিৎকার দিলে বিএসএফ তাকে গুলি করে হত্যা করে এবং পরে লাশ নিয়ে যায়।
একজন বাংলাদেশী নাগরিক মর্মান্তিকভাবে খুন হল বিদেশের মাটিতে। বিদেশের সরকারি দুর্বৃত্ত দ্বারা। পঞ্চদশী বালিকাটি নিজ দেশে ফিরছিল যেখানে তার বিয়ে ঠিক হয়েছিলো।
একটা কথা বলতে রুচিতে বাঁধছে তবু বলি, ইতিহাস ঋণ রাখেনা।

