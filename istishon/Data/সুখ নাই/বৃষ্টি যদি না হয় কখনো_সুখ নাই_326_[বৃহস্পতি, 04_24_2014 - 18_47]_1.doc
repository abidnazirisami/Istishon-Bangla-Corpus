বৃষ্টি যদি না হয় কখনো


 বৃষ্টি যখন হবেনা সহসা আর
ছাতা হাতে নিয়ে বেরুনো কি দরকার?
বর্ষাতি গুলো ভাজ হয়ে পড়ে থাক
বোবা মেঘগুলো দিবেনাই যদি ডাক।
বড় গামবুট প্লাস্টিক জুতো
জানালা বাঁধার দড়িদড়া সুতো
কার্নিশে বসা ভিজে যাওয়া দাঁড়কাক।
এগুলো নাহয় সব হারিয়ে যাক।
রাত্রি বেলার ঝিরঝির গান
মাটির সোঁদা ভেজা ভেজা ঘ্রাণ
দুলে দুলে চলা কাগজের নাও
বর্ষা বিহীন সব যে উধাও
ভুনা খিচুরি ইলিশের ধুম
ঝুম দুপুরের কাঁথামুড়ি ঘুম
পর্দা লাগানো লাজুক রিকশার
বুঝিনা কি দরকার
বৃষ্টি যদি হবেনা কিছুতে আর।।

