আল্লাহর বিধান_ বৈধতার জন্য ধর্ষণ প্রয়োজন


‪হিল্লা শব্দটি আরবী (حلة) ‘হালা’ থেকে এসেছে। এর অর্থ বৈধতা/বৈধকরণ। সূরা বাকারাঃ আয়াতঃ ২:২৩০ এ বলা হচ্ছে: فَإِن طَلَّقَهَا فَلاَ تَحِلُّ لَهُ مِن بَعْدُ حَتَّىَ تَنكِحَ زَوْجًا غَيْرَهُ فَإِن طَلَّقَهَا فَلاَ جُنَاحَ عَلَيْهِمَا أَن يَتَرَاجَعَا إِن ظَنَّا أَن يُقِيمَا حُدُودَ اللّهِ وَتِلْكَ حُدُودُ اللّهِ يُبَيِّنُهَا لِقَوْمٍ يَعْلَمُونَ
অর্থ: তারপর যদি সে স্ত্রীকে (তৃতীয়বার) তালাক দেয়া হয়, তবে সে স্ত্রী যে পর্যন্ত তাকে ছাড়া অপর কোন স্বামীর সাথে বিয়ে করে না নেবে, তার জন্য হালাল নয়। অতঃপর যদি দ্বিতীয় স্বামী তালাক দিয়ে দেয়, তাহলে তাদের উভয়ের জন্যই পরস্পরকে পুনরায় বিয়ে করাতে কোন পাপ নেই। যদি আল্লাহর হুকুম বজায় রাখার ইচ্ছা থাকে। আর এই হলো আল্লাহ কর্তৃক নির্ধারিত সীমা; যারা উপলব্ধি করে তাদের জন্য এসব বর্ণনা করা হয়।
কয়েকদিন আগে একজন কোরানের এই বিধানের পক্ষে যুক্তি দেখাচ্ছিল। তার কয়েকটি যুক্তি শোনার পর বললাম, আপনি যা বলছেন তা ঠিক আছে। এটা আল্লাহর বিধান সেটাও বুঝলাম। মজিদের বউয়ের হিল্লা বিবাহ প্রয়োজন এটাও বুঝলাম। কিন্তু কোনও কারণে তোমার বাবা যদি তোমার মাকে তালাক দিয়ে বসে তাহলে তোমার মায়ের একটা হিল্লা বিবাহ হোক এটা মনে হয় তুমি চাইবে না। একথায় বেঁচারার চোখ মুখ লাল হয়ে গেল।
নারীকে অপরিসীম সন্মান ও স্বাধীনতা দিয়েছে ইসলাম। কোরান নারীকে যে সম্মান ও সুযোগ দিয়েছে তার একটি হল হিল্লা বিয়ের ব্যবস্থা। নারী হিল্লা (বৈধ) হবে কেবল হিল্লা বিয়ার মাধ্যমে। যদি স্বামী বা স্ত্রীর মধ্যে ভূল বোঝাবুঝির কারণে, রাগের বসে অথবা হাসি ঠাট্টা করতে গিয়ে তালাক হয়ে যায় (মতাতন্তরে নারী নামক পন্যটিকে ছুড়ে ফেলা হয়) তাহলে ঐ নারী তার স্বামীর সাথে পুনরায় মিলিত হতে গেলে তার হিল্লা বিবাহ প্রয়োজন হবে। অর্থাৎ তাকে দ্বিতীয় একজন পুরূষকে বিবাহ করতে হবে, তার সাথে অন্তত: এক রাত থাকতে হবে, যৌনকর্ম করতে হবে এবং তার কাছ থেকে আবারও তালাক নিয়ে পূর্বের স্বামীর কাছে ফিরে আসতে হবে। নতুন স্বামীর প্রতি কোনও ভালবাসা, অনুরাগ কিছুই না থাকলেও তাকে তার সাথে মিলিত হতে হবে -অর্থাৎ তাকে তার ইচ্ছার বিরুদ্ধে হলেও স্বেচ্ছায় ধর্ষিত হতে হবে। দ্বিতীয় স্বামীটি যদি মজা লোটার পর বেঁকে বসে, যদি আর তালাক দিতে না চায় তাহলে আর এক গেরো। নতুন স্বামীর সাথে যৌনকর্ম করার কারণে নারীটি যদি গর্ভবতী হয়ে যায় তাহলে আরেক গেরো।
ইসলামে কোরানের এই বিধানের ভিন্ন অর্থ করার কোনও সুযোগ নেই। এ সংক্রান্ত যতগুলো হাদিস আছে তার সবগুলো একই ধরণের পৈশাচিকতাপূর্ণ। হযরত আয়েশা (রাঃ) বলেন, রিফা’আ কুরাযির স্ত্রী রাসূলুল্লাহ (সাঃ)-এর নিকট এসে বলল, ইয়া রাসূলুল্লাহ (সাঃ)! রিফ’আ আমাকে পূর্ণ সম্পর্কচ্ছেদের তালাক (তিন তালাক) দিয়েছে। পরে আমি আব্দুর রহমান ইবনে যুবায়র কুরাযিকে বিবাহ করি। কিন্তু তার কাছে কাপড়ের কিনারা সদৃশ্য বৈ কিছু নেই। রাসূলুল্লাহ (সাঃ) বললেন, সম্ভবত তুমি রিফা’আর কাছে ফিরে যেতে ইচ্ছা করছ। কিন্তু তা তো সম্ভব নয়, ততক্ষণ না সে তোমার স্বাদ গ্রহন করে এবং তুমি তার স্বাদ গ্রহন কর। জনৈক ব্যক্তি তার স্ত্রীকে তিন তালাক দিলে সে (স্ত্রী) অন্যত্র বিবাহ করল। পরে দ্বিতীয় স্বামীও তাকে তালাক দিল। রাসূলুল্লাহ (সাঃ)-কে জিজ্ঞেস করা হলো মহিলাটি কি প্রথম স্বামীর জন্য বৈধ হবে ? তিনি বললেন না, যতক্ষণ না দ্বিতীয় স্বামী তার স্বাদ গ্রহন করে, যেমন করেছিল প্রথম স্বামী। লক্ষণীয়, মহিলা প্রথম স্বামীর কাছে ফিরে যাওয়ার বিষয়ে রাসূল (সাঃ)-এর কাছে জানতে এসেছেন ।
এখানে উল্লেখযোগ্য ব্যাপার হল যে, হিল্লা বিবাহে অস্থায়ী স্বামীর সাথে মহিলাকে যৌন সঙ্গমে লিপ্ত হতেই হবে। তা না হলে এই হিল্লা বিবাহ সহিহ হবে না। যদি নামকা ওয়াস্তে এই হিল্লা বিবাহ, যা সাধারণত: মসজিদের ইমাম অথবা কর্মচারীর সাথে হয়ে থাকে - তবে তা মোটেই সিদ্ধ হবে না। এই আইন যেহেতু কুরআনে লিখিত; তাই বিশ্বের কারও সাধ্য নাই যে এই আইনের রদ বদল করে। এর রদের জন্য দুনিয়ার সমগ্র মুসলিম নারীরা জীবন দিয়ে ফেললেও কারও কিছু করার নেই। এটা হচ্ছে এমনই পরিস্থিতি যেমন হচ্ছে ইসলামী উত্তরাধিকারী আইন। যেমনঃমেয়ে পাবে ছেলের অর্ধেক। এই আইনও চিরকালের - বিশ্বের কোন শক্তি নেই আল্লাহ্র এই আইনের পরিবর্তন করতে পারে। হিল্লা বিবাহের ব্যাপারে দেখা যাক একটি হাদিস।
ইয়াহিয়া মালিক ইবনে সাইদ আল কাশিম ইবনে মুহাম্মদ থেকে। ইয়াহিয়া বললেন রসুলুল্লাহর (সাঃ) স্ত্রী আয়েশা (রাদিঃ)-কে বলা হলঃ "এক স্বামী তার স্ত্রীকে স্থায়ীভাবে তালাক দিয়েছে। সেই স্ত্রী অন্য এক পুরুষকে বিবাহ করল। সেই পুরুষ মহিলাকে তালাক দিয়ে দিল। মহিলাটির আগের স্বামী তার তালাক দেওয়া স্ত্রীকে পুনরায় বিবাহ করতে পারবে কি না? বিবি আয়েশা উত্তর দিলেন ততক্ষণ হবে না যতক্ষণ না সে মহিলাটি ঐ পুরুষটির সাথে যৌন সঙ্গমের মিষ্টি স্বাদ উপভোগ করেছে।" মালিক মুয়াত্তাঃ হাদিস নম্বরঃ ২৮/৭/১৮। এই হল হিল্লা বিবাহের মর্মকথা।
কোরানের সকল তাফসির কারক এই বিষয়ে একমত যে যখন স্বামী তার স্ত্রীকে ইসলামী পন্থায় স্থায়ী অর্থাৎ তিন তালাক দিয়ে দিলো- তারপর সেই স্ত্রী তার ভূতপূর্ব স্বামীর জন্য সম্পূর্ণ হারাম হয়ে যাবে। স্বামী আর কিছুতেই সেই স্ত্রীর সাথে পুনরায় স্বাভাবিক সম্পর্ক স্থাপন করতে পারবে না। এমনকি সেই স্ত্রীকে বিবাহও করতে পারবে না। তবে এর মাঝে হেরফের আছে। তা হচ্ছে এই যে, ঐ তালাকপ্রাপ্তা স্ত্রীকে অন্য কোন পুরুষের সাথে বিবাহে বসতে হবে। তারপর তাদের মাঝে যৌন সঙ্গম হতে হবে। এরপর এই দ্বিতীয় অস্থায়ী স্বামী মহিলাটিকে তিন তালাক দিবে। মহিলাটি তিন মাসের ইদ্দত করবে এবং যদি সে গর্ভবতী না হয় তখনই তার ভূতপূর্ব স্বামী তাকে আবার বিবাহ করতে পারবে। যদি মহিলাটি অস্থায়ী স্বামী দ্বারা গর্ভবতী হয়ে পড়ে তবে এ ব্যাপারে ইসলামী কায়দা পালন করতে হবে। অনেক ইসলামীক আলেম নামের বদমাশরা এ ব্যাপারে খুব উৎফুল্লতা প্রকাশ করে এই বলে যেঃ দেখুন ইসলাম কতই না ন্যায় বিচার করছে: এই হিল্লা প্রথা মহিলাকে আরও একটি সুযোগ দিল অন্য স্বামীর ঘর করার।স্বামী দিল স্ত্রীকে তালাক, কিন্তু তার দায় বহন করতে হবে স্ত্রীকে। আজব সভ্যতা!
আয়ুব আমলে প্রণীত ১৯৬১ সনের মুসলিম পারিবারিক আইন ৭ (৬) ধারা অনুযায়ী তালাকের মাধ্যমে কোন বিবাহবিচ্ছেদ ঘটলে, তালাক হওয়া দম্পতি আবার বিয়ে করতে চাইলে নতুন করে বিয়ে করতে হবে। তবে তার জন্য মধ্যবর্তী বা হিল্লা বিয়ের কোনো প্রয়োজন নেই। ১৯৬১ সালের মুসলিম পারিবারিক আইন অধ্যাদেশের মাধ্যমে 'হিল্লা' নিকাহ্ নিষিদ্ধ করা হয়েছে। হিল্লা বিয়ে সম্পূর্ণ বেআইনী কাজ। 
পারিবারিক আইনে কোরনের বিধান সংশোধন করে প্রথম আইন জারী করেছিল পাকিস্তান আমলে জেনারেল আইয়ুব খানের সরকার। কোরানের বিধানের তোয়াক্কা না করে তিনি মুসলিম তালাক ও বিবাহ সংক্রান্ত আইনের বিধান সংশোধন করেন।ইসলাম প্রেমিকরা কোরানের বিধানের সেই সংশোধনী এখনও মেনে নিতে পারেননি।যদিও নারী নিগ্রহ রোধে কোরানের বিধান ছুড়ে ফেলে দিয়ে আয়ুব যে কাজটি করেছিলেন তা একটি মাইল ফলক। এরপর বাংলাদেশ সরকারও দফায় দফায় অনেক আইন সংশোধন করেছে। কোরানের আইনকে সংশোধনে সবচেয়ে শক্ত ভূমিকা নিয়েছে বাংলাদেশের সুপ্রীম কোর্ট। হিল্লা বিবাহ নিষিদ্ধ করে দেয়া হয়েছে। ফতোয়া নিষিদ্ধ করে দেয়া হয়েছে। কোরানের পৈশাচিক বিধান থেকে নারীকে মুক্তি দিয়েছে সুপ্রীম কোর্ট, সরকার ও তাগুদি আইন।

