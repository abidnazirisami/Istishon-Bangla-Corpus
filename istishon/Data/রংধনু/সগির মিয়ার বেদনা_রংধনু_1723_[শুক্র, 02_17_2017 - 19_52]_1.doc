সগির মিয়ার বেদনা


শীতের সকাল। আজ শুক্রবার। বিগত পুরো সপ্তাহ আকাশে বেশ বৈরী ভাব ছিল। গতরাতে সগির মিয়া বেশ রাত জেগে জেগে ফেসবুক আর ব্লগ পড়েছে। ঘুমাতে ঘুমাতে রাত তখন তিনটে। সে জানে আসছে সকাল শুক্রবার, ঘুমটা পুশিয়ে নেওয়া যাবে। সগির মিয়ার মত চাকুরেরা সপ্তাহের এ দিনটির জন্য উন্মুখ হয়ে থাকে। এ দিনটাকে তার কাছে মুসলমানদের ঈদের দিনের মত মনে হয়। কোরবানির ঈদের দিন নয়, রোজার শেষে যে ঈদ আসে সেই ঈদের দিনের মত। কোরবানির ঈদটাকা তার কাছে বেশ অমানবিক মনে হয়। এভাবে উৎসব করে প্রাণী হত্যা দেখে। ঈদ যেমন তাদের জন্য আনন্দ বয়ে নিয়ে আসে, শুক্রবারের ছুটির এ দিনটিকে তার তেমন আনন্দের মনে হয়, এ যেন তার মত ব্যাচেলর চাকুরেদের জন্য যে আশির্বাদ।
যদিও সগির মিয়া কাছে ইসমাম ধর্মের লোকদের হানা হানি খুনোখুনি দেখে আর বহিঃর্বিশ্বের নানা স্থানে তাদের আত্মঘাতী বোমাহামলার খবর নেট, ফেসবুকে পড়ে ও টিভিতে দেখে দেখে তার মন এ ধর্মের লোকদের উপর একেবারে বিষিয়ে উঠেছে। শত খারাপের মাঝে শুক্রবারের এ ছুটির দিনটির জন্য সগির মিয়ার মনে ঐ ধর্মের প্রতিষ্ঠাতার প্রতি এক ধরনের শ্রদ্ধাবোধ জাগে। সাথে সাথে তার মনে প্রশ্ন জাগে, নবি নাকি মেরাজে আল্লার সাথে যখন দেখা করতে গিয়েছিলো, তখন আল্লা নবিকে তাঁর উম্মতের জন্য দিনে পঞ্চাশ বার নামাজ ফরয (অবশ্য পালনীয়) করে দিয়েছিলেন আর তা পেয়ে নবি মহা খুশিতে নাচতে নাচতে পৃথিবীতে ফেরত আসছিলেন। কিন্তু পথিমধ্যা অন্য কোন নবি মুহাম্মদকে বলেছিলেন, ‘পঞ্চাশ বার নামাজ যদি তুমার উম্মতের উপর চাপিয়ে দাও তবে তারা অন্যান্য কাজ কর্ম করবে কি করে? যাও আল্লার কাছ থেকে কমিয়ে নিয়ে আস’। নবিও ফের আল্লার দরবারে গিয়ে আর্জি জানালেন। আল্লাও তাঁর হাবিবের কথা মেনে নিয়ে তা কিছুটা কমিয়ে দিলেন। এভাবে বেশ কয়েক বার কমানোর পর নাকি শেষ মেষ পাঁচ বার অবশ্য পালনীয় নামাজ ধার্য করে দিলেন। এ সবই বিভিন্ন ওয়াজ মাহফিলের মাধ্যমে আল্লার পিয়ারা বান্দা মোল্লা মুফতিদের মুখ থেকে শুনা। এ সব ওয়াজ শুনে শুনে অগুণিত আল্লার বান্দা-বান্দী দয়াময় আল্লা ও তাঁর পিয়ারা নবির দয়া আর মহিমায় বিগলিত হয়ে হু হু করে কেঁদে কেটে বুক ভিজিয়ে দেয়। 
উল্লিখিত ওয়াজ থেকে সগির মিয়ার মত বোকা সোঁকা মানুষগুলোর কপালে চিন্তার ভাঁজ পড়ে যায়। সে শুনেছে দয়াময় আল্লা সর্বজ্ঞ, শর্বশক্তিমান, শর্বদ্রষ্টা, আদি অন্ত তাঁর নখদর্পণে! যে আল্লা এতো কিছু জানে বলে দাবি করা হয়, সে আল্লার মাথায় এটুকু ঢুকল না যে পৃথিবীর মানুষের কাছে প্রতিদিন সময় মোটে ২৪ ঘন্টা। এ চব্বিশ ঘন্টায় তারা কি করে পঞ্চাশ বার নামাজ পড়বে? প্রতি ঘন্টায় দুইবারেরও বাশী! ‘পাগল না মাথা নষ্ট’? কথাটা সগির মিয়ার মুখ দিয়ে আচমকা বেরিয়ে এলো। এতোক্ষণ সে যেন দিব্য দৃষ্টিতে দেখছিলো, মুহাম্মদের আল্লার কাছে যাওয়া, পঞ্চাশবার নামাজ নিয়ে আসার সময় অন্য নবির সাথে সাক্ষাত। তিনি মুহাম্মদকে স্মরণ করিয়ে দিলেন, ফের আল্লার কাছে যাওয়া, আসা - সব তাঁর চোখের সামনে ছায়াছবির মত ভাসতে থাকে। সগির মিয়ার মনে হয় আল্লা যেন নবির সাথে চোর-পুলিশ খেলায় ব্যাস্ত। কি ভয়াবহ কান্ড। সর্ব জ্ঞানী আল্লা না হয় মুহাম্মদের সাথে চোর –পুলিশ খেলতে চাইছিলো। কিন্তু তাই বলে সৃষ্টির সেরা মহামানব বলে খ্যাত মুহাম্মদের মাথায়ও কেনো ঢুকল না, মর্তের মানুষ কি করে প্রতিদিন পঞ্চাশ বার নামাজ পড়বে? এমন কত আশত অসঙ্গতি সগির মিয়ার মত বোকা মানুষের মনে জাগে তার ইয়াত্তা নাই। সে শুধু ভেবে পায় না, ইসলামের কত বড় স্কলার বা পন্ডিতেরা, যারা সারা জীবন ইসলাম নিয়ে রিসার্স করে করে মাথার চুল পাকিয়ে দিচ্ছেন, তারা আসলে কোন গোলক ধাঁধায় পড়ে রয়েছেন? তাদের মাথায় কেন এসব ঢুঁকছে না? 
মুহাম্মদের মেরাজ নামের আকাশ ভ্রমণের ইতিহাস, স্থান, কাল আর প্রেক্ষাপট নিয়ে কিছু বললে তো বিদিকিচ্ছিরি আবস্থা হয়ে যাবে। স্থান, কাল ও সময় সম্পর্কে নূন্যতম জ্ঞান যার আছে তার পক্ষে নবির এ মেরাজ নামের আজগুবি কিচ্ছা বিশ্বাস করা অসম্ভব। এমন আজগুবি কথা একমাত্র স্বপ্নেই সম্ভব। 
এসব ভাবলে সগির মিয়ার মাথাটা কেমন যেন টন টন করে। তার মাথায় প্রচন্ড বেদনা অনুভূত হয়। তার মাথা ব্যাথার কারণ যে আসলে এসব কিচ্ছা শুনে তা নয়; এসব কিচ্ছা যারা বিশ্বাস করে তাদের কথা ভেবে। সগির মিয়া ভাবে, এসব নিয়ে ভেবে তার কি লাভ, তার চেয়ে সে যে সপ্তাহে একটা দিন ছুটি পাচ্চে তাতেই তার খুশি হওয়া উচিৎ। সে হয়তো কিছুটা খুশি হতে পারত। তার খুশির সব এক নিমিষে নিভে গেলো পত্রিকায়র একটি খবর দেখে। সংবাদের শিরনাম, ‘Suicide attack on Pakistani shrine claimed by Daesh kills 72’ সাথে একটি বীভৎস ছবি। খবরের ভেতরে আছে আরো শতেক খানি লোক আহত। ঘটনাটা ঘটেছে গত কাল। এ লোকগুলো আজ জুম্মার নামাজ পড়তে যেতো অবশ্যই। এ খবরটা দেখে সগির মিয়ার জুম্মাবারের সমস্ত আনন্দ মাটি হয়ে তার মনটা বিষাদে ভরে উঠলো। সে আগেও বহুবার দেখেছে শুক্রবারে নামাজরত মানুষের মাঝে আত্মঘাতী বোমা মেরে অসংখ মানুষ খুন করতে। তার পরেও সে সব ভুলে এ সকালটা ভেবেছিলো অন্য রকম হবে। কিন্তু না! সে ভাবছে, যার এভাবে বোমা মেরে নিজেরা মরছে ও মারছে সবাই মুছলমান – তাহলে? কি আছে এ ধর্মের ভেতর? কেনো মানুষ মেরে ধর্ম প্রতিষ্ঠা বা বিস্তার করতে চায় - সেটা কেমন ধর্ম? সগির মিয়া নানা বই পুস্তাক পঠ করে জানতে পেড়েছে সব ধর্মের মাঝেই এরকম খুনোখুনির ইতিহাস আছে। অন্যান্য ধর্ম বেশ পুরনো হওয়াতে তারা খুনোখুনি থেকে বেশ সরে আসতে পেড়েছে। কিন্তু ইসলাম ধর্ম তা পারেনি। এর কারণ এ ধর্মটির প্রতিষ্ঠা ও বিস্তারই হয়েছে আসলে খুনোখুনি আর লোটপাটের মাধ্যমে। না সে আর কিছু ভাবতে চায় না। এতো খুনোখুনি, রক্তপাত যে ধর্মে মানুষ কেনো সে ধর্ম পালন করে, বিশ্বাস করে? 
 সগির মিয়া এসব ভাবনা থেকে সরে আসতে চায়। তাই টেবিলে রাখা একমাত্র সিগারেটটিতে অগ্নি সংযোগ করে ঝিম মেরে বসে ধোঁয়া তুলতে থাকে। সিগারেটের ধোঁয়া মত সগির মিয়ার ভাবনাগুলোও মিলিয়ে যেতে থাকে। সগিরম মিয়া ভাবে সিগারেটের ধোঁয়া যেমন মিলিয়ে যাওয়ার আগে আশপাশে কিছুটা গন্ধ ছড়িয়ে যায়, তার ভাবনাগুলোও যদি আশপাশের মানুষের মনে কিছুটা আলোড়ন তুলতে পারতো!

