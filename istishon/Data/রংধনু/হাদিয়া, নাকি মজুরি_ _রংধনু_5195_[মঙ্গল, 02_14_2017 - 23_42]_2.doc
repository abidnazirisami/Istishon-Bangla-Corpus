হাদিয়া, নাকি মজুরি_ 


- ওহে আমির হামজা?
- কি, দাদা।
- আজ পাশের গ্রামে মস্ত ওয়ারজ মাহফিল হচ্ছে, চলো শুনে আসি।
- ওয়াজ মহফিল শুনে কি করবো দাদা?
- (রাগত স্বরে) আরে বেত্তমিজ ওয়াজ শুনে মানুষ কি করে জানস না?
- না জানি না। তবে বুঝতে পারি ওয়াজ মাহফিলে যে ভাল কথাগুলো বলা হয় তা সবাই পালন করে না, এমন কি যে ওয়াজ করেন তিনিও না।
- তুর এ কথা কেনো মনে হয় শুনি?
- দাদা, তুমার বয়স কত হলো যেন?
- কেনো, ৭৯ বছর।
- আমাদের গ্রামে ও আশ পাশের গ্রামে বছরের প্রতি মৌসুমেই তো ওয়াজ মহফিল হয় অনেক আগে থেকেই তাই না।
- হ্যাঁ হয়। আলহামদুলিল্লাহ্‌ আগের চেয়ে ইদানিং বেশী হয়। আর আগের দিনে তো ক্বারী, মুফতি, ওলামা তেমন ছিলো না। তবে ইদানিং ওয়াজের বয়ান বেশ ভালো। মনটা গলে যায়।
- আমার ধারণা, বালেগ হওয়ার পর থেকেই তুমি ওয়াজের বয়ান শুনছ। সে হিসেবে (হিসেব করে) বালেগ হওয়ার পর থেকে আজ অব্দি কম করে হলেও ১৩৫ বার ওয়াজ শুনেছ, ঠিক কিনা?
- হ, বেশীও হইতে পারে।
- তা'হলে আমার কথাটা সত্যি কিনা?
- তুর আবার কোন কথা?
- এখনকার কথা তুমি এখনই ভুলে গেলে? ঐ যে বললাম, ওয়াজ করনেওয়ালা আর ওয়াজ শুননেওয়ালা কেউই তা মনে রাখে না, পালন করা তু দূরের কথা। তুমি যেখানে এখনকার কথাই ভুলে গেলে, সেখানে সারা রাত জেগে ওয়াজ শুনে সকালের দিকে এসে ঘুমিয়ে পড়লে সে কথা আর মনে থাকবে কি করে। আর যদিও বা মনে থাকে তা ঘুমের ঘোড়ে স্বপ্নের চেয়ে বাশীকিছু নয়।
- তুর এসব মনে হয় কি করে?
- প্রথমে বলি ওয়াজ করনেওয়ালা মুফতি, বা আলেমের কথা। তারা ওয়াজে বলেন, 'পৃথিবীটা হইলো পরকালের অনন্ত জীবনের শস্যক্ষেত্র। এখানে যে যেমন ফসল ফলাবে পরকালে তেমন ফল ভোগ করেতে পারবে (ভোগ কথাটাতে যদিও আমার আপত্তি আছে তথাপি ওয়াজ মাহফিলে এ শব্দটিই ব্যবহৃত হয়)। যত বেশী দান খয়রাত করবে বেহেস্তে তত বেশী ফল ভোগ করতে পারবে। পৃথিবীতে যে যত বেশী কষ্ট পাবে পরকালে সে তত বেশী লাভবান হবে' ইত্যাদি - ঠিক কিনা?
- হ, ঠিকই তো আছে?
- এ জন্যই তুমাকে আজ ৭৯ বছর বয়সে এসে আজও শীতের কষ্ট উপেক্ষা করে ওয়াজ শুনতে যেতে হয়।
কথাটা তাচ্ছিল্যের স্বরে বলাতে দাদার মনে কষ্ট লাগে।
- (রাগত স্বরে) কি বলতে চাস তুই, বড় বেশী বুজস না?
- রাগ কর কেনো দাদা? আমি বলতে চাচ্ছি মুফতি বা আলেম সাহেবেরা যে তুমাদের মত গরিব মানুষদেরকে টাকা পয়সা মসজিদ মাদ্রাসায় দান করে আরও গরিব বনাতে চায় সেটা কেনো বুঝ না? যদি তারা বিশ্বাস করতো যে দুনিয়ার জিন্দেগী কিছুই না, তবে তারা ওয়াজ করতে এসে হাজার হাজার লাখ লাখ টাকা নিয়ে যেত না। এ টাকা দিয়ে বিলাশী জীবন যাপন করেন আর মানুষকে বলেন 'কষ্ট সহ্য করতে' ভন্ডামীর একটা সীমা থাকা দরকার।
- তারা তো পারিশ্রমিক নেয় না, নেয় হাদিয়া।
- (ক্রোধের সাথে) তোমাদের মত বোকাদের সাথে কথা বলার পরেই মনে হয়, 'অরণ্যে রোদন' বাগধারাটির সৃষ্টি হয়েছিলো। তুমরা যাকে হাদিয়া বল আমি সেটাকে মজুরী ছাড়া কিছু বলতে নারাজ। মজুরের মজুরী তো তবু তুমরা কাজ করানো পরে দাও, কিন্তু এসব ওয়াজ করনেওয়ালাদের মজুরীর একটা বড় অংশ দিয়ে আসতে হয় বায়না করার সময়। বায়নার টাকা দেওয়ার পরেই তুমরা বল, 'সদয় অনুমতি প্রদান করেছেন'। বায়নার টাকা পাওয়ার আগে কোন ওয়াজদার 'সদয় অনুমতি দিয়েছেন' বলে শুনিনি। ইদানিং শুনছি নিদৃষ্ট দিনে আসতে না পারলে বায়নার টাকা ফেরত চাওয়া যাবে না। এটা অফেরতযোগ্য! তুমরা কোন মজুরকে কাজ করে দেওয়া আগে টাকা দাও না। অথচ দ্বীনের কথা প্রচার করে টাকা নেওয়া হারাম জেনেও তারা টাকা নেয়, শুধু নেয়ই না বলতে গেলে গরিব মানুষদের গলা কেটে নেয়। আর এ মজুরীকে তারা ভন্ডামী করে নাম বানিয়েছে 'হাদিয়া'। 'হাদিয়া'কে অবশ্য ভিক্ষাও বলা হয়। সে দিকে আজ আর যাচ্ছি না।
- অনেক ভগভগাইলি, এখন বল যাবি কিনা?
- কোথায়?
- ওয়াজ শুনতে।
- এতো কিছু বলার পরেও তুমার কি মনে হয় আমার ওয়াজ শুনতে যাওয়া ঠিক? যেমনটা বলা হয় 'চোরে শুনে না ধর্মের কাহিনী' তুমরা ধার্মিকেরাই সব থেকে বড় চোর, না হলে সারা জীবন ধর্মের কাহিনী শুনেও ভাল মানুষ হতে পারো না। বৃদ্ধ বয়সেও সেই ধর্মের কাহিনী শুনতে যেতে হয়। ধর্মের কাহিনী শুনে ভাল মানুষ হতে পারলে তো এ কাহিনী জীবনে একবার শুনলেই হতো। তুমরা বুঝতেই পারো না, এসব মাহফিল হলো টাকা ইনকামের একটা বড় ধান্দাবাজী। গরীব অসহায় মানুষগুলোকে কৌশলে মানুষিকভারে দুর্বল করে দিয়ে তাদেরকে ব্ল্যাকমেইল করে। যত দিন মানুষগুলো বুঝতে না পারবে ততদিন তাদের টাকা কামানোর ধান্দা বন্ধ হবার নয়।
- (মাথা চুলকে) আচ্ছা যা ঘুমা গিয়া।
- তুমি মাহফিলে যাবা না?
- অনেক সময় নষ্ট করে ফেলেছি, এবার দেখি ওয়াজ না শুনে ভাল মানুষের মত হতে পারি কিনা। মানুষকে মানুষ করতে পানি কিনা। 
নাতি আমির হামজার মনে হলো, তার দাদার মনের মধ্যে বিরাট একটা ঝড় তুলতে পেরেছে। এ ঝড়ের ফলে কিছুটা নাড়াচাড়া দাদার চার পাশে পরবে। সে নিশ্চিত যদিও হতে পারছে না তবুও কিছু একটা পরিবর্তনের আশায় তার মনের ভেতর দারুন একটা অনুভূতি কাজ করছে। সে বুঝতে পারছে এ ভাবে প্রত্যেকের উচিত নিজেদের ঘর থেকে, স্বজনদের থেকে শুরু করা জরুরি। 
একজন বয়োজ্যেষ্ঠ মানুষের চিন্তার পরিবর্তনের আভাস পেল। এ ভালোলাগার অনুভূতি নিয়ে আরো অনেক কল্পনার জাল বুনতে লাগল!

