কিছু প্রত্যাহার, অনেকের জন্য শুভ!


আমাদের গ্রামটি তিনটি মহল্লায় বিভক্ত। সঠিক ভাবে বললে ঠিক তিনটি মহল্লা নয়, আসলে তিনটি সারিতে বেশ কয়েকটি মহল্লায় ভিভক্ত। দক্ষিণের সারিতে আছে চারটি চারটি মহল্লা। মাঝের সারিতে আছে চারটি মহল্লা। আর উত্তরের সারিটি একটি লম্বা বেশ বড় মহল্লা। এ যেন কোন টিলার ভিত্তিমূল এটি। গ্রামটিকে যদি আড়াআড়ি ভাবে একটির উপর অপরটিকে রাখা হয় তবে উত্তরের মহল্লাটিকে আবশ্যই ভিত্তিমূলে রাখতে হবে। এর উপরই যেন দাঁড়িয়ে আছে অপর দু'টি মহল্লার সারি। শুষ্ক মৌসুমে তিনটি স্বতন্ত্র মহল্লা মনে হলেও বর্ষা মৌসুমের চিত্র সম্পূর্ন ভিন্ন। বর্ষায় বন্যার সময় কিছুটা উঁচু থেকে বা একটু দূরে থেকে দেখলে মনে হতো নয়টি কচুরী পানার ঝোপ একত্রে গলাগলি ধরে আছে। দক্ষিন ও মাঝের সারির পাড়াগুলোতে যাতায়তে তেমন কোন অসুবিধা ছিলো না। কিন্তু উত্তর পাড়াটি ছিলো একটি লম্বা খাল দ্বারা বিভক্ত। 
তো সেই ভিত্তিমূলের সারিতেই (উত্তর পাড়ায়) ছিলো গ্রামের একমাত্র মসজিদটি। শীত মৌসুমেও মসজিদে যেতে বিশেষ সাকু পার হয়ে যেতে হতো। প্রতি বছর বর্ষার আগমনের সাথে সাথেই মসজিদে যাওয়ার জন্য সাকুটি নির্মাণ বা মেরামতের প্রয়োজন হয়ে পরে। কোন এক জুমাবারে জুমার মানাজের পর ঘোষণা করা হতো অমুকদিন মসজিদ নির্বিগ্নে আসতে সাকুটি মেরামত করা হবে। নিদৃষ্ট দিনে আমরা যার যার বাঁশ ঝাড় থেকে বাঁশ কেটে নিয়ে হাজির হতাম। স্বেচ্ছাশ্রমের মাধ্যমে অতি অল্প সময়েই সাকুটি মেরামত হয়ে যেত।
হর সাল এভাবে মেরামতের ঝামেলা যাতে পোহাতে না হয় সেজন্য এক দাতা, জুমা বারে জুমার নামাজের পরে ঘোষনা করলেন, এ সাকুটির স্থানে তিনি নিজে ও অন্যান্য উৎস থেকে টাকা সংগ্রহ করে একটি পাঁকা কালভার্ট তৈরী করে দেবেন। 
গ্রামসুদ্ধ হৈ হৈ রৈ রৈ পড়ে গেলো। আমাদের মত ছেলে ছোকড়াদের মনে দারুণ উত্তেজনা। স্বপ্নে আমরা পাঞ্জাবি টুপি পড়ে পাকা কালভার্টের উপর দিয়ে মসজিদে যাচ্ছি। আমরা, ছেলে ছোকড়াদের মাঝে উত্তেজনা চরমে। ওদিকে বড়দের মাঝে এই কমিটি, সেই কমিটি নানা কমিটির সৃষ্টি হতে থাকে।কত হিসাব নিকাষ, দর কষাকষি, বাজেট ইত্যাদি প্রস্তুত হয়ে গেল। আমরা ছোটরা সেই সব জায়ঝামেলা বুঝি না। আমরা চাই কালভার্ট। বিভিন্ন কমিটির মাঝে যে ছোট খাট ঝগড়া ঝাটি হয়নি তা বলা যাবে না। গ্রামের মোড়লের কঠোর অবস্থানের কারনে সে ঝগড়াঝাটি বড় কোন্দলরূপে আত্মপ্রকাশ করতে পরেনি। মোড়টি আগেই সবাইকে ডেকে নিজেদের মাঝে কি যেন বোঝাপড়া করে নিয়েছে। 
সব যায়গাতেই কিছু উন্নয়ন বিরোধী লোক থাকেই। যারা উৎ পেতে থাকে, উন্নয়কে বাঁধাগ্রস্ত করতে। সে রকম কিছু উন্নয়বিরোধী দুষ্টুপ্রকৃতির লোকে নাকি কুটনামী করে সেই দাতা সাহেবকে বলেছে, এখানে বিরাট দূর্নীতির ষড়যন্ত্র হচ্ছে। দাতা মহোদয়ের সব টাকা নাকি লোপাটের ষড়যন্ত্র হচ্ছে! দাতা মহোদয় রেগেমেগে বললেন, কে কে টাকা লোপাটের ষড়যন্ত্র করেছো আগে তাদের বিচার করতে হবে। আমি এমন একটা ভাল কাজ করে দিতে চাইলাম আর তুমরা করছো টাকা মারার ষড়যন্ত্র! বিচার করে ষড়যন্ত্রকারীদের শাস্তি না দিলে আমি কোন টাকা দেবো না। 
ওদিকে মোড়ল সাহেব পরলেন বিশাল ফাসাদে। যাকে তিনি হিসেব নিকেশের দায়ীত্ব দিয়েছিলেন তাকে কষে দিলেন এক ঝাড়ি। কিন্তু সে ঝাড়িতেও দাতা মহোদয়ের মন গললো না। তিনি বরং নানা রাগারাগি, কথা কাটাকাটি, ঝগড়াঝিটির পরে সোজা বলে দিলেন, 'না আমি এখানে কালভার্ট নির্মাণে কোন টাকা পয়সা দিতে পারবো না'। সর্বোনাশ! ব্যাটা বলে কী? আমাদের মত ছেলেছোকড়াদের মাথায় যেন বজ পড়ার জোগাড়। উত্তেজনা বশে ব্যাটাকে পারলে ধাওয়া করে, ধরে ইচ্ছে মত উত্তম মধ্যম দিই। কিন্তু আমাদের রক্তে জেদ আছে। মোড়াল সাহেব সাব কমিটির লোকদের নিয়ে বৈঠকের পর বৈঠক করতে লাগলেন। প্রকাশ্য, গোপনীয় কত প্রকারে, কত স্থানে যে বৈঠক করলেন তার ইয়ত্যা নাই। 
সিদ্ধান্ত হলো, গ্রামের মানুষের স্বেচ্ছাশ্রম ও চাঁদার মাধ্যমে কালভার্টটি তৈরী করা হবে। যেই কথা সেই কাজ। আবার কর্মচাঞ্চল্য শুরু হলো। চাঁদা আদায় শুরু হলো পুরোদমে। গ্রামের ধনী দরিদ্র সবাই খেয়ে না খেয়ে চাঁদা দিতে শুরু করে দিলো। টাকা জমতে থাকলো! হিসেব নিকেষও চলতে থাকলো পুরোদমে। যে পরিমান টাকা আদায় হলো তাতে কালভার্ট তৈরীর জন্য যতেষ্ট। সবার মনেই আনন্দ। 
কাজ চলতে থাকলো পুরোদমে। ইট, সিমেন্ট, রড বহন করে নিদৃষ্ট স্থানে নিয়ে যাওয়া, ইটের সুরকী তৈরী করা ইত্যাদি ধরনের প্রায় সব কাজই স্বেচ্ছাশ্রমে চলছে। কিন্তু অল্প দিনের মধ্যেই মিটিং ডাকা হ'ল। সেখানে ঘোষণা করা হলো, যে টাকা তোলা হয়েছিলো তা প্রায় শেষ। ইট, সিমেন্টের দাম বেড়ে গেছে এ অজুহাতে আবার হিসেব করে টাকার পরিমান নির্ধারিত হল। আবার চাঁদা তোলা শুরু ও শেষ হল। কাজ চলছে মন্থর গতিতে। এদিকে লক্ষ্য করা গেলো, মোড়লসহ বিভিন্ন কমিটির প্রায় সবার নিজ নিজ ঘরবাড়ীর উন্নয়ন দ্রুতগতিতে চলতে থাকায় অনেকের মাঝে কানাঘোষা শুরু হলো। 
কয়েক পর্যায়ে চাঁদা তোলে বাটের ঘাটতি পূরণ করার পর দীর্ঘ তিন বছর পরে কালভার্টটি তৈরী হলো। এক জুমা বারে এর শুভ উদ্ভোধন হবে। গ্রামশুদ্ধ সাজ সাজ রব, আনন্দের বন্যা বয়ে যেতে লাগলো। নামাজ শেষে মসজিদেই কালভার্ট উদ্ভোধন উপলক্ষ্যে আলোচনা ও বিশেষ দেওয়ার আয়োজন করা হলো। সবাই কালভার্টটি শেষ অব্দি ছহিছালামতে সমাপ্ত হয়েছে বলে মোড়ল ও কমিটির সবার প্রতি বিশেষ ধন্যবাদ ও তাদের ইহকাল ও পরকালের শান্তি কামনা করা হলো। সাথে সাথে সব বক্তাই, সেই দাতা যিনি কালভার্ট তৈরী করে দিতে চেয়েও দেননি, তাকে বিভিন্ন ভাবে শ্রাব্য - অস্রব্য ভাষায় গালি দিয়ে মনে ক্ষোভ ঝেড়ে নিলেন। এদের মাঝে একমাত্র ছমির উদ্দিন মাঝি যাকে সবাই পাগল বলে, তার কথার কোন গুরুত্ব দেয় না। 
ছমির মাঝি বলল, 'আরে মিয়ারা, সবাই ঐ ব্যাটারে গাইলাইতাছেন ক্যান? আপনারা বড়ই অকৃতজ্ঞ আছেন। গালি বাদ দিয়া বরং আপনাদের উচিত তাকে ধন্যবাদ দেওয়া, তার জন্য কায়মনোবাক্যে দু'হাত তুলে আল্লার দরবারে দোয়া করা, যেন তার ইহকালে শান্তি ও পরকালে বেহেস্ত নসিব হয়'। সবাই একে অপরের মুখের দিকে সবিশ্বয়ে তাকাতে সাগলো। পাগলা বলে কী? 
একটু থেমে ছমির মাঝি বলে, 'আজ আপনারা মোড়লের বাড়িতে যে অর্ধপাকা দালান দেখছেন, কমিটির প্রায় সবার বাড়ীতে একটি করে ভিটি পাকা নতুন টিনের ঘর দেখছেন, সবই ঐ দাতার অবদান। এতো অবদানের পরেও আপনারা তাকে গালি দেন? আপনারা বড়ই অকৃতজ্ঞ, বড়ই অকৃতজ্ঞ।'

