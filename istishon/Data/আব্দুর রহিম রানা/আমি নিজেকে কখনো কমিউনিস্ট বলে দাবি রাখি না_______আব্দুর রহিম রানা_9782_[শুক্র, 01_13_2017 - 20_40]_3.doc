আমি নিজেকে কখনো কমিউনিস্ট বলে দাবি রাখি না______


আমি কখনো নিজেকে কমিউনিস্ট দাবি করিনি কারন আমি জন্মগত ভাবেই কমিউনিস্ট, জন্মের পর থেকেই সর্বহারা। আমার জন্মের কিছু বছর পর যখন আমি বুঝতে শুরু করি সমাজে তিন শ্রেণীর মানুষ বসবাস করে- উচ্চবিত্ত শ্রেণী, মধ্যবিত্ত ও নিম্নবিত্ত শ্রেণীর। আমি জানতে শুরু করি কেউ বড় লোক আর কেউ ছোট লোক। আমার চারপাশে কেউ পেট ভরে খায় আর কেউ না খেয়ে মরে। আমি আমার পরিবার থেকেই জানতে শুরু করি, উপোস থাকা আমাদের ফ্যাশন আর রোজা রাখা ধর্মের কাজ! কত ভঙ্গির বড়লোকই না দেখলাম, তবে কেউই মনের দিক থেকে নয়! সেই উচ্চবিত্ত জ্ঞানপাপীরা যদি বড় মনের হতো আজ রাস্তায় মানুষ ঘুমোতো না আজ কেউ না খেয়ে মরতো না।
আমার বয়সের সাথেই গড়ে ওঠে আমার চিন্তা-চেতনা। আমি জানতে পারলাম আমার বাবার সম্পত্তি নেই, মাথা গোজার কোন ঠাই নেই, আমার বাবা টাকার জন্য লেখাপড়া করতে পারেনি আমার মা'ও তখন পরের গোলামী করতো। দিনে এনে দিনে খাওয়াই আমাদের রোজ-রেওয়াজ ছিলো। অভাব কি জিনিস বুঝতে একদম কষ্ট হয় না, কারন অভাব আমার ঘরেই রাত-দিন যাপন করতো।
একজন রিক্সাচালক ও একজন দিনমজুর কমিউনিস্ট হওয়ার চিন্তাধারা পোষন করতেই পারে।
যার ভেতরে পরিবর্তনের চিন্তা জাগে, সেই প্রকৃত কমিউনিস্ট।
আমি জানিনা বা বুঝি না কেন আমাকে আবার নতুন করে পরিচয় দিতে হবে আমি কমিউনিস্ট আমি সর্বহারা....

