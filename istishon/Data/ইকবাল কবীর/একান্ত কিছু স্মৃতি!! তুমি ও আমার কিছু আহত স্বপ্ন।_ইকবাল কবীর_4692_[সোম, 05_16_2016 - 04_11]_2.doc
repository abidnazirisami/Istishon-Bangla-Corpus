একান্ত কিছু স্মৃতি!! তুমি ও আমার কিছু আহত স্বপ্ন।


তোমার জন্য নয়, আমার জন্যই আমি ভালো আছি। ভেবেছিলাম তোমাকে ছাড়া হয়ত বাঁচতেই পারব না। খুব ভয় পেয়েছিলাম যখন আমাকে একা ফেলে খুব বেশী দূরে চলে গেলে। দীর্ঘ নয় বছরের ভালবাসা এক মিনিটেই তুমি সব কিছু এলোমেলো করে দিলে। আমি ভূল করেছিলাম তোমাকে বিশ্বাস করে, আমি ভূল করেছিলাম তোমাকে নিয়ে স্বপ্ন দেখে, কেননা তোমার স্বপ্নে আমি কোনদিনই ছিলাম না। তুমি আমাকে ভালবেসেছিলে!! নাকি সময় কাটানোর প্রহসনে মেতেছিলে সেই হিসাব আমি আজও করে বেরাই। আমার হিসেবের খাতা কোনদিন বুঝি আর শেষ হবে না।
বিখ্যাত একটি কথা আছে এমন “ চোখের আড়াল হলেই নাকি মনের আড়াল হয়ে যায়” কথাটার মর্ম একসময় বুঝতাম না, আজ বুঝি!! অন্তরের অন্তস্থল থেকে বুঝতে পারি লং ডিসটেন্স রিলেশনশিপ আসলেই কতটা কাছের মানুষকে কতটা দুরে ঠেলে দেয়। দোষ কি ছিল আমার বলতে পারো?? আমি পেরেছিলাম আমাকে তোমার সীমারেখায় নিজেকে আবদ্ধ রাখতে তাহলে তুমি কেন পারনি বলতে পারো???
আমি তোমার জীবনে প্রথম কাব্য হতে পারিনি তাই বলে ভেবনা আমি হেরে গেছি, আমি হারিনি কেননা আমি ভালবাসতে পেরেছিলাম, তুমি পারনি। তোমার নতুন জীবন সুখের হোক, আমার জন্য তোমাকে ভাবতে হবে না কোনদিন, আমি ভাল আছি, হয়ত ভালোই থাকব। তুমি ভাল থেকো।
এখন আর কাউকে বলা হবে না-কোন একদিন তুমি আমি চৈত্রের পূর্ণিমা রাতে খেয়া ঘাটে নৌকায় রাত্রি যাপন করব, শ্রাবণের কোন এক দুপুরে তোমাকে নিয়ে আর বৃষ্টিতে ভীজা হবে না, তোমার শাড়ির আচলে টান দিয়ে দেখা হবে না সেই মায়াবী হাসি, অন্ধকার রাতে তোমার কোলে মাথা রেখে আর কোনদিন দেখা হবে না আকাশের তারা, সমুদ্রের বালিতে নগ্ন পায়ে তোমার হাত ধরে হাটা হবে না কোনদিন। শীতের কুয়াশা ভেজা ভোরে ঝরে যাওয়া হাসনাহেনা কুড়াতে হবে না তোমাকে দেবার জন্য।
তুমি হারিয়ে গেলে, হারানো সময়ের মত খুব বেশী দূরে হারিয়ে গেলে। হারিয়ে যাওয়া মানুষ কেন এত কষ্টের স্মৃতি রেখে যায়!!!

