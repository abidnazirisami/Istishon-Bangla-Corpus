বেকি, ভালোবাসি তোমাকে।


হোয়াইট হার্ট লেন থেকে শুরু করে, পার্ক ডেশ প্রিন্সেস পর্যন্ত অনেক গুলো যাদুকরি মুহূর্ত উপহার দিয়ে, আমাদের হাসিয়ে, আমাদের কাঁদিয়ে তুমি চলে গেলে। সেই ছোটবেলা আলেক্স ফারগুসনের কাছ থেকেই হয়তো অনুপ্রেরণা নিয়েই তুমি শুরু করেছিলে এই ইতিহাস ভাঙ্গা গড়ার খেলা। প্রিয় ইউনাইটেড আর মাদ্রিদের জন্য নয়, তোমাকে ভালবাসি ডেভিড শুধুই তোমার জন্য। আর যে যাই বলুক, তোমাকে ক্যামেরার সামনে, কিংবা র্যাম্পে মানায় না। তোমাকে মানায় সবুজ মাঠে, দর্শকদের চিৎকারের মাঝে, চামড়ার তৈরি গোল একটা বল পায়ে, ফ্রিকিকে তাবৎ দুনিয়াকে বোকা বানিয়ে। ফারগির মত জহুরী আসল জহর চিনেছিলেন। তুমিও তোমার আজীবনের গুরুর পদাঙ্ক অনুসরণ করে বিদায় নিলে। এত গুলো ধাক্কা সামলানো সহজ না। ফারগি, স্কলস, আর বেকহাম সাবেক তিন লাল শয়তান!
তোমাকে ভালবাসি ডেভিড, শুধুই ভালবাসি। ভালো থেকো তুমি। 

