একজন মোর্শেদ এর আত্মপ্রকাশ (গোয়েন্দা সিরিজ)


http://istishon.com/node/11220
(প্রথম পর্বের লিংক)
পর্বঃ ২
সকালটা অনেক মিষ্টি। আর কিছুক্ষণ ঘুমুতে পারলে বেশ ভালোই হত। চোখ বন্ধ করে ভাবছেন মোর্শেদ সাহেব। হঠাৎ ই নূপুর এর শব্দ শুনতে পেলেন তিনি। আর তাতেই ঘুম শেষ। আর পাখির ডাকে ঘুম ভাঙবে এটাতো ঢাকা শহরের মানুষের কাছে স্বপ্ন। গত রাতে তিনি এখানে এসেছেন। কি কারনে তাও জানা হয়নি। তবে ব্যাপারটা অনেক জটিল এটা জানেন।
তিনি ফ্রেশ হয়ে নিচে নামতেই দেখেন হাসান সাহেব বারান্দায় তার মেয়ের সাথে কথা বলছেন। অত্যন্ত রূপবতী একটি মেয়ে। গ্রামীণ আবহাওয়ায় এতটা রূপবতী মেয়ে সাধারনত চোখেই পরে না। বাঁশ পাতার মত নির্মল মেয়েটি।
বুঝলেন মোর্শেদ সাহেব মেয়েটির আমার বিয়ে। পাত্র ইঞ্জিনিয়ার। অস্ট্রেলিয়ায় থাকে। আগামী সপ্তাহেই বিয়েটা দিয়ে দিব। ছেলের ছুটি প্রায় শেষের দিকে। হাসান সাহেব ইজি চেয়ারে হেলান দিয়ে চোখ বন্ধ করেই কথাগুলো বললেন। মোর্শেদ সাহেবও তার সামনে রাখা চেয়ারটিতে বসলেন। তবে তার কপালের ভাঁজ বলে দিচ্ছে তনি যতটা সহজভাবে বিয়ের কথাটা বললেন ব্যাপারটা ঠিক তত সহজ বলে মনে হচ্ছে না তার। তাহলে তো আমাদের হাতে কিছু সময় আছে বলে মোর্শেদ সাহেব চায়ের কাপ হাতে নিলেন। কথার ফাঁকে জ্যোতি কখন টেবিলে চা রেখে গেছে মোর্শেদ সাহেব খেয়ালও করেননি অথচ কাপ তার হাতে।
আপনার বাড়ীটি তো অনেক প্রাচীন এবং সুন্দর। একসময় তো এটা হিন্দু বাড়ী ছিল তাইতো? জি। তবে কিভাবে বুঝলেন? সদর দরজার পাশে তুলসী মণ্ডপের ধ্বংসাবশেষ দেখে বুঝেছি। ও আচ্ছা তাই বলেন।
আমি কি আপনার বাড়ীর পিছন দিকটা ঘুরে দেখতে পারি? অবশ্যই পারেন তবে হারুনকে সাথে নিয়ে যান বিস্তৃত অঞ্চল আর জঙ্গলের মাঝে সাপের আখড়া একা সামলে উঠতে নাও পারেন।

