একজন মোর্শেদ এর আত্মপ্রকাশ (গোয়েন্দা সিরিজ)


 পর্বঃ ১
হঠাৎই দমকা হাওয়া শুরু হল। সাথে শিলা বৃষ্টি। রাত এখন ১১ঃ৩০। ইলেক্ট্রিসিটি চলে গেল বিকট শব্দে। খানিক বাদে বাদে আকাশও ডেকে উঠছে। বৃষ্টির শব্দ আর মেঘের গর্জন আর এমন একটি বাংলো বাড়িতে রাত্রি যাপন মোর্শেদ সাহেব বেশ উপভোগ ই করছেন। তিনি নিজেই হ্যারিকেন জ্বালালেন। একটা সিগারেট জ্বালিয়ে লম্বা টান দিতে দিতে বারান্দায় ইজি চেয়ারে গিয়ে বসলেন। মাঝে মাঝে বিদ্যুৎ চমকাচ্ছে। এই আলো তার দেখতে খুব ভালো লাগছে। তার নিজেকে নিয়ে ভাবতে ইচ্ছা করছে। কিন্তু তা তো এখন সম্ভব না। কারন তিনি খুব ভালো করেই জানেন জীবনের হিসাব অনেক কঠিন হিসাব। সেই হিসাবের শেষে ভাগশেষ থাকবেই। যা কখনোই মিলবে না।
তিনি এখন যে বাড়িতে আছেন এখানে তিনি নিমন্ত্রিত। স্থান বগুড়া জেলার গাবতলি থানা। নিমন্ত্রিতও
বলা যাবে না ঠিক তিনি এখানে এসেছেন একটা কেসের ব্যাপারে। তবে সে ব্যাপারে তিনি এখনও তেমন কিছু জানেন না তবে খানিকটা আন্দাজ করতে পেরেছেন হাসান সাহেবের চিন্তিত চেহারা দেখে।
হাসান সাহেব এখানকার বেশ নামকরা একজন মানুষ। তিনি টানা ৪০ বছর এখানকার চেয়ারম্যান ছিলেন। গতবার থেকে আর নির্বাচন করবেন না বলে সিধান্ত নিয়েছেন। তার দাদা ব্রিটিশ প্রিয়ড এ উকিল ছিলেন। সেই সুবাদে এই বাড়িটি পাওয়া। এটি তার সুবিশাল বাংলো বাড়িটি দেখলেই আঁচ করা যায়। বাড়িটি দোতলা বেশ পুরানো আর বাসার সামনে বিশাল বাগান। তবে ফুলের নয় ঔষধি বৃক্ষের। চারপাশে আট ফুট উঁচু দেয়াল দিয়ে ঘেরা বিশাল বিশাল বৃক্ষের মাঝে এই বাংলো বাড়িটি বেশ একটা ভৌতিক image তৈরি করে রেখেছে স্থানীয়দের মাঝে। কিছু রহস্য তো আছেই। এসব কথা ভাবতে ভাবতে মোর্শেদ সাহেব ঘুমুতে গেলেন।
পর্ব ২ আসবে আগামী শুক্রবারে।

