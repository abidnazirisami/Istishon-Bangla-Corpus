অবহেলিত নয় একটি শিশুও


শিশুকাল থেকে শুরু করে আজ অবধি সব মানুষই শিখে যাচ্ছে। নিয়তির এই খেলায় শেখার বুঝি শেষ নাই। প্রথমে কান্না তারপর হাঁটা এভাবেই চলছে। হয়ত মৃত্যু ঘনিয়ে এলেও এই প্রক্রিয়া শেষ হবে না। সে হয়ত জানতেও পারবে না মৃত্যু তাকে আলিঙ্গনে প্রস্তুত।
গুণীজনদের অতীত ইতিহাস থাকলেও তা জানেও বা কজন। কিন্তু আমরা তাদেরই পথ অনুসরণ করছি কিন্তু আমাদের মন তা বুঝতে পারেও না আবার চায়ও না। যেমন ধরুন লাইট/বৈদ্যুতিক বাল্ব। দারিয়াপুরের চায়ের দোকানদার কি বলতে পারবে তার দোকানের লাইটটি কে বা কারা আবিস্কার করেছে। হয়ত সে এই ব্যাপারটি নিয়ে ভাবেও নি। সময় কোথায়। তাই বলে তো আর বলতে পারব না যে সে কিছুই জানে না। সে হয়ত যা জানে আমরা তা হয়ত জানতেও চাইনি।
তাহলে কি মানুষের জ্ঞান সীমাবদ্ধ? কোন এক বিশেষ জায়গায় কি এর সমাপ্তি?
স্যার বলতেন - প্রকৃতিতে সকল নতুন উদ্ভবের কাঁচামাল বিদ্যমান শুধু পাশাপাশি অবস্থানে আনতে হবে।
তবে সবাই তো আর অবস্থানটাকে শনাক্ত করতে পারে না তা তো সীমাবদ্ধ অবস্থানে অবস্থিত। তাই বলে প্রকৃতির সকল রহস্য যে রহস্যই থেকে যাবে এই ধারনাও আবার ভুল। কাজেই আপনি আমি যে কাজটি হয়ত পারি না সে কাজটি যে অন্য কেউ পারবে না এটা ভাবাটা বোকামিই বৈ কি।
পুনশ্চঃ আপনার পাশের বন্ধুটিও তো হতে পারে কোন এক জয়ের নায়ক, কোন এক রচনার নতুন অধ্যায় যা আমরা জানি না।

