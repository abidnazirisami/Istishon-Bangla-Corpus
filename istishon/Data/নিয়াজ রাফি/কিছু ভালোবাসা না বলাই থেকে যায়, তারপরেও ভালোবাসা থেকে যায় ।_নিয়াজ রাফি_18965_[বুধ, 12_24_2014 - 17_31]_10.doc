কিছু ভালোবাসা না বলাই থেকে যায়, তারপরেও ভালোবাসা থেকে যায় ।


রাতুল তুমি এত ভালো কেন?
কেন?
জানি না।
আজ রাতুলের কানে বার বার বাজছে সেই আহ্লাদী কথা গুলো। 
নীলা নামের মেয়েটিকে প্রথম দেখেছিলাম কলেজের প্রথম দিনেই। নীল রঙের শাড়ীতে। কাজলকালো চোখ আর দীঘল চুলের এক অপ্সরী যেন কবির কাব্যের কোন এক নীল পরী। প্রথম দেখাতেই রাতুল মেয়েটির প্রেমে পরে যায়। প্রেম বললে ভুল হবে ভালোবেসে ফেলে।
ক্লাস শুরুর কয়েক সপ্তাহের মধ্যেই তাদের বেশ ভালো বন্ধুত্ব হয়ে যায়। সব সময় তারা এক সাথেই ক্যাম্পাস এ থাকে। কখন যে বন্ধুত্ব ভালোবাসায় রুপ নিল নীলা বুঝতেও পারেনি। ভালোবাসা হয়ত এমনই। হওয়ানো যায় না হয়ে যায়।
দেখতে দেখতে একটি বছর পার হয়ে গেল। মুখে না বললেও দুজন দুজনার চোখের ভাষা ঠিক ই বুঝতে পারে। সবসময় ই নীলা রাতুল কে বলত রাতুল তুমি এত ভালো কেন? কেন এই কথাটি সে বলত তা রাতুলের আজ ও অজানা।
আজ ১ম বর্ষের ফাইনাল শেষ। নীলা ছুটিতে তার বাড়ী চলে যাবে। রাতুল ঠিক করে রেখেছে আজই বলবে তার ভালোবাসার কথা। তাই সে সাদা পাঞ্জাবী আর হাতে দুটি গোলাপ নিয়ে এসেছে।
নীলা শোন?
বল
না কিছু না।
কিন্তু কোন এক অজানা কারনে রাতুল তাকে বলতে পারল না। বাস ছেড়ে যাচ্ছে সায়দাবাদ বাস টার্মিনাল থেকে। আর রাতুলের হৃদয় থেকে তার হৃদয়। কিন্তু বলা হল না।
দেখতে দেখতে দুটি বছর পার হয়ে গেল রাতুল আজ ও তার ভালোবাসার ফিরে আসার প্রহর গনছে। আজও সে দাড়িয়ে আছে নীলা ফিরে আসবে। সে আসে না। হয়ত আর কোন দিনই আসবে না। কিন্ত অবুঝ মন তো মানে না। ফুল দুটি শুকিয়ে গেছে ঠিকই কিন্তু তার ভালোবাসা আজও নশ্বর।
যা বলা হয়নিঃ ঐদিন রোড অ্যাকসিডেন্ট এ নীলা মারা যায়। লাশ শনাক্ত করতে না পারায় তাকে বেওয়ারিশ লাশ হিসেবে দাফন করা হয় স্থানীয় কবরস্থানে। রাতুল আজ ও তা জানতে পারে নি। জানতে পারবে ও না হয়ত কোন দিন।

