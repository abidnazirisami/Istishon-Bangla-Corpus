বর্তমান যুগের _ভালবাসা_ এবং _লিটনের ফ্ল্যাট_ _________


জানি কথাটা শুনতে কারো তেমন ভালো লাগবে না, তবুও বলা। যদি কারো কোন উপকারে আসে। 
একটা সময় ছিল যখন একটি ছেল বা মেযের মধ্যে প্রেম বা ভালবাসা হতে বেশ সময় লেগে যেত। কত চিঠি চালা-চালি ? একজন আরেকজনের সাথে দেখা করার জন্য ঘণ্টার পর ঘণ্টা অপেক্ষা করা। এক পলক দেখা হলেই মনে হত - আহা বিশ্ব মনে হয় হাতের মুঠোয়। সেই সময়কার প্রেম বা ভালবাসা হতে যত সময় লাগত ভাঙ্গতেও তেমন সময় লাগত। তবে ভাঙ্গার রেকর্ড খুব কম। এই ভালবাসার জন্য কত যে ইতিহাস রচনা হয়ে গেছে। পরিবারের অমতে অনেকে নিজেদের সংসার পর্যন্ত বানিয়েছে। এমনকি মৃত্যুর আগ পর্যন্ত নিজ পরিবার থেকে আলাদা হয়ে থেকেছে। ভালবাসা মানে না ধর্ম-বর্ণ। এর তো নজির ভুরিভুরি। ভালবাসার জন্য আজও ইতিহাস হয়ে আছে রোমিও-জুলিয়েট, শিরি-ফরহাদ, লায়লী-মজনু, রাধা-কৃষ্ণ ইত্যাদিরা।
বর্তমান বিশ্বায়ানোর এই যুগে প্রযুক্তির ভারে ছেলে-মেয়েদের মধ্যকার সেই প্রেম ভালবাসা আর তেমন দেখা যায় না। কিন্তু বলতে গেলে এখনকার ভালবাসা হওয়া উচিত ছিল আরো সুদৃৃর। মোবাইল ফোন বা ইণ্টারনেটের দৌরত্বে তাদের মধ্যকার দূরত্ব অল্প সময়ে দূর করে একটি সুন্দর ভবিষ্যতের স্বপ্ন বুনতে পারত। তা না হয়ে এই ব্যাপারটা কেমন যেন একটি ঠুনক বিষয়ে পরিনত হয়ে গেছে। এখন প্রেম বা ভালবাসা হতে যেমন দেরী হয় না ঠিক তেমনি ভাঙ্গতেও তেমন দেরী হয় না (!)
আবার এখনকার বেশির ভাগ ভালবাসায় তো "লিটনের ফ্ল্যাট" কেন্দ্রিক (!) যা আগে কল্পনাও করা যায় নি। ছেলে-মেয়েদের নৈতিক অবক্ষয়ের অবস্থা এখন এমন যে তা মহামারীতে পরিনত হয়েছে বা হচ্ছে (!) আর এর মধ্যে শুরু হয়েছে স্মার্ট ফোন এবং ডিএসএলআরের যত্রতত্র ব্যবহার। ভালবাসার প্রমান রাখা হচ্ছে ভিডিও করে বা ছবি তুলে (!) কিন্তু পরে বেশিরভাগ সেই ভিডিও বা ছবি ব্যবহার করা হচ্ছে ব্ল্যাক মেইলিং এর ক্ষেত্রে (!) যখন একজনের সাথে অন্য জনের কোন কারণে আর বনিবনা হচ্ছে না তখন একজন আরেকজন কে ব্ল্যাক মেইল করচ্ছে সেই ভিডিও বা ছবি দিয়ে (!) আর সত্যি কথা বলতে এই ক্ষেত্রে সবচেয়ে বেশি ক্ষতিগ্রস্থ হচ্ছে মেয়েরা। কারণ, আমাদের সমাজ পুরুষ শাসিত সমাজ। যার ফলে আমাদের সমাজে এইসব ক্ষেত্রে এখনো মেয়েদেরকেই বেশি বদনামির ভার সইতে হয়। কেউ সইতে পারে, কেউ পারে না। আর এই না পারার সংখ্যায় কিন্তু বেশি।
বোন: দয়া করে এমন কাউকে ভালবাসবেন না যে আপনাকে নয় আপনার দেহকে ভালবাসে। ভালবাসার প্রমান দেওয়ার জন্য "লিটনের ফ্ল্যাট" কোন আদর্শ জায়গা নয়। এই কথাটি যত মনে রাখবেন নিজের ক্ষতি ততই কম করবেন। ভালবাসার মানে এইটা না যে বিবাহ পূর্বক সব কিছু দিয়ে দিতে হবে। এর জন্য ধর্মীয় অনুশাসনের বিকল্প কিছুই নেই (এই কথাটি মানেন আর না মানেন) । একজন নারীর জন্য তার ইজ্জত সবচেয়ে বেশি গুরুত্বপূর্ন। আর তাই যদি না থাকে তাহলে মুখ দেখাবেন কিভাবে? এর জন্যই অকালে অনেককে এই সুন্দর পৃথিবীর মায়া ত্যাগ করে অনিশ্চিতের পথে যাত্রা করতে দেখা যায়।
ভাইয়া: একটি মেয়ের সাথে আপনার সম্পর্ক হয়েছে। তারমানে এই না যে তাকে আপনি "লিটনের ফ্ল্যাটে" নিয়ে অন্যায় সুবিধা আদায় করবেন। দয়া করে মেয়েটিকে ভালবাসুন তার দেহ কে নয় (একান্তই যদি মেয়েকে ভালো না বেসে তার দেহকেই ভালোবেসে থাকেন তবে কোন মেয়ের সর্বনাশ না করে আপনার কুচরিত্র চরিতার্থ্য করার জন্য দেশে অনেক "বোথেল হাউজ" আছে সেখানে যান) । তার আস্থার জায়গায় নিজের অবস্থা দৃর করুন। তাকে ভরসা বা বিশ্বাস করান যে বিবাহ পরবর্তী তার দায়িত্ব আপনি নিতে পারবেন। দুর্ঘটনা ঘটতেই পারে। যদি কোন কারনে সম্পর্কটি দীর্ঘ্যস্থায়ী না হয়ে থাকে তবে আল্লাহর কাছে শুকরিয়া আদায় করুন যে আল্লাহ পাক এটাতেই আপনাদের দুজনের জন্য মঙ্গল নিহিত করেছেন। কোনভাবেই একজন আরেকজনকে ব্ল্যাক মেইলিং করবেন না। এতে কোন সুফল বয়ে আসবে না। বরং কোন না কোন দুর্ঘটনার সৃষ্টি হবে যা দুজনকেই বাকি জীবন বয়ে বেড়াতে হতে পারে। আর জানেন তো - মন ভাঙ্গা, মসজিদ ভাঙ্গা সমান কথা। দয়া করে কেউ আবার বলে বইসেন না - প্রেম এবং যুদ্ধে সব কিছু জায়েজ আছে।
পরিশেষে এটা বলেই শেষ করতে চাই যে এক হাতে যেমন তালি বাজে না ঠিক তেমনি এই বিষয়ে একবারে ঢালাও ভাবে সকল দোষ ছেলেদের তাও কিন্তু না। তবে যেহেতু এইসব ক্ষেত্রে ছেলেদের সম্পৃক্ততা বেশি থাকে বিধায় ছেলেদেরই উচিত সব কূল রক্ষা করার।

