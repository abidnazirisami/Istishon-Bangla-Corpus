স্বার্থপর _____


প্রত্যেক মানুষই যার যার জায়গাতে স্বার্থপর। এখানে দোষের কিছু নাই। স্বার্থপর হওয়াটাই স্বাভাবিক। স্বার্থপর নাহলে জীবনে উন্নতি করা সম্ভব নয় এবং এই কঠিন পৃথিবীতে বেঁচে থাকাও সম্ভব নয়। ঐযে কথায় আছে না, আপনি বাচলে বাপের নাম। তবে সেই স্বার্থপর গ্রহণযোগ্য যা অন্যের ক্ষতি করে না।
কথাটা কতটুকু যুক্তি সংগত বলে আপনি বিশ্বাস করেন? আমি কিন্তু একশত ভাগ বিশ্বাস করি। আরে ভাই আপনার সাথেই তো আপনার বাবার নাম জড়িত। আপনি বেঁচে থাকলেই তো আপনার বাবার নাম মানুষে জানবে। তাই না?
কিন্তু এখনো পৃথিবীতে এমন কিছু মানুষ আছেন যারা স্বার্থপর নন। তারা আপনি বাচলে বাপের নাম বিশ্বাস করেন কিনা জানিনা! তবে অন্যের জন্য নিজের স্বার্থকে তুচ্ছ জ্ঞান করেন। আর এই সব মানুষদের জন্যই আজও আমাদের পৃথিবীতে শান্তি বজায় রয়েছে। যতদিন পর্যন্ত এই সব নি:স্বার্থ এবং নির্লোভ মানুষ পৃথিবীতে বেঁচে থাকবেন ততদিন পৃথিবীর ধ্বংস নেয়।
একজন মানুষের সারা জীবনে অনেকে বন্ধু হন। কিন্তু প্রকৃত বন্ধু পাওয়া খুব কঠিন। বেশির ভাগই হন দুধের মাছি। সত্যি কথা বলতে গেলে, বিপদের সময়ই প্রকৃত বন্ধুর দেখা মিলে। এই রকম প্রকৃত বন্ধু সারা জীবনে একজন হলেই যথেষ্ট।
ধন্যবাদ তাদেরকে, যারা অন্যের জন্য নিজের স্বার্থকে তুচ্ছ জ্ঞান করেন। বন্ধুর বিপদে এগিয়ে আসেন। সমাজ, দেশ তথা মানুষের উপকার করেন।

