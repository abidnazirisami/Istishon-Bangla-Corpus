একটি লাল পাসপোর্ট এবং আমরা ___


লন্ডনে আসছি সাড়ে চার বছর হলো । এর মধ্যেই মনে হয় জীবনের সব কিছু দেখা হয়ে গেছে । লন্ডন না আসলে এই সকল জিনিষ থেকে বঞ্চিত হতাম । আল্লাহ পাকের কাছে হাজার শুকরিয়া আল্লাহ আমাকে এরকম অভিজ্ঞতা দান করেছেন । মাল্টি কালচারের দেশ লন্ডন । তাই এখানে মানুষের ব্যবহারও বিভিন্ন ধরণের। কিন্তু সবচেয়ে বেশি আশ্চর্য্যজনক ব্যবহার পাওয়া যায় স্বজাতীর কাছ থেকে ।
বড় অবাক লাগে যখন দেখি কেউ অনর্থক ফুটানি মেরে বেড়াচ্ছে !!! যে যাই বলুক একটা কথা স্পষ্টভাবে বলতে চাই, অন্য দেশের কথা জানিনা কিন্তু বাংলাদেশীরা যারা লন্ডনে থাকেন তাদের মধ্যে স্পষ্টত দুটি গ্রুপ আছে । একটি সমগ্র সিলেটবাসীদের নিয়ে সিলেটি গোষ্ঠী আরেকটি ঢাকাইয়া গোষ্ঠী (সিলেট ছাড়া বাকি সব জেলার মানুষই ঢাকাইয়া) । সামান্য কিছু ব্যতিক্রম ছাড়া এইদুই গোষ্ঠি কোন এক অজানা কারণে একে অন্যকে ঠিক সেভাবে গ্রহণ করতে পারে না ! ভাল-মন্দ সবার ভিতরেই আছে । তারপরও কেন জানি এরা একে অন্যকে সহ্য করতে পারে না । নতুন যারা লন্ডনে এসে থাকেন তাদের প্রত্যেককেই একটি সময় পর্যন্ত “ফ্রেশী” হিসাবে পরিচিতি পান ! যেটা খুবই একটি জঘন্য ব্যাপার। খুব কম সংখ্যক মানুষ এটা গ্রহণ করতে পারে বেশির ভাগই বিপরীত রিয়াক্ট করে বসেন । এত কিছুর পরও সিলেটিদের একটি বিষয় খুবই পছন্দনীয় । এরা যারা বাংলাদেশ থেকে লন্ডনে আসেন তাদের বেশিরভাগই এখানে সেটেল হতেই আসেন, No doubt । সেটেলমেন্টের ব্যাপারে তারা কোন ভনিতা করেন না । তারা সরাসরি বলেন তারা লন্ডনে সেটেল হতে এসেছেন । এই মানুষগুলো জীবন ধারণের জন্য যে কোন কাজ করে থাকেন । তারা কোন কাজকে ছোটকরে দেখেন না । তাদের ভিতরে একটি দৃঢ় প্রতিজ্ঞা কাজ করে এখানে থেকে যাবার । যার ফলে এক সময় না এক সময় তারা তাদের জীবন যুদ্ধে ঠিকই সাকসেস পান । I salute to them for their honesty.
কিন্তু মজার বিষয় হচ্ছে নন সিলেটিদের নিয়ে মানে ঢাকাইয়া গো নিয়ে । এদের বেশির ভাগেরই এক জায়গা তে বেশ মিল পাওয়া যায় । আর সবার মত নন সিলেটি মানে ঢাকাইয়াদের একটা বড় অংশ দেশ থেকে লন্ডনে আসেন সেটেল হতে । বেশির ভাগই আসেন স্টুডেন্টভিসায় । বর্তমানে লন্ডনে যারা স্টুডেন্ট ভিসা নিয়া আসেন তাদের সবাইকে পড়াশুনা করতে হয় । এখন আর আগের মত অবস্থা নাই । টারজান টারজান খেলার দিন শেষ। দশ বছর ধরে মাত্র অনার্স শেষকরেন আবার কেউ কেউ আছেন তাও করতে পারেন নি ! এই কলেজ সেই কলেজ করে করে ভিসা বাড়িয়েছেন। সর্বোচ্চ দুই-একটা ডিপ্লোমা ডিগ্রী নিয়েছেন । যা আবার টাকা দিয়েও কেনা যায় ! কিন্তু এই সংখ্যা খুব বেশি না । তবে এদের ভাব সাব দেখলে মনে হয় নবাবের পুত এক একটা! কত না জ্ঞানী-গুণী । কথাবার্তার ডাইসশুনলে তো মনে হয় চড়াইতে চড়াইতে দাত ফেলাইয়া দি । খুব কম সংখ্যক লোকজন ছাড়া বেশির ভাগই আলগা ফুটানি মাইরা চলে ! এদেরকে জিজ্ঞাস করবেন ভাই বা বোন পড়াশুনা শেষ করে কি করবেন? বেশির ভাগেরই উত্তর জানিনা ভাই ! দেখি কি করা যায় ? কিন্তু সব শালায় মনে মনে টার্গেট নিয়া রাখছে এখানে সেটেল হওয়ার । একটা নমুনা দেই তাহলেই বুঝবেন ঘটনাটা কি?
একবন্ধু সম্প্রতি ইনডেফিনেট লিভ টু রিমেইন (সংক্ষেপে ILR বলা হয়) পেয়েছেন লন্ডনে থাকারজন্য । ILR পাওয়ার পূর্বে হেন কাজ নাই যা তিনি করেন নি ! রাস্তায় পেপার পর্যন্ত বিলি করে বেড়িয়েছেন ( লন্ডনে কোন কাজকেই ছোট করে দেখা হয় না । এখানে সবাই সবাইকে রেসপেক্টকরেন )। তো আগে যা করার করছেন, এখন যথা সম্ভব চেষ্টা করছেন ভাল ভাবে জীবন ধারণ করার। খুব ভাল । চেষ্টা করেন পাচ ওয়াক্ত নামাজ পড়ার। সৎ পথে উপার্জন করার । সাথে সাথে নিজউদ্যোগে জনকল্যাণমূলক কাজও করে থাকেন ! একে তাকে ফ্রি উপদেশ দিয়ে বেড়ান ! কিভাবে হালালপথে রুজি করবেন? কিভাবে জীবন ধারণ করতে হবে ? কিভাবে সমাজে চলতে হবে ? ইত্যাদি ইত্যাদি! খুব ভাল কাজ, অভিন্দন পাওয়ার মত । কিন্তু কথা হচ্ছে যাকে উপদেশ দিচ্ছেন সেকি উপদেশ নিতে চেয়েছে বা চাচ্ছে? হাতের পাচ আঙ্গুল যেমন সমান নয় তেমনি সব মানুষও সমান নয় । প্রত্যেকেই যে যার যার জায়গা থেকে চিন্তা করে বা করবে এটাই স্বাভাবিক । তাই বলে কে সারাক্ষণ ফেসবুকিং করল ? কে ফেসবুকে বসে হাতি ঘোড়া মারল? কে দেশ বা রাজনীতি নিয়ে চিন্তা করল ? এগুলো তো কারো দেখার বিষয় না; তাই না ? যারযার ভাল বা মন্দ সে সে নিজে বুঝবে । কথায় আছে - আপন লাভ পাগলেও বুঝে !
মজার বিষয় হচ্ছে কিছু দিন আগেও বন্ধুটি সেভাবে বাছ-বিচার করেন নি কিভাবে হালাল পথে আয় রোজগার করতে হবে ? যা পেয়েছেন তাই করেছেন । তখন মূখ্য ছিল সারভাইভ করার । এমনকি তার পরিবারের অন্য সদস্যও এখনো যেখানেকাজ করে থাকে সেখানে তারা যা বিক্রি করে তা হালাল না । এটা কিন্তু আবার তার চোখে পড়েনা ! :O এই সকল বিষয়ে আগে মনে ছিল না ! সেটেলমেন্ট হওয়ার পর পরই হুশ হইছে এমন কিছু করা যাবে না যাতে তার সন্তান বন্ধু-বান্ধবের কাছে তার পিতার পরিচয় দিতে লজ্জা বোধ করে! কি আশ্চর্য্য চিন্তা ধারা ! আরে বেটা তুই যদি সৎ থাকস তবে তোর সন্তান তোর পরিচয় দিতে লজ্জা বোধ করবে কেন? অসৎ পথে আয় করে ধনী হওয়ার চেয়ে সৎ পথে আয় করে গরীব হয়ে থাকাটাইতো শ্রেয় । আর যে সন্তান তার সৎ পথে উপার্জন করা বাবা-মার পরিচয় দিতে লজ্জা বোধ করেসে সন্তান থাকার চেয়ে না থাকাই ভাল ।
এইতো গেল একজনের কাহিনী । এবার বলি কিছু দলগত ব্যক্তি বর্গের কথা । এরা সব সময় গলা শুকায় থাকে যে তারা লন্ডনে অনেক কষ্টে আছে । লন্ডন ভাল শহর না ! এখানে কি মানুষ থাকে ? সব টাকা গভর্নমেন্ট নিয়া যাইতাছে ! ইত্যাদি ইত্যাদি । কিন্তু একটু খোজ নিয়া দেখেন এরা কিন্তু সবাই কম বেশি এভারেজ একটা ইনকাম করে যাচ্ছে । যে ইনকাম করছে এখানে তার সমপরিমান ইনকাম দেশে থাকলে সম্ভব ছিল কিনা যথেষ্ঠ্য সন্দেহ আছে । তবে এটাও সত্যি বর্তমানে লন্ডনে একটু অর্থনৈতিক সমস্যার মধ্য দিয়ে যাচ্ছে । এই সমস্যা গত ৫ বছর ধরে চলছে । কিন্তু এর আগে সব ঠিক ছিল । তো এত সমস্যা থাকার পরেও এরা কেউ কিন্তু লন্ডন ছেড়ে চলে যায় না বা যায় নি !
আর সব দেশের মত ইংল্যান্ডও চায় তার নাগরিকরা সকল সুযোগ-সুবিধা পাক (আমি এর সাথে পুরাপুরিএকমত) । আমার মতে এর জন্য তারা যা যা করছে তা ঠিকই করছে । তারা তাদের দেশ থেকে জনসংখ্যাকমাবার চেষ্টা করছে । স্পেশালি ইমিগ্র‍্যান্টদেরকেই বেশি বেশি টার্গেট করছে । আর করবেইবা না কেন ? ইমিগ্র‍্যান্টরা এসে ওদের বাজেটের ওপর চাপ ফেলছে । যা ওরা কমাতে চায় ।
এবার আসি আরেক গ্রুপের কথায় “লাল পাসপোর্ট”। এই গ্রুপের লোকজন যেই লাল পাসপোর্ট পেয়ে যান সেই শুরু করে দেন ঘ্যান ঘ্যান করা ! সারাদিন লন্ডনের পাছায় আঙ্গুল দিয়ে রাখেন । লন্ডন কোন শহর হলো? এখানে মানুষ থাকে? গরু-ছাগলের আড্ডায় ভরে গেছে সব কিছু ! এখানে এই সমস্যা সেই সমস্য ! আমাদের দেশে কত কিছু পাওয়া যায় । এখন তাদের কাছে দেশ হয়ে যায় মহান । আর কিছুদিন আগেও দেশকে গালি দিতে কুন্ঠিতবোধ করত না ! আসলে এরা এগুলা করে দেশের মানুষের কাছে সিম্প্যাথি পাওয়ার জন্য ! সবাই বলবে দেখ লোকটা কত ভাল, এত দিন বিদেশ কইরা দেশে আসছে দেশের জন্য কাজ করতে । কিন্তু সত্যিকথা কি জানেন ? সে দেশে গিয়েছে দেশের অবস্থা বোঝার জন্য । যদি অবস্থা ভাল দেখে থেকে যাবে না হয় আস্তে করে লন্ডন চলে আসবে । বেশির ভাগই কিন্তু পরে লন্ডন চলেই আসেন । কারণ, দেশে খাপ খাওয়াতে পারেন না । ১০ বছর আগে যে দেশ রেখে এসেছিলেন সে দেশ তো আর এখন নেই ! অনেক পরিবর্তন হয়েছে। 
ফুটনোটঃ ভাই বা বোন, একটা মাত্র পৈত্রিক জীবন । হোক না সেই জীবনটা একটু ব্যতিক্রম ! কি দরকার আলগা ফুটানি বা ফাপড় মারার ? আপনি যা তাই থাকেন কোন দরকার নাই ফেম বা জসের । মনে রাখবেন- অহংকারই পতনের মূল !

