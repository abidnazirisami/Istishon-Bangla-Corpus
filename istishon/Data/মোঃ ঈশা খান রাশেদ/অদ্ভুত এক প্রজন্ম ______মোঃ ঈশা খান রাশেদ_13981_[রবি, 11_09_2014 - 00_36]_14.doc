অদ্ভুত এক প্রজন্ম _____


বর্তমান বাংলাদেশে এক প্রজাতির প্রাণি আছে যারা দেখতে অবিকল মানুষের মত। এদের দুই হাত, দুই পা, দুই চোখ, দুই কান, এক নাক, এক মুখ এবং একটা মাথা আছে। হাঁটা-চলা এবং কথাবার্তা করে অবিকল মানুষের মত (!)
আশ্চর্যের বিষয় হচ্ছে এই প্রজাতির প্রাণিরা জানেই না যে বাংলাদেশে কখনো যুদ্ধ হয়েছিল (!) সেখানে রাজাকার, আল-বদর এবং আল-সামস নামক কোন দেশদ্রোহী গ্রুপ ছিল (!) এরা জানেই না বা জানার চেষ্টাও করে না যে এই দেশদ্রোহী গ্রুপ পাকিস্তানী আর্মির সাথে একত্রে মিলে এদেশের সূর্য সন্তানদের ঘর থেকে উঠিয়ে চোখ বেঁধে নিয়ে গিয়ে হত্যা করেছিল (!)
এই মানুষরুপী অদ্ভুত প্রজন্ম বিশ্বাস ই করতে চায় না বাংলাদেশের লাখ লাখ মা-বোনের ইজ্জত পাকিস্তানী আর্মিদের সাথে একত্রে হরণ করে এ দেশের ই কিছু চিহ্নিত নিমকহারাম সন্তানরা (!) যারা এদেশেই জন্মগ্রহন করেছিল, এদেশের নুন খেয়েছিল কিন্তু দিন শেষে পশ্চিম পাকিস্তানের পারপাজ সার্ভ করে গেছে বা এখনো যাচ্ছে (!)

