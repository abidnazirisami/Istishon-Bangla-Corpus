জামাত-শিবিরের সরকার গঠনের স্বপ্ন ______


১৯৭১ সালে বাংলাদেশের স্বাধীনতা যুদ্ধের পর জামাত-শিবিরের যারা যারা দেশের বিরোধীতা করেছিলো এবং যাদের অপরাধ ছিলো গুরুতর তাদেরকে বঙ্গবন্ধুর সরকার আইনের আওতায় এনে বিচার প্রক্রিয়া শুরু করেন । আর যাদের অপরাধ কম ছিলো তাদেরকে সাধারণ ক্ষমা করে দেন ! ইচ্ছা করলে তিনি তখন এদের সবাইকে "ফায়ারিং স্কোয়াড"-এ নিতে পাড়তেন বা উত্তাল জনসমুদ্রের হাতে ছেড়ে দিতে পারতেন । সঙ্গত কারণেই তিনি তা করেননি । কারণ ? তিনি আসলেই লীডার ছিলেন, অন্য কিছু না । এখন তো অনেকেই বলেন তিনি নাকি বাংলাদেশের স্বাধীনতায় চান নি ! এই ধরণের মানুষের প্রতি করুণা ছাড়া আর কিছুই করার নেই । এইসব মানুষরা হচ্ছেন এক কথায় "নিমকহারাম" ।
সত্যি কথা বলতে বঙ্গবন্ধু আসলেই বিরাট ভুল করেছিলেন (এই কথা আমার না, এটা আওয়ামিলীগ সহ অন্যান্য প্রায় সকল দলের বড় বড় লীডারকেই স্বীকার করতে দেখেছি)। যে ভুলের খেসারত তিনি তার সমগ্র পরিবারের হত্যা (শুধুমাত্র ভাগ্যগুণে প্রধানমন্ত্রী শেখ হাসিনা এবং শেখ রেহানা বেচে যান) হওয়ার মাধ্যমে দিয়ে গেছেন । তিনি কখনো বিশ্বাসই করতেন না, বাংলাদেশের মানুষ তাকে ভালোবাসে না বা তাকে বাংলাদেশী কেউ হত্যা করতে পারে । কিন্তু এখন সব কিছুই ইতিহাস । তিনি ভুলে গেছিলেন এই আমরা বাঙ্গালীরাই বীরের সাথে সাথে মীর-জাফরের জাতি ।
জামাত-শিবির খুবই সুসংগঠিত একটি দল । যা বাংলাদেশের অন্য দলগুলোর মধ্যে দেখা যায় না । তাদের সাধারণ কর্মি থেকে শুরু করে শুরা কমটি পর্যন্ত সব কিছু সিস্টেমেটিক ওয়েতে সংগঠিত হয় । আর আমাদের অন্যান্য রাজনৈতিক দলগুলোর মধ্যে যা দেখাটা সত্যি ভাগ্যের বিষয় । বাংলাদেশের রাজনৈতিক দলগুলোর জন্য জামাত-শিবিরের কাছ থেকে শিক্ষনীয় হচ্ছে - কিভাবে নেতা তৈরি করতে হয় ? বর্তমানে বাংলাদেশের প্রায় সব রাজনৈতিক দলগুলোর মধ্যেই যে বিষটার অভাব বেশি দেখা যায় তা হচ্ছে দলকে নেতৃত্ব দেওয়ার ! দল যদি শীর্ষ নেতৃত্ব শূণ্য হয়ে পড়ে তবে কে দলকে এগিয়ে নিবে ? যার প্রমাণ গত ত্বত্তাবধায়ক সরকারের আমলেই দেখা গেছে ।
শুনতে পাই জামাত-শিবির ২০২০ সালে বাংলাদেশের রাজনৈতিক প্রেক্ষাপট পরিবর্তনে বিরাট ভূমিকা রাখবে । মোটা দাগে বলতে গেলে তারাই নাকি সরকার গঠন করবে ! এই কথা শুনতে পাওয়ার পর কি আর ঠিক থাকা যায় ? অনেকে তো একে হেসেই উড়িয়ে দিচ্ছেন ! আসলেই কি তা হেসে উড়িয়ে দেওয়ার বিষয় ? আমার তা মনে হয় না । কারণ, ১৯৭৫ সালের পর থেকে এখন পর্যন্ত জামাত-শিবির যা যা করেছে তা যদি খুব ভালো ভাবে পর্যবেক্ষণ করা যায় তবে দেখা যাবে জামাত-শিবির বাংলাদেশের রন্ধ্রে রন্ধ্রে মিশে আছে । প্রশাসন থেকে শুরু করে ব্যাংক-বীমা-অফিস-আদালত-স্কুল-কলেজ-হাসপাতাল সর্বপরি সরকারের বিভিন্ন মন্ত্রণালয়েও তাদের বিচরণ প্রকট !
একটু অফ টপিক আলোচনা -
বলা হয় পৃথিবীতে যেহেতু ইসলাম ধর্ম সবার শেষে এসেছে, সেহেতু এই ধর্ম খুবই প্রিসাইজ বা সুসংগঠিত । যদি তাই হয় তাহলে পৃথিবী জুড়ে আমরা মুসলমানরাই কেন আজ এত বিতর্কিত ? মুষ্টিমেয় কিছু নামধারী মুসলমানদের জন্য আমরা সাধারণ মুসলমানরা কেন টেরোরিস্ট গ্রুপ হিসাবে বিবেচিত হচ্ছি ? অনেকে বলতে পারেন এটা পশ্চিমাদের প্রোপাগান্ডা ! আসলেই কি তাই ? এতে আমাদের কি কোনই ভূমিকা নাই ? অবশ্যই আছে । আমরাই ওদেরকে সুযোগ করে দিয়েছি, আমাদেরকে ভূলভাবে উপস্থাপন করে দিয়ে !
আল্লাহপাক রাব্বুল আলামীন আমাদেরকে মানে মানুষকে তার পথে আনার জন্য শান্তির ধর্ম ইসলাম প্রবর্তন করেন । যেখানে তিনি কোন উচু-নিচু বিভেদ করেন নি । তিনি সবাইকে সমান করেছেন । আমাদের প্রিয় নবী হযরত মুহাম্মদ (সঃ) বেচে থাকতেও কোন বিভক্তি সৃষ্টি করেননি । কিন্তু যেই তিনি ওফাত নিলেন তার পর থেকেই শুরু হয়ে গেল উচু-নিচু বিভেদ । এমনকি অনেকেই তো আবার নিজেকেই নবী হিসাবে দাবী করা শুরু করে দিল ! যেখানে আল্লাহপাক স্বয়ং নিজেই ঘোষণা দিয়েছেন যে হযরত মুহাম্মদ (সঃ) আমাদের শেষ নবী ও রাসূল । তারপরে আর কোন নবী বা রাসূল এই পৃথিবীতে আসবে না । আর আমাদের জীবন ব্যবস্থার জন্য যেহেতু কোরআন শরীফ নাজিল করেছেন তিনি নিজেই একে রক্ষা করবেন । যা আমরা প্রতিনিয়তই দেখে আসছি, কিভাবে তিনি হাফেজ তৈরির মাধ্যমে তা রক্ষা করে যাচ্ছেন ।তারপরও আমরা নাফরমানি জাতি তার (আল্লাহ) সাথে নাফরমানি করে যাচ্ছি !
আজকে আমরা মুসলমানরা বিভিন্ন মাজহাব, সুন্নী-শিয়া-কাদিয়ানিতে বিভক্ত হয়ে গেছি । সুন্নীরা বলছি আমরাই প্রকৃত ইসলামের অনুসারী আবার শিয়ারা বলছে তারা প্রকৃত ইসলামের অনুসারী ! আর ইদানিং তো আরেক দল দাড়িয়েছে আহমেদি বা কাদিয়ানী ! এদের নেতা “গোলাম মোহাম্মদ কাদিয়ানী” । যিনি নাকি গণিত পরীক্ষায় ফেল করে নবী হয়ে গেছেন ! নাউজুবিল্লাহ ।
আল্লাহ পাক রাব্বুল আলামীন আমাদের জীবন ব্যবস্থাকে সুন্দর করার জন্য বিভিন্ন সময় বিভিন্ন আইন প্রণয়ন করেছিলেন । যেটা খুব দরকার ছিল । যার মধ্যে একটি হচ্ছে শরীয়া আইন । এটা সে সময়কার বর্বর, উগ্র মানব জাতির জন্য খুবই দরকার ছিল । কিন্তু বর্তমানের এই আধুনিক যুগে মানুষ যেখানে খুবই সামাজিক (Exceptional is not example) সেখানে আর সেই শরীয়া আইন এক্সিট করে না । কিন্তু তারপরও আমাদের মধ্যে কিছু এক্সট্রিমিস্ট ধর্মীয় নেতারা তাদের সুবিধার জন্য সেই শরীয়া আইনকে সামনে রেখে অসৎ উদ্দেশ্য সাধন করার চেষ্টা করে যাচ্ছেন । যাদের মধ্যে জামাত-শিবির অগ্রণী ভূমিকা পালন করছে । বাংলাদেশে জামাত-শিবির বা হেফাজতে ইসলাম আওয়াজ দিছে বা দিচ্ছে তারা দেশে শরিয়া আইন চায় ! আর এই শরিয়া আইন যে বর্তমানে কতটুকু সাংঘর্ষিক আমাদের প্রাত্যহিক জীবনের সাথে তার প্রচুর রেফারেন্স আছে ইউটিউবে । সময় সুযোগ পেলে তার লিংক দেওয়ার চেষ্টা করব ।
ফিরে আসি মূল কথায় -
আর জামাত-শিবির এই ইসলামকে সামনে রেখেই দেশের সাধারণ ধর্মভীরু মানুষদের বোকা বানিয়ে যাচ্ছে । ধর্মনিরপেক্ষ বলে কিছু যে হতে পারে তাই তারা মানতে রাজি না ! সম্প্রতি ভারতের নির্বাচন তো তাদেরকে আরো আশাবাদি করচ্ছে ।সবারই তো মনে আছে আশা করি - বিজেপির মূলমন্ত্রই ছিলো “হিন্দুত্ববাদ” । সেখানে মোট জনসংখ্যার শতকরা ৯৫ ভাগ মুসলমানের দেশ বাংলাদেশে জামাত-শিবির ইসলামতত্ব নিয়ে সরকার গঠনের স্বপ্ন দেখতেই পারে । আর ফিনেনশিয়াল দিক দিয়ে যখন তারা এত সাউন্ড । আমাদের দেশের প্রধান দুই রাজনৈতিক দল সুযোগেই আছেন কিভাবে জামাত-শিবিরের কাছ থেকে অর্থ সংগ্রহ করা যায় !
সেই জামাত-শিবিরের সরকার গঠন করার স্বপ্ন দেখাটাই তো স্বাভাবিক । তাদের এই স্বপ্নের কথা শুনে অনেকে বোদ্ধা রাজনিতিকরা তো হেসেই উড়িয়ে দিচ্ছেন ! তারা বলেন এটা নাকি জামাত-শিবিরের আকাশ-কুশুম স্বপ্ন । কে কতটুকু তা বিশ্বাস করেন আমি জানি না কিন্তু সম্প্রতি তাদের কর্মকান্ড গভীর ভাবে পর্যবেক্ষণ করে আমার মনে হয়েছে তা মোটেও অসম্ভব নয় তাদের জন্য । তারা যেভাবে এগিয়ে যাচ্ছে তা সত্যি ভাববার বিষয় । আমাদের স্বাধীনতাত্তর ইতিহাস দেখলে দেখা যায় জামাত-শিবির কিভাবে আস্তে আস্তে আমাদের সমাজে নিজেদের বিস্তার বা প্রভাব বজায় রাখে চলেছে । যার উদাহরণ সম্প্রতি বাংলাদেশের ইউনিয়ন পর্যায়ের নির্বাচন । বলা হয় আওয়ামিলীগ নাকি জামাত-শিবিরের শত্রু ! কিন্তু সাম্প্রতিক ঘটনাগুলো কি তাই বলে ? দলে দলে জামাত-শিবিরের কর্মিরা আওয়ামিলীগে যোগদান, জামাত-শিবির+আওয়ামিলীগ একসাথ হয়ে ইউনিয়ন পর্যায়ে নির্বাচন করা ! এই সকল বিষয় কি তার প্রমাণ দেয় না? গত বছর ২০১৩ সনের ৫ই ফেব্রুয়ারীর পর থেকে এখন পর্যন্ত বাংলাদেশের রাজনীতিতে যা ঘটেছে বা ঘটচ্ছে তা কি প্রমাণ করে না জামাত-শিবির কতটা সংগঠিত তাদের দলীয় কার্যক্রমে । প্রয়োজনের খাতিরে তারা কতটুকু সহনশীল আবার কতটুকু নির্মম ?
এক দিক দিয়ে প্রধানমন্ত্রী বলছেন দেশে সাময়িক সময়ে যেসব সহিংস ঘটনা ঘটছে তা নাকি জামাত-শিবির করছে আর অন্য দিক দিয়ে আমরতা দেখতে পাই দেশের বিভিন্ন জায়গায় আওয়ামিলীগের সুবিধাভোগী নেতা-নেত্রীরা দলে দলে জামাত-শিবিরের কর্মিদের সাদরে গ্রহণ করে নিচ্ছেন আওয়ামিলীগের মত একটি ঐতিহ্যবাহী রাজনৈতিক দলে ! মাননীয় প্রধানমন্ত্রী আপনি তো সব জানেন, তবে কেন সেই সুযোগ করে দিচ্ছেন জামাত-শিবিরের মত একটি সন্ত্রাসী রাজনৈতিক দলের সদস্যদের আপনার দলে প্রবেশ করার । 
বাংলাদেশের রাজনীতিতে আওয়ামিলীগ ছাড়া বিএনপি বা অন্য কোন রাজনৈতিক দলের পক্ষে সম্ভব ছিল না সরকার গঠন করার, সেখানে বিএনপি-জামাত জোট দুই-দুইবার (বিতর্কিত তিনবার) সরকার গঠন করে ! আবার আওয়ামিলীগ কি করল ? ক্ষমতায় আসার জন্য জামাতের সাথে একই টেবিলে বসল ! দয়া করে কেউ বলতে আসবেন না এটা কোন ভূল কথা (সব কিছুই ইতিহাস, ইচ্ছা করলেই মুছতে পারবেন না। স্বাক্ষী প্রমাণ সবই আছে । পত্র-পত্রিকার ছবি যার বড় প্রমাণ)। আবার যেখানে তখনকার শীর্ষ নেতৃত্বরাই বলেছেন আন্দোলনের সময় অনেককে নিয়েই আন্দোলন করতে হেয়েছিলো । কে কখন কিভাবে এসেছে তা দেখা হয়নি ! এই কথাটি কতটুকু বিশ্বাস যোগ্য বলে আপনি মনে করেন ?
 আবার গত সপ্তাহে সরকারের আইনমন্ত্রী যে স্টেটমেন্ট দিছেন তাতে জামাত-শিবিরের যুদ্ধাপরাধী হিসাবে বিচার করার কফিনে শেষ পেরেগ ঠোকা হয়ে গেছে । সবাই ধারণা করছেন এই বিচার আর হবে না । সরকার শুধু শুধু মূলা ঝুলিয়ে রেখেছে - যুদ্ধাপরাধীর বিচার করবে বলে ! যুদ্ধাপরাধীর বিচার হচ্ছে ক্ষমতায় থাকার একটি ইস্যু মাত্র । কিন্তু এত কিছুর পরও বাংলাদেশের সাধারণ মানুষ বিশ্বাস করেন এটা হবার নয় । বাংলাদেশে যুদ্ধাপরাধী হিসাবে জামাত-শিবিরের বিচার হবেই হবে এবং তা আওয়ামিলীগ সরকারই করবে ।
সুতরাং, জামাত-শিবির নামক দানবকে যদি এখনি নিয়ন্ত্রণ না করা যায় তবে ভবিষ্যতে কঠিন অবস্থায় পড়তে হবে বাংলাদেশকে । যেমন অবস্থা এখন আফগানিস্তান, ইরাক, সিরিয়ার মত দেশের ।

