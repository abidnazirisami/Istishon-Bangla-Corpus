_গাটস_


ছাত্রলীগ, যুবলীগ, আওয়ামিলীগ বা অন্য কোন "লীগ" করি না। নিজের দেশে আইডল নেতা হিসাবে বঙ্গবন্ধু "শেখ মুজিবুর রহমান"কে চিনি। চিনি তার দল আওয়ামিলীগকে। সেই দলের কান্ডারি আজকের মাননীয় প্রধানমন্ত্রী "শেখ হাসিনা"।
স্বৈরশাসক এরশাদের শাসন আমলের পর (৯০ পরবর্তি) গণতন্ত্রের ২৫ বছর চলছে। এরশাদের আমলটা আনলাম এই কারণে যে আমি এই সময়ে জন্ম গ্রহণ করেছি। তো এই দীর্ঘ সময়ে বাংলাদেশের বৃহত্তর রাজনৈতিক দুই দল আওয়ামিলীগ এবং বিএনপি ৩টার্ম এবং ২বছরের ১টি টার্মের জন্য তত্ত্ববাবধায়ক সরকার ক্ষমতায় ছিল। গত ২৫ বছরের এই গণতন্ত্রে একমাত্র "গাটস" দেখিয়েছেন বর্তমান প্রধানমন্ত্রী "শেখ হাসিনা" এবং এখনো দেখিয়ে যাচ্ছেন।
বয়স তো আর কম হলো না। স্মৃতি যদি ধোঁকা না দেয় তবে বলতেই পারি, আমার জানা মতে পৃথিবীর এমন কোন দেশের ইতিহাসে এই নজির নেই যেখানে সেই দেশের প্রধানমন্ত্রী বা প্রেসিডেন্ট স্বয়ং পার্লামেন্টে দাঁড়িয়ে বিবৃতি দিয়েছেন -
"আমাকে ছাড়া আমার দলের লোককে টাকা দিয়ে কেনা যায়!"
বা কোন সভা-সমাবেশেও কোন দলের প্রধান বা সরকার প্রধান তার দলের দু'মুখি নেতা-নেত্রীদের উদ্দেশ্য করে বলেন -
"বর্তমান মন্ত্রী সভায় "মাইনাস টু" ফর্মুলার অনেকই আছেন!"
কিন্তু এই রকম কথা শুধু এবং শুধুই আমাদের বলতে পারেন বা বলেছেন গণপ্রজাতন্ত্রী বাংলাদেশের বর্তমান মাননীয় প্রধানমন্ত্রী "শেখ হাসিনা"।
একটিবার কেউ কি ভেবে দেখেছেন কত বড় "গাটস" হলেই কেবল একজন নেতার পক্ষে তার দলের সমালোচনা এভাবে করা সম্ভব? তারপরও উনি ভালো নন। কারণ উনি আওয়ামিলীগের নেত্রী। আর আওয়ামিলীগ মানেই হচ্ছে ভারতের দালাল, নাস্তিকদের দল। এই দল যতবার ক্ষমতায় এসেছে ততবার বাংলাদেশের সকল মসজিদ মন্দিরে পরিণত হয়েছে এবং সেখান থেকে আজানের ধ্বনির পরিবর্তে "উঁলু" ধ্বনি শোনা গেছে! মুসলমানদেরকে পায়জামা-পান্জাবীর পরিবর্তে হিন্দুদের ধূতী-কোর্তা পড়ানো হয়েছে!
মাঝখানে বাংলাদেশের মাননীয় প্রেসিডেন্ট "আব্দুল হামিদ" একটি বিশ্ববিদ্যালয়ের সমাবর্তনী ভাষণে স্ক্রিপ্টের বাহিরে কিছু হাস্যরস করায় "গর্দভ" জাতীয় আবাল জাতি তার উপর হামলে পড়ল! এই সামান্য বিষয়টিও তারা ধরতে পারল না। তাদের কাছে একটাই প্রশ্ন; একটি দেশের প্রেসিডেন্ট হয়ে কেউ কি এমন কথা বলতে পারে? আরে গর্দভ সেই হিউমারই যদি তোমাদের থাকবে তবে তোমরা কেউ "বিএনপি" বা "জামাত" করতা না।
এখানে সবচেয়ে মজার বিষয় হচ্ছে, বাংলাদেশের বৃহৎ বিরোধীদল বিএনপির নেতা-কর্মীদের নিয়ে। এরা বসে থাকেন কখন মাননীয় প্রধানমন্ত্রী "শেখ হাসিনা" কি বলেন? এখন পর্যন্ত তাদের জন্য বিভিন্ন "টক শো"র খোরাকি ছিল উক্ত দুই উক্তি!
অনেকেই বলেন প্রধানমন্ত্রী "শেখ হাসিনা"র মুখে লাগাম নেই! আরে ভাই তার মুখে লাগাম লাগাতে হবে কেন? তিনি কি গরু না ছাগল? তার বক্তব্য দেওয়ার জন্য "শফিক রেহমানের" নোটেশন দেওয়া সাপ্লাইকৃত চোথা থেকে বিবৃতি দিতে হয় না। কারণ, তিনি তো আর "নন ম্যাট্রিক" বা "এইট পাশ" কোন প্রধানমন্ত্রী নন। মাননীয় প্রধানমন্ত্রী "শেখ হাসিনা" ঢাকা বিশ্ববিদ্যালয়ের গ্রাজুয়েট। সর্বপরি তিনি জনগণের নেতা, জনগণের "পালস" বুঝেন। যেমনটি বুঝতেন তার বাবা বঙ্গবন্ধু "শেখ মুজিবুর রহমান"।

