করপোরেট সোশ্যাল রেসপনসিবিলিটি (CSR) __________


বাংলাদেশের বেশিরভাগ মানুষই জানেন গ্রামীণ ফোন নামক টেলিফোন কোম্পানিটি সরকারের সাথে সাথে দিনের পর দিন দেশের সাধারণ মানুষের সাথেও বেইমানি করে যাচ্ছে। এ বিষয়টি যেমন সবাই জানেন তেমন আবার কেউ জানেন না! দেখেও না দেখার ভান করে চলেন! আমজনতার কথা না হয় বাদই দিলাম! সমাজের দর্পন নামক গোষ্ঠী সাংবাদিক ভাই বা বোনদেরও চোখে কি পড়ে না ?
পড়বেই বা কিভাবে ? করপোরেট কালচারের শিকলে যে আমরা সবাই বাঁধা! গ্রামীণ ফোনের মত জায়েন্ট কোম্পানিগুলো করপোরেট সোশ্যাল রেসপনসিবিলিটির (CSR) নামে নিজেদের সকল অপকর্মগুলো ঢেকে ফেলে সরকারের বিভিন্ন প্রজেক্টের সাথে সাথে মিডিয়া হাউসগুলোকে স্পন্সরশীপ দিয়ে!
সরকারের কিছু অসাধু কর্মকর্তা এবং দেশের বেশিরভাগ মিডিয়া হাউজগুলো তাদের পাছা ভাড়া দিয়ে রেখেছে এইসব নীতিহীন কোম্পানিগুলোর কাছে। যার জন্য তাদের বিরুদ্ধে কেউ কিছু বলে না! যখনই কেউ কিছু বলতে চায় তখনই তার বা তাদের মুখ বন্ধ করে দেওয়া হয়। কাউকে সরাসরি বিভিন্ন সুবিধা দিয়ে তো কাউকে তার উর্ধ্বতন কর্তৃপক্ষের মাধ্যমে! হায়রে নীতি!?!
ঢালাও ভাবে এই দোষ যে একা কোম্পানিগুলোর তাও কিন্তু না। অনেক অসাধু সাংবাদিক বা কর্তাব্যক্তি আছেন যারা অপরাধ বিষয়ক ধারাবাহিক রিপোর্ট করার নাম করে দুই/এক পর্ব রিপোর্ট প্রকাশও করেন। কিন্তু পরে কোন এক অজানা কারণে সেটার পূর্ণাঙ্গ রিপোর্ট আর প্রকাশ করা হয় না! এসব কিছুই আমাদের সবার কম বেশি জানা। জেনেও আমরা প্রায় সবাই অন্ধ।
সবার মাঝে যদি জাতীয়তাবোধ থাকত তবে আজকে আর তারা এই সুযোগ পেত না। সবাই যদি এক হতাম তাহলে এই সব অসাধু ব্যবসায়ীরা কোন সুযোগই পেত না অসাধু পন্থা অবলম্বন করার। কিন্তু আফসোস!
সম্প্রতি ঢাকা রিপোর্টারস ইউনিটিতে গ্রামীণ ফোনের স্পন্সরশীপে প্রায় ২৭জন সাংবাদিককে ভাল রিপোর্ট করার জন্য সম্মাননা দেওয়া হয়। আমার অন্তরের অন্তঃস্থল থেকে তাদের প্রতি রইলো শুভ কামনা।

