হিনমন্যতা ___________


 ইদানিং আমার কেন এটা মনে হয় তা বুঝতাছি না (!) মানুষজন কি সস্তা জনপ্রিয়তা লাভের জন্য এটা করছে (!) নাকি এটাই হালের ক্রেইজ? ফেসবুক সহ বেশিরভাগ সোশ্যাল মিডিয়া বা গণমাধ্যমে ইনিয়ে-বিনিয়ে বলা যে আমি গরিব ঘর থেকে অনেক কষ্ট করে উঠে এসেছি। গ্রামের প্যাক কাদা মাড়িয়ে আজকের এই পজিশনে বানিয়েছি (!) বাবা কৃষক, মা গৃহিনী। এক বেলা খেতে পাইতাম তো আরেক বেলা খাওয়া জুটত না (!) অনেক কষ্ট করে কুপি বা হ্যারিকেনের আলোতে পড়া লেখা করেছি (!) নিজেদের বাসায় টিভি ছিল না, অন্যের বাসায় গিয়ে টিভি দেখেছি (!) ভিসিআর ছিল না, তাই বাজারে বা সিনেমা হলে গিয়ে ফিল্ম দেখেছি (!) বেশিরভাগ সময় হেটে নয়তো সাইকেলে করে মাইলকে মাইল দূরে স্কুল বা কলেজে পড়তে গেছি (!)
আরে ভাই আপনার এই ঘটনা নতুন কিছু না। এই রকম ঘটনা এক জীবনে কম বেশি সবার সাথেই ঘটেছে (!) বাংলাদেশে একটা সময়ে যানবাহন, বিদ্যূৎ, গ্যাস, টেলিভিশন এমনকি ভিসিআর বা ভিসিপি অহরহ সবার বাসায় দেখা যেত না। কারণ, তা সহজলভ্য ছিল না। আস্তে আস্তে এই সকল জিনিষ সহজলভ্য হয়েছে বিধায় সবার ঘরে ঘরে আজ তা পৌছে গেছে। এখন তো আর এই সবও চোখে পড়ে না। সাধারণ মানুষের ঘরেও এলসিডি এবং ডিভিডি প্লেয়ার আছে। এটা হচ্ছে সময়ের সাথে প্রযুক্তির সহজলভ্যতা; তাই না ? এখন আমাদের সন্তান জন্ম গ্রহণ করেই দেখছে আইফোন, আইপড, আইপ্যাড, এক্স বক্স ইত্যাদির সাথে সাথে এখন পর্যন্ত বের হওয়া প্রযুক্তির সর্বশেষ মডেল। তাদেরকে আমরা আমাদের সময়কার গল্প বলব এইভাবে যে আমরা কিভাবে বড় হয়েছি নাকি এভাবে বলতে হবে যে তার সিম্প্যাথি দেখায় আমাদের প্রতি?
বাংলাদেশের ১৬ কোটি (ধরে নিলাম) জনগনের ১২ কোটি মানুষই থাকে গ্রামে এবং তাদের একটি বড় অংশই কোন না কোন ভাবে চাষা-বাদের সাথে জড়িত। সুতরাং এখানে লজ্জা পাওয়ার তো কিছু নাই (!) বরং গর্ব বোধ করতে হবে সৎ ভাবে মানুষ হওয়ার জন্য। বাংলাদেশের অর্থনীতি এত স্থিতিশীল না যে ১৬ কোটি জনগণই ধনী হবে। বাংলাদেশের ইতিহাসে মুষ্টিমেয় কিছু মানুষ (বংশগত ভাবে সম্পদশালী) ছাড়া যারাই সমাজে প্রতিষ্ঠিত হয়েছেন তাদের সবাইকে একটা জীবন অনেক কষ্টে পার করে আসতে হেয়েছে। তা সে সৎ পথেই হোক আর অসৎ পথেই হোক। কিছু মানুষ আছেন যারা বড় হবার পর তার অতীত জীবন ভুলে যান আবার কিছু মানুষ আছেন যারা কখনই তা ভুলেন না। এমন কি তারা তা তাদের বাকি জীবনে উদাহরণ হিসাবে সকলের মাঝে তুলে ধরেন। আর এই সকল মানুষই সবার মাঝে সব সময় উদাহরণ হয়ে বেচে থাকেন।
আরেকটা কথা এক ঢাকাই কিন্তু সমগ্র বাংলাদেশকে রিপ্রেজেন্ট করে না (!) বাংলাদেশের অন্যান্য বিভাগীয় শহরের অন্তর্ভুক্ত জেলা শহর নিয়েই বাংলাদেশ। তাই ঢাকা শহরকে দেখে কোন মতেই বিচার করাটা বুদ্ধিমানের কাজ হবে না যে বাংলাদেশের সব মানুষ মায়ের পেট থেকে বের হয়েই আধুনিক হয়ে গেছে (!)
ফুট নোট: আমি মনে হয় দিনে দিনে হিনমন্যতায় ভুগতাছি। তা নাহলে এগুলাই কেন আমার চোখে পড়বে ?!?

