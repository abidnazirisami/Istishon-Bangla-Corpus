ধর্ষণ রোধে সহায়ক হতে পারে অবাধ যৌনতা


মোহাম্মদ নিজেই তো নিশ্চিত করেছেন বেহেশতে হুরী, মদ আর হুরীদের সাথে অবাধে যৌন-মিলনে কথা। সেক্ষেত্রে কথিত সেই বেহেশতকে আমরা গণিকালয় বলতেই পারি।
মানুষের জীবনে যৌনতা একটি অপরিহার্য বিষয়। বোধ করি এটি অস্বীকার করার উপায় নেই। বয়ঃসন্ধিকাল থেকে শুরু করে যে কোনও বয়সের মানুষের জীবনধারণে কোনও না কোনও ভাবে জড়িয়ে থাকে যৌনতার বিষয়টি। বলা যায় প্রতিটি মানুষের জীবনে যৌনতা অন্যতম একটি চাহিদা। আর যা কিছু চাহিদা, তা যে কোনোভাবেই সরবরাহ হয়ে থাকে। সেটা হতে পারে বৈধ অথবা অবৈধ। তবে এ যৌন চাহিদা নিবারণে কেউ কেউ কখনো হয়ে উঠে হায়েনা। মানুষ থেকে পশুত্বে নেমে এসে বেছে নেয় ধর্ষণ পন্থা। যা কারো কাম্য নয়।
ধর্ষণ-প্রথা আমাদের দেশে বহুকাল থেকে বিদ্যমান। যা সামাজিক ব্যাধি। আর এই ব্যাধির শিকার, আমাদের শিশু, কিশোরী, তরুণী, যুবতি কিংবা বয়োবৃদ্ধ নারী! অথচ কোনোভাবে এ ব্যাধি রোধ করা সম্ভব হচ্ছে না। বরং সময়ের সাথে পাল্লা দিয়ে বাড়ছে এর ব্যাপকতা। 
স্কুল-কলেজ-মাদ্রাসা কিংবা অফিস থেকে বাসা, কোথায় ধর্ষণ সংঘটিত হচ্ছে না? রাস্তা-ঘাট-মাঠ-হাট-জোপ-জঙ্গল সর্বত্রই যেনও চলছে ধর্ষণের মহোৎসব! সরকারের পক্ষ হতে ধর্ষণ রোধে ব্যবস্থা যে নেয়া হচ্ছে না, তা কিন্তু নয়। তবে কার্যকরী পদক্ষেপ অপ্রতুল।
দেখা যায়, ধর্ষণ ঘটনায় কোনও কোনও ক্ষেত্রে অভিযুক্ত ব্যক্তি আটক হলেও রাষ্ট্র-যন্ত্র তার যথোপযুক্ত শাস্তি নিশ্চিত করতে পারছেন না। আবার অনেক ক্ষেত্রে অভিযুক্ত থেকে যাচ্ছে ধরা-ছোঁয়ার বাইরে। এ ক্ষেত্রে নিকৃষ্ট এ ঘটনায় অনেকেই নতুন করে উৎসাহিত হয়ে উঠে। মেতে উঠে ধর্ষণ, গণ-ধর্ষণে। কোনও কোনও সময় ধর্ষণ পরবর্তী হত্যাকাণ্ডও সংঘটিত হচ্ছে। যা বর্তমান সময়ে মহামারি! তবে কী এর থেকে পরিত্রাণের উপায় নেই? কোনোভাবেই কী ধর্ষণ রোধ সম্ভব নয়?
ধর্ষণ রোধে সহায়ক হতে পারে একমাত্র যৌনতা। তবে, ওই যৌনতাকে হতে হবে অবশ্যই অবাধ। আর এর জন্য দরকার আইনি স্বীকৃতি। আর আইনি স্বীকৃতির অবাধ ওই যৌনতার সুযোগ মিলবে যৌন-পেশার মাধ্যমে। সেজন্য প্রয়োজন গণিকালয়। যৌন-পেশার জন্য আইনি ছাড়পত্র দেওয়া হলে, এ দেশের বিভিন্ন প্রান্তে রোধ করা সম্ভব হতে পারে ধর্ষণ, গণ-ধর্ষণ।
আমার এ কথায় হয় তো অনেকেই নাক সিটকাতে শুরু করেছেন। ভাবছেন পাগলের প্রলাপ। এমনটা ভেবে এরই মধ্যে কেউ কেউ হয় তো গালাগালও দিতে শুরু করেছেন। কেউ হয় তো বলতে পারেন এসব খোড়াযুক্তি। কিন্তু গভীরভাবে যদি বিষয়টি একটিবার উপলব্ধি করেন, তাহলে এমনটি মনে হবে না। 
আমি উপরের দিকে আগেই বলেছি, যৌনতা প্রত্যেকটি মানুষের চাহিদার কেন্দ্রবিন্দু। প্রত্যেকটি জীবনের সাথেই অত্যন্ত নিবিড় সম্পর্ক যৌনতার। আর আমরা জানি যা কিছু চাহিদার, তা যে কোনও উপায়েই সরবরাহ হয়। সেটা হতে পারে বৈধ কিংবা অবৈধ। সেক্ষেত্রে ধর্ষণ অবৈধ। আর যদি গণিকালয়ে কোনও কামুক তার যৌন চাহিদা নিবারণ করেন তা হবে বৈধ। কিন্তু অবাধে গণিকালয়ে যাতায়াত সুযোগ কী আছে? কিংবা আমাদের দেশে গণিকালয়ই বা ক’টা রয়েছে? 
জানামতে জামালপুর, দৌলতদিয়া, ঢাকার ইংলিশ রোড এবং নারায়ণগঞ্জের টানবাজারে ছিলও গণিকালয়। এর মধ্যে ইংলিশ রোড আর টানবাজারেই ছিলও তিনটি। তবে এ তিনটি গণিকালয় ১৯৯৮-৯৯ সালে তৎকালীন সরকার উচ্ছেদ করেন। সমাজ থেকে কলঙ্ক দূর করার জন্য লেবচুষমার্কা যুক্তি দেখিয়ে। যার জন্য সরকার কাছে টেনে নেন ধর্মীয় মৌলবাদীদের। এটাকে অনেকটা ভোটের রাজনীতিই বলা যায়। 
এছাড়া সেই তিনটি গণিকালয় উচ্ছেদ ছিলও অনেকটাই রাজনৈতিক, সেসময় এমন প্রশ্নও উঠেছিলো। তবে এ-ও সত্য, ওই তিনটি গণিকালয় উচ্ছেদের ফলে সেসময়কার সরকার বাহবাও কুড়িয়েছিলেন। কিন্তু প্রশ্ন হচ্ছে, ওই গণিকালয় উচ্ছেদের ফলে সমাজ থেকে পতিতাবৃত্তি কি নির্মূল করা সম্ভব হয়েছে? এখন কি কোথাও পতিতাবৃত্তি হচ্ছে না? হচ্ছে। বরং পতিতাবৃত্তি এখন পাড়া-মহল্লা, আবাসিক হোটেল এবং ভ্রাম্যমাণ পদ্ধতিতে রূপ নিয়েছে।
অপ্রিয় হলেও এটাই সত্যি যে, রাজধানী ঢাকার আবাসিক হোটেলগুলোর প্রায় সব ক’টিতেই চলে পতিতাবৃত্তি। আবার ধরুন, আপনি যে বাড়িটির তিনতলায় থাকছেন পরিবার পরিজন নিয়ে, ঠিক একই বাড়ির চার কি পাঁচতলায় চলছে দেহ ব্যবসা। আবার রাস্তা বা পার্কে মধ্যরাতে ভ্রাম্যমানভাবেও চলে পতিতাবৃত্তি! 
অথচ যখন ইংলিশ রোড আর টানবাজার ছিলও তখন কিন্তু এমনটি ছিলও না। তখন এ পেশা নির্দিষ্ট একটি স্থানে সীমাবদ্ধ ছিলও। আর এখন আপনার-আমার আশপাশেই! তাই প্রশ্ন হচ্ছে, এতে করে কি সমাজ কলঙ্কিত হচ্ছে না? অথচ সমাজের দোহায় দেখিয়ে সেসময় পতিতা-পল্লী তিনটি উচ্ছেদ করা হয়েছিলো! 
আমরা যদি একটু ভালোভাবে খেয়াল করি তাহলে দেখতে পাবো, পতিতা-পল্লী থাকাকালীন এদেশে ধর্ষণ ঘটনার এতোটা প্রভাব ছিলও না। প্রয়োজনে বহুগামি পুরুষ তার যৌন-কাম বাসনা চরিতার্থ করার জন্যে গণিকালয় বেছে নিতো। কিন্তু এখন সে সুযোগ না থাকার ফলে কামুক পুরুষ বেছে নিচ্ছে ধর্ষণ পন্থা! 
এখন কেউ কেউ বলতে পারেন, আবাসিক হোটেল ও কিছু কিছু বাসা-বাড়িতে পতিতাবৃত্তির প্রচলন থাকার পরও কেনো ধর্ষণ সংঘটিত হচ্ছে? এগুলো কী যথেষ্ট নয়? তারা যুক্তি তুলে আরও বলতে পারেন, ধর্ষণ রোধে গণিকালয় বা অবাধ যৌনতা চালু হলেই এ সমস্যার সমাধান হবে না। তাছাড়া ধর্মীয় দৃষ্টি কোন থেকে গণিকালয় নিষিদ্ধ। এসব বেদাতি কায়কারবার!
এক্ষেত্রে প্রথমে যেটি বলব তা হলও, আবাসিক হোটেল বা বাসা-বাড়িতে পতিতাবৃত্তির প্রচলন থাকলেও তা বৈধ নয়। যার ফলে রিস্ক থেকে যায়। ফলে এখানে কামুকের দল অবাধে যাতায়াত করতে পারে না, পুলিশী ঝামেলাসহ স্থানীয় আতি-পাতি মাস্তানদের ভয়ে। তাছাড়া এসব স্থানে যৌন চাহিদা নিবারণের জন্য যে পরিমাণের অর্থের প্রয়োজন, তা জোগান দেয়াও সম্ভব হয়ে উঠে না অনেকের ক্ষেত্রে। ফলে একটা শ্রেণী মুখ-বুজে যৌনতাকে সংযম করতে পারলেও অপর শ্রেণী কিন্তু ধর্ষণের মতো নিকৃষ্ট-পন্থার চিন্তা করতে থাকে। যার ফলে এই শ্রেণীটা একসময় ধর্ষণ সংঘটিত করে।
এছাড়া যারা ধর্মের দোহায় দিয়ে থাকেন বহুগামিতা বা গণিকালয়ের ক্ষেত্রে। তাদের কী জানা নেই, বহুগামিতা একদিকে ধর্ম নিষিদ্ধ করলেও অপরদিকে বহুগামিতার প্রলোভন দেখিয়েই ধার্মিকদের প্রলুব্ধ করছে খোদ ধর্মগ্রন্থই? এক্ষেত্রে ইসলাম ধর্ম এবং এই ধর্মের কথিত বেহেশতই সবচেয়ে বড় উদাহরণ হতে পারে।
আমরা জানি যে পুরুষ জান্নাতি হবে, জান্নাতিদের প্রত্যেক পুরুষকে অন্তত ৭২ টি করে হুরী দেওয়া হবে অনন্তকাল যৌনসম্ভোগের জন্য। সেখানে সেই জান্নাতি অবাধে যৌন-মিলনে লিপ্ত হতে পারবে হুরীদের সাথে। যা বহুগামিতা। আর সেখানে যেহেতু হুরীদের অবস্থানের কথা ধর্মীয়গ্রন্থে স্পষ্ট উল্লেখ আছে এবং হুরীদের সাথে যৌন-মিলনের ব্যাপারটাও স্পষ্ট। সেক্ষেত্রে বেহেশতকেও তো গণিকালয় বলা যেতেই পারে। কেনও না, ধার্মিকদেরে আল্লার বরাত দিয়ে মোহাম্মদ নিজেই তো নিশ্চিত করেছেন বেহেশতে হুরী, মদ আর হুরীদের সাথে অবাধে যৌন-মিলনে কথা। সেক্ষেত্রে কথিত সেই বেহেশতকে আমরা গণিকালয় বলতেই পারি। নাকি পারি না?
এখন প্রশ্ন হচ্ছে, গণিকালয়ের মতো ধার্মিকদের কথিত বেহেশত যদি একই চিত্র, একই আকার বহন করে, তাহলে এনিয়ে তাদের আপত্তি নেই কেনও? সেখানে যদি বহুগামিতা স্বীকৃত একটা পন্থা হতে পারে এখানে কেনও নয়? সেখানে গণিকালয়ের ব্যবস্থা যদি থাকতে পারে, এখানে কেনও পারে না? সেখানে এই পন্থা বেদাত না হলে এখানে কেনও বেদাত হবে? ধার্মিকদের যুক্তি-বুদ্ধি এমন আচরণ কি অনেকটা, ‘কৃষ্ণ করলেই লীলা খেলা, আমরা করলেই দোষ’(!) প্রবাদের মতো হলও না?
সর্বোপরি কথা হলও, তথাকথিত ধর্মীয় দৃষ্টি কোন থেকে নয়। সমাজ এবং আগামীর ভবিষ্যতের কথা বিবেচনায় রেখে। এবং সমাজ থেকে ধর্ষণের মতো নিকৃষ্ট ব্যাধি দূর করতে হলে অবাধে যৌনতার স্বীকৃতি দেয়াটা আবশ্যক। সেজন্য পুনরায় বন্ধ করে দেয়া গণিকালয়গুলো চালু করে দেয়া হোক। আর তা সম্ভব না হলে অন্য কোনও পন্থায় অবাধ যৌনতাকে দেয়া হোক আইনি স্বীকৃতি, যা যৌন-পেশাকে বুঝায়। তা সম্ভব হলে একমাত্র ধর্ষণ ঘটনা রোধে এই অবাধ যৌনতাই সহায়ক হতে পারে।

