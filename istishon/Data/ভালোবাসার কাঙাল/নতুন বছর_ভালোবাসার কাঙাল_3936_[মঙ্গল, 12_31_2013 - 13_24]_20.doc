নতুন বছর


নতুন বছর নতুন মানুষের জন্য,
পুরাতন মানিক-রতন হবে নগণ্য।
ব্যর্থতার দুয়ার করব বন্ধ,
নিন্দুকের দুচোখ করব অন্ধ।
ফেলে দেব ফেলে আসা দিন,
নতুন বছর করব পুরো রঙিন।
পেছনে রেখে পুরনো হতাশা,
খুঁজব আবার নতুন ভালোবাসা।
অনাগতকে জানাব সাদরে স্বাগত,
অনৈতিকতা, অসততাকে করব পরাজিত।
লক্ষ প্রাণে ছড়িয়ে দেব আশার বাণী,
সফলতার দ্বার খুলব নিশ্চিত জানি।
ঘৃণার পাহাড় ডিঙিয়ে যাব ওপারে,
ক্রোধ-দ্বেষ সব রেখে দেব এপারে।
নব আনন্দে জাগব মনে প্রাণে,
আলোকিত ভবিষ্যত আসছে সামনে।
জরাজীর্ণতা, সংকীর্ণতা ভুলে যাব,
দিন বদলের চেতনায় উজ্জীবিত হব।
কুসংস্কার, যত অন্ধকার হবে দূর,
শান্তি-শিক্ষা-সম্প্রীতি থাকবে ভরপুর।
মাথা হবে উঁচু, হব না নত।
মন হবে পবিত্র, রবে না কলঙ্কিত।
বিশ্বাস হবে সুগঠিত; প্রেমের সন্ধানে,
আগুন ঝরবে কণ্ঠে শত অকল্যাণে।
ঐক্যবদ্ধ হব সবে নতুন ক্যালেণ্ডারে,
হব অনুকরণীয় বিশ্বের দরবারে।
যা হবার তা তো হয়েই গেছে
তা ভেবে কান্না হবে মিছে।
যা হয়নি তাই এবার হবে
উন্নয়নের পথে হাঁটব একযোগে।
নতুন দিবসে সব শুভ হোক,
আনন্দে মেতে উঠুক ভ্যূলোক।
অশুভ অপশক্তি দূরে সরে যাক,
মনুষ্যত্ব তার প্রকৃত মাত্রা পাক।
সবার জন্য রইল আন্তরিক শুভকামনা,
পূর্ণ হোক নতুন বছরে সবার মনোবাসনা।

