তুমি নেই বলে


 তুমি নেই বলে চাঁদটা আজ বড়ই হাস্যকর,
তুমি নেই বলে ফাঁকা এই হৃদয়ের করিডোর।
তুমি নেই বলে স্বপ্নেরা আর দেয় না যে হাতছানি,
তুমি নেই বলে শুকিয়ে গেছে বহতা নদীর পানি।
তুমি নেই বলে শূন্য মনের বাগান,
তুমি নেই বলে আর করছি না সূর্যস্নান।
তুমি নেই বলে রাতগুলো দিশেহারা,
তুমি নেই বলে ভাবনারা ছন্নছাড়া।
তুমি নেই বলে লিখছি না আর ছড়া,
তুমি নেই বলে রবীন্দ্রনাথ হচ্ছে না তো পড়া।
তুমি নেই বলে তন্দ্রা ছোঁয় না আমায়,
তুমি নেই বলে তোমার কথাই সারাদিন শুধু ভাবায়।
তুমি নেই বলে ফুরিয়ে যাচ্ছে কথা,
তুমি নেই বলে মনের উঠোনে আজব নীরবতা।
তুমি নেই বলে হাসিগুলো আজ মুখ লুকিয়ে কাঁদে,
তুমি নেই বলে যাচ্ছি না আর ছাদে।
তুমি নেই বলে জীবনটা আজ থেমে,
তুমি নেই বলে আমিও যাচ্ছি ঘেমে।
তুমি নেই বলে ডায়েরীটা আজ ফাঁকা,
তুমি নেই বলে রঙতুলি দিয়ে হচ্ছে না আর আঁকা।
তুমি নেই বলে ইচ্ছেগুলো যাচ্ছে যে হারিয়ে,
তুমি নেই বলে দুঃখগুলো যাচ্ছে সুখগুলো ছাড়িয়ে।
তুমি নেই বলে আকাশটা আজ বড়োই কালো,
তুমি নেই বলে ভেবো না বাসছি না তোমায় ভালো।

