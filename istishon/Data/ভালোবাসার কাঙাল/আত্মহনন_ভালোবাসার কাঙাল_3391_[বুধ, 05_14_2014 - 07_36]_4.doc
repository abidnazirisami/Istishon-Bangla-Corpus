আত্মহনন


 শান্ত নদীর জল,
রাতের আকাশে ধ্রুবতারা,
এত পবিত্রতার মাঝেও
বিষণ্নতায় আকুল।
কল্পরাজ্যের যান্ত্রিক গোলাযোগ
ফিরে আসি নির্মমতায়।
চিরচেনা ল্যাম্পপোস্টের ধারে
উদাসী চন্দ্রপানে দুই চোখ।
আকাশটা আজ সব শুনেছে
অনুভবে প্রবল ঝড়োহাওয়া।
রাতের নীরবতায় একাকীত্বের বিষাদ,
দু:স্বপ্নেরা ডানা মেলেছে।
ভেসে আসা স্মৃতির আবরণ
মন ভরে যায় সহসাই।
আজব সুখে অযথাই হাসি
মুগ্ধতায় ভরি প্রকৃতির অনুরণন।
মুঠোবদ্ধ হাত হালকা করি,
চিরকুটটি হারিয়ে যায় ডাস্টবিনে।
ঝাপসা লাগে চারপাশ
রেলিং শক্ত করে চেপে ধরি।
সাঁতরানো জীবনে হয়নি সুযোগ,
জলে হইনি জলাঞ্জলি।
নিউটনের অভিকর্ষের প্রমাণ পাই।
বসুধা আমায় করে ত্যাগ।
নদীর জলে আছড়ে পড়ি,
বাঁধভাঙা দু:খের সাগর নিয়ে।
ধীরে ধীরে আঁধারে ডুবি,
টাইটানিকটা স্মরণ করি।
তলিয়ে যাচ্ছি জলের অতলে,
হারিয়ে যাচ্ছি ইতিহাস থেকে।
প্রণয় অনলে পুড়তে থাকি
প্রেমের মরা ডোবে না তো জলে।

