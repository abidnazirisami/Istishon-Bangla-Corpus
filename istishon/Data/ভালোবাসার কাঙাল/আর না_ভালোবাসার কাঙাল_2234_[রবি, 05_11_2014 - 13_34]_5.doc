আর না


 আমি আর কাঁদব না।
ব্যথার আগুন নিয়ে
আর ফিরে আসব না।
হয়তো জীবন পেরিয়ে যাবে
তবু আর ভালোবাসব না।
আর কোন প্রেমের ব্যর্থতা
এই মনেতে রাখব না।
স্মৃতির পাতা আর হাতড়াব না।
অন্ধকারে আর পড়ে থাকব না।
তাহাজ্জুদের ওয়াক্ত হলে
তোমায় নিয়ে ভাববো না।
হয়তো কাব্য ফুরিয়ে যাবে
তবু গদ্য আর খুঁজব না।
প্রেমের পথে আর পা বাড়াবো না।
চাঁদকে তোমার গদ্য আর শোনাব না।
কফিশপের কোণার টেবিলে
মিথ্যে প্রহর গুণব না।
হয়তো মন গুটিয়ে যাবে
তবু আর প্রচেষ্টা চালাব না।
পুরাতন স্বপ্ন আর দেখব না।
খেলাচ্ছলে খাতার পাতায়
তোমার নামটি লিখব না।
তোমার জন্য আর কোন
রাতকে ভোর করব না।
হয়তো ভালোবাসা ফুরিয়ে যাবে
তবু আর পিছু ফিরব না।
মিসড কলে আর কখনো
তোমার নামটি খুঁজব না।
রাস্তার মোড়ে তোমায় দেখে
আর থমকে দাঁড়াব না।
হয়তো সময় থেমে যাবে
কিন্তু আমি আর না;
আর না...

