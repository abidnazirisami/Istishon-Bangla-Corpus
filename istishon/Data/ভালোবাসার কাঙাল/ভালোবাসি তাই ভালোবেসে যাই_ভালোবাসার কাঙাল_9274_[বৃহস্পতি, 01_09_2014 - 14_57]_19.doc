ভালোবাসি তাই ভালোবেসে যাই


 আমি স্বপ্ন দেখি না আর,
অনিদ্রিত রজনী করি যাপন।
অলীক নেশায় মাতি না আর,
ঘটাইনা সুখের ব্যাপন।
আমি আকাশ দেখি না আর,
জোছনা মাখি না গায়।
বেলাভূমির তীড়ে বেড়াই না আর,
গোধূলী মাখি না পায়।
আমি গান গাই না আর,
বেসুরো গলার কণ্ঠস্বর।
আনন্দ বিলাই না আর,
দুঃখ করে ভর।
আমি আড্ডা দেই না আর,
চায়ের কাপে তুলি না ঝড়।
আমি মঞ্চ মাতাই না আর,
পড়ে থাকি নীরবতার চাদর।
আমি কবিতা লিখি না আর,
মেলাই না কোন ছন্দ।
ইচ্ছের স্রোতে ভাসি না আর,
মনের সাথে লাগে দ্বন্দ্ব।
আমি শিশির ছুঁই না আর,
মন ভিজে যায় সহসাই।
আমি রোদ মাখি না আর,
ভালো লাগে বরষাই।
আমি সুখে মাতি না আর,
কষ্ট পেতে ভালো লাগে।
আমি বিশ্বাস করি না আর,
অবিশ্বাস করি আগে।
আমি পারছি না চলতে আর,
মরচে পড়েছে আমার চাকায়।
পথ পাচ্ছি না খুঁজে আর,
হারিয়ে গেছে লক্ষটাই।
তবুও আমি মানুষ,
জীবন আমার একটাই।
তাই বলে বেড়াই
একটি কথাই
ভালোবাসি তাই,
ভালোবেসে যাই।

