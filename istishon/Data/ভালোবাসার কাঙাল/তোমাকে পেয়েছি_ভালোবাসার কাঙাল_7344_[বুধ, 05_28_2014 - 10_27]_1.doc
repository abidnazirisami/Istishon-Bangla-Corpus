তোমাকে পেয়েছি


 তোমাকে পেয়েছি স্বপ্নমাখা ভোরে,
তোমাকে পেয়েছি রোদজ্বলা দুপুরে,
তোমাকে পেয়েছি স্নিগ্ধ বিকেলবেলায়,
তোমাকে পেয়েছি গোধূলীর নরম আলোয়,
তোমাকে পেয়েছি সূর্যের আলোতে,
তোমাকে পেয়েছি চাঁদের জোছনাতে,
তোমাকে পেয়েছি প্রকৃতির নীরবতায়,
তোমাকে পেয়েছি বিষণ্ন তরুলতায়,
তোমাকে পেয়েছি চাওয়া-পাওয়ার খেলায়,
তোমাকে পেয়েছি অজানা তৃপ্তির আকাঙ্ক্ষায়,
তোমাকে পেয়েছি তারাদের মাঝে,
তোমাকে পেয়েছি সাদা মেঘের ভাঁজে,
তোমাকে পেয়েছি সুরের স্পন্দনে,
তোমাকে পেয়েছি হৃদয়ের বন্ধনে,
তোমাকে পেয়েছি আমার কবিত্বে,
তোমাকে পেয়েছি নিজের অজান্তে,
তোমাকে পেয়েছি নিভৃতে গোপনে,
তোমাকে পেয়েছি শয়নে স্বপনে,
তোমাকে পেয়েছি মনের অগোচরে,
তোমাকে পেয়েছি সৌভাগ্যের বরে,
তোমাকে পেয়েছি শ্রমের ঘামে,
তোমাকে পেয়েছি গতিময় কামে,
তোমাকে পেয়েছি এই জীবনে,
তোমাকে পেয়েছি প্রেমের সমীরণে,
তোমাকে পেয়ে এ মন
চায়না কিছুই আর।
তুমি কাছে নেই তবুও জানি
তুমি শুধু আমার।
তোমাকে পেয়েছি ভাগ্যবান আমি,
তোমাকে পেয়েছি হে অন্তর্যামী।

