ছুটি


 মনটাকে আজ দিলাম ছুটি
আয় না একটু ঘুরে,
ইচ্ছেটাকে সঙ্গী করে
দূরে বহুদূরে,
ব্যস্ত শহর ছেড়ে
কাজটাকে আজ
ঝেটিয়ে বিদায় করে,
চল হেঁটে চল
বেলাভূমির তীর ধরে,
মাটির কোন ঘরে,
থাক না মন তুই
এসির হাওয়া ছেড়ে,
মাটির কোলে ঘুমিয়ে পড়ে,
চাঁদটাকে নে পেড়ে,
বকবে না কেউ আজ এখানে।
শুধুই মাথা নেড়ে
গান গেয়ে যা ইচ্ছেমতো সুরে,
যা হারিয়ে
দূরে বহুদূরে।
শহরটাকে আড়াল করে,
ধূলোর আঙ্গিনা ছেড়ে,
পাখির কোন নীড়ে,
মনটা বেধে নে রে।
হাজার চাপের ভীড়ে,
আপন করে নে আকাশটা রে।
শহুরে খোলস ঝেড়ে,
সময়ের কাছে না হেরে,
সবুজে গা ভাসিয়ে দে রে।
মনের মতো মনের মানুষ হয়ে
যান্ত্রিকতাকে দে মেরে।
মনটাকে আজ দিলাম ছুটি,
ইচ্ছেমতো উড়ে বেড়া
যেথা তোর খুশি।

