যে কারণে বলছি যে, রামপাল কয়লাবিদ্যুৎ প্রকল্প সুন্দরবন ধ্বংসকারী ……



সুন্দরবনের রামপালে কয়লাভিত্তিক বিদ্যুৎকেন্দ্র স্থাপনে সুন্দরবনের উপর কি আদৌ কোন ক্ষতিকর প্রভাব পড়বে কিনা এ নিয়ে অনেকেই সন্দেহ পোষণ করছেন। দয়া করে ধৈর্য্য ধরে পুরোটা পড়ুন, আশা করি ব্যাপারটা ক্লিয়ার হবে। জানি অনেক বেশি তাত্ত্বিক কথা, তবুও একটু ধৈর্য্য ধরে পড়তে অনুরোধ জানাচ্ছি।এই সুন্দরবন নিজেকে উজাড় করে দিয়ে ঠেকেয়িছিলো সিডর আর আইলার মত ঝড়কে ,রক্ষা করেছিল সেদিন লাখ লাখ উপকূলবাসীদের আর সব কিছু ভুলে গিয়ে অর্থ আর নিজেদের ভোগবিলাসের পাহাড় গড়ে তুলতে আমরা ধ্বংস করতে চলেছি আমাদের দেশের এই সুন্দরবনকে।
কয়লা ভিত্তিক বিদ্যুৎ কেন্দ্র মারাত্মক
পরিবেশ দূষণ ঘটায় বলে সাধারণত বিশ্বের
বিভিন্ন দেশে সংরক্ষিত বনভূমি ও বসতির ১৫
থেকে ২০ কিমি এর মধ্যে কয়লা বিদ্যুৎ কেন্দ্র
নির্মাণের অনুমোদন দেয়া হয়না। ইআইএ
রিপোর্ট অনুসারে প্রস্তাবিত ১৩২০ মেগাওয়াট
রামপাল কয়লা বিদ্যুৎ প্রকল্পটি সুন্দর বন
থেকে মাত্র ১৪ কিমি দূরে যা সরকার
নির্ধারিত সুন্দরবনের চারপাশের ১০
কিমি এনভাইরনমেন্টালি ক্রিটিক্যাল
এরিয়া(ইসিএ) থেকে ৪ কিমি বাইরে বলে নিরাপদ
হিসেবে দাবী করা হয়েছে। অথচ যে ভারতীয়
এনটিপিসি বাংলাদেশে সুন্দরবনের পাশে এই
বিদ্যুৎ কেন্দ্রটি নির্মাণ করতে যাচ্ছে সেই
ভারতেরই ওয়াইল্ড লাইফ প্রটেকশান অ্যাক্ট
১৯৭২ অনুযায়ী, বিদ্যুৎ কেন্দ্রের ১৫ কিমি ব্যাসার্ধের মধ্যে কোন বাঘ/হাতি সংরক্ষণ অঞ্চল, জীব বৈচিত্রের জন্য গুরুত্বপূর্ণ বনাঞ্চল, জাতীয় উদ্যান,
বন্যপ্রাণীর অভয়ারণ্য কিংবা অন্যকোন
সংরক্ষিত বনাঞ্চল থাকা চলবে না। অর্থাৎ
ভারতীয় কোম্পানি এনটিপিসিকে বাংলাদেশে সুন্দরবনের যত কাছে পরিবেশ ধ্বংস কারী কয়লা বিদ্যুৎ
কেন্দ্র নির্মাণ করতে দেয়া হচ্ছে, তার নিজ দেশ
ভারতে হলে সেটা করতে পারতো না! আবার
সুন্দরবন থেকে দূরত্ব আসলেই ১৪
কিমি কিনা সেটা নিয়েও বিতর্ক আছে, অনেকেই
বলছেন সুন্দরবন থেকে আসলে দূরত্ব ৯ কিমি।
খোদ ইআইএ রিপোর্টের এক জায়গায়
বলা হয়েছে প্রকল্পের স্থানটি একসময়
একেবারে সুন্দরবনেরই অংশ ছিল, সেটলার
বা বসতি স্থাপনকারীরা বন
কেটে আবাসভূমি তৈরী করেছে:
“The area is about 14 km northeastwards
from the Nalian Range of Sundarbans.
Once it was a part of Sundarbans but had
been evacuated by the settlers.”(ইআইএ,
পৃষ্ঠা ২০৮)
ফলে দূরত্ব যাই হোক গোটা এলাকাটি সুন্দরবনের
বাস্তুসংস্থানের সাথে ঘনিষ্ট ভাবে সম্পর্কিত,
ফলে এরকম একটি স্পর্শকাতর স্থানে ১৩২০
মেগাওয়াটের বিশাল আকারের কয়লা বিদ্যুৎ
কেন্দ্র নির্মাণের ফলাফল কি হবে তা যাচাই
করে তারপর সিদ্ধান্ত নেয়া ভীষণ জরুরী।
পরিবেশগত প্রভাবকে মোটা দাগে বিদ্যুৎ কেন্দ্র
নির্মাণ পর্যায়ে প্রভাব, বিদ্যুৎ
কেন্দ্রটি অপারেশনে থাকার সময়কার প্রভাব ও
বিদ্যুৎ কেন্দ্র এর জন্য কয়লা পরিবহনের
প্রভাব এই তিন ভাগে ভাগ করে বিশ্লেষণ
করা হয়েছে।
বিদ্যুৎ কেন্দ্র নির্মাণ পর্যায়ে কৃষি ওপরিবেশের উপর প্রভাব:-
কয়লা বিদ্যুৎ কেন্দ্রটিতে ৬৬০ মেগাওয়াটের দুইটি বিদ্যুৎ উৎপাদন ইউনিট থাকবে। প্রথম ইউনিটটি নির্মাণের জন্য ৪৮ মাস বা চারবছর এবং দ্বিতীয় ইউনিটটি শেষ হতে আরো ৬মাস বাড়তি অর্থাৎ মোট সাড়ে ৪ বছর সময়লাগবে। এই সাড়ে চার বছর সময়জুড়ে গোটা এলাকার পরিবেশ, কৃষি, মৎস ওপানি সম্পদের উপর নিম্ন লিখিত প্রভাব সমূহপড়বে:
১) রামপালে ১৩২০ মেগাওয়াট বিদ্যুৎ কেন্দ্রের জন্য ১৮৩৪ একর কৃষি, মৎস চাষ ও আবাসিকএলাকার জমি অধিগ্রহণ করা হয়েছে যদিও ভারতে একই আকারের একটি প্রকল্পের জন্যজমি অধিগ্রহণ করা হয়েছে ৭৯২ একর যার বেশির ভাগটাই এক ফসলি কিংবা অনুর্বর পতিতজমি।(রায়গড় ইআইএ, এক্সিকিউটিভ সামারি,পৃষ্ঠা ১)।
রামপাল বিদ্যুৎ কেন্দ্রের ইআইএ রিপোর্ট অনুসারে প্রস্তাবিত প্রকল্প এলাকার(১৮৩৪ একর) ৯৫ শতাংশই কৃষি জমি ও চারপাশের ১০ কিমি ব্যাসার্ধের এলাকার(স্টাডি এলাকা) ৭৫ শতাংশকৃষি জমি যেখানে নিম্নোক্তহারে চিংড়ি অথবা ধান সহ অন্যান্য ফসল উৎপাদন করা হয় (পৃষ্ঠা ১৩৫, ১৯৪, ১৯৭, ১৯৮,২০৪) :
ক) বিদ্যুৎ কেন্দ্রের ১০ ব্যাসার্ধের মধ্যে বছরে ৬২,৩৫৩ টন এবং প্রকল্প এলাকায়১২৮৫ টন ধান উৎপাদিত হয়;
খ) ধান ছাড়াও বিদ্যুৎ কেন্দ্রের ১০ ব্যাসার্ধের মধ্যে বছরে ১,৪০,৪৬১ টন অন্যান্য শস্যউৎপাদিত হয়;
গ) প্রতি বাড়িতে গড়ে ৩/৪টি গরু,২/৩টি মহিষ, ৪টি ছাগল, ১টি ভেড়া,৫টি হাস, ৬/৭টি করে মুরগী পালন করা হয়;
ঘ) ম্যানগ্রোভ বনের সাথে এলাকার নদী ও খালের সংযোগ থাকায় এলাকাটি স্বাদু ও লোনা পানির মাছের সমৃদ্ধ ভান্ডার। জালের মতো ছড়িয়ে থাকা খাল ও নদীর নেটওয়ার্ক জীববৈচিত্র ও ভারসাম্য রক্ষা করে। বিদ্যুৎকেন্দ্রের ১০ কিমি ব্যাসার্ধের মধ্যে বছরে ৫২১৮.৬৬ মেট্রিক টন এবং প্রকল্পএলাকায় (১৮৩৪ একর) ৫৬৯.৪১ মেট্রিক টনমাছ উৎপাদিত হয়।ইআইএ রিপোর্টে বিদ্যুৎ কেন্দ্র নির্মাণেরজন্য প্রকল্প এলাকায় (১৮৩৪ একর) ধান, মাছ,গৃহপালিত পশুপাখি ইত্যাদির উৎপাদন ধ্বংস হবে স্বীকার করে আশাবাদ প্রকাশ করা হয়েছে,সঠিক পরিবেশ ব্যবস্থাপনা অনুসরণ করা হলে এর বাইরের ১০ কিমি এলাকারমধ্যে কোন ক্ষতিকর প্রভাব পড়বে না(!)। যদিও বিভিন্ন ধরণের নির্মাণ কাজ, ড্রেজিং,বিভিন্ন ধরণের রাসায়নিক ও তৈল নি:সরণ ইত্যাদির ফলে পশুর ও মাইদারা নদী, সংযোগখাল, জোয়ার-ভাটার প্লাবণভূমি ইত্যাদি এলাকার মৎস আবাস, মৎস চলাচলও বৈচিত্র ক্ষতিগ্রস্থ হতে পারে বলে আশংকাওপ্রকাশ করা হয়েছে।(পৃষ্ঠা ২৬৬, ২৬৭)
২) বিদ্যুৎ কেন্দ্র নির্মাণের মালামাল ওযন্ত্রপাতি সুন্দরবনের ভেতর দিয়ে নদী পথে পরিবহন করা হবে। এর ফলে বাড়তি নৌযান চলাচল, তেল নি:সরণ,শব্দদূষণ, আলো, বর্জ্য নি:সরণ ইত্যাদি পরিবেশ আইন অনুসারে নিয়ন্ত্রণ না করা গেলে সুন্দরবনের ইকো সিস্টেম বিশেষকরে রয়েল বেঙ্গল টাইগার, হরিণ, ডলফিন,ম্যানগ্রোভ বন ইত্যাদির উপর ক্ষতিকর প্রভাবফেলবে বলে ইআইএ রিপোর্টে আশংকা করা হয়েছে।(পৃষ্ঠা ২৬৮)
৩) প্রকল্পের জন্য ব্যবহৃত যন্ত্রপাতি,যানবাহন, জেনারেটর, বার্জ ইত্যাদি থেকে তেল পুড়িয়ে ক্ষতিকর কার্বন ডাই অক্সাইড ও নাইট্রোজেন ডাই অক্সাইড নির্গত হবে। এইকার্বন ও নাইট্রোজের পরিমাণ কি হবে ও ক্ষতিকর প্রভাবই বা ৪/৫ বছরের নির্মাণপর্যায়ে কিরুপ হবে তার কোন পর্যালোচনা ইআইএ রিপোর্টে করা হয় নি।
৪) নির্মাণ কাজের যন্ত্রপাতি ও যানবাহন ব্যবহারের ফলে শব্দ দূষণ হবে। এক্ষেত্রেও নির্মাণ পর্যায়ে শব্দ দূষণের মাত্রা এবং সুন্দরবন ও প্রকল্পের চারপাশের পরিবেশের উপর কি প্রভাব পড়বে তা যাচাইকরা হয় নি ইআইএ রিপোর্টে।
৫) নির্মাণ পর্যায়ে বিভিন্ন ধরণের কঠিনবর্জ্য তৈরী হবে যা সঠিক পরিবেশ ব্যবস্থাপনার মাধ্যমে নিয়ন্ত্রণ করা না হলে পরিবেশ এর উপর ক্ষতিকর প্রভাবফেলবে বলে আশংকা করা হয়েছে;
৬) নির্মাণ স্থলের নিকটবর্তি নদী-খালেরপানিতে নির্মাণ যন্ত্রপাতি ও যানবাহনের তেল নি:সরিত হয়ে পানি দূষণ ঘটাতে পারে।
৭) ড্রেজিং এর ফলে নদীর পানি ঘোলা হবে।ড্রেজিং সঠিক ভাবে নিয়ন্ত্রণ করা না হলে তেলগ্রীজ ইত্যাদি নি:সৃত হয়ে নদীর পানিরদূষিত হবে।
৮) পশুর নদীর তীরে যে ম্যানগ্রোভ বনের সারি আছে তা নির্মাণ পর্যায়ে জেটি নির্মানসহ বিভিন্ন কারণে কাটা পড়বে। নদী তীরের ঝোপঝাড় কেটে ফেলার কারণে ঝোপঝারের বিভিন্ন পাখি বিশেষ করে সারস ও বকজাতীয় পাখির বসতি নষ্ট হবে।(সূত্র: রামপাল ইআইএ, Impacts: pre-construction and construction stages ,পৃষ্ঠা ২৬৩-২৬৮)
বিদ্যুৎ কেন্দ্র অপারেশনে থাকার সময়কারপ্রভাব:-
রামপাল কয়লা বিদ্যুৎ কেন্দ্রের ইআইএ রিপোর্টে পরিচালন পর্যায় কে ২৫ বছরধরা হয়েছে। এই ২৫ বছর ধরে কয়লা বিদ্যুৎকেন্দ্রটি সুন্দরবনের পরিবেশের উপরনিম্নলিখিত প্রভাব ফেলবে:
১) ক্ষতিকর সালফার ও নাইট্রোজেন গ্যাস: ইআইএ রিপোর্ট অনুসারে ১৩২০ মেগাওয়াট বিদ্যুৎ কেন্দ্র থেকে প্রতিদিন প্রায় ১৪২ টনবিষাক্ত সালফার ডাই অক্সাইড(SO2) ও ৮৫ টন বিষাক্ত নাইট্রোজেন ডাই অক্সাইড(NO2) নির্গত হবে। ফলে স্বাভাবিক ভাবেই এই বিপুল পরিমাণ বিষাক্ত গ্যাস সুন্দরবনের বাতাসে SO2 ও NO2 এর ঘনত্ব বর্তমান ঘনত্বের তুলনায় কয়েকগুণ বাড়িয়ে দিয়ে গোটা সুন্দরবন ধ্বংস করবে।কিন্তু রিপোর্টে এর মাত্রা পরিবেশ সংরক্ষণআইন ১৯৯৭ নির্ধারিত সীমার মধ্যে দেখানোরজন্য ইআইএ রিপোর্টে একটা জালিয়াতি আশ্রয়নেয়া হয়েছে- পরিবেশগত ‘স্পর্শকাতর’ এলাকারমানদন্ডের বদলে সুন্দরবনের জন্য ‘আবাসিক ওগ্রাম’ এলাকার মানদন্ড বেছে নেয়া হয়েছে!ইআইএ রিপোর্ট অনুসারে:
“The concentration of SO2 in the ambientair near Sundarbans region is found 8 to 10μg/m3(field monitoring data, see Table 6.5).Hence, it is found that the resultant concentration (24hr average after emission contribution and only during November to February) from the power plant) of SO2 in the ambient air may be maximum 53.4 μg/m3 (see Table8.3c) which is much below the MOEF’s standard (ECR1997), 80 μg/m3 for residential and rural area.Therefore, the concentration of emitted SO2 is very insignificant to have any impact on Airquality of Sundarbans.” (ইআইএ, পৃষ্ঠা ২৭৮)
অর্থাৎ কয়লা বিদ্যুৎ কেন্দ্র থেকে নির্গত SO2 এর কারণে নভেম্বর থেকে ফেব্রুয়ারি মাসপর্যন্ত সময়ে সুন্দরবনের বাতাসে SO2 এরঘনত্ব প্রতি ঘনমিটারে ৮ মাইক্রোগ্রামথেকে বেড়ে ৫৩.৪ মাইক্রোগ্রাম হবে যা পরিবেশআইন ১৯৯৭ (ECR 1997) অনুযায়ী আবাসিক ওগ্রাম্য (residential and rural) এলাকার জন্য নির্ধারিত মাত্রা প্রতি ঘনমিটারে ৮০মাইক্রোগ্রাম এর থেকে অনেক কম। একই ভাবে সুন্দরবন এলাকার NO2 এর ঘনত্ব ১৬ মাইক্রোগ্রাম তিনগুণ বেড়ে থেকে ৫১.২মাইক্রোগ্রাম হলেও তা নিরাপদ মাত্রার মধ্যেইথাকবে বলে দাবী করা হয়েছে।কিন্তু প্রশ্ন হলো সুন্দরবন কি আবাসিক বা গ্রাম এলাকা, নাকি পরিবেশগতভাবে স্পর্শকাতর একটি এলাকা? তাহলে সুন্দরবনএর মতো পরিবেশগত স্পর্শকাতর একটি এলাকার মানদন্ড হিসেবে আবাসিক ওগ্রাম এলাকার জন্য নির্ধারত মানদন্ডবেছে নেয়া হলো কেন???
পরিবেশ সংরক্ষণআইন-১৯৯৭ ঘাটতেই কারণটা বোঝা গেল। এইআইন অনুসারে পরিবেশগত স্পর্শকাতর এলাকার বাতাসে SO2 ও NO2 এর ঘনত্বপ্রতি ঘনমিটারে ৩০ মাইক্রোগ্রাম(৩০ μg/m3) এর চেয়ে বেশি থাকা যাবে না। যেহেতু পরিবেশগত স্পর্শকাতর এলাকার জন্য নির্ধারিত মানদন্ডের(৩০ μg/m3)সাথে তুলনা করলে রামপাল কয়লা বিদ্যুৎ প্রকল্প কোনভাবেই জায়েজ করা যাবে না, সেজন্য পরিকল্পিত ভাবেই পুরো রিপোর্ট জুড়ে সুন্দরবনের বাতাসে বিষাক্ত গ্যাসের ঘনত্বের মানদন্ড হিসেবে আবাসিক ও গ্রাম এলাকার জন্য নির্ধারিত মানদন্ডকে ব্যবহার করা হয়েছে!
২) কার্বন ডাই অক্সাইড এর প্রভাব: প্রস্তাবিত কয়লা বিদ্যুৎ কেন্দ্রে সুপারক্রিটিক্যাল প্রযুক্তি ব্যবহারে ঢাকঢোল পেটানো হচ্ছে যদিও ইআইএ রিপোর্ট অনুসারে এই প্রযুক্তি ব্যবহারের ফলে সাধারণ কয়লা বিদ্যুৎ কেন্দ্রের তুলনায় মাত্র ১০ শতাংশ কার্বন ডাই অক্সাইড কম নির্গত হবে এবং ৮০% লোড ফ্যাক্টর ধরে প্রতিবছর কার্বন ডাই অক্সাইড নির্গমণের পরিমাণ হবে ৭৯লক্ষ টন; সুন্দরবনের পরিবেশের উপর যার সম্ভাব্য ক্ষতিকর প্রভাব সম্পর্কে একটা কথাওবলা হয় নি ইআইএ রিপোর্টে! কেবল আশ্বস্ত করা হয়েছে বাংলাদেশের সার্বিক কার্বন নির্গমণের পরিমাণ এর ফলে নাকি খুব বেশি বাড়বে না!(পৃষ্ঠা ২৮৪)
৩) পশুর নদী থেকে পানি প্রত্যাহার: ইআইএ রিপোর্ট অনুসারে কয়লা বিদ্যুৎ কেন্দ্রের ব্যবহারের জন্য পশুর নদী থেকে প্রতি ঘন্টায় ৯১৫০ ঘনমিটার করে পানি প্রত্যাহার করা হবে। কয়লা বিদ্যুৎ কেন্দ্রে শীতলিকরণসহ বিভিন্ন কাজে ব্যবহারের পর অবশিষ্ট পানি পরিশোধন করে ঘন্টায় ৫১৫০ ঘনমিটারহারে আবার নদীতে ফেরত দেয়া হবে।ফলে নদী থেকে প্রতি ঘন্টায় কার্যকর পানি প্রত্যাহারের পরিমাণ হবে ৪০০০ঘনমিটার। ইআইএ রিপোর্টে এভাবে পশুর নদী থেকে ঘন্টায় ৪০০০ মিটার পানি প্রত্যাহারের ফলে পানির লবণাক্ততা,নদীর পলি প্রবাহ, প্লাবন , জোয়ার ভাটা, মাছসহ নদীর উদ্ভিদ ও প্রাণী জগৎ ইত্যাদির উপর কেমন প্রভাব পড়বে তার কোন বিশ্লেষণ করা হয়নি এই যুক্তিতে যে ৪০০০ ঘনমিটার পানি পশুর নদীর শুকনো মৌসুমের মোটপানি প্রবাহের ১ শতাংশেরও কম। দুর্ভাবনার বিষয় হলো, প্রত্যাহার করা পানির পরিমাণ ১শতাংশেরও কম দেখানোর জন্য পানি প্রবাহের যে তথ্য ব্যাবহার করা হয়েছে তা সাম্প্রতিক সময়ের নয়, ৮ বছর আগে, ২০০৫ সালে বাংলাদেশপানি উন্নয়ণ বোর্ড কর্তৃক সংগ্রহীত। (পৃষ্ঠা ২৮৫)
অথচ এই ইআইএ রিপোর্টেই স্বীকার করা হয়েছে, নদীর উজানে শিল্প, কৃষি,গৃহস্থালি সহ বিভিন্ন উন্নয়ণ কর্মকান্ড ওপরিবেশ বিপর্যয়ের কারণে নদী থেকে দিনে দিনে পানি প্রত্যাহারের পরিমাণ বাড়ছে যার ফলে শুকনো মৌসুমে দিনদিন পানির প্রবাহ কমে যাচ্ছে যা পশুর নদীরজন্যও একটি চিন্তার বিষয়।(পৃষ্ঠা ২৫০)।বিদ্যুৎ কেন্দ্রটি নির্মাণের সময় লাগবে সাড়ে ৪ বছর এবং অপারেশনে থাকবে অন্তত ২৫ বছর। তাহলে এই দীর্ঘ সময় কাল জুড়ে পশুর নদীর পানি প্রবাহ ইআইএ রিপোর্ট অনুসারেই২০০৫ সালের অনুরুপ থাকার কথা না। ফলে ঐসময়ে পশুর নদী থেকে ঘন্টায় ৪ হাজার মিটারপানি প্রত্যাহার করলে তা পশুর নদীরপানি প্রবাহের উপর কি কি প্রভাব ফেলবে তার গভীর পর্যালোচনা ছাড়া স্রেফ নদীর হাইড্রোলজিক্যাল বৈশিষ্টের কোন পরিবর্তন নাও হতে পারে(may not be changed) জাতীয় কথাবার্তা বলে পার পাওয়ার কোন সুযোগ নেই।
৪) পানি দূষণ: যতই পরিশোধনের কথা বলা হউক, কয়লা বিদ্যুৎ কেন্দ্র থেকে পানি নির্গমন হলে তাতে বিভিন্নমাত্রায় দূষণকারী উপাদান থাকবেই। যে কারণে পৃথিবীর বিভিন্ন দেশে কয়লা বিদ্যুৎকেন্দ্রের বেলায় ‘শূণ্য নির্গমণ’ বা ‘জিরো ডিসচার্জ’ নীতি অবলম্বন করা হয়।যে এনটিপিসি রামপাল কয়লা বিদ্যুৎকেন্দ্র নির্মাণ করতে যাচ্ছে, সেই এনটিপিসি যখন ভারতে কয়লা বিদ্যুৎ কেন্দ্র নির্মাণ করে তখন ‘জিরো ডিসচার্জ’ নীতি অনুসরণ করে যেমন: ভারতের ছত্তিশগড়ের রায়গড়ের কাছে ১৩২০মেগাওয়াট কয়লা বিদ্যুৎ কেন্দ্রের ইআইএ রিপোর্টে বলা হয়েছে :
“Zero Discharge concepts will be followed”. (রায়গড় ১৩২০মেগাওয়াট বিদ্যুৎ কেন্দ্রের ইআইএ,এক্সিকিউটিভ সামারি, পৃষ্ঠা ই-১২ ).
অথচ রামপাল কয়লা বিদ্যুৎ কেন্দ্রের ইআইএরিপোর্টে বলা হয়েছে:
“After treatment, effluent shall be discharged to the Passur River at a rate of100 m3/hr. Effluent quality shall be monitored at different stage of discharge and intake.”
অর্থাৎ “পরিশোধন করার পর তরল বর্জ্য বা ইফ্লুয়েন্ট ঘন্টায় ১০০ ঘনমিটার হারে পশুর নদীতে নির্গত করা হবে। পানি নির্গমন ও গ্রহণ করার প্রতিটা স্তরেই ইফ্লুয়েন্টের গুনাগুনের উপর নজর রাখা হবে।“
আবার অন্যত্র বলা হয়েছে:
"To meet the water demand for plant operation, domestic water, environmental management 9,150 m3/hr (equivalent to2.54 m3/s) surface water will be withdrawn from the Passur river and after treatment water shall be discharged back to the Passur river at the rate of 5,150m3/hr."
অর্থাৎ “প্ল্যান্ট পরিচালনা, ঘরোয়া ব্যবহার,পরিবেশগত ব্যবস্থাপনা ইত্যাদি কাজে পশুর নদী থেকে ঘন্টায় ৯১৫০ ঘনমিটার পানি সংগ্রহ করা হবে এবং পরিশোধন করার পর পানি পশুর নদীতে ঘন্টায় ৫১৫০ ঘনমিটার হারে নির্গমন করা হবে।“
ঘন্টায় ১০০ ঘনমিটার বা ৫১৫০ ঘনমিটার যাই হোক, কয়লা বিদ্যুৎ কেন্দ্র থেকে পানি নির্গমন করা হলে নির্গত পানির তাপমাত্রা, পানি নির্গমণের গতি,পানিতে দ্রবীভূত নানান উপাদান বিভিন্নমাত্রায় পানি দূষণ ঘটাবে যা গোটা সুন্দরবনএলাকার পরিবেশ ধ্বংস করবে।
৫) বায়ুর তাপমাত্রা বৃদ্ধি : ইআইএ রিপোর্ট অনুসারে ২৭৫ মিটার উচু চিমনী থেকে নির্গত গ্যাসীয় বর্জ্যের তাপমাত্রা হবে ১২৫ ডিগ্রী সেলসিয়াস। পরিবেশ সংরক্ষণ নীতিমালা মেনে চিমনি তৈরী করার কারণে এই উচ্চতাপ স্থানীয় এলাকার তাপমাত্রা বৃদ্ধি করবে না বলে ইআইএরিপোর্টে ফাপা আশা প্রকাশ করা হয়েছে:
"It is unlikely that the heated stack gas willincrease local air temperature." (পৃষ্ঠা ২৭০)
৬) বিষাক্ত ছাই : কয়লা বিদ্যুৎ কেন্দ্রে বছরে ৪৭ লক্ষ ২০ হাজার টন কয়লা পুড়িয়ে ৭ লক্ষ ৫০ হাজার টন ফ্লাই অ্যাশ ও ২ লক্ষ টন বটম অ্যাশ উৎপাদিত হবে।(পৃষ্ঠা ৩১৬)
এই ফ্লাই অ্যাশ, বটমঅ্যাশ, তরল ঘনীভূত ছাই বা স্লারি ইত্যাদি ব্যাপক মাত্রায় পরিবেশদূষণ করে কারণ এতে বিভিন্ন ভারী ধাতু যেমন: আর্সেনিক, পারদ, সীসা, নিকেল, ভ্যানাডিয়াম,বেরিলিয়াম, ব্যারিয়াম, ক্যাডমিয়াম,ক্রোমিয়াম, সেলেনিয়াম, রেডিয়াম মিশে থাকে।(পৃষ্ঠা ২৮৭-২৮৮)
উৎপাদিত ছাই যেন পরিবেশদূষণ না করে সেজন্য ফ্লাই অ্যাশচিমনি দিয়ে নির্গত হওয়ার আগেই ইএসপি সিস্টেমের মাধ্যমে ধরে রাখা হবে যদিও এরপরও ‘কিছুউড়ন্ত ছাই’ বাতাসে মিশবে বলে স্বীকারকরা হয়েছে ইআইএ রিপোর্টে:
“Despite efficient ash management system, some fugitive ash might be produced and dispersed to the surrounding area” (পৃষ্ঠা ২৭১)
“Very little portion of this ash might escape from the system as waste.”(পৃষ্ঠা ২৮৫)
কিন্তু আরো ভয়ংকর ব্যাপার হলো ,একদিকে বলা হয়েছে এই বিষাক্ত ছাইপরিবেশে নির্গত হলে ব্যাপক দূষণ হবে(পৃষ্ঠা ২৮৭)। অন্যদিকে এই ছাই দিয়েই প্রকল্পের মোট ১৮৩৪ একর জমির মধ্যে ১৪১৪একর জমি ভরাট করার পরিকল্পনা করা হয়েছে!(পৃষ্ঠা ২৬৩) এই বর্জ্য ছাই এর বিষাক্ত ভারী ধাতু নিশ্চিত ভাবেই বৃষ্টিরপানির সাথে মিশে, চুইয়ে প্রকল্প এলাকারমাটি ও মাটির নীচের পানির স্তর দূষিত করবে যার প্রভাব শুধু প্রকল্প এলাকাতেইসীমাবদ্ধ থাকবে না। উৎপাদিত বর্জ্য ছাই সিমেন্ট কারখানা, ইট তৈরী ইত্যাদি বিভিন্ন শিল্পে ব্যবহারের সম্ভাবনার কথা ইআইএ রিপোর্টে বলা হলেওআসলে কোন কারখানায় এর আদৌ কোন ব্যবহার হবে এরকম কোন নিশ্চিতপরিকল্পনা করা হয়নি । বড় পুকুরিয়ার মাত্র২৫০ মেগাওয়াট বিদ্যুৎ কেন্দ্র থেকেই উৎপাদিত ছাই এরই উপযুক্ত ব্যবহার বাংলাদেশে হচ্ছে না। বড়পুকুরিয়া বিদ্যুৎ কেন্দ্র থেকে উৎপাদিত দৈনিক৩০০ মেট্রিকটন বর্জ্য ছাই কোন সিমেন্ট কারখানায় ব্যবহারের বদলে ছাই এর পুকুর বা অ্যাশপন্ডে গাদা করে রেখে পরিবেশ বিপর্যয় ঘটানো হচ্ছে। ২০০৬ সাল থেকে ২০১০ সাল পর্যন্ত চার বছরে ২ লক্ষ ৬০ হাজার ৬১৩ টন ছাই পুকুরে জমা করে পুকুরের প্রায় পুরোটাই ভরে ফেলা হয়েছে। রামপাল বিদ্যুৎ কেন্দ্রের জন্যও ১০০ একরের ছাইয়ের পুকুরের পরিকল্পনা করা হযেছে। অ্যাশ পন্ড বা ছাইয়ের পুকুরে গাদা করে ছাই বাতাসে উড়ে, ছাই মিশ্রিতপানি চুইয়ে মাটির নীচে ও আশাপাশের জলাভূমিতে বিষাক্ত ভারী ধাতুর মারাত্মক দূষণ ঘটাবে।
৭) শব্দ দূষণ: কয়লা বিদ্যুৎ কেন্দ্রের টারবাইন,জেনারেটর, কম্প্রেসার, পাম্প, কুলিং টাওয়ার,কয়লা উঠানো নামানো, পরিবহন ইত্যাদির কাজে ব্যবহৃত যন্ত্রপাতি ও যানবাহন থেকে ভয়াবহ শব্দ দূষণ হয়। সুন্দরবন এলাকায় রামপাল কয়লা বিদ্যুৎ কেন্দ্র পরিচালনার সময় বিদ্যুৎ কেন্দ্র এলাকায় পরিবেশ অধিদপ্তরের বেধে দেয়া মাত্রার(দিনের বেলা ৫০ ডেসিবল,রাতে ৪০ ডেসিবল) চেয়ে বেশি শব্দ তৈরী হবে বলে ইআইএতে স্বীকার করা হলেও বলা হয়েছে সবুজ বেষ্টনী তৈরী করার কারণে প্রকল্পের সীমার বাইরে উচ্চ শব্দযাবে না:
’’The operation of the plant will produce noise and at plant site, it may be felt exceeding the DoE’s limit (50 dB during daytime and 40 dB during nighttime).However, outside the project boundary,there will be no or very limited noise might be felt. The green belt and natural buffer zone around the plant and boundarywall will dampen the generated noise.(পৃষ্ঠা ২৮৪)
সবুজ বেষ্টনি আসলে কতটুকুতৈরী করা হবে বা হলেও সেটা কতটা শব্দদূষণ প্রতিরোধ করতে পারবে সে দিকে যদি নাও যাই,তাহলেও প্রশ্ন থাকে সবুজবেষ্টনি তো একদিনে তৈরী হবে না।গাছপালা বড় হয়ে পরিপূর্ণ বেষ্টনি তৈরী হতে যে সময়লাগবে সে সময়ে বিদ্যুৎ কেন্দ্র এলাকার উচ্চশব্দ এবং সেই সাথে সবুজ বেষ্টনিরবাইরে কয়লা পরিবহন, ওঠানো নামানো,ড্রেজিং, স্থল ও নদীপথে বাড়তি যান চলাচলইত্যাদির কারণে যে শব্দ দূষণ হবে তার ফলাফল সুন্দরবন ও আশপাশের পরিবেশের উপর কি হবে!ইআইএ রিপোর্টে বেষ্টনির বাইরের শব্দদূষণকে অস্বীকার করা হয় নি, যদিও এরপরিবেশগত প্রভাব সম্পর্কে কোন কথা বলা হয়নি:
"Traffic movement, loading and unloading of coal, operation of conveyor belt, and coal transportation through waterways may generate noise.(পৃষ্ঠা ২৮৪)
৮) স্বাস্থ্যগত ঝুকি: কয়লা বিদ্যুৎ কেন্দ্র থেকে নির্গত সালফার, নাইট্রোজেন, কার্বন ইত্যাদির বিভিন্ন যৌগ কিংবা পারদ, সীসা,ক্যাডমিয়াম, ব্যারিয়াম ইত্যাদি ভারী ধাতুর দূষণ ছাড়াও কুলিং টাওয়ারে ব্যাকটেরিয়া সংক্রামণের কারণেও আশপাশের এলাকায় ব্যাপক আকারে নিউমোনিয়া জাতীয় রোগ ছড়িয়ে পড়ে।ইআইএ রিপোর্টে এসম্পর্কে বলা হয়েছে:
"Another major health risk involves cooling tower. With world experience, different studies suggest that bacterial contamination of cooling tower may cause outbreak of pneumonia in the surrounding community. Aerosol dispersed from theরcooling tower favor growth of bacteria causing pneumonia.(পৃষ্ঠা ২৯১)
সুন্দরবনের ভেতর দিয়ে কয়লা পরিবহনের ফলাফল:-
রামপাল কয়লা বিদ্যুৎকেন্দ্রের জন্য আমদানীকৃত কয়লা সুন্দরবনের ভেতর দিয়েই পরিবহন করা হবে! এ জন্য সুন্দরবনের ভেতর দিয়ে প্রায় সারা বছর ধরে হাজার হাজার টনকয়লা পরিবহনকারী জাহাজ চলাচলকরে গোটা সুন্দরবনের পরিবেশ ধ্বংসকরে ফেলবে।
সরকারের পরিবেশ সমীক্ষাতেই স্বীকারকরা হয়েছে, এভাবে সুন্দরবনের ভেতরদিয়ে কয়লা পরিবহনকারী জাহাজ চলাচল করার ফলে:-
১) কয়লা পরিবহনকারী জাহাজ থেকে কয়লার গুড়া, ভাঙা/টুকরো কয়লা, তেল, ময়লা আবর্জনা,জাহাজের দূষিত পানি সহ বিপুল পরিমাণ বর্জ্য নি:সৃত হয়ে নদী-খাল-মাটি সহ গোটা সুন্দরবন দূষিত করে ফেলবে;
২) সুন্দরবনের ভেতরে আকরাম পয়েন্টে বড় জাহাজ থেকে ছোট জাহাজে কয়লা উঠানো নামানোর সময় কয়লার গুড়া, ভাঙা কয়লা পানিতে/মাটিতে পড়ে-বাতাসে মিশে মাটিতে মিশে ব্যাপক পানি-বায়ুদূষণ ঘটাবে;
৩) চলাচলকারী জাহাজের ঢেউয়ে দুইপাশের তীরের ভূমি ক্ষয় হবে;
৪) কয়লা পরিবহনকারী জাহাজ ও কয়লা লোড-আনলোড করার যন্ত্রপাতি থেকে দিনরাত ব্যাপক শব্দ দূষণ হবে;
৫) রাতে জাহাজ চলের সময় জাহাজের সার্চলাইটের আলো নিশাচর প্রাণী সহ সংরক্ষিত বনাঞ্চল সুন্দরবনের পশু-পাখির জীবনচক্রের উপর মারাত্বক ক্ষতিকর প্রভাব ফেলবে। সুন্দরবনের ভেতরে দিয়ে কয়লা পরিবহণের এইসব ফলাফল বর্ণনা করে আবার সমীক্ষায় আশাবাদ প্রকাশ করা হয়েছে জাহাজ চলাচলের আন্তর্জাতিক আইন, বাংলাদেশের পরিবেশ সংরক্ষণ আইন ইত্যাদি মেনে চললে, জাহাজ ধীরগতি চলাচল করলে, অপ্রয়োজনে শব্দ না করলে ও সার্চ লাইটের অপ্রয়োজনীয় ব্যবহার নিয়ন্ত্রণ করা হলে নাকি এইসব ভয়ংকর ক্ষতির প্রভাব সুন্দরবনের পরিবেশের উপর মাইনর বা সামান্য হবে!
(সূত্র: প্রস্তাবিত রামপাল কয়লা বিদ্যুৎকেন্দ্রের পরিবেশ সমীক্ষা, Impact of coaltransportation, transshipment andhandling, page 293-294)
উপসংহার টানছি এই বলে যে, বাংলাদেশের ধ্বংসের জন্য বিশ্ব শক্তিকে তার কার্বন নিঃসরনের জন্য দায়ী না করে বরং আমাদের অন্তরে যে কার্বনের স্তর জমে আছে তাকেই প্রথমে দায়ী করা উচিত। আমরা একদিকে বিশ্ব জনমত গড়ে তুলছি পরিবেশ রক্ষার জন্য অন্যদিকে সেই আমরাই নিজেদের সুন্দরবনকে তুলে দিচ্ছি অন্যের স্বার্থে নিজেদের পরিবেশ কে নষ্ট করে। 
তথ্য সূত্র:
#Final Report on Environmental Impact Assessment of 2x (500-660) MW Coal Based Thermal Power Plant to be Constructed at the Location of Khulnahttp://www.bpdb.gov.bd/download/coal_EIA_report_rampal_khulna/EIA%20of%2...(500-660)%20MW%20Coal%20Based%20Thermal%20Power%20Plant%20at%20Rampal%20in%20Bagerhat%20District,%20Khulna.pdf 
#Environmental Impact Assessment for The Proposed 1320 MW Super Critical Coal based Thermal Power Plant at Kukurda In Raigarh Thesil and District in Chhattisgarh Statehttp://www.indiaenvironmentportal.org.in/files/JSW%20-Executive%20Summar... 
#NTPC’s coal-based project in MP turned downhttp://www.thehindu.com/news/national/article819873.ece 

