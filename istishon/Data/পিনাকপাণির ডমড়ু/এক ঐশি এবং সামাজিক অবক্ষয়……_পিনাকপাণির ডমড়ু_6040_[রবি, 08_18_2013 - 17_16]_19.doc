এক ঐশি এবং সামাজিক অবক্ষয়……


আমাদের মগজ সম্ভবত এলুমিনিয়ামের
তৈরী।কারণ গরম খবরে আমাদের মগজ গরম হয়।
আজ ঐশি নামের এক মেয়ে নিয়ে আমাদের
মস্তিস্ক উত্তপ্ত এখন।এই মেয়ের অপরাধ
সে ইয়াবা (কিংবা যাকে বলা হয় বাবা বা গুটি) খায় এবং সে তার বাবা মা দুইজনকেই হত্যা করেছে।আমরা সবাই নড়েচড়ে বসেছি।নাহ..! সমাজটা নষ্ট
হয়ে গেছে।অবক্ষয়ের শিকার নাগরিক মন!! 
আমরা কিছু কারণ নির্ধারণ করেছি।
অসৎ পিতার অর্থ এবং মাদককে নির্দ্বিধায় দায়ী করেছি।
কিছুদিন পরে আমরা এই ঘটনা ভুলে যাব।
যেমন ভুলে গেছি বেশ কয়েকমাস আগের
পরকীয়া প্রেমের বলি শিশুর কথা।নিজের
মায়ের হাতে খুন হয়েছিল শিশু এই
ঢাকা শহরেই।আমরা ভুলে গেছি স্বামীর
পরকীয়ার কারণে সন্তানসহ এক নারীর
আত্মহত্যার কথা।আমরা ভুলে গেছি ইদের
জামা কিনে দিতে না পেরে সন্তানহন্তক
হওয়া এক পিতার কথা।
এভাবে আরো কতকি ভুলে যাই।পরিমল
জয়ধরকে আমরা ভুলে গেছি।
আমরা ভুলে গেছি দেড়শত ছাত্রীধর্ষণকারী
এক পরহেজগার শিক্ষকের কথা।
এইতো সেদিন রক্তদিতে ছুটেছি সাভারে,
রানাপ্লাজার আহত,মানসিকবিকারগ্রস্থ
লোকগুলোকে আমরা ভুলে গেছি। "তোমরা একজন
একজন করে যাও আমার মেয়েটা অনেক ছোট"
এইকথাতো অনেক পুরানো হয়ে গেছে।
আমরা ভুলে গেছি অসহায় মায়ের আকুতি।
কাঁটাতারে ঝুলন্ত ফেলানির লাশের ছবিটা 'ও ওই
ছবিটা' হয়ে গেছে।
ভুলে যাওয়ার জন্য আমাদের মগজ যেমন
দায়ী তেমনি দায়ী এইসব ঘটনার
স্বাভাবিক হয়ে ওঠাও।আমরা অভ্যস্ত
হয়ে উঠছি প্রত্যেকটি ঘটনায়।
এরপরে ঐশির সমান অপরাধ কেউ
করলে আমরা সমপরিমাণ আলোড়িত হবনা। আমাদের
মনে সমান দাগ কাটবে না সে ঘটনা।
আমরা প্রত্যেকটিকে ছাড়িয়ে যেতে চাই।
আরো লোমহর্ষক ঘটনা আমরা চাই। আমরা মূলত
অসুস্থ প্রতিযোগিতার শিকার।
যে শিশুটি স্কুলে ভর্তি হয়
সে প্রতিযোগিতা শেখে।অন্যদের
সাথে তার সামাজিক মর্যাদার পার্থক্য
শেখে।বড় হয়ে সে সেরা সুন্দরী,সেরা সুদর্শনের জন্য
রেস লাগানো শেখে।চাকরির বাজারে গিয়ে জুতার
সোল হারানো শেখে।ব্যবসায় নেমে সবকিছুকে পন্য
ভাবতে শেখে।শৌখিন ও
ব্যর্থরা কৈশোরে যৌবনে নেশার আনন্দ
শেখে। যা পায় তাতে অসন্তুষ্ট হতে শেখে।
জ্বর হলে প্যারাসিট্যামল খেতে শেখাও
এদের মধ্যে অন্যতম।
অবক্ষয় বিকৃতি রোধ করতে দরকার সাম্যের
সমাজ।যে সমাজ মানুষকে মানুষ বানাবে।
জন্তু জানোয়ার নয়।এটাই এইরোগের সঠিক ঔষধ।

