জন্মই যেন আজন্ম পাপ



জ্বি ভাই, আমি এক মালাউন কইতাছি ……
 না ভাই, আমি সংখ্যালঘু বইলা আপনেগো কাছে সহানুভূতি চাইতেছিনা। চাইতেছিনা এক্সট্রা কোন সিকিউরিটি। আমিও তো এইদেশের এক জনগণ। জনগণ হিসেবে আমার সেই সিকিউরিটি দেয়ার দায়িত্ব কার?
এইটা ওপেন সিক্রেট যে বাংলাদেশের মালাউন গুলা ভোট দেয় আওয়ামীলীগ এ। এইডা দেয় নিজেদের নিরাপত্তার প্রশ্নে। আপনেগো এতো বড় বড় দ্যাশপ্রেমিক ন্যাতারা থাকতেও ভোট কেন্দ্রে গিয়া রক্ষা করছে এই মালাউনগুলাই।
শুনছি প্রায় দেড়শ কোটি টাকা খরচ কইরা দ্যাশে নিরাপত্তার লাইগ্যা নিরাপত্তাবাহিনী লামান হইছে। আর্মিও লামছে।
কিন্তু যখন এই মালাউনগুলার বাড়ি পোড়ে, এগো টিকিও দেখা যায় না।
প্রধানমন্ত্রীও গদিখান পাইয়া হাইসা হাইসা সংবাদ সম্মেলন করেন। আমাগো নিরাপত্তা দিবার দায়িত্ব কার?
কেডা দিব?
হায়রে দ্যাশ, একাত্তরে যারা প্রকাশ্যে তোমার বিরোধীতা করছে, এখনও করতাছে, যারা তোমার নাগরিকই না, সেই বিহারিরা পর্যন্ত বুক ফুলাইয়া হাটতে পারে ধর্মের জোরে, কিন্তু অন্য ধর্মের মানুষের নিরাপত্তার বেলায় সব চুপ। 
আরে অত্যাচার হইলেত কয়ডা মালাউনের উপরই হইতেছে… হউক না…
মন্ত্রীসভা গঠন হবার পর সে দেখা যাবেখন …
জন্মই আমাদের আজন্ম পাপ...
ঋত্বিক ঘটকের কথা ধার করে বলি,
"মোদের কোন দেশ নাই"

