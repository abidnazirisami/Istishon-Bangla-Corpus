পার্শ্ব ফিরিয়া শুয়েছেন আজ অর্ধনারীশ্বর; নারী চাপা ছিল এতদিন, আজ চাপা পড়িয়াছে নর।।


" সে যুগ হয়েছে বাসি,
যে যুগে পুরুষ দাস ছিল নাকো, নারীরা আছিল দাসী!
বেদনার যুগ, মানুষের যুগ, সাম্যের যুগ আজি;
কেহ রহিবেনা বন্দি কাহারও, উঠিছে ডঙ্কা বাজি।
নর যদি রাখে নারীরে বন্দি তবে এরপর যুগে
আপনারই রচা ঐ কারাগারে পুরুষ মরিবে ভুগে।
যুগের ধর্ম এই-
পীড়ন করিলে সে পীড়ন এসে পীড়া দেবে তোমাকেই। "
 তাই বলছি সাবধান! পুরুষতন্ত্রের সুবিধা নিয়ে যে সকল পুরুষ আজও চাচ্ছেন নারীদের ঘরের চার দেয়ালের মধ্যে বন্দি রাখতে, আজকে এই নারী জাগরণ সমাবেশ আপনাদের জন্য সাবধান সংকেত। নারী শক্তি জ্বলে উঠেছে। আস্তাকুরে নিক্ষিপ্ত হবেন। 
আর নারীদের জন্য একটা তথ্য -
১৯৮৭ সালের জানুয়ারি মাসে সাহিত্য সংসদ প্রকাশিত, অশোক মুখোপাধ্যায় সংকলিত ' সমার্থ শব্দকোষ ' একটি ভিন্ন ধরনের বাংলা অভিধান। কোন শব্দ, তার প্রতিশব্দ, সেই শব্দের আনুষঙ্গিক, সমশ্রেণীভুক্ত এবং সমবর্গীয় শব্দকে এই অভিধানে একত্র করা হয়েছে।
এই মূল্যবান অভিধানে পুরুষ শব্দের সমার্থ শব্দ --- পুরুষমানুষ, বেটাছেলে, ছেলে, মরদ, মদ্দ, মদ্দা, মর্দ, পুমান, মিনসে, নর, মানব, মানুষ, মনুষ্য, আদমি।
এবং নারীর সমার্থ শব্দ --- স্ত্রী, মেয়ে, স্ত্রীলোক, রমনী, মেয়েমানুষ, মেয়েছেলে, মহিলা, ললনা, অঙ্গনা, বামা, মানবী, মানবিকা, কামিনী, অবলা, আওরত, জেনানা, যোষিৎ, যোষিতা, যোষা, জোনি, বালা, প্রমদাজন, বন্নিতা, ভামিনী, শর্বরী, প্রতীপদর্শিনী লেখা হয়েছে।
নারীর সমার্থ শব্দসংখ্যা এখানে অধিক কিন্তু লক্ষনীয় এই, ' মানুষ ' শব্দটি পুরুষের সমার্থ শব্দ হিসেবে উল্লেখিত অথচ নারীর সমার্থ শব্দ হিসেবে কোথাও 'মানুষ' বা 'মনুষ্য' লেখা নেই। 
এখন সিদ্ধান্ত নিন, যারা আপনাদের মানুষ মনে করে না তাদের প্রভুত্ব আপনারা কতদিন মানবেন?? 
শেষ করব নজরুলের আরো কয়েকটি লাইন দিয়ে,
" চোখে চোখে আজ চাহিতে পারনা
হাতে রুলি পায়ে মল
মাথার ঘোমটা ছিড়ে ফেলো নারী
ভেঙে ফেলো ও শিকল
যে ঘোমটা তোমা করিয়াছে ভীরু
ওড়াও সে আবরণ
দূর করে দাও দাসীর চিহ্ন
যেথা যত আবরণ। "

