প্রসঙ্গ রামপাল এবং এক আধা কাল্পনিক কথোপকথন ……


 স্যার, আমি এক সাধারণ ছাত্র। রামপালে বিদ্যুৎ কেন্দ্র হচ্ছে , এ ব্যাপারে কিছু জিজ্ঞাসা নিয়ে এসেছি।
নেতা : রামপাল নিয়া তোমার এত মাথাব্যথা কেন বাবু?? ছাত্র মানুষ, নিজের পড়াশুনায় মন দেও।
ছাত্র : কিন্তু স্যার, আমিতো দেশের এক নাগরিক। এ ব্যাপারে জানতে চাওয়া আমার অধিকার।
নেতা : আরে যাহ যাহ, অধিকার ক্যালাইস না। করবিতো কয়টা প্রশ্নই। প্রশ্ন কইরা তাড়াতাড়ি বিদায় হ, আমার আবার একটা অনুষ্ঠানে চিফ গেস্ট হইয়া যাওয়া লাগবে।
ছাত্র: আচ্ছা, স্যার, হঠাৎ এই কয়লাবিদ্যুৎ প্রকল্প কেন?? 
নেতা : হঠাৎ মানে!! তোদের বিদ্যুৎ চাইনা?? বিদ্যুৎ ছাড়া তো কিছুই হবে না। বিদ্যুৎ না থাকলে আমার বাসায় সবাই গরমে কষ্ট পাবে। আমার ছেলে গেইম খেলতে পারবে না। না না, বিদ্যুৎ অবশ্যই লাগবে।
ছাত্র: তাতো বটেই স্যার। তবে কয়লাবিদ্যুৎই কেন?? আরো অনেক উপায় আছে বিদ্যুৎ উৎপাদনের। আমাদের গ্রামের বাড়িতে এখনো বিদ্যুৎ পৌঁছায়নি। তারা সৌরবিদ্যুতের মাধ্যমে ভালোভাবেই তাদের চাহিদা মিটাচ্ছে। তাছাড়া দেশের বিদ্যুতের চাহিদা সর্বোচ্চ ৭ হাজার
৩০০ মেগাওয়াট আর বিদ্যুৎ কেন্দ্র
গুলো পুরদমে উৎপাদন করলে
৭ হাজার ৮২৬ মেগাওয়াট উৎপাদন করতে পারে, তাহলে কেন রামপাল ?
নেতা : কেন, রামপাল ??? হুম ভাল প্রশ্ন। তুই দেখি অনেক ইন্টেলিজেন্ট। তোরে আমার পছন্দ হইছে। আসলে রামপাল কয়লাবিদ্যুৎ হতে কম দামে বিদ্যুৎ পাওয়া যাবে।
ছাত্র : নাহ। স্যার। ভুল বললেন। যদি কয়লার দাম প্রতি টন ১০৫ ডলার হয় তবে প্রতি ইউনিট বিদ্যুৎ এর দাম হবে
৫ টাকা ৯০ পয়সা এবং প্রতি টন ১৪৫ ডলার হলে প্রতি ইউনিট বিদ্যুৎ ৮ টাকা ৮৫ পয়সা।
অথচ দেশীয় ওরিয়ন গ্রুপের সাথে মাওয়া, খুলনার লবন চড়া এবং চট্টগ্রামের
আনোয়ারা তে যে তিনটি কয়লা ভিত্তিক বিদ্যুৎ প্রকল্পের যে চুক্তি হয়েছে
পি ডি বির সাথে সেখানে সরকার মাওয়া থেকে ৪ টাকায় প্রতি ইউনিট এবং আনোয়ারা ও লবনচড়া থেকে ৩টাকা ৮০ পয়সা দরে বিদ্যুৎ কিনবে।
সরকার এর মধ্যেই ১৪৫ ডলার করে রামপালের জন্য কয়লা আমদানির প্রস্তাব চূড়ান্ত করে ফেলেছে।
তার মানে ৮ টাকা ৮৫ পয়সা দিয়ে পি ডি বি এখান থেকে প্রতি ইউনিট বিদ্যুৎ কিনবো সেটা নিশ্চিত।
অর্থাৎ দেশী সংস্থা থেকে যেখানে আমরা ৩
টাকা ৮০ পয়সা ইউনিটে বিদ্যুত পাচ্ছি সেখানে রামপালে আমাদের কিনতে হবে
প্রতি ইউনিট বিদ্যুৎ ৮ টাকা ৮৫ পয়সা করে, ডাবলেরও বেশী......।
নেতা : ইয়ে, নাহ, মানে … এই রামপাল বিদ্যুৎ কেন্দ্র হলে অনেক লোকের কর্মসংস্থান হবে।
আমি: নাহ। এটাও ভুল কথা। রামপালে ১৩২০ মেগাওয়াট বিদ্যুৎ কেন্দ্রের জন্য
১৮৩৪ একর কৃষি, মৎস চাষ ও আবাসিক এলাকার জমি অধিগ্রহণ করা হয়েছে , এবং সেগুলো উর্বর জমি। ১৮৩৪ একরধানী জমি অধিগ্রহণের ফলে ৮০০০ পরিবার উচ্ছেদ হয়ে যাবে। রামপাল বিদ্যুৎ কেন্দ্রে কর্মসংস্থান হতে পারে সর্বোচ্চ চার-পাঁচশ জনের। ফলে উদ্বাস্তু এবং কর্মহীন হয়ে যাবে প্রায় ৭৫০০ পরিবার।
শুধু তাই নয় আমরা প্রতি বছর হারাবো কয়েক কোটি টাকার কৃষিজ উৎপাদন। তাছাড়া সুন্দরবনও ধ্বংস হয়ে যাবে।
নেতা: আন্দাজে!! সুন্দরবন ধ্বংস হতে যাবে কোন দুঃখে?? এটাতো সুন্দরবনের থেকে ১৪ কিঃমিঃ দূরে হবে। 
ছাত্র: স্যার, যে ভারতীয় এনটিপিসি বাংলাদেশে সুন্দরবনের পাশে এই বিদ্যুৎ
কেন্দ্রটি নির্মাণ করতে যাচ্ছে সেই ভারতেরই ওয়াইল্ড লাইফ প্রটেকশান অ্যাক্ট ১৯৭২ অনুযায়ী, বিদ্যুৎ কেন্দ্রের ১৫ কিমি ব্যাসার্ধের মধ্যে কোন বাঘ/হাতি সংরক্ষণ অঞ্চল, জৈব বৈচিত্রের জন্য
গুরুত্বপূর্ণ বনাঞ্চল, জাতীয় উদ্যান, বন্যপ্রাণীর অভয়ারণ্য কিংবা অন্যকোন সংরক্ষিত বনাঞ্চল থাকা চলবে না। অর্থাৎ ভারতীয় কোম্পানি এনটিপিসিকে বাংলাদেশে সুন্দরবনের যত
কাছে পরিবেশ ধ্বংস কারী কয়লা বিদ্যুৎ কেন্দ্র নির্মাণ করতে দেয়া হচ্ছে, তার নিজ দেশ ভারতে হলে সেটা করতে পারতো না! আবার সুন্দরবন থেকে দূরত্ব আসলেই ১৪
কিমি কিনা সেটা নিয়েও বিতর্ক আছে, অনেকেই বলছেন সুন্দরবন থেকে আসলে দূরত্ব ৯ কিমি। খোদ ইআইএ রিপোর্টের এক জায়গায় বলা হয়েছে প্রকল্পের স্থানটি একসময় একেবারে সুন্দরবনেরই অংশ ছিল, সেটলার বা বসতি স্থাপনকারীরা বন
কেটে আবাসভূমি তৈরী করেছে:
“The area is about 14 km
northeastwards from the Nalian Range of Sundarbans. Once it was a part of Sundarbans but had been evacuated by the settlers.”(ইআইএ, পৃষ্ঠা ২০৮)
নেতা: ধরলাম সুন্দরবনের একদম কোল ঘেষেই প্রকল্প হল, তাতে সুন্দরবনের কি??
ছাত্র: বিদ্যুৎ কেন্দ্র নির্মাণের মালামাল ও
যন্ত্রপাতি সুন্দরবনের ভেতর দিয়ে নদী পথে পরিবহন করা হবে। এর ফলে বাড়তি নৌযান চলাচল, তেল নি:সরণ, শব্দদূষণ, আলো, বর্জ্য নি:সরণ ইত্যাদি সুন্দরবনের
ইকো সিস্টেম বিশেষ করে রয়েল বেঙ্গল টাইগার, হরিণ, ডলফিন, ম্যানগ্রোভ বন ইত্যাদির উপর ক্ষতিকর প্রভাব ফেলবে।
তাছাড়া প্রকল্পের জন্য ব্যবহ্রত যন্ত্রপাতি, যানবাহন, জেনারেটর, বার্জ ইত্যাদি থেকে তেল পুড়িয়ে ক্ষতিকর কার্বন ডাই অক্সাইড ও নাইট্রোজেন ডাই অক্সাইড নির্গত হবে।
নির্মাণ কাজের যন্ত্রপাতি ও যানবাহন
ব্যবহারের ফলে শব্দ দূষণ হবে।
নির্মাণ স্থলের নিকটবর্তি নদী-খালের
পানিতে নির্মাণ যন্ত্রপাতি ও যানবাহনের তেল নি:সরিত হয়ে পানি দূষণ ঘটবে।
ড্রেজিং এর ফলে নদীর পানি ঘোলা হবে।
নেতা : যাক। দরকার হলে সুন্দরবন ধ্বংস হয়ে গেল। তাতে আমার কি?? সুন্দরবন থাকলে আমার পকেটে কি একটা টাকাও আসবে?? আসবে না। কিন্তু এই বিদ্যুৎকেন্দ্র হলে আমি যে কতটাকা পাব তুই জানিস??
ছাত্র: কিন্তু, সুন্দরবন ধ্বংস হয়ে গেলে দেশের পরিবেশের উপর বিশাল খারাপ প্রভাব পড়বে। ঘূর্ণিঝড়, জলোচ্ছ্বাস থেকে এই সুন্দরবনই আমাদের রক্ষা করে। সুন্দরবন না থাকলে বাংলাদেশ বঙ্গোপসাগরে যে ডুবে যাবে।
নেতা : ডুবে গেলে যাক। তাতে আমার কি?? আমার ছেলে-মেয়ে সব আমেরিকা পড়াশুনা করে। আর এই বিদ্যুৎকেন্দ্রের টাকায় আমি আমেরিকা বাড়ি করব। যদি বাংলাদেশ ডুবেও যায়, আমার কিছুই আসে যায় না।
ছাত্র : তার মানে, এই দেশ ধ্বংসকারী এ প্রকল্প আপনি বন্ধ করবেন না!!!???
নেতা : পাগল নাকি?? প্রকল্প বন্ধ করলে আমার ভাগের টাকা কেডা দিব, তুই???
ছাত্র: শুয়োরের বাচ্চা, এতোক্ষণ তোর সাথে ভালো গলায় কথা বলছি। তোর মত হারামজাদাদের জন্যই দেশের আজ এই অবস্থা। তোদের কাছে ব্যক্তিস্বার্থই সবার আগে। তোর এই কীর্তি আমি ফাঁস করতেছি। তারপর দেখ জনগণ তোরে এই রামপালে বিদ্যুৎ কেন্দ্র করতে দেয় কিনা …
নেতা : আরে যা যা! পাবলিকে আমার এইডা ছিঁড়ব। কেন, মধুপুরের ভাওয়াল গড়, চকোরিয়া সুন্দরবন এইগুলা ধ্বংস করছি না। এখন সুন্দরবনও করব। পাবলিকে আমার কিছুই করতে পারব না, কারণ
 " চুতিয়ার দেশে, আমি এক মহা চুতিয়া। "

