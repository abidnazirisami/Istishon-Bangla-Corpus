প্রগতির মগজে বসবাস সুবিধার…… (বরিশাল বিএম কলেজ ক্যাম্পাসে ছাত্র ইউনিয়নের মিছিলে, ছাত্র মৈত্রীর অতর্কিত সশস্ত্র হামলা।)


বরিশাল বিএম কলেজে ছাত্র ইউনিয়নের মিছিল ও
সমাবেশে আবার দুই দফা হামলা চালিয়েছে ছাত্র
মৈত্রীর সন্ত্রাসীরা।
ঘটনার সূত্রপাত অনলাইনে।
জাগরণের মঞ্চের নায়করাজ বাপ্পারাজ, থুক্কু বাপ্পাদিত্য বসুর সাম্প্রতিক কর্মকান্ডের প্রেক্ষিতে বাপ্পাদিত্য বসুকে সমালোচনা করে কেউ একটি স্ট্যাটাস দিয়েছিল। বাংলাদেশ ছাত্র ইউনিয়ন, বরিশাল জেলা সংসদের সভাপতি অন্তর চক্রবর্ত্তী, তার ফেসবুক আইডিটির মাধ্যমে সেই স্ট্যাটাসটি শেয়ার করেন।
এতে ক্ষেপে যায় ছাত্র মৈত্রী। "কি! এতোবড় সাহস! আমাদের নেতারে দালাল বলা!! এক্ষুনি অন্তর রে পিটাইয়া দেখাইয়া দিমু আমরা খালি দালাল না সন্ত্রাসীও বটে।"
বরিশাল মহানগর ছাত্র মৈত্রী সভাপতি শামিল তমালের নির্দেশে, সরকারী সৈয়দ হাতেম আলী কলেজ ছাত্র মৈত্রীর আহ্বায়ক (নামটা ভুলে গেছি) বি এম কলেজ আসে অন্তর চক্রবর্ত্তীকে পিটাতে। কিন্তু অন্তর চক্রবর্ত্তী তখন ক্যাম্পাসে না থাকায় সে ফিরে যায়। ঘটনা সে আবার বরিশাল জেলা ছাত্রফ্রন্টের সভাপতি মনিষা চক্রবর্ত্তীকে বলে এভাবে, "সেদিনতো আমি তমাল ভাইর কথায় অন্তর চক্রবর্ত্তীরে মারতে গেছিলাম বিএম কলেজ। শালার ভাগ্য ভালো পাই নাই! "
অবশেষে সুযোগ এল। ২৪শে এপ্রিল অর্থাৎ গত পরশু দুপুর ২টার দিকে যখন ছাত্র ইউনিয়ন বরিশালনজেলা সংসদের সভাপতি - অন্তর চক্রবর্ত্তী এবং বিজ্ঞান ও প্রযুক্তি বিষয়ক সম্পাদক - সাদি মুহাম্মদ সেতু বিএম কলেজের
সমাজকল্যাণ গেটের পাশ দিয়া হলের দিকে যাচ্ছিল,ছাত্র মৈত্রীর বিএম কলেজ শাখার প্রচার ও প্রকাশণা সম্পাদক নীরব হোসেন- অন্তর চক্রবর্ত্তীকে ডেকে বলে, "দাদা, এইদিকে একটু শুইনা যান। "
অন্তর চক্রবর্ত্তী পাশের সাইকেল গ্যারেজে ঢুকলেই দপ্তর সম্পাদক জয়ের নেতৃত্বে ভিতরে ওত পেতে ৬-৭ জন সন্ত্রাসী অতর্কিত কিল-
ঘুষি মারা শুরু করে কোনকিছু না বলেই। অতর্কিত হামলায় অন্তর চক্রবর্ত্তী পুরোই হকচকিয়ে যায়,
তখন ঠেকাতে গিয়ে সাদি মুহাম্মদ সেতু আহত হন। অতর্কিত হামলা শেষেই লেজগুটিয়ে পালিয়ে যায় ছাত্র মৈত্রীর কুকুরগুলা ।
এর প্রতিবাদে ওইদিন সন্ধ্যায় ই ছাত্র ইউনিয়ন বরিশাল অশ্বিনীকুমার হলের সামনে বিক্ষোভ মিছিল ও সমাবেশ করে।
আজ ছাত্র ইউনিয়নের ৬২তম প্রতিষ্ঠা বার্ষিকী। গতকাল যখন সবাই প্রতিষ্ঠা বার্ষিকী উৎযাপনের প্রস্তুতি নিয়ে ব্যস্ত তখন আবার ছাত্র মৈত্রীর বিএম কলেজ শাখার সভাপতি মিন্টু কর এবং সাধারণ সম্পাদক হাসিবুল ইমরানের নেতৃত্বে ১০-১২ জন হলে গিয়ে ছাত্র ইউনিয়ন বিএম কলেজ শাখার সম্পাদক জাহাঙ্গীর আলম জামালের কাছে শাসিয়ে আসে অন্তর চক্রবর্ত্তীকে দেখে নেয়া হবে এবং প্রীতম চৌধুরীকে সাত আসমানের উপর পাঠিয়ে দেয়া হবে। জামাল ভাই তখন তাদের বলে, "যে বা*টা ফেলাইতে পারবি ফেলাইস।"
আমরা অতটা গুরুত্ব দেই নি।একদিন সময় আছে মাঝে। আগে ৬২তম প্রতিষ্ঠা বার্ষিকী উৎযাপন তো হয়ে নিক। তারপর মৈত্রীকে দেখা হবে।
আজ বিকাল ৩টা থেকে আমাদের পূর্বঘোষিত প্রতিষ্ঠা বার্ষিকী উৎযাপনের অনুষ্ঠান শুরু হবার কথা। সকালে আমরা ছড়িয়ে ছিটিয়ে আছি …
শোনা গেল ক্যাম্পাসে কারা যেন মিছিল করছে,
"হৈ হৈ রৈ রৈ
ইউনিয়ন গেলি কই?
--------------------------------
অন্তরের দুই গালে
জুতা মারো তালে তালে।"
ছাত্র মৈত্রীর ১০-১২ জনের মিছিলটা আমাদের সামনে দিয়ে গেল, আমরা তখন পাল্টা মিছিল করার প্রস্তুতি নিচ্ছি কারন আমরা বিশ্বাস করি মিছিলের জবাব মিছিলের মাধ্যমেই দেয়া উচিত।
তাৎক্ষণিকভাবে উপস্থিত ১৫-২০ জন নিয়েই কবি চত্বর থেকে শুরু হলো আমাদের মিছিল।
আমাদের স্লোগান ছিল-
"ইউনিয়ন নেতা আহত কেন?
ছাত্র মৈত্রী জবাব দে… "
মিছিল যখন ঘুরে আবার কবি চত্বরের কাছাকাছি এসে গেছে, সামনে দেখা গেল ছাত্র মৈত্রী বিএম কলেজ সভাপতি - মিন্টু কর এবং সম্পাদক-হাসিবুল ইমরান এর নেতৃত্বে বেশ কিছু বহিরাগত সহ ছাত্র মৈত্রীর কর্মীরা রাস্তা আটকিয়ে দাঁড়িয়ে আছে।
ছাত্র মৈত্রী বিএম কলেজ শাখার সম্পাদক হাসিবুল ইমরান রড নিয়ে দাঁড়িয়ে। সাদা শার্ট পড়া একটি ছেলের হাতে রডটা তুলে দিয়ে বললো, "পিডা শালাগো।"
আমরা অতিদ্রুতই প্রতিরোধ গড়ে তুলি। অনিন্দ্য দীপ, মনিরুল ইসলাম বিপ্লব ও অভি বিশ্বাস মিলে ছেলেটার হাত থেকে রড কেড়ে নেয়। প্রতিরোধের মুখে মার খেয়ে লেজ গুটিয়ে পালিয়ে যায় ছাত্র মৈত্রী।
আমরা কবি চত্বরে এসে নিজেরা নিজেরা কথা বলতেছি কোন সতর্কতা ছাড়াই। হঠাৎ আবার আক্রমণ করলো ছাত্র মৈত্রী। একপাশে ছিল এবি সিদ্দিক। তাকে চার-পাঁচজনে মিলে মাটি ফেলে একজন বলল, "পিডা ওরে, এই খা** পোলাই নিরবরে মারছে।" 
তাদের ২য় বারে হামলায় এবি সিদ্দিক মারাত্মক আহত হয়। তার ডান হাতের মাংস এবং হাড় থেঁতলে যায়।এবি সিদ্দিককে বাঁচাতে গিয়ে অভি বিশ্বাসও আহত হয়। বরিশাল জেলা সংসদের সাংগঠনিক সম্পাদক এবি সিদ্দিক,ব্রজমোহন কলেজ সংসদের
সাংগঠনিক সম্পাদক শাহেদুর রহমান শাহেদ,জেলা সংসদের প্রচার ও প্রকাশণা সম্পাদক অভি বিশ্বাস,জেলা সংসদের বিজ্ঞান ও প্রযুক্তি বিষয়ক সম্পাদক
সাদি মোহাম্মদ সেতু গুরুতর আহত হয়েছে। এছাড়াও
জেলা সংসদের সভাপতি অন্তর
চক্রবর্ত্তী এবং সাধারণ সম্পাদক শারমিন জাহান পপি আহত হয়েছেন।
পুলিশ এসে পরায় পালিয়ে যায় মৈত্রীর সন্ত্রাসীরা।
এবি সিদ্দিক হাসপাতালে বর্তমানে চিকিৎসাধীন আছে।
কি? শুনে অবাক লাগছে না!! এরকম আচরণ করে থাকে সাধারণত জামাত-শিবির, স্বাধীনতার বিরুদ্ধ শক্তি। ছাত্র মৈত্রী নামক একটি সংগঠন যা কিনা নিজেদের প্রগতিশীল দাবি করে, তাদের কেন এহেন আচরণ হবে !!!
গত বছরের এই সময়েরই কথা… হেফাজতের উত্থান ঘটেছে। পরিচিত যেই ফোন দিক না কেন, শেষ কথা ছিল - "সাবধানে থাইকো প্রীতম। ওগো (জামাত-শিবির) বিরুদ্ধে যা লিখছো তুমি। ক্ষেইপা আছে কিন্তু।"
বলাই বাহুল্য, শিবিরের বিরুদ্ধে লেখার কারনে আমাকে আর সিদ্দিক ভাইকে (যেই সিদ্দিক ভাই আজ মারাত্মক আহত হইছে মৈত্রীর রডের আঘাতে) বিএম কলেজ বসে থ্রেট ও করে শিবির।
অনেকদিন ধরে শিবিরের কোন সাড়াশব্দ পাচ্ছি না। তাই কেউ আর সাবধানে থাকতেও বলতেছিল না।
আজ যারাই ফোন দিছে, সেই সাবধানে থাকার উপদেশ দিয়েছে। কারন ছাত্র মৈত্রী আমাকে হুমকি দিছে পরপারে , না না দুঃখিত সাত আসমানের উপর পাঠিয়ে দিবে। অপরাধ হলো সেই পুরোনো অপরাধ লেখালিখি।
যাক, শিবিরের অভাব ছাত্র মৈত্রী ভালোভাবেই পূরণ করে দিচ্ছে…
এখন খালি সাত আসমানের উপরে যাবার অপেক্ষা…
কেউ কি যাবেন নাকি আমার সাথে সাত আসমানের উপরে?? তাইলে ছাত্র মৈত্রী বরিশাল জেলার নেতাদের সাথে যোগাযোগ করেন ……

