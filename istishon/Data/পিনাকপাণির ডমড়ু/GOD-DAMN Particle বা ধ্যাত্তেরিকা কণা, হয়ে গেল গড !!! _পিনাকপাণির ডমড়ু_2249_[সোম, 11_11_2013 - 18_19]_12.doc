GOD-DAMN Particle বা ধ্যাত্তেরিকা কণা, হয়ে গেল গড !!! 


পিটার হিগসের মাথায় আসছে এলোমেলো চিন্তা;
একটা প্রশ্ন নিয়ে তিনি চিন্তা করছেন গভীরভাবে। তিনি ভাবছেন কেনো ইলেক্ট্রন,
প্রোটন, নিউট্রনের মতো মৌলিক কণিকার ভর আছে, কিন্তু ফোটনের মতো মৌলিক কণিকার কোনো ভর নেই।
সমস্যা নিয়ে চিন্তা করতে গিয়ে তিনি দেখলেন,
ভর আর শক্তির সাম্যতার সমীকরণ তো আইনষ্টাইন দিয়েই গেছেন (E=mc^2); তাই পদার্থের ভর হচ্ছে শক্তিকে ধরে রাখার ঘনীভুত রূপ। অর্থাৎ, এই
অর্থে “এক গ্রাম আলো” কথাটা কোনো অবিবেচকের মতো কথা নয়। আরো চিন্তায় এসে গেলো নিউটনের
গতিসুত্রের মৌলিক বাণী, অর্থাৎ, ভর থাকলেই থাকে জড়তা, যা তার বেগ
পরিবর্তনে বাঁধা হিসেবে কাজ করে। হিগস গভীর চিন্তা করে ভর থেকে উদ্ভুত জড়তার
ব্যাখ্যা পেলেন আইনষ্টাইনের আপেক্ষিকতার তত্ত্বেও। তিনি দেখলেন ভরবাহী কণা বা পদার্থ কখনো আলোর বেগে চলতে পারেনা; কেননা জড়তাই
তাকে বাঁধা দেয় সেই বেগে পৌঁছুতে। তাইতো ফোটন, অর্থাৎ আলোর বলবাহী কণার কোনো ভর নেই, আর তাই সে সবসময় মহাবিশ্বের সর্বোচ্চ বেগে চলতে পারে। 
এভাবে চিন্তা করতে গিয়ে তার মনে হলো, এমনতো হতে পারে যে এক ধরণের ফিল্ডের মধ্য দিয়ে চলার সময় মৌলিক কণাগুলো ঐ ফিল্ডের সাথে বিভিন্ন মাত্রায় ইন্টার্যাকশন করছে, আর সেই ইন্টার্যাকশনের মাত্রাই বলে দিচ্ছে যে সেই
কণার ভর কতো হবে। এই চিন্তার সাথে সাথেই পিটার হিগস পেয়ে গেলেন তার ইউরেকা মোমেন্ট।
হিগস বললেন, বিগ ব্যাংয়ের পরে যখন মহাবিশ্ব কিছুটা ঠান্ডা হয়ে আসে তখন হিগস ফিল্ড তৈরী হয়। আর হিগস ফিল্ড তৈরী হবার আগে সমস্ত কণাই ছিল ভরহীন। এই হিগস ফিল্ড তৈরী হলে –
ফিল্ডের সাথে ভরহীন কণাগুলো নানাভাবে ইন্টার্যাকশন করতে থাকে ও
কণাগুলো ভরযুক্ত হতে থাকে। ভরযুক্ত হবার সাথে সাথে আবার কণাগুলোর বেগও কমে আসে। হিগস ফিল্ডের সাথে ইন্ট্যারেকশণের মাত্রাই বলে দেয়
কণার ভর কতো হবে।
উদাহরণ স্বরূপ বলা যায়- নিউট্রিনোগুলোর ভর খুব কম, কেননা হিগস ফিল্ডের সাথে এদের ইন্টার্যাকশনের মাত্রা কম।
অন্যদিকে, ইলেক্ট্রন কিংবা কোয়ার্ক, নিউট্রিনোর তুলনায় বেশী ভারী – কেননা হিগস ফিল্ডের সাথে এই কণাগুলোর ইন্টার্যাকশনের মাত্রা নিউট্রিনোর চাইতে বেশী।
হিগসের গাণিতিক মডেলে দেখলেন তার চিন্তা ঠিক থাকলে স্পিন-জিরোর মৌলিক কণিকার অস্তিত্ব থাকার কথা। এটাই হচ্ছে হিগস বোসন। অর্থাৎ এই কণাকে নিজের অক্ষের চারপাশে ঘুরিয়ে কখনোই একদম আগের অবস্থায় আনা সম্ভব হচ্ছে না। থিওরীটিক্যালি, একে ∞ বা অসীম সংখ্যকবার নিজ অক্ষের চারপাশে ঘুরালে এটি আগের অবস্থানে আসবে। তাই এর এটির স্পিন সংখ্যা 1/∞ = 0। প্রসঙ্গত উল্লেখ্য যে, ইলেকট্রনের স্পিন 1/2, এর মানে হল এটি কে ২বার নিজের অক্ষের চারপাশে ঘুরালে একদম আগের অবস্থানে ফিরে আসবে। স্পিন শূণ্য
(পূর্ণ সংখ্যা) হওয়াতে হিগস হচ্ছে বোসোনিক পার্টিক্যাল। ১৯৬৪ সালে পিটার তার বিখ্যাত সিমিট্রি ব্রেকিং এর পেপারে প্রেডিকশন করলেন
হিগস ফিল্ড আর হিগস বোসন নামের মৌলিক কণার, যে কণা বলে দেবে কেন মৌলিক কণার ভর থাকে।
কিন্তু একে ঘুরিয়ে কোনমতেই আগের অবস্থায় আনা যাচ্ছে না বলে তিনি রেগেমেগে এর নাম দেন 'God-Damn Particle' যার অনেকটা বাংলা হল 'ধ্যাত্তেরিকা কণা'। কিন্তু বিক্রি বাড়ানোর জন্য প্রকাশক একে 'God Particle' নামে প্রকাশ করেন। যার কারণেই এক শ্রেণী কিছু না বুঝেই ম্যাতকার করছেন যে, সার্নের ল্যাবে ঈশ্বর (GOD) কণা হিসেবে পাওয়া গেছে। 
[ যদিও টপিকটা বেশ পুরোনো, কিন্তু বিজ্ঞান নিয়ে কিছু লিখতে ইচ্ছা করল বলে লিখে ফেললাম। ইচ্ছা আছে ইষ্টিশনে বিজ্ঞান বিষয়ক কিছু লেখে Continue করা ]

