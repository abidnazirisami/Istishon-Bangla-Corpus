জামায়াত নিষিদ্ধ সবার জন্যই উপকারী ………


জামায়াত নিষিদ্ধের জন্য যে ২৫ জন বিশিষ্ট (!) ব্যক্তির করা রিটের প্রেক্ষিতে আজ রায় হতে যাচ্ছে, লক্ষ্য করে দেখবেন তারা সবাই অন্যান্য ধর্মভিত্তিক দল বা ধর্মব্যবসায়ী দলগুলোর পান্ডা। বর্তমানে বাংলাদেশের যে মানুষগুলো ধর্মব্যবসায়ীদের কাছে ইমোশনালি ব্লাকমেইল্ড হয়ে যে ভোটগুলা দেয় তার অধিকাংশ পায় জামায়াত। তাই জামায়াত না থাকলে এই ভোটগুলা অন্য ধর্মব্যবসায়ীরা পাবে, সেই জন্যই তারা জামায়াত নিষিদ্ধের দাবীতে রিট করেছেন।
এখন আসি বিএনপির প্রসঙ্গে। জামায়াত নিয়ে বিএনপি এখন সবচেয়ে বিব্রত। বিএনপি যদি জামায়াতকে ছেড়ে দেয় তবে জামায়াতের বিপুল ফাইন্যান্সিয়াল সাপোর্ট আর শিবিবের ডেডিকেটেড সন্ত্রাসী কর্মীদের হারাবে। মূলত এইকারণে বিএনপি জামায়াতের সাথে জোটে আছে। আবার ওদিকে মানবতাবিরোধী অপরাধে জামায়াতের শীর্ষ নেতাদের শাস্তি হওয়ায় বিএনপি স্পষ্টত বিব্রত। জামায়াতের কারণে অনেক শিওর ভোট হাত ছাড়া হয়ে যাচ্ছে।
এখন যদি জামায়াত নিষিদ্ধ হয়, তবে জামায়াতের সেই ফাইন্যান্সিয়াল সাপোর্ট আর শিবিরের কুখ্যাত সন্ত্রাসী বাহিনী সব বিএনপির হয়ে যাবে। আর জামায়াত নামক বিষফোঁড়াটাও আপনাআপনি ফেঁটে গিয়ে অনেক ভোট বাঁচাবে।
এবারে আওয়ামীলীগ প্রসঙ্গ - জামায়াত নিষিদ্ধ হলে তাদের সব ভোট
যাবে বিএনপির বাক্সে, এটা জানা কথা।
ফলে জামায়াত নিষিদ্ধ করে সরকারের ভোটের রাজনীতিতে আপাত দৃষ্টিতে তেমন কোন লাভ হচ্ছে না। তাই
হয়তো সরকার জামায়াত নিষিদ্ধ করতে এতোদিন উৎসাহ পায়নি।
কিন্তু জামায়াত নিষিদ্ধ না হলে কি এই
ভোটগুলো আওয়ামীলীগের বাক্সে আসবে????
উত্তর - না।
তবে জামায়াত নিষিদ্ধ না হলে ভোটের
রাজনীতিতে সরকারের তেমন কোন লাভ
হবে কি????
এই মুক্তিযুদ্ধের সপক্ষের তরুণ প্রজন্মের প্রায় সব ভোট ই আবার আওয়ামীলীগ ই পেত। কিন্তু জামায়াত নিষিদ্ধ না করলে কিন্তু এই তরুণদের অনেকগুলো ভোট
আওয়ামীলীগ হারাবে। এরা হয়তো বিএনপি-জামায়াতকে ভোট দিবেনা, কিন্তু ভোট দান বর্জন করবে। এতে ক্ষতি কিন্তু
আওয়ামীলীগের ই। বিএনপি-জামায়াত কিন্তু তাদের ভোট গুলো ঠিকই পাবে, বাঁশ খাবেন আওয়ামীলীগ।
অতএব জামায়াত নিষিদ্ধে আওয়ামীলীগেরও লাভ বই লোকসান নাই। 
বামদলগুলোর ক্ষেত্রে জামায়াত নিষিদ্ধে লাভ - অধিকাংশ প্রগতিশীল দলগুলো বামধারার হয়, তবে সর্বডানের দল হয় জামায়াত। আর বামদলগুলোর সাথে সবচেয়ে বেশি মতাদর্শগত বিরোধ সম্ভবত জামায়াতের। আর এখন পর্যন্ত শিবিরের সন্ত্রাসী বাহিনীর হাতে যে কর্মীগুলো নৃশংসভাবে খুন হয়েছে তা অধিকাংশই বামদলগুলোর নেতা-কর্মী। ( এ নিয়ে নীচে বিস্তারিত বলছি)।
তাই বামদলগুলোর জন্যও জামায়াত নিষিদ্ধ সুফল বয়ে আনবে। 
এবার আসি আমাদের জন্য জামায়াত-শিবির নিষিদ্ধ কতখানি উপকারী সে প্রসঙ্গে - ইসলামী ছাত্র শিবির, একটা প্রতিষ্ঠিত সন্ত্রাসী সংগঠন। তাদের মূল দল
জামায়াতে ইসলামী মুক্তিযুদ্ধের বিরোধিতাকারী প্রধান দল।
যে দেশের জন্মকে যারা কলঙ্কিত করতে চেয়েছে এ দেশে তাদের বুকফুলিয়ে রাজনীতি করার কোন অধিকার নেই।
আর শিবিরের কিছু কীর্তিকলাপ বলি।
১৯৮৪ সালে চট্টগ্রাম কলেজের সোহরাওয়ার্দী হলের ১৫নম্বর কক্ষে শিবিরের কর্মীরা ছাত্র ইউনিয়ন
নেতা ও মেধাবী ছাত্র শাহাদাত হেসেনকে জবাই করে হত্যা করার মধ্য দিয়ে বাংলাদেশের ছাত্র রাজনীতিতে হাত পায়ের রগ কেটে হত্যার রাজনীতির সূচনা করে। এর পরে ১৯৮৬ সালে চট্রগাম বিশ্ববিদ্যালয়ে নতুন বাংলা ছাত্র সমাজের প্রভাবশালী নেতা আব্দুল হামিদ এবং ১৯৮৭ সালে কারমাইকেল কলেজের জাতীয় ছাত্রলীগ নেতা আব্দুস সবুরের হাত কেটে নিয়ে কর্তিত হাত বল্লমের ফলায় গেঁথে উল্লাস প্রকাশ করে এবং নৃশংস রূপে আবির্ভূত হয় শিবির।
১৯৯২এর ১৭ মার্চ রাবির জাসদ সমর্থিত বাংলাদেশ ছাত্রলীগ নেতা ইয়াসীর আরাফাত পিটুকে রোজা রাখা অবস্থায় ভিসির বাস ভবনের সামনে বুকে এবং পায়ে গুলী করে হত্যা করে জামাত শিবির।
এসময় বুকে গুলিবিদ্ধ হন সেই সময়ের রাজশাহী মহানগর ছাত্রলীগের সাংগঠনিক সম্পাদক বিশ্ববিদ্যালয়ের সমাজবিজ্ঞান বিভাগের ছাত্র ক্যাম্পাসের জনপ্রিয় ছাত্রনেতা নেতা মনোয়ার রুশো (এম এম রুশো, পরে বিশ্ববিদ্যালয় ছাত্রলীগ সভাপতি)সহ আরও দুই ছাত্রনেতা।
১৯৯৩ সালের ৬ ফেব্রুয়ারি রাজশাহী বিশ্ববিদ্যালয়ে সাধারণ ছাত্র-ছাত্রীদের ওপর শিবির সন্ত্রাসীদের সশস্ত্র
হামলায় ছাত্রদল নেতা বিশ্বজিৎ, সাধারণ ছাত্র নতুন এবং ছাত্র ইউনিয়নের তপন সহ ৫ জন ছাত্র নিহত হয়। একই বছর ১৭ সেপ্টেম্বর রাজশাহী বিশ্ববিদ্যালয় শেরেবাংলা হলে বহিরাগত সশস্ত্র শিবির ক্যাডাররা হামলা চালিয়ে ছাত্রমৈত্রী নেতা বিশ্ববিদ্যালয় টিমের মেধাবী ক্রিকেটার জুবায়ের চৌধুরী রিমুকে হাত-পায়ের রগ কেটে নৃশংসভাবে কুপিয়ে হত্যা করে।
এরকম নৃশংসতা শুধু রাজশাহী বিশ্ববিদ্যালয় এ নয়, চলেছিল সারা দেশে। আর এব্যাপারে পুলিশ তথা প্রশাসন তাদের পূর্ণ সহযোগীতা করতে বাধ্য হয়েছিল তাদের রাজনৈতিক শক্তির কারণে। জামায়াত নিষিদ্ধ হলে তারা বুক ফুলিয়ে এমন নৃশংসতা করতে পারবেনা। আর আন্ডারগ্রাউন্ড এর কোন সন্ত্রাসীদল বেশিদিন টিকে থাকতে পারবেনা। 
দেখা গেল, জামাত-শিবিরের প্রতি নিষিদ্ধাদেশ একমাত্র জামাত-শিবির ছাড়া সবার জন্যই মঙ্গলকর।
অতএব অবিলম্বে জামায়াতকে যুদ্ধাপরাধী দল এবং শিবিরকে সন্ত্রাসী বাহিনী ঘোষণা দিয়ে নিষিদ্ধ করা হোক। 
শিবিরের কিছু কীর্তি কলাপ
হিসেবে যে লেখাটার সূত্র -১৭ মার্চ ১৯৯২, রাবি'র ইতিহাসের এক
কালো দিবস (ফটো ব্লগ)

