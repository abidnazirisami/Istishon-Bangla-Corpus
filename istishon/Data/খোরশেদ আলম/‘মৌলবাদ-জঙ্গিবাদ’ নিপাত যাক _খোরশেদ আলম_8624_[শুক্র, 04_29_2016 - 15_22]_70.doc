‘মৌলবাদ-জঙ্গিবাদ’ নিপাত যাক 


শুভ এবং অশুভের দ্বন্দ্ব চিরকাল। পৃথিবী সৃষ্টির আদিকাল থেকেই তা ছিল। জগতে এক শ্রেণির মানুষ আছে যাঁরা কল্যাণকামী, পৃথিবীতে এগিয়ে নেয়ার পক্ষে, আর একশ্রেণির বর্বর-মুর্খ-অজাতগোত্রীয় রয়েছে তাদের কাজ হয়েছে সর্বদাই জগতে অনিষ্ট করা। এরা পৃথিবীর ঘৃণিত সম্প্রদায়। পৃথিবীর বিরামহীন পথচলা থেমে নেই। নানা চড়াই-উৎরাই পেরিয়ে মঙ্গলকামী মানুষ নিয়ে জগতের মঙ্গলকার্যও তার থেমে নেই। কিন্তু রাহুগ্রহরাও সদা বিরাজমান এখানে।এই মর্কট গোত্রীয়রা নিয়তই পৃথিবীর বুকে আছড়ে পড়ে বোমা সদৃশ হয়ে। কুলাঙ্গারের দল নিয়তই ধ্বংসযজ্ঞে মেতে আনন্দ পায়। প্রকৃতপক্ষে, এরা অমানুষ-অমানবিক এবং অসভ্য শ্রেণির। 
এইসব ইতরবর্গীয়রা নানাভাবে এদের নাম বদলায়। কখনো কখনো বোল পাল্টে ফেলে। ইসলামের মতো পবিত্র এক বিষয়ের তকমা পড়ে এরা পৃথিবীর বুকে হাতুড়ি হানে। যেহেতু ইসলাম একটি স্পর্শকাতর বিষয়, এবং মানুষের দুর্বলতার এক চরম জায়গা, সে-কারণে ইসলামের নামে রাজনীতি খুলে মানুষকে বোকা বানায়, ধোকা দেয়। প্রকৃত ধর্মপ্রাণ মানুষ যারা ধর্মীয় আদর্শের মূল বিষয়টা তারা বুঝতে পারে, কিন্তু সমাজের একশ্রেণির মানুষ যাদের শিক্ষার রয়েছে অভাব, সেই মানুষগুলো টাগের্টে পরিণত হয়, জঙ্গিবাদীদের শিকারের গুটি হয়। 
বলছিলাম পৃথিবীর বুকে ক্রমশ ধেয়ে আসা মৌলবাদী-জঙ্গিবাদীগোষ্ঠীর অপতৎপর কথা। শান্তিপূর্ণ পৃথিবীতে ইসলামের নামে নানাধরনের জঙ্গিবাদী সংগঠন তৈরি হয়েছে। যারা ইসলাম কায়েমের নামে সাধারণ মানুষের জীবনকে বিপর্যস্ত করে তুলেছে। অসংখ্য মানুষের প্রাণহানী ঘটছে প্রতিদিন। এখন এই চলমান প্রগতির পৃথিবীতে মানুষ অনেক সচেতন। ধর্ম সম্পর্কেও মানুষ উদাসীন নয়। বহু মানুষ আছে এই জগতে যারা ধর্ম পালন করে। তাতে তো কোনো সমস্যা নেই। যার যার ধর্ম সেই সেই পালন করবে। কিন্তু ধর্মীয় বিষয়ে জোর জবরদস্তির কোনো সুযোগ নেই। ধর্মেও তা নিষেধ আছে। বর্তমান বিশ্ব যে জঙ্গিবাদী থাবায় আক্রান্ত এর পিছনেও রয়েছে নানা কথা। আইএসআইএস নামে পৃথিবী অনিষ্টকারী যে সংগঠন আসলে তারা কি চায়? পৃথিবীতে ইসলাম কায়েম করতে? এখানে তো ইসলাম আছে ভালোভাবেই, তাহলে আবার রক্তপাতের মাধ্যমে ইসলামকে চাপিয়ে দেবার চেষ্টা কেন? এটাতো মধ্যযুগীয় পন্থা। আর আমরা তো ধর্মীয় যুদ্ধের দিন পেরিয়ে এসেছি বহু শতাব্দী আগে। তবে এসব নিয়ে এতো রক্তপাতের কি কারণ? কেনই বা অকারণ বোমার বিস্ফোরণ? আত্মঘাতী হামলা কেন? সাধারণ মানুষের জীবন কেড়ে নেয়ার অদ্ভূতুড়ে খেলায় মত্ত জীবন? আসলে এর পিছনে অন্য কোনো রাজনীতি নেই-তো? এই সংগঠনগুলো কুচক্রীদের সৃষ্ট নয় তো? আন্তর্জাতিক রাজনীতি নিহিত নয়তো এর ভিতরে? যারা হয়তো সত্যিকার ইসলামকে বিতর্কিত করতে চায়? অথবা মুসলিম জাতিগোষ্ঠীকে পৃথিবীতে জঙ্গিবাদী শ্রেণিতে পরিণত করতে চায়। এগুলো ভেবে দেখার প্রয়োজন আছে। 
আমাদের ভিতরে একটি প্রশ্ন প্রায়ই কাজ করে, তাহলো আইএস জঙ্গিবাদী গোষ্ঠী পৃথিবীতে ইসলামী রাজত্ব কায়েম করতে চায়। তো ভালো কথা। তাহলে তাদের ইসলামী পিতৃদেশ সৌদী আরবের এ অবস্থা কেন? একজন পুরুষের ১৫/১৬ জন নারী না হলে রাতের ঘুম হয় না। বাসার কাজের লোকের সঙ্গে একই সাথে দাদা-বাবা-ছেলেরা সঙ্গমে লিপ্ত হয়! শুধু কি তাই প্রত্যক্ষদর্শীর কাছ থেকে আমার শোনা তাহলো, গভীর রাত হলে এইসব নারী লোভী অসভ্যরা দাসীদের নিয়ে গাড়ি চালিয়ে মরুভুমিতে গিয়ে উটের কাঁচা দুধ পান করে আর নারীদের ওপর নির্যাতন চালায়। আহ, কি বর্বরতা। আমি এ কারণে বাংলাদেশ থেকে সৌদীতে নারী কর্মী পাঠানোর বিরুদ্ধে। আশ্চর্যের বিষয় হলো এসব কি আইএস জঙ্গিরা দেখে না। নাকি তারাও এসবের পক্ষীয় গোত্র। আইএস জঙ্গিদের অসাধারণ ইসলাম প্রীতিতে আমার বিস্ময় জাগে। 
ইসলাম প্রচারে-প্রসারে ইসরাইলতো মুসলমান জাতির ওপর খড়গ বিশেষ। কিন্তু চরম বিস্ময় যা, তাহলো আইএস জঙ্গিরা তাদেরকে কখনো দেখলাম না তাদের ইসলাম রক্ষায় ইসরাইলের ওপর হামলা করেছে। সুপ্রিয় পাঠকবৃন্দ, একবার ভেবে দেখুন একথা ঠান্ডা মাথায়। তাহলে বিষয়টা কি পাতানো খেলা! এ নিয়ে নানা আলোচনা-সমালোচনা চলতে পারে। রাজনীতিক গবেষণা হতে পারে। আমার কথা যেটি তাহলো বাংলাদেশ আইএস ঝুঁকিমুক্ত কিনা, বা এখানে আদৌ আইএস জঙ্গিবাদী গোষ্ঠী আছে কিনা? এর সঠিক সিদ্ধান্ত দেবার ক্ষমতা আমার নেই, তবে বাংলাদেশ এই শ্রেণির জাতি-গোষ্ঠীর বাইরে যে নেই তা বলতে পারি। বাংলাদেশে এখন জ্বলন্ত আগুনে ঘি ঢেলে দেবার মতো অবস্থা। আইএস জঙ্গিবাদীরা থাকুক আর নাইবা থাকুক, একশ্রেণির বিজাতীয় জান্তা তারা সদা তৈরি থাকে আগুন আর পেট্ট্রোল বোমা হাতে নিয়ে। সারা বাংলাদেশে তথাকথিত এইসব আইএস জঙ্গিবাদীদের চেলারা ঘাপটি মেরে আছে। সুযোগ পেলেই ছোবল দেবে, এবং বলবে বলছিলাম না এদেশে আইএস আছে! এখানে আইএস মৌলবাদী-জঙ্গিবাদী গোষ্ঠীর থাকার প্রয়োজন নেই বরং তাদের চেয়েও বড় অপশক্তিরা নিয়ত তৎপর। তাদের বিষয়ে সত্যিকার নির্ভেজাল বাঙালিদের সচেতন হতে হবে। সরকারকে সচেষ্ট থাকতে হবে এদেশীয় মৌলবাদী গোষ্ঠীকে নিমূর্লে। 
মনে রাখার দরকার পৃথিবীর বুকে বাংলাদেশ এখন এক উদীয়মান শক্তি। অনেকের কুনজরে পড়েছে। বাংলাদেশের জাতির জনক বঙ্গবন্ধু শেখ মুজিবুর রহমানের শাসনামলের স্বল্প সময়ে বাংলাদেশ পৃথিবীর বুকে মাথা উঁচু করে দাঁড়িয়েছিল। একসময় দেশিয়-আন্তর্জাতিক ষড়যন্ত্রে জাতির পিতাকে চলে যেতে হয়েছে। দুরভিসন্ধি থেমে নেই। ঘসেটি বেগমরা বসে নেই। তাদের ছাও-পোনারা আপাত গুহায় শীতনিদ্রায় থাকলেও কোনো এক গরমের রাতে বিষধর সর্প হয়ে দলেদলে বেরিয়ে আসবে। 
বঙ্গবন্ধুর সুযোগ্য কন্যা জননেত্রী-দেশরত্নখ্যাত শেখ হাসিনা এখন ক্ষমতায়। তাঁর বুদ্ধিমত্তায় বাংলাদেশ এখন পৃথিবীতে এক বিস্ময়। শেখ হাসিনার মুখের দিকে চেয়ে এদেশের মানুষের বিস্ময়ের সীমা নেই। কিন্তু তাঁকেও থাকতে নিরাপদ। একটি মানুষের জন্যে বাংলাদেশের যে অগ্রগতি ও উন্নয়নের চাকা দ্রুত ধাবমান, তাঁর দীর্ঘমেয়াদী শাসন এবং বেঁচে থাকারও বিকল্প নেই। মৌলবাদী-জঙ্গিবাদী গোষ্ঠীর রক্তচক্ষুতে শেখ হাসিনা সদা টার্গেট হয়ে থাকেন। সেদিকটায় সরকারের এবং বিশেষত আওয়ামীলীগের নিবেদিতপ্রাণ কর্মীদের সজাগ থাকা জরুরি। সে সাথে আরো জরুরি হচ্ছে দল থেকে হাইব্রীড বিতাড়নের। কেননা এদের মধ্যেও রয়েছে সেইসব চিহ্নিত চক্রের রক্ত। আর যে রক্ত বাঙালিদের সঙ্গে বেঈমানী করবেই। বাংলাদেশ চিরকাল মৌলবাদী-জঙ্গিবাদী গোষ্ঠীর বাইরে থাকুক এ আমাদের নিরন্তর প্রত্যাশা।
খোরশেদ আলম, লেখক ও গবেষক

