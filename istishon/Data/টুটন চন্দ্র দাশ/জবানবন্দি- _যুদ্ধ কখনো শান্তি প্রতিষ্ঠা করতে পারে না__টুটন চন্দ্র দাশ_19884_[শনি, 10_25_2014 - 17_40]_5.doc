জবানবন্দি- _যুদ্ধ কখনো শান্তি প্রতিষ্ঠা করতে পারে না_


যুদ্ধকে বৈধতা দেয়ার একটাই মন্ত্র আর তা হলো- "পৃথিবীর সব যুদ্ধই হয় শান্তি প্রতিষ্ঠার জন্য"।
প্রশ্ন হচ্ছে, যুদ্ধ সত্যিই কি শান্তি প্রতিষ্ঠা করতে পারে? যুদ্ধের মাধ্যমে শান্তি প্রতিষ্ঠা হয়? প্রশ্ন রেখেছিলাম। আমার ব্যক্তিগত অভিমত হলো "যুদ্ধ কখনো শান্তি প্রতিষ্ঠা করতে পারে না"
আচ্ছা, ধরুন আপনি একটা অস্ত্র নিয়ে যুদ্ধে অবতীর্ন হলেন এবং আপনার বিপক্ষে আরেকজন আরেকটা অস্ত্র নিয়ে আপনার বিরুদ্ধে যুদ্ধে নামলো। তাহলে বিষয়টা কি দাড়ালো?
আপনার অস্ত্রে প্রতিপক্ষের মৃত্যু অথবা প্রতিপক্ষের অস্ত্রে আপনার মৃত্যু। উভয়েরই পরিবার পরিজন তো আছে নাকি? যুদ্ধে যে নিহত হলো তার পরিবারে কি রকম শান্তিটা নেমে আসবে বলুন?
এখন প্রসঙ্গ দাড় করাবেন ১৯৭১ এর মুক্তিযুদ্ধের বৈধতা নিয়ে!!
তার আগে দেখতে হবে মুক্তিযুদ্ধটা মূলত কি এবং কেন হয়েছিল? মুক্তিযুদ্ধটা মূলত পূর্ব পাকিস্তানের জনগনের উপর শোষন-নীপিড়নের বিরুদ্ধে তথা বাঙালির উপর চাপিয়ে দেয়া একটা যুদ্ধ। আমরা কিন্তু আমাদের প্রাপ্য অধিকার, প্রাপ্য ক্ষমতাটুকু চেয়েছিলাম। আমার বাঙালি মুক্তিযুদ্ধা-গেরিলারা কিন্তু পশ্চিম পাকিস্তানে গিয়ে গনহত্যা চালায় নি, পশ্চিম পাকিস্তানি নারীদের ধর্ষন করেনি। অতএব আপনি মুক্তিযুদ্ধকে ঐ যুদ্ধের বৈধতার কথিত মন্ত্রে কলুষিত করতে পারেন না।
এখন আসি যুদ্ধের বৈধতা নিয়ে ক্যাচালে।
আমি বললাম পৃথিবীর সব যুদ্ধই হয় শান্তি প্রতিষ্ঠা করতে পারে নি। সেটা ঐতিহাসিক হোক আর ঐশি কিতাবেই হোক। 
উত্তরে বললেন- শান্তি প্রতিষ্ঠা না হোক কিন্তু তৎকালীন পরিস্থিতি বিবেচনায় সেটা অনেক শান্তি প্রতিষ্ঠা করেছিল।
বললামঃ ইতিহাসের বেশিদূরে যাওয়া লাগবে না, জার্মান/ভিয়েতনাম/কিউবা যেতে হবে না। ‘জার্মানরা শ্রেষ্ঠ জাতি’ এই মন্ত্র কানে দিয়ে দ্বিতীয় বিশ্বযুদ্ধও হয়েছিল বা যুদ্ধকে বৈধতা দেয়া হইছিলো। জার্মান পর্যন্ত যাচ্ছি না, শুধু ফিরে দেখেন ১৯৭১ সালে পশ্চিম পাকিস্তানিরাও পাকিস্তানে শান্তি প্রতিষ্ঠার নামে এই ভুখন্ডে এসে ৩০ লক্ষ খুন আর ২ লক্ষেরও বেশি নারী ধর্ষন করেছিল।শান্তি কমিটি গঠন করেছিলো, বলেছিল পকিস্তানে শান্তি(চেয়ন-ওর-সকোন) কায়েম রাখতে তারা কোন পয়গম্বরের মতো এতদূরের পথ পাড়ি দিয়ে এসছে। আর এতে এই ভূখন্ডের কিছু দালাল দালালিও করেছে। 
কিন্তু কথা হচ্ছে, তারা কি এই ভূখন্ডে শান্তি প্রতিষ্ঠা করতে পেরেছিলো?
ফলাফল দেখেনতো চোখের সামনেই, পাকিস্তানে কিরুপ শান্তি প্রতিষ্ঠা হয়েছে? মসজিদে বোমা হামলায় মরে, ঈদের জামাতে বোমা হামলায় মরে, বিয়ে অনুষ্ঠানেও বোমা হামলা এমনকি খেলোয়াড়দের গাড়িতেও হামলা হয়। আহ! শান্তির কি নাজারা!!
তারপর আবার বললেন- যেকোন যুদ্ধের প্রেক্ষাপট বিচার করলে দেখা যায় যে যুদ্ধের পূর্ববর্তী সময়ের চেয়ে যুদ্ধ-পরবর্তী সময়টা অনেক শান্ত।
তর্কের খাতিরে বললামঃ একটা জঙ্গি যখন বুকে বোমা বেঁধে শত মানুষকে মেরে ঐ শত মানুষের পরিবারটাকে চরম অশান্তি আর অনিশ্চয়তার মুখে ঠেলে দেয়ার শেষ মুহুর্ত পর্যন্ত সে ভাবে যে বোমা ফাটিয়ে সে শান্তিই প্রতিষ্ঠা করতে চলেছে কিংবা একটা বখাটে যখন ইভটিজিং করে তখন তাকে জিজ্ঞেস করলে সে বলে মেয়েটার পোশাক ঠিক ছিলোনা এত সামাজিক শান্তি নষ্ট হবে তাই সে সতর্ক করেছে( অর্থাৎ ইভটিজিং করে সতর্ক করেছে পরের বার ডাইরেক্ট ধর্ষন কিংবা শান্তি রক্ষার্থে সে তার দ্বায়িত্ব পালন করেছে)। ঠিক একই ভাবে একজন ধর্ষনকারীকে জিজ্ঞেস করলেও একই রকম উত্তর দেবে। 
কিন্তু, ইভটিজিং এবং ধর্ষন কি তাহলে নারীর পোষাক-জনিত সৃষ্ট(যদিও সমস্যাটা বখাটে এবং ধর্ষনকরীর দৃষ্ঠিভংগীতে) অশান্তি নিরসনের সর্বশেষ পন্থা?? বোমা হামলায় শান্তি প্রতিষ্ঠা হয়েছে কোথাও? 
তারপর উনি বললেন- ধর্ষন আর যুদ্ধের বিষয় এক না। ধর্ষনে মানবিকতা থাকে না এবং যুদ্ধে মানবিকতা থাকে(এরকমই কিছু একটা বললেন) যুদ্ধে হয়তো কাঙ্খিত শান্তি প্রতিষ্ঠিত হয় না কিন্তু পরিস্থিতি কিছুটা স্বাভাবিক হয়।
সময়ের অভাবে শেষমেষ যে কথাটি অফলাইনে বলতে পারলাম না,
অনলাইনে লিখছি তা হলোঃ যুদ্ধ যদি শান্তি প্রতিষ্ঠা করে তাহলে হস্থমৈথুনও (মাস্টারবেশন) কিছুটা যৌন প্রশান্তি দেয়। তাই বলে হস্থমৈথুন করে পরিপূর্ণ যৌনতৃপ্তি লাভ করা যায় কি? এবং সন্তান উৎপাদন আশা করা যায় কি? নিশচয় না!
শান্তি প্রতিষ্ঠার নামে যুদ্ধকে বৈধতা দেয়া এবং হস্থমৈথুন করে সন্তান লাভ করার আশা কেউ করলে করতে পারে, তবে আমি সেই কাতারে নই।
বস্তুত সবগুলো যুদ্ধই হয় স্বার্থগত কারণে। কখনো ক্ষমতার লোভে, কখনো সম্পদের লোভে আর সেসব যুদ্ধকে বৈধতা দিতেই ‘য়ুদ্ধ শান্তি প্রতিষ্ঠার জন্য’ ‘তোমরা শ্রেষ্ট জাতি অতএব বিশ্বের নেতৃত্ব দেবে তোমরা’ এসব মন্ত্র পড়ানো হয়।
আমরা ৯০ভাগ শান্তিপ্রিয় মানুষের দেশ আর তাইতো আমরা শান্তি কায়েম রাখতে সামরিক খাতে সবচেয়ে বেশি বরাদ্দ দিই। পুর্বের সরকারের আমলে দেখেছি ১০ ট্রাক শান্তিঅস্ত্র অবৈধভাবে বর্ডার পাস হয়ে আসতে আর বর্তমান সরকার সংসদে বাজেট করে রাশিয়া থেকে শান্তি অস্ত্র আমদানি করে।
আর যত অশান্তি করে স্কুলগুলো অতএব শান্তি রক্ষার্তে আমরা বেইলী রোডের সামাজিক শিক্ষাকেন্দ্র স্কুল ভাঙি…
[আমি ইতিহাস জানি না, দর্শনের মারপেচ বুঝি না, আমার দূর্বল মস্তিষ্কে ক্ষুদ্র জ্ঞানে যা বলে তাই বয়ান করলাম। এতে কেউ একমত হওয়ার মতো কিছু নাও পেতে পারেন। ]

