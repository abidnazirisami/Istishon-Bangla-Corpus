ধর্ম চিন্তা 


ধর্ম মানবের কল্যাণের জন্য ও সমস্যা সমাধানের জন্য আবির্ভূত হয়েছে কিন্তু এই ধর্ম নিয়েই আজ আমাদের দেশ ও গোটা পৃথিবীতে সমস্যা। এই সমস্যা এর জন্য দায়ী আসলে কে? ধর্ম না মানুষ? আমরা পৃথিবীর প্রাচিন ইতিহাস দেখলে জানতে পারি যে ধর্ম মানুষকে সুসংবদ্ধ ও সভ্য করেছে আবার এই ধর্ম নিয়েই মানুষের মাঝে হয়েছে যুদ্ধ হানাহানি রক্তারক্তি। কবি নজরুল বলেছেন মানুষ এনেছে ধর্ম, ধর্ম আনেনি মানুষ কোন, কিন্তু বর্তমানে যেন ধর্মই মানুষকে এনেছে! পৃথিবীর সব ধর্মই শান্তি ও সৌহার্দের কথা বলে এবং যারা ধর্ম ও ধর্মের বাণী এনেছেন যারা ছিলেন এই পৃথিবীতে ঈশ্বর এর প্রতিনিধি, নবী রাসুল মহাপুরুষ গণ তাঁদের সাথে একে ওপরের কোন দান্দিকতা ছিল না, তারা প্রত্যেকেই মহান স্রষ্টার পরিচয় মানুষের কাছে পৌঁছে দেয়ার চেষ্টা করেছেন এবং তাঁদের জীবন ইতিহাস অদ্ধায়ন করলে দেখা যায় যে সৃষ্টিকর্তার পরিচয় প্রকাশের দরুন তারা তাঁদের জীবদ্দশায় নানাবিধ দুঃখ কষ্টের স্বীকার হয়েছেন তবুও তারা তাঁদের প্রাপ্ত দায়িত্ব থেকে পিছপা হননি।
বর্তমানে ধর্ম নিয়ে নানাজনের নানামত কারো মতে ধর্ম অলিক কল্পনা মাত্র, কারো মতে ধর্মই জীবনের মুখ্য বিষয় আর এখন পৃথিবীতে ধর্মের অগণিত রূপ, তেমনি অধর্মেরও অগণিত রূপ। মেনে নিলাম ধর্ম মানুষকে সঙ্গবদ্ধ এর যায়গায় বিভক্ত করেছে সভ্যর যায়গায় করেছে অসভ্য। কিন্তু ধর্মে মানুষের চরিত্র গঠন ও জীবন আচরণের যে পথ প্রদর্শন করেছে তা কি মানবের জন্য মোটেও কল্যাণকর নয়? আমরা মানুষ আমরা বুদ্ধিমান প্রাণী আমরা বিজ্ঞান ও প্রযুক্তির জোরে আজ অনেক উনতিসাধন করেছি, পৃথিবীর গণ্ডি পেরিয়ে সৌরজগত, সৌরজগত পেরিয়ে মহাজগত পর্যন্ত আমাদের জ্ঞান পৌঁছেছে, আমরা ক্ষুদ্রাতিক্ষুদ্র বস্তু থেকে বৃহৎ বস্তু সম্পর্কে জ্ঞান অর্জন করতে সক্ষন হয়েছি, প্রত্যেক জিনিসের বৈজ্ঞানিক বিশ্লেষণ করতে আজ আমরা সক্ষম হয়েছি আমরা যুক্তির মাধ্যমে প্রমাণ করতে চাঁই যে ঈশ্বর নামক কোন সত্তার অস্তিত্ব নেই, অনেকে প্রমাণ করেছেন ও কিন্তু আমরা যে মানুষ আজ এতো উন্নতির সিখরে আরোহণ করেছি আমরা কি আজো নিজেদের পরিচয় নিজেরা জানতে পেরেছি? আমরা জন্মগতভাবে বা প্রাকিতিক ভাবে যে পঞ্চরিপু ( কাম, ক্রোধ, লোভ, মোহ, অহংকার ) প্রাপ্ত হয়েছি তা কি আজো আমরা জয় করতে পেরেছি না নিয়ন্ত্রণ করতে পেরেছি। আমরা মানুষ আমরা স্বাধীন, আমরা চিন্তার স্বাধীনতা প্রাপ্ত সত্তা, কিন্তু খুদা লাগলে আমাদের খাদ্য খেতেই হয়, প্রাকিতিক কর্মাদি সম্পন্ন আমাদের করতেই হয় সকল জন্তু জানয়ার প্রানির মত কাম বাসনা নিবৃত করতেই হয়। আজ বিজ্ঞানের এতো অগ্রগতি কিন্তু আমরা মানুষ কি আমাদের শারীরিক ও মানুষিক যে বাধ্যবাধকতা বা পরাধীনতা বা পঞ্চরিপু জয় করতে পেরেছি কি ? 

