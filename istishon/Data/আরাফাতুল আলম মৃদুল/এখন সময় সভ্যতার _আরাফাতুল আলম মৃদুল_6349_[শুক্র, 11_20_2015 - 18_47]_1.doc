এখন সময় সভ্যতার 


বর্তমানে আমরা সভ্য জগতে বাস করছি। মানবের জীবন ধারণের মুখ্য উপাদান হল খাদ্য, আমরা জানতে বা অজান্তে প্রতিনিয়ত ভেজাল খাদ্য গলাধঃকরণ করছি, এর ফলে আমরা নানাবিধ রোগ শোক, অসুখ বিসুখ এ আক্রান্ত হচ্ছি, রোগে আক্রান্ত হওয়ার পর আমরা স্বাভাবিক ভাবে চিকিৎসকের শরণাপন্ন হব, সেখানেও আছে নানা দুশ্চিন্তা, তা হলঃ চিকিৎসক আদৌ চিকিৎসক কিনা তাঁর নাম ফলক ও ভিসিটিং কার্ড এ যেসব ডিগ্রি ও পদবী দেয়া আছে তা আদতেই সত্য বা আসল কিনা? আর তিনি নকল করেই বা পাস করেছে কিনা তাই বা কে জানে? তারপরে তাঁর চিকিৎসা সেবার মজুরী আকাশছোঁয়া না নাগালের মধ্যে এইটাও একটা ভাবনার বিষয়। ভাগ্য ভালো থাকলে মোটামুটি মজুরী ওয়ালা চিকিৎসকের চিকিৎসা সেবা পেলেও তিনি রোগ নির্ণয়ের জন্য যে পরীক্ষা নিরিক্ষা করতে দিয়েছেন তা তো সরকারি হসপিটালে সম্ভব নয় কারণ যন্ত্র নেই আর থাকলেও তা অকেজো তাই আপনাকে যেতে হবে ব্যায়বহুল বেসরকারি পরীক্ষাগারে সেখান থেকে পরীক্ষা করিয়ে রিপোর্ট নিয়ে এসে চিকিৎসক কে দিলে তিনি আপনাকে রোগ নিরাময়ের জন্য পথ্য লিখে দিবেন আপনি ফার্মেসিতে গিয়ে পথ্য এর নাম ও লেভেল দেখে কিছুই বুজবেন না যে এই পথ্য খাঁটি না ভেজাল তবে আপনি পেপার এ পড়েছেন আমাদের দেশে সতকরা ৮৮ ভাগ ওষুধ ই ভেজাল।
যাই হোক গনিতের সূত্র মতে বিয়োগে বিয়োগে যোগ, তেমনি বিষে বিষক্ষয়, অর্থাৎ ভেজাল খাদ্য খেয়ে আপনি যে রোগ বাঁধিয়েছেন ভেজাল ওষুধ দিয়েই তা সেরে যাবে আর ভাগ্য আপনার সহায় না হলে আপনি মারা যাবেন।
মায়ের কোল শিশুর জন্য পৃথিবীর সবচেয়ে নিরাপদ আশ্রয়, হাহাহাহাহাহাহাহাহা হাসছি কেন জানেন মায়ের কোল তো দুরের কথা, মায়ের গর্ভও আমাদের দেশে শিশুদের জন্য নিরাপদ নয়। মায়ের গর্ভে থাকাকালিন শিশু আমাদের দেশে বুলেটের আঘাতে জর্জরিত হয়েছে, নিজের চোখে দেখেছি ।
বিদ্যালয়, কলেজে শিশু, ছাত্র ছাত্রী রা যায় জ্ঞান অর্জন করতে আর আমাদের দেশে মোহাম্মদপুর প্রিপেটরি স্কুল, পরিমল মাস্টার দের সুবাদে শিশু ছাত্রী রা ধর্ষিত হয়।
প্রশ্ন ফাঁস এখন তো একটা স্বাভাবিক সংবাদ,
এই সকল অন্যায় অনাচার এর হাত হতে নিজে ও জাতি কে রক্ষার জন্য আপনি শরণাপন্ন হতে চাইলেন ঈশ্বর এর, সে ক্ষেত্রে রয়েছে বিভাজন ও কত সমস্যা, এই তরিকা না সেই তরিকা এই গ্রুপ না সেই গ্রুপ, আপনি কিছু না বুঝে সরল বিশ্বাস এ গেলেন যে কোন একটা ঈশ্বর এর গৃহে, সেই ঈশ্বর এর গৃহের বিরোধী ঈশ্বর দলের লোক আপনাকে যে কোন সময় বোমা মেরে উড়িয়ে দিতে পারে, কোন নিশ্চয়তা নাই!
এইসব ভেদাভেদ ও অন্যায় দেখে আপনি রাগে ক্ষোভে ঈশ্বর এর বিরোধিতা বা ঈশ্বর কে অস্বীকার করবেন তা যদি আবার প্রকাশও করেন তাহলে তো আপনার মৃত্যু ও জবাই সুনিশ্চিত এ ব্যাপারে কোন সন্দেহ নাই। আবার মনের দুঃখের কথা কারো কাছে প্রকাশ করবেন তা তেও রয়েছে সমূহ বিপদের সম্ভবনা, যে কারো টার্গেট এ পরে যেতে পারেন।
এতসব দুঃখ কষ্ট ও মনের ভার নিজের মনের মধ্যে পুসে রেখে মন ভারী হয়ে যাবে তখন মন চাইবে কোথা হতে ঘুরে আসি মন হালকা হবে, অশান্ত মন টা শান্ত হবে। বের হলেন শহরের মধ্যে রমনা পার্ক বা বোটানিক্যাল গার্ডেন এর উদ্দেশে, যদি মেয়ে হন এই চিন্তার এইখানেই ইতি টানুন কারণ আপনার একা এইসব যায়গায় যাওয়া ও সম্ভ্রম ও শ্লীলতাহানি হওয়া খুব ই সাধারণ ঘটনা। আর পুরুষ হলে ঘর থেকে বের হয়ে বাসে চাপলেন আপনার নির্দিষ্ট গন্তব্বে পৌছাতে কতক্ষন লাগবে তা কেউ বলতে পারে না সম্পূর্ণও ভাগ্যের উপর নির্ভরশীল কারণ দেশের গণ্য মান্য ব্যক্তি বর্গ জরুরী কাজের জন্য ঘণ্টার পর ঘণ্টা রাস্তা বন্ধ করে নিজেরা গমনাগমন করবেন রাষ্ট্রের জরুরী কাজে অনেকে রাস্তার বিপরীত পাস দিয়েও গাড়ীবহর নিয়ে যাবেন আপনি দেখবেন আপনার সারাটা দিন বাস এ বসে থেকে পার হবে আট থেকে নয় ঘণ্টা বাস এ বসে থেকে আপনি বিধ্বস্ত অবস্থায় বাসায় ফিরবেন, বাসায় ঢুকে দেখতে পাবেন, বিদ্যুৎ, গ্যাস ও পানি আপনি যে ব্যাবহার করেছেন ও করছেন তাঁর উচ্চ বর্ধিত বিল এর কপি, আপনি শক্তিশালী হৃদয় এর অধিকারী হলে তৎক্ষণাৎ একটা স্ট্রোক থেকে রক্ষা পাবেন নয়তো আপনার পরিবারের সদস্যদের আপনাকে নিয়ে হৃদরোগ হাসপাতাল এ দৌড়াতে হবে। আপনি শক্ত হৃদয় এর মানুষ নিজেকে সামলে নিয়ে চুপ করে বসলেন, ভাবছেন এক কাপ চা খাবেন তাঁর আগেই স্ত্রি এসে বললেন খাবারের কিছুই নেই চা পাতা দুধ সহ আরও অনেক কিছুর লিস্ট হাতে ধরিয়ে দিলেন, খুব কষ্টে নিজেকে নিয়ন্ত্রণ করলেন কারণ আপনি সভ্য জগতের লোক, বাসা থেকে বের হলেন, চিন্তা, কম দামে পাই বা না পাই কাচা তরিতরকারি ফরমালিন আর রাসায়নিক সার ছারা যেন পাই হে মাবুদ, এই ভাবতে ভাবতে পথে হাঁটছেন উদ্দেশ্য মিরপুর ২ নং কাচা বাজার, ক্রিকেট ইসটেডিআম এর সামনে দিয়ে হাঁটছেন হটাত দুম দুম শব্দ আপনি তো ভরকিয়ে গেলেন ঘটনা কি? উপরে তাকিয়ে দেখলেন লাল নিল রঙের লাখ টাকার আতসবাজি পুরানো হচ্ছে, ও আচ্ছা বি পি এল খেলার শুভ উদভোধন! আতসবাযির লাল নিল রং এ একটু অন্যরকম লাগছে, আবার হাটা শুরু করলেন ফুটপাতের এক কোনায় লাল নিল আতস বাজীর আলোতে দেখলেন চার পাঁচ টা নোংরা শিশু পলিথিন এর ভিতর কি জানি ঢুকিয়ে খাচ্ছে আর আবোল তাবোল বকছে একটা আবার শুয়ে শুয়ে আতশবাজি দেখছে বিড়ি ফুঁকছে আর হাসছে, আপনার বুজতে অসুবিধা হল না যে ওরা মাদকসেবী পথ শিশু। আপনার মনটা পুরাই খারাপ হয়ে গেল ইচ্ছা হল এইসব সভ্য সমাজ ছেড়ে ছুড়ে দিয়ে গভীর জঙ্গলে গিয়ে দিনানিপাত করি তাহলে অন্তত এইসব কিছু দেখা ও শোনা লাগবে না, যা ভাবলেন তাই করলেন দুই দিনের মধ্যে আপনি বৈরাগ্য সাধন এর জন্য পারি জমালেন সুন্দরবন সেখানে গিয়ে দেখলেন এলাহি কাণ্ড কারখানা, বুলডোজার, ক্রেন, ট্রাক এর ছড়াছড়ি, বন উজাড় করাকরি, কাহিনী কি? কাহিনী কিছুই না তৈরি হচ্ছে সভ্যতার অন্যতম নেয়ামক বিদ্যুৎ এর উৎপাদন কেন্দ্র। আপনি এখন করবেন টা কি? 

