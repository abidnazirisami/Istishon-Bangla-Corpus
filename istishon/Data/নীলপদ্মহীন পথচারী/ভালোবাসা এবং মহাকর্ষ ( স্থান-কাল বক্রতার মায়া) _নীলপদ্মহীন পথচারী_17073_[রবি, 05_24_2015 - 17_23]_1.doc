ভালোবাসা এবং মহাকর্ষ ( স্থান-কাল বক্রতার মায়া) 


ভালোবাসা জিনিসটা অনেকটা
মহাকর্ষের মত। মহাকর্ষ যেমন গ্রহ-নক্ষত্র
সহ সকল বস্তুর মধ্যেই বজায় থাকে।
তেমনি ভালোবাসাও মানবসম্প্রদায়
এমনকি প্রাণীকুলেরর মধ্যেও বজায়
থাকে। মহাকর্ষ মুলত স্থান-কাল বক্রতার
ফল। যার স্থান-কাল বক্রতা যত বেশি,
তার মহাকর্ষ বলও তত বেশি। অর্থাৎ অন্য
সকল বস্তু স্থান-কাল বক্রতার উপর নির্ভর
করেই ঐ বস্তুটির উপর আকর্ষণ বল অনুভব
করে।
মানুষের ক্ষেত্রেও অনেকটা এমনই ঘটে।
যে তার চারপাশে যত বেশি মায়া
সৃষ্টি করতে পারে তার আশেপাশের
মানুষগুলো তার প্রতি ঠিক ততটাই
ভালোবাসা বোধ করে।
এক্ষেত্রে মানুষের মায়া সৃষ্টিকে
মহাজাগতিক বস্তুর (যেমন- গ্রহ-নক্ষত্র)
স্থান-কাল বক্রতা সৃষ্টি এবং
ভালোবাসাকে তাদের মহাকর্ষ বলের
মত করে ভাবা যায়।
এ মহাবিশ্বে যেমন মহাকর্ষ বলের
কারণে মহাজাগতিক বস্তুসমূহের মধ্যে
সুশৃঙ্খলা বজায় থাকে, ঠিক
তেমনিভাবে ভালোবাসার তাড়নায়
মানুষগুলো তাদের দৈনন্দিন জীবন
অতিবাহিত করে।
এ বিশ্ব সত্যিই রহস্যময়তা ভরা।
sharan ahsan
20/05/15
3.25am

