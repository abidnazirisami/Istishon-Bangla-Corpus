তোমার জন্য কবিতা'


প্রিয়তমা, আজ রাতে,
তোমার জন্য কবিতা লিখবো বলে
বসেছি।
তোমার জন্য টেবিলের উপর রেখে
দিয়েছি
র্যাপিং পেপারে মোড়ানো
ভালোবাসা।
ভালোবাসার বিদগ্ধ তৃষ্ণা
কতকাল আমায় কুঁড়ে কুঁড়ে খেয়েছে,
ভ্রান্তির ছলনাময়ী হাসি দেখে
কতদিন প্রেমমাখা বেদনায়
লুটোপুটি খেয়েছি।
ভালোবাসার বিতৃষ্ণা মাখা কন্ঠে
আমি ভালোবাসা নিয়ে ঢুকে
পড়েছি
তোমার দেরাজ ভেঙে।
আজ রাতে,
একগুচ্ছ কবিতা লিখবো
তোমাকে' নিয়ে।
সাথে র্যাপিং পেপারে মোড়ানো
ভালোবাসা।
নীল থেকে নীলে
যে কালো মিশে যায়,
আঁধার নামে দ্রুত
যত দ্রুত আলো চলে যায়।
আজ আলো-ছায়া মোড়ানো
প্যাকেটে
একগুচ্ছ ভালোবাসা পাঠাবো
তোমায়।
না' যত দ্রুত হ্যাঁ'তে মিলায়,
হ্যাঁ' তত দ্রুত না'তে ফিরে আসে।
আমি " হ্যাঁ' না'র " ভালোবাসায়
জড়াবো তোমায়।
আজ রাতে,
শহরের যত নিয়ন আলো
হোক তোমার ভালোবাসা,
জোনাকি'রা আলো জ্বেলে
দেখাক পথ, ভালোবাসার।
প্লাটিনাম থেকে মহাবিন্দু
মহাকালো থেকে মহাসিন্ধু
সব হোক তোমার ভালোবাসার ঘনত্বে
পূর্ণ।
তোমার ভালোবাসা হোক
ওইসব রাতজাগা পাখির মত,
আমি তোমায় নিয়ে কবিতা লিখবো,
আজ রাতে।

