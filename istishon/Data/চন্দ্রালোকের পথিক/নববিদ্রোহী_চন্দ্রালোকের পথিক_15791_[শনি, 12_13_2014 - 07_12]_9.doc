নববিদ্রোহী


আমি বিশ্বাস করি আমার জন্ম হয়েছে ধুলো মাখা পৃথিবীতে নতুন সভ্যতা গড়তে,
আমি বিশ্বাস করি আমার জন্ম হয়েছে আইভি লতার ঝোঁপ পরিষ্কার করে ক্যাকটাসের বাগান করতে।
আমি বিশ্বাস করি আমার জন্ম হয়েছে নেতার বক্তৃতার মঞ্চসজ্জা করতে,
আমি বিশ্বাস করি আমার জন্ম হয়েছে প্রেয়সীর অধরে অবগাহন করতে।।
বন্ধু,
তুমি বিশ্বাস করো বা নাই করো_
আমি বিশ্বাস করি আমার জন্ম হয়েছে বইয়ের স্তূপের ধুলা ঝাড়তে,
আমি বিশ্বাস করি আমার জন্ম কোন স্বৈরাচারী শাসকের পতনের অভিপ্রায়ে।
বন্ধু,
কোন এক শান্ত দুপুরে তোমায় নিয়ে ছুটে যাবো দূর সৈকতে আর মুক্তো কুড়োবো,
কিংবা রাখাল বালকের মতো লাঙল কাঁধে তুলে নৃত্য করব তোমায় নিয়ে।
বন্ধু,
তুমি আমায় না চিনলেও জগৎ আমায় চিনবে।
আমি-ই যে নবনজরুল... নববিদ্রোহী চির শান্ত,
আমি-ই যে মধ্যরাতের পথ দেখানো পাঞ্জেরি বড় ক্লান্ত।
এই প্রাণে পা রেখেই আসবে নতুন বিপ্লবী...
আমি-ই যে ক্ষেপা দূর্বাসা, একবিংশের বিদ্রোহী।।

