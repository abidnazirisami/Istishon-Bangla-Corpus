আমরাই বাংলা মায়ের কুলাঙ্গার সন্তান___


বাংলাদেশ....
যদিও অনেক বনেদী ইতিহাসের মালিক দেশটা....
তবে স্বাধীনতা পেয়েছে ১৯৭১ এ পাকিস্তানের কাছ থেকে।চুক্তি,সন্ধি বা শর্তের বিনিময়ে নয়।রীতিমতো যুদ্ধ করে।তখন থেকেই বিশ্ববাসী এদেশের মানুষ গুলোকে একটু অন্য চোখে দেখে।দেশের আয়তন খুব বেশি নয়।বলতে গেলে প্রতিবেশীর উদরেই দেশটি।তবে জনসংখ্যাটা চোখ কপালে ওঠার মতো।আয়তনের তুলনায়এত বিশাল জনসংখ্যা নিয়ে উন্নয়ন তো দূরের কথা বেঁচে থাকার চিন্তা করাই অন্যদের পক্ষে খুব কঠিন।অথচ এই দেশের মানুষ উন্নয়নের দিকে এগোচ্ছে.... এবং সেটা বেশ দ্রুতই।
বাংলাদেশকে মনে করা হয় স্রষ্টার আশীর্বাদ প্রাপ্ত দেশ।কারণ সামরিক,ভৌগলিক এবং প্রাকৃতিক দিক দিয়ে দেশটির যে বৈশিষ্ট্য তা বিরল।সামরিক সূত্রানুসারে এই দেশকে আক্রমণ করা অত্যন্ত দুরূহ দেশটির নিকটতম প্রতিবেশীদের পক্ষেও।তাছাড়া দেশটিতে যেমন রয়েছে সমুদ্রতীরবর্তী বন্দর বা বাণিজ্য পথ তেমনি গুরূত্বপূর্ণ একটি ট্রানজিট পয়েন্টও।আর দেশটিতে কোনো তুষারপাত হয়না আবার মরুর ধূ ধূ বালুচরও নেই...নাতিশীতোষ্ণ বলতে যা বোঝায় আর কি।তবে কি দেশটির সৌন্দর্য্যের অভাব?দেড় লক্ষ বর্গকিলোমিটারের দেশটির চোখ ধাঁধানো রূপ নিতান্ত নিরস ও প্রকৃতি বিমুখ লোকের ও মাথা ঘুরিয়ে দেবে।এখানে আছে বিশ্ববৃহত্তম ম্যানগ্রোভ বন ও দীর্ঘ্যতম সৈকত।
সাহিত্যে আছে রবীন্দ্রনাথ ও নজরুল।এঁদের দু'জনের একজনও যদি অন্য জাতির থাকতো তবে তাঁরা অনায়াসে নিজেদের বিশ্বের শ্রেষ্ঠ সাহিত্যানুরাগী জাতি হিসেবে গণ্য করতে পারতো।দূর্লভ জনপ্রিয়তার অধিকারী কথাসাহিত্যিক হূমায়ুন আহমেদ এদেশের সন্তান।খেলাধূলা,সঙ্গীত,বিজ্ঞান,চলচ্চিত্র আর অন্য কিছুর কথা না-ই বা বললাম।
দেশটির মানুষদের সেন্স অব হিউমার অসাধারণ।ভীনদেশীরা যদি বাঙলা বুঝতে তবে তারা বুঝতে পারতো বাঙালির রসের সাগরের গভীরতা কতোটা।ইতিহাসেরএকমাত্র এদেশের মানুষই ভাষার জন্যে জীবন দিয়েছে।তাছাড়া দেশটির মানুষগুলোর স্নেহ ভালোবাসা ও অতিথিপরায়ণতা বিশ্ববিদিত।
দেশটা সম্পর্কে যদি খুব সংক্ষেপেও বলতে বলা হয় তবে তা-ই খুব কঠিন হয়ে পড়ে।
 ........ এই হলো কয়েকটা কথায় বাংলাদেশ, আমাদের মাতৃভূমি।যদি আমাদের কাউকে বিদেশীদের সামনে দেশটাকে উপস্থাপন করতে চাই তবে হয়তো এ কথাগুলোই বলবো।
 কেউ কি এগুলো শুনে ধারণা করতে পারবে যে এদেশে রাজনীতির ডগফাইটে বলি হয় নিষ্পাপ শিশু,মানুষের দেয়া আগুনে জীবন্ত দগ্ধ হয় মানুষই,এদেশে দিনের আলোয় বিধর্মীদের ৭০ টি মূর্তি গুঁড়ো করা হয়,এদেশেরই অধিবাসীরা যারা এদেশের জন্মসনদ ব্যবহার করে তারাই কয়েক নরপিশাচ যারা এদেশের জন্ম যাতে না হয় তার সর্বোচ্চ চেষ্টা করেছিল তাদের ক্ষমা নয়,নিঃশর্ত মুক্তির দাবী করে(I repeat নিঃশর্ত মুক্তি)
আমরা কি আদৌ সুখে আছি?
এখন আমাকে কেউ যদি প্রশ্ন করে 'কেমন আছো?'
উত্তর কি দেবো জানেন?
'ভালো আছি।'
আচ্ছা,আমি কি ভালো আছি?
মাগো তোকে আজ খুবলে খাচ্ছে বীভৎস শকুনেরা...
আমি কিছুই করতে পারছিনারে মা....।।

