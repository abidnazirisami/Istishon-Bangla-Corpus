মেঘের ক্যানভাস


আমার একলা আকাশে যখন বৃষ্টি নামে,
মনে হয়..... মনে হয় যেনো কোন এক বেয়াড়া শব্দ যেনো অভিধানের শেকল ছিঁড়ে বেরিয়ে আসতে চাইছে প্রাচীণ কোন ঋষির ফুসফুস হতে......
আমার আকাশে শুধু বড় বড় কালো মেঘ নেইকো,
আরো হরেক রকমের মেঘ আছে......
গরম ভাতের মতোই ধবধবে শুভ্র, পেঁজা তুলোর মতো মেঘও আছে....
এরা খুব ভালো।
আমার যখন মন খারাপ হয়,তখন এরা আমাকে পিঠে করে চাঁদের মা বুড়ির কাছে নিয়ে যায়।
আরও আছে বেগুণি মেঘ।
এরাতো কখনো বৃষ্টি নামিয়ে দুঃখের পাল্লা হালকা করেনা......
তবে কি এদের কোন দুঃখ নেই?
না ! না ! তা হবে কেন ?
এদের দুঃখের পাল্লাটা বড্ড বেশি ভারি , তাই তো বৃষ্টিরও এদের দুঃখ কমানোর সাধ্যি নেই।
আমিওতো আনন্দ চাই... .হাসি চাই..... খুশী চাই......
কিন্তু.....
মনে পড়ছেনা কবে শেষবারের মতো একলা আকাশে রোদের হাতছানি দেখেছি....
তবে এটুকু মনে পপড়ছে যে গত বর্ষার কোন এক দুপুরে মেঘের ক্যানভাসে এক টুকরো রোদের লুকোচুরি দেখেছিলাম....
কি ভাবছো বন্ধু, আমার আকাশ শুধু অন্ধকার?
না বন্ন্ধু এক পক্ষ পরেই যে পূর্ণিমা...
পূর্ণিমার নীল জ্যোৎস্নায় নিশিথীনির ফেলে যাওয়া স্মৃতিকে আলিংগন করে জ্যোৎস্নারর সমুদ্রে অবগাহন করব...।
কিন্তু সে সুখ যে সাাময়িক....
সে আলো যে রোদ নয়....
তা তো সূর্যেরই প্রতিফলন।
দুঃখের সুুখে যেমন চোখে জল থাকলেও ঠোটের কোনায় এক চিলতে হাসি থাকে এও তেমনি.....
মওলা , তোমার প্রিয়া যখন তোমাকে ছেড়ে যাবে তখন তোমার আকাশও মেঘাচ্ছন্ন হবে....
তখন প্রাচীণ ঈশ্বর, প্রিয়াহীনতার যন্ত্রণা তোমমাকে কুুরে কুরে খাবে.....

