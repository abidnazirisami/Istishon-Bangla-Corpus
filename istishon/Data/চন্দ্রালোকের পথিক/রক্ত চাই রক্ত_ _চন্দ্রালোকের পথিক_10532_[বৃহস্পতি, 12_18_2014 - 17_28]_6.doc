রক্ত চাই রক্ত_ 


রাত সাড়ে ৮ টার মতো....
ভালোই ঠান্ডা পড়তে শুরু করেছে।হাতে একটা আধপোড়া সিগারেট নিয়ে পার্কের বেঞ্চে বসে আছে ইমরান।স্মৃতির পাতা হাতড়াচ্ছে।স্মৃতির পাতা ওল্টাতে ওল্টাতে ফিরে গেলো সেই পুরনো দিনে।বয়স তখন ছয় কি সাত,বাবা প্রত্যেকদিন সাইকেল চালানো শেখাতে স্কুল মাঠে নিয়ে যেতো।ফেরার পথেঘাটে আট আনার লজেন্স।এই বাবার কাছ থেকেই তো হাঁটতে শেখা।
আদরের কখনো কমতি হয়না জীবনে ইমরানের।যদিও জন্মের সময়ই মা মারা গিয়েছে।তবু ফুফু তাকে মায়ের মতোই বড় করেছেন।বিধবা ফুফু ইমরানদের বাড়িতেই থাকেন।নিজের ছেলের থেকে কখনো আলাদা করে দেখেননি ইমরানকে।আর বাবা আর বিয়ে করেননি।
সেই বাবাই ইমরানের সাথে এমন করবে তা সে কখনো ভাবতে পারেনি।তার পর যখন ফুফুর কাছে গেলো তখনও একই উত্তর।
আগে কখনো সিগারেট খায়নি।একবার এক ব্ন্ধু জোর করেরে খাওয়াতে গেলে সেই বন্ধুর সাথে রীতিমতো মারামারি বেঁধে গিয়েছিল।এখন সিগারেটের ধোঁয়া খুব একটা খারাপ লাগছেনা।
ঘটনা হলো ইমরানের অনেক দিনের শখ একটা বাইকের।ভালো একটা বাইকের দাম একেবারে কম না।তাই ইমরান এতোদিন বাবাকে বলার সাহস করেনি।বাবা সরকারি কর্মকর্তা ছিলেন।সম্প্রতি অবসরে গেছেন।বেশ মোটা অঙ্কের টাকাও পেয়েছেন।তাই ইমরান প্রস্তাব করেই বসল।
কিন্তু ইমরানের বাবা রেগে যাবেন তা সে ভাবতে পারেনি।
এবার ফুফুর কাছে গিয়ে প্রস্তাব করল।ফুফুও সরাসরি না করে দিয়ে চিৎকার চেঁচামেচি শুরু করল।ইমরান ভেবেছিল রাজ(ফুফুর ছেলে) এর সাথে বোধহয় ফুফুর আবার ঝগড়া হয়েছে।তাই...তবে এখন আসল ব্যাপারটা বুঝতে পারছে।ইমরানের ফুপার মৃত্যু হয়েছিল বাইক এক্সিডেন্টে।
সিগারেটটা শেষ করে এগিয়ে গেল একটা দোকানে,পান কিনবে।সময় দেখার জন্য মোবাইলটা বের করল।দেখলো ২৯ টা মিসড্ কল ওর ফুফু আর রাজের ফোন থেকে।ভাবছে কল ব্যাক করবে।কিন্তু ফোন করতে গিয়ে দেখে ব্যালেন্স নেই।রিচার্জ করতে গিয়ে দেখলো ওর সিমের রিচার্জ নেই কোথাও।একটা দোকানে পেলো অবশেষে।কিন্তু দোকানি দশ টাকা ফ্লেক্সিলোড দিতে রাজি না।আর ওর কাছে দশ টাকার নোট ছাড়া আর নেই।আরেক দোকানদার দিলো দশ টাকা ফ্লেক্সি।এবার ফোন খুলে দেখে কখন যে চার্জ শেষ।
ইমরান বাড়ি ফিরে যাওয়াই স্থির করল।শীতটাও বাড়ছে।হাফশার্ট পড়ে টেকা কষ্ট।বাসায় পৌঁছে দেখলো বাসা তালা মারা।কিছুই মাথায় ঢুকছেনা ওর।কি ব্যাপার?কোথাও বের হওয়ার প্রোগ্রাম ছিলো নাকি?
প্রতিবেশীর কাছ থেকে যা শুনলো তাতে ওর আর দাঁড়িয়ে থাকার মতো অবস্থা থাকলনা।
ইমরান রাগ করে চলে যাওয়ার কিছুক্ষণের মধ্যেই ওর বাবার স্ট্রোক হয়েছে।কিছু সময় বাদে ইমরান জিজ্ঞেস করল "আন্টি, কোন হাসপাতালে নিয়েছে কিছু বলতে পারবেন?" "নাতো বাবা।কিছুতো বলে যায়নি।" এমন সময় ওই বাসার ল্যান্ডফোনে ফোন এলো।ফোন ধরতে তিনি ভেতরে চলে গেলেন।ইমরান তখনো বাইরে দাঁড়িয়ে।কিছুক্ষণ পর ফিরে এসে বললেন "রাজ ফোন করেছিল।তোমার বাবা ঢাকা মেডিকেলের ২১৪ নম্বর রুমে।তুমি ফিরে এলে তোমাকে খবর দিতে বলল।" "ও" বলেই দৌড়ে রাস্তায় নেমে ট্যাক্সি ডাক দিলো।ট্যাক্সি আসতেই মনে পড়ল পকেট তো পুরোই ফাকা।রাস্তার ওপাশ থেকে বন্ধুর দোকান থেকে ১০০ টাকা ধার করে আধা ঘন্টা পর যখন মেডিকেলের ২১৪ নং বেডে পৌছলো তখন দেখলো বাবার পাশে বসে ফুফু কাঁদছে।ইমরান প্রশ্ন করল "ডাক্তার কি বললেন?" "দুই ঘন্টার মধ্যে দুই ব্যাগ রক্ত লাগব।হাসপাতালের ব্যাঙকে ঐ গ্রুপের রক্ত নেই।রাজ ঐ রক্তের খোজে বেরিয়েছে" গ্রুপের নাম শুনে ইমরান একটু আশ্বস্ত হলো।কারন ওর বেস্ট ফ্রেন্ডের ঐ গ্রুপের রক্ত আর ওর বাসাও মেডিকেলের পাশেই।ফুফুর মোবাইল থেকে ফাহিমকে ফোন করলে ফাহিম বলল "দাঁড়া দেখছি দোস্ত।" ইমরান অনেকটা হালকাই ছিলো কিন্তু মিনিট পাঁচেক পর ফাহিম ফোন করল "স্যরি দোস্ত।আমি এমনিতেই অনেক চিকন তার উপ্রে আম্মু মানা করসে।" ইমরান কিছুনা বলে ফোন কেটে দিলো।এখন রাজের অপেক্ষা ছাড়া আর উপায় নেই।
ইমরান দেখছিলো ওর একটু কাছেই ১৫/১৬ বছরের একটা মেয়ে পা দুলিয়ে ক্যান্ডি ক্রাশ গেইম খেলছিল আর মাঝে মাঝে ইমরানের সাথে ওর কথা বলা শুনছিল।কাছে এগিয়ে এসে বলল "ভাইয়া কোন গ্রুপ? আপনার নাম্বারটা একটু দেন আমি ফেসবুকে ট্রাই করে দেখি।" "কোন দরকার নেই।তোমার কাজ তুমি করো।" মেয়েটা মন খারাপ করে চলে গেল।
এক ঘন্টা পর রাজ এসে বলল ঢাকার কোথাও রক্ত ম্যাসেজ করতে পারেনি।ইমরান হাউমাই করে কাঁদতে শুরু করল।তার জন্যেই তো বাবার এ অবস্হা।
মিনিট পাঁচেক পর ডাক্তার এলেন।সাথে সেই মেয়েটা আর এক যুবক।বললেন "কোন চিন্তা নেই।এই যে ডোনার পাওয়া গেছে।" "কিভাবে পেলেন?" মেয়েটাকে দেখিয়ে বললেন "ওর কাছেই শুনুন" ইমরান বুঝতে পারল যে ডাক্তারের কাছ থেকে রক্তের গ্রুপ জেনে নিজের মোবাইল নাম্বার দিয়ে ডোনার যোগাড় করেছে।
মেয়েটাকে সালাম করতে ইচ্ছা করছে।তাকে ধন্যবাদ দিলে সে মোবাইল স্ক্রীণ থেকে মুখ না তুলেই বলল "হুমম"
তাকে তো এখন আরো অনেক লেভেল সম্পূর্ণ করতে হবে.....
------------ আমার দ্বিতীয় গল্প----------------
------- উৎসর্গ সকল রক্তযোদ্ধাকে----------
-------- লাল সেলাম ভ্যাম্পায়ারজ-----------র

