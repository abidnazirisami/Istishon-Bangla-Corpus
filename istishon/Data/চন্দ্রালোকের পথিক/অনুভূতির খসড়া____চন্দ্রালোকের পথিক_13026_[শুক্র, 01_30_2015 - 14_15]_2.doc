অনুভূতির খসড়া___


উপন্যাসের শেষ পাতায় কলমের আঁকিবুকি আর অনুভূতির খসড়া...
তার সাথে তর্জনী আর মধ্যমার ফাঁকে সস্তা সিগারেট....
মাঝরাতে ঘুমন্ত শহরে সবুজবাতি জ্বেলে জানান দেই নিজের অস্তিত্ব....
ছেঁড়া জিন্স আর রংচটা টি-শার্ট গায়ে চাপিয়ে বোহেমিয়ান সাজার ব্যর্থ চেষ্টা...
নিষিদ্ধ পল্লীর গলি ঘুপচিতে খুঁজে ফিরি যৌবন হারানো বনলতা সেনকে...
প্রিয়ার সাথে দামী রেস্তোরায় সামান্য খুনসুঁটি কিংবা আবেগের সমীকরণ...
এই তো বর্তমান...
ডেবিট ক্রেডিটের হিসাবের খাতা বন্ধ করেছি কবেই...
তবু কি বাকি আছে কিছু দিতে?
কিংবা আর কিছু পেতে চাও আকাশলীনা?
আরো কয়েক চুমুক দুঃখ?
অথবা কয়েক ফোঁটা কান্নার সঙ্গে এক সিরিঞ্জ বিশুদ্ধ বেদনা?
নীল রঙের শাড়ি খুলে ফেলে জড়িয়ে দেবো গাঢ় বেগুনি কষ্টগুলো তোমার নগ্ন শরীরে....
তোমায় বেশ মানাবে....
বেমানান ভাবনাগুলো কেড়ে নিয়ে অবগাহন করাবো আমার বাহুডোরে....
কষ্টগুলো মুছে দিতে না পারলেও তোমার জীবন থেকে সব সুখ কেড়ে নেবো....
হেমলকের পেয়ালা থেকে নির্যাস পান করাবো তোমাকে....
আর অনেক ভালোবাসা দেবো....

