একটি সচেতনতামূলক পোস্টঃ


গিয়েছিলাম এক বিদেশী রেস্তোরায় । খাদ্য গ্রহনের উদ্দেশ্যে ।
আপাদমস্তক কালো পোশাকধারী আমাকে অনেকটা র‍্যাব র‍্যাব লাগছিল ।
পোশাক মানুষের আচরণের উপর প্রভাব ফেলে (ধাঁর করা দর্শন। লেখক এর নাম দিতে ইচ্ছে করছেনা)। আমার আচরণেও প্রভাব ফেলেছে । গর্ব গর্ব লাগছিল। বেশ কিছু মানুষ আমার দিতে তাকাচ্ছিল কিন্তু 'আমার তাতে কিছুই আসে-যায় না' । 
রেস্তোরায় প্রবেশের পর পরিস্থিতি উলটো হয়ে গেল। কেউই আমার দিকে তাকাচ্ছেনা। মনে হচ্ছিল ভাদ্র মাসের দুপুরের রোদে আপাদমস্তক কালো পোশাক পড়ে ঘোরাফেরা করা যেন অতিসাধারণ ব্যাপার । হঠাত , একটা মিষ্টি গলা শুনতে পেলাম,
'এক্সকিউজ মি' । আমি তাকিয়ে দেখলাম একটা মেয়ে আমার দিকে তাকিয়ে আছে। কালো ফ্রেমের চশমা । ৯০ এর দশকে বৃদ্ধ মানুষেরা মোটা গ্লাস এর সাথে যে গোলাকার ফ্রেমের চশমা পরত অনেকটা সেরকম। মনে হচ্ছিল মেয়েটি তার দাদীর চশমার ফ্রেম ব্যাবহার করেছে (রুপের বর্ণনা না দিয়ে ঘটনার দিকে মনোযোগ দিই)।
আমি বললাম,' জি , আমাকে বলছেন ?'
মেয়েটি বলল, ' জি, আপনাকে' (অনেকটা উপহাসের ভঙ্গিতে)
আমি কাছে গিয়ে বললাম ,'জি , বলুন'
মেয়েটি বলল, ' মেনুটা দিবেন ? অনেকক্ষণ ধরে বসে আছি' 
** রেস্তরাটির ওয়েটারদের পোশাক ছিল আপাদমস্তক কালো। দেখতে অনেকটা র‍্যাব র‍্যাব লাগে ** 
পাদটীকা ১ :
"কোনো রেস্তোরায় খেতে যাওয়ার আগে ওখানকার ওয়েটারদের পোশাক সম্পর্কে সচেতন থাকবেন।"
পাদটীকা ২ :
#Life_is_still_not_a_better_story_than__নিঃস্বার্থ_ভালোবাসা 

