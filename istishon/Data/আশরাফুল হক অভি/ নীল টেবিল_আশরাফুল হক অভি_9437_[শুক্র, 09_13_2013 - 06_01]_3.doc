 নীল টেবিল


 টেবিল লাগবে একটি টেবিল , 
'নীল' হবে সে টেবিলের রঙ ।
সমাধান হবে সে টেবিলে বসে ,
রাজনীতির আছে যত ঢং ।
কেউ বলে সংসদে আসুন ,
সমঝোতা হবে এখানে বসে।
ওখানেতো হয় কেবলি 'ঝগড়া'
সমঝোতা কি আর মাথায় আসে ?
অচেনা নাম্বার , এসেছে ফোন ,
মন্ত্রী বলেন , 'হ্যালো , কে?'।
ওপাশ থেকে কে যেন বলে,
'আলোচনা হচ্ছে কবে ? '
উড়োচিঠি আসে ডাকবাক্সে ,
চিঠি রাখবার জায়গা নাই।
চিঠি পরবার সাহস থাকলেও,
চিঠি খুলবার শক্তি নাই।
ঘরের বাইরে গেলে আছে ভয় ,
নন্দলাল বলেছে তাই ।
নন্দ কে মেনে থাকিব চিরকাল,
কারণ মোরা 'ভাই-ভাই'।
সে বলেছিল , “ভায়ের জন্য
জীবনটা যদি দিই-
না হয় দিলাম, কিন্তু,
অভাগা দেশের হইবে কী?"
তাই বলেছিল দেশেই থাকব,
বাহিরে যায় কেবা ?!
নাহয় গেলাম , তবে কে করিবে
দেশ মাতৃকার সেবা ?
একথা শুনিয়া বাতাসে যবে সমালোচনার ঝড় ! 
তখন বলে ,'যাইরে নন্দ, দেশ সেবা তুই কর' ।

