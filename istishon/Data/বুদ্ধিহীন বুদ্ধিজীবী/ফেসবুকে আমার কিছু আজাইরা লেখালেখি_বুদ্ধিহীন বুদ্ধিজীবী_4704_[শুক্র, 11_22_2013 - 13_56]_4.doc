ফেসবুকে আমার কিছু আজাইরা লেখালেখি


 ।। ১ ।।
সাঁঝকালে
পিচের সাথে
ঘরেফেরার টানে মত্ত
চাকার চুম্বন।
জীবন খুঁজে পাই
এখানেই।
।। ২ ।।
দিনশেষে
জীবন খুঁজি মুঠোফোনের
রঙিন পর্দায়।
গভীর ঘুমে আপতিত
হওয়ার আগে
আধবোঁজা চোখদু'টো
খোজে
নিদ্রাদেবীর নগ্নদেহ।
অতঃপর
ক্রমাগত
জীবন আর মৃত্যু
আসে যায়
সকাল-সাঁঝে।
।। ৩ ।।
লাখো শবদেহ
আজ
বিক্ষুব্ধ। মিছিল
চলছে
বিক্ষোভের। শ্মশান-
কবরস্থান-মর্গ
থেকে
দলবেঁধে
একসাথে,
এগিয়ে চলেছে মিছিল।
অনেকক্ষণ দেখলাম।
কোন স্লোগান
নেই বিশাল এ
মিছিলে।
শোয়া থে উঠে
দাঁড়িয়ে
আমিও মিশে গেলাম
সেই শব
মিছিলে।
ভাঙা স্বরে
স্লোগান ধরলাম।
পাল্টা প্রতিধ্বনিত
হল
লাখো ভুখার
শবমিছিল থেকে
আকাশ বাতাস
কাঁপিয়ে।
।। ৪ ।।
একগুচ্ছ সন্ধ্যামালতী
হাতে নিয়ে, নিশিকালে
আমি অপেক্ষায়
প্রেয়সীর।
ক্রমবহমান
সময়ের কোন এক
ভাগে
শুকালো মালতীগুচ্ছ।
দেখা মিললনা, প্রেয়সী
আসলোনা আর।
তাকিয়ে আছি পথপানে
আজও হাতে
সেই শুকনো
সন্ধ্যামালতীগুচ্ছ।

