 __ লাশখাবার __


 সাহেব,
লাশ এনেছি।
শ্রমিকের লাশ।
হাত নেই, পা নেই।
এমনকি কোনটার মাথা নেই।
মালিক,
আমি লাশ এনেছি।
একবারে যা এনেছি
তাতে আপনার সকালের নাস্তা,
দুপুরের এমনকি রাতের খাবার ও হয়ে যাবে।
মালিক সাহেব,
কয়েকশ শ্রমিকের লাশ।
বিল্ডিংটা ভেঙে
যোগার হয়েছে অনেক।
আরো আছে আগুনে পুড়ে কাবাব হয়ে যাওয়া লাশ।
মানুষের লাশ।
আপনি খাবেন,
তাই এনেছি তরতাজা লাশ।
মালিক কোনটা রেখে কোনটা খাবেন?
কয়েকশ নিরীহ গরিব শ্রমিকের লাশ।
মালিক,
শুধু আপনার খাবারের জন্য এ লাশ।

