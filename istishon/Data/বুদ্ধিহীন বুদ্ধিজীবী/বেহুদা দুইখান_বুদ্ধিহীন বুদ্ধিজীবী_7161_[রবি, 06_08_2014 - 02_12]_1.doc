বেহুদা দুইখান


 ।। চিরদুঃস্বপ্ন ।।
দুঃস্বপ্নেরা যখন ক্লান্ত হয়ে পড়ে,
তখন আশ্রয় খুঁজে এসে আমার তন্দ্রায়।
তপ্তরোদ্দুরে মরুভূমির ছায়াদেয়
গাছ হই। আর তার ছায়ায়
নাচে দুঃস্বপ্নেরা।
আনন্দনৃত্য।
রামধনু আজ বয়সের ভারে ন্যুব্জ।
একরাশ দুঃস্বপ্নের কলকাকলীতে
আমার তন্দ্রা গাঢ়
ঘুমে পরিণত হয়ে গেছে।
চিরতরে।
।। একমুঠো হতাশাসুখের দৌড়ঝাপ ।।
আমিও গল্প লিখতে জানি।
ক্ষয়ে যাওয়া জুতার ছিদ্র দিয়ে
পায়ের পাতায় চুমু খায় গ্রীষ্মের
রোদে তপ্ত পিচঢালা পথ।
একটুকরো পাউরুটি আর
কমদামী সিগারেটে সুখটান ।
আহ! পরাণডা জুড়ায়া গেলো।
তারপর ছুটে চলা অবিরাম।
শুন্যপ্রায় পকেটে কিছু
টাকা নামক কাগজ জাতীয় বস্তু
ঢোকানোর চেষ্টায়।
জীবনের গল্পে আমিও লেখক।
একমুঠো হতাশাসুখ পাওয়ার আশায়
আমিও একজন আছি।

