গণিকার হাস


 রাতের আকাশে ভরা পূর্ণিমা চাঁদ,
দেখার ফুরসৎ নাই।
একটু একটু করে জীবন যে
বয়ে চলে যায়।
নিস্তব্ধ রাতের রাজপথ তাঁর সঙ্গী,
খোলা আকাশের দিকে না চেয়ে
দৃষ্টি ঐ সামনের রাস্তায়।
কেউ নেই তবু
সময় যে বয়ে যায়।
তারপর ভাগ্যের বাতি খুলে গেলে সে
ঝোঁপের আড়ালে ব্যাস্ত,
নিজের সবটুকু স্বপ্ন বিক্রিতে।
মৈথুন শেষ।
সাথী চলে যায়।
হাতে কিছু নোট,
তাই নিয়ে বেঁচে থাকা,
কিংবা বেঁচে থাকার
আপ্রাণ চেষ্টা,
সে মাঝরাতের রাজপথের সাথী,
অধরকোণে সুক্ষ্মহাসির
গণিকা।

