।। উদ্ভট কল্পনায় প্রিয়া - ।।


 ||1||
অর্ধেক জোছনায় পুর্ণ তুমি।
জোছনার সাগরে পড়ে
আংশিক আমি
সাঁতার কেঁটে যাই
অবিরত,
অজস্র বছর।
তোমার হাসি
যেন প্রাগৈতিহাসিক যুগের পর
ঝলসে ওঠা সূর্য।
সহ্য করার ক্ষমতা আমার নেই…
||2||
নীলিমায় তোমার মুখ দেখে
ভাবি -
এই কি সেই মুখ
যাকে খুঁজেছি অনন্তকালের
পথে?
অথৈ সাগরের ফেনীল জলরাশি দেখে
ভাবি -
এ কি তোমার অশ্রু?
যা জমা হয়ে আছে
সৃষ্টির শুরু থেকে|
কখনও চাঁদের আলোতে
দেখতে পাইনি
তোমার সেই
প্রিয়মুখ।
সত্যি ই বড় দুর্ভাগা
এই আমি।
খুঁজে ফিরি তোমায়
কবিতার খাতায়…
||3||
তুমি মেঘের ভেলার মত
দূরে চলে যাও।
উড়তে থাক তুমি
আমার সবকিছু নিয়ে।
আমি আবহমান কাল
বসে আছি, থাকব
তোমার পথের পানে চেয়ে।
তুমি ডানা মেলে দিয়ে
উড়ে যাও,
বহুদূরে চলে যাও
আমার ভালবাসা।
কিছু অশ্রুফোঁটার দুঃখই
উৎসর্গ করে যাব
তোমার জন্যে।
||4||
এসএমজির এক পশলা তপ্ত বুলেটে
প্রিয়া
ভালবাসার শুভেচ্ছা তোমায়|
বুকের ভেতর যত্ন করে
রেখো
আমার দেয়া এই উপহার.....
||5||
তুমি রোদে ভিজে যাও
কিংবা বৃষ্টিতে পুড়ে হয়ে যাও
ছাড়্খাড়,
আমি থাকব আমার মতই।
মেঘোজ্জ্বল দিন বা রোদঢাকা রাত,
কখনোই আমার অশ্রুকণা
তোমার হবেনা…

