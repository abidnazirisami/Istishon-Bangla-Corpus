শাহবাগে যাবো কেন_ 


পাহাড়ের নানা সমস্যার সমাধান-বিচার না পেয়ে আমরা জুম্ম আদিবাসিরা নানা ক্ষোভে দিনযাপন করি। শাহবাগ শুরু হলে এক ছোটভাই এভাবে তার ক্ষোভ প্রকাশ করেঃ 

তার উদ্দেশ্যে আমার বক্তব্যঃ
• শাহবাগের ক্ষেত্রে যে শব্দ চিন্তায় ধরা পড়ে সেটি হল “ন্যায়বিচার” । অন্যায় অবিচারের এই দেশে আমরা নানান অন্যায় দেখে দেখে আমরা অনেকে আত্মস্বার্থবাদী হই, ন্যায়নীতি মানবতার কথা ভুলে যাই; ব্যক্তি-দল-জাতের স্বার্থ ব্যতীত ব্যাপক আকারে চিন্তার কথা ভুলে যাই। আপনাদের কথা আর ফ্রেন্ডলিস্টের কয়েক শত জুম্ম আইডির চিন্তাধারার প্রতিফলন দেখে বিষয়টা আরো গভীরভাবে উপলব্ধি করলাম। 
• ন্যায়বিচার সকল মানুষের আজীবন দাবী হয়ে থাকবে। যুগে যুগে মানুষ ন্যায়বিচার চাইবে। যুদ্ধাপরাধী বিচারের দাবী তথা ধর্মভিত্তিক রাজনীতি নিষিদ্ধের দাবী একটি ন্যায়বিচারের দাবী। ৪২ বছর ধরে বাঙালি তার জাতিনিধনের হোতাদের বিচার চেয়ে এসেছে কিন্তু খোদ হোতাদের হাতে রাষ্ট্রীয় নিয়ন্ত্রণ চলে যাওয়ায় এবং নানান রাজনৈতিক কূটচালে আটকে সেই দাবি নানা সময়ে হতাশায় রূপ নিয়েছে। তবু বাঙালি দমে যায়নি বরং মনে সেই ক্ষোভকে পুষে রেখে আজ শাহবাগের জন্ম দিয়েছে। মানবতার দিক দিয়ে যদি দেখেন তবে এটা বাংলাদেশের ইতিহাসে সবচেয়ে জঘন্যতম অধ্যায়গুলোর একটি। তবে বাংলাদেশী সর্বোপরি মানুষ হয়ে এই পিশাচদের বিচার চাওয়া কি আমার অনুচিত? দয়া করে মানবতাকে বাজিয়ে দেখুন, জানুন সেকি উত্তর দেয়। 
• মানবতার ক্ষেত্রে গেলে হিলের প্রশ্ন আসে। আমরা হিলের ক্ষেত্রে জাস্টিসের প্রচুর জোর দাবি করি কিন্তু প্রতিক্রিয়াশীলতা আর কূটনীতির পাল্লা ভারী হওয়ায় উপরন্তু সরকারী নল আর জুম্ম নলের অপপ্রয়োগের ফলে জাস্টিসকে বিতর্কিত করে তার প্রায়োগিক অর্থকে পরিবর্তনের নানা চেষ্টা করা হয় (সমঅধিকার আন্দোলন, সেটেলার গণহত্যা, বাঙালির সন্তুঘৃণা ইত্যাদিকে অনেক বাঙালির কাছে জাস্টিস হিসেবে তুলে ধরা হয়।) মনে রাখবেন, স্ত্র্যাটেজিক দিক দিয়ে আমরা প্রতিক্রিয়াশীলের কাছে দুর্বল। পাহাড়ে সাম্প্রদায়িক পরিবেশ সৃষ্টির এই হোতারা চায় সবসময় বাঙালির সাথে জুম্মর মানসিক-রাজনৈতিক-সামাজিক দন্দ রয়ে যাক যাতে ফায়দা লোটা সহজ এবং জায়েজ হয়। আর সাধারণ বাঙালি আর সেতেলারের মধ্যে চিন্তার ব্যাপক তফাৎ। (http://www.nagorikblog.com/node/11456) সেটেলারকেও জুম্মর মত অস্তিত্ব নিয়ে ভাবতে হয়, ক্ষেত্রবিশেষে সুযোগসুবিধা দিয়ে এদের চাটুকার অংশকে নেতা লেভেলে পাঠিয়ে তাদের সাপোর্ট টিকিয়ে রাখার মাধ্যমে সমস্যাকে বাড়ানো হয়। যারা হিলের বাইরের বাঙালি সমাজে এসে ভালভাবে মিশেছে তারাই এই বিষয়গুলো জানার এবং ভাবার সুযোগ পেয়েছে। তাই শুধু শুধু সেটেলার এবং সমগ্র বাঙালি সমাজকে দোষী না করে এর মূলে যেতে হবে, জানতে হবে এবং সাম্প্রদায়িক চিন্তাধারা দূর করে সমস্যার সমাধানের দিকে এগোতে হবে। 
• “আমার বিচার পাই না তাই শাহবাগে যাবো না সিদ্ধান্তের সাথে দ্বিমত।“ এটা বাঙালিবিদ্বেষের অংশ এবং কেন এই বিদ্বেষ সৃষ্টি করা হয়েছে তার ব্যাখা আগেও দিয়েছি। শাহবাগে যাদের বিচারের দাবি হচ্ছে তারা কিন্তু দেশি গুন্ডা না বরং আন্তর্জাতিক সন্ত্রাসী নেটওয়ার্কের একটি আঞ্চলিক শাখা (https://www.facebook.com/humanist.camelia/posts/10151435394434383)
(http://www.nagorikblog.com/node/248)
আশাকরি লিঙ্ক পড়ে কিছুটা হলেও এই গোষ্ঠী সম্পর্কে ধারণা লাভ করবেন। এই গোষ্ঠীর হাত থেকে কিন্তু পার্বত্যবাসীও নিস্তার পাচ্ছে না। আপনি পাহাড়ের ছড়ানো এলোমেলো মাদ্রাসাব্যবস্থার আড়ালে জঙ্গিগঠন এবং বান্দরবানের ত্রিপুরা জুম্মদের গণ ইসলামীকরণের কথা শুনেছেন আর আমি খাগড়াছড়ির রাস্তায় তাদের উগ্র মিছিল দেখেছি। মাটিরাঙার জেএমবির আস্তানা থেকে ধরা চিটাগাংএর শীর্ষ নেতা বা পুনঃ পুনঃ ধর্মান্তরিত ১৩টি নিষ্পাপ শিশুর কাহিনি অজানা নয়। এরপরও আপনি কিভাবে বলবেন শাহবাগে যাবো না? প্রশ্ন রইল সবার কাছে, উত্তর আশা করছি।

বিঃ দ্রঃ পারমিশন ছাড়া ফড়িং ক্যামেলিয়া আপুর স্ট্যাটাস ব্যবহার করায় আন্তরিকভাবে ক্ষমাপ্রার্থী। 

