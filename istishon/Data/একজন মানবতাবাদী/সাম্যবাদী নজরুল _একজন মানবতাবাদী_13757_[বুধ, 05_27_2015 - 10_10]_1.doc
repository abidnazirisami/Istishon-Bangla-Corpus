সাম্যবাদী নজরুল 


ধর্মের সত্যকে সওয়া যায় কিন্তু শাস্ত্র যুগে যুগে অসহনীয় হয়ে উঠেছে বলেই মানুষ তার বিরুদ্ধে যুদ্ধ ঘোষনা করেছে, টিকি দাড়ির উপর আমার এত আক্রোশ এইজন্য যে, এরা সর্বদা মানুষকে স্বরন করিয়ে দেয় যে তুই আলাদা আমি আলাদা, মানুষকে তার চিরন্তন রক্তের সম্পর্ক ভুলিয়ে দেয় এই বাইরের চিহ্নগুলো। (নজরুল: প্রবন্ধ-হিন্দু মুসলমান)
মারো শালা যবনদের!" মারো শালা কাফেরদের!" - আবার হিন্দু মুসলমান কান্ড বাধিয়া গিয়াছে। আল্লাহ এবং মা কালীর প্রেস্টিজ রক্ষার জন্য যাহারা এতক্ষন মাতাল হইয়া চিৎকার করিতেছিল তাহারাই যখন মার খাইয়া পড়িয়া যাইতে লাগিল, দেখিলাম তাহারা তখন আল্লা বা কালীর নাম লইতেসেনা। হিন্দু মুসলমান পাশাপাশি পড়িয়া থাকিয়া এক ভাষায় আর্তনাদ করিতেছে বাবা গো, মাগো!" দেখিলাম হত-আহতদের ক্রন্দনে মসজিদ টলিল না, মন্দিরের দেবতা সাড়া দিলোনা। শুধু নির্বোধ মানুষের রক্তে তাহাদের বেদী চিরকলঙ্কিত হইয়া রহিল। সেই রুদ্র আসিতেছেন যিনি যিনি ধর্ম মাতালদের আড্ডা ঐ মসজিদ মন্দির গির্জা ভাঙিয়া সকল মানুষকে এক আকাশের গুম্বজ তলে লইয়া আসিবেন।(নজরুল: প্রবন্ধ-মন্দির ও মসজিদ)
মুহম্মদকে যাহারা মারিয়াছিল, ইসা মুসাকে যেসব ধর্মমাতাল প্রহার করিয়াছিল তাহাদেরই বংশধর আবার মারিতেছে ইসা-মুসা-মুহম্মদের মতই রক্ত মাংসের মানুষকে।(ঐ)
মানুষেরে ঘৃনা করি!
ও কারা কোরান, বেদ,বাইবেল,
চুম্বিছে মরি মরি,
ও মুখ হইতে গ্রন্থ কেতাব নাও জোর করে
কেড়ে
যাহারা আনিল গ্রন্থ সেই মানুষেরে
মেরে,পুঁজিছে গ্রনথ ভনড়ের দল!- মূর্খরা
সব শোনো। মানুষ এনেছে গ্রনথ;- গ্রনথ
আনেনিকো মানুষ কোনো। (কাজী নজরুল-সাম্যবাদী)
# শতবছর আগে ধর্মীয় সংকীর্ণতা, ধর্মান্ধতা, উগ্র সাম্প্রদায়িকতাগ্রস্থ এই উপমহাদেশে ধুমকেতুর মতোই আভির্ভাব ঘটেছিল যে প্রকৃত অসাম্প্রদায়িক, মানবতাবাদী, চির বিপ্লবী এক পুরুষের, তিনি হচ্ছেন কাজী নজরুল।
সারা ভারত যখন ব্রিটিশ বিরোধী স্বরাজ স্বদেশী আন্দোলনে কাতর তখন তিনি লিখেছিলেন তার বিখ্যাত বিদ্রোহী কবিতা-
" মহাবিদ্রোহী রণক্লান্ত, আমি সেইদিন হব শান্ত,
যবে উৎপীড়ীতের ক্রন্দনরোল আকাশে বাতাসে ধনিবেনা,
অত্যাচারীর খড়গ কৃপান ভীম রণ ভুমে রণিবেনা,
মহা বিদ্রোহী রণক্লান্ত আমি সেইদিন হব শান্ত।
অসহযোগ, খেলাফত আন্দোলন আপাতদৃষ্টিতে ব্যর্থ হওয়ার পর হিন্দু মুসলমান তীব্র দাঙ্গায় কবির ভাষায় আল্লা এবং মা কালীর প্রেষ্টিজ রক্ষার জন্য যখন অগনিত অসহায় মানুষের প্রানক্ষয় হচ্ছিল, যখন মসজিদ-মন্দিরের দুইটা ইট খসে পড়ার অজুহাতে দুইশ মানুষের কল্লা যাচছিল তখন কবি লিখেছিলেন,
"হিন্দুনা ওরা মুসলিম? ওই জিগ্গাসে কোন জন?
কান্ডারী বলো কঁদিছে মানুষ সন্তান মোর মার।"
মানুষ তাহার পবিত্র পায়ে দলা-মাটি দিয়া তৈরি করিল ইট, রচনা করিল মসজিদ-মন্দির। সেই মন্দির মসজিদের দুটো ইট খসিয়া পড়িল বলিয়া তাহার জন্য দুইশত মানুষের মাথা খসিয়া পড়িবে? যে একথা বলে আগে তাহারই বিচার হইক। (প্রবন্ধ: মন্দির ও মসজিদ)
সাম্যবাদী কবি এক আকাশের নিচে ভিভেদহীন অভিন্ন মানবজাতির কল্পনা করেছিলেন,
" গাহি সাম্যের গান
যেখানে আসিয়া এক হয়ে গেছে সব
বাধা ব্যবধান,
যেখানে মিশেছে হিন্দু বোদ্ধ
মুসলিম ক্রিশ্চান।
কে তুমি? পারসী? জৈন? ইহুদী?
সাওতাল, ভীল, গারো?
কনফুসিয়াস? চার্বাক চেলা? বলে
যাও বলো আরো!
বন্ধু যা খুশি হও,
পেটে পিঠে কাঁধে মগজে যা-খুশি
পুঁথি ও কিতাব বও,
কোরান পুরান বেদ বেদান্ত
বাইবেল ত্রিপিটক-
জেন্দা বেস্তা গ্রন্থসাহেব
পড়ে যাও যত সখ-
কিন্তু কেন এ পন্ডশ্রম মগজে
হানিছ শুল?
কেন খুজে ফের দেবতা ঠাকুর মৃত-
পুঁথি কঙ্কালে?
হাসিছেন তিনি অমৃত হিয়ার নিভৃত
অন্তরালে! -(সাম্যবাদী)
দেরিতে হলেও সবাইকে কবির জন্মদিনের শুভেচ্ছা।

