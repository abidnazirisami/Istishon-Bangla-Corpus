বিজ্ঞানময় অন্ধকার-১


এক গ্যস্ত্রিকের রোগী গেল তার ডাঃ এর কাছে, তার ছেলে শরীফকে নিয়ে। ডাঃ আশিক তার খুব কাছের একজন বন্ধু। তাই আগ্রহ নিয়েই ডাঃ আশিক তার বন্ধুর মার সমস্যা সমাধানের চেষ্টা করল।
ডা. আশিক বন্ধুর মায়ের সমস্যাগুলির কারন সুন্দরভাবে ব্যাখ্যা করলেন।
''পেটে বিভিন্ন সময়ে বিভিন্ন রকমের রোগ হতে দেখা দেয়। পেটব্যথা, পেটফাঁপা, বদহজম, ডায়রিয়া এদের মধ্যে অন্যতম। পেটব্যথা খুব সাধারণ একটি রোগ। এ ব্যথা বিভিন্ন কারণে হয়ে থাকে। আলসার বা আন্ত্রিক ক্ষত এর প্রধান কারণ। আমরা যেসব খাদ্য গ্রহণ করি তা প্রধানত পাকস্থলিতে গিয়ে হজম হয়। এ পাকস্থলির প্রাচীরে ব্যথা বা ক্ষয় বা ক্ষত হলে যে অবস্থার সৃষ্টি হয় তাকে আলসার বলে। অনেক সময় ধরে খাবার না খেলে বা লম্বা সময় ধরে পাকস্থলি খালি থাকলে, পাকস্থলিতে এসিডের ক্ষরণ বেড়ে গেলে অতিরিক্ত পেপসিন এনজাইম ও এসিড একত্রে মিলে পাকস্থলির গায়ে ঘা বা ক্ষত তৈরি করে।
গায়ের ঝিল্লির স্তর ক্ষত-বিক্ষত হতে শুরু করে।পেপটিক বা ডিওডেনাল আলসার নানা কারণে হয়ে থাকে। খাবার জোর করে অতিরিক্ত পরিমাণে খেলে, অতিরিক্ত উত্তেজনা বা মানসিক চাপের কারণে হাইড্রোক্লোরিক এসিড ও পেপসিন এনজাইম বেশি নিঃসৃত হতে থাকে। ফলে সেইসময় পাকস্থলি খালি থাকলে বা খাদ্যের অনুপস্থিতিতে পাকস্থলিতে ক্ষতের সৃষ্টি হয়।''
তারপর রমজানের সময় ১০-১২ রোজা না যেতেই শরীফের মায়ের সমস্যা আবার প্রকট হল। সে একদিন সময় করে নিয়ে গেল ডাঃ আশিকের কাছে মা'কে।। এইবারতো ডাঃ আশিক সাইদির ভূমিকা নিল।
''ইসলাম এমন এক ধর্ম এমন সব নিয়ম আছে যা স্বাস্থ্যের জন্যে খুব খুব উপকারি...
যেমন রোজা রাখা ইত্যাদী ইত্যাদী। ১মাস রোজা রাখলে পাকস্থলি এবং শরীরের অন্যান্য অনেক রোগ ভাল হয়ে যায়। ইসলাম ও বিজ্ঞান এমনই চমৎকার আর বিস্ময়করভাবে সম্পর্কযুক্ত। তাই ইসলামের মহান গ্রন্থকে বলা হয় বিজ্ঞানময় কুরআন....
পাঠক এইবার সংযমের মাসের শুরুতে তাই আপনাদের স্বয়ং যম হওয়ার প্রস্তুতি নিতে আগাম আহ্বান ও সংগ্রামী অভিবাদন।আর যারা বুঝতে পারছেন তাদের মধ্যে কেউ আলসার বা গ্যস্ট্রিকের রোগি থাকলে তার জন্যে খাদ্য তালিকাঃসকালের নাশতা: পাতলা সুজি ১ কাপ, নরম সিদ্ধ ডিম ১টি, পাকা কলা ১টি।সকাল ১০টা-১১টা ১ গ্লাস ইসবগুলের শরবত।দুপুরের খাবার: পোলাও চালের নরম ভাত ২ কাপ, নরম মাছ ২ পিস, পেঁপে তরকারি ১ কাপ, পাতলা ডাল ১ কাপ।বিকালের নাশতা: টক-মিষ্টি দই দেড় কাপ, পাউরুটি জেলি ৩ স্লাইস।রাতের খাবার: নরম পোলাও চালের ভাত ২ কাপ, নরম মাছ-মুরগির মাংস ১ পিস, পাতলা করে কাটা শসা আধা কাপ।শোবার আগে: ২ চা চামচ দুধ+ইসবগুলের ভুসি ১ গ্লাস। খাদ্যতালিকা এভাবে মেনে চললে আলসার ভালো হয়ে যাবে। সঠিক খাদ্যতালিকা তৈরি করে রোগীকে দ্রুত আরাম দিতে ও রোগের উপশমে আপনার পুষ্টিবিদ সাহায্য করতে পারেন।সুস্থ থাকুন ভাল থাকুন....
রমজান ভাল কাটুক…।

