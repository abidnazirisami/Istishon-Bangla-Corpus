প্রশ্নফাসের গল্প


( প্রথমেই বলে নেই, ২০১৪ সালের hsc পরীক্ষার প্রশ্ন ফাসের উদ্দেশ্যে এটি লিখেছিলাম মজার জন্য শুধু। হুমায়ূন স্যারের প্রবন্ধের বিকৃতি করার কোনো উদ্দেশ্য এর মাঝে ছিল না বা নেই। ) 
প্রায় এক সপ্তাহ আগের কথা (২০১৪) ,
সিলেটের ক্যান্টনমেন্ট
মহাবিদ্যালয়ের শিক্ষার্থীদের জন্য
একটা কাজ করতে হবে । কাজ হল
প্রশ্নফাস । জন অবচেতনতামূলক কাজ
। প্রশ্নফাসের দায়িত্ব পড়ল আমার
ওপর । আমি গভীর জলে পড়লাম ।
প্রশ্নফাস বিষয়ে আমার জ্ঞান
শূন্যের কাছাকাছি । শুধু জানি এটি
একটি পরীক্ষাপূর্ব ব্যাধি । যে কারন
থেকে এটা হয় তার নাম Student
Immune Examency Cause Syndrome ।
সংক্ষেপে SECS । ঔষুধ আবিষ্কার হয়
নি । প্রশ্নফাস হওয়া মানেই পরিক্ষা
স্থগিত ।
শূন্যজ্ঞান নিয়ে প্রশ্নফাসের কাজে
হাত দেয়া যায় না । বিষয়টি
ভালোমত জানা দরকার । একজন
প্রশ্নফাস কর্তাকে খুব কাছ থেকে
দেখা দরকার । অনেক খোজাখুজির
পর সিলেটের বোর্ড অফিসে একজন
প্রশ্নফাস কর্তার সন্ধান পাওয়া
গেল । তার নাম নাহিদ টাকলা । সে
কাজ করত ঢাকার গুলিস্তানে ।
ঘাতক কৌশল সে গুলিস্তান থেকে
নিয়ে এসেছে । তার সঙ্গে দেখা
করতে গেলাম । তার আত্মীয়সজনরা
বিরাট হৈ চৈ শুরু করল , নাহিদ
টাকলা প্রশ্নফাস করেনি । সব
বিরুধী দলের রটনা । নাহিদ টাকলা
নেক ব্যক্তি , আদর্শ জীবন যাপন
করেন ইত্যাদি ।
আমার ছাত্র পরিচিতির কারণেই হয়ত
টাকলার দেখা পাওয়া গেল । ছোট্ট
একটা রুমে একজন মানুষ
শীতলপাটিতে শুয়ে আছে । একটু পর
পর সে হা করে আকিজ বিড়ির ধোয়া
ছাড়ছে । তার চোখ দক্ষ চোরদের মত
এদিক ওদিক করছে । সে প্রতীক্ষা
করছে পরীক্ষার । বেচারাকে দেখে
মনটা খুবই ভাল হয়ে গেল । নিজের
অজান্তেই আমার মানিব্যাগে হাত
রাখলাম । সে হাউমাউ করে কেদে
উঠল । কাদতে কাদতেই বলল , সে
প্রশ্নফাস করেছে এটা সত্যি । সে
কিছুদিনের মাঝে আবার প্রশ্ন ফাস
করবে এটাও সত্যি । তার একমাত্র
দুঃখ পরীক্ষা স্থগিত হয়ে যায় । তাই
কেউ আর প্রশ্ন নিতে আসেনা ।
তাকে দেখলে ছাত্ররা আর সালাম
জানায় না । মাঝে মাঝে তাকে ১০০
থেকে ২০০ টাকা বকশিশ দিত ,
সেটাও এখন বন্ধ । অথচ সে ঐ
ছাত্রদের জন্য কত কিছুই না করেছে
।
আমি তাকে বললাম , ভাই কৌশলটা
শিখলেন কিভাবে ?
সে মাথা নিচু করে বলল , গুলিস্তান
থেকে নিয়ে আসছি । খারাপ
মানুষের সাথে যোগাযোগ ছিল ।
তাদের কাছ থেকেই কৌশলটা আয়ত্ত
করেছি ।
পৃথিবীতে অনেক কৌশলকেই খারাপ
বলে ধরা হয় । যেমন প্রেক্টিকেল
খাতা চুরি তেমনি পরীক্ষার
প্রশ্নফাস-এর কপালে খারাপের সিল
ভালমতো পড়েছে , কারন সম্ভবত এ
চুরির কৌশলের সঙ্গে অসংযত
পড়ালেখার সরাসরি সম্পৃক্ততা ।
এ প্রশ্নফাস প্রথম ধরা পড়ে B.C.ASS
পরীক্ষার্থীদের মধ্যে । শুরুতে
গবেষক এরশাদ ধারনা করেছিলেন ,
এ রোগের কারন শুধু B.C.ASS
পরীক্ষার্থীরা । এ ধারনা এখন আর
নেই । ২০১৩ সনে গবেষক তুলতুল মইনের
তত্ত্বে ২০১৪ সনে বাংলাদেশের
বিখ্যাত গবেষক ড.এরশাদ তার
মতবাদ পাল্টান । এখন তার মতে ,
ফেইসবুকে ছেলেব্রেটি হওয়ার
লক্ষ্যে পড়ালেখা বাদ দেয়া
শিক্ষার্থীরা এই প্রশ্নফাসের কারন
। 2014 সালে H.ASS.C পরীক্ষায় এই
প্রশ্নফাসের কৌশল টু বের করা হয় ।
প্রশ্নফাসের প্রধান কাজ
শিক্ষার্থীদের স্বাভাবিক
লেখাপড়ার ক্ষমতা নষ্ট করে দেয়া ।
টাইপ ওয়ান কাজটি করে দ্রুত আর
টাইপ টু কাজটি করে ধীরে ।
প্রশ্নফাসের লক্ষণ জটিল কিছুনা-
ফটোকপির দোকানে ভীড় হওয়া ,
বেশি বেশি ফোন আসা , ফেইসবুকে
পেইজগুলাতে ফটো আপলোডের
মাত্রা বৃদ্ধি পাওয়া ।
এই কালান্তর প্রশ্নফাসের কারণেই
ঢাকা বোর্ডে গঠিত হয়েছে
প্রশ্নফাস বিষয়ক তিন সদস্যের
কমিটি (3XSECS) । আটই এপ্রিলকে
জাতীয় প্রশ্নফাস দিবস ঘোষনা
করেছে 3XSICS । এদিন সারা
দেশব্যাপী বিভিন্ন কর্মসূচির
মাধ্যমে প্রশ্নফাস করা হয় । উদ্দেশ্য
একটি - ছাত্রছাত্রীদের যত পারা
যায় প্রশ্নমুখী করা । ২০০৫ সনের
দিকে এই প্রশ্নফাসের সংখ্যা ছিল
এক লক্ষ । বর্তমান ঢাকায় প্রতিদিন
গড়ে দশজন করে শিক্ষার্থী এটির
শিকার ।
সেই তুলনায় আমরা এখনো ভালো
আছি । প্রশ্নফাস এখনো
লাগামছাড়া হয়নি । 3XSECS এর এক
পরিসংখ্যান অনুযায়ী ঢাকা এই
প্রশ্নফাসের শিকার প্রায় ১০০০০ ,
ভূয়া প্রশ্ন পেয়েছে ৫০০ আর সঠিক
পেয়েছে ৯৫০০ । এই পরিসংখ্যানে
উল্লাসিত হবার কিছু নেই । এরি
মধ্যে সিলেটের প্রশ্নফাসের আশায়
বসে থাকা শিক্ষার্থীর সংখ্যা ৫০০
থেকে বেড়ে ১৬৬৯ জনে পরিনত
হয়েছে । এরি মধ্যে সঠিক প্রশ্ন
পেয়েছে ৫৪০ জন তাই পরীক্ষা
যেকোন সময় স্থগিত হতে পারে ।।।।।
কিভাবে প্রশ্ন ফাস হয় বলে নেই ,
ক. বোর্ডের কেরানী পদস্থ
কর্মকর্তাদের সাথে ছাত্রদের
নিরাপদ সম্পর্ক তৈরিতে ।
খ. টাকার আদান প্রদানে ।
গ. ফেইসবুকের বিভিন্ন গ্রুপ এবং
পেইজের মাধ্যমে ।
বড় ধরনের ঝুকির মাঝে আছে এ
দেশের ছাত্রছাত্রীরা । তাদের
পাঠপুস্তক জ্ঞান নেই বললেই চলে ।
মূল কারন ফেইল বিষয়টা এ দেশে
ট্যাবু । সমাজে ছাত্রদের অবস্থান
দুর্বল । স্কুল কলেজে শিক্ষক দ্বারা
নির্যাতনে বাধা দেয়ার ক্ষমতা
এদের নেই ।।।
এদেশের অসহায় কেরানীরা বেচে
থাকে প্রশ্নপত্র বিক্রি করে ।
তাদেরই বিক্রিত প্রশ্ন পত্রের উপর
নির্ভর করে এদেশের কোমল মতি
শিক্ষার্থীরা । যখন হাজার হাজার
টাকা দিয়ে প্রশ্ন কিনে পরীক্ষা
স্থগিত হয় তখন তাদের অবস্থাটা কি
হতে পারে ?
সিলেটের এই প্রশ্ন ফাসকর্তার
কাছে ফিরে যাই । আমি তার অত্মীয়
সজনকে ডেকে বোঝালাম যে
প্রশ্নফাস অন্যান্য চুরির মত না ।
স্বাভাবিক রটনায় পুলিশ তাকে
ধরতে পারবে না । আমার কথায়
তেমন কাজ হল বলে মনে হল না ।
পরীক্ষায় ফেল করলে ছাত্রকে কত
নির্যাতনই না সহ্য করতে হয় আর এই
লোকগুলা ফেলকরা ছাত্রদের A+
এনে দেয় । মানুষ তাদের দেখবে
আদরে এবং মমতায় । কঠিন প্রশ্নকে
ঘৃণা করবে প্রশ্নফাস কর্তাকে ঘৃণা
করবে কেন ?
আমি নাহিদ টাকলাকে (আসল নাম
না , নকল নাম) বললাম . ভাই আমি
SECS নিয়ে কাজ করছি আর H.ASS.C
এর প্রশ্ন দরকার । আপনি কি প্রশ্ন
জোগার করে দিতে পারবেন ?
নাহিদ টাকলা বলল , আমার লাভ
কী ?
আমি বললাম , আপনার লাভ হল ,
প্রতি সেট প্রশ্নের জন্য আপনি ৫০০০
করে পাবেন । শিক্ষার্থীরা আপনার
প্রশ্ন দেখে পরিক্ষায় টপ করবে ফলে
আপনার আমদানি আরো বাড়বে ।
তবে শেষ পর্যন্ত প্রশ্ন দিতে
পারলেন না । আমি বাসায় ফিরে
টিভিতে দেখলাম , পরীক্ষা স্থগিত।

