আমি হিংসুক, ছোট মনের মানুষ 


আমার জীবনের মোট ১৮ টি বছর পার হয়ে গেছে। আমার জীবনের কথাগুলো বলার জন্য কখনো কাউকে পাশে পাইনি। একবার ভেবেছিলাম হয়ত ফেইসবুক কিছুটা প্রকাশ করা যাবে। কিন্তু পরে লক্ষ্য করলাম ফেইসবুকে এখন সবাই লাইক আর কমেন্টের পিছনে ভাগছে। কেনো ভাগছে আমি জানিনা। আমার ইচ্ছে ছিল শুধু আমার মনের কথাগুলো সেখানে প্রকাশ করার। দীর্ঘ চার বছর আমি ফেইসবুকে কাটিয়েছি , এবং শুধু ফেইসবুকেই কাটিয়েছি। এজন্য ভার্সিটি ভর্তি পরীক্ষায়ও ব্যর্থ। কিছুদিন হল ফেইসবুক নামক মরীচিকার জগত ছেড়ে দিয়েছি। আজ কিছু কথা বলার জন্য কীবোর্ড হাতে নিয়েছি।।। হয়ত খুব ব্যক্তিগত কথাগুলো আজ বলতে বসেছি কারন আমার ধারন ক্ষমতা অনেক সীমিত পরিমাণের। 
এই ফেইসবুকে ২ বছর আগেই একজন মেয়ের সাথে আমার পরিচয়। আমার দুই বছরের ছোট। আমার এক বন্ধুর যে মেয়ের সাথে সম্পর্ক ছিল তার ক্লোজ ফ্রেন্ড। আমার সাথেও পরিচয় সেখান থেকেই। ধিরে ধিরে আমাদের মাঝে একটা সম্পর্ক গড়ে উঠে। আমার কাছে ওকে ভালো লাগা শুরু হয়। কিন্তু সে কখনো আমাকে গুরুত্ব দেয়নি। আমি অনেক বার বলেছিলাম কিন্তু তখনো সে গুরুত্ব দেয়নি। ফাজলামি মনে করে আমার প্রতিটি কথা উড়িয়ে দিত। এভাবেই আমাদের মাঝে কথা হত। কিন্তু শুধু মাত্র ফেইসবুকে সীমাবদ্ধ । এর বাইরে কোনো কথাও হত না। এমনকি ২ বছরে আমি ফোন নাম্বারও চাইনি। আরো বড় বিষয় আমি কখনো ওকে দেখিনি। 
যেভাবেই হোক ওর সাথে মাঝে কয়েকমাস যোগাযোগ বন্ধ ছিল। এরই মাঝে সে কলেজে উঠেছে, তার ফ্রেন্ড হয়েছে , অনেকের সাথেও পরিচয় হয়েছে, অনেকের সাথে ক্লোজ হয়েছে। 
হঠাৎ একদিন সে ম্যাসেজ পাঠায় । তারপর আবার কথা শুরু হয় ফেইসবুকে। এক মাস পরই আমার সাথে ওর সম্পর্ক হয়। রিলেশন হবার পূর্বে পর্যন্ত ওর সম্পর্কে আমি কিছুই জানতাম না। রিলেশনের প্রায় ১০-১৫ দিন পর কিছু কথা আমার কানে আসে। যে ও নাকি কলেজে অনেকসময় কয়েকটা ছেলের সাথে আড্ডা দিত। আমি পাত্তা দেইনি। কারন আমি আগেই জানতাম সে কিছুটা এমনই। ছেলে ফ্রেন্ড থাকতেই পারে , কিন্তু তবুও ভেতরে ভেতরে কিছুটা হলেও আমার লাগতো। একসময় সহ্য করতে না পেরে ওকে সবকিছু খোলে বললাম। সেও আমাকে একই কথা বলল যে ওরা যাস্ট ক্লাস মিট। না বুঝে কিছুদিন আড্ডা দিয়েছিল এদের সাথে। তাই বলে যে এমন বদনাম ছড়াবে সেটা সে জানত না।
আমি তাও মেনে নিয়েছি।। কিন্তু সমস্যাটা হয় অন্য জায়গায়। আমার এক বন্ধুর সাথে ওর অনেক ভালো সম্পর্ক। সেটাও জিজ্ঞেস করলে বলে যে ভাই বোনের মত সম্পর্ক এবং সম্পর্কটাও খুব ক্লোজ। প্রায়দিনই ওর সাথে দেখা করত।।। আমি আমার বন্ধুকে যতটুকু জানি ওদের মাঝে অন্যকিছু নেই।
কিন্তু তবুও সমস্যা হয় , কারন ফেইসবুক ফোনে কথা বলা এইটা পর্যন্ত ঠিক ছিল। কিন্তু প্রায় দিন দেখা করত এইটা কেমন কথা ???
ভেতরে ভেতরে অনেক কষ্ট হিংসা ক্ষোভ সবকিছুই হয় কিন্তু আমি আগে এমন ছিলাম না কখনো। হিংসা জিনিসটা ছিলনা আমার মাঝে। আমি ভাবতাম একটা মেয়ের সাথে ছেলের বন্ধুক্ত হতেই পারে এইটাকে খারাপ চোখে দেখার কি আছে !!! কিন্তু এই কয়েকদিনে এত বদলে গেছি কিভাবে আমি জানিনা। এর জন্য পরিস্থিতি দায়ী নাকি অন্যকিছু। সাইকোলজিক্যাল কোনো সমস্যাও হতে পারে। আমি এখন অসহায়ের মত হয়ে গেছি। কিছু সহ্য হচ্ছে না কিছু প্রকাশও করতে পারছি না এমনকি আমার প্রিয় মানুষটার প্রতি বিশ্বাসটাও হারিয়ে গেছে।।। এত কিছুর পরও কিভাবে বেঁচে আছি জানিনা। আয়নার সামনে দাঁড়িয়ে দেখলে নিজেকে এত ছোট মনে হয় !!! 
আমি সত্যিই একজন জঘন্য মানসিকতার ছোট মনের মানুষ !!!!! 

