ফ্রান্সের হামলা ও হত্যাকান্ড একটি গভীর চক্রান্ত।


ফ্রান্সে সাধারণ মানুষের উপর হামলা ও হত্যাকান্ড একটি গভীর চক্রান্তের অংশ বলে মনে করেন বাংলাদেশের বিভিন্ন রাজনৈতিক ব্যক্তি সহ বিশেষজ্ঞরা। ফ্রান্সের মতো এত উন্নত রাষ্টের নিরাপত্তা ব্যবস্থাকে অকার্যকর করে এ ধরনের সংঘবদ্ধ সশস্ত্র হামলাকে সাধারণ ভাবে দেখার সুযোগ নেই। দেশে দেশে উগ্রো মৌলবাদী সন্ত্রাসী গোষ্ঠীর লালনকর্তা যে সা¤্রাজ্যবাদ অতীত অভিজ্ঞতায় এ কথা সবারই কাছে স্পষ্ট।
বাংলাদেশের সমাজতান্ত্রিক দল বাসদ (মাক্সবাদীর) দলের সাধারণ সম্পাদক কমরেড মুবিনুল হায়দার বলেন, আজ পুঁজিবাদের সর্বাত্মক সংকটের যুগে কী উন্নত কী অনুন্নত সমস্ত দেশে ক্রমবর্ধমান মূল্যবৃদ্ধিতে জীবনধারণ অসম্ভব হয়ে উঠেছে। বেকারত্ব ও কর্মসংকোচন মানুষকে চরম অনিশ্চয়তার মুখে ঠেলে দিচ্ছে। অস্থির ও প্রতিযোগিতাপূর্ণ পুঁজিবাদি অর্থনীতি টিকে থাকার মরিয়া চেষ্টায় প্রবল আঘাত হানছে শ্রমজীবী মানুষের উপর। ফলে বেঁচে থাকার তাগিতে স্বতঃস্ফুর্ত আন্দোলন দানা বেধে উঠছে। দুনিয়ার সকল দেশেই এ ধরনের আন্দোলনে ভীত শাসকগোষ্ঠী চক্রান্তের পথে জনগণকে বিভ্রান্ত করতে চায়। একদিকে বণবাদ-সম্প্রদায়িকতা-উগ্র জাতীয়তাবাদ ইত্যাদির ভাবাবেগে আচ্ছন্ন করা, ভয়াবহ সন্ত্রাসী হামলা সংঘটিত করে মানুষকে ভীত-সন্ত্রস্ত করে তোলা, অন্যদিকে এ পরিস্থিতি কাজে লাগিয়ে দমন পীড়ন জোরদার করা- এসবই ষড়যন্ত্রের অংশ। 

