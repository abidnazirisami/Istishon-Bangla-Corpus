নিঃশব্দ বৃষ্টি, মধ্যদুপুরে তুমি


রওশান ঋমু
বৃষ্টির গানে সবুজ হয়ে ওঠে তোমার কোমলস্বর।
অজস্র বকুল ঝরে বুকের খোলা হৃৎপিন্ডে,
মাটির হাঁস চৈত্রের স্বপ্নে ঘনীভূত,
তবে তোমার আর এক নাম কবি,
চোখের তারায় তুমি নির্দ্বিধায় অন্তর্বাস পোড়াও সূর্যাস্তের মহুর্তে।
পৃথিবীতে অমরতা হেঁটে হেঁটে শেষ হয় ভাঙা গোরস্থানে।
এইখানে সব মৃত্যু মনোরম।
জীবনের চেয়ে অভ্যন্তর ভালো।
মরার উল্লাস রঙিন দেয়ালে খুলে রাখে তোমার অদেখা মুখমন্ডল।
অলৌকিক যন্ত্রনা বিব্রত বয়সের ভয়ানক দুঃস্বপ্ন।
এক সাথে ঘুমিয়ে পড়া,
এক সাথে ভুল করা,
এক সাথে চলে যাওয়া- এইসব নিজস্ব স্বভাব,
এতো দীর্ঘ হাহাকার খুব সামান্যই শরীরী আশ্রয়।
একরত্তি আকাশ তবু বৃষ্টি আসে এমন বিপুল বেগে। 

