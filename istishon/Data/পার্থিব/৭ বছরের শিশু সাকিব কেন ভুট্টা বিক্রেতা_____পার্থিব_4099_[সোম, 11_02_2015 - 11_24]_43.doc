৭ বছরের শিশু সাকিব কেন ভুট্টা বিক্রেতা____



২৮ অক্টোবর দুপুর ১২টা। চট্টগ্রাম শহর থেকে বাড়ি ফিরছি আমি ও আমার এক বড় বোন চট্টগ্রাম বিশ্ববিদ্যালয়ের শিক্ষার্থী । একেখান থেকে ৭ বছরের একটি শিশু হাতে ভুট্টা নিয়ে বাসে উঠলো। কেউ কিনতে চাইছে না। তবুও শিশুটি কাকুতি মিনুতি চোখে, শুখনো মুখে তাকিয়ে সবার সিটে একটা দুইটা করে বিলিয়ে দিচ্ছিলো। আর বলছিলো দয়াকরে একটা প্যাকেট নেন। মাত্র দশ টাকা। এক প্যাকেট ভুট্টা বিক্রি করতে কত শত প্রশ্নের উত্তর দিতে হচ্ছে বাসের যাত্রীদের কাছে। একই সময় শিশুদের বই নিয়ে উঠলো আরেক বই বিক্রেতা। খেয়াল করে দেখলাম খুব মনোযোগ দিয়ে তাকিয়ে রয়েছে শিশুটি বই গুলোর দিকে। আমার সামনের সিটে বসা এক বই কলেজ শিক্ষক অনার সন্তানের জন্য বই কিনে নিয়েছে। তখন ঐ শিক্ষকের পাশের লোকটি শিক্ষককে জিজ্ঞেসা করছিল আপনার সন্তান কত বড় হয়েছে? শিক্ষকটি ভুট্টা বিক্রেতা সাকিব কে দেখিয়ে বলল এই ছেলেটির মত হবে। হঠাৎ দেখলাম শিক্ষক সাকিবের দিকে তাকিয়ে ছিল অনেক ক্ষন অবাক চোখে। আমি কিনতে চাইছিলাম না। কারণ প্যাকেট গুলো ভালো ছিলনা।
কিন্তুু তার কাকুতি মিনুতিতে আমি হেরে গেলাম । খুব মায়া হলো ছেলেটি কে দেখে। ইচ্ছে হচ্ছিল তাকে সাথে করে নিয়ে আসি। কিন্তুু নিজের এই ক্রাইসিসের মধ্যে তাকে কি খাওয়াবো। তাকে কি সাহায্য করবো। তবুও মাঝে মাঝে এই পথ শিশুদের দেখলে হৃদয়টা যেন হাহাকার করে উঠে।
এক সময় আমাদের কাছে এসে বলতে লাগলো ভাইয়া, আপু নেন না, একটা।
-তাকে জিজ্ঞেস করলাম, কি নাম তোমার?
-হাসি মুখে বলল, আমার নাম সাকিব।
-তুমি পড়া লেখা করো, নিচের দিকে তাকিয়ে বলল, না আমি পড়ি না।
-কেন পড়না?
-টাকা নাই তাই পড়ি না।
-তোমার বাবা - মা আছে?
-জি আছে।
-বাবা কি করে?
-রিক্সা চালায়।
-তুমি সবার বড়?
-না আমি সবার ছোট।
-তোমার বড় ভাই না বোন?
-আমার বোড় ভাই?
-সে কি করে?
-সে গেরেজে কাজ করে।
-তোমার বাবা মা তোমাকে স্কুলে ভর্তি করায়নি?
-আমি বলেছিলাম, কিন্তুু আমার মা বাবা আমাকে মানুষের কাছ থেকে টাকা নেয়ার জন্য বলেছে। স্কুলে দেয় নি।
- আজ সারাদিন কত টাকার ভুট্টা বিক্রয় করেছো?
- আজ ১২ প্যাকেট বিক্রয় করেছি। প্রায় তিন থেকে চার মিনিট পরে হিসাব করে বলল, একশত বিশ টাকা।
-প্রতিদিন কত টাকার বিক্রয় কর?
-দুইশত থেকে তিন শত টাকার মত বিক্রয় করি।
-তিনশত টাকা ভুট্টা বিক্রি করে কত টাকা লাভ হয়?
-১৫০টাকা লাভ হয়।
=বাবা-মাকে কত টাকা দাও?
-২০ টাকা রেখে বাকি গুলো দিয়ে দিই।
-পাশের শিক্ষক কাছে টেনে ১০০ টাকা দিয়ে সাথে নিজের সন্তানের জন্য কিনা দুইটি বই থেকে একটা বই বলল এই বইটি তোমার জন্য, পড়বে?
-সে বলল কীভাবে পড়ব। আমি পড়তে জানিনা।
-কেন তোমার মা পড়াবে?
-মা বই দেখলে আমাকে মারে।
চোখে জল চলে আসলো কথা শুনে।
আমাদের বাবা-মা আমাদের পড়ানোর জন্য হাজার হাজার টাকা খরচ করে, পড়ার জন্য মারে আর কিনা ওই বাচ্চাটি পড়তে চাইছে বলে তার বাবা মা তাকে মারে। এ কেমন নিষ্ঠুর বাবা মা হতে পারে। যে তার সন্তানের ভালো ভাবতে চায়না। 
এই রকম সারা বাংলাদেশে ৫০ লক্ষের ও বেশি শিশু শিক্ষার দারপান্তে নেই। যারা সাকিবের মত কোনো না কোন কাজ করে থাকে। যে সময়ে তারা থাকার কথা বিদ্যালয়ে শিক্ষকের সামনে আর সে মময়ে তারা আছে বাস কিংবা বাস স্টেশনে ক্রেতাদের সামনে। 

