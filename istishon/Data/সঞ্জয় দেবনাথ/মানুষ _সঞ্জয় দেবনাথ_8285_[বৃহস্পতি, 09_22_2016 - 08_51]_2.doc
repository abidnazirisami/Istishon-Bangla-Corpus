মানুষ 


উন্মাদ বাতাসে ঘৃণিত কুকুর বসে আছে ম্লেচ্ছা
অপবাদে। সারা গায়ে পিঁচুটি প্লাবন।
নীরব গন্তব্যে আচমকা একটি শরীর নিয়ে
ঢুকে যায় ওরা। খাদ্যকণা ঘিরে পিঁপড়েরা থাকে
যেইরূপ, অনুরূপ ঝুঁকে দাঁড়িয়েছে কতজন
নিথর দেহটি।
জানেনা কেউই শবপরিচয়পত্র-
ফ্যাকাশে দেহের সৎকার নিয়ে সন্দিগ্ধ সবাই;
একজন নগ্ন করে তীব্র শব্দে বলে ওঠে 'মালু'
অভিব্যক্তি দৃঢ় হয় সবার... না না খ্রিস্টান
কেউ কেউ জৈন... শিখ... বৌদ্ধ
গন্ধ ভারি হয়।
নষ্ট কুকুরটি একলাফে সবার ওপর দিয়ে
ঘেউ ঘেউ করে ওঠে... মানুষ... মানুষ

