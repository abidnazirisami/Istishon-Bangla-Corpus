ভালবাসার গ্যালভানাইজিং


বহুদিন বাদে দুরুদুরু বুকে ছেলেটি মেয়েটিকে ডাকতে থাকে।
একটা সময় রোজ ডাকতো....প্রতিটা ভোর বা প্রতিটা মধ্যরাতে। দুপুরের ভাতঘুমে বা কোন অবসরে। ইদানিং না ডেকে থাকাটা অভ্যেস হয়ে গেছে।
নতুন পরিচয় হয় যখন দুজনই বয়সে পরিণত। সমবয়সী বন্ধুত্ব বেশ জমেছিলো....একসময় আকর্ষণও জন্ম নিতে থাকে। কথায় কথায় দু'জন একই সাথে বাড়িয়েছিলো ভালবাসার হাত দু'জনের দিকে। সময় যায় আর একজনের আঙ্গুলের ফাঁকে অন্যজনের আঙ্গুল বসে যায় একটু একটু করে। রঙ্গিন ভালবাসাটাও একসময় 'কমিটমেন্ট' চেয়ে বসে...ছেলেটা ভয় পেয়ে যায়। মেয়েটা খুব চেষ্টা করেছিল ভয় ভাঙ্গানোর যতভাবে সম্ভব। পারে নি...ফিরে আসে বারবার। পুরুষ পেশীতে শক্ত, মনে অনেক দূর্বল। ফলে যেটা হওয়ার....আঙ্গুলের ভাঁজ খুলতে থাকে। দুরত্ব বাড়তে থাকে....বাড়তেই থাকে। 
দুরুদুরু বুকে ডাকতে গিয়ে সেদিন ছেলেটা নিজেকে 'তৃতীয় ব্যক্তি' রূপে আবিষ্কার করে বসে।
সম্পর্ক ফেলে রাখতে নেই। তার যত্ন নিতে হয়। ফেলে রাখলে তাতে মরচে পড়ে। মনের সম্পর্কে কেউ এসে গ্যালভানাইজিং করে দিয়ে যায় না,একটু একটু করে ছুঁয়ে,একটু করে প্রতিদিন ভালবেসে সম্পর্ককে জীবিত রাখতে হয়। নইলে হুট করে একদিন ছুঁতে গেলে দেখা যাবে মরচে পড়া সম্পর্ক কেউ আগেই ছুঁয়ে গেছে। 'তৃতীয় ব্যক্তি' হয়ে যাওয়াটা সবসময়ই খুব গ্লানির। যার পুঁড়েছে সেই জানে কোথায় পোঁড়ে আর কতটুকু পোঁড়ে।

