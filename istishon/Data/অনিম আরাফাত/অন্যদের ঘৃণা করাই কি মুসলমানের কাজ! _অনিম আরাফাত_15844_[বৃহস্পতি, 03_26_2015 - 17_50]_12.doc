অন্যদের ঘৃণা করাই কি মুসলমানের কাজ! 


কিছুদিন যাবত কিছু হিসেব মিলাতে পারছি না। বাংলাদেশ, পাকিস্তান এর কয়জন বাবরি মসজিদ দেখছে বা চেনে? খুব ই সামান্য, ইন্ডিয়ার মানুষ ই তো ঠিক করে চিনে না। সেই বাবরি মসজিদ যখন ধ্বংস করা হলো তখন এই উপ মহাদেশে বিশাল দাঙ্গা হয়ে গেলো। বাংলাদেশে যত হিন্দু ছিলো সবাই জান হাতে নিয়ে বেচে ছিলো।
আচ্ছা মেনে নিলাম মুসলমানেরা তাদের ধর্ম রক্ষার্থে হঠাৎ করে সংগ্রামী হয়ে উঠছে। অনেকটা প্রদীপ নেভার আগে দপ করে জ্বলে ওঠার মত।
এখন কয়েকটা দেশের নাম শুনেন.. পাকিস্তান, আফগানিস্তান, ইরান, ইরাক, ইয়েমেন, মিশর, মরক্কো, লিবিয়া এরকম আরো কয়েকটা মুসলিম প্রধান দেশ। এসব দেশে প্রতি সপ্তাহে অনেক অনেক মসজিদ ধ্বংস করা হয়। শুধু ধ্বংস না নামাজ পড়া অবস্থায় হামলা করা হয় এবং হাজার হাজার মুসলমানের প্রাণহানী নিশ্চিত করা হয়।এরমধ্যে পাকিস্তানে মসজিদে হামলার ঘটনা সবচেয়ে বেশি, সেখানকার খৃস্টান, হিন্দুদের কথা চিন্তাই করা যায় না। অন্যান্য মুসলিম কান্ট্রি গুলোতেও মসজিদে বোমা হামলা খুব ই স্বাভাবিক ব্যাপার যেন একজন আরেকজনকে চিমটি কাটছে।
কিন্তু আমি অবাক হয়ে দেখতেছি কারো মনে এটা নিয়ে কোনো আক্ষেপ নাই। কেউ পোস্ট দিয়েও এর বিরোধিতা করেন না। যেনো এটা তারা শুনেন ই নাই। কিন্তু ধরেন ভুলে একদিন আমেরিকান ড্রনের আঘাতে একটা দুইচালা মসজিদ ও ধ্বংস হয়ে যায় বা মসজিদের পাশেও আগুন ধরে তাইলেই দেখা যাবে ফেসবুক, টুইটার জুরে হ্যাশট্যাগ শুরু হয়ে গেছে। সেভ অমুক, সেভ তমুক,অদ্ভুত না? 
আসল সমস্যা কোথায় আমি বলি। পৃথিবীতে অন্য জাতি তাদের‍ না মারলেও মুসলমানেরা নিজেদের মধ্যে যুদ্ধ করে ধ্বংস হয়ে যাবে। কিন্ত অন্য কেউ যদি কোনো স্বাভাবিক যুদ্ধেও মুসলমানদের সাথে অবতীর্ন হয় তবে সবার মানবাধিকার মাথাচাড়া দিয়ে উঠবে। মুসলিম কান্ট্রির লোকেরা তখন তাদের দেশের সংখ্যালঘু পিটিয়ে নিজেদের মানসম্মান রক্ষা করে। এ ব্যাপারটাও অদ্ভুত... 
তাদের ব্যাপারটা হচ্ছে এরকম যে মুসলমান হয়ে আমরা আমাদের ভাইদের মারবো কোনো সমস্যা নাই। সব জঙ্গি সংগঠন গুলো ইসলাম অনুসারীদের এবং তারা যাদের হত্যা করে তারাও মুসলিম। মুসলমান মুসলমান যুদ্ধে হাজার হাজার মুসলমান মারা গেলেও কারো কিচ্ছু হবে না। অথচ গাজায় হামাসের সাথে যুদ্ধ হলেই চিল্লাচিল্লিতে পৃথিবীর ঘূর্ণন গতি কমে যায়। এর থেকে বেশি মুসলমান যে মুসলমানদের হাতেই প্রতিনিয়ত হত্যা হচ্ছে সেটা কারো কোনো সমস্যা না। 
নিজের ধর্মের জন্য তাদের প্রেম কতখানি এখান থেকেই বুঝা যায়। ধর্মের উপর ভালোবাসা থাকার কোনো দরকার নাই, বিধর্মী দের ঘৃণা করতে পারলেই ৭২ হুর! 
যারা ক্যাচাল করবেন তাদের জিজ্ঞেস করতেছি, আপনি কি ইয়েমেনে মসজিদে হামলায় শত শত লোক নিহত হওয়ার পরে আপনি কি সেভ ইয়েমেন হ্যাশট্যাগ দিয়েছিলেন?!
নিজের বিবেক কে প্রশ্ন করেন। অন্য ধর্মের মানুষদের ঘৃনা করেন কোনো সমস্যা নাই। কিন্তু অন্যদের ঘৃনা করে যদি নিজেরাই ধ্বংসের কিনারায় ঝুলতে থাকেন তাহলে লাভ কি হচ্ছে??!
পরিশেষে বলতে চাই হত্যার বিরুদ্ধে আন্দোলন করেন, কে হত্যা করলো সেটা দেখে না। মানসিকতা ভালো করলে আপনাদের ই লাভ অন্যদের না। 
সকল ধরনের হত্যাকাণ্ড, যুদ্ধ বন্ধ হোক।

