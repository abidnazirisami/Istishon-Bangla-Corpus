এটাই কি প্রকৃত শিক্ষা_ 


বাংলাদেশ এমন একটা দেশ যেখানে পাঠ্যবই মুখস্থ করা ছারা অন্য কোনো কাজে আপনাকে কেউ সাপোর্ট দিবে না। 
এই দেশে বিজ্ঞানি কিভাবে হবে?
দেশের ছেলেমেয়েরা আইজ্যাক আজিমভের বই পড়ে পদার্থবিজ্ঞান বইয়ের মধ্যে লুকিয়ে। একে তো ওইটা পড়লে পরীক্ষায় মার্ক উঠে না তার উপর আবার নতুন চিন্তা উদয় হচ্ছে যে বিজ্ঞান যারা লেখে সবাই তো ইহুদি খ্রিস্টান নাস্তিক! তাই জ্ঞান বিজ্ঞান থেকে ছেলেমেয়েদের দুরে রাখতে হবে।
সবার কথা জানি না, আমার চারপাশটা এরকমই। 
এই দেশের রাজনীতিবিদরা ভালো কি করে হবে?
রাজনীতি সচেতন হলেও আপনাকে কথা শুনতে হবে।
রাজনীতি সচেতন হওয়া যে সুনাগরিকের দায়িত্ব তারা সেটা বলবে না।
ক্লাস সিক্সের বই মুখস্থ করে সেভেনে ফার্স্ট হয়ে ওঠা যায়। কিন্তু সেখানে রাজনীতি সচেতন কেনো হতে বলছে সেটা বুঝা যায় না। রাজনীতি সচেতন হওয়া আর রাজনীতি করা যে এক জিনিস না এটাও তারা বুঝবে না। 
আপনি গান গাইবেন! কথা উঠবে গান গাইলে পরিক্ষায় মার্ক পাবি? গান বাদ দে।
আপনার গল্প লিখতে ভালো লাগে! কথা উঠবে এইগুলা লিখলে পরিক্ষায় মার্ক পাবি? লেখার গুষ্টি কিলাই।
আপনি বিবর্তন বাদ পড়বেন! তারা বলবে এইসব নাস্তিকের থিওরি পড়লে মার্ক পাবি!! বই চুলায়।
আপনাকে জ্ঞান শূন্য করা হবে। প্রতিভা নষ্ট করা হবে। দেশে প্রতিভার এত অভাব কেনো? আপনি এ+ পাইছেন, আমি এ+ পাইছি, দুই বছর বসে ৮ টা বই মুখস্থ করে খাতায় ঢেলে দিয়ে আসছি! আমরা বড় প্রতিভাবান। প্রতিবছর তো লাখ লাখ এ+ আসে!!! একটা আইনস্টাইন তো আমরা পেলাম না! আইনস্টাইন তো ছাত্রজীবনেনে নিয়মিত ফেইল করতো। 
বাংলাদেশে কেউ বইয়ের এক লাইন ও না বুঝে এ+ পেতে পারে। উল্টো যে বুঝতে যাবে তার রেসাল্ট খারাপ হওয়ার সম্ভাবনা ই বেশি।যে কয়জন সত্যিই এগুলা বুঝতে পারে তারা দেশ ছারে। দেশে ফিরতে চায় না কখনো। শ্রীলংকার ১০০% জনগোষ্ঠী শিক্ষিত। তাদের অবস্থা আমাদের থেকেও খারাপ।এ থেকেই বুঝা যায় জ্ঞানহীন শিক্ষার কোনো মূল্য নাই। 
একটা ছেলের বুঝার বয়সের পর থেকে তার মনে জ্ঞানের বীজ বোনা দরকার। আর আমরা তার উল্টো টা করি। প্রশ্ন করলে সেই এক ই কথা! এইগুলা জানলে ফার্স্ট হবি? এগুলা বুঝলে এ+ পাবি? এত জেনে হবে কি পরীক্ষায় তো ডিম পাশ!! জ্ঞানের পিপাসা পরীক্ষার মার্ক দিয়ে নিবারন করি। 
"ফরাসি জাতিকে তারাই রক্ষা করেছিলো যারা পড়ালেখা করে নি" এটা ফ্রান্সের একটা প্রবাদ।
বাংলাদেশের অবস্থা সেরকমই হতে যাচ্ছে।
আইনস্টাইন, স্টিভ জবস, বিল গেটস এরা বাংলাদেশেও জন্মাতো যদি দেশের মানুষের মেন্টালিটি ঠিক থাকতো।
দেশে কেউ আইনস্টাইন হতে চাইলে প্রথমেই তার ফ্যামিলি থেকে বলবে, এহ! আসছে!! পন্ডিত আমার! এত জানস তো দেখবোনি রেসাল্ট কি করস! 

