একপেশে ভারত বিদ্বেষ অনর্থক


মনে করেন, মিয়ানমারের মুসলিম জনগোষ্ঠীর উপরে অকারনে অত্যাচার নিপিরনের ভয়ে সেখানকার কোটিখানেক (জাস্ট ধরেন) মুসলিম বাংলাদেশে আশ্রয় নিতে আসলো। বাংলাদেশ কি সেই কোটি বিদেশিকে খাওয়াবে ,পড়াবে? উত্তর হচ্ছে 'না'। এখনো কেউ আসলে বিজিবি ঘার ধাক্কা দিয়েই মিয়ানমারে পাঠায় দিবে আর এটাই স্বাভাবিক।
এখন দেখেন ইন্ডিয়া কি করছে আমাদের জন্য। মুক্তিযুদ্ধের সময় আমাদের ১ কোটির ও বেশি শরণার্থীকে ভারত আশ্রয় দিছে, খাইয়েছে, পরিয়েছে।কলকাতার দিদিরা তাদের অলংকার বেঁচে শরণার্থীদের সাহায্য করেছে। জর্জ হ্যারিসন যে কনসার্ট করেছিলো বাংলাদেশের জন্য তাও তার ইন্ডিয়ান বন্ধুর রবি সংকরের অনুরোধেই করেছিলো। হাজার হাজার মুক্তিযোদ্ধাদের ট্রেনিং দিয়েছে ভারত, তাদেরকে সব ধরনের অস্ত্র দিয়ে সাহায্য করেছে। মুক্তিযুদ্ধে হাজার হাজার ভারতীয় সেনা নিহত হয়েছিলো। অনেক অনেক যুদ্ধক্ষেত্রে বাঙালির চেয়ে ভারতীয় সেনা বেশি মারা গেছে। সর্বোপরি ভারতীয় জনগন বাংলাদেশের স্বাধীনতার পক্ষে যে সমর্থন দিয়েছিলো তা অভাবনীয়।
ভারত না থাকলেও বাংলাদেশ স্বাধীন হত। কিন্তু সেটা যত দিনে হত ততদিনে আরো লাখ লাখ বাঙালি প্রাণ হারাতো আরো অনেক ত্যাগ স্বীকার করতে হত আমাদের। সেই দুঃসময়ে ভারত এসে পাশে দাঁড়িয়েছিলো আমাদের। আমরা কি আমাদের স্বাধীনতা যুদ্ধে তাদের সহযোগিতা, সমর্থনকে অস্বীকার করতে পারি? যুদ্ধের শেষদিকে যৌথবাহিনীর জন্যেই পাকিস্তানিদের মাত্র ৯ মাসে দেশছারা করতে পেরেছিলাম।
এখন আমরা পদে পদে ভারত নাম বলা মাত্র গালি দেই।কেউ ভারতের উপকারের কথা বলতে গেলেও তাকে ভারতের দালাল উপাধি দেয়া হয়।আবার পাকিস্তানিদের গালি দিতে গেলে যোগ করে ভারতকেও ছারি না। পাকিস্তানকে ঘৃনা করতে হলে যেনো ভারতকেও সমান ঘৃনা করতে হবে!! এক কাতারে রেখে বিবেচনা করি পাকিস্তান -ভারতকে।
তাদের অবদান সব ভুলে গেছি আমরা। ভারত যখন ইয়েমেন থেকে শত শত বাঙালিকে দেশে ফিরিয়ে এনে তাদের জীবনের নিরাপত্তা নিশ্চিত করছে তখন ও আমরা ভারতের অবদান স্বীকার করছি না। কৃতজ্ঞতা স্বীকার করলে ছোটো হতে হয় না, উল্টা অকৃতজ্ঞরাই নিচ মনের মানুষ। দেশের স্বার্থে ভারতের খারাপ কাজের সমালোচনা করেন কিন্তু একপাশ থেকে ভারতের খারাপ দিক গুলো নিয়ে পরে থাকলে আপনি একটা অকৃতজ্ঞ।বাংলাদেশের ব্যাপারে ইন্ডিয়ানদের বাড়াবাড়ি যেমন অসহ্য তেমনি বাঙালির অতিরিক্ত ভারত বিদ্বেষভাব ও অসহ্য। 

