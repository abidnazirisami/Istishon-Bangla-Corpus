জ্ঞান বনাম ধর্ম


God Must Me Crazy একটা ইংলিশ মুভি।সেখানে দেখা যায় এক পাইলট আমাজনের উপর দিয়ে যাওয়ার সময় একটা কোকের বোতল নিচে ফালায়। আমাজনের অধিবাসী এর আগে সভ্যতার মুখ দেখেনি কখনো তাই তারা বুঝতে পারে না বোতলটা কই থেকে আসছে!
যাই হোক,এমন ক্ষেত্রে যা হয় তাদের মধ্য থেকে কেউ একজন হয়ত এটাকে তার শক্তি বলে মনে করবে। কিংবা সে দাবী করবে এটা ঈশ্বরের দেয়া আশির্বাদের ফল আর এই আশির্বাদ তোমরা পেয়েছো শুধু আমার জন্য। অশিক্ষিত অজ্ঞদের পক্ষে তার এই কথা ভুল প্রমান করা সম্ভব না উল্টা তারা বোতল পরাটাকেই মুখ্য ধরবে।দেখা যাবে সেই লোকের কথামত তারা বোতল পুজা শুরু করছে। সেই লোকের কথামত কাজ করতে শুরু করছে ঈশ্বরকে খুশি করার জন্য,নরকের ভয়ের জন্য। এরকমই হবে ব্যাপারটা.. কারন মানুষগুলো জ্ঞানহীন ছিলো। তাদের দশটা জেনারেশন পরেও তারা বোতল পুজা করতে থাকবে।
কিন্তু একটা সময় এসব লোকের মধ্যে কেউ কেউ জ্ঞান অর্জন করতে শিখবে।পূর্বের তুলনায় তাদের জ্ঞানের পরিধি বাড়তেই থাকবে। সাধারন বুদ্ধি দিয়ে তারা বুঝতে পারবে ঈশ্বর যে বোতল পূজা করতে বলেছে সেই কাহিনী টা সত্য না। এরকম অবিশ্বাসী মানুষের সং্খ্যা দিন দিন বাড়তেই থাকবে। স্বাভাবিক ভাবেই ধর্মান্ধ বোতল পূজারি রা তাদেরকে শয়তান বলবে কাউকে হয়ত হত্যাও করা হবে। কিন্তু জ্ঞান অন্বেষণ থামবে না... 
জ্ঞান বিজ্ঞানে যখন তাদের সমাজ আরো এগিয়ে যাবে তারা আস্তে আস্তে বোতল পুজা থেকে সরে আসবে। এই ব্যাপারটা যে কিছুই না তারা বুঝতে পারবে। কিন্তু সে জন্য অবশ্যই তাদের জ্ঞান -বিজ্ঞানে আগাতে হবে।প্রথমদিকে হয়ত অবিশ্বাসীদের যুক্তিযুক্ত কথা বোতল পূজারুরা বুঝবে না।কিন্তু যখন তাদের মধ্যেও কেউ জ্ঞানের আলোতে আসবে তারাও অবিশ্বাসী হতে শুরু করবে। একটা সময় বোতল পূজা, ঈশ্বর কিংবা যে নিজেকে ঈশ্বরের বরপুত্র দাবী করেছিলো সব তামাসা হয়ে যাবে। 
মহান দার্শনিক বার্টান্ড রাসেল বলেন, মানুষের অজ্ঞতা এবং ভয় থেকে সকল কুসস্কারেরর সৃষ্টি। তার কথাযে মিথ্যা না সেটা উপরের গল্প থেকে বোঝা যায়। মানুষের জ্ঞানের পরিধি দিন দিন বেড়েই চলেছে। যে জাতি যত জ্ঞান চর্চা করছে তারা তত এগিয়ে যাচ্ছে। তাদের মধ্যে অবিশ্বাসীদের সংখ্যাও বেশি। যেসব জাতি জ্ঞানচর্চা কম করে তাদের মধ্যে বিশ্বাসীদের সংখ্যা বেশি। তারা অবিশ্বাসীদের কথা মানে না কারন তারা অবিশ্বাসীদের যুক্তি বোঝে না,সেই জ্ঞান তারা চর্চা করে নি।
যে কখনো আমাজনের বাইরে যায় নি সবসময়ই বিশ্বাস করবে বোতল ঈশ্বর পাঠিয়েছে।তাকে হাজার যুক্তি দিলেও সে মানবে না.... 
এ জন্য জ্ঞান চর্চা করার দরকার ক্রমাগত।সমাজের প্রত্যেকটা স্তরে এখনো কুসংস্কার দানা বেধে আছে। যারা এসব কুসংস্কার দূর করতে চাচ্ছে তারা কেউ হচ্ছেন আক্রোশের শিকার কেউ হচ্ছেন দেশছারা। কুসংস্কার আচ্ছন্ন লোকদের দোষ দিয়ে লাভ নাই।তারা যথেস্ট জ্ঞান অর্জন করার সুযোগ ই পায় নি কখনো তাদের আগ্রহ সৃস্টি করে দেয় নি কেউ তারা এভাবে চিন্তাও করতে পারবে না।
কিন্তু একটা সময় এই সমাজ ঠিকই কুসংস্কার মুক্ত হবে। জ্ঞান চর্চা মানবকে দিতে পারে মুক্তি, স্বাধীনভাবে চিন্তা করার শক্তি।সবাইকে করবে মুক্তিমনা....। ছোটো ছোটো বাচ্চাদের মনে জ্ঞান বিজ্ঞানের বীজ বুনে দিতে হবে। তখন বাচ্চাই বড় হয়ে তার অর্জিত জ্ঞান দিয়ে বুঝতে পারবে এটা ঈশ্বরের বর না কোকের বোতল!! তখন সে ঈশ্বরের চিন্তা ঝেরে ফেলে কিভাবে কোক বানানো যায় সেটাই চিন্তা করবে। 

