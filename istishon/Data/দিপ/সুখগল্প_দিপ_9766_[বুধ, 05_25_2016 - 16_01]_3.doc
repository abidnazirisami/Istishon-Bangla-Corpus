সুখগল্প


গল্প শুনবে?
তোমার আমার সুখ গল্প!
না থাক!
আমাদের অজস্র নিরর্থক কথনের হুটহাট সমাপ্তি টানা যাক সাড়ে চার ইঞ্চির IPS screen এ ভেসে থাকা লম্বাটে বাটনটায়!
তারপর?
তারপর চুপচাপ চেয়ে থাকা!
কললিস্টের ছোট্ট নামটার পাশের সময় নির্দেশক ফালতু সংখ্যাটার মান ক্রমশ হ্রাসমান!
চোখের অবাধ্য লেন্সের ততোধিক অবাধ্য ফোকাসিং,
নামের পাশে ঝুলে থাকা মায়াবী চোখ আর লিপ্সটিকে আর্টিফিশিয়াল লাল ঠোঁট,
ওগুলো থেকে দৃষ্টি এনে আটকে দেয় অনেক পুরনো ঘষা মাজা খাওয়া স্ক্রিনপেপারে।
আচ্ছা ঠোঁটে ছদ্মবেশ কেন?
রক্তও লাল, কেটে নিলেই লাল ঠোঁট!
অতঃপর আরেকটা গোবেচারা কাঁঠির মহাপ্রয়াণে
অক্সিজেন জ্বালানোতে ব্যস্ত হয়ে উঠে নিকোটিন।
কড়া লিকারের গন্ধে মিশে উঠে উৎকট ধোঁয়া!
ধোঁয়াময় অন্ধকার!
লম্বা অযত্নে
অথবা সযত্নে এলোমেলো চুলে ঢেকে যাওয়া চোখ উদ্ভ্রান্ত, লাল!
তারপর নেশাময় সময় খুব বিজ্ঞানবাদী হয়ে উঠে,
টাইম ডাইলেশনের সূত্র প্রমাণে মত্ত হয়!
ফাক!
আকাশে স্যাঁতস্যাঁতে জোছনাকে এক উৎক্ষিপ্ত হাতের মধ্যাঙ্গুলী প্রদর্শনেই হয়ত শীতল রাত্রি হিমশীতল হয়!
আচ্ছা!
লাল বাটন, লাল ঠোঁট, লাল চোখ।
কি অদ্ভুত মিল না?
সে যাক গে!
গল্পটা বলা যাক?
তোমার আমার সুখ গল্প!

