আমার কলমপতিঃ স্বাধীন ভূখণ্ডে পাহাড়ে গণহত্যা



(২৫ শে মার্চ, ১৯৮o)
পরিচিত শেয়ালেরা সারারাত হল্লা করে ফেরে,
ওপরে শকুন ডাকে, শকুনের এখনও সুদিন।
মাংসের ঢেকুর তুলে নেড়িকুত্তা বেঘোরে ঘুমায়;
মাটি কাপেঁ, লাশগুলো আবার দাঁড়াতে চায়।
-রুদ্র
১৯৮০ সালের ১ এপ্রিল তৎকালীন জাসদের সংসদ সদস্য উপেন্দ্র লাল চাকমা জাসদের ঢাকাস্থ দলীয় কার্যালয়ে এক সাংবাদিক সম্মেলনে কলমপতি হত্যাকাণ্ডের কথা প্রথম প্রকাশ করেন। এরপর পাবর্ত্য চট্টগ্রামের আইনশৃঙ্খলা পরিস্থিতি বিবেচনার জন্য ৫ সদস্যের একটি সংসদীয় কমিটি গঠন করা হয়, সেখানে এমপি উপেন্দ্র লাল চাকমাকে অন্তর্ভূক্ত করা হয়নি।
সংসদীয় কমিটির বিপরীতে স্বাধীনভাবে হত্যাকাণ্ডটি তদন্তের জন্য জাসদের এমপি শাহজাহান সিরাজ, উপেন্দ্র লাল চাকমা এবং গণতান্ত্রিক আন্দোলনের আহ্বায়ক রাশেদ খান মেননসহ তিন সদস্য বিশিষ্ট এক সত্য অনুসন্ধানকারী টিম গঠন করা হয়।
সত্য অনুসন্ধানকারী টিমের রিপোর্টের তথ্যমতে, তৎকালীন সরকার সুনির্দিষ্ট লক্ষ্য নিয়ে পাহাড়িদের তাদের ভিটেমাটি থেকে তাড়িয়ে তাদের আত্মনিয়ন্ত্রণাধীকারের সঠিক আন্দোলনকে বিনষ্ট করার জন্য পার্বত্য এলাকায় ত্রাসের রাজত্ব সৃষ্টি করেছে। এছাড়া বলা হয়, সরকারি পরিকল্পনার মধ্যে উগ্রপন্থায় পাহাড়িদের ধর্ম, সংস্কৃতি, ভাষা, ঐতিহ্য বিকৃত ও ধ্বংস করা প্রভৃতি রয়েছে।
শাহজাহান সিরাজ, রাশেদখান মেনন এবং উপেন্দ্র লাল চাকমার সমন্বয়ে গঠিক এই টিম ঘটনার প্রকৃত তথ্য তুলে ধরে সিন্ধান্তে পৌঁছায় যে, “ It is obvious to us that the incident of Kalampati is not an isolated event. It has been perpetrated systemmatically and with a definite plan. (সূত্র: রাডার, লোগাং গণহত্যা সংখ্যা)
এ গণহত্যায় কমপক্ষে ৩০০ পাহাড়িকে হত্যা করা হয় এবং এক হাজারের অধিক পাহাড়ি রিফিউজি হিসেবে ভারতের ত্রিপুরয়ায় পালিয়ে যেতে বাধ্য হয়। বর্তমানে ঐ জায়গাগুলো সেটলাররা বেদখল করেছে, বৌদ্ধ মন্দিরের জায়গায় মসজিদ বানানো হয়েছে।
টিমের তিন বিরোধী সংসদ সদস্যের মতে, পার্বত্য চট্টগ্রামের বিরাজমান সমস্যা হচ্ছে রাজনৈতিক এবং রাজনৈতিকভাবেই তা সমাধান করা উচিত। এটি নিপীড়িত জাতিদের অধিকার সংরক্ষণেরও তা নিশ্চিত করার সমস্যা। টিমটি তৎকালীন সরকারের কাছে জাতিসমূহের স্বীকৃতি ও তাদের স্বায়ত্তশাসন প্রদানের আহ্বান জানায়।
১৯৮০ সালের এই ২৫ মার্চ রাষ্টযন্ত্র কর্তৃক কাউখালীর কলমপতি আদিবাসীদের উপর সংগঠিত গনহত্যা চোখে দেখার দূর্ভাগ্য কিছুই হয়নি, কারন তখন আমার জন্ম হয়নি।
তবে আমি উপলদ্ধি করতে পারি, সেই দিনে আমার বোনের মতো সদ্য কিশোরীতে পর্দাপন করা বোনটাকে একদল সেটেলারের হাতে ধর্ষিত হওয়ার পর তার গোপানাঙ্গে বন্দুকের বেয়নেট দিয়ে খুঁচিয়ে খুঁচিয়ে রক্তাত্ত করে মেরে ফেলার সেই নিষ্টুর দৃশ্য। আমি উপলদ্ধি করতে পারি সেই বড় ভাইয়ের ছেলেটি যে কিনা তার প্রেমিকার জন্য একটা সুন্দর সংসার করে বেঁচে থাকার স্বপ্নে তার অকাল অপমৃত্যুর দৃশ্য। আমি উপলদ্ধি করতে পারি একজন পিতার সামনে তার ছোটো মেয়েটিকে ধর্ষিত হওয়ার দৃশ্য। আমি উপলদ্ধি করতে পারি পরিবারের একমাত্র সম্বল মা বাবার আদরের ছেলে হারানোর শোক। আমি উপলদ্ধি করতে পারি সেই গর্ভবতী মহিলার অকাল মূত্যুর দৃশ্য।
৩৬ বছর পরেও আমি একটাই দাবী জানাই স্বাধীন ভূখণ্ডে কলমপতি গণহত্যার বিচার চাই !!

