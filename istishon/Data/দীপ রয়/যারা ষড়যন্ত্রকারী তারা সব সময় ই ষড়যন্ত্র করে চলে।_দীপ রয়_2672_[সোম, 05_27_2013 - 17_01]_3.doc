যারা ষড়যন্ত্রকারী তারা সব সময় ই ষড়যন্ত্র করে চলে।


আমি যেখানে থাকি-সেখানকার একটি দোকানে প্রায় প্রতিদিনই এক অল্প বয়সি হুজুর এসে বসেন।সুমিষ্ট কন্ঠের অধিকারী দেখতে অনেকটাই সুন্দর সাথে আস্থাশীল ব্যাক্তিত্বের সমন্বয়ে আকর্ষনীয় এক যুবক।এখনো তিনি ছাত্র-পড়াশোনা আরবী লাইন এ।
 দোকানদার ভদ্রলোক জামায়াত এর রাজনীতির আদর্শের অনুসারী।সঙ্গত কারনেই সেখানে মাঝে মধ্যেই অনেক জামায়াত অনুসারীদের আসা যাওয়া হয়।তাদের বেশীরভাগই অর্ধশিক্ষিত-অশিক্ষিত।নিয়মিত নামাজ পড়া এবং ইসলামী জীবনাচরন তাদের মধ্যে বেশ লক্ষ্য করা যায়।ঐ সমস্ত ধর্মভীরু মানূষদের কিভাবে ধর্মিও অনুভুতি কাজে লাগিয়ে বিপথে চালনা করা হয় আজ আমি সে কথায় বলব!!
 হুজুর বিভিন্ন মডেলের কয়েকটা মোবাইল ব্যাবহার করেন।আছে একটা অত্যাধুনিক আই ফোন এবং ল্যাপটপ।তিনি ইন্টারনেট ব্যাবহার করেন-ফেসবুক এবং ব্লগ এ নিয়মিত বিচরন করেন।ইন্টারনেটের কল্যানে বিভিন্ন প্রকার ইসলামী ছবি-আরবীতে আল্লাহ ও নবীজীর লেখা নাম-বিভিন্ন দোয়া আয়াত তিনি তার ল্যাপটপ ও মোবাইল এ সংরক্ষন করে রাখেন এবং ঐ দোকানে যে সমস্ত মুসল্লীগন আসেন তাদেরকে প্রদর্শন করেন।সাথে সাথে হুজুর তার নিজের মত করে বিভিন্ন ছবি গান ভিডিও দেখিয়ে সেগুলো কোথায় কিভাবে ব্যাবহার হয়েছে সে সমস্ত ঘটনা বর্ননা করেন।জিহাদ কি কেনো জিহাদ করা উচিৎ জিহাদ না করলে মুসলীম হিসাবে পরিচয় দেয়া যায় না-ইত্যাদি ইত্যাদি বুঝিয়ে তিনি বাহবা কুড়ান।
 মাঝে মধ্যেই দেখা যায় বিভিন্ন ধরনের ভিডিও গেম চালিয়ে হুজুর সেগুলোকে ইরাক এর মার্কিন বিরোধী যুদ্ধ কিংবা আফগানিস্থানের মার্কিন বিরোধী যুদ্ধ বলে চালিয়ে দেন এবং মুসলীম মুজাহিদরা কিভাবে যুদ্ধ করছে তা বয়ান করেন-অর্ধশিক্ষিত অশিক্ষিত মুসল্লীরা হুজুরের বয়ান সত্যি ভেবে সহজেই সেগুলোকে বিশ্বাস করে এবং মারহাবা আলহামদুলিল্লাহ বলে ইসলামীত্বের জানান দেন।
 বাংলাদেশের বর্তমান রাজনীতি নিয়ে সেখানে প্রচুর গবেষনা চলে।চলে আওয়ামী বিরোধী আলোচনাএবং নিকট অতিতে বাংলাদেশের বিভিন্ন প্রান্তের ঘটে যাওয়া জামায়াত শিবিরের আন্দোলন ও আইনশৃঙ্খলা বাহিনীর বিরুদ্ধে বিশেষ করে পুলিশ সদস্যদের বিরুদ্ধে হামলার ভিডিও চিত্র দেখিয়ে সেগুলোকে আওয়ামীলিগের হামলা বলে প্রচার করা এবং পুলিশী একশানকে ইসলাম এর বিরুদ্ধে সরকারের হামলা বলে চালিয়ে দিয়ে সরকারকে নাস্তিক ও ইসলাম বিরোধী বলে প্রমান করা।হুজুর নিজেকে হেফাজতে ইসলামের সমর্থক বলে পরিচয় দেন-তার ভাষ্য হেফাজত কোনো রাজনীতির সঙ্গে জড়িত নয়-তারা আন্দোলন করছে ইসলাম রক্ষার জন্য।জামায়াত আর হেফাজত এক নয় বরং হেফাজত এ ইসলাম জামায়াত এর রাজনীতির বিরুদ্ধে কিন্তু কখনোই জামাত শিবিরের বিরুদ্ধে কোনো কথা বলতে শোনা যায় না।শুধু বলেন-হেফাজতের আমির আল্লামা শফি হুজুর জামায়াত বিরোধী!!
 এমন শুধু একজন হুজুর নয়।সমস্ত বাংলাদেশে এ ধরনের হাজার হাজার হুজুরেরা সমাজের সাধারন ধর্মপ্রান সহজ সরল মানূষের সঙ্গে মিশে কৌশলে প্রতিনিয়ত তাদের সাংগঠনিক কাজ করে চলেছে।সত্য মিথ্যা মিলিয়ে ধর্মের দোহাই দিয়ে মানুষকে বিভ্রান্ত করে সরকার বিরোধী জনমত গড়ে তুলছে।হেফাজতের একটা প্রচেষ্টা ব্যার্থ হয়েছে বলে এমন ভাবার অবকাশ নেই যে তারা আর কখনোই ভিন্ন পথে ভিন্ন রুপে আবির্ভুত হবে না।মনে রাখা দরকার-যারা ষড়যন্ত্রকারী তারা সব সময় ই ষড়যন্ত্র করে চলে।তাই সরকারের পাশাপাশি সকলকেই সতর্ক থাকতে হবে হেফাজতের নাম ভাঙ্গিয়ে জামায়ত শিবিরের কর্মিরা যেনো নতুন কোনো ষড়যন্ত্র করে আমাদের এই শান্তিপ্রিয় দেশটাকে অশান্ত করে তুলতে না পারে।

