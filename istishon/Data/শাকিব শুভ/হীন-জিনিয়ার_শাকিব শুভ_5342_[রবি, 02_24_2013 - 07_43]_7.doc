হীন-জিনিয়ার


বাপে বেচল ধানী জমি মায়ে বেচল গয়না,
ইঞ্জিনিয়ার হইয়া ফেরত আইস জাদু, সোনা, ময়না।
পাবলিকে চান্স হয় নাই আমার, ছিল প্রতিভাতে ঘাটতি
রেসে টিকতে পারি নাই তাই দুই ঘণ্টা ব্যাপ্তি।
দুই ঘণ্টার পরীক্ষায় আমায় মেধাহীন বানাইল
তারপরেও মায়ে ক্যান জানি ইঞ্জিনিয়ার বানাইতে চাইল।
এরপর আমি রওনা দিলাম পোটলা নিয়া ঢাকায়
যেই শহর চলে শুধুই মামা চাচা টাকায়।
প্রাইভেটে হইলাম ভর্তি- অ্যাট দ্যা অরিয়েন্টেশন
কত টাকা দিতে হবে শুনলাম তার ডেসক্রিপশন।
কেউ কইল না “বাবা কিছু শিখো পরান ভরে”
সবাই জিগায় অই ব্যাটা তোর জিপিএ কত রে?
জিপিএ তো ভালো না তোর দুইটা এ+ নাই
তোর বাপের কি টাকা বেশি খরচ করে হুদাই???
পাবলিকে চান্স পাস নাই , তুই দেশরে কি দিবি????
এখনি ভিক্ষা শুরু কর, পরে অইটাই চাবি।
কানে দুহাত দিয়ে আমি টিউশানি খুঁজি
নানা জনের নানা কথায় জুটবে না তো রুজি।
টিউশানি আর পাইলাম না সেই জিপিএর অভাবে
এমনি করে এক সেমিস্টার শেষ হইল সময়ে।
জিপিএর আগে একটা সি আইসা বসলো
সিজিপিএর চিন্তা প্রথম মাথাতে আসলো।
মামা চাচা ছাড়া একে চাকরির আশা নাই
সিজিপিএর এই দশা থাকলে আর তো রক্ষা নাই
সিজিপিএ বাড়ে না, বাপের ঋণের বোঝা বাড়ে
এই তথ্যটা বাপরে দিতে ভীষণ ডর করে
সিজিপিএর দশা দেইখা সবাই বলে বলদ
কেউ জানে না আসলে এদের সিস্টেমেতেই গলদ।
সিজিপিএর দড়ি দিয়া আমার হাত পা বাধা
আগে ছিলাম অর্ধেক বলদ এখন অর্ধেক গাধা।
গাধা আর বলদের কি অপূর্ব সে মিলন
ইঞ্জিনিয়ার হইতে গিয়া হইসি সানি লিওন।
এরি মধ্যে খিয়াল করলাম এমন আজব জিনিস
ভবিষ্যৎ যা বাকি ছিল সেইখানেই ফিনিশ।
সখী তার মজনুর লগে লগে হাঁটে
আমি একা শুয়ে থাকি সিঙ্গল খাটে...
আহারে কি বেদনা, বুঝি নাই এর আগে,
বাপমা দুই জনই আছে তবু এতিম এতিম লাগে।
সিজিপিএ তো আগেই ছিল মাথার উপর লাটে
মেয়ের চিন্তায় এখন শুধু শুয়া থাকি খাটে।
তারপর একটা ডিসিশন নেই মেয়েকে পাতি হবে
মেয়ের বাসার নিচে এই অভাগা সারাদিন দাড়িয়ে রবে ।
মাইয়া বাসার নিচে নামে তার বাপভাইএর লগে
সে চিনে না আমারে, তার নাকি পিত্তি জ্বলে রাগে
আমার লগেই ফেল মারসে মাইয়া, সিজিপিএ তে ধরা
আগে বুঝি নাই যে তার মন পলিউশনে ভরা
আরেঞ্জ ম্যারেজ কইরা সে কোটিপতির বউ হইল
মাইয়ার ভালবাসার দাগ আমার ইঞ্জুরিতে রইল
মাইয়ার ভাইয়ার মাইর খাইয়া মাথায় পড়ল ব্যান্ডেজ
কাজ করে না কোন ওষুধ, চুন্নু মিয়ার ম্যাসেজ।
শোক সামলায় উইঠা দেখি থিসিস ইয়ার আইসে
জব ফেয়ারে মিনিমাম সিজিপিএ ৩.৫ চাইসে।
থিসিস করলাম মন লাগাইয়া বায়ো-রবো-হ্যান্ড
প্রফেসর কয় “তোর থিসিস হইল নো ম্যানস ল্যান্ড”
এমন একটা থিসিস করতি যেইটা কামে আসে
রবোটিক হ্যান্ড দিয়া কি ড্যান্স করব লাশে???
পাশ করলাম কোন মতে নাম মাত্র পাশ
ঋণ গ্রস্থ বেকার মানুষ জীবন্ত লাশ।
কেউ শুনল না আমি কেমন ইঞ্জিনিয়ারিং জানি
যাই ফিরে যাই নিজের গ্রামে গরুর লাঙল টানি।

