হাউ আই মেট মাই মাদার


আমি আমার আম্মুর সাথে খুব খারাপ ব্যাবহার করি। আমি জানি কাজটা খুব অনুচিত তাও হয়ে যায়। কারন একটাই পৃথিবীতে শুধু একজন মানুষই আছে যার সাথে যত খারাপ ব্যাবহারই করি না কেন সে আমাকে ছেড়ে চলে যাবে না। আমার সাথে কেউ যত অন্যায়ই করুক তাকে হয়ত মুখের উপর বলতে পারি না ভদ্রতার খাতিরে বন্ধুত্বের খাতিরে। শুধু রাগটা ভিতরে জমে থাকে। দিন শেষে বাসায় এসে হয়ত কোন কারন ছাড়াই আম্মুর সাথে বাজে ব্যাবহার করে ফেলি। মনের অজান্তেই হয়ে যায়, যেই কথা গুলো বলি তা হয়ত মনের কথা না, কিন্তু মুখ থেকে বের হয়ে আসে। আমার বন্ধুর সাথেও আমি একটা নির্দিষ্ট সীমা অতিক্রম করলে সেই সম্পর্ক ভেঙ্গে যাবে। মার সাথে সম্পর্ক কখনই ভাংবে না এই ভয় নেই বলেই কি অবচেতন মন থেকে খারাপ ব্যাবহার চলে আসে???? আম্মুর সাথে আমার কোন ন্যাকামির সম্পর্ক নাই, পুরাই বন্ধুর মত, বন্ধুর সাথে যেমন গালি ছাড়া কথা বলা যায় না আম্মুর সাথেও তেমন নরম ভাবে কথা আসে না কেউ বিশ্বাস করবে না আম্মুকে তো আমার সালাম করতেও লজ্জা করে, আপনারা যদি কাছের কোন সমবয়সী বন্ধুকে পায়ে ধরে সালাম করেন তখন যেই সিচুয়েসনটা হবে আম্মুকে সালাম করতে গেলে সেই সিচুয়েসনটা হয়। হয় আমি হাসতে হাসতে পড়ে যাই নাহলে আম্মু । আমার স্পষ্ট মনে আছে আমি পাঁচ বছর বয়সে যখন প্রথম আম্মুকে সালাম করি আম্মু এমন হাসতে শুরু করল যে ঠাশ করে সোফা থেকে পড়ে গেল। মানুষ ঘরে ফরমাল থাকে বাইরে গিয়ে ইনফরমাল হয়, আমার উল্টা আমি বাইরে ফরমাল থাকি ঘরে গিয়ে ইনফরমাল হই। মানুষ গার্লফ্রেন্ডের সাথে ক্যান্ডেল লাইট ডিনার করে, বল ড্যান্স করে। আমি কার লগে করসি সেইটা তো প্রোফাইল পিকচারেই দেখা যায়। লাভ অ্যাট ফার্স্ট সাইট বলে একটা ব্যাপার আছে, এই ব্যাপারটা অনেকেই ভুয়া বলে কিন্তু আমি মনে প্রানে বিশ্বাস করি কারন জন্মের পর প্রথম আমার মাকে দেখসি। মানুষ সাধারণত ডাক্তার কিংবা নার্স অথবা দাই মাকে দেখে, আমি আম্মুকে দেখসি কারন আমার চোখ অনেকক্ষণ বন্ধ ছিল। ডাক্তার পাছায় বাড়ি দেয়ার আগেই আমি চোখ খুলতাম অত বোকা আমি না বাট আম্মু নাকি বলসিল দেখি এই দিকে দেন, নার্স কয় আরে আপনি রেস্ট নেন, আম্মু কয় আমি বাচ্চা না দেইখা ফিট হমু আর আপনেরা পরে আমারে ভুল বাচ্চা দিবেন, ফাইজলামি পাইসেন??? সো টেকনিক্যালি আমার পাছায় ডাক্তারকে বাড়ি দিতে হয় নাই আর নার্সও বাচ্চা বদলানোর সুযোগ পায় নাই (this is how i met MY mother :p), মা দিবসে লোক দেখানো লম্বা স্ট্যাটাস দেয়ার ইচ্ছা আমার ছিল না, কিন্তু আমার মা এই মুহূর্তে আমার পিছে বসে আলনা গুছাচ্ছে, সো ওয়ালে এই কথা গুলো লেখা আসলেই জরুরী , লোক দেখাচ্ছি না যাকে দেখানোর দরকার তাকেই দেখচ্ছি। তবে আমি আমি জানি দেখানো বা বলায় কিছু যায় না। আমার মা সব জানে। আমার আম্মু নাকি পৃথিবীর শ্রেষ্ঠ মা, এটা আমার কথা না আমার বন্ধুদের কথা। পৃথিবীর সব মাই শ্রেষ্ঠ পার্থক্য শুধু একটাই। অনেকেই গড গিফটেড ক্ষমতা নিয়ে জন্মায়, পৃথিবীতে আসার আগে ঈশ্বরের দেয়া উপহার নিয়ে আসে। আমার ক্ষেত্রে সেই উপহার হচ্ছে পৃথিবীর শ্রেষ্ঠ মা, so technically i am God gifted 

