_ব্লগার হইতে সাবধান_


ছোট বেলায় এই কাজ করতাম। বিরাট কোন রচনা লিখার সময় পয়েন্ট বাড়িয়ে মার্ক পাওয়ার জন্য মূল বিষয় থেকে সরে যেতাম, ছাত্র জীবন রচনায় ছাত্রী জীবন শিক্ষক জীবন, জাতীয় জীবন থেকে ধর্মীয় জীবন সব কিছু নিয়া গেজাইতাম, বেচারা টিচার কনফিউসড হয়ে ভাল নাম্বার দিয়ে দিতেন। এই টেকনিক এখন ব্লগারদের মধ্যে জনপ্রিয়। ছোট একটা ব্যাপার নিয়ে তারা এমন রচনা লিখে দেন আমরা বলদ হয়ে যাই, রচনা শুরু হয় গরু দিয়ে শেষ হয় টিকটিকি দিয়ে এবং পরিশেষে আমরা বলতে পারি দুধ একটি আদর্শ খাদ্য। জনপ্রিয়তা দুর্লভ জিনিষ, এটা পেতে ভাগ্যতা যোগ্যতা দুটাই লাগে, আর অনলাইন জনপ্রিয়তা এমন এটা এক বার পেলে তা আর কমে না বরং বাড়তেই থাকে। জনপ্রিয়তার অপব্যবহার কমবে না, ইহা বাড়তেই থাকবে। আমাদেরই সতর্ক হতে হবে, না হলে কে কখন বেচে খেয়ে ফেলবে টেরও পাবেন না । বলতে খারাপ শোনায় কিন্তু এখন সেই সময় চলে এসেছে যখন স্বীকার করতেই হবে "ব্লগার হইতে সাবধান" 

