এই ছুটিতে


 সাদা কালো ছবি তোলার যন্ত্র রবে সাথে
ঘাস ছেড়া ভেজা মাটির গন্ধ নিয়ে হাতে
গুঁজবো কানে কথা সুরের মিল লাগানো অস্ত্র
হাফ প্যান্ট আর স্যান্ডো গেঞ্জি হবে হবে সেদিন বস্ত্র
ঠেলবো পাশের গুণী জনকে জায়গা দেন না বলে
পলিথিনের মুখোশ পড়ে ঘুরতে যাব চলে
চিনবে না কেউ বলবে না কেউ করতে কোন কাজ
পকেট ফাঁকা সেদিন করবে টাকার উপর রাজ
কাজের নামে হারিয়ে যাব ছুটিছাটার নাই বালাই
খোঁজার চেষ্টা বাদ দিয়ে খেতে পারেন রসমালাই
আকাশ যদি বৃষ্টি ফেলায় মাথার উপর টুপ করে
লোক চিনে না, ফেলব গিলে চিনি দিয়ে চুপ করে
আগুন দেয়ার কাঠি থাকবে মাছ পোড়ানোর সাহস নাই
ভ্যালু অ্যাডেড ট্যাক্স ছাড়া কয়েকটা দিন ছুটি চাই

