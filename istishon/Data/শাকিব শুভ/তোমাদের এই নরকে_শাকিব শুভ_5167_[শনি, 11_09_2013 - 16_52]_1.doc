তোমাদের এই নরকে


আমি সুন্দরকে সুন্দর করে দেখার সময় করে উঠতে পারিনি
কদর্যকে দেখে এই চোখ বড় ক্লান্ত
আমার থেকে মুখ ফিরিয়ে নেয়া সহস্র কৌতূহলী চোখের
আয়নায় দেখেছি আমার শত শতাব্দির ব্যর্থতার কাব্য
এক বিন্দু শিশিরের মত আমিও কোন পিছুটান চাই না
আমি চাই না বৃষ্টির ফোঁটার মত আমার অজস্র অনুলিপি থাকুক
আকণ্ঠ বিষ যখন পান করতে পেরেছি আকর্ণ মিথ্যেও আমি শুনতে পারবো
শীতের শুকনো পাতা দিয়ে আমার জন্য ছায়া করে দেয়ার কোন প্রয়োজন নেই 

