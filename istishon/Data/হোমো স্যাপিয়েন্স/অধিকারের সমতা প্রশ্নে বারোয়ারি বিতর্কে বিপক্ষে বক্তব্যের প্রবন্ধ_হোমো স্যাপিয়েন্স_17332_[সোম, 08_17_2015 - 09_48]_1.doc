অধিকারের সমতা প্রশ্নে বারোয়ারি বিতর্কে বিপক্ষে বক্তব্যের প্রবন্ধ


"অধিকারের সমতা শুধু নারীর নয়,পুরুষের ক্ষমতায়নকেও নিশ্চিত করে" -সংসদের এই বক্তব্যের পরিপ্রেক্ষিতে আমি যুক্তিসংগত কারণেই বিপক্ষে অবস্থান নিচ্ছি।
বিষয়টি সঠিক ভাবে বিশ্লেষণ করতে হলে কয়েকটি বিষয়ে খুব ভালো বিশ্লেষণ প্রয়োজন।প্রথমেই আমাদের দেখতে হবে অধিকারের সমতা কি,তারপর ক্ষমতায়ন কি?
অধিকারের সমতা একটি বিস্তৃত বিষয়।এ প্রসঙ্গে সমাজ মোটা দাগে প্রচলিত ধারণাটি তুলে ধরেছেন।যাতে করে তাদের সংকীর্ণ দৃস্টিভঙ্গির পরিচয় পাওয়া যায়।
অধিকারের সমতা বলতে তারা বোঝাতে চেয়েছেন নারীর সুযোগ সৃস্টি ও নারীর অগ্রাধিকার।যা হাস্যকর।কাউকে সুযোগ সৃস্টি করে দিলে ও অগ্রাধিকার দিলে সমতা কেমন করে প্রতিষ্ঠিত হবে?
প্রাণিজগতের শ্রেষ্ঠ প্রাণি হিসেবে বেঁচে থাকার জন্য আমাদের নূন্যতম চাহিদা গুলোর আমরা নামকরণ করেছি অধিকার।
আমাদের এই নূন্যতম চাহিদা গুলো হল- খাদ্য,বস্ত্র,বাসস্থা­­ন,শিক্ষা ইত্যাদি।এছাড়াও সমাজ ওও পরিবারে থাকার জন্য আমাদের বেশ কিছু সামাজিক,রাজনৈতিক,অর্­­থনৈতিক,মানসিক চাহিদা আছে।
এদের কোনো লিঙ্গ নেই।অর্থাৎ, নারী পুরুষ এসব ভিন্ন নয়।
সুতরাং,অধিকারের সমতা কি তা বুঝতে আমাদের অবশ্যই লৈঙ্গিক বিবেচনার উর্ধ্বে যেতে হবে।লৈঙ্গিক বিবেচনার উর্ধ্বের গেলে অধিকারের সমতা বলতে আমাদের বুঝতে হবে মানুষের সমতা।
কিন্তু বর্তমান সমাজ ব্যবস্থায় কোনো ভাবেই মানুষের সমতা নেই।যেখানে দেশের কোটি মানুষ ফুটপাতে ভাসমান অবস্থায় খেয়ে-না খেয়ে বেঁচে থাকে,সে দেশেই প্রিন্স মুসার মতন কোটি টাকার জুতো ব্যবহার করার মতন শৌখিন মানুষ আছেন।
একটি অসমান দুমড়ানো কাগজ কে ছিঁড়ে টুকরো করে কখনো তা সমান করা যাবে না।তেমনি যেখানে মানুষের সমতা নেই সেখানে মানুষের মধ্যে নারী-পুরুষ ভাগ করে অধিকারের সমতা প্রতিষ্ঠা করা যাবে না।
অতএব,অধিকারের সমতা আনতে হলে মানুষের সমতা আনতে হবে।কিন্তু বর্তমান পুঁজিবাদি সমাজ ব্যবস্থায় তা সম্ভব না।
আর যদি মানুষ সমতা সৃস্টি হয় তবে লিঙ্গ,ধর্ম,জাত ইত্যাদি কোনো ভাগেই মানুষকে ভাগ করা যাবে না।তখন ক্ষমতায়ন নির্ধারণ করবে যোগ্যতা।তথাকথিত নারীর সুযোগ সৃস্টি কোন ভাবেই ক্ষমতায়নকে প্রশমিত করবে না।
অধিকারের সমতা বলতে আমাদের বুঝতে হবে মানুষের সমতা।দূর্ভাগ্যজনক ভাবে,বর্তমান ক্যাপিটালিস্ট সমাজের কর্তারা তাদের ক্যাপিটালিটি বজায় রাখার দূরভিসন্ধী থেকে অধিকারের সমতা বলতে কোনো ভাবেই মানুষের সমতা কে মুখ্য না দেখিয়ে নারীর জন্য সুযোগ সৃস্টিরর নামের করুণা প্রদর্শনকে অধিকার সমতা বলছেন।
অধিকারের নামে করুণা বোধ থেকে বাংলাদেশের জাতীয় সংসদে সংরক্ষিত মহিলা আসন রয়েছে।উপজেলা পরিষদ থেকে ইউনিয়ন পরিষদে সংরক্ষিত নারী আসন দেখা যায়।সরকারি নিয়োগ কমিশন তাদের নিয়োগ পরীক্ষায় ২০ ভাগ বরাদ্দ রাখছে নারীদের জন্য।
আবার মিডিয়া সহ কর্পোরেট জগতে চলছে নারীদের একচ্ছত্র রাজত্ব।
পুঁজিপতি ও সাম্রাজ্যবাদী রাষ্ট্রসমূহ একে চিণহিত করেছে সমাধিকার বলে।কিন্তু প্রকৃত পক্ষে এগুলো চিরায়ত পুরুষতান্ত্রিক সমাজের নব্য কৌশল।
অধিকাংশ ক্ষেত্রে যেখানে সুযোগের কথা বলা হচ্ছে সেখানে নারীর যৌনতা,দৈহিক সৌন্দর্য কে ব্যবহার করা হচ্ছে।
রাজনৈতিক জায়গায় বিশ্লেষণ করলে বাংলাদেশের প্রধান দুই রাজনৈতিক দলের প্রধান নারী।বর্তমান বিরোধী দলীয় নেত্রীও নারী।কিন্তু বৈষয়িক বিবেচনা দেখা যায় এরা নিজ যোগ্যতায় নয় বরং পরিবারতান্ত্রিক রাজনীতির অপসংস্কৃতিকে রক্ষা করতেই নারীকে করা হচ্ছে।
বাংলাদেশের ইউনিয়ন পরিষদ ও উপজেলা পরিষদে সংরক্ষিত আসনে নারী নির্বাচিত হলেও তিনি ব্রাত্য থাকেন।তাকে ব্যবহার করে ক্ষমতার সুফল লাভ করে তার স্বামী-পুত্ররা।
মিডিয়া ও কর্পোরেট জগতে নারী কে উপস্থাপন করা হয় ছলনাময়ী হিসেবে।পুরুষ চরিত্র গুলো এ ছলনাময়ী নারীর কারণে যে দুর্বিষহ জীবনযাপন করে তা দেখিয়ে নারীর প্রতি বিতৃষ্ণা সৃষটি করে।
চলচ্চিত্রে প্রায়শই ধর্ষণের চিত্র সহ ইউটিজিং দেখানো হয় যা ধর্ষনকারীর বিরুদ্ধে মনোভাব তৈরীর বিরুদ্ধে পুরুষ দর্শকেরা দৃশ্যটি উপভোগ করবে এমনভাবে তৈরী করা হঅয়।নারী দর্শকেরা তা।দেখে আতংকিত হয়। এছাড়া সংবাদ পঠনেও নারীকে দেযা যায় যার পেছনের কারণ পুরুষ দর্শকদের আকৃস্ট করা।
কর্পোরেট প্রতিষ্ঠান গুল মার্কেটিং, এডভারটাইসিং ও বৈদেশিক প্রতিষ্ঠানের ক্ষেত্র ডিল মেকিংস এ নারীদের গুরুত্ব দেন।এসব ক্ষেত্রে নারীদের শিক্ষা কিংবা পেশাগত দক্ষতা নয় বরংচ দৈহিক সৌন্দর্য কে প্রাধান্য দেয়া হয়।
অন্যদিকে প্রকৃত ক্ষমতার জায়গা, প্রশাসনের উচ্চ পর্যায়ে নারী নেই।বিআইডিএস’এর ড. প্রতিমা পাল মজুমদার প্রণিত এক প্রতিবেদনে দেখা যায়, সরকারি ও বেসরকারি উদ্যোগ স্বত্ত্বেও এখনো পর্যন্ত সরকাররি-বেমরকারি প্রতিষ্ঠানের বিভিন্ন পদে নারীর অংশগ্রহণ তেমন উল্লেখযোগ্য নয়৷ সরকারের উচ্চ পদে কিংবা নীতিনির্ধারণী পর্যায়ে নারীর উপস্থিতি নগণ্য৷ এনজিও কোয়ালিশন অব বেইজিং প্রসেসের (এনসিবিপি) এক প্রতিবেদন অনুযায়ী, ২০০৪ সালের আগস্ট মাস পর্যন্ত জনপ্রশাসনে ২২ জন সচিব এবং ৯৫ জন অতিরিক্ত সচিবের মধ্যে কোন নারী ছিলেন না৷ পরবর্তিতে ২০০৬ সাল নাগাদ কোন মন্ত্রনালয় বা বিভাগের সচিব পদে কোন নারী ছিলেন না৷ এ সময় অতিরিক্ত সচিব ছিলেন মাত্র ২জন নারী৷ বর্তমানে এ দৃশ্য কিছুটা বদলালেও প্রয়োজনের তুলনায় তা খুবই কম।
সংশ্লিষ্টদের মতে, সরকারি-বেসরকারি প্রতিষ্ঠানের উচ্চপদে নারীর অংশগ্রহণ কম হওয়ায় নীতিনির্ধারনী পর্যায়ে নারীর অংশগ্রহণ সীমিত৷ ফলে কাজের সুযোগ সমস্যা ও বৈষম্যসহ নানা ক্ষেত্রে নারীর স্বার্থ উপেক্ষিত রয়ে যাচ্ছে৷ দেশের সর্বোচ্চ নীতিনির্ধারণী সংস্থা জাতীয় সংসদে নারী সদস্যদের অনুপাত এবং অংশগ্রহণও হতাশাব্যঞ্জক৷ সংরক্ষিত আসন সংখ্যা বাড়লেও এতে সরাসরি নির্বাচনের দাবিটি এড়িয়ে যাওয়া হয়েছে৷ ফলে পদগুলো অনেকটাই আলঙ্করিক হয়ে পড়েছে।
সম্প্রীতি প্রকাশিত ওয়ার্ল্ড ইকোনোমিক ফেডারেশন এর নীরিক্ষায় দেখা গেছে,নারীর ক্ষমতায়নের দিক দিয়ে বাংলাদেশ শীর্ষ দশে স্থান করে নিয়েছে।কিন্তু দেশে প্রতিদিনই ধর্ষণ সহ নারী নির্যাতন,বাল্যবিবাহে­­র ঘটনা ঘটছে।
কিছুদিন আগে আইন পাশ করে মেয়েদের বিবাহের বয়স কমিয়ে ১৮ থেকে ১৬ করা হয়েছে।দেশের প্রধানমন্ত্রী নারী থাকা সত্যে এ ধরণের আইন পাশের মধ্যে এটি প্রমাণিত হয় যে, ক্ষমতায়ন বলতে যা বোঝানো হচ্ছে তা ষোল আনাই মেকি।
আমার শোনা একটি গল্পের কথা মনে পড়েছে।গল্পটা অনেকটা এমন ছিলো -
আলাল ও দুলাল দুই ভাই।আলাল ছিলো একটু বোকা দুলাল অতি চালাক।তো একদিন তাদের বাবা মারা গেলো।মারা যাবার সময় তাদের দুই ভাইয়ের জন্য একটা তাল গাছ আর গরু রেখে গেলো।পিতা মৃত্যুর পর তারা দুইভাগে এগুলো সমান করে নিলো।যেহেতু দুলাল চালাক তাই সে আলালকে গাছের গোড়া আর গরুর মাথার অংশ দিলো।সে নিলো গাছের আগা আর গরুর পেছনের অংশ।
লক্ষ করুন বন্ধুরা,দুইজন কিন্তু সমান ভাগ পেয়েছিলো।কিন্তু উপকার ভোগ করেছে একজন।
আজকের সমাজে নারী অধিকারের নামে সুযোগ পাচ্ছে কিন্তু ক্ষমতায়ন বা অধিকারের সুফল পাচ্ছে না।
তাই আজ পরিবর্তন দরকার সমাজ ব্যবস্থায়, নারীর প্রতি আমাদের মানসিকতায়।
অধিকারের সমতা বলতে প্রচলিত সুযোগ বৃদ্ধি,অগ্রাধিকারের ধারনা ও ক্ষমতায়ন দু'টি ভিন্ন বিষয়।সুযোগ সৃস্টি ও ক্ষমতায়ন দু'টি ভিন্ন বিষয়। কোনটা সম্পর্ক যুক্ত নয়।
পরিশেষে বলতে চাই,অধিকারের সমতা র নামে পুরুষতান্ত্রিক সমাজের করুণা নারীর ক্ষমতায়ন নিশ্চিত করবে না।

