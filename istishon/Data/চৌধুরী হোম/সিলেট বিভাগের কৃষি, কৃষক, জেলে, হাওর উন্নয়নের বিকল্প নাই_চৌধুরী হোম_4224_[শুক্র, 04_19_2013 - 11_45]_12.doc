সিলেট বিভাগের কৃষি, কৃষক, জেলে, হাওর উন্নয়নের বিকল্প নাই


বাংলাদেশ কৃষি প্রদান দেশ। মোট জনসংখ্যার শতকরা ৮৫ভাগ মানুষ প্রত্যক্ষ ও পরোক্ষভাবে এর সাথে যুক্ত। জাতীয় অর্থনীতিতে কৃষির অবদান গুরুত্বপূর্ণ। এর বিরাট অংশ কৃষি ও গ্রামীন খাত থেকে রাজস্ব আসলেও এটি মারাত্বক ভাবে উপেক্ষিত। ফলে কৃষি ব্যবস্থাসহ কৃষির সাথে ওতপ্রোতভাবে যুক্ত কৃষক ও জেলে সম্প্রদায়ের সংখ্যাগরিষ্ট জনগোষ্ঠী সুবিধা বঞ্চিত হয়ে মানবেতর জীবন যাপন করছে।
বর্ষাকালে গভীর জলমগ্ন বদ্ধজলাশয় ভুমিকে হাওর বলে, হেমন্তকালে শুকিয়ে যাওয়া অংশকে বিল বলে। আর তখন যে অংশে পানি থাকে তাকে বিল বা হৃদ বলা হয়। সেখানে অসংখ্য প্রজাতির মাছ পাওয়া যায়। এ মৎস আমাদের প্রচুর পুষ্টির যোগান দেয়। এ হাওরগুলোর অবস্থান সিলেট বিভাগের ইছাকলস, রেঙ্গা, গহরপুর, মুক্তারপুর, দুলালী, বরায়া, এগারোসতী, পাথারিয়া, চুয়াল্লিশ, সাতগাঁও, ইটা, সমশেরনগর, বানিয়াচঙ্গ, তরফ, মান্দারকান্দি, লাউড়, লক্ষণ শ্রী (লক্ষণ ছিরি), আতুয়াজান, বংশীকুন্ডা, সেলবরষ, পরগণা গুলোয় রয়েছে যথাক্রমে :- জিলকার, ঝিনকার, বাড়ুয়া, হাইলকা, চাতর, মৈজন, শউলা, বানাইয়া, বড়, শনবিল, হাকালুকি, হাইল, কাউয়াদিঘি, কড়াইয়া, কেওলা, চাইয়াখালি, মখার, মাকাল কান্দির, কাগাপাশা, ঘোলডুবার, ঘুঙ্গিজুরি, দেখার, শনির, জয়ার, জামাই কাটা, নলুয়া, পরুয়া, মহাই, টেঙ্গুয়ার, টগার, লঙ্গুয়ার, ডেকার, হরিপুরের ও মাটিআইন হাওর সহ সিলেট বিভাগে প্রায় ৫৬টি হাওর রয়েছে। আই,ইউ,সি এর তথ্য মতে বাংলাদেশে প্রায় ৪০০শতাধিক হাওর। তন্মধ্যে সিলেট বিভাগে প্রায় ৪৬টি রয়েছে।
পৃথিবীর সর্ব বৃহৎ হাওর হাকালুকি এর আয়তন ১৮,১১৫হেক্টর। তন্মধ্যে বিলের আয়তন ৪,৪০০ হেক্টর। হাকালুকি সহ কাউয়াদীঘি, বড় হাওর, হাইল হাওর, করাইয়া ও কেওলাসহ সিলেট বিভাগের মোট ৪৬টি প্রধান হাওরের লিজ প্রথা বাতিল করে লাইসেন্স প্রথা চালু করলে প্রতি বছর প্রতি বিল থেকে ৩কোটি টাকা হারে ১৩৮কোটি টাকা রাজস্ব আদায় করতে সক্ষম হবে। পাশাপাশি উৎপাদিত ফসল, মাছ, পাখিসহ জীব বৈচিত্র, প্রাকৃতিক ভারসাম্য রক্ষায় অভূতপূর্ব ভূমিকা রেখে চলেছে।
জেলা ওয়ারী হাওরের পরিসংখ্যান এই- মৌলভীবাজার জেলায়, বদ্ধজলাশয় ৫৫০টি, তন্মধ্যে ২০একরের উর্ধ্বে ১১০টি, ২০ একরের নীচে ৪৪০টি, এবং উন্মুক্ত ২৮টি। হবিগঞ্জ জেলায়, বদ্ধজলাশয় ৬২৫টি, তন্মধ্যে ২০একরের উর্ধ্বে ১৫৫টি, ২০ একরের নীচে ৪৭০টি, এবং উন্মুক্ত ৩৯টি। সুনামগঞ্জ জেলায়, বদ্ধজলাশয় ৬৯৭টি, তন্মধ্যে ২০একরের উর্ধ্বে ১১৮টি, ২০ একরের নীচে ৫৭৯টি, এবং উন্মুক্ত ৭৩টি। সিলেট জেলায়, বদ্ধজলাশয় ৭৪১টি, তন্মধ্যে ২০একরের উর্ধ্বে ১৯৬টি, ২০ একরের নীচে ৫৪৫টি, এবং উন্মুক্ত ১৭৫টি।
সিলেট বিভাগের ৪টি জেলার মধ্যে খোঁজ খবর নিয়ে জানা গেছে, প্রায় ২৬১৩টি বদ্ধজলাশয় তন্মধ্যে ৫৭৯টি ২০একরের উপরে, ২০৩৪টি ২০একরের নিচে, এবং উন্মুক্ত বিল বা জলাশয় রয়েছে ৩১৫টি, সর্বমোট বিলের সংখ্যা দাঁড়ায় ২৯২৮টি। এগুলোর প্রায় সর্বমোট আয়তন দাঁড়ায় ১২৬৮৬৮.৭৩হেক্টর। প্রতি বছর এগুলো থেকে রাজস্ব আয় করা হয়েছে প্রায় ১৭কোটি টাকা। এখন প্রশ্ন হচ্ছে- শুধুমাত্র মৌলভীবাজার জেলায় চলতি বছরে ২০একরের উর্ধ্বে ১০৯টি বিলে ৯কোটি ৭৭লক্ষ ৬শ' ৭৮টাকা রাজস্ব আয় করেছে। তা হলে সিলেট বিভাগের ৪জেলায় মিলে কি করে মোট রাজস্ব আয় ১৭কোটি টাকা দেখানো হল?
এ বিভাগের লোক সংখ্যা প্রায় ১কোটির ও অধিক। সিলেট, সুনামগঞ্জ, মৌলভীবাজার ও হবিগঞ্জ এর সিংহভাগ লোক মধ্যবিত্ত, নিম্ম মধ্যবিত্ত, বিত্তহীন হতদরিদ্র, চা শ্রমিক, কৃষক, কামার, কুমার, জেলে, তাঁতি, মটর শ্রমিক, রিঙ্া, ভ্যান চালক, সাধারণ আয়ের মানুষ।
প্রতি বছরই অকাল বন্যায় ও স্বার্থান্বেষী মহলের স্বার্থে কৃত্রিম জলাবদ্ধতা সৃষ্টি করে তাদের কারণে লক্ষ লক্ষ হেক্টর জমির ফসল, মৎস প্রজনন, অতিথি পাখি অবাধে নিধন করে প্রাকৃতিক ভারসাম্য বিনষ্ট করছে। এরা দেশ ও জাতির চিহ্নিত চির শত্রু। ফলে কৃষক, জেলেসহ দেশের মারাত্বক ক্ষতি সাধিত হচ্ছে। কৃষক, জেলে, গ্রাম, ও হাওর রক্ষা করতে না পারলে দেশ ও জাতির প্রকৃত উন্নয়ন হতে পারে না।
সম্প্রতি জানা গেছে, মৌলভীবাজার জেলার ৭টি উপজেলা নিয়ে ৬টি হাওরের ১৮টি বিলকে অভয়াশ্রম হিসেবে ঘোষণা করেছেন। এগুলো কতটুকুই বা কার্যকর হচ্ছে! এ বিষয়ে জোর তদারকির জন্য প্রয়োজনীয় প্রদক্ষেপ নেয়া একান্ত আবশ্যক। ওপর দিকে ৯৪৫কোটি টাকা উন্নয়ন প্রকল্পের সাথে সিলেট বিভাগের সকল হাওরকে সংযুক্ত করার ন্যায় সঙ্গত দাবী রাখে। তদুপরি কেন এ থেকে সিলেটবাসীকে বিচ্ছিন্ন রাখা হয়েছে তা বোধগম্য নয়। এর যথাযথ বাস্তবায়ন চায় সিলেটবাসী।
হাওর রক্ষা সংগ্রাম কমিটির আহ্বায়ক এডভোকেট গজনফর আলী চৌধুরী, যুগ্ম আহ্বায়ক সিরাজউদ্দিন আহমদ বাদশা, যুগ্ম আহ্বায়ক আব্দুল মালিক, যুগ্ম আহ্বায়ক এডভোকেট মঈনুর রহমান মগনু, যুগ্ম আহ্বায়ক নীহারেন্দু হোম চৌধুরী সজল, যুগ্ম আহ্বায়ক চেরাগ মিয়া চৌধুরী, সদস্য সচিব মামুনুর রশিদ সোহেল, তাঁরা গত ২৬ শে অক্টোবর ২০১১ মৌলভীবাজার প্রেস ক্লাবে এক সংবাদ সম্মেলনের মাধ্যমে কমিটির আত্মপ্রকাশ সহ বিভিন্ন কর্মসূচী নিয়ে আন্দোলন সংগ্রামে ডাক দেন মৌলভীবাজার জেলায়। একে এক আন্দোলন সংগ্রাম কর্মসূচী মধ্যে প্রথমে ৭দফা, পরে আরো ২দফা যুক্ত করে ৯দফায় উন্নিত হয়। এ আন্দোলন সংগ্রামে কর্মসূচীর প্রতি সিলেট বিভাগের হবিগঞ্জ জেলা, সিলেট সদর জেলা ও সুনামগঞ্জ জেলা যুক্ত হয়। কারণ, এ ৪টি জেলা নিয়ে অসংখ্য হাওর-বাওর রয়েছে। এগুলোর উন্নয়নের স্বার্থে ৯দফা দাবির প্রতি চুড়ান্ত আস্থা জ্ঞাপন করেছেন।
এ নিয়ে প্রথম ৭দফা কর্মসূচীর ভিত্তিতে মাননীয় প্রধানমন্ত্রী বরাবরে মৌলভীবাজার জেলার ৭টি উপজেলা নির্বাহী কর্মকর্তার মাধ্যমে ১৮জানুয়ারী ২০১২ইং তারিখে একযোগে স্মারকলিপি প্রদান করা হয়। পরবর্তীতে মৌলভীবাজার জেলা প্রশাসকের মাধ্যমে মাননীয় প্রধানমন্ত্রী বরাবরে ১লা মার্চ ২০১২ইং তারিখে অপর স্মারকলিপিটি প্রদান করা হয়। এ ছাড়াও ৩০শে জুলাই ২০১২ইং তারিখে মাননীয় ভূমিমন্ত্রী বরাবরে জেলা প্রশাসক মৌলভীবাজারের মাধ্যমে চাতলা বিলকে অভয়াশ্রমের অন্তর্ভূক্ত রাখা প্রসঙ্গে স্মারকলিপি প্রদান করা হয়। ২৯আগস্ট ২০১২ প্রধানমন্ত্রী বরাবরে জেলা প্রশাসকের মাধ্যমে সর্বশেষ স্মারকলিপি প্রদান করা হয়। এতগুলোর পরও সরকার কর্তৃক কোনরূপ কার্যকর ব্যবস্থা গ্রহণ হয়নি। উপরোন্তু হাওর উন্নয়ন খাতে ৯৪৫কোটি টাকা উন্নয়ন প্রকল্প থেকে একনেকে বাদ পরায় হাওর রক্ষা সংগ্রাম কমিটি ঢাকা-সিলেট মহা সড়ক প্রায় ১ঘন্টা অবরোধ করে ৩০ সেপ্টেম্বর ২০১২ইং তারিখে। মৌলভীবাজার জেলা হাওর রক্ষা সংগ্রাম কমিটির সভাপতি মৌলভীবাজার বার-এর সিনিয়র কৌশলি গজনফর আলী চৌধুরী, নীহারেন্দু হোম চৌধুরী সজল, কৌশলি মঈনুর রহমান মগনু, মামুনুর রশিদ সোহেল, জুনেদ আহমদ চৌধুরী, কৌশলি আব্দুল মতিন চৌধুরী ও মতিউর রহমান ৭সদস্যের প্রতিনিধি দল জনস্বার্থে মৌলভীবাজার জেলা প্রশাসক মোঃ মোস্তাফিজুর রহমান এর সাথে তাঁর কার্যালয়ে গত ২৩শে অক্টোবর ২০১২ সর্বশেষ মঙ্গলবার দুপুর ১২টা থেকে ১২:৩০ আধাঘন্টা ব্যাপী এক সৌজন্য সভায় মিলিত হন।
এ সময় অতিরিক্ত জেলা প্রশাসক (রাজস্ব) উপস্থিত ছিলেন। হাওর রক্ষা সংগ্রাম কমিটির নেতৃবৃন্দ বলেন, এক সপ্তাহের মধ্যে কাউয়াদিঘী সহ জলমগ্ন হাওর গুলো থেকে অবিলম্বে পানি নিষ্কাশন করে কৃষকদের বোর মৌসুমের ফসল বোনার বীজ তলা তৈরীর সুযোগ করে দিতে হবে। অন্যতায় মৌলভীবাজার জেলার হাজার হাজার হেক্টর কৃষি জমিতে মৌসুমি ফসল বোনা থেকে বঞ্চিত হবে। এ থেকে পরিত্রাণের জন্য জেলার ২০লক্ষাধিক লোকের স্বার্থে যথাযথ ব্যবস্থা গ্রহণের আহ্বান জানালে, জেলা প্রশাসক মোঃ মোস্তাফিজুর রহমান এ বিষয়টির উপর গুরুত্বারোপ করে তাৎক্ষনিক ভাবে পানি উন্নয়ন বোর্ড মৌলভীবাজার এর নির্বাহী প্রকৌশলীর সাথে আলাপ করে এ ব্যাপারে যথাযথ কার্যকর ব্যবস্থা গ্রহণের আহ্বান জানান। পানি নিষ্কাশন ব্যবস্থা যথাযথ ভাবে সম্পন্ন হয়।
১৮জানুয়ারি স্মারকলিপির প্রেক্ষিতে মৌলভীবাজার জেলার জেলা প্রশাসক মোঃ মোস্তাফিজুর রহমান ৪৪৬ (৮) স্মারকে স্বাক্ষরিত এক প্রেস নোটে উপযুক্ত বিষয়ে বিতরণ সদয় জ্ঞাতার্থে, কার্যার্থে, অবগতি ও প্রয়োজনীয় ব্যবস্থা গ্রহণের জন্য মাননীয় প্রধানমন্ত্রীর মুখ্য সচিব সহ সচিব, ভূমিমন্ত্রনালয়, সচিব, মৎস ও প্রাণী সম্পদ মন্ত্রনালয়, কমিশনার, সিলেট বিভাগ, চেয়ারম্যান, হাওর উন্নয়ন বোর্ড, মহা পরিচালক, মৎস অধিদপ্তর, উপজেলা নির্বাহী কর্মকর্তা, শ্রীমঙ্গল সহ জেলা হাওর রক্ষা সংগ্রাম কমিটির যুগ্ম আহ্বায়ক ও শ্রীমঙ্গল-কমলগঞ্জ উপজেলার আহ্বায়ক নীহারেন্দু হোম চৌধুরীকে ০৭ই মার্চ ২০১২ইং তারিখে পত্র প্রদান করেন। এ নিয়ে মৌলভীবাজার জেলার ভারপ্রাপ্ত জেলা প্রশাসক শেখ মতিয়ার রহমান স্বাক্ষরিত ১৯৯৬ (৩) স্মারকে ০৩ সেপ্টেম্বর ২০১২ইং তারিখে যথাযথ কর্তৃপক্ষ বরাবওে ২৯আগস্ট ২০১২ইং তারিখের প্রধানমন্ত্রী বরাবরে প্রদত্ত স্মারকলিপি প্রেরন করেছেন মর্মে প্রধানমন্ত্রীর মূখ্য সচিব ও কমিশনার সিলেট বিভাগ সহ এডভোকেট গজনফর আলী চৌধুরী, আহ্বায়ক হাওর রক্ষা সংগ্রাম কমিটি, মৌলভীবাজারকে অবগতি পত্র প্রদান করেছেন। দুঃখজনক হলেও সত্য, এ পর্যন্ত সরকারের উর্ধ্বতন কর্তৃপক্ষের টনক নড়ছে না বলে প্রতীয়মান হয়।
৯দফা দাবী সমুহ :
* ৯৪৫কোটি টাকা হাওর উন্নয়ন প্রকল্পের সাথে সিলেট বিভাগকে সংযুক্ত করার দাবী রাখে। দাবীটি যথাযথ বাস্তবায়নে পদক্ষেপ গ্রহণ করার দাবী রাখছি।
* হাকালুকির চাতলা বিলসহ বিভাগের সকল বিলকে অভয়াশ্রমের অন্তর্ভূক্ত রাখার পক্ষে সিদ্ধান্ত গ্রহণ করতে হবে।
* হাকালুকি-কাউয়াদীঘিসহ সকল হাওরের জলমহাল ইজারা প্রথা বাতিল করে, লাইসেন্স প্রথা চালু, ভাসান পানিতে সকল নাগরিকের মাছ ধরার অধিকার নিশ্চিত করণ, হাওরের বিলগুলোতে অভয়াশ্রম সৃষ্টি ও ঘোষিত অভয়াশ্রম গুলো রক্ষা করত; মাছের প্রজননকালীন সময়ে প্রকৃত জেলেদের জন্য রেশন ব্যবস্থা চালু করতে হবে। দ্রুত জলাবদ্ধতা নিরসন সহ পাম্প হাউস গুলো আধুনিকায়ন সম্প্রসারণ করতে হবে।
* জলাবস্থায় ক্ষতিগ্রস্থ কৃষকদের উপযুক্ত ক্ষতিপূরণ ও বিনা সুদে কৃষিঋণ প্রদান, বিনামূল্যে সার, বীজ, কিটনাশক সহ আধুনিক কৃষি উপকরণ বিতরণ, হাওর অঞ্চলে জেলেদের মধ্যে গ্রামীণ রেশনিং ব্যবস্থা চালূ করণ।
* হাওরের উপর জীবিকা নির্বাহকারী প্রান্তিক চাষী ও ক্ষেত-মজুরদের ভি.জি.ডি, ভি.জি.এফ কার্ড প্রদান এবং কাবিখা কর্মসূচি চালু করত; প্রকৃত ভূমিহীনদের মধ্যে খাস জমি বিতরণ, ভোগ দখলের নিশ্চয়তা প্রদান করতে হবে।
* বন্যা ও জলাবদ্ধতায় স্থায়ী সমাধানের লক্ষ্যে সুরমা, কুশিয়ারা, মনু, জুড়ি, ধলাই সহ বিভাগের সকল নদী, খাল খনন করতে হবে।
* অপরিকল্পিত বুড়িকেয়ারী বাঁধ অপসারণ করে, জুড়ি উপজেলায় অবস্থিত কন্টিনালায় স্লোইচ গেট নির্মাণ করতে হবে।
* কাউয়াদীঘি সহ বিভাগের সকল হাওরের জলাবদ্ধতা নিরসনে প্রধান অন্তরায় পাম্প হাইস গুলোর আধুনিকায়ন ও বিকল পাম্পগুলো মেরামত করে, নিরবিচ্ছিন্ন বিদ্যুৎ সরবরাহ নিশ্চিত করতে হবে।
* সংশ্লিষ্ট মন্ত্রনালয়, সচিবালয় বিভাগের সাথে সমন্বয় করে বিভাগীয় বোর্ড কমিটি গঠনকল্পে তদন্তে কৃত্রিম জলাবদ্ধতা সৃষ্টিকারীদের চিহ্নিত করে দোষীদের বিরুদ্ধে দৃষ্টান্ত মূলক শাস্তির ব্যবস্থা গ্রহণ করতে হবে।
উপরে উল্লেখিত দাবীগুলো যথাযথ ন্যায় সঙ্গত তা আর বলার অপেক্ষা রাখে না, সেহেতু কারণে সরকার অতীব গুরূত্ব সহকারে গ্রাম, হাওর এলাকার উন্নয়নে উপযুক্ত ভুমিকা রাখলে দেশ ও জাতির উন্নয়ন হবে, এর সাথে সম্পৃক্ত কৃষক, জেলে, ও হাওর উন্নয়ন হলে, স্বল্প আয়ের মানুষগুলোকে বাঁচালে দেশ বাঁচবে।
সিলেট বিভাগের মাননীয় অর্থমন্ত্রী আবুল মাল আব্দুল মুহিত (এমপি), মাননীয় দপ্তরবিহীন মন্ত্রী সুরঞ্জিত সেনগুপ্ত (এমপি), মাননীয় শিক্ষামন্ত্রী নুরুল ইসলাম নাহিদ (এমপি), মাননীয় সমাজ কল্যাণ মন্ত্রী এনামূল হক মোস্তফা শহীদ, মাননীয় চীফ হুইপ উপাধক্ষ্য আব্দুস শহীদ সহ সিলেট অঞ্চলের সংসদ সদস্য ও মহিলা সদস্যরা সরকারে থাকা স্বত্বেও কেন সিলেট বিভাগের হাওরগুলো উন্নয়ন প্রকল্পে যুক্ত হয়নি তা সিলেটবাসীর বোধগম্য নয়! আশা করি দ্রুতগতিতে সুনির্দিষ্ট সমস্যাগুলো সমাধান হবে অচিরেই।
এ বিষয়ে গণপ্রজাতন্ত্রী বাংলাদেশ সরকারের মাননীয় প্রধানমন্ত্রী ১লা ডিসেম্বর ২০১২ইং তারিখে মৌলভীবাজার জেলা সদরের সরকারি উচ্চ বিদ্যালয় মাঠে এক জনসভায় ভাষণ দান কালে হাওর অঞ্চলের দাবীগুলো বাস্তবায়নের আশ্বাস প্রদান করলেও তা এ পর্যন্ত বাস্তবায়িত হয়নি। সংশ্লিষ্ট একটি সূত্র জানায়, ৯৪৫কোটি টাকার পরিকল্পনায় অন্তর্ভূক্ত না হলেও, হাওর উন্নয়ন মহা পরিকল্পনায় অন্তর্ভূক্ত করা হয়েছে। যা ২০১২ ও ২০১৩ অর্থবছরের জুন মাসের পরিকল্পনায় বাজেট বরাদ্দ দেয়া হবে।
জেলা হাওর রক্ষা সংগ্রাম কমিটির প্রতিটি কর্মসূচীর সাথে যথাযথ ভাবে একাত্মতা প্রকাশ করে জাতীয় দৈনিক, ইলেকট্রনিঙ্ চ্যানেল, আঞ্চলিক ও স্থানীয় সকল পত্রপত্রিকার সিলেট অঞ্চলের সাংবাদিকরা গুরুত্ব সহকারে ফলাও করে প্রতিটি সংবাদ প্রকাশ করেছেন। যা দেশব্যাপী সচেতন নাগরিক সমাজের কাছে অত্যস্ত সমাদৃত হয়েছে। এ ক্ষেত্রে রাষ্ট্রপ্রধান সহ সংশ্লীষ্টরা নীরব দর্শকের ভূমিকায় থাকতে পারেন না।

