১২৭তম আন্তর্জাতিক শ্রম দিবসে অঙ্গীকার হোক গণ মানুষের মুক্তি


বিশ্ব্ববাসী ১২৭তম মহান মে দিবস যার যার মতো করে যথাযোগ্য মর্যাদার সহিত পালন করবেন। পাশাপাশি বাংলাদেশেও এ দিবসটি যথাযোগ্য মর্যাদার সহিত পালিত হবে। মে দিবসের অঙ্গীকার হোক শ্রমজীবি গণমানুষের আর্থসামাজিক উন্নয়ন।
এ সকল বিষয়ে সাংবাদিকরা প্রতিনিয়ত পৃথিবীর সকল দেশের সরকারকে সতর্ক করে। রাজনীতি ও সামাজিকতাকে জবাবদিহীতার কাঠগড়ায় দাঁড় করায়। গণতান্তিক ব্যবস্থাকে সু-সংহত করে প্রত্যন্ত গণমানুষের কন্ঠস্বরকে সদা জাগ্রত রাখেন। তাদের অধিকার আদায়ে অগ্রদূতের ভূমিকা পালন করে। আমাদের দেশের সমাজ যে গণতান্ত্রিক অভিযোজনের মধ্য দিয়ে অতিবাহিত হচ্ছে তাতে আমাদের কলম সৈনিকদের দায়িত্ব অনেক। শোষিত মানবাত্মার মুক্তির জন্য যুদ্ধ, সামাজিক, রাজনৈতিক, ন্যায় বিচারের যুদ্ধ, দূর্নীতির বিরুদ্ধে সোচ্চারিত কন্ঠ অব্যাহত রাখা। সত্যকথা সংবাদ পত্রের স্বাধীনতাকে সর্বোচ্চ কর্তব্য পরায়নতার সাথে পালনে বদ্ধ পরিকর থাকা। কলমের কালির খোঁচায় সমাজকে আলোর দিকে ধাবিত করে, আবার গভীর অন্ধকারে নিমজ্জিত করতে পারে। আমার বিশ্বাস সাংবাদিক ভাইয়েরা সেই আলোর নেশায় মেতে উঠবেন। সুদুর প্রসারি পরিকল্পনার মাধ্যমে দেশকে আলোর দিকে ধাবিত করবেন। জানি এই পথে ঝুঁকি নিরন্তর। প্রসংঙ্গটি হচ্ছে মূলতঃ মহান মে দিবস। পহেলা মে এ দিবসটি আন্তর্জাতিক ভাবে ১৮৮৬ সাল থেকে পালিত হয়ে আসছে। বাংলাদেশে তা ১৯৭২ সাল থেকে পালিত হয়ে আসছে। আমেরিকার শিকাগো শহরের "হে মার্কেট" এর মৃত্যুঞ্জয়ী মানুষেরা আজ হতে ১২৭ বছর আগে শ্রমজীবি মানুষেরা সংঘবদ্ধ হয়ে ৮ঘন্টা কাজের দাবীতে রেল ও ইস্পাত কারখানার শ্রমিকরা ন্যাশনাল ট্রেড ইউনিয়ন প্রতিষ্টা করে অনির্দিষ্ট কালের জন্য ধর্মঘট শুরু করলে সরকার এই ধর্মঘট ভাঙ্গার জন্য সেনাবাহিনী লেলিয়ে দিলেও কার্যত আন্দোলন এটি জঙ্গীর পর্যায়ে রূপ লাভ করে। এতে নির্বিচারে পুলিশের আক্রমনে ৭জন পুলিশ ও ৪জন শ্রমিক নিহত হয়। এবং গ্রেফতারকৃতদের মধ্যে থেকে ৮জন শ্রমিক নেতাকে অভিযুক্ত করে ৪জনকে মৃত্যুদন্ড দেয়া হয়। অপর ৩জনকে যাবজ্জীবন কারাদন্ড দেয় হয়। আর ১জন জেল হাজতেই মৃত্যুবরণ করেন। হে মার্কেট ঘটনার ৩বছর পরে ফরাসী বিপ্লবের শতবার্ষিকী দিনে ১৮৮৯ সালের ১৪ই জুলাই ২য় আন্তর্জাতিক সংগঠনের উদ্বোধনী সভায় প্রতি বছর ১লা মে তারিখে আন্তর্জাতিক শ্রমিক সংহতি দিবস পালিত হয়ে আসছে।
পৃথিবীতে অনেক সূর্য উঠবে, অনেক সূর্য অস্ত যাবে, অনেক রাজনৈতিক দল ক্ষমতায়ন হবে, আবার অনেকেই অস্তমিত হবেন। কিন্ত দুঃখজনক হলেও সত্য এই যে, বাংলাদেশ স্বাধীনতার ৪২বছরেও ধনী-দরিদ্র বৈষম্য বৃদ্ধি পেয়েছে আকাশ-জমিন পার্থক্যের ন্যায়। গরীব-দুঃখী মানুষের জন্য ভালো ভালো কথা বলেছেন অনেকেই। কার্যত তাদের জন্য কেউ কিছু করেন নি আজো। আমরা এ বৈষম্যের অবসান চাই। আমাদের বাংলাদেশেও পশ্চিম বাংলার বাঙালীরা জনবলে বিশ্বাসী বাহুবলে নয়। শান্তিপূর্ণ সহবস্থানের মধ্য দিয়ে শ্রমজীবিরা তাদের রাষ্ট্র ব্যবস্থা কায়েম করতে পারে। সেই সাথে একটি কথা না উল্লেখ করলেই নয়, এ লেখাটি শুরুকালীন সময়েই বাংলাদেশে শ্রমজীবি মানুষের মধ্যে গার্মেন্টস শ্রমিকদের উপর পরিকল্পিত ভাবে ঘটে যাওয়া অমানবিক নির্যাতন দেশে বিদেশের বিবেকবান মানুষগুলোকে ভাবিত করে তুলেছে। এর সুবিচার কি আদো হবে?
বৈষম্যমূলক সমাজ ব্যবস্থায় সাহিত্য সাংস্কৃতিক ক্ষেত্রে সচেতন পদক্ষেপই বিদ্রোহ। অন্যায়, অসত্য, অনিয়ম আর অনৈতিকতার বিরুদ্ধেই আমাদের বলিষ্ট উচ্চারণ। প্রত্যয়ের সমৃদ্ধ ভূবনে পথচলা জীবনের সমস্ত বৈরিতার বিরুদ্ধে কালবৈশাখির প্রচন্ডতা নিয়ে আঘাত হানবে। আমাদের হাতের ছোঁয়া যাতে কাঙ্খিত বিপ্লবের হাতিয়ার তৈরী করতে সক্ষম হয় সেটাই আজকের প্রত্যাশা। কারণ দেশে দেশে আজ মানবতা ভূলন্ঠিত। শক্তির অপরাধে বিচারের বাণী নিরবে নিবৃত্তে কাঁদছে। শ্রমের সঠিক মূল্য পাচ্ছে না শ্রমিকরা।দিনমান কাজ করেও আধপেটা অথবা একবেলা খেয়ে দিন কাটাতে হচ্ছে। কাজের বড়ই অভাব, বেকারের সংখ্যা দিনে দিনে বেড়েই চলেছে। এরপর শ্রমিকদের হতে হচ্ছে নির্যাতনের শিকার। আর নারী শ্রমিকদের কথা বলার অপেক্ষা রাখে না যে, তারা হচ্ছে লালসার শিকার। আমাদের দেশের নেতা নামধারীরা মুখে বড় বড় বুলি আওরান, গণতন্ত্রের কথা বলেন, ভাত কাপড়ের সংস্থানের ধোঁকাবাজী করেন। ভোটের সময় প্রতিশ্রুতির বন্যায় ভাসিয়ে দেন বাংলার এক প্রান্ত থেকে অপর প্রান্ত পর্যন্ত। দেশের সংখ্যাগরিষ্ট জনগোষ্টির কাছ থেকে ভোট আদায় করে ভূলে যান তাদের। সাধারণ মানুষ ও সরকারের মাঝে সৃষ্টি করেন যোজন যোজন ফারাক। তখন দেশ গড়ার বদলে দেশের মানুষের ভাগ্য পরিবর্তনের বদলে নিজেদের আখের গোছাতেই ব্যস্থ থাকেন তারা। এই পরিস্থিতিতে পড়ে জনগণ আজ অসহায় দিনাতিপাত করছে। বঞ্চনার কাহিনী বলার মতো খোঁজে পাচ্ছে না কাউকে। উচ্চ শিক্ষিত, অর্ধশিক্ষিত এবং অশিক্ষিত শ্রমজীবি জনগোষ্ঠীর লালিত স্বপ্নানোযায়ী অভিষ্ট লক্ষ্যে পৌছার পথকে সুগম করতে নীতি-নৈতিকতার প্রশ্নে আদর্শের ভিত্তিতে সু-সংগঠিত হলে লক্ষ্যস্থলে পৌছায় বিচ্ছুতি ঘটায় এমন সাধ্য কারো নেই। এ অবস্থায়ও জনগণ বিশ্বাস করে ভবিষ্যত প্রজন্ম এদের ভাগ্য পরিবর্তনে নতুন নেতৃত্ব নিয়ে এগিয়ে আসবে। আমরা গভীর ভাবে বিশ্বাস করি এই অবস্থার পরিবর্তন ঘটবেই। শ্রমজীবি গণমানুষের জয় হবেই হবে। হয়তো সেই দিন আর বেশি দূরে নয়।

