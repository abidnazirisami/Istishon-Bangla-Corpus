হৃদপিন্ড কী_ পর্ব-৩২(১)


হৃদপিন্ড কী? হৃদপিন্ডের গঠন, পর্ব-৩২(১)
কবি বলেন “ আমার বুকের মধ্যখানে মন যেখানে হৃদয় যেখানে।
সেই খানে আমাকে রেখ, আর কোথাও যাবনা জীবনে।”
কথাটা কী সঠিক?
মোটেই সঠিক নয়। বুকের মাঝখানে বা মধ্যখানে এমন কোন অর্গান ই নাই যা দিয়ে,কেউ কাকেও সেখানে ধরে রাখতে পারে। 
মানুষের বুকের মাঝখানে বা মধ্যখানে হৃদপিন্ড (HEART)অবস্থিত। তাহলে সত্যিই কী বুকের মধ্যখানে হৃদয় বা মন অবস্থিত? যার দ্বারা আমরা মন মানসিকতার কাজ যেমন ভালবাসা,,ঘৃনা,সন্দেহ, রাগ,বিশ্বাষ, অবিশ্বাষ ইত্যাদি করতে পারি?
মোটেই নয়। হৃদপিন্ড কখনোই মন মানসিকতার কাজ করতে পারেনা। 
মন-মানসিকতার কাজ করতে সক্ষম একমাত্র মস্তিস্ক।
কবিদের ঐ ধারনা সম্ভবতঃ মানব দেহ বিজ্ঞান (ANATOMY, PHYSIOLOGY) আবিস্কৃত হওয়ার পূর্বে কবিদের কলপনা হতে এসেছে। বাস্তবের সংগে এর কোনই মিল নাই।
তাহলে আসুন এই গুরুত্বপূর্ণ অর্গান HEART (হৃদপিন্ড) সম্পর্কে আমরা কিছু জানি।
হৃদপিন্ডের কাজ কখন আরম্ভ হয়?
ভ্রনের ৬ সপ্তাহ কাল হতে হৃপিন্ডের শব্দ শোনা যায়।(২)(চিত্র-১) । এবং মৃত্যর পৃর্ব মুহুর্ত পর্যন্ত দিবা রাত্র কখনোই এক মুহূর্ত বিশ্রাম নাই।আমাদের বাচিয়ে রাখার জন্য একে অনবরত কাজ চালিয়ে যেতে হয়। ম্যাজিকের মত এমন কোন ব্যবস্থা সম্ভব নয় যে হৃদপিন্ড স্তব্ধ থাকবে আর একই সংগে আমরা জীবিত থাকব।
হৃদপিন্ডের কিছু সাধারণ গুনাবলী
হৃদপিন্ডের ওজন প্রায় ২০০-৪২৫ গ্রাম। আকারে আমাদের হাতের মুষ্ঠি হতে একটু বড়। প্রতিদিন এটা প্রায় ১০০,০০০ বার বিট (সংকোচন-সম্প্রসারণ) দিয়ে থাকে ও প্রায় ৭৫৭১ লিটার রক্ত পাম্প করে থাকে।সারা জীবন ভর প্রায় ৩.৫ বিলিয়ন বার বিট দিয়ে থাকে।প্রতি মনিটে ৭২ বার বিট দেয়(৩)
শরীরের বহি আবরণের সংগে হৃদপিন্ডের সম্পর্ক (SURFACE ANATOMY) দেখতে চিত্র-২ দেখুন। (১)
হৃদপিন্ডের অবস্থান
হৃদপিন্ড টি বুকের সম্মখের হাড্ডি (STERNUM)এর পিছনে বাম পার্শে একটু বেশী অংশ সহ বুকের মধ্যখানে দুই ফুসের মাঝে ডায়াফ্রামের(যে পর্দা বুক ও পেটকে পৃথক করে রাখে) উপরে মেরুদন্ডের সম্মুখে অবস্থান করে। চিকিৎসা বিজ্ঞানের ভাষায় বুকের মধ্যখানের এই অঞ্চলটাকে MEDIASTINUM বলে।এখানে হৃদপিন্ড, বড় বড় শিরা, ধমনী, গ্লান্ড ইত্যাদি আছে।
 এটা একটা ভাজ করা পর্দার আবরণে ঢাকা থাকে। এর নাম PERICARDIUM।এর একটি ভাজ হৃদপিন্ডের মাংসের সংগে আটানো থাকে একে বলা হয় EPICARDIUM।
PERICARDIUM এর দুই ভাজের মাঝে একটা পিচ্ছিল তরল পদার্থ (SEROUS FLUID) বিরাজ করে যা হৃদপিন্ড এর সংকোচন-সম্প্রসারণ কে সহায়তা করে।(২)
হৃদপিন্ডের গঠন
হৃদপিন্ডের প্রাচীর ৩টি লেয়ারে গঠিত, এগুলী বাহির দিক হতে -
১) EPICARDIUM- এটা PERICARDIUM এর ভিতরের স্তর যা হৃদপিন্ডের মাংস পেশীকে আচ্ছাদিত করে রাখে। এই খানে কোন জীবানু সংক্রমন হলে তাকে PERICARDITIS বলা হয়।তখন PERICARDIUM এর দুই আবরনের মধ্যে পানি জমে যায়।
২) MYOCARDIUM- এই স্তর টি হৃদপিন্ডের মাংস পেশী দ্বারা তৈরী। এখানে কোন জীবানু সংক্রমন হলে তাকে MYOCARDITIS বলা হয়।
৩) ENDOCARDIUM- সবচেয়ে আভ্যন্তরীন EPITHELIUM কোষের স্তর। এই স্তরের উপর শরীরের সমস্ত রক্ত পাম্প হয়।
এখানে কোন জীবানু সংক্রমন হলে তাকে ENDOCARDITIS বলে।(2)
চলতে থাকবে-

চিত্র-১, ৬ সপ্তাহের ভ্রুণ এরুপ থাকা অবস্থায় হৃদপিন্ডের বিট আরম্ভ হয়।(২)

চিত্র-২, এখানে দেখতে পারেন হৃদপিন্ড আমাদের শরীরের বহি আবরনের কোন লেভেলে আছে বা একে SUFACE ANATOMY বলে।(১)

চিত্র-৩, এই চিত্রে দেখতে পাচ্ছেন, হৃদপিন্ড কীভাবে সমস্ত শরীরে রক্ত সরবরাহ করে।(৬)
৩২ তম পর্বের সূত্র সমূহ-
1 Surface anatomy of hearthttp://www.med.umich.edu/lrc/coursepages/m1/anatomy2010/html/surface/tho...
2 When heart starts beatinghttp://www.baby2see.com/development/week6.html
3 Heart Anatomy-http://www.texasheartinstitute.org/HIC/Anatomy/anatomy2.cfm
4 Wikipediahttp://en.wikipedia.org/wiki/Human_heart
5 Heart diseases-http://www.webmd.com/heart/picture-of-the-heart
6 Circulatory Systemhttp://www.texasheart.org/HIC/Anatomy/

