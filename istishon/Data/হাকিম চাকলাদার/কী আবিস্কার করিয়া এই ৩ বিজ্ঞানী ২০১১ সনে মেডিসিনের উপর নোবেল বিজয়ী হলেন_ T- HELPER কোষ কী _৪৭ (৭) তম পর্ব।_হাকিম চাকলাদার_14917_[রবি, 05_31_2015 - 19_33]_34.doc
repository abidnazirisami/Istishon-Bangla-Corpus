কী আবিস্কার করিয়া এই ৩ বিজ্ঞানী ২০১১ সনে মেডিসিনের উপর নোবেল বিজয়ী হলেন_ T- HELPER কোষ কী _৪৭ (৭) তম পর্ব।


কী আবিস্কার করিয়া এই ৩ বিজ্ঞানী ২০১১ সনে মেডিসিনের উপর নোবেল বিজয়ী হলেন? T- HELPER কোষ যে ভাবে CYTOKINE এর ব্যবহার করে, অন্য কোষকে করণীয় নির্দেশ পাঠায়, DNA সম্পর্ক।
৪৭ (৭) তম পর্ব।

Figure-1 (চিত্র-১)
Figure source- .http://www.nobelprize.org/nobel_prizes/medicine/laureates/2011/
(1)
এই ৩ বিজ্ঞানী শরীরের রোগ প্রতিরোধ এর কোন্ বিষয়টি আবিস্কার করিয়া ২০১১ সনে মেডিসিন এর উপর নোবেল বিজয়ী হয়েছিলেন, সেটা বুঝতে হলে তারপূর্বে একটু জানার দরকার আছে, শরীর কী ভাবে রোগ প্রতিরোধ করে?
আসুন তাই আমরা কিছুটা জেনে লই শরীরের রোগ প্রতিরোধ বলতে কী বুঝায়, আর এর গুরুত্বই বা আমাদের জীবনের উপর কতটুকু? 
শরীরের রোগ প্রতিরোধ ক্ষমতাকে বৈজ্ঞানিক পরিভাষায় বলা হয় IMMUNITY.
IMMUNITY কে অন্য ভাবে বলা যায় শরীর এর বহিশত্রুর সংগে সরাসরি যুদ্ধে লিপ্ত হয়ে টিকে থাকার অদম্য প্রচেষ্টার ক্ষমতাকে।
শরীরের প্রতিরক্ষা সৈনিক কোষ বাহিনী শরীরকে প্রতিরক্ষা করার জন্য অনবরত অজস্র প্রকারের কলা কৌশল প্রয়োগ করে সমন্বীত ভাবে কাজ চালিয়ে যাচ্ছে। মূলতঃ এতদ-সমস্ত জটিল কলাকৌশল টি DNA তার নির্দিষ্ট জ্বীন এর কোড দ্বারা বিশেষ বিশেষ প্রোটীন উৎপাদন করে করিয়ে থাকে। যেখানে যে ধরনের কাজের প্রয়োজন হয় DNA সেখানে ঠিক সেই ধরনের কাজ করতে পারে তেমন ধরনের প্রোটীন তৈরী করাইয়া কাজ করায়।
DNA ও তার জ্বীন সম্পর্কে জানতে ৯-১২ পর্ব পড়ুন।
আগের পর্বে আপনারা MHC CLASS 2 এর প্রতিরক্ষার কলা কৌশল সম্পর্কে জানতে পেরেছেন।
সেখানে আপনারা দেখেছেন, কী ভাবে APC (ANTIGEN PRESENTING CELL), CD4 T NAÏVE কোষকে জীবানূর ANTIGEN তুলে দেয় ও তাকে উত্তেজিত করে T HELPER কোষে উন্নীত করে বাকী গুরুত্বপূর্ণ নিরাপত্তা ব্যবস্থার পালনের দায়িত্ব দিয়ে দেয়।
আর তা হল-
 ১) এই শত্রু জীবানুর IDENTITY টা নিরাপত্তা বিভাগে MEMORY CELL তৈরী করে তার কম্পিউটারে SAVE করে রাখবে, ভবিষ্যতে এই জীবানুর সংগে যুদ্ধের সময় কাজে লাগানোর জন্য।
২) অন্য সৈনিক কোষরা যারা এখনো যুদ্ধে লিপ্ত হয় নাই, তাদের অনুপ্রবেশ কারী জীবানুর বিরুদ্ধে যুদ্ধে লিপ্ত হতে উত্তেজিত করবে।
৩) এই জীবানুটার সংগে যুদ্ধের জন্য যে ধরনের অস্ত্র ঊপযোগী, ঠিক সেই ধরণের সঠিক অস্ত্র যার নাম “ANTIBODY” উৎপাদনের নির্দেশ দিবে।
জী, হ্যা,
তাহলে এবার দেখুন, কীভাবে T HELPER কোষ তার এই গুরুত্বপূর্ণ দায়িত্বগুলী পালন করে?
Figure-2 (চিত্র-২)
Figure source- http://en.wikipedia.org/wiki/T_helper_cell
[ Th1/Th2 Model for helper T cells. An antigen is ingested and processed by an APC. It presents fragments from it to T cells. The upper, Th0, is a T helper cell. The fragment is presented to it by MHC2.[2] IFN-γ, interferon γ; TGF-β, transforming growth factor β; mø, macrophage; IL-2,interleukin 2; IL-4, interleukin 4 ]
(2)
উপরের চিত্র-২ লক্ষ করুন। APC (ANTIGEN PRESENTING CELL) যারা হল শরীরের DNDRITIC, PHAGOCYTIC বা B LYMPHOCYTE, কোষ জীবানু কে মেরে ফেলে তার ANTIGEN বা IDENTITY কে CD4 T NAIVE কোষের নিকট ঐ জীবানু শত্রুর বিরুদ্ধে পরবর্তী পদক্ষেপ লওয়ার জন্য তুলে দিচ্ছে,(পর্ব ৪৬ দেখুন)।
এখন ঐ CD4 T NAIVE কোষ T- HELPER (TH) কোষে উন্নীত হয়ে পরবর্তী গুরুত্বপূর্ণ দায়িত্ব পালন করবে। (VIDEO NUMBER-1 দেখুন)
কিন্তু প্রশ্ন হল CD4 T NAIVE কোষ কী ভাবে T- HELPER (TH) কোষে উন্নীত হবে?
জী, হ্যাঁ, তাকে T- HELPER (TH) কোষে উন্নীত হতে ও হওয়ার পরেও পরবর্তী ধাপের কাজ কাম চালাতে তাকে কিছুটা মাল মসল্লা অবশ্যই খরচ করতে হবে, একেবারে বিনা খরচে এ জগতে কিছুই হয়না, নিশ্চয়ই জানেন।
এর জন্য CD4 T NAIVE কোষ কে এখন এক ধরণের রাসায়নিক প্রোটীন পদার্থ, যাকে CYTOKINE বলে তা উৎপাদন করে এই কাজ চালাতে হবে। এই CYTOKINE বিভিন্ন কাজের জন্য বিভিন্ন প্রকারের হয়ে থাকে, যেমন কিছু CYTOKINE এর নাম নীচে দেওয়া হল- 
INTERLEUKIN (IL)2, INTERLEUKIN (IL)4, INTERLEUKIN (IL)5,INTERLEUKIN (IL)9, INTERLEUKIN (IL)10, INTERLEUKIN (IL)13, INTERFERON GAMMA, TUMOR NECROSIS FACTOR (TNF)
ইত্যাদি ও আরো অনেক রকমের আছে। (3)
(CYTOKINE সম্পর্কে বিস্তারিত জানতে দেখুন VIDEO NUMBER-2 ও Ref-3)
চিত্র লক্ষ্য করুন, এখানে CD4 T- NAÏVE কোষ , IL2 উৎপাদন করে সর্বপ্রথম CD4 নিজে নিজেকেই উত্তেজিত করিয়ে কাজের বিস্তারের জন্য আরো অনেক CD4T-HELPER 1(CD4 TH1) উৎপাদন করিয়ে নিচ্ছে। এরপর এই TH1 কোষের একটি কোষদল T MEMORY কোষে পরিণত হয়ে জীবানুর IDENTITY কোষের COMPUTER এ ধরে রাখতেছে, ও আর একটি TH1 কোষদল CYTOKINE IL2 ও INTERFERON GAMMA (IFN Y) নিঃসরণ করে অন্যান্য PHAGOCYTE কোষদল কে এই জীবানু শরীরের যেখানেই আছে ধরে ধরে মেরে ফেলার জন্য উত্তেজিত করে আরো বেশী হিংস্র করে তুলতেছে।
লক্ষ্য করুন, এরপর আর একটা CD4 T naïve কোষদল IL4 উৎপাদন করে নিজের উপর প্রয়োগ করে নিজেকে T-HELPER 2 (TH2) এ উন্নীত করে নিচ্ছে। এবার এই পদোন্নীত T-HELPER 2 (TH2)আবার IL4 উৎপাদন করে B- LYMPHOCYTE এর উপর প্রয়োগ করে B-LYMPHOCYTE এর উৎপাদন বাড়িয়ে দিয়ে এদের PLASMA কোষে পরিণত করে দিচ্ছে।
এবার এই PLASMA কোষের একটি দল উক্ত জীবানুর বিরুদ্ধে যথোপযুক্ত অস্ত্র উৎপাদন করে রক্তের মধ্যে ছড়িয়ে দিতে লিপ্ত হয়ে পড়তেছে। কোষের কোন বিশেষ জীবানুর বিরুদ্ধে এই অস্ত্রের নাম ANTIBODY.
ধরা যাক এই ANTIBODY টা যক্ষ্মা জীবানুর বিরুদ্ধে উৎপাদন করেছে, তাহলে এই ANTIBODY টা শুধুমাত্র যক্ষ্মা জীবানুকেই ধংস করতে পারবে। অন্য কোন জীবানুকে মারতে পারবেনা।
আর ওদিকে চিত্রে লক্ষ্য করুন, আর একটি B LYMPHOCYTE কোষদলকে এই জীবানুটার ANTIGEN বা IDENTITY টাকে তার COMPUTER MEMORY তে SAVE করে রেখে B MEMORY কোষে পরণত করিয়ে দিচ্ছে, যাতে ভবিষ্যতে কখনো এই শত্রু জীবানু পুনরায় রক্তে ঢুকে পড়লে এদের বিরুদ্ধে সৈনিক কোষ গুলী দ্রুত সঠিক সিদ্ধান্ত লয়ে যুদ্ধে ঝাপিয়ে পড়তে পারে।
CYTOKINE এর মাধ্যমে এভাবে শরীর এর সৈনিক কোষ গুলী পরশ্পর যোগযোগ রক্ষা করিয়া কাজ চালায়। 
CYTOKINE কী?
CYTOKINE এক ধরনের প্রোটীন জাত রাসায়নিক পদার্থ। আপনারা জানেন একটি দেশের ছড়িয়ে ছিটিয়ে থাকা নিরাপত্তা বিভাগের কর্মীরা যখন শত্রুদের বিরুদ্ধে অপারেশন চালাতে থাকে, তখন এদের পরশ্পরের সংগে যোগাযোগ রক্ষা করা একান্ত বাঞ্ছনীয় হয়ে পড়ে, নইলে তারা অপারেশন চালাতেই পারবেনা। 
দেশের নিরাপত্তা কর্মীরা পরশ্পর এই যোগাযোগটি করে থাকে বেতার যন্ত্রের মাধ্যমে।
 কিন্তু শরীরের নিরাপত্তা কোষগুলীর তো আর বেতার যন্ত্র নাই, তাহলে তারা শরীরের শত্রু মোকাবেলায় কী ভাবে পরশ্পর যোগাযোগ রক্ষা করে কাজ চালাবে?
জী,হ্যা, শরীর এর নিরাপত্তা কোষগুলী পরশ্পরের যোগাযোগ এই CYTOKINE নামক রাসায়নিক পদার্থ নিঃসরন করে অন্য নিরাপত্তা কোষের নিকট বার্তা পাঠিয়ে যোগাযোগ রক্ষা করে থাকে।
এখন একটা প্রশ্ন করতে পারেন দেশের নিরাপত্তা প্রহরীরা যখন পরশ্পর মতামত লেনদেন করেন তখন এটা অত্যন্ত গোপনীয়তা বজায় রেখে করেন, দেশের জনগনকে এটা জানতে দেননা অথবা জনগনের বেতার যন্ত্রে এটা ধরা সম্ভব ও হয়না, তাহলে কাজের বিঘ্নতা এসে যাবে, বরং ক্ষতিও হতে পারে। 
অথচ শরীর এর নিরাপত্তা কোষগুলী যখন এই CYTOKINE রসায়নিক পদার্থ টা অন্য নিরাপত্তা কোষগুলীর নিকট পাঠায়, তখন তো শরীর এর রক্ত বা কোন তরলের মধ্যে নিঃসরন করে পাঠানো লাগে। আর রক্ত তো CIRCULATION এর মাধ্যমে শরীর এর সমগ্র কোষে (১০০ ট্রিলিয়ন) পৌছে যাচ্ছে। তাহলে এই CYTOKINE রসায়নিক পদার্থটির উপস্থিতি সমগ্র কোষ টের পাচ্ছে এবং এর একটা প্রভাব বা প্রতিক্রিয়া ও তাদের উপর পড়তেছে? যা কাম্য হতে পারেনা, বা হলে শরীর এর কাজ ও বিঘ্নিত হয়ে যাবে।
তাহলে শরীর এই সমস্যা হতে রেহাই পাওয়ার জন্য কী কোন ব্যবস্থা করেছে?
জী হ্যাঁ, শরীর সে ব্যবস্থা অবশ্যই করেছে।
যেমন ধরুন যখন কোন বেতার যন্ত্র দ্বারা কোন শব্দ প্রচার করা হয় তখন সেই শব্দ তরঙ্গকে একটি সুনির্দিষ্ট FREQUENCY এর বৈদ্যুতিক তরঙ্গ সৃষ্টি করে প্রচার করা হয়। এবং যাকে শব্দটা শুনাবার ইচ্ছা থাকবে তার নিকট ঠিক ঐ মাপের বৈদ্যুতিক তরঙ্গকে ধরতে পারে এমন মেসিন রাখতে হবে। এভাবেই নির্দিষ্ট ব্যক্তির সংগে মতামত আদান প্রদান সম্ভব হয়।
 অন্য একজন পার্শে থাকলেও তার নিকট এই সংবাদ যায়না।
এমনকী আমাদের কর্ণের ও শ্রুতিক্ষমতার একটা সুনির্দিষ্ট সীমাবদ্ধতা রয়েছে। আমাদের কর্ণের শ্রুতি ক্ষমতার বায়ুমন্ডলে শব্দের দ্বারা উৎপন্ন তরঙ্গের রেঞ্জ ১২ HZ FREQUENCY হতে ২০ KILO HZ FREQUENCY এর মধ্যে সীমাবদ্ধ।
এর বাইরের রেঞ্জের কোন শব্দ তরঙ্গ আমাদের কর্ণ শুনতে সক্ষম নয়। বাদুরের শ্রুতি ক্ষমতাও আমাদের চেয়ে ঢের বেশী। বাদুরের শ্রবন ক্ষমতা ১ HZ হতে ২০০ KILO HZ পর্যন্ত।
(বিস্তারিত জানতে ২৯ পর্ব পড়ুন) 
ঠিক তদ্রুপ ই শরীর এর নিরাপত্তা বিভাগের কোষ গুলী তাদের তথ্য শুধুমাত্র তাদের নিজেদের মধ্যেই আদান প্রদান করে থাকে। এর পার্শে অবস্থিত অন্য বিভাগের একটি কোষ ও ঘূনাক্ষরেও তা টেরও পায়না বা তাদের উপর এই রাসায়নিক পদার্থের কোন প্রভাব ও পড়েনা।
কীভাবে শরীর এই কাজটি করে?
জী,হ্যাঁ, তাহলে দেখুন।
প্রতিটা কোষের বহিরাবারণের উপর অতি ক্ষুদ্র ক্ষুদ্র অসংখ্য বিশেষ প্রোটীন দ্বারা ছিদ্রের মত চিহ্ন করে বসানো রয়েছে। এই গুলিকে বলা হয় RECEPTOR. এই RECEPTOR গুলীর মধ্যে যখন কোন রাসায়নিক দ্রব্য ঢুকতে পারে তখন কোষটি বুঝতে পারে যে সে কী বার্তা পেয়েছে, এবং কোষটিকে এর প্রতি উত্তর কী দিতে হবে বা তাকে এখন কী ব্যবস্থা গ্রহন করতে হবে।
আর যে রাসানিক পদার্থটি তার RECEPTOR এ ঢুকতে পারতেছেনা, তার সম্পর্কে সে কোনই খবর রাখেনা, এবং তার উপর এর কোন প্রভাব বা প্রতিক্রিয়াও পড়েনা। RECEPTOR হল কোষের অভ্যন্তর গৃহে ঢুকার দরজা। এই দরজাকে এড়িয়ে কোন রাসায়নিক দ্রব্যকে কোষের অভ্যন্তরে প্রবেশ করার উপায় নাই।
(এ ব্যাপারে বিস্তারিত জানতে ১৬ পর্ব পড়ুন)
আর জেনে রাখুন এই RECEPTOR দরজা গুলী বিশেষ প্রোটীন দ্বারা নির্মিত পৃথক পৃথক তালা দ্বারা আটকানো।
আর এই বিভিন্ন দরজার বিভিন্ন রকম তালাকে খুলে ভিতরে ঢুকার জন্য, প্রোটীন দ্বারা নির্মিত যার যার নির্দিষ্ট চাবিও তৈরী করে নির্দিষ্ট বস্তুর নিকট সরবরাহ করে দেওয়া হয়েছে।
 কাজেই খুব সহজেই বুঝতে পারতেছেন যে, যে কোন বস্তুর পক্ষে ইচ্ছামত যেকোন কোষ গৃহে ঢুকে পড়ার সম্ভাবনা একেবারেই নাই, যদিও কোষগুলী পাশাপাশি থাকে।
এবার ধরে নিতে পারেন ঐ বিভিন্ন ধরনের রাসায়নিক CYTOKINE গুলীর নিকট থাকে তার নির্দিষ্ট কোষ গৃহের RECEPTOR নামক দরজার তালার চাবিটা এবং আর থাকে পরশ্পর একটা আকর্ষন। ঐ আকর্ষনের ফলে ঐ CYTOKINE টা ওখানে ধাবিত হয় এবং তার চাবিটা দিয়েও তার কোষ গৃহের RECEPTOR নামক দরজার তালাটা খুলে অভ্যন্তরে প্রবেশ করে কোষকে সুনির্দিষ্ট বার্তাটি সরবরাহ করে।টি
এর পর উক্ত কোষটি তদনুরুপ পদক্ষেপ গ্রহণ করে। 
কোষ হল আমাদের পূর্ণ দেহের জৈবিক মূল একক। প্রতিটা কোষকে দেহের বিভিন্ন ধরনের অতি জটিল ও গূরত্বপূর্ণ কাজ চালাতে হয়। এক একটি কোষ যেন এক একটি রাজ্য। এর অভ্যন্তরে নিউক্লীয়াসের মধ্যে শরীর এর মূল পরিচালক DNA সংরক্ষিত থাকে।
কাজেই এই কোষের অভ্যন্তর অত্যন্ত গুরুত্বপূর্ণ রাজ্য। তাই এর অভ্যন্তরে কোন কিছুর প্রবেশ অতি মাত্রায় নিয়ন্ত্রিত রেখে এর RECEPTOR দরজা করে তালা-চাবীর ব্যবস্থা করা হয়েছে। 
CYTOKINE কী কী ধরণের বার্তা কোষের অভ্যন্তরে পাঠায়?
 জী,হ্যাঁ,
যেমন ধরুন ,
বার্তাটি কখনো কখনো কোষ নিজের উপর প্রয়োগ করিয়ে নিজেকে আরো পরিপক্ক ও নিজেকে ACTIVE করায়। যেমন উপরে দেখেছেন, IL2, T NAÏVE CELL কে ACTIVE T-HELPER CELL এ পরিণত করছে।
এভাবে নিজের উপর কাজ করানোর পদ্ধতিকে AUTOCRINE পদ্ধতি বলে।
আবার কখনো অন্য কোষকে পাঠিয়ে বিশেষ পদক্ষেপ লওয়ার নির্দেশ দেয়। একে PARACRINE বলে।
কখনো কখনো ১টি CYTOKINE ই কয়েক ধরণের কোষকে প্রয়োজন অনুসারে কয়েক প্রকারের নির্দেশ দিয়ে থকে। একে PLEIOTROPIC বলে।
আবার কখনো কখনো কয়েকটি CYTOKINE একত্রে মিলে কোষগুলীকে একই কাজের নির্দেশ দেয়। যাতে একটায় ভূল করলে আর একটা কাজ করতে পারে। একে REDUNDANCY বলে।
আবার কখনো নির্দেশটাকে অধিক জোরালো করার জন্য একটা CYTOKINE আর একটাকে সহযোগিতা করে। একে SYNERGISTIC বলে।
আবার কখনো একটার কাজ ফুরিয়ে গেলে তার কাজ বন্ধ করে দেওয়ার জন্য আর একটা CYTOKINE পাঠিয়ে দেয়। একে ANTAGONISTIC বলে। 
এই CYTOKINE আরো একটি মজার যোগাযোগ ঘটায়- কোন এক পর্যায়ে T-HELPER কোষ CYTOKINE INTERFERON GAMMA প্রেরণ করিয়া MACROPHAGE কোষকে উক্ত জীবানুকে ধরে ধরে মেরে ফেলার নির্দেশ পাঠায়। এরপর MACROPHAGE কোষ, “কাজ ঠিকমত চলতেছে” এই খবরটা T-HELPER কোষকে INTERLUKIN 12 পাঠিয়ে ঊত্তর দিয়ে জানায় । একে “POSITIVE FEED BACK” বলে। তখন T-HELPER কোষ আরো INTERFERON GAMMA পাঠিয়ে আরো বেশী সংখ্যক MACROPHAGE কে জীবানু হত্যা করতে উত্তেজিত করে দেয়।(ভিডিও-২ দেখুন)
এখন প্রশ্ন করতে পারেন, কোষের RECEPTOR দরজার সুনির্দিষ্ট তালাটাই বা কে করায় আর সুনির্দিষ্ট CYTOKINE এর হাতে তার সুনির্দিষ্ট তালার সুনির্দিষ্ট চাবীটাও বা কে ধরিয়ে দেয়?
জী, হ্যাঁ,
অবশ্যই এর পিছনে কোন একজন সমন্বয়কারীকে থাকতে হবে। নইলে আপনা আপনি কখনোই এরুপ জটীল সমন্বয় মুলক হওয়া সম্ভব নয়।
এই উভয় কাজটির সমন্বয় সাধন করে CHROMOSOME এর DNA এর নির্দিষ্ট জ্বীন.
প্রতিটা ক্ষেত্রে ভিন্ন ভিন্ন জ্বীন এটা করায়। (DNA কীভাবে কাজ করে বুঝতে ৯-১২ পর্ব পড়ুন।)
আমি এখানে উদাহরণ হিসাবে ১টি মাত্র CYTOKINE কে দেখাচ্ছি-
দেখা যাক CYTOKINE INTERLUKIN 2 (IL2) এর তালা চাবী কোন DNA করায়?
দেখুন তাহলে এর জ্বীন এর অবস্থান-
IL2 কোথায় অবস্থিত?
CHROMOSOME NO 4.
কোষীয় অবস্থান: 4q26-q27
আনবিক অবস্থান chromosome NO 4: base pairs 122,451,469 to 122,456,494
The IL2 gene is located on the long (q) arm of chromosome 4 between positions 26 and 27.
More precisely, the IL2 gene is located from base pair 122,451,469 to base pair 122,456,494 on 
এই CHROMOSOME 4 এর হলুদ চিহ্নিত স্থানে IL2 এর জ্বীন অবস্থান করতেছে।

DIAGRAM-3 (চিত্র-৩)
FIGURE SOURCE- http://ghr.nlm.nih.gov/gene/IL2
(4)
দেখলেন তো IL2 CYTOKINE কে কোন জ্বীন এ চাবী-রুপ প্রোটীন উৎপাদন করে দিচ্ছে। জ্বীন টি CHROMOSOME NO 4 এর কোথায় অবস্থিত তাও দেখানো হয়েছে।
এবার তাহলে দেখুন IL 2 এর RECEPTOTOR তালা-রুপ প্রোটীন কোন জীন এ তৈরী করে দিচ্ছে।
CHROMOSOME NO. X
IL2RG (RECEPTOR) কোথায় অবস্থিত?
কোষীয় অবস্থান: Xq13.1
আনবিক অবস্থান on the X chromosome: base pairs 71,107,403 to 71,111,630
The IL2RG (RECEPTOR) gene is located on the long (q) arm of the X chromosome at position 13.1.
More precisely, the IL2RG gene is located from base pair 71,107,403 to base pair 71,111,630 on the X chromosome.

DIAGRAM-4 (চিত্র-৪)
FIGURE SOURCE- http://ghr.nlm.nih.gov/gene/IL2RG
জ্বীন টি CHROMOSOME NO. X এর কোথায় অবস্থিত তাও দেখানো হয়েছে।
এই CHROMOSOME X এর হলুদ চিহ্নিত স্থানে IL2 এর RECEPTOR এর জ্বীন অবস্থান করতেছে।
(5)
এভাবে IL4 উৎপাদন করে ৫ নং CHROMOSOME  এবং এর RECEPTOR কে উৎপাদন করে ১৬ নং CHROMOSOME (7)
এভাবে প্রতিটা CYTOKINE ও তার RECEPTOR কে DNA জায়গামত ও পরশ্পর কে MATCH করে উৎপাদন করে দিচ্ছে।
DNA এভাবে অতিসূক্ষ্মভাবে সবকিছুর সমন্বয় রেখে না করলে শরীর এর প্রতিরক্ষা ব্যুহ এক মুহূর্তও কাজ করতে পারতোনা।
শরীর এর প্রতিরক্ষা ব্যূহের আরো রহস্যময় কার্যকলাপ জানতে পরবর্তী পর্বের অপেক্ষায় থাকুন।
VIDEO:-
1. How T Cells Workhttps://www.youtube.com/watch?v=RO6qmpApyDM
2. GYTOKINEShttps://www.youtube.com/watch?v=ASbB4v27oBA
অন্যান্য পর্ব সমূহ এখানে দেখতে পারেন- HTTP://WWW.CHKDR02.WORDPRESS.COM
৪৭ তম পর্বের সূত্র সমূহ-
1)NOBEL PRIZE
.http://www.nobelprize.org/nobel_prizes/medicine/laureates/2011/
2) T-HELPER CELL (PICTURE),FUNCTION OF CYTOKINES/INTERLEUKINShttp://en.wikipedia.org/wiki/T_helper_cell
3) CYTOKINE FUNCTIONhttp://www.sinobiological.com/Cytokine-Rerview-Receptor-Source-Targets-M...
4) IL2 GENE-CHROMOSOME-4http://ghr.nlm.nih.gov/gene/IL2
5) IL2RG GENE CHROMOSOME Xhttp://ghr.nlm.nih.gov/gene/IL2RG
6) IL4, CHROMOSOME-5http://ghr.nlm.nih.gov/gene/IL4
7) IL4R, CHROMSOME-16http://ghr.nlm.nih.gov/gene/IL4R

