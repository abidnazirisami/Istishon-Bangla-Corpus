হৃদপিন্ড যে ভাবে তার নিজস্ব কোষের রক্ত সরবরাহ করে থাকে, HEART BLOCK যে ভাবে ঘটে। পর্ব-৩৭(৬)



বুকের মধ্যখানে অবস্থান করে অনবরত অক্লান্ত পরিশ্রম করে আপনাকে জীবনভর বাচিয়ে রাখতেছে, যে হৃদপিন্ড নামক বস্তুটি, তার সম্পর্কে কী আপনি কিছু জানতে আগ্রহী ?
তাহলে আমার সংগে থাকুন।
আপনারা পূর্বের পর্ব সমূহে হৃদপিন্ড কী ভাবে কাজ করে তার কিছুটা জানতে পেরেছেন।
আপনারা ইতিপূর্বে হৃদপিন্ডের কাজ সম্পর্কে জেনেছেন যে হৃদপিন্ড তার শ্পন্দনের দ্বারা রক্তের মাধ্যমে আমাদের শরীরের প্রতিটা কোষে খাদ্য ও অক্সিজেন সরবরাহ করিয়া জীবিত রাখে।
যদি কোন কোষ, রক্ত নালী কোন কারণ বসতঃ বন্ধ হয়ে, এই রক্ত সরবরাহ হতে বঞ্চিত থাকে তাহলে তখন সেই কোষ মরতে বসে। এরপর সেই অঞ্চল পচতে থাকে।
পায়ে এরুপ রক্ত চলাচল বন্ধ হলে তখন পা পচন ধরে। তখন পা কেটে ফেলে দেওয়া লাগে।
সর্ব শরীরের ন্যায় একই ভাবে হৃদপিন্ডের নিজের বেচে থাকার জন্যও তার নিজের প্রতিটা কোষেও অনবরত রক্ত সরবরাহের প্রয়োজন আছে।
কোন্ ধমনী দ্বারা হৃদপিন্ডে রক্ত সরবরাহ হয়?
দুইটা ধমনী দ্বারা হৃদপিন্ডের রক্ত সরবরাহ হয়-
১) ডান হৃদপিন্ড ধমনী (RT CORONARY ARTERY).
২) বাম হৃদপিন্ড ধমনী (LEFT CORONARY ARTERY)
নীচে চিত্র ২,৩ ও ইউ টিউব, ১,২,৩ দেখুন।
এই ধমনী দুইটি বাম নিলয়ের উপরে শরীরের সব চাইতে মোটা ধমনী AORTA এর শুরুতে AORTIC VALVE এর ঠিক উপরের ডান ও বাম পার্শ হতে নির্গত হয়ে হৃদপিন্ডের দুই পার্শের পৃষ্ঠদেশ দিয়ে জালের মত বিস্তার লাভ করে, হৃদপিন্ডের সর্ব শরীরে অনবরত রক্ত সরবরাহ করে হৃদপিন্ডকে বাচিয়ে রাখতেছে।
এবার অনুমান করতে পারবেন, যদি এই ধমনীর শাখাগুলীর কোন একটা শাখার কোন জায়গায় যদি কোন কিছুতে আটকিয়ে ধরে, তাহলে কী ঘটবে?
এভাবে হৃদপিন্ড ধমনীকে আটকিয়ে ধরাকে বলা হয় HEART BLOCK.
তখন হৃদপিন্ডের যে অঞ্চল ঐ শাখা ধমনীর রক্ত সরবরাহের আওতায় ছিল, সেই অঞ্চলের কোষ গুলী মরতে বসে।
নীচে চিত্র-৩ টা লক্ষ করুন। গোলাকার চিহ্ন দিয়ে দেখানো হয়েছে, হৃদপিন্ড ধমনীর কোন কোন জায়গায় বেশীরভাগ সময়ে আটকে যেয়ে থাকে।
এরুপ HEART BLOCK ঘটলে তখন বুকের বাম পার্শে প্রচন্ড ব্যাথা অনুভূত হয়।
নীচে চিত্র -১ দেখুন।
তখন কী করবেন?
উত্তর-অনতিবিলম্বে রোগীকে বড় হাসপাতালে পাঠাবেন, যেখানে হৃদপিন্ডের চিকিৎসার ব্যবস্থা আছে।
হাসপাতালে তখন পাইপ ঢুকিয়ে এটা পরিস্কার করে ফেলে।
প্রশ্ন- এটা কত বয়সে হয়? এটা কেন হয়? কাদের বেশী হয়? এর কী কোন পুর্ব সতর্ক থাকার ব্যবস্থা আছে?
এটা বেশীর ভাগ হয় বয়স ৪০ পেরুবার পর থেকে। তবে আগেও হতে পারে।
আমি ৩২ বৎসর বয়স্ক এক তরুন প্রফেসর এর ঘটনা জানি। মধ্য রাতের দিকে তার বুকে প্রচন্ড ব্যথা অনুভব করে। তাকে হাসপাতালে নিতে নিতেই মারা যান।
বেশীর ভাগ ক্ষেত্রে এটা ঘটে থাকে হৃদপিন্ড ধমনীর আভ্যন্তরীন প্রাচীরে CHOLESTEROL নামক চর্বি এটে গিয়ে জমতে জমতে ধমনী নালীর রক্ত চলাচল পথ বন্ধ করে দেওয়ার কারনে।
নীচে চিত্র-৪ এ দেখুন, ধমনী নালীতে CHOLESTEROL জমতে জমতে কী ভাবে রক্ত নালী পথ কে প্রায় বন্ধ করে ফেলেছে।
প্রশ্ন- কারা কারা বেশী করে হৃদপিন্ডের রোগে আক্রান্ত হয়?
যারা শারীরীক পরিশ্রম করেনা, অতিরিক্ত খাদ্য খায়, অতিরিক্ত CHOLESTEROL চর্বি যুক্ত খাদ্য খায়, যারা ধুমপান করে, অতিরিক্ত মদ্যপান করে, অত্যধিক দুশ্চিন্তা করে, অত্যধিক রাগান্বীত ও উত্তেজিত হয়, নিয়মিত ও পরিমিত বিশ্রাম ও ঘুম লয়না ।
(আমার ব্যক্তিগত পর্যবেক্ষন) একজন ৪৫ বৎসর বয়স্ক পূর্ণ সুস্থ সক্ষম ব্যক্তি, কোন একটি সামাজিক বিবাদে প্রডন্ড উত্তেজিত হয়ে পড়ার সংগে সংগে হৃদপিন্ডের কাজ ব্যহত হয়ে অল্পক্ষনের মধ্যেই সবার সম্মুখে মারা যায়।
কারন- অতিরিক্ত উত্তেজনার সময় শরীরে কিছু কিছু হরমোন অতিরিক্ত মাত্রায় নিঃসরিত হয়ে হৃদপিন্ডের কার্যের বিঘ্ন ঘটায়।

চিত্র-১, দেখা যাচ্ছ. লোকটি বুকে প্রচন্ড ব্যথা অনুভব করে বুকে হাত দিয়ে চেপে ধরেছে। হৃদপিন্ডের ধমনী কোন ভাবে আটকে গেলে বুকের বাম পার্শে এরুপ প্রচন্ড ব্যাথা অনুভূত হয়।

চিত্র-২, হৃদপিন্ডের রক্ত সরবরাহ যে ভাবে হৃদপিন্ড ধমনী(CORONRY ARTERY) দ্বারা হয়।

চিত্র-৩, হৃদপিন্ড ধমনীতে সাধারণত যে সব স্থানে রক্ত চলাচল আটকে যেয়ে থাকে, সেখানে গোলাকার চিহ্ন দিয়ে দেখানো হয়েছে।

চিত্র- ৪, CHOLESTEROL চর্বি জমতে জমতে যেভাবে হৃদপিন্ড ধমনী বন্ধ হয়ে এসেছে।
ইউ-টিউবে হৃদপিন্ডের রক্ত সরবরাহ দেখুন-
1. https://www.youtube.com/watch?v=tBQa8IBzP6I
Myocardial Blood Flow – Coronary vessels
https://www.youtube.com/watch?v=ilnEruQg4ls
CIRCULATORY SYSTEM ANATOMY: Coronary circulation arteries and cardiac veins vessel model description
3. https://www.youtube.com/watch?v=R_x_AaRxroI
Cardiovascular System: Coronary arteries
পূর্বের পর্ব সমূহ এখানে দেখুন-
http://www.chkdr02.wordpress.com/
৩৭ তম পর্বের সূত্র সমুহ-
PIChttp://medical-dictionary.thefreedictionary.com/coronary+arteries
2 http://science-naturalphenomena.blogspot.com/2011/09/coronary-arteries.html
PIChttp://www.medindia.net/news/healthinfocus/hdl-increasing-drugs-do-not-b...
MANhttp://www.drharryfisch.com/coronary-artery-disease/#prettyPhoto

