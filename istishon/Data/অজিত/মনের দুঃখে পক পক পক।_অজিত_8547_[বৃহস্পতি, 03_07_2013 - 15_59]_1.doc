মনের দুঃখে পক পক পক।


আমার ফেসবুক ফ্রেন্ড লিস্ট এ সাধারণত নিকট বন্ধু বা আমি যাদের সম্মান করি বা ভাল লাগে তারাই শধু আছেন। এবং বলা যায় অরাজনৈতিক পরিবেশে বড় হওয়া আমার ফ্রেন্ড লিস্ট টা সাধারন মানুষের প্রতিনিধিত্ব করে। আজকে কেন জানি দেখতে মন চাইল আমার ফ্রেন্ড লিস্ট কে যদি রাজনৈতিক মনোভাবে বিভক্ত করা হয় তবে কি দাড়ায় । দেখলাম আমার ৭৭ জন বাংলাদেশি ফ্রেন্ড আছে। যার মধ্যে ৪-৫ জন শিবির মনা বা শিবিরের প্রতি সহানুভূতিশীল । ৩০ জনের মত বিএনপি মনা কিন্তু শিবির কে মনে প্রানে অপছন্দ করে। ৩৩-৩৫ জনের মত আওয়ামীপন্থী বা বামপন্থি। বাকি ৭-৮ জন অনেকটাই কোন দলের এর প্রতিই সহানুভূতিশীল নয়। কেন জানি হিসাব টা আমাদের দেশের ভোটের হিসাবের সাথে মিলে যায়। আমাদের দেশের ভোটের ব্যাপারটাও একি রকম । ৩৬-৩৭% আওয়ামীলীগ , ৩২-৩৩% বিএনপি, ৩% জামাত*বিএনপির মধ্যে কিছু জামাতের প্রতি প্লাস সহানুভূতিশীল আছে,৭-৮% এরসাধ চাচার প্রতি সহানুভূতিশীল । বাকি স্বতন্ত্র বা বাম দল গুলো মিলে দখল করে প্রায় 7-8%ভোট । বাকি ১০%-১১% থাকে ভাসমান ভোট। এরা যেদিকে যায় পাল্লাটা আসলে সেদিকেই ঝুকে।
এই ডাটা গুলো টেনে আনার একটা কারন আছে। আমি এটাই দেখাতে চাইলাম যে জামাত-শিবিরের জাতিয় পর্যায়েই বলা হোক বা ব্যক্তিগত পর্যায়েই বলা হোক, এদের ৩% এর বেশি সাপোর্ট নেই। কিন্তু প্রশ্ন হল , এই ছোট সাপোর্ট নিয়েও তারা এমন ডাকসাইটে অবস্থানে কিভাবে আসে? তারা কিভাবে সাহস পায় দেশের জাতিয় পতাকা পুড়ার, তারা কিভাবে সাহস পায় পুলিশকে নির্বিচারে জখম করায় , তারা কিভাবে সাহস পায় মানুষের ঘর পুড়ানোয় , তারা কিভাবে সাহস পায় হিন্দুদের বাড়িঘর পুড়ানোর , তারা কিভাবে সাহস পায় আমাদের মুক্তিযুদ্ধ নিয়ে মিথ্যাচার করার, কিভাবে সাহস পায় বাংলাদেশে থেকে পাকিস্তান জিন্দাবাদ শ্লোগান দেবার ?? সত্যি ই অবাক লাগে।
আমার মনে হয় এর পেছনে কারণটা হল এই জঙ্গি জামাত-শিবির বাঙ্গালীর ভদ্রতাকে দুর্বলতা হিসাবে দেখছে এবং তা খুব ভাল করেই কাজে লাগাচ্ছে । মানুষের ভদ্রতা আর ধর্মের প্রতি সহানুভূতিকে কাজে লাগিয়ে তারা আস্তে আস্তে অনেক এগিয়ে গেছে। সাথে রাজনীতিবিদ দের রাজনীতির খেলায় জামাত-শিবিরকে ব্যবহার করার ফলেও জামাত শিবির একটা বিশাল সুযোগ পাচ্ছে । সাথে ত আরববিশ্বের অঢেল টাকার জাপ্পি আছেই ।
কিন্তু এই অতি ভদ্র।{!!}, তুখুর রাজনীতিবিদ{!!} বাঙ্গালি বুঝতেছে না যে তারা আস্তে আস্তে তাদের দেশটা কিছু জংগিদের উপহার দিচ্চে যারা দেশের মর্মই বোঝে না। যে মানুষগুলা বাংলাদেশ, বাংলা ভাষা, বাঙালিপনাকে মনে প্রানে ঘৃণা করে সেই মানুসগুলার হাতে এই দেশটাকে তুলে দেয়া হচ্ছে। তারা এই দেশটাকে প্রথমে দখল করবে, তারপর আমাদের বাঙালি পরিচয়টাকে হত্যা করবে এবং সবশেষে দেশকে আরেকটা ব্যর্থরাষ্ট্র পাকিস্তান বা আফগানিস্তানের আদলে বাংলাস্তান নাম দিয়ে আমাদের ধন্য করবে।
তাই আর কি বসে থাকার উপায় আছে? আমরা বুঝে গেছি আওয়ামীলীগ তাদের ভোটের হিসাবের কারণে জামাতকে নিষিদ্ধ করবে না, বিএনপি জামাতকে কোলে তুলে একসময় নিজেরাই বিলীন হয়ে যাবে। তাই যা করার আমার আপনার মত আমজনতার ই করতে হবে। আমাদের ফ্রেন্ড লিস্টের সেই ৩-৪ জন ফ্রেন্ড বা বড়ভাই য়ের সাথে কি আচরণ করতে হবে তা আমাদের ই ঠিক করতে হবে। ভদ্রতার মুখোশ পরে সব সহ্য করে আমাদের মায়ের সমান দেশটা তাদের হাতে ধর্ষিত হতে দেব নাকি যার যার অবস্থান থেকে রুখে দাঁড়াব । আমি বলব যে আন্দোলন শাহবাগে শুরু হয়েছে তা ৯৭% বাঙ্গালীর অন্তরের আন্দোলন । জাস্ট সবাইকে তাদের সেই সুপ্ত চেতনা জাগিয়ে দিতে হবে। আমার বিশ্বাস, এর পর থেকে রাজাকার শব্দটার মতই খারাপ অর্থে ব্যবহৃত হবে জামাত-শিবির শব্দটা । রাজাকার শব্দটা বলে যেমন মানুষ এক দলা থু থু ফেলে রাস্তায়, আমাদের প্রজন্ম জামাত-শিবির বলার পর ঠিক একি ভাবে এক দলা থুথু ফেলবে রাস্তায়।
অন্তরের অন্তস্থল থেকে আর কেউ দ্বিধাবোধ করবে না প্রানের সেই শ্লোগান "জয় বাংলা " বলে আকাশ বাতাস কাপাতে। চারদিকে দীপ্ত কণ্ঠের "জয় বাংলা " শ্লোগানে বাঙালি জাতি এক হবে যেদিন এই ৩% জামাত-শিবির হয় বাঙালি হবে , নাহয় পাকিস্তানে পাড়ি জমাবে।
জয় বাংলা ।

