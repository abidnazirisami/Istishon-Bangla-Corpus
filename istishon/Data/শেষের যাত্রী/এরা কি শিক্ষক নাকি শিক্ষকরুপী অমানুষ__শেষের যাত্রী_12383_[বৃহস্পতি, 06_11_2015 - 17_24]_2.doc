এরা কি শিক্ষক নাকি শিক্ষকরুপী অমানুষ_


বেশকিছুদিন আগে ফেসবুকে পোস্টটি দিয়েছিলাম:
ঘটনা #১: আজ পরীক্ষার হল থেকে বের হয়ে দেখতে পেলাম এক
ছাত্র ও তার মা দুজনই কান্না করছে। কারণ হলো ছেলেটি
অবজেক্টিভ এর "সেট কোড" পূরণ করেনি। আচ্ছা শিক্ষকরা
যখন খাতা সই করে তখন তাদের দায়িত্ব হয় যে শিক্ষার্থী
খাতার সব নিয়মাবলী পূরন করেছে কিনা তা দেখে তারপর সই
করা। ছেলেটি সেট কোড পূরন করতে ভুলে গিয়েছে। এটা দেখার
দায়িত্ব কার? স্যার নিজেও তা আগ্রাহ্য করে খাতা সই করে
চলে গিয়েছেন। পরে খাতা জমা দেবার পর ছাত্রটির মনে হয়েছিল
যে সে সেট কোড পূরন করেনি। সে স্যারকে বারবার বলছিল সেট
কোড পূরন করতে দেওয়ার জন্য। কিন্তু স্যার খাতা দেননি। সেট
কোড পূরণ না করলে কি হয় তা আমি বলতে চাচ্ছিনা আর্।
চোখ ভিজে আসছে।
ঘটনা #২: রুমে খাতা নেওয়ার উতসব চলছিল। রুম প্রতি ১২-১৫
জন (সর্বনিম্ন) আজ খাতা হারিয়েছে। অধিকাংশই ৩০ - ৪০
মিনিটের জন্য আর ক্ষেত্রবিশেষে কেউ কেউ আর খাতাই পায়
নি। আচ্ছা পাবলিক পরীক্ষায় খাতা নেয় এটা কোন ধরণের
ভদ্রতা?
ঘটনা #৩: অব্জেক্টিভ চলাকালীন সময়ে অনেকেরই খাতা
নিয়েছিল। একটি ছেলের ২৭ -২৮ টি অব্জেক্টিভ বাকি থাকতে
খাতাটি নিয়েছিল। ছেলেটি স্যারের পা ধরে কাদছিল অনেকক্ষণ।
কিন্তু খাতাটা আর পায় নি সে। ৩৫ টির মাঝে ২৭-২৮ টির
উত্তর না করলে বাকি থাকে কয়টা? ছেলেটির কি হবে তা সবাই
বুঝতেই পারছেন।
ঘটনা #৪: পরিক্ষার হলে শিক্ষার্থীরা একটু আধটু কথা বলার
চেষ্টা করবেই। এতে যদি একজন শিক্ষক বলেন যে "তোমরা
পরিবারে কেমন শিক্ষা পেয়েছ?" তাহলে কেমনটি লাগে বলুন?
যেই মানুষ অন্যের পারিবারিক বিষয় নিয়ে কথা বলে সে নিজেই
কেমন পারিবারিক শিক্ষা পেয়েছে তা আর বলার অপেক্ষা
রাখেনা।
ঘটনা #৫: "এই তোমরা আমাকে চিন? জানো আমি কে?
আমার একার কথায় এই কলেজ চলে। তোমাদের এতো সাহস যে
আমার সামনে কথা বল!!" - এটা একটা মাস্তানের মুখে মানায়।
পরিক্ষা কেন্দ্রের কোনো শিক্ষকের মুখে মানায় না।
ঘটনা #৬: অব্জেক্টিভের শেষের দুই মিনিটে শিক্ষকেরা আর
কড়া গার্ড দিচ্ছিলেন না। স্বাভাবিক প্রায় ৩ ঘন্টা থেকে কড়া
গার্ড পাওয়া একজন পরিক্ষার্থী একটু কথা বলার চেষ্টা করবেই।
সেই সুযোগে কিছু শিক্ষক রুমগুলোর অবস্থা মোবাইলে ভিডিও
করে নিলেন আর বললেন এগুলো এভিডেন্স যে রাজউক কলেজ
গোলমাল করে। আচ্ছা এই ধরণের শয়তানি ইবলিশও করছিল
কিনা সন্দেহ! আর শিক্ষা নীতিমালা অনুসারে পরিক্ষা কেন্দ্রে
কোনো প্রকার মোবাইল ফোন আনা সম্পূর্ণ নিষিদ্ধ। বাহ
কি সুন্দর!!
আর কিছুই বলব না। চোখ ভিজে এসেছে। আল্লাহ না করুক
সেই ছেলেগুলোর ভাগ্যে যদি কোনো অঘটন ঘটে যায় তাহলে
এর দায়িত্ব নিবে কে? সমাজ তাকে ও তার বাবা মাকে
দোষারোপ করবে কিন্তু একবারও জানার চেষ্টা করবেনা যে
ছেলেটির সাথে কি হয়েছিল। আল্লাহ না করুক বুয়েটে বা IUT
তে পড়ার স্বপ্ন যদি কারো শেষ হয়ে যায় তাহলে এর মূলকথা
কি কেউ জানার চেষ্টা করবে??

