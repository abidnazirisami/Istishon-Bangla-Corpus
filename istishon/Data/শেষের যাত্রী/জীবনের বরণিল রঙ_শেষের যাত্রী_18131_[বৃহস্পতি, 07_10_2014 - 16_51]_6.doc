জীবনের বরণিল রঙ


কুয়াকাটা কিংবা কক্সবাজার সৈকতের ওপারে দিনশেষে লাল, নীল আভা দেখিয়ে বিলীন হয়ে যাওয়া সূর্যের মত জীবনের ক্যানভাস থেকে প্রতিনিয়ত অনেক ছবি মুছে যাচ্ছে। থেকে যাচ্ছে শুধু ক্যানভাস থেকে টেনে হিচরে নিয়ে যাওয়া ছবির ধ্বংশাবশেষ গুলি।
স্কুল কিংবা প্রাইভেট শেষে প্রতিদিন একটি মেয়ের পেছনে হেঁটে বেড়ানো ছেলেটাকে এখন আর দেখা যায়না। শুনলাম সে নাকি অন্য কোথাও থিতু হয়েছে।
ফুটবল কে একাই টেনে নিয়ে গোল দেওয়া ছেলেটা নাকি এখন ফেন্সিডিলের বোতলকে তার সঙ্গী বানিয়ে নিজের জীবনের বিপক্ষে খেলছে। আরও জানলাম ঠোঁটের কোণে সর্বদা এক চিলতে হাসি রাখা চিকন ছেলেটাও নাকি এখন গাঞ্জার স্টিক বানাতে ব্যাস্ত।
প্রতিনিয়ত সাময়িক এই জীবন থেকে অচিরেই হারিয়ে যাচ্ছে অনেক মানুষ। কষ্ট হয় তাদের দেখে কিন্তু এ জগতে কে কার???
গ্যালারীতে পুরোনো ছবি সরিয়ে নতুন ছবি টাঙ্গানো হয়। কিন্তু বিদায়ী কিছু এমন ছবি থেকে যায় যাদের চেয়েও কখনো ভুলা যায় না। এই ক্ষুদ্র মনের এক প্রান্তে এক টুকরো জায়গায় সেগুলো পড়ে রয়............

