_বাবা_ - বাস্তব জীবনের একজন মহানায়ক 


আচ্ছা, বাবার সংজ্ঞা কিভাবে দেওয়া যায়?
"আমরা যার ঔরসে জন্মাই তিনিই বাবা" - এই উক্তিটি বৈজ্ঞানিক ভাবে দেওয়া হলেও একজন বাবাকে কখনো এটুকু দ্বারা সংজ্ঞায়িত করা যায় না।
#শত কষ্টের মাঝেও যিনি নিজের কষ্টগুলো আড়ালে রেখে সন্তানের মুখে হাসি ফোটান, তিনিই বাবা।
#পকেটে টাকা না থাকায় হাসিমুখে "ক্ষিদে নেই" কথাটি বলে প্রচন্ড খিদের মাঝেও যেই মানুষটি সন্তানকে তৃপ্তির সাথে খাওয়ানোর চেষ্টা করেন তিনিই বাবা।
#দীর্ঘদিন ধরে যে একজোড়া পুরোনো জুতা ব্যাবহারের পরেও ৩/৪ মাস পরপর সন্তানকে নতুন নতুন জুতা কিনে দেন এবং অতঃপর বলেন যে তার জুতোজোড়া ঠিক আছে এখন নতুন কিনার দরকার নেই তিনিই বাবা।
#নিজে আদিকালের নোকিয়া ১১০০ মডেলের ফোন ব্যাবহারের পরেও সন্তানকে স্মার্টফোন কিনে দেন অথচ নিজে অর্থাভাবে একটি ভালো ফোন চালাতে পারেননা। আর সন্তানের সামনে অভিনয় করেন যে তার নোকিয়া ১১০০ মডেলের ফোনটাই ভালো। এসব স্মার্টফোন উনার পছন্দ না তিনিই বাবা।
#প্রচন্ড ঝড় বৃষ্টি উপেক্ষা করে বা রোদের মাঝে জ্বরের শরীর নিয়ে যেই মানুষটি কর্মে যান সামান্য অর্থ উপার্জনের আশায় কারণ উনার সন্তান বায়না ধরেছে যে বন্ধুদের সাথে পিকনিক খাবে কিন্তু চাদা দেবার মত টাকা নেই ঘরে। এই লোকটাই কিন্তু বাবা।
#বিভিন্ন অনুষ্টানে সারামাসের জমানো টাকা দিয়ে সন্তানকে যাবতীয় জামা কাপড় ও অন্যান্য জিনিস কিনে দেবার পর টাকার অভাবে যেই মানুষটি পুরনো কাপড় দিয়ে আর ছেড়া স্যান্ডেল সেলাই করে ঈদ/ পূজা উদযাপন করেন সেই লোকটি হলেন বাবা।
এককথায় পৃথিবীর একজন বড় মিথ্যাবাদী হলেন একজন বাবা। যিনি নিজের দুঃখ ও কষ্টগুলো আড়ালে রেখে সন্তানকে সেগুলো না বুঝতে দেবার জন্য অনবরত সুখে থাকার মিথ্যে অভিনয় করে যান। তিনি পকেটের ১০০ টাকার মাঝে ৯০ টাকা দিয়ে সন্তানের জন্য বিরিয়ানি কিনে নিজে ১০ টাকার মুড়ি ও সাথে পানি খেয়ে বলেন যে উনার ক্ষিদে নেই। উনারা আসলে নিয়মিত ভাবেই সন্তানদের সাথে ছলনা করে যান যা কখনো সন্তানরা বুঝেনা। ১০ টাকার মুড়ি খেয়ে উনাদের পেট ভরেনা জানি। কিন্তু ৯০ টাকার বিরিয়ানি সন্তানকে খাইয়ে তারা তাদের মন ভরান। সন্তানের জন্মদিনে গিফট বা মুভি দেখতে যাওয়ার টিকেটের টাকা যোগাড় করার জন্য অসুস্থ শরীর নিয়ে ঝড় বৃষ্টির মাঝেও উনারা কাজে যান আর সন্তানদের বুঝ দেন যে অফিসে অফিসার আসবে। আরে ভাই অফিসারের কি ঠেকা আছে নাকি যে এই ঝড়ের মাঝে ভিজিট করতে যাবে?? "বাবা" - তোমরা এক মিথ্যুক জাতি। কিন্তু তোমাদের মিথ্যা পবিত্র।
হুমায়ূন আহমেদ যথার্থই বলেছিলেন "পৃথিবীর সকল মানুষ খারাপ হলেও একজন বাবা কখনোই খারাপ হতে পারেন না।" আসলেই তাই। Spider Man, Super Man বা Iron Man দেখার দরকার নেই। সকলেই যদি নিজেদের বাবাকে নিয়ে চিন্তা করি তাহলেই উনার মাঝেই একজন Real Life Super Hero কে খুজে পাব।
বাবা - তোমরা যেমন আমাদের সবসময়ই ভালোবাসো তেমনি তোমাদেরকে ভালোবাসতে আমাদের কোনো দিবসের প্রয়োজন নেই। B-) 
বেচেঁ থাকুক সকল পিতা সকল শিশুর অন্তরে।

