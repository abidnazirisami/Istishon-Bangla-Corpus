¤রুমীর ফেরা ¤ পর্ব দুই


তারপর বাইরের দিকে তাকিয়ে বললো,"মাঝেমধ্যে এতো অত্যাচার আর সহ্য হতোনা ।ভাবতাম দুঃশালা বলেই দিই সবকিছু ।কিন্তু পরক্ষণেই মায়ের কথা মনে পড়তো ।মনে পড়তো তার সুন্দর মায়াময় মুখটা ।
মায়ের সেই কথাটা মনে পড়তো । "যা তোকে দেশের জন্য কোরবানী করে দিলাম ।"
মনে পড়তো ,আমার জন্য কেউ হায়েনা ইয়াহিয়ার কাছে মাথা নত করে ক্ষমা ভিক্ষা চায়নি ।দাঁতে দাঁত চেপে অত্যাচার গুলো সয়ে যেতাম ।তবু ও অবশ্য লাভ হয়নি ।এদেশীয় কিছু পোষা কুত্তা ছিলো ওদের ।কুত্তাগুলো আমাদের দলের অনেক কে ধরিয়ে দেয় ।"
একটানা অনেকক্ষণ কথা বলে লোকটা অধৈর্য্য হয়ে গেলো ।বললো ,
"বাদ দাও তো ।এখনকার খবর বলো ?দেশ তো স্বাধীন মনে হচ্ছে ।
দেশের কি অবস্থা এখন ?"
আমি হঠাত্ হকচকিয়ে গেলাম ।হয়তো লোকটা ভুয়া ।পাগল ,প্রতারক ।কিন্তু এতো সহজভাবে কথাগুলো বলছিলো যেন বাস্তবিক ই সে রুমী ।তার মা জাহানারাইমাম ।একটা বিভ্রম তৈরী হতে থাকে আমার মনে ।লোকটা আমাকে বর্তমানের কথা জিজ্ঞেস করছে ।আমি হতচকিত হয়ে যাই ।বাস্তবতা বিস্মৃত হয়ে যাই ।
পতাকা ওড়ানো কয়েকটা সংসদীয় গাড়ীর কথা মনে পড়ে ।মনে পড়ে তর্জনী এবং মধ্যমার সমণ্বয়ে গড়ে ওঠা সেই কদাকার ভি চিহ্নের কথা ।একজন জননী ।একটি গন আন্দোলন ।একটি রাষ্ট্রদ্রোহের মামলা ।মধ্যখানের পংকিল বিশটি বছর ।স্টেডিয়ামে নর্তন কূর্দনরত রমণীর মুখে হায়েনাদের কুতসিত্ পতাকা ।।একটি শাহবাগ ।একটি সুবৃহত্ গোল্ডফিসের খামার ।কয়েকটি বিভত্স হরতাল ।চিরাচরিত ভাংচুর দৃশ্য ।
হয়তো লোকটা নকল রুমী ।হয়তো লোকটা পাগল ।হয়তো ঠগ ।হয়তো জোচ্চোর ।
কিন্তু লোকটা বর্তমানের কথা জিজ্ঞেসকরছে ।লোকটা কে কিভাবে বলা যায় এতো বিভত্স এতো জান্তব বাস্তবতার কথা ।থাক ।
নাহ্ আবেগ কাটাতে হবে ।লোকটাকে কড়া কিছু একটা বলে বিদায় করা দরকার ।না হয় যা হবার হবে ।
আমি মুখটা কঠিন করে বললাম "আপনাদের গেরিলা শিক্ষক খালেদ মোশারফ বলেছিলেন ,স্বাধীন দেশ জীবিত গেরিলা চায়না ,চায় রক্তস্নাত শহীদ ।
মনে আছে ?"
লোকটা মাথা নাড়লো ।"হ্যা মনে আছে ।"
"তবে ফিরে এলেন কেন ?"আমি সুরে কঠোরতা আনার চেষ্টা করলাম ।
কিছুক্ষণ নিরবতা কেটে গেল ।লোকটা আশাহত গলায় বললো ,"তাহলে কি চলে যাবো?"
আমি আরো কঠোর হলাম এবাব ।নরম হলে সমস্যা ।আমি দূর্বল হয়ে পড়ছি ।
লোকটার চোখে চোখ রেখে যথাসম্ভব সংক্ষিপ্ত অথচ ঠান্ডা গলায় বললাম"হ্যাঁ !"
লোকটা আমার দিকে তাকালো । মৃদু হেসে বললো ,
"ঠিক আছে ।যাচ্ছি ।তবে সুযোগ পেলে আবার আসবো ।তোমাকে আমার পছন্দ হয়েছে ।আবার ফিরে আসবো হয়তো ।ভালো থেকো ।"
বাইরে পাগলা ঘন্টি বাজছে ।ঘন ঘন বিকটশব্দে ।ঘন্টিটা আমাকে মনে পড়িয়ে দিলো ,আমার শহরের বাইরেই একটা পাগলা গারদ আছে ।আমি মনে মনে দুই দুইয়ে চার অঙ্ক কষছি আর ঘটনা মেলাচ্ছি ।হঠাত্ দেখলাম ,লোকটার ছায়া যেন বড় দ্রুত অপসৃয়মান হয়ে গেল হাওয়ায় ।চোখ কচলে নিলাম ভালো করে ।ভুল দেখিনি তো !এত দ্রুততা তো অবিশ্বাস্য ।
সব অঙ্ক তলিয়ে গেল ।হিসাব টা প্যাঁচ খেয়ে গেল মনে হচ্ছে ।
আমি ইজি চেয়ারে বসে বিভ্রান্তিতে ডুবে গেলাম ।এটা কি আমার উর্বর মস্তিস্কের ইমাজিনেশান ?হ্যালুসিনেশান ?নাকি রুমীকে নিয়ে অতিরিক্ত অবসেশনের ফল ?আমি চিন্তায় মগ্ন হই ।
খোলা দরজা দিয়ে বাইরের হাওয়া আসছে ।
কেন জানি মনে পড়লো একটা অবান্তর তথ্য।
একটা ক্ষীণ সম্ভাবনা যেন উঁকি দিয়ে গেল ।
রুমীদের কোন কবর হয়নি ।কাগজে কলমে তারা নিঁখোজ ।
মাঝে মধ্যে হয়তো ফিরে আসা তারা ।

