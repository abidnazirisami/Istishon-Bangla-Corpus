¤মিশন¤পর্ব ১


 থেমে গেল লিফট টা ।আজদহা আকৃতির একটা করিডোরের সামনে ।নেমে এলেন গালভরা সাংকেতিক নাম ওয়ালা মানুষটি ।করিডোর দিয়ে হেঁটে একটা দরজার সামনে এসে দাঁড়ালো সুঠাম শরীর ।খুলে গেলো দরজাটা স্বয়ংক্রিয়ভাবে ।বিপরীত পাশাপাশি দুজন রোবটমুখো মানুষ দাঁড়িয়ে ।তারা কিছু রুটিন মাফিক একঘেয়ে তল্লাশি চালিয়ে গেল ।কেতাদুরস্ত আমাদের গল্পের নায়ক অথবা খলনায়ক বিরস মুখে গুনগুনিয়ে উঠলো "ভাঁড়ামো "।হাসি ফুটে উঠলো রোবটমুখো লোক দুটোর মুখে ।তারা সংক্ষেপে লোকটার কোমর থেকে এবং হোলস্টার নামক কুঠুরী থেকে বের করে আনলো একটা মারণাস্ত্র।প্রতিটি বুলেট সযত্নে খুলে পিস্তলটি টিকে নগ্ন এবং নিস্কাম করা হলো ।তারপর তারা লোকটির দিকে তাকিয়ে একটু কৃত্রিম হাসি ফোটালো । বলে উঠলো Have a nice day sir !
অতঃপর আমাদের সুঠাম শরীর সংবলিত নায়ক বিরক্ত ভঙ্গিতে নিরাপত্তা বেষ্টনি পেরিয়ে গেলেন ।লোকটার বস ,উচ্চপদস্ত সামরিক আমলাটিকে নিরাপত্তা দিতে প্রচুর ব্যায় করছে কেন্দ্র ।কেন্দ্র মানে রাষ্ট্র সরকার বা বিগব্রাদার যাই বলা হোক না কেন । এতসব নিরাপত্তা বেষ্টনী তার কার্যালয়কে ঘিরে তাই বিস্ময়ের উদ্রেক করেনা ।
অতঃপর বাইরে একজন সুন্দরী সেক্রেটারী ।সচরাচর দূর্ধর্ষ ব্যায়বহুল ছায়াছবিগুলোতে যেরকম দেখানো হয় সেরকম না হলেও কাছাকাছি।তবে চেহারায় কিছুটা বয়সের ছাপ পড়েছে ।সুঠাম লোকটি বৃদ্ধ সুন্দরীর দিকে তাকিয়ে ইঙ্গিতপূর্ণ হাসি ছুঁড়ে দেয় ।সুন্দরী পাল্টা জবাবি হাসি দিয়ে ওপাশে রিসিভার তুলে অনুমতি নেয় ।
আবেদনময়ী একটা ভঙ্গিতে সুঠাম লোকটির দিকে তাকিয়ে বলে ,
গুডলাক মাই বয় ,কর্তা তোমাকে ডাকছেন ।
লোকটা লৌহ গরাদসম দরজাটার সামনে দাঁড়ায় ।নিরপত্তাসূচক অনেকগুলো লাল নীল সবুজ বাতি ঝিকমিক করে ওঠে ।অতঃপর তার চোখ এবং আঙ্গুল পর্যবেক্ষণ করে ,স্বস্তিবাচক সবুজ বাতি জ্বলে ওঠে ।দরজাটা নিঃশ্বব্দে খুলে যায় ।লোকটা ভেতরে প্রবেশ করে । 

