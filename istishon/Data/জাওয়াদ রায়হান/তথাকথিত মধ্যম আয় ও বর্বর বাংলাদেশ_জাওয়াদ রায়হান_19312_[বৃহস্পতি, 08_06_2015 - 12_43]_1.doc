তথাকথিত মধ্যম আয় ও বর্বর বাংলাদেশ


কোন দেশের পরিবেশ কত টুকু ভাল তা বোঝার সবচাইতে ভাল উপায় হচ্ছে সেদেশের সংখ্যালঘু, আদিবাসী, নারী ও শিশুদের কি হাল তা দেখা। আমাদের দেশ নাকি মধ্যম আয়ের দেশ হয়ে যাচ্ছে না কি সব, আসলে আমাদের মানবিক উন্নতি কিছু হয়েছে কি? যদি হয়ে থাকে তবে ভাল, আর না হয়ে থাকলে ওই মধ্যম আয় ধুয়ে পানি খান। বাংলাদেশের সংখ্যালঘু দের অবস্থা খারাপ। অতীতে ছিল, বর্তমানে আছে ভবিষ্যৎ এও থাকবে। এদেশে মালাউন শব্দটি একট গালি এবং তা খুব সহজেই দেয়া হয়। বাংলাদেশের আপামর মুসলিম সমাজের ভাবখান এই যে, হিন্দু দের তারা আশ্রয় দিয়ে রেখেছে আসলে তাদের পিটুনি দিয়ে ৪৭ সালেই দেশছাড়া করা উচিৎ ছিল। যেহেতু ভুল হয়েই গেছে তাই তাদের হালকা উস্টার উপর রাখাই যুক্তিসংগত। আর বাকি ধর্মের যারা আছে তারা ওই হিন্দু দের মতই থাকে এখানে। একেবারে যে ব্যাতিক্রম যে নেই তাও না। এবার আসা যাক আদিবাসী ইস্যুতে। আমরা এদের ঠিক আদিবাসী বলতে চাই না, চাই উপজাতি বলতে যার মধ্যে এক স্থুল বাটপারি আছে। সেটেলার দিয়ে পাহাড় ভরে ফেলা হয়েছে। হর হামেশা পাহাড়ী তরুনী ধর্ষিত হচ্ছে, আর্মি সেখানে এক থম থমে পরিবেশের মাঝে বসে রয়েছে। পাচ মৌলিক অধিকারের কোন টা ভাল মত তারা উপভোগ করে সেটা গবেষনার বিষয়। তাদের ভাষা বিপন্ন, তাদের সংস্কৃতি বিপন্ন ;মানে ভাল নেই পাহাড়ের মানুষেরা, সন্তানেরা। তার পরেও আমরা বলি সব কুছ ঠিক হ্যায়!
এবার নারীদের ব্যাপারে আসি। আল্লামা শফির পূন্যভূমিতে নারীরা শুধু ভোগের বস্তু, হ্যা বস্তু। খুব অসহায় লাগে যখন দেখি সরকার এদের মাথায় তেল মারার জন্যে ঝাপিয়ে পড়ে। এদেশের যত সমৃদ্ধি তার বিশাল অংশে আছে সুই সুতা। এই গার্মেন্টস শিল্প দাড়িয়ে আছে লক্ষ লক্ষ নারীর শ্রমের উপর। আমরা তা স্বীকার করি না বা করলেও দুটো কাশি দেই। এদেশে নারী দের নিরাপত্তা কতটা শক্ত তার হাজার নমুনা আছে চোখে সামনে। মনে পড়ে পহেলা বৈশাখের টি এস সি? কার কি শাস্তি হয়েছে? প্রতিদিন ধর্ষনের শিকার হচ্ছে নারী। পরে গ্রাম্য সালিশে তাকে বেশ্যা বানিয়ে আত্মহত্যাকেই তার শেষ পথ বানিয়ে দেয়া হচ্ছে। আর প্রশাসন মজা দেখে আর কিচ্ছু না। এদেশ নারী দের জন্যে নিরাপদ নয়, স্রস্টাকে ধন্যবাদ আমায় এদেশে পুরুষ হিসেবে পাঠানোর জন্যে।
নতুন করে ভাবতে হছে শিশুদের অবস্থা নিয়ে। আমি আশ্চর্য হই নি যখন সিলেটের ১৩ বছর বয়সী ছেলেটিকে পিটিয়ে মারা হয়। এর কারন কি হতে পারে? - না, আমার অবাক হওয়া নয়, ছেলেটিকে পিটিয়ে মারার কারন। কি চুরির সন্দেহ ছিল যারা মেরেছে তাদের? খুব দামী কিছু কি? - মনে হয় না। তবে কেন এই নারকীয় কান্ড?
- প্রথমত, আমাদের মূল্যবোধ এর জায়গা পচে যাচ্ছে।
- দ্বিতীয়ত, আমাদের বিচারহীনতায় অভ্যস হয়ে যাওয়া।
আমাদের দেশে বিচার ব্যাবস্থা বলে কোন শক্ত কিছু আছে বলে কোন দিন ও মনে হয়নি। হ্যা চোর থাকতেই পারে কিন্তু তাকে ধরে পেটাতে হবে কেন? - কারন পুলিশ কিচ্ছু করেনা খালি ধরে নিয়ে টাকা খেয়ে ছেড়ে দেয়। আমি বলছি না রাজন চুরি করেছিল তবে সে সন্দেহভাজন ছিল। যারা পিটিয়েছে তারা ধরে নিয়েছিল রাজন চুরি করেছে এবং পুলিশ তাকে কিছুই করতে পারবে না তাই মহাউল্লাসে তাকে পিটিয়ে মেরেছে আর তখন তাদের মাথায় ছিল না যে বাচ্চাটির বয়স মাত্র ১৩। পেটোয়াদের মানবিকতা বলতে কিছু নেই কিন্তু এর দায় তো আর শুধু তারই না। আমাদের পুরো সমাজের, রাস্ট্রের। রাস্ট্র তাদের মানবিক শিক্ষা দেয় নি বরং স্পর্ধা দিয়েছে হত্যার উতসবে মাতার।
সমস্যা শিক্ষায়।
জাপান এ সম্ভবত ১১ বছর বয়স পর্যন্ত স্কুলে বাচ্চাদের শেখানো হয় নৈতিকতা, শিস্টাচার, ভদ্রতা; এই সময়ের মধ্যে কোন বাচ্চা পরীক্ষা দেয় না। যখন এরা বুঝতে শুরু করে পৃথিবীকে তখন তারা পরীক্ষা দেয়, বিষয় নিয়ে পড়াশোনা শুরু করে। আর আমাদের এখানে নার্সারী তে শুরু হয় ভর্তি পরীক্ষা তাও বাবা মা য়েরা পরীক্ষার প্রশ্ন ফাস করে বাচ্চাকে স্কুলে ভর্তি করায়! এই সমাজ কিভাবে নৈতিকতা বুঝবে? প্রাইমারী স্কুলে বাচ্চা ধর্ষিত হচ্ছে, উপরে নাই গেলাম। গত বছর সম্ভবত সাভারে ডাকাত সন্দেহে পিটিয়ে কয়েক জন হত্যা করা হয়েছে, বিচার? - বৃন্দাবনে।
বিচার যেহেতু নেই তার অপরাধ কোন সমস্যা না। দিন দুয়েক আগে এক বাচ্চার পায়ুপর এ গ্যাসের পাইপ ঢুকিয়ে হত্যা করা হয়েছে, বিচার মনে হয় হবে না। এক শিশুকে দেখলাম চূরির অপরাধে চোখ উপড়ে হত্যা করা হয়েছে, এর বিচার ও হবে না প্রায় নিশ্চিত। তবে অপরাধ হবে না কেন? মনে পড়ে নারায়নগঞ্জের ত্বকীর কথা? আর কিছু বললাম না।
আমাদের রাস্ট্রের সব নিরাপত্তা আমাদের রাজনৈতিক প্রভূদের জন্যে বরাদ্দ। এই চার শ্রেণীর নিরাপত্তা নিজেদের দায়। দেশ মধ্যম আয়ে চলে গেছে না কি যাবে -জানি না তবে আমরা এক বর্বর রাস্ট্রে বাস করি তাতে সন্দেহ নেই। 

