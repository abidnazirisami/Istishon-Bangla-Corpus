বাবা-মাঃ স্বপ্ন ভ্রূণ হন্তারক এবং 'থ্রি ইডিয়টস'


বাবা-মা চমৎকার শব্দ যুগল আমাদের জীবনে। একইসাথে এক বিভীষিকা নামক প্রতিশব্দ।অবাক লাগছে? অবাক হওয়ার মতই একটি কথা। যারা এত কষ্টকরে আমাদের জীবনের জন্য, তারা কিভাবে বিভীষিকা হয়???? আমাদের বাবা-মা'দের মাঝে ছোট্টবেলার সমাজ বিজ্ঞান বইয়ের প্রফেসর র‍্যাগ্নার্সের ' দারিদ্রের দুষ্টচক্রের' মত এক চক্র সুপ্রাচীনকাল থেকে চলে আসছে............... আচ্ছা কথাটা কে সরলিকরণ বা সিমপ্লি -ফাই করে দিচ্ছি ব্যাখ্যা সহকারে। আমরা মানুষ আমাদের আছে কিছু স্বপ্ন......। কিন্তু সব স্বপ্নই কি পূরণ হয় জীবনে? হয় না, কখনও ভাগ্য কখনও পরিস্থিতি প্রতিকূল হয়ে দাঁড়ায় স্বপ্ন পূরণের পথে। চেতন মন থেকে স্বপ্ন আশ্রয় নেয় অবচেতন মনে......... সময় গড়ায় আমরা বুড়ো হই। আমাদের সন্তানদের মাঝে আমাদের পূনর্জন্ম হয় ফিনিক্স পাখির মত। তখন নিজেদের অপূর্ণতা অক্ষমতাকে ঢাকার জন্য পুরাতন স্বপ্নকে নতুন মোড়ক দিয়ে চাপিয়ে দেই সন্তানদের ঘাড়ে। ভুলে যাই তাদেরও কিছু স্বপ্ন থাকতে পারে তারাও মানুষ। বাবা-মা রুপী আমরা পরিণত হই বিভীষিকায়। এভাবেই চলতে থাকে স্বপ্নের ভ্রূনের হত্যা প্রজন্ম থেকে প্রজন্মে। বাবা-মা রুপী বিভীষিকার দুষ্টচক্র পার করে হাজার বছরের রাত। বাংলাদেশ বা উপমহাদেশীয় প্লাটফর্মে ডাক্তার, ইঞ্জিনিয়ার, ব্যাংকার এই শব্দগুলোই হল স্বপ্ন ভ্রুণ হত্যার হাতিয়ার। পঞ্চাশ বছর আগে ছিল আইনপেশা, শিক্ষকতা। তারও পঞ্চাশ-ষাট বছর আগে কেরানি, মোক্তার ; তার ও ষাট-সত্তর বছর আগে মুন্সি...... এভাবে পেছাতে থাকলে চন্দ্রগুপ্ত মৌর্যের সময় অর্থাৎ হাজার দুয়েক বছর আগের সময়টা তে গিয়ে থামলে দেখতে পাই, পেশাদার বা আধা পেশাদার সৈনিক, এগুলো ছিল বাবা-মা এর স্বপ্ন ভ্রুণ হত্যার হাতিয়ার। এভাবেই চলে আসছে বহুকাল ধরে। এর পিছনে একমাত্র কারণ অস্বচ্ছলতা , ক্ষুন্নি-বৃতি বা দু-বেলা দু-মুঠো ভাতের অভাব। সহজ কথায় দারিদ্রে দুষ্টচক্র। পেটে ভাত না থাকলে স্বপ্নকে উড়িয়ে দিতে হয় এটাই শেখানো হয় আমাদের। সৃষ্টি শৈলিতার কবর দিয়ে বাবা-মা এর ব্যর্থ স্বপ্ন পূরণের শ্রমিক হওয়া ছাড়া গতি থাকে না। কিন্তু কখনো কি একবার ভেবে দেখা হয়, আমি বা আমার সন্তানেরা এই স্বপ্নের কত টুকু যোগ্য? যাচাই ছাড়া ইঁদুর দৌড় শুরু হয় ভাড়াটে স্বপ্ন পূরক হিসেবে। কখনো ব্যর্থ কখনো সফল এভাবেই চলতে থাকে। তবে এই চলার পথে ছেদ এনে দেয় একদিন এক পাঞ্জাবি বংশোদ্ভুত লেখক 'চেতন ভগত'। ২০০৪ সালে লেখা 'ফাইভ পয়েন্ট সাম্থিং' উপমহাদেশীয় এই বিভীষিকায় একটু ধাক্কা দেয়। পরবর্তীতে যা সেলুলয়েডের রুপ নেয় ২০০৯ সালে রাজ কুমার হিরানি'র " থি ইডিয়টস" চলচিত্রের মাধ্যমে। কিন্তু আমাদের বিভীষিকা বাবা-মা দের কি সেদিকে খেয়াল আছে? এই চলচিত্রটিকে ডাবিং সহকারে (ভাষা বোঝার সুবিধার্থে) বাবা-মাদের দেখা বাধ্যতামুলক করা উচিৎ নয় কি?? তাতে যদি বিভীষিকার পরিবর্তন হয়? তা নাহলে আমরাও পরিণত হব সেই বিভীষিকায়, বাধ্য হব সন্তানদের স্বপ্ন ভ্রূণ হত্যায় মেতে উঠতে। তাই এখনই উচিৎ এ চক্র ভাঙ্গা। তা না হলে আমাদের নিয়েও এমন করে কেউ বলবে............... বিভীষিকা।

