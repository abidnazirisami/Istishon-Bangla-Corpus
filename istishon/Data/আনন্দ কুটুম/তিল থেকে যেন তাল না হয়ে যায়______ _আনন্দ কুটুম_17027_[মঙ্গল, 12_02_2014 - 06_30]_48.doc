তিল থেকে যেন তাল না হয়ে যায়______ 


আরো একটি বিতর্কিত বিষয়ে আলোচনা.........
উগ্র মুসিম জাতীয়বাদ নিয়ে অনেকেই কথা বলে। আমি নিজেও বলি। কিন্তু উগ্র বাঙ্গালী জাতীয়তাবাদ নিয়ে কেউ তেমন কথা বলে না। কারন একটাই। তাতে দেশদ্রোহী, রাজাকার, ভারতের চর ইত্যাদি আখ্যা পাওয়ার সম্ভাবনা থাকে।
১৯৭১ সালে আপনি যখন নিজের অধিকার আদায়ের দাবীতে বন্দুক হাতে মাঠে ময়দানে নেমে গেলেন তখন আপনি বিশ্ব সভায় পরিচিত হলেন মুক্তিযোদ্ধা হিসেবে। কিন্তু পার্বত্য এলাকায় যখন নিজের অধিকার আদায়ের জন্য কিছু মানুষ বন্দুক হাতে তুলে নিতে বাধ্য হল তখন তারা হয়ে গেল জঙ্গি, বিচ্ছিন্নতাবাদী, সন্ত্রাস। তা হলে বিচার কি এক রকম থাকল? বাঙ্গালী জাতীয়তাবাদের তোড়ে হারিয়ে যেতে বসেছে আদিবাসীদের পরিচয়, ঘর, বাড়ি, সম্পদ। আমরা কয়জন তাদের পাশে গিয়ে দাঁড়িয়েছি? যে স্বাধীনতার জন্য আমরা যুদ্ধ করেছি, প্রান দিয়েছি। সেই স্বাধীনতা কি আদিবাসী- পাহাড়িদেরও প্রাপ্য না? ৩০ লক্ষ শহীদের ঐ অপরিমেয় রক্তের মাঝে কি এক বিন্দুও পাহাড়ি রক্ত নেই? তবে কেন তারা আজ উপেক্ষিত? শান্তি চুক্তির নামে যে প্রহসন ও তার জন্য নোবেল শান্তি পুরষ্কার প্রত্যাশা তা আসলে কতটুকু বাস্তবতার আলো দেখেছে?
উগ্র বাঙ্গালী জাতীয়তাবাদের ধারনায় আমরা ভুলেই গিয়েছি যে এ দেশ কেবল আমাদের একার না। এখানে ক্ষুদ্র ক্ষুদ্র আরো অনেক জাতি বসবাস করে। আমরা এই ভূমীতে আসার অনেক আগেই তারা এই ভূমীতে বসবাস করে।
আমার ব্যাক্তিগত অভিজ্ঞতা থেকে জানি যে সমতলের মানুষ থেকে পাহাড়ের মানুষ অনেক বেশি শান্ত-শিষ্ট। তার প্রমাণ আপনিও পাবেন যদি আপনি তাদের সাথে মেলামেশা করে থাকেন। ১৭ ছরের প্রহসনের জবাবে শন্তু লারমা যখন অসহযোগ আন্দোলনের কথা বললেন, আওয়ামীলীগ তখন জবাব দিল "আমরা রাজপথেই জবাব দিব"। পাহাড়িরা যখন শান্তিতে মানব বন্ধন, আলোচনা, অনশন বা অসহযোগ আন্দোলনের কথা বলে । আওয়ামীলীগ- বিএনপি তখন কাঁদা ছোড়াছুড়ি আর ভাংচুর করে জবাব দিতে চায়। এটা থেকে বোঝা কি খুব কঠিন যে তারা আমাদের থেকেও মানসিকতায় বেশি সভ্য।
দিন দিন বারুদ জমে জমে স্ফুলিঙ্গ হয়ে যাচ্ছে। সময় এসেছে মানুষকে মানুষের সম্মান দেওয়ার। অন্যথায় কাল যদি স্বাধীনতা প্রসঙ্গ মাথা চাড়া দিয়ে ওঠে তাকে পুনরায় দমিয়ে রাখাটা খুব কঠিন হবে। আমি আমার দেশের অখণ্ডতায় বিশ্বাস করি। কিন্তু মানবাধিকার লংঘনের দায়ে যদি তা ভেঙ্গে যায় তবে আমি সেই ভাঙ্গনকে সমর্থন করবো। কারন সবার উপরে মানুষই সত্য। আমি বিশ্বাস করি ১৯৭১ সালে আমার স্বাধীনতা প্রত্যাশা যেমন সঙ্গত ছিল নিজ ভূমীর অধিকার আদায় প্রসঙ্গটা পাহাড়িদের জন্যও সঙ্গত। আমি এখনো বিশ্বাস করি বাঙ্গালী সম্পর্কে পাকিস্তান সরকারের যে নারকীয় মানসিকতা ছিল তার তুলনায় বাংলাদেশ সরকার পাহাড়িদের সম্পর্কে অনেক, অনেক বেশি উদার। কিন্তু মাথায় রাখা দরকার আত্মপরিচয় প্রসঙ্গটা ব্যাপক। সে ক্ষেত্রে তাদের সেই স্বীকৃতিটা আগে দিতে হবে।

