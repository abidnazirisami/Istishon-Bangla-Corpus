পাকিস্তান প্রীতি_____ 


(১)
সড়যন্ত্র পুকুর চুরি সমান হয় না। সড়যন্ত্র হয় সূক্ষ। কিন্তু ক্ষতি হয় পুকুর চুরি সমান।
২০০৫ সাল। রতন বাগচী নামের এক হিন্দু শিক্ষকের কাছে ম্যাথ শিখতাম। গণিতের জন্য তার বেশ নাম ডাক ছিল। তিনি ক্রিকেট খুব ভালোবাসতেন। একদিন ক্রিকেটের আড্ডা বসলো। স্যার জানতে চাইলেন কে কোন দল সাপোর্ট করিস? আমি বললাম পাকিস্তান। তিনি জানতে চাইলেন পাকিস্তান কেন সাপোর্ট করি? পাকিস্তান যে বাংলাদেশের প্রধান শত্রু, তারা যে কি অমানবিক অত্যাচার করেছে ভুলে গেছিস?
আমি বললাম- ভাই ভাই তো একটু ঝগড়া লড়াই হতেই পারে। আমাদের আপন ভাই ভাইয়ের মাঝে হয় না? (এই কথাটা বছরখানেক আগে এক বড় ভাইয়ের মুখে শুনেছিলাম).
এবার স্যার গেল রেগে। এতোটা রাগ আমি আগে কখনো দেখিনি। বিষয়টি যেহেতু পড়ালেখার বাইরের তাই তিনি রেগে গেলেও গায়ে হাত দিলেন না। এর পরে তিনি তার বক্তব্য গড়-গড় করে বলে গেলেন। সেদিনের মত পড়ালেখা বন্ধ। কোচিং শেষে বের হয়ে এসে মনে মনে দিলাম গালি - "শালা হিদু কোথাকার। তুই তো ইন্ডিয়া সাপোর্ট করবিই। তুই হিদু বলেই তো পাকিস্তান সহ্য করতে পারিস না। "
.
(২)
২০০৬ আমি মনের সুখে তখনো পাকিস্তান সমর্থন করে যাচ্ছি। সামনে মাতৃভাষা দিবস। ততদিনে বাইরের বিশ্বের সাথে একটু আধটু পরিচয় ঘটা শুরু হয়েছে। ৯ম -১০ম শ্রেনীর ভাষা শিক্ষা বইটা পড়তে গিয়ে চোখে পড়ল ২১ ফেব্রুয়ারী নিয়ে কিছু অমুল্য লেখা। আমি যতই পড়ি ততই বরফের মত ঠান্ডা হয়ে যাই। এত সরযন্ত্র এত নির্যাতনের ফল আমার স্বাধীনতা? তা হলে সেদিন যে বাগচী স্যারকে গালি দিয়েছিলাম। এই সাহস আমি কোথায় পেলাম? এই গালি আমার মস্তিষ্কে কে ঢুকাল?
.
(৩)
হিসাবটা কি মেলানো যায়? এটা একটা সড়যন্ত্র। খুব সুক্ষভাবেই আমরা এই সড়যন্ত্রের স্বীকার। আমাদের শেখানো হয়- পাকিস্তান বাংলাদেশ ভাই ভাই, আমাদের শেখানো হয় রতন বাগচীরা হিন্দু বলেই তারা ভারতকে সাপোর্ট করে। আমাদের সেখানো হয় ওটা কোন যুদ্ধ না, ওটা ছিল গন্ডগোল। এই শিক্ষা থেকেই তৈরী হয় পাকিস্তান ক্রিকেট প্রীতি, পাকিস্তান ক্রিকেট প্রীতি থেকে আসে পাকিস্তান প্রীতি, পাকিস্তান পণ্য প্রীতি। সেখান থেকে আসে বাংলাদেশ বিরোধী, জাতির পিতা বিরোধী, মুক্তিযুদ্ধ ও মুক্তিযোদ্ধা বিরোধী মনোভাব। যার শেষ পরিনাম ভাঙ্গা শহীদ মিনার, মন্দিরে আগুন বা রাজাকারের জানাজায় মানুষের ঢল।
.
(৪)
এই হিসাবটা শুধু একদিকেই না। উভয় দিকেই আছে। খুব ছোটবেলায় ক্রিয়া শিক্ষা প্রতিষ্ঠানে পড়তাম। মানে খেলা ধুলা বাধ্যতামূলক। পড়ালেখা অপশনাল বিষয়। আমাদের ক্রিকেটের কোচ ছিলেন ইমদাদুল বাশার রিপন। হাবিবুল বাশার সুমনের মেঝ ভাই। আমার এক বন্ধু একবার বলেছিল "আমি কখনোই বাংলাদেশ ক্রিকেট টিমে খেলব না। খেলতে যদি হয় ইন্ডিয়ান টিমে খেলব।" শুনে আমি এতোটাই আহত হয়েছিলাম যে রাগে দুক্ষে কথাটা কোচের কানে দিয়েছিলাম। কোচ শুনে ওকে ডেকে বুঝিয়ে বলেছিলেন-" সব কিছুর আগে দেশ প্রেম। দেশ প্রেমকে ছাপিয়ে কখনোই তুমি বড় হতে পারবে না। সে হোক ক্রিকেট, হোক ফুটবল। সুমনকে দেখ, (হাবিবুল বাসার সুমন ভাই ছিল আমাদের আইডল) সুমনকে কোটি কোটি টাকা দিলেও কিন্তু সে দেশ ছেড়ে অন্য দেশে যাবে না। " ভাগ্যের কি নির্মম পরিহাস যে আমার সেই বন্ধু এখন মুদীর দোকানি। তার আর ইন্ডিয়ান ক্রিকেট দলে খেলা হয়নি।
কিছুদিন আগে এক শর্ট ফিল্ম মেকারের সাথে পরিচয় হল। সে অনেক যুক্তি দিয়ে তার তার পাকিস্তান প্রীতিকে হালাল করতে চাইল। তার সব থেকে বড় যুক্তি হল- "আমি ছোট বেলা যাদের খেলা দেখে দেখে বড় হয়েছি, তাদের সাপোর্ট করব এটাই তো স্বাভাবিক।" এই চলচ্চিত্র মেকারের দৃষ্টিভঙ্গি দেখে আমি হতবাক। ভাবুনতো এই মানুষটা জনপ্রিয় হলে কি প্রক্রিয়ায় পাকিস্তান প্রীতি প্রচার করবে? এর পর আমি তাকে কিছু কথা বলেছিলাম। তিনি আমার কথার মর্ম বুঝেছিলেন কি-না জানি না।
এভাবে একটু একটু করে আমাদের মস্তিষ্কে পাকিস্তান ঢুকিয়ে দেওয়া হয়। আমরা অসাম্প্রদায়িক, আধুনিক, বৈশ্বিক হওয়ার ভান করে পাকিস্তান প্রীতিকে হালাল করে চলি....... 

