আমি নাস্তিক হলাম যে ভাবে____________


জীবনে এতবার কারণে অকারণে "নাস্তিক" উপাধি পেয়েছি যে এখন কেউ নাস্তিক বলে গালি দিলে মনে হয় ঠিকই আছে। তিনি আমার নাম ধরেই তো ডাক দিচ্ছেন। সমস্যা কি?
# প্রথম নাস্তিক হলাম ৫ বছর বয়সে। একদিন এক পারিবারিক ধর্মীয় আলোচনার মাঝে প্রতিবেশী এক চাচীকে প্রশ্ন করলাম। আচ্ছা চাচী আল্লাহ আমাদের সবাইকে তৈরি করেছে, তা হলে আল্লাহকে তৈরি করেছে কে?
চাচীঃ আরে এই পোলা বলে কি? ও তো নাস্তিক হয়ে যাচ্ছে। এই প্রথম এই শব্দের সাথে পরিচিত হলাম।
# ২য় বার নাস্তিক হলাম যখন আমি আর একটু বড় হলাম। আমার আম্মুর এক হিন্দু কলিগ ছিলেন। তিনি প্রায় প্রায় আমাকে রামায়ণের গল্প পড়ে শুনাতেন। ছোট বেলার মস্তিষ্ক তো একবার শুনলেই মনে থাকতো। তাই সেই গল্প আমি পরে আবার আমার খেলার বন্ধুদের বলতাম। একদিন এক প্রতিবেশী শুনে বলল এগুলো নাস্তিকদের গল্প। তুমি নাস্তিক হয়ে যাচ্ছ।
# ৩য় বার নাস্তিক হলাম মাদ্রাসায় যেয়ে। কাক ডাকা ভোরে সবার সাথে দল বেধে মাদ্রাসায় যেতে আমার ভালো লাগতো। তাঁর থেকেও বেশি ভালো লাগতো দুর্গা পূজার মন্দিরে যাওয়া। একবার হুজুর বললেন তোরা কে কে মন্দিরে যাস? দেখলাম কেউ হাত তুলছে না। যদিও সবাই যায়। আমি হাত তুলে বললাম হুজুর আমি গিয়েছি। তিনি আমার হাতে বেত দিয়ে সপাং সপাং করে ৪টা বাড়ি বসিয়ে দিয়ে বললেন, বল আর কখনো যাবি? আমি বললাম হুজুর মন্দিরে আমার অনেক হিন্দু বন্ধু আছে। আমি তো ওদের সাথে গিয়ে খেলা করি। ওখানে গেলে ছেলে ধরারা আমাকে ধরতে পারবে না। আমি যাবো। মন্দিরে যেতে আমার ভালো লাগে। হুজুর আমার সততায় মুগ্ধ হলেন না। তিনি সবার সামনে ঘোষণা দিলেণ। আমি নাস্তিক বনে গেলাম।
# ৪র্থ বার নাস্তিক হলাম ৪র্থ শ্রেণীতে। তখন আমি কবি ফরুখ একাডেমী নামে একটি স্কুলে পড়ি। স্কুলটা আরবি মিডিয়াম। বলা নেই কওয়া নেই ওমনি আমাকে এনে ভর্তি করা হল আরবি স্কুলে। এতদিন জানতাম বাংলা ১ম পত্র বাংলা ২য় পত্র হয়। এখন দেখি আরবি ১ম পত্র আরবি ২য় পত্রও হয়। কি মুশকিল। আমি তো এই খটরমটর ভাষার কিছুই বুঝিনা। একদিন ক্লাসে আযান পড়ানো হচ্ছে। আমি বললাম স্যার আমি আযান দিতে পারিনা। স্যার বলল সূরা ইয়াসিন পারো? আমি বললাম, না পারি না। আরবি পড়তে আমার ভালো লাগে না। স্যার মহা সমারোহে ক্লাস ভর্তি আমার বন্ধুদের মাঝে আমাকে নাস্তিক আক্ষা দিলেন।
# একদিন হটাত করে মনে হল তসলিমা নাসরিন পড়ব। লাইব্রেরী গিয়ে গোপনে গোপনে প্রশ্ন করলা, ভাই তসলিমা নাসরিনের কোন বই আছে? মনে হল আমি খুব নিষিদ্ধ কিছু কিনতে গিয়েছি। এর পর পাসায় এসে পড়ে ফেললাম তসলিমার ১ম বইটি। সেটা ২০০৬ সালের কথা। কিছু কিছু জাগা বাদ দিলে তসলিমার সাথে আমার মতাদর্শের পার্থক্য খুব কম। এবার নাস্তিক ট্যাগটা ভালো ভাবেই লাগলো আমার নামের সাথে।
# এর পর সালমান রুশদি, আরজআলী মাতব্বর পড়েছি আর নাস্তিক উপাধি পেয়েছি।
# লালন সম্পর্কে প্রথম দিকে আস্তা না থাকলেও তাঁর সম্পর্কে যত জেনেছি ততই মুগ্ধ হয়েছি। এক সময় মনে হয়েছে লালনের ধর্ম বিশ্বাসই শ্রেষ্ঠ। যারাই এ কথা শুনেছে তারাই নাস্তিক বলে গাল দিয়েছে।
# বাৎসরিক ধর্ম পালন আমার পছন্দ না। এটাকে আমার ভণ্ডামি মনে হয়। তাই তেমন একটা নামাজ রোজা করা হয় না। এই কাজ গুলোর উপরে খুব একটা যে বিশ্বাস আছে তাও না। কিন্তু এক ঈশ্বর বাদের ধারণা একটি বারও মন থেকে মুছে ফেলতে পারি না। তবুও আমি অনেকের বিচারে নাস্তিক।
# চিন্তা করেছি কাজী নজরুলের মত একজন হিন্দু মেয়েকে বিয়ে করবো। এই চিন্তা করার জন্যও আমি নাস্তিক।
# ধর্মের অনিয়ম ও অসামানজস্যতাকে যখন যুক্তি দিয়ে কেউকে বোঝাতে গিয়েছি তখন, তর্কে পারছে না বলে বিপরীত পক্ষ নাস্তিক আক্ষা দিয়ে উঠে গেছে।
# রাজাকারের ফাসির দাবীতে সাহবাগে আন্দোলন করলাম। খালেদা আপা সবাইকে গড়ে নাস্তিক উপাধি দিলেন।
# গত বছর কোরবানির ঈদের দিন ফেবু পোস্ট দিলাম যে অবোলা পশু জবাই করে কি ধর্ম পালন হল আমি বুঝতে পারিনা। ওমনি পেছনে লেগে গেলো একটি মেয়ে। আমার পোস্ট কপি করে নিয়ে তাঁর অয়ালে গিয়ে লিখল "বলুনতো এই নাস্তিক কে কি করতে হয়? আমি তো পাইলে ওকেই কুরবানি করতাম।"
# নিজের ফেসবুক স্ট্যাটাসের জন্যতো হরহামেশায়ই নাস্তিক গালি খেতে হয়। আর রিলিজিয়ন ভিউ যখন "আমার ধর্মের প্রয়োজন নেই" তখন নাস্তিক গালি তো খেতেই হবে।
# সিনেমায় কাজ করলে মানুষ নাস্তিক হয়ে যায়। এটা আমার নিকট আত্মীয়দের বিশ্বাস।
# গতকাল আবার একবার নাস্তিক হলাম প্রিয় লামিয়া আপুর কাছে। দোষ কি? দোষ আর কিছু না। দোষ আমি ইমরান এইছ সরকারের চামচামি করেছি।
এবার আসুন পৃথিবীর উল্লেখযোগ্য কিছু নাস্তিকদের সাথে পরিচিত হই।
১। প্রচলিত দেব দেবীতে বিশ্বাস ছিল না বলে তৎকালীন গ্রীসের হর্তাকর্তারা সক্রেটিসকে নাস্তিক উপাধি দিয়েছিল। অথচ তিনি প্রতিদিন প্রার্থনা করতেন " হে প্রভু আমাকে জ্ঞান দাও"
২। যীশু তৎকালীন সময়ের প্রচলিত ধর্ম বিশ্বাসকে ভেঙ্গে দিয়ে খ্রিষ্ট ধর্ম প্রচার শুরু করলো বিধায় তাকেও নাস্তিক বলা হল।
৩। হযরত মুহাম্মাদ সঃ তায়েফে যখন নতুন ধর্মের বানী প্রচারে গেলো তখন তাঁকেও নাস্তিক বলা হয়েছে।
৪। গ্যালিলিও গ্যালিলাই যখন বললেন সূর্য না পৃথিবীই সূর্যের চারপাশে ঘুরছে। এই কথা শুনে তৎকালীন খ্রিষ্টান পাদ্রীরা তাঁকে নাস্তিক উপাধি দিলেন।
৫। কাজী নজরুল ইসলাম যখন বিদ্রোহী কবিতা লিখেছিলেন (ভগবান বুকে একে দেবো পদ চিহ্ন) তখন তাঁকেও নাস্তিক বলা হল। কিন্তু বাংলা ভাষায় সব থেকে বেশি ইসলামিক গজল তারই রচনা।
৬। বেগম রোকেয়া হাখাওয়াত হোসেন বোরখা পড়ায় বিশ্বাসী ছিলেন না। তাই তাঁকেও নাস্তিক বলা হত।
৭। সুফিয়া কামাল, সামসুর রহমান, হুমাউন আহমেদ কেও কখনো কখনো নাস্তিক বলা হয়েছে।
৮। লালন সর্ব ধর্মের উপাসক ছিল বলে তাঁকেও নাস্তিক বলা হত।
বিঃদ্রঃ কালে কালে বহু আস্তিক দেখেছি। এদের দেখলে তাই আজ কাল মনে হয় "এক পাল গরুর সাথে যখন হেটে যাই, তখনই কেবল নিজেকে আস্তিক মনে হয়"। জয় হোক আস্তিকের। জয় হোক আস্তিক্যতাবাদের।

