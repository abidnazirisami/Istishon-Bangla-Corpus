কুরবানি, একটি বিতর্কিত বিষয়______ 


আমি সব সময় বিশ্বাস করি বিতর্কিত না হলে কেউ পৃথিবীতে টিকে থাকে না। সেটা হযরত মুহাম্মদ (সঃ) থেকে শুরু করে হিটলার পর্যন্ত সবার জন্যই সমান। পৃথিবীর সব থেকে শ্রেষ্ঠ মানুষ মানুষ নবি (সঃ) (অধিকাংশ মানুষের বিচারে) তিনিও বিতর্কিত হয়েছেন। তার দিক দর্শন, তার ধর্ম প্রচার, তার আদর্শ নিয়ে পক্ষে বিপক্ষে অনেক মত আছে এবং এটা টিকে থাকবে। 
কুরবানি আসলেই কুরবানির পক্ষে বিপক্ষে নানা ধরনের যুক্তি মত উঠে আসে। চরম একটি বিতর্কিত বিষয় এসে আমাদের ঈদের আনন্দ মাটি করে দেয়। আমিও গত বছর একটা পোস্ট দিয়েছিলাম কুরবানির কুফল নিয়ে। তার জন্য এক সুন্দরী ললনার দৌলতে আমাকে কম অপদস্ত হতে হয়নি। বিষয়টা এখনো মনে আছে।
এবছরও কুরবানি নিয়ে পক্ষে ও বিপক্ষে অনেক মত পড়েছি। কুরবানির পক্ষের একটি দুটি মত যুক্তি যুক্ত হলেও অধিকাংশ মতই আবেগ আর বিশ্বাস সংশ্লিষ্ট। আবার অপর দিকে কুরবানির বিপক্ষের মত গুলো ১টি ২টি কট্টর ইসলাম বিরোধী হলেও অধিকাংশ সবই যুক্তিযুক্ত বলে আমার মনে হয়েছে। 
ভেজ বলুন আর নন ভেজ বলুন। জীব আমাদের হত্যা করতেই হয়। যারা নিজেদের ভেজ খাদক বলে গর্ব করেন তারা ভুলে জান যে গাছ ও একটা জীব (স্যার জগদীশ চন্দ্র বসু মতে, যা বিজ্ঞান দ্বারা প্রমানিত)। গাছেরও প্রান বর্তমান। আবার যারা নন ভেজ খান তারা তো পশু পাখি হত্যা করেই থাকেন। এটার আর ব্যাখ্যা দেওয়ার দরকার আছে বলে মনে করি না। তার মানে হল মানুষ হিসেবে আমাদের জীব হত্যা করতেই হয়। কারণ পৃথিবীর খাদ্য শৃঙ্খলই এমনই। জীব হত্যা না করে মানুষ বেঁচে থাকতে পারবে না। 
কুরবানির উৎপত্তি গল্পটা খুব বেশি আষাঢ়ে গল্প মনে হলেই এর কুফলের পাশাপাশি সুফল কম না। যারা এর সাথে জড়িত তারা সবাই এটা জানে। একটি উৎসবকে কেন্দ্র করে একটা প্রাণী জবাই করে সবাই ভাগ বাটোয়ারা করে খওয়া। সমাজে আর্থিক বৈষম্য থাকার কারনে অনেকেরই ভাল মন্দ খাবার সুযোগ কম হয়। তাই ইসলাম সবাইকে ভাল ভাবে খাওয়ার একটি সুযোগ তৈরি করে দিচ্ছে। নিসন্দেশে এটা ভাল একটা কাজ। 
প্রতিদিনই শত শত প্রাণী মানব কুল হত্যা করছে। কিন্তু তা নিয়ে কোন কথা নেই। যখনি একই সাথে একই দিনে হত্যা করা হচ্ছে তখনই বিতর্কের সৃষ্টি হচ্ছে। কিন্তু কেন? 
আমি আগেই বলেছি যে প্রয়জনের তাগিদে আমাকে পশু হত্যা করতেই হয়। কিন্তু সেই হত্যাটা আমার ধর্ম, আমার ঈশ্বর বা আমার কাছে সুখকর হলেও কিন্তু ঐ পশুটির কাছে সুখকর না। সুতরাং যেহেতু ধর্মে নির্দেশ আছে, বা নির্দেশ নাই, কিন্তু মানুষকে বেঁচে থাকার তাগিদে পশু হত্যা করতেই হয়, সুতরাং সেটাকে একটা সভ্য ফর্মের মাঝে আনার একটা চেষ্টা ইসলাম করেছে। এবং সেটা আমাদের মেনে চলা উচিৎ। 
অধিকাংশ সময় দেখা যায় আমরা কুরবানির (ইসলাম বর্ণিত) নির্দেশের কথা ভুলে এমন কিছু আচারন করি যেটা মানবিকতা বিরোধিতো বটেই ইসলাম বিরোধীও। শুধু মাত্র এই হত্যা যজ্ঞের সাথে কুরবানি কথাটা লাগানো থাকে বলে সেটা আমাদের সকলের খুব নজরে পড়ে না। এ কারনেই মুক্ত মনা কিছু মানুষ এই ভুল গুলো দেখতে পেরে ব্যাথিত হয়। এবং সবাইকে সতর্ক করতে যায়। তখনই শুরু হয় বিপ্লব।
আমার মতে কুরবানির সুফল ও কুফল দুই আছে। আমাদের উচিৎ সঠিক ভাবে পর্যালোচনা করা। সময়ের সাথে সাথে কুরবানির ধরন, তত্ত্ব ও নিয়মকে সঠিক পর্যায়ে নিয়ে যাওয়া। তা হলে আশা করি বিতর্ক কিছুটা কমতে পারে। সকলের সুভ বুদ্ধির উদয় হোক। 
উপরের কথাটা আবার বলছি। প্রসঙ্গ গুলো বিতর্কিত। বিতর্কিত বিষয় নিজে যারা কথা বলে তারাও বিতর্কিত হয়। আর বিতর্কিত বিষয় গুলোই পৃথিবীতে নানা ভাবে টিকে থাকে। আর বিতর্ক আছে বলেই পৃথিবী সুন্দর ও অগ্রগামী।

