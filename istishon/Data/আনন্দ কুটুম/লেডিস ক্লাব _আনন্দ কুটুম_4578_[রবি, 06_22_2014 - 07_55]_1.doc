লেডিস ক্লাব 


আমার মা একটি ক্লাবের সদস্য। নাম কুষ্টিয়া লেডিস ক্লাব। প্রায় প্রায় বিকালে তিনি সেই ক্লাবে জান আড্ডা দিতে। যাবার আগে বলেন মিটিং এ যাচ্ছেন। কি জানি ভাই জ্ঞানী গুণী মানুষের আড্ডা বুঝি মিটিং বলেই গণ্য হয়।
যারা এই ক্লাবে আড্ডা দিতে আসেন তাঁরা সকলেই কুষ্টিয়ার রাঘোব বোয়াল টাইপের মানুষ। এদের আড্ডা দু,এক বার চর্ব্য চোখে দেখার সুযোগ আমার হয়েছে। আড্ডা মানেই এখানে তেল বাজি ছাড়া কিছু না।
উদাহরণ দেই? মাননীয় জেলা প্রশাসকের স্ত্রী হাতে মেহেদী লাগিয়েছেন। সেই মেহেদী আবার আমি নিজে তাকে গত রাতে লাগিয়ে দিয়েছিলাম। প্রথমত আমি খুব ভালো মেহেদী লাগাতে পারিনা। আবার সেই মূর্তে আর কেউকে খুঁজে পাওয়া যাচ্ছিলো না বলে কানা মামা হিসেবে আমিই শেষ ভরসা। দ্বিতীয়ত জেলা প্রশাসক পত্নীর হাতে একটু সমস্যা থাকার কারনে তিনি অনেক ক্ষণ ধরে হাত সোজা করে রাখতে পারেন না। সব মিলিয়ে কাজ খতম হবার পর যা দেখলাম তাকে জগাখিচুড়ী ছাড়া অন্য কিছু বললে মেহেদীর অবমাননা হবে।
যাই হোক সেই জগাখিচুড়ী ডিজাইন নিয়েই তিনি ক্লাবে এসেছেন। ক্লাবের অন্য সদস্যরা তাকে দেখে হুমড়ি খেয়ে পড়লো।
ভাবি হাতের ডিজাইনটা কিন্তু সেই সুন্দর হয়েছে, ম্যাডাম এতো সুন্দর ডিজাইন কি আপনি করেছেন? আপা ডিজাইনের এই জায়গাটা অসাধারণ লাগছে ইত্যাদি, ইত্যাদি তেল।
আমি পাশেই দাঁড়িয়ে ছিলাম। তাদের এই তেল বাক্য শুনে আমার মাথায় আকাশ ভেঙ্গে পড়ার জোগাড়। আমি মনে মনে বলছি, এই যদি হয় সুন্দর ডিজাইন তা হলে খালাম্মারা আমি বুঝে গেছি আপনাদের শিল্প বোধ কোন লেভেলের।
প্রতিবছরে ক্লাব থেকে নানা ধরনের চ্যারিটি মূলক কাজ করা হয়। যতোটা না করা হয় তার থেকে বেশি দেখানো হয়। যেমনঃ দুস্থ অসহায় নারীদের সেলাই মেশিন বিতরণ, মাঝরাতে বস্ত্রহীন শীতার্থদের কাচা ঘুম থেকে ডেকে তুলে সান্তাক্রুজের মত কম্বল বিতরণ, টর্নেডোতে ক্ষতিগ্রস্থ করিম মিয়ার ঘর নির্মাণে সাহায্য ইত্যাদি ইত্যাদি। যতোটা না চ্যারিটি করা হয় তার থেকে বেশি ছবি তোলা হয়। সেই ছবি ছাপানো হয় কুষ্টিয়ার আঞ্চলিক পত্রিকা গুলোতে। ছবি গুলোতে দেখা যায় অ্যান্টিরা খুব সুন্দর করে সেজে গুজে মুখে চন্দ্রমুখী হাসি লেপ্টে ক্যামেরায় পোঁচ দিচ্ছেন। কখনো কখনো ক্লাবে জাতীয় ও আঞ্চলিক নানা ধরনের শিল্পী এসে গান পরিবেশন করে। মাঝে মাঝে এই সকল সদস্যাদের সন্তানেরা "সোহাগ চাঁদ বদনি ধ্বনি, নাচো তো দেখি" গানের সাথে নাচ পরিবেশন করে সবাইকে বিমলানন্দ দিয়ে থাকে। এই সকল নর্তকীদের যার বাবা মা সব থেকে উঁচু পোস্টে চাকরি করেন তার নৃত্য ততো মানুষের মনোরঞ্জন করতে সক্ষম হয়। সবই সেই মোতাবেক ভোট ও দেয়।
এই ক্লাবের সভাপতি বিবাহ অধিকার বলে (পদাধিকার বলে) খুলনা বিভাগীয় কমিশনারের স্ত্রী। তার পর পর্যায় ক্রমে আছে জেলা প্রশাসকের স্ত্রী, পুলিশ সুপারের স্ত্রী। কমিটির তলানীর দিকে গিয়ে দেখলাম আমার আম্মুর ও একটা ছুটকো ছাটকা পদ রয়েছে। আরো একটি বিষয় চোখে পড়ার মতোই ঘটনা তা হল এতো গুলো পত্নীর মাঝে দুজন পতিও আছে। কুষ্টিয়া জেলা প্রশাসক সাহেব এবং পুলিশ সুপার সাহেব।
এই লেডিস ক্লাবের আবার নিজেস্য জার্নালও আছে। নাম "ঊষসী" । কুষ্টিয়া প্রেসক্লাবের সভাপতি পত্নী এই জার্নালের সম্পাদক। তিনিও আমার মাই ডিয়ার আন্টি।
এবার আসুন জার্নালটা খুলে দেখি। এতক্ষণে নিশ্চয়ই বুঝে গেছেন যে, এই ক্লাবের যারা হর্তাকর্তা বা যারা এই জার্নালে লেখে তাঁরা ফু দিলে কুষ্টিয়াতে কার্ফু লেগে যাবে। আপনাকে মানতেই হবে এই জার্নালটি একটি মহাকাব্যিক দলিল। এখন থেকে ১০০০ বছর পরও যদি কেউ এই জার্নালটি পড়েন তা হলে তাঁরা বুঝতে কোন সমস্যা হবে না ২০১৪ সালে কারা বাংলাদেশের সাংস্কৃতির রাজধানীর নেতৃত্ব দিয়েছিলেন। আর আপনি যদি তেলবাজ না হন তবে আপনিও বুঝতে পারবেন কোন অদ্ভুত উটের পিঠে চলছে স্বদেশ।
ছোট ভাইকে বলছিলাম, পড়ে দেখ এটা একটা দলিল। কুষ্টিয়ার অগ্রগতি বুঝতে হলে মাঠে নামার দরকার নেই। এটা পড়লেই জানতে পারবি। এটা পড়লেই জানা যাবে এই শহরের হর্তাকর্তাদের মানসিকতার স্তর, শিল্প বোধ, সাহিত্য জ্ঞান।
এখন ভাবছি যারা মাদের শহর চালায় তাদের চালানোর জন্য কিছু প্রাইমারীর বাংলা শিক্ষক নিয়োগ দিলে কেমন হয়?

