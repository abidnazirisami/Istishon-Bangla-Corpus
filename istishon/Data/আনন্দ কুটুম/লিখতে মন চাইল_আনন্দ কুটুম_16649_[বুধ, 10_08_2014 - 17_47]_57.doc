লিখতে মন চাইল


ডাঃ জাকির নায়েক এবং ডাঃ তসলিমা নাসরিন। এই দুজন ইসলামিক বক্তাই আমার অনেক পছন্দের। দুজনের বক্তব্যই আমি সুযোগ পেলে মন দিয়ে শুনি। দুজনই অনেক বেশি লজিকাল। আমি এই দুইজন বক্তার বই পড়েছি। এদের মাঝে সামঞ্জস্য ও পার্থক্যটাও বেশ ভাল বুঝতে পারি।
দুজনই ইসলামকে নিজ নিজ অবস্থা, অভিজ্ঞতা ও মানসিকতা অনুসারে ব্যাখ্যা দিয়েছেন। কিন্তু বড় অদ্ভুত হল সমগ্র বিশ্বের প্রায় সিংহ ভাগ মুসলিম ডাঃ জাকির নায়েকের বক্তব্য গ্রহণ করেছে। আর হাতে গোনা নাম সংখ্যক কিছু মুসলিম গ্রহণ করেছে ডাঃ তসলিমা নাসরিনের ব্যাখ্যা। যদিও বা দুজনই ডাক্তার, দুজনই ইসলাম নিয়ে বিষদ গবেষণা করেছেন।
আমি মাঝে মাঝে ভাবি আসল সমস্যাটা কোথায় তা হলে? আমি লক্ষ্য করেছি এই দুজন মানুষের শেষ বক্তব্যের পরেও কিছু বলার সুযোগ থেকে যায়। ডাঃ জাকির নায়েক ধর্মের যে সকল যায়গা গুলো কৌশলে আড়িয়ে যান ডাঃ তসলিমা সেই সকল জাগার চুল চেরা বিশ্লেষণ দেন। আবার ডাঃ তসলিমা ইসলামের যে সকল সুফল গুলোকে এড়িয়ে যান ডাঃ জাকির সেই যায়গা গুলোর সুন্দর ব্যাখ্যা দেন। শুনেছি ডাঃ জাকির নায়েক না কি ডাঃ তসলিমাকে আমন্ত্রন জানিয়েছে বিতর্কের জন্য। যদিও এর সত্য মিথ্যা আমি জানি না।
এখন আমার প্রশ্ন হল কেন অধিকাংশ মানুষ তসলিমাকে গ্রহণ না করে জাকিরকে করে? বিষয়টা একটু গভীর। ডাঃ জাকির নায়েকের ব্যাখ্যায় ঈশ্বর, স্বর্গ, নরক বলে কিছু বিমূর্ত বিষয় থাকে। এই বিশ্বাসের সুবিধা হল নিজের ভবিষ্যৎ নিরাপত্তা। তসলিমার ব্যাখায় যখন মৃত্যুর পরবর্তী জীবনের ব্যাখ্যা থাকে না তখন স্বভাবতই মানুষ নিরাপত্তা হীনতায় ভোগে। এই অনিরাপত্তা থেকেই আসে ভয়। ভয় থেকে স্বর্গ, নরক। অবশেষে আল্লাহ।
খুব ছোটবেলা একজন আপুর কাছে শুনেছিলাম যে ঈশ্বর আমাদের তৈরি করেনি। আমরাই ঈশ্বরকে সৃষ্টি করেছি। হুমায়ূন আহমেদ ও তার একটা লেখায় হালকা ইঙ্গিত দিয়েছিলেন। সেখানে তিনি বলেছিলেন "পৃথিবীতে কোন মহাপুরুষ নেই। আমরাই আমাদের কল্পনায় তাই কিছু অতি উত্তম চরিত্র তৈরি করে তাকে নিজেদের থেকে উঁচু অবস্থানে রেখে সুখ পাই। মানুষ ছায়া ভাল বাসে"।
সত্যিই ঠিক তাই। মানুষ তার থেকে ক্ষমতাসীন কোন শক্তির কাছে নিজেকে সমর্পণ করে স্বস্তি পায়। এ কারনেই যুগে যুগে এতো ধর্ম, এতো ঈশ্বরবাদ, এতো পীর আউলিয়া, এতো মাজার, এতো সাধু সন্ন্যাসীর সৃষ্টি হয়েছে।
এবার সেই একই কথা। কেন অধিকাংশ মানুষ ডাঃ জাকিরকে গ্রহণ করে। আমার দৃষ্টিতে বিষয়টা এমনই। এক দিনে মানুষের মনে বিশ্বাস জন্মে না। দীর্ঘদিন যাবত মানুষের মনে বিশ্বাস অন্ম নেয়। হোক সেটা ভুল বা সঠিক। যখন মানুষ লক্ষ্য করে তার বিশ্বাসের সাথে অন্য কেরো বিশ্বাস মিলে যাচ্ছে তখনই একজন আরেকজনকে সমর্থন করে। এই সমর্থন ইসলামকে না। এটা নিজেকে বা নিজের বিশ্বাসকে সমর্থন করা। যদি আজ ডাঃ জাকির ঐ বিশ্বাসের বিরুদ্ধে কথা বলে তা হলে হয়তো কাল এই মানুষ গুলোই তাকে বয়কট করবে।
ডাঃ তসলিমা মুসলিমদের পুরাতন বিশ্বাসকে ভেঙ্গে নতুন বিশ্বাস গড়তে চায়। অন্যদিকে ডাঃ জাকির মুসলিমদের পুরাতন বিশ্বাসের মাঝেই ঘুরপাক খায়। এই একটি মাত্র কারনেই দুজনের অবস্থান দু'রকম। কিন্তু খুব হাস্যকর শোনালেও সত্য এই দুজনই আমার খুব পছন্দের। যদিও এই দুজনের কেরো সাথেও আমি শতভাগ একমত না।
ডাঃ জাকিরকে যখন আমেরিকাতে কনফারেন্স করতে দেওয়া হয়নি শুনি তখন আমার মনে হয় এটা সেই একই অন্যায়ের পুনরাবৃত্তি। যে অন্যায়টা বাংলাদেশে করা হয়েছে তসলিমার সাথে। মানুষের জন্মই স্বাধীন মত প্রকাশের জন্য। সেটা ধর্মের পক্ষে হোক কি বিপক্ষে। উভয়কেই বলতে দেওয়া হোক। যারা নিয়মের গণ্ডিতে ফেলে গলা চেপে ধরে আমি তাদের ঘৃনা করি। ধন্যবাদ। 

