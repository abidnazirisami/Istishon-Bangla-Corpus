দেশটা আমাদের সবার____


অধিকাংশ সময় ভ্যালেন্টাইন ডে কে ভুল ভাবে ব্যাখ্যা করা হয়। ভ্যালেন্টাইন মানে কিন্তু এই নয় যে প্রেম নিয়ে আদিখ্যেতা করা। ভুল বুঝবেন না, আদিখ্যেতা আর পাগলামী কিন্তু এক নয়। প্রতিটি মানুষের প্রেম করার অধিকার থাকা উচিত। উচিত নিজের পছন্দের মানুষকে প্রেমের প্রস্তাব দেওয়ার, নিজের পছন্দের মানুষকে বিয়ে করার। সেই কথাটি বলার জন্যই তৈরী হয়েছিল এই দিনটি। যতদূর জানি এটা একটি প্রতিবাদী দিন। কেন সমাজ আমার ভালবাসার মানুষকে ভালবাসতে দিবে না? এটাই ছিল দিনটির অর্থ। কিন্তু আজ কাল ভ্যালেন্টাইনটা একটি ব্র্যান্ডিং পন্যের মত হয়ে গেছে।
আমি বিশ্বাস করি যে প্রেমিক সে ৩৬৫ দিনের জন্যই প্রেমিক। তার প্রেম প্রকাশ করতে ১৪ই ফেব্রুয়ারী লাগে না। কিন্তু তার পরেও এই দিনটি আমাদের কাছে অনেক গুরুত্বপূর্ণ। প্রেমিক অপেক্ষায় থাকে তার প্রেমিকা শাড়ি পরে, কপালে টিপ দিয়ে তার বাহু ধরে হাটবে। প্রেমিকা অপেক্ষায় থাকবে কখন তার প্রেমিক পাগলামীর স্বরে চিত্কার করে বলবে "তোমাকে ভালবাসি". কেউ হয়ত ভেঙ্গে যাওয়া প্রেম রোমন্থন করে নিরবে কাঁদবে। চটপটি ফুচকার দোকানে আড্ডা বসবে। প্রেম বিনিময় হবে চন্দ্রিমা উদ্যানে অথবা রমনা পার্কে। আরো অনেক অনেক কিছু হবে.....
আমাদের এই আবেগ নিয়ে বহুজাতিক কোম্পানি গুলো ব্যবসা ফেদে বসে আছে। কিন্তু সেদিকে আদের খেয়াল নেই। খেয়াল নেই দেশটা পুড়ে যাচ্ছে। খেয়াল নেই বার্ন ইউনিতে কের প্রেমিকা মৃত্যু যন্ত্রনায় কাতরাচ্ছে।
এগুলো কি প্রমান করে? এগুলো প্রমান করে যে আমরা দুঃখকে ভুলতে চাই। আমাদের কাছে সব থেকে গুরুত্বপূর্ণ হল প্রেম। কোন মৃত্যু না, লাশ না, আগুনের লেলিহান শিখা না। তাই দেশের এমন দুর্দিনেও প্রেমিক পাঞ্জাবী পড়বে, প্রেমিকা শাড়ি পড়বে, প্রেমিক যুগলের মনের মাঝে কিছু গোপন কথার জন্ম হবে। এগুলোকে আমি ইতিবাচক হিসেবেই দেখি। তুমি যখন আমাকে পোড়াতে প্রেট্রল বোমা ছুড়ে দেও, আমি তখন পৃথিবীতে প্রেমের বাণী ছড়াই।
যারা প্রেম করতে জানে তাদের মন বড়। কোন সন্দেহ নাই। তাই সকল প্রেমিক-প্রেমিকার নিকট আবেদন আসুন এই ভ্যালেন্টাইন ডে-তে দেশটাকেও একটু ভালবাসি।
আগামী ১৪ ফেব্রুয়ারী সপ্ন নামের একটি সংগঠনের কিছু স্বপ্নবাজ তরুণ তরুণী ঢাকা বিশ্ববিদ্যালয় সহ দেশের বেশ কিছু জায়গায় আকাশী রঙের টি-শার্ট পড়ে ঘুরে ঘুরে আপনাকে খুজবে। হাতে থাকবে লাল গোলাপ। এই গোলাপটি আপনার জন্য। এই গোলাপের বিনিময়ে আপনি যা দিবে (২০-৩০-৫০টাকা), সেটা দিয়েই আমাদের দেশ বিনির্মানের কাজে লাগানো হবে। এই টাকা দিয়ে কিছু আগুনে ঝলসে যাওয়া মানুষের কর্ম সংস্থান হবে। তাই আপনাদের কাছে অনুরোধ আপনারা ঐ স্বপ্নবাজ মানুষদের ফিরিয়ে দেবেন না। তাদের কাছ থেকে একটি/দুটি গোলাপ কিনে এই মহৎ উদ্যোগে আপনিও সামিল হন। মনে রাখুন, দেশটা আমাদের সবার....

