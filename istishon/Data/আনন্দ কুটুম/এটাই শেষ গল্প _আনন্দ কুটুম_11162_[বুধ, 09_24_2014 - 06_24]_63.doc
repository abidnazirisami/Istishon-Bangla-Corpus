এটাই শেষ গল্প 


আমার জীবনের নিঝুম অধ্যায়ের কথা আমার ঘনিষ্ঠ আত্মীয় স্বজন ও বন্ধু বান্ধব প্রায় সবাই জানে। নিঝুমের সাথে গুড বাই কথাটা বিনিময় হয়েছিল ২০০৭ সালের নভেম্বরের দিকে। এর পর কোন যোগাযোগ ছিল না। কিশোর জীবনের প্রথম প্রেমের ধাক্কা সামলে উঠাটা আমার জন্য বেশ কঠিনই ছিল। সেটা বর্ণনাতীত। এর পর ২০০৯ সালের মদ্ধ ভাগে হটাত একদিন তার ফোন পাই। মেঘ না চাইতেই বৃষ্টির মত। আমরা এক সাথে দেখাও করি। অনেকটা সময় সেদিন আমরা একসাথে ছিলাম। অনেক পুরাতন সৃতির রোমন্থন করেছিলাম। যখন শেষবারের মত বিদায় নিয়েছিলাম, তখন সে বলেছিল "তোমার হাতটা একবার ধরতে পারি?" বুকের ভেতরটা হটাত সেদিন চেনা অনুভুতিতে চমকে উঠেছিল। আমি শুধু নিজেকে সামলে নিয়ে বলেছিলাম "না থাক। এই হাতটা এখন অন্য কের হয়ে গেছে। এই হাত ধরার অধিকার তুমি হারিয়ে ফেলেছ। অন্যের অধিকারে ভাগ না বসানোই ভাল।"
আমি কিন্তু তখনো তার ছবি আমার মানিব্যাগের মধ্যে করে নিয়ে ঘুরে বেড়াচ্ছি। শুধু তাকে বুঝতে দিতে চাইনি। সেদিন কথায় কথায় জানতে পেরেছিলাম নিঝুম বিয়ে করে ফেলেছে। ছেলে বুয়েট ৩য় বর্ষের ছাত্র। বাড়ির কেউ তখনো জানে না। ছেলে বুয়েট পাস করে বের হলেই বাড়িতে জানাবে। সেদিন কেনই যেন মনে হচ্ছিল বুয়েট মানেই স্বর্গ। এর পর থেকে আমাদের আর কখনোই দেখা হয়নি।
আজ সকালে কুষ্টিয়া সনো হাঁসপাতালে গিয়েছি নানুর চেকাপ করাতে। হটাত দেখি দুইতলায় লিফটের সামনে দাঁড়িয়ে আছে একটা অপূর্ব চেহারার মহিলা। তার হাত ধরা একটি তিন বছরের বাচ্চা ছেলে। ছেলেটাও যেন দেব শিশু। মা তার হাত ধরে রেখেছে, কিন্তু সে একটার পর একটা দুষ্টুমি করেই যাচ্ছে। দেখে চোখ জুরিয়ে যায়। বেশ খানিক্ষন তাকিয়ে থাকার পর বুঝতে পারলাম এই মহিলাটি সেই মেয়ে। যাকে আমি খুব আপন করে একদিন চিনতাম। এর পর তার সামনে গিয়ে দাঁড়ালাম। পরিচয় দেবার প্রয়োজন হয়নি। আমাকে দেখে সে তো ভুত দেখার মত চমকে উঠলো।
প্রশ্ন করলাম, "বাচ্চাটা কার?"
বাঃরে কার আবার, আমার। কেন আমার চেহারা পায়নি?
আমি তো শুনে থ। এর পর নিঝুমকে ভুলে বাচ্চাটার সাথেই গল্প জুড়ে দিলাম। এমন একটি অপূর্ব ছেলে যে ওর ভাগ্যে ছিল তা আমি জানতাম। কি যে দুষ্টু হয়েছে তা বলে বুঝানো যাবে না। ঠিক যেন আমার মত। । কথাটা আমার না। নিঝুমের। সেই বলল " দেখছনা কি দুষ্টু হয়েছে। ঠিক তোমার মত"।
আমার মত কথাটা শুনে আবার চমকালাম। ভেতরে ভেতরে এত দিন তার প্রতি একটা চাপা অভিমান পুষে রেখেছিলাম। আজ ওর বাচ্চাকে কোলে নিয়ে সব অভিমান বরফ গলার মত জল হয়ে গেল।
ছেলেটাকে আমার খুবই পছন্দ হয়েছে। কতোটা পছন্দ হয়েছে সেটা লেখে জানানোর মত কাব্যিক ভাষা আমার জানা নেই। কি যে দুষ্টুরে বাবা। নাম তার "নিভ্র"। তিনি আর্জেন্টিনার মহা ফ্যান। দুই গালে দুটো আর্জেন্টিনার ট্যাটো লাগিয়েছে। আবার হাতেও লাগিয়েছে। আর্জেন্টিনার প্রতি তার এই প্রিতি দেখে গত রাতের কষ্ট সব ভুলে গেলাম।
বাচ্চাটার সাথে আরো কিছুক্ষন দুষ্টুমি করতে ইচ্ছা করছিল। কিন্তু সম্ভব হল না। এক্সরে ক্যাবিন থেকে ডাক আসলো। নিঝুমের কাছ থেকে বিদায় নিয়ে নানুকে সঙ্গে করে ক্যাবিনে ঢুকে গেলাম।
....................................
২
....................................
আজ বেশ গরম পড়েছে। এমনিতেই দক্ষিণবঙ্গের অন্য যে কোন জেলার থেকে কুষ্টিয়াতে একটু বেশিই গরম পড়ে প্রতিবছর। তাই গ্লোবাল অয়্যার্মিং আর ক্লাইমেট চেঞ্জ বুঝতে দক্ষিন মেরু উত্তর মেরু দৌড়াদৌড়ি করার কোন দরকার নেই। এসি বন্ধ করে ঘরে বসে থাকলেই বোঝা যায়।
আমার ঘরে এসি নেই। যে ফ্যানটা আছে সেটাও পাকিস্তান আমলের। কিবাভে কিভাবে ঘুরতে ঘুরতে দাদা, বাবার হাত ঘুরে আমার রুমের সিলিং এ লোটকে গেছে আমার জানা নেই। এই গরমে ঘরে বসে থাকা কোন কাজের কাজ নয়। তাই বেড়িরে পড়লাম। রাস্তার বাম পাশের মোড়টা ঘুরলেই একটা টঙ্গের দোকান। সচরাচর এখানে আমি বসি না। নিজের এলাকা বলে কথা। বড়দের সামনে চা সিগারেট খয়াটা আমাদের মত সভ্য সমাজে এখনো চলন শুরু হয়নি। কবে কে দেখে ফেলবে কে জানে। তার পর যত সব কেলেঙ্কারি। তাই খেতে ইচ্ছা করলে বন্ধুদের সাথে ষ্টেশনে বসে খাই। কিন্তু এখন এই গরমের মধ্যে অতদুর যেতে ইচ্ছা করছে না। আর এই ভর দুপুরে কেউকে ফোন করে যে পাওয়া যাবে না তা জানি।
দোকানদার আমার দিকে মৃদু মৃদু তাকচ্ছে। কিছু বলবে বলবে ভাব।
কি শুভ্র ভাই, আপনাকে তো দেখাই যায় না। কোই থাকেন?
এই তো আছি আর কি। তোমার কি খবর?
চলছে। ভাই ছোট ভাই হয়ে একটা কথা বলি। কিছু মনে করেন না। আমি জানি আপনি আমার দোকানে কেন আসেন না। আরে ভাই সব সময় তো আর মুরুব্বীরা থাকে না। আপনাদের মত ইয়াংরা না আসলে চায়ের দোকান কি জমে। মনে হয় শ্মশান।
দোকানে একজন চাচা বয়সী লোক বসা ছিল। কথার এই পর্যায় তিনি উঠে দাঁড়ালেন। টাকা মিটিয়ে দিয়ে বেরিয়ে গেলেন। হাতে ফাইল। বোঝাই যাচ্ছে কোর্টের কোন কাজে এসেছে। দোকানের সামনেই আবার জজ কোর্ট।
একটা ব্যান্সন দেও।
চা দিব না?
দেও।
-ভাই, এই চায়ের পাত্তি সরাসরি সিলেট থেকে আনছি। আপনাদের একটু এস্পেশাল কিছু খওয়াতে চাই। না হলে আসবেন কেন আমার দোকানে? কি বলেন ভাই?
ওর বকবকানিটা ভাল লাগছে না। কিন্তু কিছু বলতেও পারছি না। বেচারা, কতই বা আর বয়স হবে। আমরা যখন পাড়ার মাঠে ক্রিকেট খেলতাম তখন ও বল কুড়িয়ে দিত। তখন সম্ভাবত ছয় কি সাত বছর বয়স হবে। একা একা দোকান চালায় কথা বলার মত তেমন লোক পায় না। এখানে যারা আসে তারা থাকে নানা বিধ ঝামেলায়। কের চুরির কেচ, কেউ আসে মার্ডার কেচ নিয়ে, কের আবার জমিজাতি মামলা। হাজারটা ঝামেলা। ওর সাথে কে কথা বলবে।
-ভাই একটা জিনিস ভাবতেছি। দোকানের পেছনে যে জায়গাটুকু আছে সেখানে একটা ক্যারামবোর্ড ফেলবো। আপনারা এসে খেলবেন। আইডিয়াটা কেমন?
হটাত সেল ফোনটা বেজে উঠলো। ওর কথায় কান না দিয়ে আমি পকেট থেকে ফোনটা বের করলাম। ফোনের দিকে চোখ পড়তেই চমকালাম। নিকিতার কল এসেছে। হটাত করে নিকিতার কল কেন বুঝে উঠতে একটু সময় নিলাম। গত দেড় মাস যার সাথে মুখ দেখাদেখিই শুধু বন্ধ না, ফোনে কথা বলাও বন্ধ হটাত করে সে কেন ফোন দিয়েছে বোঝার চেষ্টা করলাম।
নিকিতা ব্রাজিলের ডায়হার্ট ফ্যান। কেন আমি আর্জেন্টিনা সাপোর্ট করলাম এর জন্য কথা বলা বন্ধ। আমি অবশ্য বেশ কয়েকবার তাকে ফোন করেছি কিন্তু তার দিক থেকে কোন সাড়া শব্দ নেই। তার একই কথা সে ছোট বেলা থেকেই ব্রাজিল করে। সুতরাং সাপোর্ট চেঞ্জ করতে পারবে না। সাপোর্ট যদি বদলাতেই হবে তবে আমাকে বদলাতে হবে। ব্রাজিলের টিমে খেলোয়াড় গুলো হলিউডের নায়কদের মত দেখতে। আর্জেন্টিনার খেলোয়াড় সব খ্যাত। নেইমারের সামনে দাঁড়ানোর সাহস পৃথিবীতে কোন ফুটবলারের নেই, ইত্যাদি ইত্যাদি। নেইমার জ্বর আমাদের সম্পর্ক ছাপিয়ে তার মোবাইল, ল্যাপটপ, ফেসবুক, বেড রুম সব দখল করে নিয়েছিল। ফেসবুকে নেইমারকে নিয়ে পোস্ট দেওয়া আর যেখানে সেখানে তার ছবি লোটকে দেওয়ার আদিখ্যেতা সে কম দেখায়নি। কিন্তু যেদিন ব্রাজিল পোণে দুই হালি গোল খেয়ে বিশ্বকাপ থেকে বিদায় নিল সেদিন তার মনের অবস্তা কি ছিল জানি না। একবার ভেবেছিলাম ফোন দেই কিন্তু সাহস হল না। তাতে হিতে বিপরীত হত। ভাবত আমি তাকে ব্যাঙ্গ করছি। আমি ফোনটা রিসিভ করলাম
- তুমি কোথায়? এখনি আমার বাসায় আসতে পারবে?
- কেন, হটাত বাসায় কেন?
- যেটা বলেছি সেটা কর। আমার মেঝ চাচা এসেছে আমেরিকা থেকে। সে তোমার সাথে কথা বলতে চায়। চলে এসো।
- বিকালে আসলে ভাল হয় না? এখনো গোসল করা হয়নি।
- ওকে, বিকেলেই এসো। কিন্তু ভুল যেন না হয়। সন্ধার পরে আমরা সবাই ছোট ফুফুদের বাড়িতে বেড়াতে যাবো।
নিকিতা ফোনটা কেটে দিল। আমি ভাবছি আর্জেন্টিনা ব্রাজিল নিয়ে সে কি আর কোন প্রশ্ন তুলবে? না তোলার সম্ভাবনাই বেশি। কিছু দিন একটা বিষয় নিয়ে মেতে থাকে, কিছুদিন পর নাই। এটাই ওর সারল্যতার দোষ অথবা গুন। ভাগ্যিস আর্জেন্টিনা গত রাতে হেরে গেছে। না হলে আমার কপালে কি ছিল সেটা আল্লাই জানে।
নিকিতার সাথে আমার পরিচয় এক ভয়ংক্কর বিপদের মধ্য দিয়ে। আমি আমাদের ক্যামেস্ট্রি দিপার্টমেন্টের বারান্দায় বসে আছি। হটাত রিপা এসে আমাকে ইসারা করলো। আমি কিছু বুঝে উঠতে পারলাম না। আমি তার দিকে তাকিয়ে আছি হয়তো এবার মুখে কিছু বলবে এই ভেবে। রিপার পাশে একটা রূপবতী মেয়ে দাঁড়িয়ে। ঠিক যেন হুমায়ুন আহমেদের উপন্যাসের নায়িকাদের মত। এই মেয়েটাকে আগে কখনো আমাদের ডিপার্টমেন্টে দেখেছি বলে মনে পড়ে না।
- কিরে এদিকে আয় কথা আছে।
আমি কিছু না বুঝেই ওদেরকে অনুসরণ করে গেলাম। সামনেই ক্যান্টিন। ওরা কি ক্যান্টিনে ঢুকবে? পকেটে তেমন টাকা পয়সা নেই। যদি ক্যান্টিনে নিয়ে গিয়ে বলে এটা আমার কাজিন। ঢাকায় থাকে। আমাদের ভার্সিটি দেখতে এসেছে। তাই তোর সাথে পরিচয় করিয়ে দিতে নিয়ে এলাম। তা হলে সর্বনাস। এমন কাজ ওরা আগেও একবার আমার সাথে করেছে। কি যে কেলেঙ্কারি বোলে বোঝানো যাবে না। খেয়ে দেয়ে সবাই এক এক করে চলে গেলো। আমি তখনো বসেই ছিলাম। ফিরবে বোলে আর কেরো দেখা নাই। এর পরে ক্যান্টিনের মামাকে অনেক বুঝিয়ে ছাড়া পেয়েছিলাম যে, কাল এসে টাকাটা দিয়ে দেব। আজ কি হবে কে জানে?
- কিরে ক্যান্টিনে বসবি না কি? চল পুকুর পাড়ে গিয়ে বসি?
এবার নিকিতা মুখ খুলল। - না ক্যান্টিনে বসা যাবে না। সমস্যা আছে।
আমি তখনো ঘোরের মধ্যে রয়ে গেছি, কিসের সমস্যা? মেয়েটা ঘাড় ঘুরিয়ে আমার দিকে একবার তাকাল। রিপা বলল- এর নাম নিকিতা। তোর সাথে কি যেন জরুরী কথা আছে বলছে। আমি অনেক বার বললাম আমাকে বলতে। কিন্তু বলছে এটা সবাইকে বলা যাবে না। পার্শনাল কেস।
রিপা একটু মুচকি হাসল। আমি তখনো কিছুই বুঝে উঠতে পারছি না। যাকে আমি চিনি না জানি না, তার সাথে কি করে আমার পার্সনাল ম্যাটার থাকে? আমি বলাম
- জী বলুন।
- সবার সামনে বলা যাবে না। ঝামেলা আছে।
কথা শুনে তো আমার আক্কেলগুড়ুম। এই মেয়ে বলে কি? কি জানি কোন পাগলের পাল্লায় পড়লাম। দেখে তো মনে হয় না যে এই মেয়ের চোদ্দ গুষ্টির মধ্যে কোন পাগল আছে। বরং এই মেয়েকে দেখে অনায়াসে এটা বলে দেওয়া যায় যে এই মেয়ের বংশের মেয়েদের সুন্দরী হওয়ার রেওয়াজ আছে।
- আপনি সবাই পাচ্ছেন কোথায়? এখানে তো এই তিন জন ছাড়া কেউ নেই?
আমি রিপার দিকে তাকালাম। রিপার মুচকি হাসি এখনো ঠোঁটে লেপটে আছে। অদ্ভুত এক মেয়ে। সারাদিন শুধু হাসে। এতো হাসি কোথায় প্রডিউজ হয় কে জানে। এই জন্যই বুঝি অনায়াসে সবার সাথে মিসে যেতে পারে। রিপা বলল- আচ্ছা তোরা কথা বল। আমি লাইব্ররেরির দিকে একটু যাচ্ছি। রিপা চলে গেলে আমি হটাতই নিজেকে খুব অসহায় বোধ করতে থাকি। এবার শুরু হল আসল ঘটনা।
- দেখুন আমি আপনাকে চিনি না। কিন্তু অন্যদের কাছ থেকে শুনেছি আপনি না কি সাহাবাগের গণজাগরণ মঞ্চের সাথে একাত্মতা প্রকাশ করে আমাদের ক্যাম্পাসেও একটা মঞ্চ করার কথা ভাবছেন।
- আপনাকে কে বলেছে?
- কে বলেছে সেটা এই মুহুর্তে জরুরী না। যা বলি মন দিয়ে শুনুন। এই জন্য এখানের শিবিরের ছাত্ররা প্লান করেছে আজ আপনাকে মারার জন্য ক্যাম্পাসের মেইন গেটে পজিশন নেবে।
আমি ভিতরে ভিতরে অনেক ঘাবড়ে গেলাম। কিন্তু বাইরে থেকে বুঝতে দিলাম না। এমন একজন সুন্দরী মেয়ের সামনে টেনশনে ঘেমে গোসল করে ফেলাটা বুদ্ধিমানের কাজ হবে না। আমি চেষ্টা করলাম নিজেকে সামলাতে। বললাম- আপনি জানলেন কি করে?
- আমাদের ইসলামিক ইতিহাস ডিপার্টমেন্টে বসে ওরা কথা বলছিল। আমি আমার একজন শিবির বন্ধুর কাছে শুনেছি। তাই আপনাকে খুঁজে বের করলাম। আপনাকে জানানো দরকার।
- আপনার শিবির বন্ধু আপনাকে এই প্লানের কথা বলে দিল? শিবিরের বুদ্ধি তো এতোটা খাটো না।
- এমনি এমনি বলে নি। আমি বারান্দা দিয়ে যাবার সময় কিছু কিছু শুনেছি। তার পর তাকে প্রশ্ন করেই বাকিটা উদ্ধার করেছি। এখন বলুন আপনি কি করবেন?
- কি আর করবো? আমার তো দলবল নেই। তা হলে কি আর করার। মার খাবো।
- বোকার মত কথা বলেন না। আমি আপনাকে হেল্প করতে পারি। যদি আপনি চান
- যেমন?
- আমার মামা কুষ্টিয়ার এ,এস, পি। আমি ফোন করে বললে সে তার গাড়ি পাঠিয়ে দেবে। আপনি আমার সাথে যাবেন। পুলিশের গাড়ি দেখলে বধেহয় না ঝামেলা করবে। ও, জানাই তো হয়নি আপনি হলে থাকেন? না কি শহরে?
- শহরে, কিন্তু আপনি কত দিন এভাবে আমাকে প্রোটেকশন দিবেন আর কেনই বা দিবেন? আর আমিও বা কেন অপরিচিত মানুষের সাথে এক গাড়িতে যাব?
- পরিচিত হবার সময় জীবনে অনেক পাবেন। আগে বেঁচে থাকুন। শিবিরের পারফর্মেন্স নিশ্চয়ই আপনার অজানা নয়? আমি আপনার জন্য ক্যান্টিনের সামনে অপেক্ষা করবো। বাই।
নিকিতা চলে গেল। আমি তখনো ঠায় দাঁড়িয়ে আছি। ক্লাসে ফিরে নিলয়কে জানালাম ঘটনাটা। শুনে ও বেশ বড় সড় ধাক্কা খেল। সাথে সাথে আরও চার পাঁচ কান হতে সময় লাগলো না। অবশেষে ওদের পিড়াপিড়ির কারনেই আমাকে নিকিতার সাথে পুলিশ গাড়িতে যেতে হয়েছিল। রাস্তায় আসতে আসতে ওকে কোন কথা বলতে শুনিনি। তাই আগবাড়িয়ে আমিও কোন কথা বলিনি। তাতে হয়তো কি আবার মনে করে বসে। আমি ব্যাগ থেকে শরৎচন্দ্রের দত্তা বইটা বের করে তাতে মনোযোগ দেবার চেষ্টা করলাম। কাল রাতে অর্ধেক পরে রেখে দিয়েছি। গরমের মধ্যে আর পড়তে ইচ্ছা করেনি।
গাড়িটা সাদ্দাম বাজার আসলেই থামাতে বললাম। গাড়ি থেকে নেমে যাবার সময় ভদ্রতার খাতিরে হলেও কিছু একটা বলতে হয়। কি বলবো বুঝতে পারছি না। যে এতোটা উপকার করলো তাকে আসলে কি বললে ঠিক হবে ভেবে করতেই সময় পার। আমার কিছু বলার আগেই নিকিতা বলে উঠলো
- আপনি অনেক পড়ুয়া ছাত্র তাই না? এস,এস,সি তে বোর্ড পজিশন পেয়েছিলেন। দুঃখিত, আপনাকে চিনি না বলেছি। এটা বলা বোধে হয় ঠিক না। আমি আপনাকে চিনি। কিন্তু আপনি আমাকে চিনেন না। আপনি বোর্ড পজিশন পেলে আপনার ছবি দিয়ে আরশিনগর পত্রিকা একটা বিজ্ঞাপন ছেপেছিল। তখন সেই পত্রিকা পড়ে আমার মা আমাকে অনেক বকাঝকা করেছিল। কেন আপনার মত আমিও হলাম না? আপনার জন্য আমাকে অনেক মাশুল দিতে হয়েছে।
- একটা প্রশ্নের উত্তর জানতে চাই। আমাকে আজকে সাহায্য করার পেছনে নিশ্চয়ই এগুলো কোনটাই কারণ না? তা হলে?
- আমার দাদু একজন মুক্তিযোদ্ধা। শুধু এতোটুকুই বললাম। বাকিটা পরে বলবো। বাই। সাবধানে থাকবেন।
জীপটা বাজে পজিশন নেওয়াতে ছোটখাটো একটা গাড়ির জটলা তৈরি হয়েছে। যদিও বা পুলিশের গাড়ি হরহামেশাই এমন অন্যায় করে থাকে। পুলিশের গাড়ি বলে কথা। পেছনের গাড়ি গুলো বেদমে হর্ন বাজিয়েই যাচ্ছে। কানে তালা লাগার মত অবস্থা।
......................................................।
৩
...............................................................
নিকিতাদের ড্রয়িং রুমে একা বসে আছি। ঘরের এক পাশে একটা সুন্দর বেলকনি। জেলা শহরে এতো সুন্দর আর সৌখিন বেলকোনি সচরাচর চোখে পড়ে না। সূর্যটা পশ্চিম আকাশে হেলে পড়েছে। এক চিলতে তির্যক আভা বেলকোনি মাড়িয়ে ঘরের মেঝেতে এসে পড়েছে। অসংখ্য ধূলিকণা সেই রোদটুকুর মাঝে পাগলের মত উড়ে বেরাচ্ছে। আমি তাকিয়ে দেখছি আর ভাবছি এই ধূলিকণার গতি মাপার জন্য কি ম্যাসিন আছে দুনিয়ায়? তা হলে মেপে বের করা যেত কত পরিমান ধুলি আছে আমাদের বায়ুমণ্ডলে। আর কত গ্রাম ধুলিই বা আমরা প্রতিনিয়ত নিঃশ্বাসের সাথে হজম করছি।
ঘোরটাতে আমি আগেও এসেছি দুইবার। কিন্তু কখনোই এমন অসহায় অনুভূতি হয়নি। এবারই প্রথম। কি জানি এটাকেই হয়তো নার্ভাসনেস বলে। দরজা খুলে দিয়ে ওদের কাজের মেয়েটা যে সেই গেছে এখনো কোন খোঁজ নেই। আমি নিকিতাকে কল করার জন্য পকেট থেকে মোবাইল বের করতে যাব এমন সময় নিকিতা এসে ঢুকল।
- দুপুরে খেয়েছ? না টেবিলে খাবার দিতে বলবো?
ও এমন ভঙ্গিমায় কথা বলছে যেন গত দেড় মাসে কিছুই হয়নি। রোজ আমরা এক সাথে খাই। রোজ আমাদের দেখা হয়। আর্জেন্টিনা, ব্রাজিল বলে কোন দেশ পৃথিবীতে নেই। আর বিশ্বকাপ বলেও কিছু হয় না।
- না, আমি খেয়ে এসেছি।
- কি খেয়েছ?
- এটা খুব বিরক্তিকর প্রশ্ন। উত্তর দিতে ইচ্ছা করছে না।
- পৃথিবীতে শুধু কেবল আমারই অধিকার আছে তোমাকে বিরক্তিকর প্রশ্ন করার। সুতরাং উত্তর দেও।
- শোলমাছের তরকারী।
- নানুর খবর কি?
- সকালে চেকাপ করিয়েছি। এখান থেকে বের হয়ে রিপোর্ট আনতে যাবো। কিন্তু তুমি কি করে জানলে নানুর কথা যে নানু এসেছে?
- এখান থেকে বের হয়ে রিপর্ট আনতে যাবে, তা হলে রেল ষ্টেশনে কখন যাবে? আজ বন্ধুদের সাথে আড্ডা নেই?
- আছে। কিন্তু তুমি কি করে জানলে, নানু এসেছে আমাদের বাড়ি।
- জানি জানি। সব জানি। স্পাই লাগানো আছে।
নিকিতা হেসে দিল। আমি ওর দিকে তাকিয়ে আছি। রহস্য তৈরি করা ওর স্বভাবের অংশ। হুমায়ন আহমেদের বই পড়ে পড়ে এই বাজে অভ্যাসটা ও রপ্ত করেছে।
- উত্তরটা কি দেবে?
- রেগে যাচ্ছ কেন?
- তুমি ভাল করেই যান যে আমি রাগি না।
- আজ তোমার মাকে ফোন দিয়েছিলাম। কথা হল অ্যান্টির সাথে। তখনই শুনলাম। ভেবেছিলাম তোমাকে কল না করেই আমাদের বাসায় আসার তথ্যটা তোমার কাছে পৌঁছে দেব। তাই কল করেছিলাম। আন্টি বলল তিনি অফিসে। বাসায় ফিরতে দেরি হবে। তাই ব্যাধ হয়েই তোমাকে কল করা।
- এতোটা বাধ্য তোমাকে কে করলো?
- বললাম না মেঝ চাচা এসেছে। তোমার সাথে কথা বলতে চায়।
- কি কথা?
- সাহস থাকলে সেটা চাচাকেই জিজ্ঞেস করো।
- এখানে সাহসের প্রশ্ন আসছে কেন?
- ভীতু মানুষদের সাহসের প্রশ্ন করাতে মজা আছে। তারা কি স্টেপ নেয় সেটা দেখতে বেশ মজা। অদ্ভুত হল অধিকাংশ সময় তারা সঠিক স্টেপটাই নেয়।
শুনেছি আমেরিকার মত উন্নত দেশে ভাত ঘুম বলে কিছু নেই। কিন্তু এই ভদ্রলোক কি করে সেই দুপুরে খেয়ে দেয়ে নাক ডেকে ঘুমাচ্ছে তা বুঝতে পারছি না। এর মধ্যে নিকিতার মা এসে ট্রেতে করে নাস্তা পানি দিয়ে গেল। আমি সোফা থেকে উঠে গিয়ে তাঁর পায়ে হাত রেখে সালাম করলাম। বালা যায় এটা আমার স্বভাবেরই অংশ যে, কোন মা বয়সী মহিলাকে দেখলে আমি পায়ে হাত দিয়ে প্রনাম করি। অদ্ভুত এক শান্তি পাই এই কাজটা করে। মনে হয় এই যে একটি মায়ের পায়ে হাত দিয়ে পৃথিবীর সকল মায়েদের সম্মান দেখাতে পারছি এটা একটি প্রবিত্র অনুভূতি। যাকে আসলে অন্য কিছু দিয়ে মুল্যায়ন করা যাবে না। আন্টি রুম থেকে বিদায় নিলে নিকিতা আবার মুখ খুলল
- এখনো তো জামাই হউনি। তা হলে এখনি কেন পায়ে হাত দিয়ে সালাম করতে হবে ?
- প্রনাম করার সাথে জামাই হওয়া না হওয়ার কোন সম্পর্ক নেই। এটা আমার ভাল লাগে।
- তুমি কি এভাবে সবাইকে প্রনাম করে দোয়া নেও বলে ভাল রেজাল্ট কর?
- জানি না। হতে পারে। কিন্তু এটা করে আমি প্রবিত্র হই।
নিকিয়া হোহো... করে হেসে উঠলো। এমন সময় গোপাল ভাঁড়ের মত একটা ভূরি নিয়ে পাঞ্জাবী পড়া এক ভদ্রলোক চোখ ডলতে ডলতে ঘরে ঢুকলেন। বুঝতে বাকি রইলো না এই লকটিই নিকিতার মেঝ চাচা। লোকটার ইংরেজি উচ্চারন নাকি একদম ইউরোপিয়ানদের মত। রেডিওতে কেউ শুনলে বুঝতে পারবে না লোকটি দেশী না বিদেশী। আমেরিকান সরকারের কোন এক গবেষণা প্রোজেক্ট নিয়ে দেশ ছেড়েছিলেন। সেটা ১৯৯৫ সালের কথা। তার পর যা হয় আর কি। উন্নত দেশের উন্নত রুচি আর সুখসুবিধা ফেলে কি আর কাদামাটির দেশে ফিরতে ইচ্ছা করে? তাই তারও আর দেশে ফেরা হয়নি। বিদেশী এক ম্যাম বিয়ে করে ওখানেই খুঁটি গেড়েছেন। এবারই দ্বিতীয় বারের মত এসেছেন ঈদ করবেন বলে। তার স্ত্রী আর দুই ছেলেও এসেছে তার সাথে। দেখেই বোঝা যায় পণ্ডিত মানুষ। চোখের চশমাটাই তার প্রমান।
- তুমি শুভ্র? কেমন আছ বাবা?
- জী চাচা ভাল। আপনি ভাল আছেন তো?
- এই আর কি। তো তোমার কোন ইয়ার চলে যেন?
- আমি ফাইনাল ইয়ারে। সামনে বছর জুনে বেরোব।
- ইন্টার্ন শিপ দেবে কলেজ?
- না চাবা। তেমন সম্ভাবনা নেই । তবে প্রথম শ্রেণীতে প্রথম হলে ভার্সিটি নিয়ে নিতে পারে সহকারী লেকচারার হিসেবে।
- ও সরি সরি। তোমারা তো ভার্সিটিতে পড়। ভুলেই যাই বার বার। কি হয়েছে যান, সানফ্রান্সিস্কতে তো একই বিশ্ববিদ্যালয়ের অধিনে অনেক গুলো কলেজ থাকে। তাই যাকেই প্রশ্ন করি সে বলে কলেজে পড়ছি। যাই হোক। তোমার প্লানটা কি?
- আমি এখনো কোন প্লান ঠিক করিনি। দেখি কি হয়। এখনতো হাতে টাইম আছে।
- আসলে বুঝলে সবই হল ধান্দা। দুনিয়াটাই ধান্দা। যত বেশি পাক্কা খেলোয়াড় হবে ততোই উন্নতি করবে।
এই পর্যায় নিকিতা ঘর থেকে বেরিয়ে গেল। আমিও ঘাবড়ে গেলাম। পাশে কেউ থাকলে সাহস পাওয়া যায়। যাই হোক ভালয় ভালয় বাসা থেকে বের হতে পারলেই বাঁচি। এই লোকটার কাছে বসে ইন্টারভিউ দিতে ভাল লাগছে না। একটার পর একটা প্রশ্ন করেই যাচ্ছে। আমারো একবার মনে হল প্রশ্ন করি, আপনি তো মুক্তি যোদ্ধার সন্তান। আপনার বাবা এতো কষ্ট করে দেশ স্বাধীন করলো কিন্তু আপনি কেন বড় দেশের বড় টোপ গিলে বসে আছেন? আপনাদের মত মানুষরা দেশে থাকলে তো আমাদের ইন্টার্নশিপ আর চাকুরি নিয়ে ভাবতে হয় না। কিন্তু না সাহস হল না।
- তুমি খুব মায়াবী ছেলে। তোমাকে আমার ভাল লেগেছে।
- ধন্যবাদ চাচা
- তোমাকে একটা বিষয় বলার জন্যই ডেকেছি। দেখ গণজাগরণ মঞ্চ, মিসিল, মিটিং করে কিছু হবে না। হাসিনার যদি পশু গুলোকে লোটকে দেওয়ার ইচ্ছা থাকতো তা হলে এক রাতই যথেষ্ট। তরুণরা বুদ্ধিমান। তোমাদের কাছে পলিটিক্স বোঝা তো কঠিন কোন কাজ না। অনেকটা পিজ্জা খাওয়ার মত সহজ কাজ
- জী চাচা বুঝতে পেরেছি।
- শোন আমরাও প্রথম প্রথম আমেরিকাতে তোমাদের মত মঞ্চ করে এমন আন্দলন ফান্দলন করেছি। কিন্তু পুরোটাই পার্টির টাকায়। যদিও বা পার্টিতে আমরাই চাদা দেই। মানে দিতে হয় আর কি। বুঝেছ?
- জী চাচা।
সামনে নাস্তাগুলো এখনো সেভাবেই পড়ে আছে। আমি মৃদু মৃদু সেদিকেই তাকাচ্ছি। ভাবছি প্রসঙ্গটা কি ভাবে বদলানো যায়
- আরে তুমি তো কিছুই খাওনি। নেও নেও শুরু কর।
এমন সময় তার ফোনটা বিকট শব্দে বেজে উঠলো। তিনি তার সাদা ধবধবে পাঞ্জাবীর পকেট থেকে ফোনটা বের করতে প্রায় যুদ্ধে অবতীর্ণ হলেন। মোটা মানুষের যা হয় আর কি। অবশেষে তিনি পকেট থেকে ফোনটা বের করতে সমর্থ হলেন ঠিকই কিন্তু রিংটা কেটে গেলো। তিনি কিছুক্ষণ কি যেন চাপাচাপি করে ফোনটা কানের কাছে ধরলেন।
- This is Dr. Hasmotullah. Who's speaking please?
বোঝা গেল অপর পাস থেকে যে কথা বলছে সেও ইংরেজিতেই কথা বলছে। সত্যিই এই ভদ্র লোকের ইংরেজি বলার ধরন ইউরোপিয়ানদের মত। তবে কিছু কিছু জায়গায় টু এর উচ্চারন তু শোনা গেল। এটা যদিও জাপানিদের উচ্চারণ পদ্ধতি। তিনি কিছুক্ষণ পর সোফা থেকে উঠে বেলকোনিতে গিয়ে দাঁড়ালেন। আগের তুলনায় গলার ভলিউম দ্বিগুণ করে দিলেন। বোঝাই যাচ্ছে তিনি শুনতে পারছেন না। বেশ খানিক্ষন এভাবে চেচিয়ে চেচিয়ে কথা বলে তার তার ফোনালাপ পর্ব শেষ হল। আবার এসে সোফায় বসতে বসতে বললেন
- তোমরা কেন যে এই মোবাইল কোম্পানিগুলোকে প্যান্ট খুলে পেটাও না, আমি তা বুঝতে পারি না। সব চোর বাটপারের দল। দেশটাকে একেবারে লুটেপুটে খাচ্ছে।
আমি তার দিকে অসহায় ভঙ্গী নিয়ে তাকিয়ে আছি। তিনি এক নাগারে কথা বলেই যাচ্ছেন।
- বিজ্ঞাপনের বাহার দেখলে তো মনে হয় চান্দের দেশে বসেও নেটওয়ার্ক পাওয়া যায়। দুই মিনিট যে শান্তিতে কথা বলবে তার কোন উপায় নেই, সাত বার লাইন কাটবে।
- কোন কোম্পানির সিম ইউজ করছেন?
- কোন কোম্পানিটাই বা ভাল? দেশে এসে ইতোমধ্যে তিন তিনটা কোম্পানির সিম কেনা হয়ে গেছে। সালার সব রসুনের এক গোঁড়া। আচ্ছা বাবা তুমি বস। আমি ভেতরে গিয়ে নিকিতাকে পাঠিয়ে দিচ্ছি। 

