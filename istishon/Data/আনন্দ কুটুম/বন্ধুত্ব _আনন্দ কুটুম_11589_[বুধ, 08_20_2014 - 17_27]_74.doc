বন্ধুত্ব 


একটা ইন্টারেস্টিং বিষয় সেয়ার করি। পড়ে বলুন কার কেমন লাগলো। অবশ্যই মতামত জানাতে ভুলবেন না .........
অদ্ভুত একটা বিশ্ববিদ্যালয়ে পড়ার সুযোগ হয়েছে আমার। এখানে এমন এমন কিছু কাণ্ড হয় যা দেশে বসে ভাবা খুব দুষ্কর। আজ একটা পরীক্ষা ছিল। পরীক্ষার বিষয় "কোন শিক্ষক/ শিক্ষিকা কেমন পড়ায়" ? প্রত্যেক শিক্ষকের জন্য ৫ মার্ক বরাদ্দ। কে কেমন পড়ায় তার উপরে নির্ভর করে মার্কিং করতে হবে এবং সেই সাথে তার সম্পর্কে নিজের মতামত ও পরামর্শ লেখতে হবে।
ভাবুনতো কোন ছাত্র কোন এক শিক্ষকের জন্য বরাদ্দ ঘরে লিখে দিল "আপনি আমাদের টিচিং করার মত যোগ্য শিক্ষক না। আপনি কাল থেকে আর আমাদের ক্লাশে না আসলে খুশি হব। আপনাকে ধন্যবাদ।" এবং তার বরাদ্দ নম্বরের ঘরে লিখে দিল ০/৫। সেই লেখা বিশ্ববিদ্যালয় কমিটি তুলে দিল সেই শিক্ষকের হাতে। তার পর সেই শিক্ষক যদি আর কোন দিন এই ক্লাসে আসতে চায় অবশ্যই তাকে বিতর্ক করে ঐ ছাত্রের কাছে বিজয়ী হতে হবে। তাকে ব্যাখ্যা দিতে হবে সে কেন এই বিষয় পড়ানোর জন্য যোগ্য।
এমনই একটা মজার পরীক্ষা আজ শেষ করলাম। ঘটনাটি ঘটেছে পরীক্ষার শেষে। পরীক্ষা শেষে আমার কাছ থেকে খাতা নিতে এসেছেন আমাদের ডিপার্টমেন্টের রেজিস্টার। নতুন মুখ দেখে অনেক্ষন আমার দিকে তাকিয়ে থেকে বলে উঠলেন
: নেম ?
: আনন্দ ফ্রম বাংলাদেশ
: ও বাংলাদেশ। এভাবে চুল কেটেছ কেন? কালই চুলের কাটিং চেঞ্জ করে আসবে। শার্টের বোতাম খোলা কেন? শার্টের বোতাম লাগাও। এ সব এখানে চলবে না। এটা বাংলাদেশে চলতে পারে।
: সরি স্যার। আমি অবশ্যই আমার চুলের স্টাইল চেঞ্জ করব।
.
.
আমাদের কথপোকথন তখনো শেষ হয়নি। ক্লাসের সবাই এক সাথে বলে উথলো "স্যার ইস নট ফেয়ার" । এর পর যার যা বলতে ইচ্ছা করলো তাই বলে গেল। আমি শুধু নীরব স্রোতা। তারা যা বলল তার সামারি নিচে তুলে দিলাম
" স্যার আপনি কি মনে করেন আনন্দ ভারতীয়? যদি তা না হয়, তা হলে সে কেন তার এতো দিনের চুলের স্টাইল বদলাতে যাবে? ও যে দেশ থেকে এসেছে ও সেই দেশের স্টাইল মেন্টেইন করবে এটাই সাভাবিক। সেই দেশের মত পোশাক পড়বে এটাই স্বাভাবিক। আপনি তাকে পরিবর্তন হতে বলতে পারেন না। এটা ঠিকও না। প্রত্যেকের একটা নিজেস্যতা থাকে। আনন্দ আনন্দের মত। সে কেন পরিবর্তিত হবে? আর এত অল্প সময়ে কেউ কারো নিজের দেশের চলা বলা ভুলে বিদেশের সাথে খাপ খাওয়াতে পারে না। এটা ঠিকও না। এখানে এক এক জন এক এক কালচার থেকে এসেছে। কেরো ট্র্যাডিশনাল পোশাক লুঙ্গী, কেরো শাড়ি, কেরো পাঞ্জাবী, কেরো জিন্স, কেরো টিশার্ট। সবাই এখানে সবার নিজের রাষ্ট্র বা কালচারের রিপেজেনটেটিভ। আপনি তাকে বদলাতে বলতে পারেন না।
আনন্দকে দেখতে কি কুচ্ছিত লাগছে? তা হলে কেন সে নিজেকে বদলাবে? এই ধরনের পরিবর্তন খুবই নেতিবাচক। আর আপনি অবশ্যই কেরো দেশকে ছোট করে কথা বলতে পারেন না"
.
.
ওদের কথাগুলো শুনে আমি বোকা বনে গেলাম। আমি নিজের কানকেই বিশ্বাস করতে পারছিলাম না। কি অদ্ভুত রে বাবা। এবার স্যার বললেন "তোমার ওপেনিয়ন কি মাই বয়"?
: স্যার, আমার চুলের স্টাইল চেঞ্জ করাটা যদি গুরুত্বপূর্ণ কোন কাজ হয় তবে অবশ্যই আমি তা করবো। এটা যদি বিশ্ববিদ্যালয়ের নিয়ম হয় তবে আমি তা করতে বাধ্য।
ভারতের জাতীর পিতা মহত্তা গান্ধী। সারা পৃথিবী যাকে স্যালুট করে। তিনি কিন্তু কখনো কোন ড্রেস কোর্ড মেনটেন করেন নি। তিনি একটা ছেড়া ধুতি পড়ে ইংল্যান্ডের রানীর সাথে দেখা করতে গিয়েছিলেন। আসল কথা হল স্যার, আমার মনে হয় আমাদের পোশাক থেকে কাজের দিকে বেশি নজর দেওয়া দরকার। আপনি নিশ্চয়ই জানেন যে, পৃথিবীর সব থেকে বড় আইটি কম্পানি মাইক্রোসফট। সেখানেও কোন ড্রেস কোর্ড মেনে চলা হয় না। এমন কি গুগল বা ফেসবুকেও ড্রেস কোর্ড মানা হয় না। এর পরেও যদি আপনি মনে করেন আমার শার্টের বোতাম লাগানো উচিৎ, তা হলে আমি অবশ্যই লাগাবো। এবং আমি খুবই দুঃখিত এই পরিস্থিতির জন্য।"
পেছন থেকে একজন চেচিয়ে উঠলো "তুমি সরি বলতে পারো না। সরি বলার মত কিছু হয়নি"
আমার কথাগুলো শুনে রেজিস্টার পরাজিতের মত একটা হাসি দিয়ে ক্লাস ত্যাগ করলেন। এর পর ক্লাসের সবাই, কি ছেলে কি মেয়ে, সবাই এক এক করে এসে আমাকে বলেছে "তুমি কখনোই চুলের স্টাইল পরিবর্তন করবে না। তুমি এভাবেই দেখতে সুন্দর"
এক রাস বিস্যয় নিয়ে বাসায় আসতে আসতে ভাবলাম, এটাকেই বলে ইউনিটি। ওরা কি আমার জন্য ফাইট করলো না কি নিজেদের জন্য ফাইট করলো। ওরা জানে আজ যদি ওরা আমাকে রক্ষা না করতে পারে তবে কাল তাকে এই একই অবস্থার মাঝে পড়তে হবে। কারন এটা পৃথিবী।
বন্ধুহীন একাকীত্বের জীবন হটাত রঙ্গিন হয়ে উঠলো। 
 আনন্দ কুটুম
ব্যাঙ্গালোর, ভারত 

