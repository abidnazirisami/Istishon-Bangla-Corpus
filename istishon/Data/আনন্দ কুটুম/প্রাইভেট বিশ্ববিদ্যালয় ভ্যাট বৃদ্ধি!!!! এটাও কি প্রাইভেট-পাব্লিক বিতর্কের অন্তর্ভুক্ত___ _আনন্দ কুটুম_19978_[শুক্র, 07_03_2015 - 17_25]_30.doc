প্রাইভেট বিশ্ববিদ্যালয় ভ্যাট বৃদ্ধি!!!! এটাও কি প্রাইভেট-পাব্লিক বিতর্কের অন্তর্ভুক্ত___ 


তাশরিক সঞ্চয় বর্তমান সময়ের একজন স্বনামধন্য সংবাদ উপস্থাপক। দীর্ঘদিন সাংবাদিক হিসেবে ফিল্ডে কাজ করেছেন। গ্রাজুয়েশন করেছেন স্টামফোর্ড বিশ্ববিদ্যালয় থেকে। তার মুখেই শোনা, ঢাবি, জাবি থেকে পাশ করে এসে বহু ছেলে এখন তার অধিনে কাজ করছে।
আশরাফ শিশির গ্রাজুয়েশন করেছেন ব্যাঙ্গালর বিশ্ববিদ্যালয় থেকে। বাংলাদেশে চলচ্চিত্র ক্ষেত্রে সব থেকে বেশি বিদেশী সম্মান এখন তার ঝুলিতে।
চলচ্চিত্র পরিচালক আদনান কবির নর্থ সাউথ বিশ্ববিদ্যালয় থেকে গ্রাজুয়েশন করেছেন। এখন তার অধীনে কাজ করছে বুয়েট থেকে আর্কিটেক্ট পাশ এক ভাই।
আমার নিজের এক প্রোজেক্টে ঢাবি চারুকলা থেকে পাশ করা এক ভাই আমার আন্ডারে কাজ করেছিলেন। অন্য দুটি প্রোজেক্টে জাহাঙ্গীর নগর ও ঢাকা বিশ্ববিদ্যালয়ের ভাইয়া আপুরা ছিল আমার সহকর্মী।
*
আমি যেহেতু মিডিয়া রিলেটেড তাই আমি আমার গণ্ডীর ভেতরের উদাহরণ গুলোই দিলাম। আমার গণ্ডীর বাইরে এমন উদাহরণ হাজারে হাজার। এখান থেকে কি আমরা ক্লিয়ার হতে পারি যে, বিশ্ববিদ্যালয় বা ডিগ্রী চূড়ান্ত মাপকাঠি না??
আসল জায়গাটা হল দক্ষতা। যে বেশি দক্ষ সে নেতৃত্ব দেবে। যে কম দক্ষ সে নেতৃত্ব মেনে নেবে। এটাই প্রকৃত নিয়ম। তার প্রমান আমার জীবনেই আছে। যখন ঠিক থাক বিশ্ববিদ্যালয় বানান করা শিখিনি সেই সময় থেকে বিশ্ববিদ্যালয় পড়ুয়া শিক্ষার্থীদের সাথে এক কাতারে দাঁড়িয়ে কাজ করে গেছি।
কোন এক অযাচিত কারনে পাবলিক বিশ্ববিদ্যালয়ের শিক্ষার্থীদের মাঝে ভুল ধারণা প্রচলিত আছে যে, বেসরকারি বিশ্ববিদ্যালয়ে যারা পড়ে তারা মেধা শুন্য বা টাকা দিয়ে সার্টিফিকেট কেনে। আদেও কি তাই?? তা হলে প্রশ্ন হল কর্মক্ষেত্রে গিয়ে কেন তা হলে সেই অর্জিত সার্টিফিকেট টাকায় কেনা সার্টিফিকেটের কাছে মুখ থুবড়ে পড়ে??
*
কিছুদিন আগে বেসরকারি বিশ্ববিদ্যালয়ের উপরে সরকার 7.5% ভ্যাট আরোপ করেছে। এটা নিয়ে বেসরকারি বিশ্ববিদ্যালয়ের শিক্ষার্থীরা নানা মুখী আন্দোলন করছে। আলু পটোলের দাম বেড়েছে অজুহাতে গত ১০ বছরে সেমিস্টার ফিস বেড়েছে প্রায় ৪ থেকে ৭ গুন পর্যন্ত। সরকার না পেরেছে আলু পটলের দাম নিয়ন্ত্রণ করতে, না পেরেছে বেসরকারি বিশ্ববিদ্যালয়ের ফিস নিয়ন্ত্রণ করতে।এবার আবার নতুন করে ভ্যাট আরোপ করাতে সেটা হয়ে গেল বোঝার উপরে শাঁকের আটি। এই ভ্যাট আসলে কারা মেটাবে?? সরকারের শিক্ষা ফান্ড? বেসরকারি বিশ্ববিদ্যালয়? নাকি বেসরকারি বিশ্ববিদ্যালয়ের শিক্ষার্থীরা? বরাবরের মত এবারও একই উত্তর- বেসরকারি বিশ্ববিদ্যালয়ের শিক্ষার্থীরা।
যে ব্যক্তি সেমিস্টারে ৫০ হাজার থেকে ১ লক্ষ টাকা দিতে পারে সে চাইলে আরও দুই চার হাজার টাকা দিতে পারবে। কিন্তু প্রশ্ন হল কেন দেবে?? এই ভ্যাট দেওয়ার ভারটা কেন শুধু এরাই নেবে? কে নিশ্চয়তা দেবে যে ২০১৫-১৬ অর্থ বছরের এই 7.5% ভ্যাট আগামী ১৬-১৭ তে গিয়ে ডাবল হবে না?? সেটা কি আমারা নিশ্চিত??
*
একটা বিষয় নিশ্চয়ই সবার কাছে ক্লিয়ার যে, বেসরকারি বিশ্ববিদ্যালয়ের শিক্ষার্থীরা তার পরিবারের টাকায় পড়ে। আর পাবলিক বিশ্ববিদ্যালয়ের শিক্ষার্থীরা পড়ে জনগণের টাকায়। সুতরাং বেসরকারি বিশ্ববিদ্যালয়ের শিক্ষার্থীদের থেকে পাবলিক বিশ্ববিদ্যালয়ের শিক্ষার্থীদের প্রতি জনগণের দাবীটা তুলনামুল বেশি।
আমার জানা নেই যে বেসরকারি বিশ্ববিদ্যালয়ের উপর অন্যায্য ভ্যাট আরোপ করর ফলে যে আন্দোলন চলছে সে আন্দলনে কয়জন পাবলিক বিশ্ববিদ্যালয়ের শিক্ষার্থী শামিল হয়েছে। কিন্ত এমন একটা অন্যায় সিদ্ধান্তের প্রতীবাদটা তাদের পক্ষ থেকেই আগে আসা উচিৎ ছিল।
উপরন্তু আমি লক্ষ্য করেছি কিছু পাবলিক বিশ্ববিদ্যালয়ের শিক্ষার্থী এই বেসরকারি বিশ্ববিদ্যালয় গুলোকে স্রেফ ব্যবসা প্রতিষ্ঠান আখ্যা দিয়ে ভ্যাট আরোপকে সমর্থন করে যাচ্ছে। কিন্তু আমার প্রশ্ন হল বেসরকারি বিশ্ববিদ্যালয় কি কেবলই ব্যবসা প্রতিষ্ঠান?? শিক্ষা কি কেবলই পণ্য?? এখান থেকে কি কোন মেধাবী বের হচ্ছে না?? তারা কি দেশের কোন উপকারেই লাগছে না??
*
উন্নত বিশ্বের কথা ভিন্ন। কিন্তু উন্নয়নশীল প্রতিটা দেশেই কম বেশি প্রায়ভেট বিশ্ববিদ্যালয় আছে। একটা দেশ সরকারের একার পক্ষে গড়ে তোলা সম্ভব না। কোথাও সেই সম্ভবটা হয়ে ওঠেনি। সরকারের ঘার্তি নিয়ে আক্ষেপ করে কপাল ঠোকা যেতে পারে। কিন্তু রাতারাতি তার সমাধান মিলবে না। বাংলাদেশে শিক্ষা খাত সরকারের একার পক্ষে টেনে নিয়ে যাওয়া সম্ভব না। তাছাড়া পাবলিক বিশ্ববিদ্যালয়ে রাজনীতি, সেশন যট নানা সমস্যার কথা মাথায় রেখেই প্রাইভেট বিশ্ববিদ্যালয়ের গোঁড়া পত্তন হয়েছিল। এর সুফলও জাতী ইতিমধ্যে ভোগকরা শুরু করে দিয়েছে।
আমি বলছি না যে প্রাইভেট বিশ্ববিদ্যালয় গুলো সৃষ্টির পেছনে যে, যে কারণ আছে তার মাঝে ব্যবসা নেই। অবশ্যই এই কারণ গুলোর মাঝে ব্যবসা একটা কারণ। কিন্তু একমাত্র কারণ না। সেটা বুঝতে হবে।
এখন আপনি যদি প্রাইভেট বিশ্ববিদ্যালয়ের ব্যবসার উপরে রাগ করে বা বিশ্ববিদ্যালয়কে সায়েস্তা করতে গিয়ে ভ্যাট বিদ্ধি করেন তা হলে সেটার দায় কিন্তু সরাসরি ভার্সিটি গুলো নিচ্ছে না। সেটা গিয়ে পড়ছে শিক্ষার্থীদের উপরে। তার মানে মরার উপরে খাঁড়ার ঘা। যদি এই ভ্যাট প্রাইভেট বিশ্ববিদ্যালয় নিজে সরাসরি বহন করত তা হলে কিছু বলার ছিল না। কিন্তু সেটা তো হবে না। তবে লাভ কি হল??
*
যারা সকাল বিকাল গলা ফাটিয়ে বলছেন যে, শিক্ষার প্রাইভেটাইজেশন বন্ধ কর, বন্ধ কর।
হ্যা ধরুন বন্ধ করা হয়ে গেল। এবার নিশ্চিত করুন যে দেশের সকল শিক্ষার্থীর জন্য সমান ভাবে বিশ্ববিদ্যালয় সিট বরাদ্দ আছে। যেখানে সরকারী ও বেসরকারি মেডিকেল কলেজ মিলিয়েও ১৮ কোটি জনতার চিকিৎসার চাহিদা মেটানো যাচ্ছে না। সেখানে আপনারা বলছেন প্রাইভেট মেডিকেল বন্ধ করে দিতে। এর পরিনাম কি হবে একবার ভেবে দেখেছেন?
বহু বছর ধরে অনেক শিক্ষাবিদ বলে আসছে বাংলাদেশের সকল বিশ্ববিদ্যালয়কে একই ভর্তি পরীক্ষার আওতায় এনে সিট বণ্টন করার কথা। কিন্তু কোন এক অদ্ভুত কারনে এই মহতি উদ্যোগ আজো সফল হয়নি। সেখানে চাইলেই প্রাইভেট মেডিকেল, বিশ্ববিদ্যালয় গুলো বন্ধ করে দেওয়া কি সম্ভব??? সরকার কেন প্রাইভেট ভার্সিটি বন্ধ করছে না সেই রাগ ফলাতে গিয়ে যখন এই ভ্যাটকে সমর্থন দেওয়া হয় তখন আসলে খুব হাস্যকর লাগে।
আপনাদের মতে বিশ্ববিদ্যালয় গুলো সার্টিফিকেটের পসরা সাজিয়ে বসে আছে। এখন ভ্যাট বাড়লে তো সার্টিফিকেটের দামও বাড়বে। তা হলে কি দাঁড়ালো??? সরকার ভ্যাট আদায় করতে পারলে হৃষ্টপুষ্ট হবে সন্দেহ নাই। কিন্তু এই ভ্যাট কে দিচ্ছে তার উপর নির্ভর করে আমরা ভ্যাট সমর্থন করব কি করব না।
*
পরিশেষে বলব যে প্রাইভেট বিশ্ববিদ্যালয় গুলো শুধু ব্যবসাই করে না। সময় পেলে NSU, UIU, BRACK এর মত প্রথম সারীর বিশ্ববিদ্যালয়গুলোর রেকর্ড ঘেঁটে দেখুন। এখানকার শিক্ষার্থীরা পাবলিকের থেকে কম যায় না। প্রাইভেট বিশ্ববিদ্যালয়ের শিক্ষার্থীদের ক্লাশ করার নাকানি চুবানি দেখতে হলে নিজের কাছের সেই বন্ধুটির খবর নিন যে এখন প্রাইভেটে পড়ছে।
কি সমর্থন করতে হবে আর কি সমর্থন করতে হবে না, সেটা শিখতেই যদি এতো বছর কেটে যায় তবে বলব ভাই আপনাদের শিক্ষাই বৃথা।
চেয়ার একটা, দাবীদার দুইজন। এর মাঝে একজনই সেটা পাবে এটাই নিয়ম। এটাকে যদি ভাগ্য বলেন তবে অবশ্যই আপনি ভাগ্যবান। কিন্তু মেধাবী না। আপনি না হয় ভাগ্য গুনে আজ পাবলিকের শিক্ষার্থী। কিন্তু আপনার ছোট ভাই বোন, আপনার আত্মীয়, আপনার সন্তান??? তারা কোথায় আছে?? তারা কোথায় যাবে?? তাদের শিক্ষার খরচ কিন্তু আপনাকেই নিতে হবে। তাই কিছু সমর্থন করার আগে ভেবে নিন। আজকের দুপয়সার লাভের জন্য দীর্ঘমেয়াদী কোন চক্রে আপনি ফেঁসে যাচ্ছেন কি না।
একে তো সরকার সবার শিক্ষার ব্যবস্থা করতে পারে না। যারা নিজের টাকায় শিক্ষা অর্জন করছে তাদের আবার দুস্টু চক্রে আটকে দেওয়া হচ্ছে। এটা কেমন বিচার????
এটা কোন পাবলিক ভার্সিটি বনাম প্রাইভেট ভার্সিটি বিতর্ক না। এই বিতর্ক আমার পছন্দও না। আমি অনুরধ করব এটাকে বিতর্কে রুপান্তর করবেন না। এটা একটি রাষ্ট্রীয় সমস্যা। সকলের গঠনমূলক আলোচনাই কাম্য। আমি লেখাটা লেখেছি শুধু মাত্র সেই সকল পাবলিক বিশ্ববিদ্যালয় পড়া মেধাবীদের জন্য যারা ডান-বাম না বিচার করেই সুযোগ পেলেই পাব্লিক-প্রাইভেট বিতর্ক শুরু করে দেয়। তাদের জন্য। আশাকরি সবার শুভবুদ্ধির উদয় হবে। 

