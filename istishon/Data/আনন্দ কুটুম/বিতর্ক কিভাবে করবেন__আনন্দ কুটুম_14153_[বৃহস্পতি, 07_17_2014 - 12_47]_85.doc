বিতর্ক কিভাবে করবেন_


আমরা প্রায়ই কারনে বা অকারনে তর্ক করি। এই তর্ক কখনো কখনো আমাদের জীবনকে বিপর্যস্ত করে তোলে। যুক্তি সঙ্গত তর্ককে বিতর্ক বলা হয়। অর্থাৎ বিজ্ঞান সম্মত তর্ক। এই বিজ্ঞান সম্মত তর্ক আর শুধু তর্কের মাঝে একটা বিস্তর ফারাক আছে। বিতর্ক আছে বলেই সভ্যতা অগ্রগামী হয়। বিতর্ক সকলের মতামত প্রকাশকে নিশ্চিত করে। পৃথিবীর ইতিহাসে প্রথম বিতার্কিক বলা হয় সফেস্টি প্রতোগ্রাসকে। যিনি জন্মে ছিলেন খ্রিস্টের জন্মেরও প্রায় ৬০০ বছর পূর্বে (মতান্তরে ৫০০ বছর)। প্রতোগ্রাস ছিলেন একজন শিক্ষক। তিনি অর্থের বিনিময়ে তার ছাত্রদের শিক্ষা দিতেন। সফেস্টি প্রতোগ্রাসের ছাত্রদের বলা হয় সোফিস্ট বা সোফিস্ট সম্প্রদায়। কথিত আছে আমাদের আদি গুরু সক্রেটিসও (মতান্তরে সক্রেতুস আঃ) সেই সোফিস্ট সম্প্রদায়ের সদস্য ছিলেন। কিন্তু তিনি অর্থের বিনিময়ে শিক্ষা দান করতেন না। এই সকল সফিস্টরা তৎকালীন গ্রীস থেকে শিক্ষা নিয়ে পৃথিবীর বিভিন্ন প্রান্তে ছড়িয়ে পড়ে।
পৃথিবীর প্রথম বিতর্ক সংশ্লিষ্ট পুস্তক বলতে ধরে নেওয়া হয় ইলিওড ও অডিসি কে (পৃথিবীর প্রথম গ্রন্থ হিসেবেও ইলিওড ও অডিসি পরিচিত)। এর পরে যত ধর্ম গ্রন্থ পৃথিবীতে এসেছে (ঈশ্বর সৃষ্ট বা মানব সৃষ্ট) তার সব গুলোতেই বিতর্কের প্রমান পাওয়া যায়। সুতরাং এটা বলতে কোন দ্বিধা নেই যে । বিতর্কই সভ্যতা অগ্রগামী হবার নেপথ্যে।
এই পর্যন্ত যত গুলো ধর্ম প্রচারক এসেছেন তারাও যুক্তি সঙ্গত ভাবে তাঁদের ধর্ম প্রচার করেছেন। আর এই যুক্তিই হল বিতর্কের প্রধান প্রান। আমাদের আদি গুরু সক্রেতিস ও বিতর্কের মাধ্যমে তার ছাত্রদের শিক্ষা দান করতেন। এ কারনেই তাঁকে হ্যামলোক গাছের বিষ পানে মৃত্যুদণ্ড দেওয়া হয়। যুগে যুগে যোক্তিক মত প্রকাশের জন্য কম মানুষকে প্রান দিতে হয়নি।
হযরত মুহাম্মাদ সঃ এর বিদায় হজের ভাষণকে বিশ্লেষণ করলে যুক্তির এক মহা দলিল পাওয়া যাবে। এর পরে আছে গ্যালিলিও গ্যালিলাই, কাজী নজরুল, আব্রাহাম লিংকন, জজ ওয়াশিংটন, যীশু খ্রিষ্ট, বঙ্গবন্ধু, স্বামী বিবেকানন্দ, রোকেয়া সাখাওয়ার হোসেন, নেলসন ম্যান্ডেলা। এরা সবাই তাঁদের মতামত যুক্তি দিয়ে তুলে ধরার চেষ্টা করতেন। এর ফল হিসেবে কম বেশি এদের সবাইকেই রক্ষণশীলদের কবলে পড়তে হয়েছিল।
আমরা হয়তো অনেকেই জানি না যে বিতর্কেরও একটা সীমা থাকে। যুক্তি বিদ্যার ভাষায় একে যুক্তির সীমা বলে। একই যুক্তি স্থান, কাল, পাত্র ভেদে বিভিন্ন হতে পারে। এটাকে আপাদ দৃষ্টিতে যুক্তির দুর্বলতা বা দোষ বলে মনে হলেও এটা কিন্তু দোষ না। সঠিক যুক্তি প্রয়োগের একটা পদ্ধতি মাত্র।
এবার আসুন জেনে নেই বিতর্কের সময় কি কি মাথায় রাখা উচিৎ।
১। যে বিষয়ে আপনার জ্ঞানের পরিধী কম বা আপনি বিষয়টা নিয়ে সন্দিহান সেই বিষয় নিয়ে বিতর্কে লিপ্ত হবেন না।
২। অন্যের মতের উপরে সম্মান না করতে পারলে বিতর্কে না জড়ানোই শ্রেয়। অন্যের মতের উপরে সম্মান মানে অন্যের মতের সাথে এক মত হওয়া না। তাঁকে মত প্রকাশের স্বাধীনতা দেওয়া।
৩। মনে রাখবেন কেরো উপরে জোর করে আপনার মত চাপিয়ে দিলে তার কাছে আপনার সম্মান প্রতিষ্ঠিত হবে না।
৪। কেউকে ব্লক, আনফ্রেন্ড করা কোন শেষ সমাধান না।
৫। বিতর্কের সময় লক্ষ রাখুন কোন নিদৃস্ট বিষয় নিয়ে বিতর্ক শুরু হয়েছিল। অকারনে অনেক কথার সমাহার করবেন না। নিদৃস্ট বিষয়ের দিকে নজর রাখুন।
৬। বিতর্কের সময় ব্যাক্তিগত কথা টেনে আনবেন না। তাতে আপনার চরিত্রের নোংরা দিকই বের হয়ে আসবে।
৭। কেউকে কোন উপকার করলে খোটা দিবেন না। তাতে আপনার উপকারের মাহাত্ত নষ্ট হবে।
৮। অন্যের ধর্মের উপরে সম্মান না থাকলে তার তার সাথে বিতর্ক করবেন না।
৯। রাজনৈতিক বিতর্কে উভয় পাশ দিয়ে দেখলেই ঘটনাটাকে সত্য বলে মনে হয়। তাই কখনোই মনে করবেন না যে সত্য কেবল একদিকে অবস্থান নেবে। সত্য উভয় মুখী হতে পারে।
১০। কখনো কখনো উভয় দিকের যুক্তি সত্য হবার পরেও ৩য় মত সত্য হতে পারে। তাই ৩য় মতের দিকে লক্ষ রাখুন।
১১। বিতর্ক চলা কালিন সময় গালি দিবেন না। এতে আপনার প্রতি ও আপনার শিক্ষাগত যোগ্যতা সম্পর্কে সকলের খারাপ ধারণা হবে।
১২। মনে রাখবেন ব্যাবহারেই বংশের পরিচয়। সুতরাং বিতর্কের সময় প্রতিপক্ষের সাথে এমন কোন ব্যাবহার করবেন না জাতে আপনার বংশ কলঙ্কিত হয়।
১৩। বিতর্ক চলা কালিন সময় কেরো বংশ, শিক্ষাগত যোগ্যতা, বয়স, লিঙ্গ, গায়ের রঙ, সার্টিফিকেট, বাবা-মা, উচ্চতা এই সকল বিষয় নিয়ে কটাক্ষ করবেন না। এতে আপনার কুরুচির পরিচয় পাওয়া যাবে।
১৪। বিতর্কের সময় কখনোই মনে করবেন না যে সবাই আপনার মত মেনে নিতে বাধ্য।
১৫। ছোটদের সাথে বিতর্ক করার সময় একের অধিকবার ভেবে সিদ্ধান্ত নিন। কেননা ছোটদের কাছে হেরে যাওয়াটা লজ্জার।
১৬। মনে রাখবেন বয়সে কেউ বিজ্ঞ হয়না। বিজ্ঞ হয় জ্ঞানে। সুতরাং ছোটরা যুক্তি সঙ্গত কথা বললে তাঁদের মতকে মেনে নেওয়ার মত মানসিক সক্তি অর্জন করুন।
১৭। কোন একটি বিশেষ বিষয়ের মত দিয়ে একটি পুরদস্ত মানুষকে বিচার করবেন না। তাতে আপনার বিচার ভুল হতে বাধ্য।
১৮। একটি নিদৃস্ট বিষয়ের বিতর্কের উপর নির্ভর করে ব্যেক্তিগত সম্পর্ক নষ্ট করা বোকামির সামিল।
বিতর্ক একটা শিল্প। এই বিতর্ক আছে বলেই পৃথিবীটা এতো সৃষ্টিশীল। আর যুক্তির চর্চা ছাড়া কখনো বিতর্ক হয় না। বিতর্ক চর্চা একটি ধারাবাহিক কর্ম। এটা মানুষকে আরো সভ্য হতে সাহায্য করে। তাই কেরো সাথে বিতর্ক করার সময় উপরোক্ত বিষয় গুলো লক্ষ রাখুন। তাতে আপনার মানসিক সান্তি নিশ্চিত হবে। ব্যাক্তিগত সম্পর্ক বিচ্ছেদ থেকে রেহাই পাবেন। 

