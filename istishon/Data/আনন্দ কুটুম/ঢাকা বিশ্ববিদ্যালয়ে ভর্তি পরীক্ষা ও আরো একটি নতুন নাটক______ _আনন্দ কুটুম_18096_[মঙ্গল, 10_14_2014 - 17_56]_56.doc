ঢাকা বিশ্ববিদ্যালয়ে ভর্তি পরীক্ষা ও আরো একটি নতুন নাটক______ 


ঢাকা বিশ্ববিদ্যালয় সিদ্ধান্ত নিয়েছে আগামী বছর থেকে যে কোন শিক্ষার্থী মাত্র একবার ভর্তি পরীক্ষায় অংশ নিতে পারবে। যুগ উপযোগী এই সিদ্ধান্ত নেওয়ার জন্য ঢাবিকে ধন্যবাদ।
অনেক দিন পর বোঝা গেল ঢাবির পেট এবার তা হলে ভরেছে।
বেশ কিছু বছর আগে ডঃ জাফর ইকবালের একটা আর্টিকেল পড়েছিলাম। সেখানে তিনি সুপারিশ করেছিলেন যে সকল পাবলিক বিশ্ববিদ্যালয়কে একটা গণ্ডীর আওতায় এনে একটি মাত্র ভর্তি পরীক্ষার মাধ্যমে শিক্ষার্থীদের মেধা তালিকা অনুসারে বিশ্ববিদ্যালয়ে ভর্তি করা হোক। প্রস্তাবটা পড়ে বুঝেছিলাম যে সেটা যেমনই ছিল যুগোপযোগী তেমনি নির্ভেজাল। যেমনটি করা হয় সকল মেডিকেল কলেজ ও জাতীয় বিশ্ববিদ্যালয়ে। কিন্তু এমন যুগোপযোগী সিদ্ধান্তও সরকার ও বিশ্ববিদ্যালয়গুলো মেনে নেয়নি। কারণ খুবই স্পষ্ট। প্রতি বছর বিশ্ববিদ্যালয়ের আসন সংখ্যার চেয়ে হাজার গুন বেশি ফর্ম বিক্রি করে যে অর্থ আসে তা দিয়ে বিশ্ববিদ্যালয়ের শিক্ষকদের পেট পূজা হয়।
পরিস্থিতি এখন এমন দাঁড়িয়েছে যে তারা বুঝে গেছে বাংলাদেশের শিক্ষার্থীরা ভয়াবহ রকমের মেধাবী। তারা প্রতি বছরই রেকর্ডের পর রেকর্ড গড়িয়া আবার নিজেরাই তা ভাঙ্গিয়া রেকর্ড করিবেন। তাই যাহা কামানোর তা এক বছরেই কামানো যাবে। পরবর্তী বছরের জন্য অপেক্ষার দরকার নেই।
কিন্তু প্রশ্ন হল যারা এ বছর কোন কারনে ভর্তি পরীক্ষা খারাপ করে আগামী বছরের জন্য স্বপ্ন বুনেছিল, তাদের কি হবে?
এমন পাণ্ডিত্য দেখানো সিদ্ধান্ত দেখে আরেকটি ভর্তি পরীক্ষার কথা মনে পড়ে গেল। ২০১২ সাল। সবে মাত্র উচ্চ মাধ্যমিকের রেজাল্ট দিয়েছে। সবাই প্রস্তুতি নিচ্ছে মেডিকেল ভর্তি পরীক্ষার জন্য। হুট করে পরীক্ষার ঠিক ১৫ দিন আগে আমাদের জগত বিখ্যাত স্বাস্থ্য মন্ত্রী ঘোষণা দিলেন এবার কোন পরীক্ষা হবে না। রেজাল্টের ভিত্তিতে ভর্তি নেওয়া হবে। শুরু হল আন্দোলন। পথে নেমে গেল ৪০ হাজার শিক্ষার্থী। যদিও আমি উচ্চমাধ্যমিকে সাইন্সের ছাত্র ছিলাম না তার পরেও আমিও ছিলাম সেই জন্ স্রোতে। তার পর সব ইতিহাস। পুলিশের মার খাওয়া, হাজতে যাওয়া, রাজনীতির সাথে পরিচিত হওয়া, আন্দোলন করা, পুলিশ বেরিকেট, প্রধানমন্ত্রীর কার্যালয় ঘেরাও, প্রেসক্লাবের সামনে মানব বন্ধন, পত্রিকা তেলিভিশনে ইন্টার ভিউ, টকশোতে স্বাস্থ্য মন্ত্রিকে উলঙ্গ করা, কার্জন হলে মিটিং, টিএসসি তে সমাবেশ, প্রেস কনফারেন্স, সাহাবাগ আটকানো (৭১ সালের পরে এটা আমরাই প্রথমবার করেছিলাম), হাইকোর্টে রিট, মধুর ক্যান্টিনে আড্ডা, শহিদুল্লা হলে আড্ডা, সচিবালয়ে বাক বিতন্ড, বুদ্ধিজীবীদের সাথে বুদ্ধির বিনিময়, অবশেষে বিজয়। আমি জানতাম এটা একটি গন আন্দোলন। তাই আমি নিজেও সেই স্রোতের সাথে মিশে গিয়েছিলাম। ভাসতে ভাসতে কখন যে সামনের সারীর একজন হয়ে গিয়েছিলাম তা বুঝতে পারিনি। সেই সুবাদে সাংবাদিকের নানা প্রশ্ন। কেন আমি সাইন্সের না হয়েও এই আন্দোলনের লিডিং এ আছি? আমি শিবিরের কোন সাখার সাথে আছি? আমি ছাত্র ইউনিয়ন করি কি না? আরো কত কি।
চ্যানেলে আটকিয়ে সওয়াল জবাব, আমাকে নিয়ে আলোচনা ইত্যাদি ইত্যাদি। সেই সুবাদে আমার বেশ কিছু অকৃতিম বন্ধু জুটেছিল। যারা আজো আমার সুখে দুঃখের সঙ্গী। পড়ছে বিভিন্ন মেডিকেল কলেজে, দেশে বিদেশে।
উপরের গল্পটি আপনাদের কেন বললাম? একটু ভাবুন...............
এমন হুজুগের সিদ্ধান্ত দেশে বহুবার নেওয়া হয়েছে। কিন্তু তাই বলে মুখ বুঝে সব সহ্য করার কিছু নেই। যদি মনে করেন সিদ্ধান্তটি অন্যায়ের প্রতীবাদ করুন। এটা শুধু নিজের জন্য না। দেশের জন্যও।
ভাবুন, এমন একটি সিদ্ধান্ত মানুষকে আশাকে নিরাশা করে দেবে। যে মা প্রতিরাতে ঘুম হারাম করে আপনাকে পাহারা দিয়েছে যেন আপনি পাবলিক বিশ্ববিদ্যালয়ে ভর্তি হতে পারেন। যিনি স্বপ্ন দেখেছেন তার সন্তানও দেশের প্রথম সারীর বিশ্ববিদ্যালয়ে ভর্তি হবে। কোথায় যাবে তবে তার স্বপ্ন? এতো দিনের স্বপ্ন কি এমন একটি উটকো সিদ্ধান্তে হাওয়ায় মিলিয়ে যাবে?
দেশটা দিন দিন হতাশায় ভরে যাচ্ছে। কম্পিটিশনের নামে সবাইকে এক আজব রেসে নামিয়ে দিয়ে শিক্ষা মন্ত্রী ভাবছেন দেশের শিক্ষা ব্যাবস্থা তো ভালোই চলছে। তা হলে চিন্তা কি? আমরাও সেই আজব রেসে নেমে ক্লান্ত শ্রান্ত হয়ে হতাশায় ডুবে যাচ্ছি। দেশ তা হলে কোথায় যাচ্ছে? আর কত কাল মুখ বুজে এই ধরনের অন্যায় সিদ্ধান্তকে মেনে নিতে হবে? এখনো কি ঘুরে দাঁড়াবার সময় আসেনি? 

