কি ভাবছেন _ 



আসুন আজ কিছু ধর্ম বিষয়ক আলোচনায় মত্ত হই। চোখ কান বুজে থাকলে তো থাকাই যায়। তাতে লাভটা আমার। কিন্তু ক্ষতিটা আমাদের।
অনেকেই আমাকে নানা ভাবে ব্যাখ্যা করে থাকে। কেরো দৃষ্টিতে আমি নাস্তিক, কেরো দৃষ্টিতে আমি আস্তিক, কেরো দৃষ্টিতে আমি প্রচণ্ড ধর্ম বিদ্বেষী, কেরো মতে চরম সহনশীল একটা ছেলে, কেরো দৃষ্টিতে বিদ্যা অনুরাগী, কেরো চোখে না বুঝেই ফাল পাড়ি টাইপের। কিন্তু আমি জানি কেরো বক্তব্যই সঠিক না। আমি দোষে গুনে একজন মানুষ।
আমার জানা মতে কেরো সাথেই আমার ব্যাক্তিগত কোন দ্বন্দ্ব নেই। না আছে সম্পত্তি, টাকা-পয়সা নিয়ে ঝামেলা, না আছে নারী ঘটিত সমস্যা। যে কয়জন গুটি কয়েক মানুষের সাথে আমার দ্বন্দ্ব তা কেবলই আমার বিশ্বাস আর মতাদর্শ নিয়ে।
"রবীন্দ্রনাথ তার জীবনের শেষ সময়ে ইসলাম গ্রহন করেছিলেন" এই কথাটা শোনার পরে আপনার মত একজন সচেতন মানুষের প্রতিক্রিয়া কি ? জানতে চাই। আজ কোন লাইক না। একজন মানুষ হিসেবে আপনি কতটুকু সচেতন তা কমেন্ট বক্সে ব্যাক্ত করুন। জাতি আপনার নিকট কৃতজ্ঞ থাকবে।
আমি আমার জীবনে এমন করে অনেককেই মুসলমান হয়ে যেতে দেখেছি। আমি আমার জীবদ্দশায় দেখেছি শচিন টেন্ডুলকার, নীল আর্মস্ট্রং, নিউটন, আইনস্টাইন, ইস্টিফেন হকিং, ঐশ্বরিয়াকে মুসলমান হতে। দেখেছি সানি লিওনের মত বলিউড স্টারকে মুসলমান হতে। এমনকি গৌতম বুদ্ধকেও মুসলমান হতে আমি দেখেছি। আজ দেখলাম রবীন্দ্রনাথে মুসলমান হয়ে যেতে। কাল যদি শুনি স্বঘোষিত নাস্তিক তসলিমা নাসরিন মুসলমান হয়ে বোরখা পড়া শুরু করেছেন তা হলেও চমকাবো না। আবার যদি পরশু দিন শুনি রবীন্দ্রনাথ স্বয়ং এসে সাতক্ষীরার এক প্রত্যন্ত গ্রামে ইসলামিক ওয়াজ মাহফিল করে গেছেন, তা হলেও অবাক হব না। এটা খুব স্বাভাবিক ঘটনা।
প্রায় প্রায় জামাতিরা প্রকাশ করে 'দেলোয়ার হসেন সাইদির' এক একটা বৈঠকে শত শত বিধর্মীরা ইসলাম গ্রহন করে, প্রায় পিস টিভি বাংলা (লন্ডন) থেকে প্রচার করা হয় আমেরিকাতে ডঃ জাকির নায়েকের এক একটা বৈঠকে লাখে লাখে বিধর্মী মুসলমান হয়ে যাচ্ছে (বলুন সুবাহানআল্লাহ...) । আমার প্রশ্ন হল এই যে, কবি সাহিত্যিক, বিজ্ঞানী থেকে শুরু করে ফকির মিসকিন সবই ঝাকে ঝাকে ইসলাম গ্রহন করছে। তাতে আসলে ইসলামের কী বা লাভ হচ্ছে? এর জন্যে আমাদেরই বা কি ক্ষতি হচ্ছে।
যারা নুন্যতম প্রায়মারী স্কুল থেকে কালে ভদ্রে এক বার কি দুই বার শিক্ষা গ্রহন করেছেন আশা করি তাদের বুঝতে সমস্যা হবার কথা নয় যে ইসলামের কি উপকার হচ্ছে। কিন্তু আমাদের যে ক্ষতি হচ্ছে তা একটু ক্ষতিয়ে দেখা দরকার।
কারা করছে এই কাজগুলো? কেন করছে? কি তাদের লাভ?
নির্বাচন আসলে গ্রামে গ্রামে ধর্ম ব্যাবসা চলে, পচা বাসী পণ্য বিক্রির জন্য ধর্ম ব্যাবসা চলে, নারীকে শোষণ করতে ধর্ম ব্যাবসা চলে, চিকিৎসার নামে ধর্ম ব্যাবসা চলে, শিক্ষার বামে ধর্ম ব্যাবসা চলে। চলে না এমন জায়গা খুঁজে পাওয়া ভার আমার দেশে। এতে লাভ কার? আর কারাই বা ক্ষতিগ্রস্থ হচ্ছে?
কিছু মানুষ আমাদের শোষণ করতে এই সব মিথ্যা অপপ্রচার চালায়। আমরাও ধর্মের ভয়ে/ বেহেস্তের লোভে তা মেনে নেই। এ কারনেই আমাদের দেশে চাদের মাঝে সাইদির মুখ দেখা যায়, রবীন্দ্রনাথ মুসলমান হয়, কুকুর আল্লাহ আল্লাহ বলে জিকির করে, কুরবানির মাংসে আল্লাহু লেখা ওঠে, তরমুজের মাঝে আয়তাল কুর্সি লেখা থাকে, বড়ুয়ারা কোরআন শরিফে পা দিয়ে ছবি তোলে, আফ্রিকার কোন প্রত্যন্ত গ্রামে মায়ের পেট থেকে পড়েই শিশু কোরআনে হাফেজ হয়ে যায় আর আমরা মুসলিম হিসেবে তার জন্য গর্বিত হই। কি এক আজিব দেশে আমাদের বসবাস।
সারা বিশ্বব্যাপি প্রচলিত "শিক্ষা যখন সহজলভ্য মানুষ তখন অধিকতর উন্নত"। কিন্তু বাংলাদেশে হয়েছে তার উল্টো। শিক্ষা যতোটা সহজলভ্য আমাদের মূর্খ হয়ে যাওয়া ততো বেশি। যে বাঙালী ইতিহাসে "ঈশ্বর চন্দ্র বিদ্যা সাগর" নদী সাঁতরে স্কুলে যেতেন, সেই একই বাঙ্গালীরা সত্য মিথ্যা বিচার না করে হর হামেশাই সব গিলে নিচ্ছে।
আমি নিজে এমন অনেক শিক্ষার্থীকে চিনি যারা বুয়েট, ঢাকা মেডিকেল, ঢাকা বিশ্ববিদ্যালয়ের মত প্রতিষ্ঠানে পড়েও চাদের মাঝে সাইদিকে দেখেছে। এমন কি বিদেশে উচ্চ শিক্ষা গ্রহন করা শিক্ষার্থীদের মাঝেও এই অশিক্ষা আমি দেখেছি।
যেখানে হযরত সঃ নিজে বলেছেন " প্রয়োজনে শিক্ষা নিতে সুদূর চিনে যাও" । সেই জাতী ঘরের কোনের সত্যকেও তোয়াক্কা করে না। প্রয়োজন হয়না একটু তলিয়ে দেখার আদেও কি রবীন্দ্রনাথ কোন দিন ইসলাম গ্রহন করেছিলেন কি না।
ইসলামিক পেজ গুলা থেকে প্রতিদিন এই ধরনের ছবি সেয়ার করা হয়। আমরা শিক্ষিত, অশিক্ষিত সবাই হর হামেশাই এই সব ছবি বিশ্বাস করে জাতীর মাঝে ছড়িয়ে দেই। পরিণামে আমরা আরো মূর্খ থেকে মূর্খ হয়ে যাচ্ছি। কিন্তু ধর্মের কালো পর্দা আমাদের চোখ ঢেকে রেখেছে। আমরা সত্য দেখা ভুলে যাচ্ছি। পরিণামে ক্ষতি হচ্ছে একটা একটা করে হাজার লক্ষ মানুষের। একটা জাতীর। ক্ষতি হচ্ছে ইসলামের।
[কিন্তু এর পরেও আমরা জাগবো না। কারন আমরা তো জেগে জেগে ঘুমাই। আমাদের কে জাগাবে?]

