রহমতের রাতে মানুষের কাবাবে আসুন পান করি রাশিয়ান ভদকা



শবেবরাতের রাতকে বলা হয় সৌভাগ্যের রজনী। বিশ্বাসীরা সারারাত ইবাদত বন্দেগী করেন, সৃষ্টিকর্তার কাছে করুনা চান, তাঁর আশ্রয় চান। এই রজনীতে সৃষ্টিকর্তা নাদান ইনসানদের জন্য রহমত বর্ষন করেন। নতুন খাতা খোলেন। শুভ হালখাতায় ভালো মন্দের বাজেট বরাদ্দ করেন। আমাদের পোড়া বাংলাদেশের অধিকাংশ মানুষের ভাগ্যে গতবারের বাজেটই ধরিয়ে দেওয়া হয়। গতকাল সেই রহমতের রাতে আমরা বাঙালিরা আগুনে কাবাব বানিয়েছি, গুলিতে ঝাঝরা করেছি ১০ বিহারীকে। দারুন না!
বিহারী মরুক, বাঙালি মরুক কিম্বা মুরং সাওতলী, তনচঙ্গা-ইতিহাসে লেখা থাকবে এতোগুলো মানুষ মরেছে। বিহারী হওয়ায় এই শ্যামলী বাংলায় যে শিশুগুলো আজ কাবাব হলো আমি শুধু তাদের কাছে ক্ষমা প্রার্থনাই করতে পারি বাঙালি হিসেবে।
উগ্র জাতীয়তাবাদ, জাত্যাভিমান কত ভয়ঙ্কর তা হিটলার মুসোলিন প্রমান করে গেছেন। এখন কালশিতে ১০ জনকে জ্যান্ত পুড়িয়ে গুলিতে ঝাজরা করে আবার প্রমাণ করার দরকার ছিলো না।
সব থেকে বড় ট্রাজিডি হলো বিহারীরা পাকিস্তানী না, ভারতীয়। কিন্তু তাদের না আছে ভারত না আছে পাকিস্তান যাবার কোন সম্ভাবনা। আর সামনে ও পেছনে আমাদের মত বাঙালিদের উগ্রতা।
শুধু শবেবরাতের রাতেই নয়, ঢাকায় আতশবাজীর বন্যা বয়ে যায়। আমাদের বীর হনুমান পুলিশ বাহিনী ও বীরপঙ্গুব বাঙালী জাতীয়তাবাদীরা তখন কোথায় থাকেন? শবেবরাতের রাতে ঢাকার অনেকস্থানেই গতকাল রাতেও আতশ বাজি ফুটেছে এন্তার। শবে বরাতের আগের রাতে বিকট আতশবাজি ফুটেছে আমি যেখানে থাকি সেই বনশ্রিতে। পুলিশ সেখানে হানা দেয়নি। কিন্তু বিহারী পল্লীর আতশবাজি কেন গাত্রদাহ হলো? বিহারী বলে?
যদি বিহারীদের আতশবাজীতে সমস্যা হয় তাহলে অন্যান্য ধর্মীয় উপদল ও ধর্মের মানুষের শব্দদূষণের বিকট চিৎকারগুলো কে থামাবে?
আমার গ্রামের বাড়ি নড়াইলের লোহাগড়াতে দেখেছি, শুধু হিন্দু ধর্মালম্বি হবার কারণে কথায় কথায় মুসলিমরা তাদেরকে মালাউন বলে। মালাউন বলে হিন্দুদের শুধু সামাজিকভাবেই হেয়ই করে না তারা, বরং এমন একটি আবহাওয়া তারা তৈরী করে যাতে হিন্দুদের মনে হয় এ দেশটা তাদের না। এটা মুসলমানের দেশ। এ দেশে শুধু মুসলমানরাই থাকবেন। তোমার শীø যদি কাটা না হয়, তাহলে তোমার এ দেশে কোন স্থান নেই। তুমি ভাগো। ইন্ডিয়া যাও, আমেরিকা যাও সেখানে খুশি যাও-তুমি আমাদের কেউ না। এ কারণে সংখ্যালঘুর জমি সব থেকে বেশি দখল করেছে প্রগতিশীল তকমার ধ্বজাধারি আওয়ামী লীগ। কি দারুন না?

কিন্তু বিহারীরাতো হিন্দু না। তারাতো আপনাদের কউয়েমের, মুসলমান। তাদেরও শীø কাটা আছে। মুহাম্মদ তরিকারা মানুষ তারা। তাদের কেন পুড়িয়ে মারছেন? তার মানে হিন্দু হও, বিহারী হও সেটা ব্যাপার না, ব্যাপার হলো তারা যদি হয় সংখ্যায় কম, তাহলে তারা গণিমতের মাল। কেউ কিস্যু কবে না তাদের মারলে।
যে কোন সংখ্যালঘু মানুষের আসলে কোন দেশ নেই। তারা দেশহীন। আর আরো নির্দিষ্ট করলে বললে, শোষিত মানুষের কোন দেশ থাকে না। কোন জাতীয়তাবাদ থাকে না। তাদের পরিচয় তারা নির্যাতিত। দুনিয়ার নির্যাতিত মানুষেরই এ কারণে এক হতে হয়।
গত ৫ বছরে শেখ হাসিনার শাসনামল যত জুলুম হয়েছে-মাত্র ৫ মাসে এর আগের ৫ বছরের অপশাসনের রেকর্ড ভেঙ্গে ফেললো এবার আ.লীগ। নারায়ণগঞ্জ, ফেনি, প্রশ্নপত্র ফাঁস, এখন বাঙালি বিহারী। কি বলবো দাঙ্গা না চুমোচুমি? দাঙ্গা বললে চ্যাতনদণ্ডধারীরা ক্ষেপে যাবেন। কিন্তু ইতোমধ্যে আন্তর্জাতিক মিডিয়াগুলো একে বাঙালি-বিহারী দাঙ্গা হিসেবেই প্রচার করছে। যে দাঙ্গায় শুধু বিহারীরাই মরেছে।
স্বাধীনতার চেতনা, মুক্তিযুদ্ধের চেতনা মানে ইনসাফ কায়েম করা। শুধু রাজাকারের মত খণ্ডিত ইস্যুতে নয়।
পুলিশ ও স্থানীয় বাঙালিদের এই যৌথ আক্রমণ হয়েছে তাতে স্থানীয় সংসদ ইলিয়াস মোল্লার সম্পর্ক রয়েছে। কোথায় আওয়ামী লীগ নেই। তবে সবেবরাতের মহিমার রাতে সৃষ্টিকর্তা তুমি এমন মহিমাই রেখেছিলে এই নাদান ইনসান যাতে ১০ জন মানুষকে কাবাব হতে হলো। কাবাবের সাথে কি রাশিয়ান ভদকা ছিলো। কাবাবের সাথে রাশিয়ান ভদকা খারাপ হবে না।
ছবি : বিডিনিউজ

