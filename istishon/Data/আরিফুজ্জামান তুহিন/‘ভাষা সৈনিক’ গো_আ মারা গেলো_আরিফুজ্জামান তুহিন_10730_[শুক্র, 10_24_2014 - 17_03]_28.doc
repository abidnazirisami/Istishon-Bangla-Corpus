‘ভাষা সৈনিক’ গো_আ মারা গেলো


কথিত ভাষা সৈনিক গোলাম আজম ওরফে গো. আ. গতকাল বুধবার রাত ৯টা ২৫ মিনিটে বঙ্গবন্ধু শেখ মুজিব মেডিকেল বিশ্ববিদ্যালয় মারা গেছে। মৃত্যুর সময় সে বিপুল পরিমান সম্পদ, ছয় সন্তান ও ৯০ বছরের কারাদন্ড রেখে গেছে।
গো. আ. মারা যাবার আগে তার দল জামাত ইসলাম ব্যপক আকারে প্রচার শুরু করে যে গো.আ. একজন বিশিষ্ট ভাষা সৈনিক। মৃত্যুর আগ পর্যন্ত গো.আ. নামের আগে অধ্যাপক উপাধিটি ব্যবহার করতো। ইতিহাসের ছাত্র হিসেবে নির্মোহভাবে বোঝার চেষ্টা করবো গো.আ. কী আদৌ ভাষা সৈনিক ছিলেন কিনা? ১৯৭১ সালে স্বাধীনতা যুদ্ধে তার কুর্কীতি নিয়ে কতিপয় দলান্ধ ছাড়া অন্যরা জানেন, কী ভয়ঙ্কর খুনের নহরে ভেসেছিলো সেদিন দেশ। আর এই রক্ত খুনের বাঙালী মীর জাফর ছিলেন প্রভাষক গোলাম আজম, সেটাও একটু পরখ করে দেখতে চাই।
ভাষা আন্দোলনে গো.আ’র ভূমিকা
ভাষা আন্দোলনে গো.আ’র ভূমিকা নিয়ে সব থেকে ভালো লিখেছেন ভাষা আন্দোলনের অন্যতম গবেষক মুক্তি কাউন্সিলের সভাপতি কমরেড বদরুদ্দিন উমর। কমরেড উমরের লেখা থেকে হুবহু তুলে দিলাম।
’ আমি আমার ভাষা আন্দোলনের বইটির প্রথম খণ্ডে একবারই মাত্র গোলাম আযমের উল্লেখ করেছি। ১৯৪৮ সালের নভেম্বর মাসে পাকিস্তানের প্রধানমন্ত্রী লিয়াকত আলী খান পূর্ব পাকিস্তান সফরে আসেন। ২৭ নভেম্বর তিনি ঢাকা বিশ্ববিদ্যালয়ের ছাত্রদের এক সমাবেশে ভাষণ দেন। সেখানে ঢাকা বিশ্ববিদ্যালয়ের ছাত্র ইউনিয়নের পক্ষ থেকে তাকে একটি মানপত্র দিয়ে তাতে বাংলা ভাষাকে পাকিস্তানের অন্যতম রাষ্ট্রভাষা করার দাবি জানানো হয়। এ মানপত্রটি পাঠ করেন ইউনিয়নের তৎকালীন সেক্রেটারি গোলাম আযম। আসলে এটি পাঠ করার কথা ছিল ইউনিয়নের ভাইস প্রেসিডেন্ট অরবিন্দ বোসের। কিন্তু লিয়াকত আলীকে ভাষা আন্দোলনের দাবি সংবলিত মানপত্র পাঠ একজন হিন্দু ছাত্রকে দিয়ে করালে তার মনে বিরূপ প্রতিক্রিয়া হবে এবং মুসলিম লীগ সরকার এ নিয়ে নানা প্রকার বিরূপ প্রচার শুরু করবে, এ আশংকা থেকেই একজন মুসলমান ছাত্র হিসেবে সেক্রেটারি গোলাম আযমকে সেটা পাঠ করতে দেয়া হয়েছিল। এই হল ভাষা আন্দোলনে গোলাম আযমের ‘বিরাট’ ভূমিকা। যাই হোক, এ বিষয়টি আমি আমার ভাষা আন্দোলনের ওপর লেখা বইটিতে স্বাভাবিকভাবেই উল্লেখ করেছি। বইটি থেকে অন্যান্য তথ্যের মতো এ তথ্যও যে কোন লোক ব্যবহার করতে পারে। কিন্তু তার অর্থ এই নয় যে, আমি গোলাম আযমকে ভাষা আন্দোলনের একজন নায়ক হিসেবে উপস্থিত করার জন্য জামায়াতে ইসলামীর এই প্রতারণাপূর্ণ প্রচেষ্টার ক্ষেত্রে কোন তথ্য সহায়তা প্রদান করেছি। মানুষ হিসেবে এদের চরিত্র কত কলুষিত এই প্রতারণা তার এক প্রামাণ্য দৃষ্টান্ত।’
সূত্র দৈনিক যুগান্তর, ২৭ জুলাই, ২০০৮
কমরেড উমর আমাদের জানাচ্ছেন, ঢাকসুর ভিপি বা ভাইস প্রেসিডেন্ট অরবিন্দ বোস একজন হিন্দু ধর্মালম্বি মানুষ হওয়ায় মাতৃভাষা বাংলার দাবি সম্মলিত মানপত্র দেওয়ার ঝুকি তৎকালিন নেতারা নিতে চাননি। কারণ হিন্দু ও মুসলিম দ্বি-জাতি তত্বের ভিত্তিতে ভাগ হওয়া ভারত পাকিস্তানে ধর্মীয় পরিচয় অনেক কিছুই বিবেচনা করা হোত। প্রশ্ন হলো, ঘটনাচক্রে এই মানপত্র দেওয়ার পর তাকে ভাষা সৈনিক বলা যায় কিনা? আমার বিবেচনায় ভাষার আন্দোলনে ছোট হলেও তার ভূমিকা ছিলো। কিন্তু গো.আ. তার পরবর্তীতে জীবনে এই মানপত্র দেওয়াকেই চরম ভুল হিসেবে আখ্যায়িত করেছে। অর্থ্যাৎ ১৯৪৮ সালে বাংলা ভাষার দাবিতে দেওয়া মানপত্রকে ১৯৭১ সাল পর্যন্ত বিভিন্ন জনসভায় তিনি বড় রকমের ভুল বলেছেন। যদি তাই-ই হয় তাহলে আজ এতো বছর পর এসে আবার ভাষা আন্দোলনের কর্মী, সংগঠক, ভাষা সৈনিক দাবি করা নি:সন্দেহে ভাড়ামিই শুধু নয়, বিপজ্জনক মিথ্যাচারও বটে।
গো.আ. ও তার আÍজীবনীতে ভাষা আন্দোলনের ব্যাপারে তার যে হাতিঘোড়া কোন অবদান নেই তা স্বীকার করে লিখেছে। গো.আ. তার আÍজীবনীতে লিখেছে, ‘ইউনিভার্সিটি ছাত্র ইউনিয়নের প্রেসিডেন্ট হিসেবে ভাইস চ্যান্সেলর ড. সৈয়দ মুয়াযযাম হোসেন তখন বিদেশে থাকায় ভারপ্রাপ্ত ভাইস চ্যান্সেলর জনাব সুলতানুদ্দীন আহমদকে সভাপতিত্ব করতে হয়। শেরে বাংলা এ কে ফজলুল হকের পর তিনি গভর্নর হয়েছিলেন। ছাত্র মহাসমাবেশে প্রধানমন্ত্রীর সামনে মেমোরান্ডামটি কে পাঠ করে শুনাবে এ নিয়ে সমস্যা সৃষ্টি হলো। ছাত্র ইউনিয়নের ভিপির উপরই এ দায়িত্ব দেওয়া স্বাভাবিক ছিলো। কিন্তু স্মারকলিপিতে পূর্ব পাকিস্তানের অনেক দাবি-দাওয়ার তালিকায় বাংলাকে রাষ্ট্রভাষা করার দাবিটি বিশেষ গুরুত্বের সঙ্গে উল্লেখ থাকায় সবাই একমত হলো যে, ঐ পরিস্থিতিতে একজন হিন্দুর হাতে প্রধানমন্ত্রীকে তা পেশ করা মোটেই সমীচীন নয়। কারণ মুসলিম লীগ সরকার রাষ্ট্রভাষা আন্দোলনের পেছনে হিন্দুদের হাত আবিষ্কার করে জনগণকে বিভ্রান্ত করার অপচেষ্টা চালিয়েছে। শেষ পর্যন্ত এ সমস্যার সমাধান হিসেবে সর্বসম্মত সিদ্ধান্ত গ্রহণ করা হয় যে ছাত্রইউনিয়নের জিএস গোলাম আযমকেই এ দায়িত্ব পালন করতে হবে।’সূত্র গো.আ./জীবনে যা দেখেছি, ১ম খন্ড পৃ:৯৬
ভাষা আন্দোলনে তার গুরুত্বপূর্ণ কোন অবদান না থাকলেও গো.আ কারমাইকেল কলেজের লেকচারার বা প্রভাবষক পদের চাকরিটা নাকি ভাষা আন্দোলনে জড়িত থাকার কারণেই গেছে। এ বিষয়ে গো.আ. তার জীবনীতে লিখেছেন, ‘১৯৫২ সালের ৬ মার্চ রংপুর কারমাইকেল কলেজের প্রভাষক থাকা অবস্থায় রাষ্ট্রভাষা আন্দোলনে জড়িত থাকার অপরাধে গ্রেপ্তার করা হয়।’
পাঠক একটু খেয়াল করেন প্রভাষক পদে থাকা অবস্থায় গ্রেপ্তার করা। পরে আমরা এই প্রভাষক পদটির বিষয়ে দু চার কথা বলবো।
তবে কারমাইকেল কলেজের প্রভাষক পদে থাকা অবস্থায় গো.আ. যে গ্রেপ্তার হলেন সে ব্যাপারে কোন তথ্য প্রমান সে হাজির করেনি। অথচ প্রয়াত সবাকে প্রধান বিচারপতি ও তত্বাবধায়ক সরকারের প্রধান উপদেষ্ঠা বিচারপতি হাবিবুর রহমান ভাষা আন্দোলনে যুক্ত থাকার কারণে তাকে চাকরিচ্যুত করা হয়েছিলো ঢাকা বিশ্ববিদ্যালয়ের ইতিহাস বিভাগ থেকে। অর্থ্যাৎ হাবিবুর রহমানকে ঢাকা বিশ্ববিদ্যালয়ের ইতিহাস বিভাগ চাকরিচ্যুত করেছিলো ভাষা আন্দোলনে যুক্ত থাকার কারণে এ তথ্য কিন্তু সবাই জানেন, তথ্য প্রমান সহ। গো.আ. এর ক্ষেত্রে এরকম কোন তথ্য প্রমান পাওয়া যায় না। 
বাংলা ভাষার আন্দোলন করা ভুল হইয়াছে : গো.আ.
জামাত ইসলাম ১৯৯২ সাল থেকে বিভিন্নভাবে দাবি জানিয়ে আসছে যে গো.আ. একজন নির্ভিক ভাষা সৈনিক। আর ২০০৮ সাল থেকে তারা রিতিমত গোয়েবলসীয় কায়দায় এ প্রচার চালিয়ে আসছে। সেই প্রচারণায় ভাষা আন্দোলনে তার ‘অমর’ কির্তী বয়ান করে বিভিন্ন সিডি, প্রচারপত্র ও পুস্তিকাও জামাত ইসলাম প্রকাশ করেছে। এসব প্রকাশনা সারা দেশে ছড়িয়ে দিয়ে নতুন প্রজন্মের তরুনদের জামাত ইসলাম বিভ্রান্ত করছে।
অথচ ভাষা আন্দোলনের পর থেকেই গো.আ. বিভিন্ন রাজনৈতিক সভা সমাবেশে বলেছেন যে, বাংলা ভাষার আন্দোলনে তিনি যে সামান্য কর্মী ছিলেন, সেই সামান্য কর্মী থাকাটাও ভুল হয়েছে।
আমরা এখন নজর ফেরাবো ১৯৭০ সালের জুনে পশ্চিম পাকিস্তানের শুক্কুর শহরে গো. আ.’র এক বক্তৃতার দিকে। তিনি ওই ভাষনে বললেন, ‘মুছলমানদের অধিকাংশ তম্মুদিন ও ধর্মীয় জ্ঞানের ভাণ্ডার উর্দু ভাষায় সংরক্ষিত রহিয়াছে। জাতীয় ভাষার প্রশ্ন উঠার পর পূর্ব পাকিস্তানে বাংলা ভাষার জন্য আন্দোলনকারীদের মধ্যে তিনিও একজন ছিলেন। কিন্তু পাকিস্তান প্রতিষ্ঠার দৃষ্টিকোন থেকে তাহা মোটেও সঠিক কাজ হয়নি। কারণ উর্দু ভাষা ব্যাপকভাবে প্রচলিত এবং পাক ভারতের সকল প্রদেশের মুছলমানরা উহা বুঝিতে পারে।’ এরপর তিনি বলেন, ‘,উর্দু হচ্ছে এমন একটা ভাষা যার মাধ্যমে ইসলামী শিক্ষার উপযুক্ত প্রচার ও প্রসার সম্ভব। উর্দু পাক-ভারতীয় উপমহাদেশের মুসলমানদের সাধারণ ভাষা এবং এতে তাদের সাংস্কৃতিক ও ধর্মীয় সম্পদ সংরক্ষিত রয়েছে।’সূত্র দৈনিক আজাদ, ২০ জুন ১৯৭০।
গো.আ. এই বক্তব্যর পর কমরেড বদরুদ্দিন উমর সম্পাদিত ‘গণশক্তি’ পত্রিকায় ২১ জুন ১৯৭০ সালে এক লেখায় প্রতিবাদ করেছিলেন। কমরেড উমর লিখেছিলেন, ‘গোলাম আযম এসব কথা বলছিলেন এমন এক সময়ে যার অনেক আগে ভাষা আন্দোলনের দাবি অনুযায়ী ১৯৫৬ সালের পাকিস্তান সংবিধানে বাংলা অন্যতম রাষ্ট্রভাষা হিসেবে স্বীকৃত হয়েছিল।’
গো.আ. ছিলো আমৃত্যু বাংলা বিদ্বেশী
গো.আ. সারা জীবন ছিলেন পাকিস্তানপন্থি, পাকিস্তানপ্রেমিক মানুষ। ১৯৭১ সালের স্বাধীনতাপ্রশ্নে তিনি কখনোই আত্মসমালেণাচনা করেননি। কারণ তিনি ও তার দল জামাত মনে করে ১৯৭১ সালে পাকিস্তান ভেঙ্গে বাংলাদেশ হওয়াটা কোনভাবেই উচিত হয়নি। এই ঘোর পাকিস্তান প্রেম তিনি অন্তর থেকে লালন করতো। পাকিস্তান প্রেম ও উর্দুপ্রেম সে মশগুল ছিলো। যদি বাংলা ভাষার প্রতি তার প্রেম সামান্যতমও থাকতো তাহলে ১৯৫২ সালের ২১ ফেব্রুয়ারির পর গো.আ. উর্দুর সাফাই গাইতো না। এমন কী দেশ স্বাধীনের বহু পরে গো.আ. আত্মজীবনীতেও উর্দুর প্রতি প্রেম রিতিমত বিস্ময়কর। গো.আ. আত্মজীবনীতে উর্দু প্রেম সম্পর্কে বয়ান দিয়েছে, ’১৯৭১ সাল থেকে সৌদী আরব, কুয়েত, দুবাই, বাহরাইন, কাতার, ইংল্যান্ড, আমেরিকা, কানাডা, সিঙ্গাপুর, জাপান ইত্যাদি দেশে অনেকবার আমার সফর করার সুযোগ হয়েছে। হিমালয়ান উপমহাদেশে যারা ইসলামের কর্মসূচী নিয়ে চর্চা করেন, তাদের মধ্যে পারস্পরিক যোগাযোগের মাধ্যমই হলো উর্দু। শ্রীলঙ্কা, নেপাল, আফগানিস্তান ও মায়ানমারসহ গোটা উপমহাদেশের মুসলমানদের কমন ভাষা একমাত্র উর্দুই। উচ্চশিক্ষিতদের জন্য ইংরেজি কমন ভাষা হলেও সকলের জন্য উর্দুর কোনো বিকল্প নেই। মুসলমানদের জন্য বিভিন্ন কারণে এ ভাষায়ই সবচেয়ে সহজে ভাবের আদান-প্রদান সম্ভব। বিশেষ করে বাংলাদেশ, পাকিস্তান ও ভারতের মুসলমানদের বিরাট জনশক্তি ঐসব দেশে রয়েছে। তাদের মধ্যে যারা ইসলামী কর্মকান্ডে জড়িত, তাদের মধ্যে ঘনিষ্ঠ যোগাযোগ আছে। উপমহাদেশের কোন দেশ থেকে কোন ইসলামী ব্যক্তিত্ব আসলে তারা যৌথ সমাবেশের আয়োজন করে থাকেন। তাদের পারস্পরিক যোগাযোগ ও মতবিনিময়ের মাধ্যম প্রধানত উর্দু ভাষা। তাই বাংলাদেশীরাও উর্দু মোটামুটি বুঝে এবং কিছু কিছু বলতেও পারে।সূত্র: গো.আ. এর আত্মজীবনীর ৩য় খন্ডের ১০৫ পৃষ্ঠা
এতো গেলো আত্মজীবনীর প্রেম। সাম্প্রতিক সময় দেয়া সাক্ষাতকারেও উর্দু প্রেমের কথা গো.আ. গোপন রাখেনি। দলীয় পত্রিকায় উর্দু সম্পর্কে সে বলেছে, ’অভিমান করে প্রথমে উর্দু ভাষাই শিখি নাই, মাতৃভাষা আন্দোলন করা কালে। কিন্তু বিস্মিত হয়েছিলাম হিন্দু হলের ছাত্রদের উর্দু শেখা দেখে।’
সূত্র: দৈনিক সংগ্রাম, ২০ ফেব্র“য়ারি ২০০০ 
লেকচারার কিভাবে অধ্যাপক হয় ?
১৯৫২ সালে ৬ মার্চ কারমাইকেল কলেজের প্রভাষক বা লেকচারার পদে থাকার সময় পুলিশ গো.আ. কে গ্রেপ্তার করে। এরপর আর গো.আ. শিক্ষকতা করেনি। তার মানে দাড়াচ্ছে গো.আ. যখন পুলিশের হাতে গ্রেপ্তার হয় তখন সে প্রভাষক ছিলো। এরপর যদি সে আর কোনদিন শিক্ষকতা না করে তাহলে সে কিভাবে প্রভাষক পদ থেকে অধ্যাপক হলো? কারণ লেকারারের পরে সহকারি প্রফেসার এপর সহযোগি ধাপ পার হয়ে প্রফেসার পদে যেতে হয়। এসব না করেই সারা জীবন একটা লোক নামে আগে অধ্যাপক শব্দটি বসিয়ে দিলো?
আসলে জামাতের রাজনীতিই হলো মিথ্যার রাজনীতি। তরুন প্রজন্মকে বিভ্রান্ত করার রাজনীতি। একটা মিথ্যা দশবার বললে সেটা সত্য হয়ে যায়। গো.আ. কথিত ভাষা সৈনিক, তার অধ্যাপক হওয়া, ১৯৭১ সালের পুরো ৯ মাস ঘরে বসে বসে পায়রা চাষ করা-এসব যদি ক্রমাগতভাবে নানান পথে, নানাভাবে প্রচার হতে থাকে তাহলে কিন্তু এক পর্যায় গিয়ে ইতিহাস বিমুখ তরুনরা সেটাই বিশ্বাস করতে থাকবে।
মৃত মানুষ সম্পর্কে সমালোচনা মানুষজন্মের জন্যই তা দুখজনক। কিন্তু কিছু কিছু মানুষ যখন মানুষ থেকে অমানুষে পরিণত হয় তখন সেই কুৎসিত অতিত টেনে সামনে নিয়ে আসা দরকার। কারণ এই গো.আ. এমন একটি রাজনীতির প্রচলন করে দিয়ে গেছেন যেখানে মিথ্যাকে সত্য হিসেবে ধরে নিয়ে মানুষ বিভ্রান্ত হচ্ছে। পলিটিক্যাল ইসলাম বা রাজনৈতিক ইসলামের যে বীজ মার্কিন সা¤্রাজ্যবাদের আর্শিবাদে গো.আ. ও তার আউলাদরা এই ভূমিতে পুতে রেখে দিলো তা গো.আ.’র মৃত্যুর মধ্য দিয়ে অবসান হওয়ার সম্ভাবনা নেই। বরং যদি দেশের ডান বাম নির্বিশেষে রাজনৈতিক দলগুলো পলিটিক্যাল ইসলামের বিপদ বুঝতে ব্যর্থ হয় তাহলে এই দেশ আফগানস্তান ইরাক হতে বেশি সময় লাগবে না। সেক্ষেত্রে গো.আ. মরেও বেঁচে থাকবে আরো বহুকাল।

