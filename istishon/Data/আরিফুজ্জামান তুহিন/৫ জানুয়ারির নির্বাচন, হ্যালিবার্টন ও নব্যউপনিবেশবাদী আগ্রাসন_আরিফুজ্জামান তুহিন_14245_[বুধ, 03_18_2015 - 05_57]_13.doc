৫ জানুয়ারির নির্বাচন, হ্যালিবার্টন ও নব্যউপনিবেশবাদী আগ্রাসন


প্রতিদ্বন্ধিতাবিহীন ৫ জানুয়ারির মত একতরফা নির্বাচন একটি রাষ্ট্রকে কত দূর্বল করে দেয় তার তত্ব তালাশ করার জন্য বাংলাদেশ সত্যিই একটি বড় গবেষণার স্থান।
কেননা আজকের যুগে কেন্দ্রস্থ পুঁজি প্রান্তের দেশগুলোকে খুবলে খাওয়ার যে পথ তৈরী করেছে তাতে প্রান্তের দেশগুলোর অর্থনীতিতে জিডিপি নামক ‘প্রবৃদ্ধি’র ফাঁদে পড়ে নিজের রস সবটুকু নিংড়ে দিয়ে কেন্দ্রের দেহকে আগের চেয়ে সবল করছে। আর কাটাকটো খেয়ে টিকে থাকার নাম হয়েছে ‘উন্নয়ন’ বা উন্নতি। সে আলাপ পাড়ার আগে নিউ কলোনিয়ার এম্পায়ার বা নব্য উপনিবেশবাদের আগ্রাসনের কতগুলো বিষয় এবং মার্কিন যুক্তরাষ্ট্রভিত্তিক তেল গ্যাস কম্পানি হ্যালিবাটনের বাংলাদেশ গমন নিয়ে আজকের এ লেখা।
 যুগে যুগে উপনেবশবাদীরা যখন কোন দেশের ভূ-খন্ড ও অর্থনীতি রাজনীতি দখল করেছে তারা তাদের কৌশল পাল্টেছে, তবে প্রত্যেক দেশের যে আলাদা আলাদা নৃ-তাত্বিক বৈশিষ্ট্য ও সাংস্কৃতিক পরিমন্ডল রয়েছে তা বিবেচনা করেই তাকে সেই দেশ দখলের নকশা করতে হয়েছে।
নব্য উপনিবেশবাদ আমার বিবেচনায় প্রধানত তিনটি অস্ত্র প্রয়োগ করে থাকে কোন দেশের অর্থনীতি তথা রাজনীতিসহ পুরো ভূ-খন্ডের নিয়ন্ত্রণ পেতে। এগুলো পুঁজি বিনিয়োগ, সাংস্কৃতিক পরিমন্ডল নিয়ন্ত্রণে আনা ও সর্বশেষ অস্ত্র হলো সরাসরি সৈন্য দিয়ে আক্রমন করা। তবে শেষাক্ত বিষয়টি আজকের যুগে নিতান্ত বাধ্য না হলে উপনেবেশবাদীরা প্রয়োগ করে না। পুঁজি বিনিয়োগ ও সাংস্কৃতিক পরিমন্ডল দখলে নিলে সেই দেশটিকে তার কলোনি বা উপনিবেশ বানাতে আর কষ্ট করতে হয় না। সে অর্থে বাংলাদেশের মত একটি দেশ একইসঙ্গে ভারত, চীন, মাকিন যুক্তরাষ্ট্রসহ বহু দেশের কলোনি বা উপনিবেশ।
সোভিয়েত ইউনিয়নবিহীন এককেন্দ্রীক বিশ্ব ব্যবস্থায় আগের মত আর যুদ্ধাবস্থার সমাপ্তি ঘটলেও একইসঙ্গে আবার নতুন যুদ্ধাবস্থা ফিরিয়ে এনেছে কেন্দ্রস্থা বা সাম্রাজ্যবাদী পুঁজি। এই যুদ্ধ বা সংঘাত পূর্ব ও পশ্চিমের দ্বন্ধের নামে আমাদের সামনে এসেছে। যাকে আমরা সভ্যতার দ্বন্ধ বলছি, সাংস্কৃতিক পার্থক্য বলছি। যাকে আমরা আদর করে নাম দিয়েছি পশ্চিমের সঙ্গে পূর্বের সভ্যতার দ্বন্ধ। একে বুঝতে হলে ওরেয়ান্টিলেজম বা প্রাচ্যবাদ বুঝতে হবে। এই দ্বন্ধ সংঘ্যাতে সাম্রাজ্যবাদ; সহজে ইসলামকে পূর্বের সভ্যতা আর পশ্চিমের আলোকপ্রাপ্ত রেঁনেসার মধ্যেকার দ্বন্ধ বাধিয়ে সাম্রাজ্যবাদী আগ্রাসন হালাল করছে। অর্থ্যাৎ, পশ্চিমা পুঁজিবাদ ভালো আর পূর্বের ইসলাম সন্ত্রাসবাদী। অথচ এই দুইটা হলো সাম্রাজ্যবাদের সৃষ্ট। অর্থ্যাৎ পশ্চিমের সাম্রাজ্যবাদী অর্থনীতি ও তা সচল রাখার জন্য সারা জাহানের সম্পদের উপর নিয়ন্ত্রণ রাখা আর সেটা করতে গিয়ে সাম্রাজ্যবাদী উন্নয়নের বিরোধীতাকারী ইসলামকে সন্ত্রাসবাদী হিসেবে দেখানো। এটা হচ্ছে সেই পুরানো মুদ্রা যার মূল্য একই, কিন্তু যার রয়েছে দুটি দিক। অর্থ্যাৎ পুঁজি তার আবার সন্ত্রাসবাদও তার। এর মাঝখানে আমরা সাধারণ মানুষ আমের আঁটি হিসেবে শুধু ভেপুই বাজাতে পারি। আমরা নিশ্চিতভাবে ইসলামের বিরুদ্ধে কিঞ্চিত পরিবর্তন করে সন্ত্রাসেরর বিরুদ্ধে মার্কিন যুদ্ধ ঘোষণার পর তার কর্পোরেটগুলো কি পরিমান কামিয়ে নিয়েছে এ হিসেব যদি করি তাহলে এর মধ্যে একটি অর্থনৈতিক নিশ্চিত প্রমান্যযোগ্য যোগসূত্র বের করতে পারি। সেক্ষেত্রে টুইন টাওয়ারের মত জঘন্য সন্ত্রাসবাদী আক্রমের পূর্বাপর নিয়ে এমন সব বির্তক উঠে আসবে যা দেখে মনে হতে পারে, গোটা যুদ্ধাটাই ক্লোসিয়ামের উপভোগ্য চিত্রনাট্য।, যেখানে বিরতিহীনভাবে প্রাচ্যবাদের অভিনেতারা অভিনয় করেছে যাচ্ছে পশ্চিমের রেনেসাওয়ালাদের স্কিপ্টে।

এরকম একটি প্রেক্ষাপটে যখন মার্কিন তেল গ্যাস কম্পানি হ্যালিবাটন বাংলাদেশে আসার চেষ্টা করে তখন আগে থেকে কলোনাইজড বা উনিবেশিত একটি দেশের ভাগ্যে নতুন নতুন দূভোগ টেনে আনার ভিত্তি তৈরী হয়।
হ্যালিবার্টনের বিরুদ্ধে যত অভিযোগ: 
হ্যালিবাটনের বিরুদ্ধে অভিযোগের অন্ত নেই। সব বেসরকারি কম্পানিগুলো তৈরী হয় শয়তানের বিষ্টার শুক্রানু থেকে। সে বিচারে সরকারি প্রতিষ্ঠানগুলো হলো উপকারি জীন আলাদিনের চেয়ে বেশি কিছু। কারণ এর কাছ থেকে আপনি ছোট ছোট নাগরিক দুনীতি পাবেন (ছোট বলছি এ কারণে যে করপোরেট দুনীতির তুলনায় এগুলো আসলে জল খাবারের মূল্যের চেয়ে অতি নগন্য। ভিক্ষুকের পাওনাও বলতে পারেন এসব দুনীতিকে)। আর করপোরেটের দুনীতি হলো মহাদেশ সমতুল্যই না, বরং আস্ত একটি মহাদেশকে নাই করে দেবার দুনীতি।
হ্যালিবাটনের বিরুদ্ধে পরিবেশ ধ্বংসের অভিযোগ রয়েছে। মার্কিন যুক্তরাষ্ট্র ইরাকে যে অন্যায় যুদ্ধাপরাধী আক্রমন করেছে তার জন্যও এ কম্পানিটি দায়ি। এ ছাড়া নাইজেরিয়ার খনি লুটপাট ও সেখানে ঘুষ প্রধান থেকে শুরু করে নানান রকম অপরাধের অভিযোগ রয়েছে। তবে যেটা লেখার শুরুতে বলেছিলাম সেই নব্য উপনিবেশবাদ সাংস্কৃতিক পরিশম-ল দখলে অন্যতম সজাগ থাকে, সেটা সুচারুভাবে করে। আর এটা করতে গিয়ে তারা ‘ইসলামি সন্ত্রাসবাদ’ এ অর্থায়ন করে। অর্থ্যাৎ এই মার্কিন কম্পানিটি যদি বাংলাদেশে আসে তাহলে বাংলাদেশের ক্ষেত্রেও সেই ঝুকি কিন্তু থেকেই যায়। তার আগে আমরা দেখে নিতে পারি বাংলাদেশে তারা আসলে কী চায় এবং কিভাবে চায়।
বাংলাদেশের কাছে হ্যালিবার্টনের প্রস্তাবে
বাংলাদেশের স্থলভাগের চারটি গুরুত্বপূর্ণ গ্যাসক্ষেত্র তিতাস, হবিগঞ্জ, বাখরাবাদ ও রশিদপুর পেতে চায় মার্কিন যুক্তরাষ্ট্র ভিত্তিক বহুজাতিক তেল-গ্যাস প্রতিষ্ঠান হ্যালিবার্টন। প্রতিষ্ঠানটির দাবি, তাদের আধুনিক যন্ত্রপাতি ও উন্নত পদ্ধতির মাধ্যমে এসব গ্যাসক্ষেত্রগুলো থেকে বর্তমানের তুলনায় আরও অধিকহারে গ্যাস উত্তোলন করা সম্ভব। এ চারটি গ্যাসক্ষেত্রের মধ্যে রশিদপুর বর্তমানে রাষ্ট্রায়ত্ব কম্পানি সিলেট গ্যাসফিল্ড ও বাকি তিনটি বাংলাদেশ গ্যাসফিল্ড কম্পানির অধিনে গ্যাস উত্তোলন করা হচ্ছে। মার্কিন ভিত্তিক এ প্রতিষ্ঠানটি এ জন্য রাষ্ট্রায়ত্ব সংস্থা বাপেক্স, বাংলাদেশ গ্যাসফিল্ড ও সিলেট গ্যাস ফিল্ডের তথ্যসংরক্ষণরুম বা ডাটা রুমে প্রবেশের অধিকার চেয়েছে।
এ সংক্রান্ত দুটি প্রতিবেদন বাংলাদেশের পত্রিকায় প্রকাশিত হয়েছে ১৬ ফেব্রুয়ারি ২০১৫ তে।

বাংলাদেশের কাছে প্রস্তাব
হ্যালিবাটন একক বা যৌথভাবে এই চার গ্যাসক্ষেত্রের নিয়ন্ত্রণ পেতে চায়। তবে স্থলভাগের প্রডাকশান শেয়ারিং কনট্রাক্ট (পিএসসি) বা অংশিদারিত্বমূলক চুক্তি বন্ধ রয়েছে বহুকাল ধরেই। বাপেক্সকে স্থলভাগের ব্লকগুলো দেওয়ার জন্যই কোন বিদেশী প্রতিষ্ঠানকে এসব ব্লক না দেওয়ার নীতি নিয়েছে সরকার। হ্যালিবাটনকে স্থলভাগের এসব গ্যাসক্ষেত্র দিতে হলে ‘জরুরী জ্বালানি সরবরাহ আইনে’ এর অধিনে পিএসসি ছাড়াই দিতে হবে বলে সংশ্লিষ্টরা জানিয়েছেন। এসব গ্যাসক্ষেত্রগুলো ছেড়ে দিলে শুধু আর্থিকভাবে ক্ষতির মুখেই পড়বে না দেশ, অতি গোপনীয় এ তথ্য ব্যবহারের সুযোগ হ্যালিবাটনকে দিলে দেশের রাষ্ট্রীয় নিরাপত্তাও বিঘ্নিত হওয়ার সম্ভাবনা রয়েছে।
হ্যালিবাটনের এই অদ্ভুত আব্দারের আওয়ামী লীগের উপদেষ্টা মন্ডলীর সদস্য ও পেট্রোবাংলার সাবেক চেয়ারম্যান ড. হোসেন মুনসুর বলেছে, কোন গ্যাস ক্ষেত্রের উৎপাদন বৃদ্ধির কাজ আমরা নিজেরাই করতে পারি। এতে অন্য পক্ষের সহায়তার দরকার আছে বলে আমি মনে করি না।
তিনি বলেন, গ্যাস ক্ষেত্রের তথ্য উপাত্ত অতিগোপনীয় হিসেবে বিভিন্ন রাষ্ট্র সংরক্ষণ করে। কিন্তু দুভাগ্যজনক হলেও সত্য আমাদের এখানে তা করা হয় না। আমরা পেট্রোবাংলাতে একটি তথ্য সংরক্ষণ কেন্দ্র করেছিলাম। এসব আমাদের জাতীয় সম্পদ। কোন অবস্থাতে তা বিদেশী কম্পানির হাতে তুলে দেয়া উচিত নয়। অধ্যাপক মনসুর বলেন, এখনই স্থলভাগ থেকে ৫০ ভাগের বেশি গ্যাস তুলছে বিদেশীরা। এর বাইরে আর কোন আইওসিকে আমন্ত্রণ জানানো উচিত নয়।
টেংরাটিলা সিনড্রোম
কানাডার নাইকো রিসোর্সকে ২০০৫ সালে সিলেটের টেংরাটিলা গ্যাসক্ষেত্রটি দেওয়া হয়। এই গ্যাসক্ষেত্রটি দেওয়া হয় এই যুক্তিতে যে, টেংরাটিলা ক্ষেত্রটি ‘পরিত্যাক্ত’ হয়ে গেছে। অর্থ্যাৎ এই ক্ষেত্রে কোন গ্যাস নেই। যদি নাইকো সেখান থেকে কোন গ্যাস তুলে দিতে পারে তাহলে সেটাই বাংলাদেশের লাভ। কারণ নাইকো গ্যাস অনুসন্ধান ও উত্তোলনের জন্য যত অর্থ খরচ করবে তা বহন করা লাগবে না বাংলাদেশের। আপাত ভদ্র ও লাভজনক বক্তব্য এটি হলেও বাস্তবে এটি আসলে শুভঙ্করের ফাকি। কারণ এক্ষেত্রটি আসলে পরিত্যাক্ত নয়। পরিত্যাক্ত দেখিয়ে এটা নাইকোকে দেওয়া হয়েছে।
পরিত্যাক্ত দেখিয়ে সিলেটের ছাতক-টেংরাটিলায় গ্যাসক্ষেত্রটি কানাডার কম্পানি নাইকো রিসোর্সকে দেওয়া পর ২০০৫ সালের ৭ জানুয়ারি ও ২৪ জুন ক্ষেত্রটি বিস্ফোরণ ঘটায়। পরিত্যক্ত দেখিয়ে নাইকো রিসোর্সেএ ক্ষেত্রটি দেওয়ার কারণে বাংলাদেশের ১৩ হাজার ৭৭৭ কোটি টাকার আর্থিক ক্ষতি হয়। এ অভিযোগে ২০০৭ সালে খালেদা জিয়াসহ ১১ জনের বিরুদ্ধে মামলা করে দুর্নীতি দমন কমিশন (দুদক)। একই অভিযোগে বর্তমান প্রধানমন্ত্রী শেখ হাসিনাকে আসামি করে পৃথক মামলা হলেও অভিযোগ প্রমাণিত না হওয়ায় উচ্চ আদালতে মামলাটি বাতিল হয়ে যায়। তবে উচ্চ আদালতের নির্দেশে খালেদা জিয়ার বিরুদ্ধে দায়ের করা মামলাটির কার্যক্রম স্থগিত থাকে।
নাইকোকে টেংরাটিলা ক্ষেত্রটি পরিত্যাক্ত দেখিয়ে দেওয়া হয়েছিলো আর হ্যালিবাটন বাংলাদেশের সব থেকে বেশি মজুদ ও সম্ভাবনাময়ী তিতাস, হবিগঞ্জ, বাখরাবাদ ও রশিদপুর চারক্ষেত্রকে তারা ‘নিঃশেষিত’ ক্ষেত্র হিসেবে পেতে চায়। পরিত্যাক্ত ও নিঃশেষিত শব্দের অবশ্যই পার্থক্য আছে গুনগতভাবেই কিন্তু একটি জায়গাতে মিলও আছে। তা হলো, দেশের সব থেকে বেশি গ্যাসের মজুদ তিতাস, হবিগঞ্জ, বাখরাবাদ ও রশিদপুর মিলে এই চারক্ষেত্রে। এরা এটাকেই বলছে নিঃশেষিত। মানে গ্যাস শেষ, দেখি চেষ্টা করে আমরা আরো ভালো কিছু করে দেখাতে পারি কিনা।
গত ৯ মার্চ হ্যালিবার্টনের এশিয়া প্রশান্ত অঞ্চলের (এশিয়া প্যাসিফিক) ভাইস চেয়ারম্যান রাও আবদুল্লাহ পেট্রোবাংলার চেয়ারম্যান ইশতিয়াক আহমেদের কাছে একটি চিঠি দেয়। ওই চিঠিতে বলা হয়, তিতাস, হবিগঞ্জ, বাখরাবাদ ও রশিদপুর গ্যাসক্ষেত্রের উত্তোলন বাড়াতে আমরা আগ্রহী।
চিঠিতে বলা হয়, ‘যেসব গ্যাসক্ষেত্রের উত্তোলন কমে যায় এমন সব ক্ষেত্রে আমরা কাটিং এজ প্রযুক্তি ব্যবহার করে অধিকহার গ্যাস উত্তোলনের সফলতা আমাদের রয়েছে। ইকুয়েডার, মালেশিয়া, মেক্সিকোর মত দেশগুলোরে কমে যাওয়া গ্যাসক্ষেত্রের উৎপাদন বৃদ্ধি করার অভিজ্ঞতা আমাদের রয়েছে।’
এ ছাড়া বাংলাদেশের গ্যাসক্ষেত্রগুলোতে অধিক পানি সমস্যা যা গ্যাস উত্তোলনে বাধা তৈরী করে এটিও তারা দুর করার প্রযুক্তিগত সক্ষমতা রয়েছে বলেও দাবি করা হয়েছে ওই চিঠিতে। এই চার গ্যাসক্ষেত্রে এখনো প্রচুর গ্যাস পাওয়ার সম্ভাবনা রয়েছে। হ্যালিবাটন বাংলাদেশের সঙ্গে যৌথভাবে এ জন্য কাজ করতে চায় বলেও উল্লেখ করা হয়েছে।
চিঠিতে আরো বলা হয়েছে, তিতাস, হবিগঞ্জ, বাখরাবাদ ও রশিদপুর থেকে আরো অধিকহারে গ্যাস উত্তোলনের জন্য এসব ক্ষেত্রের সব তথ্য তাদেরকে সরবরাহ করতে হবে। এ ছাড়া বাপেক্স, তিতাস গ্যাস ও সিলেট গ্যাস ফিল্ড কম্পানির তথ্যসংরক্ষণ রুমে তাদেরকে তথ্য নেওয়ার জন্য প্রবেশেরও অনুমতি দিতে হবে।
চিঠিতে হ্যালিবাটন দেশের গুরুত্বপূর্ণ এই চার গ্যাসক্ষেত্র সম্পর্কে বলেছে, ১৯৭০ সাল থেকে তিতাস, হবিগঞ্জ, বাখরাবাদ ও রশিদপুর গ্যাসক্ষেত্রগুলো তাদের নজরে রয়েছে।
উপরের লাইনগুলো আবার পড়েন। এই নিঃশেষিত ক্ষেত্রের দিকে তারা ১৯৭০ সাল থেকেই চেয়ে আছেন।
অবশ্য জ্বালানি সচিব আবু বক্কর সিদ্দিক গণমাধ্যমকে বলেছেন হ্যালিবাটনকে ওই চারক্ষেত্র দেওয়ার সিদ্ধান্ত নেয়নি সরকার। চিঠির প্রসঙ্গে জানতে চাইলে তিনি বলেন, তাঁরা হয়তো মনে করেছে এই ক্ষেত্রগুলো নিতে পারলে ভাল ব্যবসা হবে। আমাদের বাপেক্স এর বাইরে আর কাউকে এই মুহুর্তে কাজ করতে দেয়ার দরকার রয়েছে বলে মনে করি না। দেশের স্থলভাগে বাপেক্সে বাইরে অন্য কোন কম্পানিকে আপাতত কাজ না দেয়ার বিষয়ে সরকারের নীতিগত সিদ্ধান্ত রয়েছে জানিয়ে তিনি বলেন, গ্যাসক্ষেত্রগুলোর উন্নয়নে বাপেক্স ইতোমধ্যে সামর্থ্য প্রকাশ করেছে। কাজেই যে কাজ আমরা নিজেরাই করতে পারি তা কেন অন্যকে দিয়ে করাতে হবে?
উল্লেখ্য, ১৯৭২ সালের ৯ আগস্ট স্বাধীনতার ৯ মাসের মাথায় তৎকালিন সরকার প্রধান বঙ্গবন্ধু শেখ মুজিবুর রহমান বিট্রিশ কম্পানি সেলের কাছ থেকে তিতাস, হবিগঞ্জ, বাখরাবাদ, রশিদপুর ও কৈলাশটিলা ৪৫ লাখ পাউন্ড দামের বিনিময় কিনে নেন। এরপর গ্যাসক্ষেত্রগুলো রাষ্ট্রীয়করণ করা হয়। এর ফলে গ্যাস উত্তোলনে খরচও কমে যায়। বর্তমানে দেশের মোট গ্যাসের ৫১ শতাংশের বেশি আসে বিদেশী কম্পানির কাছ থেকে যার প্রতি হাজার ঘনফুটের দাম গড়ে প্রায় আড়াই ডলার। আর বাকি গ্যাস আসে রাষ্ট্রায়ত্ব কম্পানিগুলোর কাছ থেকে। এ গ্যাসের প্রতি হাজার ঘনফুট মাত্র প্রায় ১ ডলারে কিনে থাকে সরকার।
রাষ্ট্রায়ত্ব প্রতিষ্ঠানের সামর্থ্যে উঠছে চার ক্ষেত্রের গ্যাস : এদিকে হ্যালিবাটন যে চার গ্যাসক্ষেত্র চেয়েছে তা থেকে নিয়মতি গ্যাস উত্তোলন করছে দেশের দুই কম্পানি। বহু পুরানো এসব ক্ষেত্রগুলো গ্যাসের আধার হিসেবে বিবেচনা করা হয়ে থাকে।
বাংলাদেশ গ্যাস ফিল্ডের অধিনে থাকা তিতাস গ্যাসক্ষেত্রের মজুদের পরিমান ৭ দশমিক ৫৮ টিসিএফ। ইতোমধ্যে এ ক্ষেত্র থেকে ৩ দশমিক ৭৮ টিসিএফ উত্তোলন করা হয়েছে যা মোট মজুদের ৫০ দশমিক ১১ ভাগ। এ ক্ষেত্রে থেকে প্রতিদিন ২২টি কূপের মাধ্যমে ৪৮৯ মিলিয়ন ঘনফুট গ্যাস উত্তোলন করা হচ্ছে। এ ছাড়া গ্যাসের সহজাত ৩৯০ ব্যারেল কনডেনসেট উৎপাদন করা হচ্ছে। হবিগঞ্জ গ্যাস ফিল্ডের মজুদের পরিমান ২ দশমিক ৭৮ টিসিএফ। প্রতিদিন এখান থেকে ২২৩ মিলিয়ন ঘনফুট গ্যাস উত্তোলন করা হয়েছে। ইতোমধ্যে এ ক্ষেত্রের ৭৩ দশমিক ৬৪ গ্যাস উত্তোলন করা হয়েছে। এ ক্ষেত্র থেকে প্রতিদিন ১১ ব্যারেল কনডেনসেট উৎপাদিত হচ্ছে। এ ছাড়া সিলেট গ্যাস ফিল্ডের আরেক গ্যাসক্ষেত্র বাখরাবাদের ১ দশমিক ৩৮ টিসিএফ মজুদ থেকে প্রতিদিন উত্তোলন করা হচ্ছে ৩৯ মিলিয়ন ঘনফুট। মোট মজুদ গ্যাসের ৫৪ দশমিক ৪১ ভাগ এ ক্ষেত্র থেকে উত্তোলন সম্পন্ন হয়েছে এ ক্ষেত্রটির। এখান থেকে দৈনিক ১৫ ব্যারেল কনডেনসেট উৎপাদন হচ্ছে।
অন্যদিকে দেশের অন্যতম বৃহৎ গ্যাসক্ষেত্র রশীদপুর থেকে প্রয়োজনমত গ্যাস উত্তোলন করছে রাষ্ট্রায়ত্ব কম্পানি সিলেট গ্যাস ফিল্ড। সর্বশেষ তথ্য অনুযায়ী এক্ষেত্রের মজুদের পরিমান ৫ দশমিক ২ টিসিএফ। এর আগে এ ক্ষেত্রের গ্যাসের মজুদ ছিলো অর্ধ টিসিএফের কিছু কম (৪০০ বিলিয়ন ঘনফুট)। উপগ্রহভিত্তিক ত্রিমাত্রিক ভূকম্পন জরিপে ‘ট্র্যাকিং সিস্টেম’ (পৃথিবীর অবস্থান সাপেক্ষে অক্ষাংশ-দ্রাঘিমাংশ অনুযায়ী সুনির্দিষ্টভাবে কোনো স্থান নির্ধারণের পদ্ধতি) মাধ্যমে বাপেক্সের তরুন প্রকৌশলীরা ২০১১ সালের সেপ্টেম্বরে এক্ষেত্রের মজুদের পরিমান আগের অর্ধ টিসিএফের স্থানে ৫ দশমিক ২ টিসিএফ ঘোষণা দেয়।
জাতিসংঘের অনুমোদন নিয়ে পৃথিবীব্যাপী ‘ট্র্যাকিং সিস্টেম’ তৈরি করে রেখেছে মার্কিন সেনাবাহিনী। সামরিক প্রয়োজনে পৃথিবীর যে কোন স্থানে নির্ভুলভাবে ক্ষেপনাস্ত্র নিক্ষেপ করার জন্য যুক্তরাষ্ট্র এ প্রযুক্তিটি পরিচালনা করে থাকে। এ প্রযুক্তি মার্কিনীদের কাছ থেকে বাংলাদেশ সাময়িকভাবে নিয়ে তেল গ্যাস অনুসন্ধান করেছে রশীদপুর ক্ষেত্রে। এতে তারা জানতে পেরেছে সেখানে অর্ধ টিসিএফ যে গ্যাসের মজুদ ছিলো তা বেড়ে ৫ দশমিক ২ টিসিএফ হয়েছে।
বাংলাদেশেও ৪০টি স্থান রয়েছে, যেখানে ‘রিয়াল টাইম কিনেমেটিকস (আরটিকে)’ নামক যন্ত্র স্থাপন করে পৃথিবীর অবস্থান সাপেক্ষে যেকোনো স্থান নির্ভুলভাবে নির্ণয় করা যায়, ত্রিমাত্রিক ভূকম্পন জরিপের জন্য যা অপরিহার্য। এসব স্থান ব্যবহার করার করার জন্য মার্কিন সেনাবাহিনীর অনুমোদন নেওয়া বাধ্যতামূলক। ওই সময় বাপেক্সও যুক্তরাষ্ট্রের কাছ থেকে তেল-গ্যাস অনুসন্ধানের জন্য নেয়। তবে শর্তও দিয়ে দেয় যে এই পদ্ধতি অন্য কোনো কাজে ব্যবহার করা যাবে না। এর অর্থ হলো মার্কিন সামরিক ক্ষেপনাস্ত্রের নির্ভূল নিশানার তলে বাংলাদেশ।
হ্যালিবার্টন ও নব্য উপনিবেশবাদী আগ্রাসন:
বহুজাতিক কম্পানির পুঁজি যে দেশে বিনিয়োগ সে দেশে নব্য উপনিবেশবাদ সেই পুঁজির ভেতর দিয়েই প্রবেশ করে। তবে হ্যালিবাটনের বিষয়টি একটু ভিন্ন। তারা কোন দেশে প্রবেশের বহু আগে থেকেই সে দেশের ওপর বিশদ তথ্য উপাত্ত ও গবেষণা থাকে। যেমন বাংলাদেশের এই চার গ্যাসক্ষেত্রের ওপর তাদের নজর ১৯৭০ সাল বা ৪৫ বছর আগে থেকেই।
হ্যালিবাটন মার্কিন যুক্তরাষ্ট্রের যে ওয়ার অন টেরিরিজম বা সন্ত্রাসবাদের বিরুদ্ধে যুদ্ধের দামামা সেখানে তারা রসদ জুগিয়ে থাকে। অর্থ্যাৎ হ্যালিবাটন ‘মুসলিম সন্ত্রাসবাদী’দের অর্থ দিয়ে মার্কিন বিরোধী যুদ্ধে লিপ্ত থাকতে সহায়তা করে। আবার একইসঙ্গে হ্যালিবাটন মার্কিন যুদ্ধনীতি পরিচালনকারী প্রতিষ্ঠান পেন্টাগনকেও অর্থ দেয়। এই পরিস্থিতিটির ব্যখ্যা হলো এমন যে, যুক্তরাষ্ট্র কোন দেশে ইসলামি সন্ত্রাসবাদী আছে এটা প্রমান করতে পারলে সেখানে তার খবরদারিত্ব পাকা করতে পারে। এ জন্য হ্যালিবাটন সেইসব দেশে ইসলামপন্থিদের অর্থ দেয়। এই সুযোগে হ্যালিবাটন ও যুক্তরাষ্ট্র দেশটির অর্থনীতির ওপর নিয়ন্ত্রণ নিতে সক্ষম হয়।
ইরাক যুদ্ধের সময় যুক্তরাষ্ট্রের ভাইস পেসিডেন্ট ছিলেন ডিক চেনি। যিনি তার কিছু আগে আগে হ্যালিবাটনের প্রধান পদ থেকে ইস্তফা দিয়ে এসেছেন। ইরাকে যুদ্ধ শুরুর পর সব থেকে বেশি কাজ পেয়েছে হ্যালিবাটন যার পরিমান প্রায় ৩৭ বিলিয়ন ডলার। এসব কাজ পেতে হ্যালিবাটনকে কোন দরপত্রে অংশ নিতে হয় নি। নাইজেরিয়াতেও একই কাজ তারা করেছে।
হ্যালিবাটন যে সন্ত্রাসবাদীদের অর্থ্যায়ন করে থাকে এ বিষয়ে একটি তদন্ত প্রতিবেদনও যুক্তরাষ্ট্রের হিসাব বিভাগে রয়েছে। তবে করপোরেট ক্রাইমের খুব সামান্যই আলোর মুখ দেখে।
শেষ কথা হলো, বাংলাদেশ নানাবিধ চাপের মধ্যে এগিয়ে যাচ্ছে। ৫ জানুয়ারির মত একটি নির্বাচন দেশকে আরো দূর্বল করে দিয়েছে। এখন বাংলাদেশের কাছে শক্তিশালী দেশগুলো যা চাচ্ছে তাই দিতে হচ্ছে। হ্যালিবাটন, কনোকো ফিলিপস বা রিলায়্যান্স আদানি বা চীনের মত কম্পানিগুলো এখন বাংলাদেশের সরকারের কাছ থেকে সব দাবি আদায় করে নিচ্ছে। এটা কোনভাবেই দেশের উন্নয়ন, স্থিতিশীলতার জন্য সুখকর নয়।
তথ্যসূত্র :
1. http://news.bbc.co.uk/2/hi/middle_east/7444083.stm
2. http://leaksource.info/2013/04/08/contractors-reap-138-billion-from-iraq.... halliburton-1-with-39-5-billion/
4. http://www.businesspundit.com/the-25-most-vicious-iraq-war-profiteers/
5. http://archive.prothom-alo.com/print/news/285178
6. http://www.observerbd.com/2015/03/16/78201.php
7. http://www.kalerkantho.com/print-edition/first-page/2015/03/16/199228
8. http://www.halliburtonwatch.org/about_hal/chronology.html
9. http://www.ipsnews.net/2006/04/politics-us-in-terror-war-not-all-names-a...

