প্রণয়ের রাজ্য ও নীতি 


আজ যখন তোমার প্রণয়ে রাজনীতি খেলা করে,আমি কি করে তোমার রাজসভায় বসে থাকি প্রিয়?
তোমার আমার দূরত্ব যখন মহাকাশ পেরিয়ে চলে যায় নেপচুন কিংবা ইউরেনাসে,তখন কিনা তুমি আমায় সংলাপের আমন্ত্রণ জানাও!
তোমার প্রণয়ে আজ শুধু অ্যালকোহলের গন্ধ ভেসে আসে,তোমার মাতাল নিশ্বাস আমার শ্রেণিচক্রকে এক ফুৎকারে নিভিয়ে দেয় ,তবু -আজ তোমার অবৈধ প্রণয়ের প্রতিবাদে চিৎকার করলেই তুমি আমার টুটী চেপে ধরো,কেননা তুমি বলেছ আর কোনো সভা সমাবেশ নয়।
প্রিয়, তোমার প্রণয়ের রাজ্য যখন নীতি হারিয়ে বেসামাল
আমি চুনোপুঁটি তখন নিকোটিনের স্বাদ নেই মহাআনন্দে।।।

