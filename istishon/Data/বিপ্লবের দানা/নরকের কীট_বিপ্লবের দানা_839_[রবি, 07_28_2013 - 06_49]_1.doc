নরকের কীট


ব্যস্ত নগরীর ফুটো দিয়ে আজ অযাচিত মোহ নির্বিঘ্নে চেয়ে আছে যুবকের দিকে ,
ঢিলেঢালা জামা আর মাথা ভর্তি
একগুচ্ছ চুল নিয়ে সে হেঁটে যায় ,
বাসন্তী রং আজ তাকে ব্যাকুল করে না, কেননা আজ
সে কৃষ্ণচূড়ার খোঁজে —
ধুলোপড়া শেওড়া পাতায় আজ বৃষ্টির কণা মিলে হয়েছে পাঁচফোড়ন ,
এখানে নেই কোনো মেঠোপথ আছে যান্ত্রিক সভ্যতার বিষাদ ছাঁয়া ,
এখানে বৃষ্টিতে স্নান করে দাঁড়কাক ,
তা দেখে লালা ঝরায়
ছিচকে কুকুরেরা ,
এখানে কালোর উল্টো পিঠে
শুধুই ধূসরতা ,
যার গন্ধে জিহবায় নোনতা আস্তরণ পড়ে যুবকের ।
যুবক হাতড়ায় মানসীর খোঁজে ,
তখনই মধ্যমা আঙুল
চেপে ধরে এক ছটাক সুখ ঢেলে দেয় প্রিয়তমা নরকের
কীট ....
—উৎসর্গ : আমার নরকের কীট কে ।।

