প্রবাসী


আমার দাদারা বিদেশে থাকে । প্রায়ই অনেকের কাছ থেকে অনেক কুরুচিপূর্ণ অনেক কথা তাদের শোনা লাগে । অনেকেই আবার সামাজিকতা দেখাতে বিজ্ঞ সমালোচক হতে চান । আমি সমালোচকের সংজ্ঞার ভিতরে যাচ্ছি না । যতদুর মনে পড়ে আকবর আলি খান স্যারের পরার্থপরতার অর্থনীতি বইতে সুন্দর একটা সংজ্ঞা দেওয়া আছে । আমি সমালোচকদের থামানোর জন্য কিছু লিখছি না । তাদেরকে কিছু তথ্য জানিয়ে দিচ্ছি । যদিও তাদের মত আমি মহান জ্ঞানী না... কিন্তু আমার কাছে কিছু তথ্য আছে... যা থেকে কিছু লিখছি ।
প্রতি বছর দেশের মাথাপিছু আয়ের প্রায় ৯% প্রবাসীদের অবদান । ২০১৪-১৪ অর্থবছরে ১ হাজার ৫৩২ মার্কিন ডলার এসেছে বাংলাদেশে । প্রবাসী আয়ে বিশ্বে বাংলাদেশের অবস্থান বর্তমানে নবম ।
১৯৭১ সালের মুক্তিযুদ্ধে লাখ লাখ মানুষ শহীদ হয়েছিলেন দেশকে স্বাধীন করার জন্য । আজ এখন পর্যন্ত দেশকে স্বনির্ভর, অর্থনৈতিক মুক্তি আর মহাজোট প্রভাবশালী বিশ্বের পুঁজিবাদী দেশ, সংস্থাদের থেকে মুক্তি লাভ করার জন্য দেশের লাখ লাখ প্রবাসী অবদান রেখে যাচ্ছে । যারা বাহিরে ১২/১৪ ঘন্টা (কখনো কখনো এর বেশি) … কখনো অতিরিক্ত কাজের মূল্য বেশি পাওয়ার আশায় বেশি সময় কাজ করে… কষ্ট করে তার পরিবারকে একটু ভাল রাখার জন্য অর্থ পাঠায়… এতে অন্যদের ফাটার কি আছে । তারা কি আপনার বউ ছিনিয়ে নিয়েছে…না মেয়েকে বের করে নিয়ে গেছে… না আপনার জমি দখল করে নিছে …???
আর যাদের প্রবাসী সম্পর্কে একটা কটুক্তি করতে একটুও বাঁধে না… তাদের কি মনে হয়… প্রবাসীদের টাকা শুধু তাদের পরিবার ভোগ করে …??? দেশের প্রতিটি মানুষ তাদের কাছে দায়বদ্ধ । আপনি যে রাস্তা দিয়ে হেটে প্রতিদিন বাড়ি যান… সেই রাস্তা আজ থেকে ১০ বছর আগে পাকা ছিল না … সেই রাস্তা যে পাকা হয়েছে তাতে আপনার কি মনে হয়… প্রবাসীদের আয়ের অংশ যায় নাই ??? এমন অনেক উদাহরণ দেওয়া সম্ভব ।
প্রবাসীরা তার পরিবার… দেশের জন্য এত কষ্ট করে অর্থ আয় করে একটু উন্নতি করছে… তার পরিবারকে একটু ভাল রাখার চেষ্টা করছে এতে আপনার ফাটার কারণ কি…??? যখন কোন প্রবাসী খারাপ থাকে শুনি… তখন আমার ফাটে কারণ আমার ভাইরা দেশের বাহিরে থেকে অনেক কষ্ট করে ।
প্রতি বছর কত লোককে বিদেশ থেকে দেশে পাঠিয়ে দিচ্ছে জানেন কি??? কত প্রবাসী মারা যাচ্ছে তার কয়টা পরিসংখ্যান জানেন??? জমি, মা-বউয়ের গহনা বিক্রি করে বাহিরে গিয়ে কিভাবে কাজ করে… কোন পরিবেশে থাকে… কাদের দ্বারা শাসিত হয় জানেন কি??? তারপরও তারা দেশের জন্য কাজ করে যাচ্ছে । আমার কাছে যথেষ্ট তথ্য আছে । কারো ফাটলে বলেন… তথ্য দিব । প্রতিটি দেশে প্রবাসীদের বিস্তারিত অবস্থা সম্পর্কে তথ্য আছে ।
কারো সম্পর্কে কিছু বলার আগে নিজের অবস্থানে স্বচ্ছটা আনেন । নিজের কাজটা ঠিক-ঠাক মত করুন… অন্যের কাজে নাগ গলিয়ে বুদ্ধিজীবী হওয়ার প্রবণতাটা কমান । সেটা ভাল হবে ।

