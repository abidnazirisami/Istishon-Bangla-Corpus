আপন কথা


ছোটবেলা থেকে এক প্রক্রিতির মানুষ দেখে খুব ভাল লাগত যারা পরাশুনা করত।দেশের কথা ভাবত।বলত বুক ফুলায়ে বলত যে দেশের বাইরে যাবেনা। এই দেশে জন্ম,এই দেশ কে ভালবেসে দেশের জন্য কাজ করবে।খুব গর্ব হত এদের দেখে যে এই দেশে এরকম কিছু মানুষও আছে। আমাকেও এদের মত হতে হবে। কিন্তু এই মানুষগুলো ই যখন পাস করে বের হল তখন খুব অবাক হয়ে দেখতে হল যে এরাই সবার আগে ঢাকার যে সকল জায়গা তে বিদেশি আস্তানা গেড়েছে সেখানে ভিড় করে দাড়িয়ে থাকছে এক টুকরা কাগজের জন্য জেতা দিএ নাকি ওই দেশের কাপ, পিরিচ, প্লেট, টয়লেট ইত্যাদি পরিস্কার করতে পারবে! বাহ কি গর্ব আমাদের! মনে মনে ভাবতাম দেশে কি তাহলে কাপ আর পিরিচেরও অভাব! নাহ আর না। এদের দিয়ে কিছুই হবেনা। আমাদেরই করতে হবে।পরাশুনা করতে থাকলাম। এর মাঝেও অনেকের পড়ালেখা শেষ হল। অভিজাতসব এলাকাতে তাদেরও আনাগোনা দেখা গেল। ওই মানুষরূপী অপদার্থদের দিকে ফিরেও তাকালাম না। এবার নিজের পড়ালেখাও অনেকটা শেষের দিকে। সময় আসলো নিজেকে নিয়ে ভাবার।অদ্ভুত নিজেও দেশে নিজের ভবিষ্যৎ খুজে পাচ্ছিনা।বার বার মনে হচ্ছে ইস কবে যে এখান থেকে যেতে পারব। এইখানে মানুষ থাকে! যেখানে চাকরিও নাই। চাকরি পাইলেও মাসে কয়েক হাজার! এই টাকা দিয়ে আমি চলবো কিভাবে! কখন মরে যাই তার নাই ঠিক! মানুষের জীবনেরই কোনও দাম নাই,সেখানে থাকবই না। চলেই যাবো। ওই মানুষগুলার মতো আমিও অজুহাত একটা না একটা করেই ফেলব! ভাগ্যিস ওদের মতো কাউকে বুক ফুলায়ে বলতে যাই নাই যে হেন করেঙ্গা তেন করেঙ্গা!

