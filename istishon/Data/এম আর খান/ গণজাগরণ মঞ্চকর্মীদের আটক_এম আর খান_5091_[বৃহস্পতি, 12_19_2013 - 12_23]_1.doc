 গণজাগরণ মঞ্চকর্মীদের আটক


গণজাগরণ মঞ্চের পাঁচ ছয়জনকর্মীকে আটক করেছে পুলিশ।এই সময় পুলিশের সাথে ধস্তা ধস্তিতে গণজাগরণ মঞ্চের মুখপাত্র ইমরান এইচ সরকার, সংসদ সদস্য তারানা হালিমসহ সাতজন আহত হয়েছেন। এছাড়া পাঁচ ছয়জন সংবাদকর্মীও আহত হয়েছেন বলে জানা যায়।
ঘটনাস্থল থেকে জানা যায়, পুলিশের লাঠিচার্যে ইমরান এইচ সরকার গুরুতর আহত হয়েছেন। তাকে অজ্ঞান অবস্থায় প্রথমে গুলশানের ল্যাবএইড শাখায় নেওয়া হয়। সেখানে জরুরি বিভাগ না থাকায় পরে তাকে গুলশান ২ এর ইউনাইটেড হাসপাতালে নেওয়া হয়েছে।
বৃহস্পতিবার দুপুর সাড়ে ৩টার দিকে গুলশানের গণজারণ মঞ্চের পাকিস্তান হাইকমিশন ঘেরাও কর্মসূচিতে এ ঘটনা ঘটে। 
অন্য আটকৃতরা হলেন-নাট্য নির্মাতা রওশন আরা নিপা, হুমায়ূন আজাদের ছেলে অরণ্য আজাদ, মাহমুদুল হাসানসহ আরো চার পাঁচজন।
এদিকে ইমরান এইচ সরকারকে আটক করে পুলিশ ভ্যানে তোলার সময় গণজাগরণ মঞ্চের নেতাকর্মীরা তাকে ছিনিয়ে নেয়।
আহত হওয়ার আগে ইমরান এইচ সরকার বলেন, "আপনারা দেখেছেন কিভাবে আমাদের উপর হামলা করা হয়েছে। বন্দুকের নল দিয়ে আঘাত করা হয়েছে। আমরা এই আন্দোলন চালিয়ে যাবো। আক্রমণ করে আন্দোলন দমানো যাবে না। 
গণজাগরণ মঞ্চের মুখপাত্র ইমরান এইচ সরকার, ও আবুল কালাম আজাদ (বীর বিক্রম)নামের এক মুক্তিযোদ্ধা আহত হয়েছেন। ইমরান এইচ সরকারক ল্যাবএইড হাসপাতালে নেওয়া হয়েছে।বাকীদেরকে বিভিন্ন হাসপাতালে ভর্তি করা হয়েছে। 

