_বোঝে না সে বোঝে না_ অতএবঃ সামাজিক ও পারিবারিক অবক্ষয়


 

৪/৫ দিন আগেই খবরে পড়েছিলাম তারপর টেলিভিশনের পর্দায় দেখেছিলাম যে, ভারতীয় বাংলা টিভি চ্যানেল জি-বাংলা ও স্টার জলসা ০৬ আগষ্ট ২০১৪ তারিখ বন্ধ হয়ে যাবে। খবরটা শুনে ভালো লাগলো। কারন এই ২টি টিভি চ্যানেলে প্রাচরিত সিরিয়াল গুলো দেখে আমাদের দেশের বিভিন্ন পরিবারে বিশেষ করে তরুন সমাজের মধ্যে দারুনভাবে নাড়া দিয়েছে। কিশোর-কিশোরী, তরুণ-তরুণীদের মধ্যে মারাত্মক নেতিবাচক প্রভাব পড়ছে। সর্বশেষ ভারতীয় চ্যানেলে প্রচারিত একটি সিরিয়ালের একটি চরিত্রের পোশাকের জন্য ‍দুইজনের প্রাণও গেছে।” এই চ্যানেল ২টি আমাদের দেশের সাধারন পরিবারের কাছে এতটাই প্রভাব বিস্তার করেছে যে, ছোট থেকে শুরু করে বৃদ্ধরা পর্যন্ত (নারী-পুরুষ সমান তালে), মনে হয় যে একদিন যদি এরা চ্যানেল না দেখে তাহলে মনে হয় খাওয়া থেকে শুরু করে ঘুম পর্যন্ত হারাম হয়ে যায়। রাশি, বোঝে না সে বোঝে না, সাত পাঁকে বাধা, মা, জল নুপূর, খণা, বধূ বরণ, রাজযৌতিক, রাগে অনরাগে, রাজলক্ষী কুরুক্ষেত্র, বিবিচৌধুরাণী, বয়েই গেল, রাই কিশোরী, মহাভারত, ইস্টিকুটুম, সখি, মৌচাক, আচল, তোমায় আমায় মিলে, কানামাছি, চোখের তারায় তুই, তুমি আসবে বলে, কিরণমালা, বধু কোন আলো লাগলো চোখে, ইত্যাদি বহুবিধ অনুষ্ঠান সন্ধ্যা ৬টা থেকে শুরু করে রাত ১২টা পর্যন্ত (বাংলাদেশ সময়) চলতে থাকা এই সিরিয়াল গুলোকে এদেশের টেলিভিশন দর্শক যতটুকু মনে রাখে তার তুলনায় আমাদের দেশিয় চ্যানেলগুলোর নাম গুলোও ভুলতে বসেছে দর্শকরা। এই চ্যানেল গুলো ১০ম শ্রেনি পড়ুয়া এক ছাত্রীর কাছ থেকে পাওয়া। বুঝুন ১০ম শ্রেনীর ছাত্রী হয়ে যদি এতগুলো চ্যানেলের সিরিয়ালের নাম মনে রাখে তাহলে বই পড়ার সময় পাবে কখন? প্রতিদিন সন্ধ্যার পর প্রত্যেকটা ঘরে সবাই এই চ্যানেল গুলোর জন্যেই অপেক্ষা করে বসে থাকে, আর বাংলাদেশি চ্যানেলগুলো পাশাপাশি দেখে অনেকটা অবশোনাল সাবজেক্ট এর মতোন। মানে শুধু খবর দেখতে পারলেই বাঁচে। সাধারনত প্রতিদিন তো আছেই, এমনকি আমাদের দেশের উৎসবের দিনগুলোতে যেমন, ঈদের মৌসুম, পহেলা বৈশাখ ইত্যাদি উপলক্ষের সময়েও আমাদের পরিবার ঐ জি-বাংলা, স্টার জলসা ছাড়া যেন কিছুই ভাবতে পারেন না। গৃহিনী ও ছাত্র-ছাত্রীদের পাশাপাশি কাজের বুয়ারাও এসব চ্যানেলে অভ্যস্ত হয়ে গেছেন কাজের বুয়াদের এসব চ্যানেল দেখতে না দিলে তারা কাজ করতে চায় না। ভারতীয় এই চ্যানেল ২টো তে যেসব সিরিয়াল গোলো প্রচারিত হয় আদতে সেগুলোর কোন মান নেই আমার মতে। সিরিয়ালের প্রত্যেকটি পর্ব বিভিন্ন ভাবে সাজানো বিভিন্ন রকমের রঙবেরঙের কক্ষে দৃশ্য ধারন করা। এবং প্রত্যেকটি নাটকের কাহিনী ঘুরিয়ে ফিরিয়ে একই। চাকচিক্যময় কক্ষে অভিনেতা অভিনেত্রীদের যে ভাবে মেকআপ করিয়ে অভিনয় করায় সেটাকে বাস্তবের সাথে মিলানো সম্ভব না। যদিও তারা নাটকের শুরুতে বলে নাটকের কাহিনী সম্পূর্ন কাকতালীয় এর সাথে বাস্তবের কোন মিল থাকলে তা কর্তৃপক্ষের দায় নয়। এখানে কাহিনী এবং অভিনয় কাকতালীয় হলেও দর্শকদের কাছে এটা বাস্তবকেও হার মানায়। যদিও বাস্তব না কিন্তু এ দেখে আমাদের দেশের কিশোর-কিশোরী, তরুন, যুবক-যুবতীরা তাদের নিজ বাস্তব জীবনে এর প্রতিফলন ঘটায়। এটা কিভাবে সম্ভব প্রত্যেকটি নাটকের কাহিনী একই ? প্রত্যেকটা নাটকে পরকীয়ার নামক শব্দটি আসা। প্রত্যেকটি নাটকে একই চিত্র যে, একজন কালপিট থাকে যে পুরো সংসারটাকে ছিন্নবিচ্ছন্ন করে দেয় যেটা পরবর্তীতে নাটকের মূল চরিত্রের মাধ্যমে সেই কালপটিকে শেষ করার মাধ্যমে সমাপ্তি টানা হয়। চুইংগাম টানলেও এতটা লম্বা মনে হয় হবে না, যতটা এই জি-বাংলা ও স্টার জলসা চ্যানেলগুলোর ধারবাহিকগুলা লম্বা হয়। “মা” নামের একটা নাটকের বিপরীতমূখী আরেকটি নাটক বানাবার জন্য ৩ বছর অপেক্ষা করতে হয়েছে পরিচালককে, এবং এই ৩ বছর যাবৎ বাধ্য হয়েই নাকি ঐ পরিচালককে “মা” সিরিয়ালটি টেনে বড় করে নিয়ে যেতে হয়েছে। এবার বুঝুন এই সিরিয়ালটির ভেতরকার কইলজা, গুদ্দা যা আছে তা সব বের করে আনা হইছে বটে। এই নাটকের পরিচালককে আসলেই কি বলা যায় ? আর অভিনেতারাও কি বুঝে এতদিন পর্যন্ত একঘেয়ে তরকারী খেয়ে গেছে ? বাংলাদেশে এর প্রভাব যে ভাবে পড়েছে এটা আসলে কোন ভাবে মেনে নেয়া যায় না। ভারতীয় এই সিরিয়ালের দেখা দেখি বাংলাদেশের কিছু নাট্য পরিচালকও উদ্যোগ নেয় ভারতীয় সিরিয়ালগুলোর থেকে এদেশের মানুষের দৃষ্টি ফিরিয়ে আনতে তারাও ঐসব সিরিয়ালের মতোন করে সিরিয়াল বানাতে থাকে। আর পরিণামে যেটা হয়, অনেক জায়গা থেকে শুনেছী দর্শক তো দেখতে চান-ই না বরংচ সেই নাটকগুলোকে বিশ্রি উপাধী দেয়। গত ৩১ জুলাই ২০১৪ তারিখ টেলিভিশনের খবর ও পত্রিকার খবর শুনে বেশ ভালো মনে হলো যে, ভারতীয় এই ২টা চ্যানেল বন্ধ হচ্ছে ৬ আগষ্ট ২০১৪ তারিখ। যেটা অনেকদিন ধরেই আশা করছিলাম। কিন্তু মহেন্দ্রক্ষনেই এসেই তথ্য মন্ত্রী হাসানুল হক ইনু সাহেবের কাছে এমন বক্তব্য শুনা গেল যেটা আমাকে আশাহত করেছে যে, সম্প্রচার বন্ধ করতে হলে ভাবতে হবে। বাংলাদেশে একটা চ্যানেলের লাইসেন্স দিতে ও প্রয়োজনে একটা টেলিভশন চ্যানেল বন্ধ ঘোষনা করতে সময় লাগে অনেক কিছূ চিন্তা ভাবনা করতে হয় সেটা ঠিক আছে। কারন নীতিমালা অনুসরন করেই তা করতে হয়। কিন্তু বাইরের চ্যানেল গুলো এদেশে সম্প্রচার করার ক্ষেত্রে কোন নীতিমাল চোখে পড়ে না। বৃন্দাস সম্প্রচার চলছে। দেশের আযব জনতাও তা লুফে নিচ্ছে। বিদেশী চ্যানেল গুলোর অনেক আপত্তিকর অনুষ্ঠান সম্প্রচারের কারনে এ দেশের সমাজে, পরিবারে যে বিরূপ প্রতিক্রিয়ার তৈরি হয়ে ভেসে যাওয়ার উপক্রম তা নিয়ে সরকারের কোন মাথা ব্যাথা নাই। 
এ কারনেই সম্প্রতি বাংলাদেশে ভারতীয় চ্যানেলের সম্প্রাচার বন্ধের নির্দেশ কেন দেয়া হবে না- রিটে তা জানতে রুল চাওয়া হয়েছে। সুপ্রিম কোর্টের আইনজীবী এখলাস উদ্দিন ভূঁইয়া বৃহস্পতিবার এই আবেদন করেন। এতে বাদী হিসাবে রয়েছেন, শাহিন ও লাইলী নামের দুইজন। এতে বিবাদী করা হয়েছে স্বরাষ্ট্র সচিব, তথ্য সচিব, বিটিআরসির চেয়ারম্যান ও পুলিশের মহাপরির্দশকে। এই রুল জারির পর চূড়ান্ত শুনানিতে আদালত তা মঞ্জুর করলে বাংলাদেশে ভারতীয় চ্যানেলের সম্প্রচার বন্ধ হয়ে যাবে বলে আশা করা যাচ্ছে। বাংলাদেশে সব ধরনের ভারতীয় টেলিভিশন চ্যানেল দেখানো বন্ধ করতে গত ৩ অগাস্ট সরকারকে উকিল নোটিস দিয়েছিলেন এই আইনজীবী। তথ্য মন্ত্রী, তথ্য সচিব ও বিটিআরসির চেয়ারম্যানকে ওই নোটিসের অনুলিপি পাঠানো হয়।
নোটিস অনুযায়ী ২৪ ঘণ্টার মধ্যে বিবাদীরা ব্যবস্থা না নেয়ায় এই রিট করা হয়েছে বলে আবেদনকারী জানান।
নোটিসে বলা হয়, ভারতীয় বিভিন্ন চ্যানেল বাংলাদেশে দেখানো হলেও ভারতে বাংলাদেশের কোনো চ্যানেল দেখানো হয় না। গণমাধ্যমে প্রকাশিত তথ্য অনুযায়ী, ভারতীয় চ্যানেলের ‘অবাধ সম্প্রচারের’ কারণে দেশের টিভি চ্যানেলগুলো দর্শক হারাচ্ছে।
“দেশ হারাচ্ছে নিজস্ব সংস্কৃতি। এতে কিশোর-কিশোরী, তরুণ-তরুণীদের মধ্যে মারাত্মক নেতিবাচক প্রভাব পড়ছে। সর্বশেষ ভারতীয় চ্যানেলে প্রচারিত একটি সিরিয়ালের একটি চরিত্রের পোশাকের জন্য ‍দুইজনের প্রাণও গেছে।”
গৃহিনী ও ছাত্র-ছাত্রীদের পাশাপাশি কাজের বুয়ারাও এসব চ্যানেলে অভ্যস্ত হয়ে গেছেন মন্তব্য করে নোটিসে বলা হয়, “কাজের বুয়াদের এসব চ্যানেল দেখতে না দিলে তারা কাজ করতে চায় না।”
‘পাখির প্রেমে প্রাণ বিসর্জন’ শিরোনামে দৈনিক আমাদের সময়ে প্রকাশিত একটি প্রতিবেদন থেকে উদ্ধৃত করে ওই নোটিস পাঠানো হয়।
প্রতিবেদনে বলা হয়, ভারতীয় টেলিভিশন চ্যানেল স্টার জলসার ‘বোঝে না সে বোঝে না’ সিরিয়ালের ‘পাখি’ চরিত্রের অভিনেত্রীর নামে বাজারে ছাড়া পোশাক এবার ঈদে জমজমাট ব্যবসা করে।
“নতুন স্ত্রীর বায়না অনুযায়ী ‘দামী’ এই পোশাক কিনে দিতে না পারায় বগুড়ার শেরপুর উপজেলার ভবানীপুর ইউনিয়নের নন্দতেঘরী গ্রামের শাহীন নামে এক যুবক আত্মহত্যা করে। এছাড়া গাইবান্ধার গোবিন্দগঞ্জে নূরজাহান নামে দ্বিতীয় শ্রেণির এক স্কুলশিক্ষার্থীও একই পোশাক না পেয়ে আত্মহত্যা করে।”
নোটিসের মতো একই বক্তব্য রিটেও উল্লেখ করা হয়েছে।


