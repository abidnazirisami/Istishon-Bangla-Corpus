৫ বছরের মধ্যে সৌদি আরব দেউলিয়া হবে _ আইএমএফ 


সৌদি আরব তার চলমান অর্থনৈতিক ও রাজনৈতিক নীতির কারণে আগামী পাঁচ বছরের মধ্যে দেউলিয়া হয়ে যেতে পারে। আন্তর্জাতিক অর্থ তহবিল বা আইএমএফ এ আশংকা ব্যক্ত করেছে।

আইএমএফ’এর আঞ্চলিক অর্থনৈতিক প্রতিবেদন আউটলুকে এ আশংকা প্রকাশ করা হয়। এতে বলা হয়, চলতি বছর সৌদি আরবের বাজেট ঘাটতি ২১.৬ শতাংশ এবং আগামী বছর ১৯.৪ শতাংশ হবে বলে প্রত্যাশা করা হচ্ছে।
এ অবস্থায় দেশটির ব্যয় সমন্বয় করতে হবে বলে আইএমএফ বলছে। আউটলুকে সৌদি আরবের নীতির বিষয়ে বলা হয়েছে, দেশটি আঞ্চলিক সংঘর্ষ উস্কে দিচ্ছে এবং এ জাতীয় সংঘর্ষকে আরো গভীর করেছে। এ ছাড়া জ্বালানি তেলের দাম কমা অব্যাহত রয়েছে। অবস্থায় মধ্য পর্যায়ে অর্থনৈতিক স্থিতিশীলতা বজায় রাখা বিশেষ ভাবে চ্যালেঞ্জের মুখে পড়বে। দুবাই এ প্রতিবেদন প্রকাশ করে এ কথা বলেন আইএমএফ’এর মধ্যপ্রাচ্য ও মধ্য এশিয়া বিভাগের পরিচালক মাসুদ আহমেদ।
অনেক গবেষকই ধারণ করছেন, জ্বালানি তেলের বর্তমান মূল্য অদূর ভবিষ্যতে বজায় থাকবে। ফলে চলতি বছরেই তেল রফতানিকারক দেশগুলো আয় ৩৬০ বিলিয়ন ডলার সম পরিমাণ কমবে বলে জানান মাসুদ আহমেদ।
২০০৯ সালের পর চলতি বছরই প্রথম বাজেট ঘাটতির মুখ পড়েছে সৌদি আরব।জ্বালানি তেল বিক্রি থেকে দেশটির ৮০ শতাংশ রাজস্বই আসে । জানুয়ারি থেকে মার্চ পর্যন্ত দেশটির বিদেশি সম্পদের পরিমাণ প্রায় ৮২ বিলিয়ন ডলার কমেছে।
এদিকে তাদের দ্বিতীয় বৃহত্তম আয়ের উৎস হজ্জকে কেন্দ্র বিভিন্ন ধরনের দুর্ঘটনা ও তাদের ক্রমাগত অব্যস্থাপনার কারনে এবং মুসলিম বিশ্বের সৌদি নেতৃত্বের প্রতি বিতৃষ্ণা ও অনাস্থার কারণে হজ্জের আয়ের প্রবৃদ্ধি সামনের দিনগুলোতে কমে যেতে পারে। আগামীতে কয়েকটি মুসলিম দেশ রাজনৈতিক পরিস্থিতির কারণে হজ্জকে তাদের দেশের নাগরিকদের নিরাপত্তার অজুহাতে বর্জন করার সম্ভবনা আছে বলে পর্যবেক্ষক মহল ধারনা করছেন। 
সূত্র: Saudi Arabia could be bankrupt within five years, IMF predicts

