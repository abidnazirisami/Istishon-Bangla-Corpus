বাঙলা ১৪২০



দিন যায় কথা থাকে....
সে যে কথা দিয়ে রাখলো না
ভুলে যাবার আগে ভাবলো না
সে কথা লেখা আছে বুকে...
দেখতে দেখতে আরেকটি বাঙলা বছর পার হয়ে যাচ্ছে। আর অল্প কিছু সময় বাদে ধরা দেবে নতুন বছর ১৪২০। বাঙালির চির ঐতিহ্যবাহী একটি উৎসব। প্রতি বারেই নতুন বছর সেটা বাঙলা হোক আর ইংরেজি হোক আসার প্রাক্কালে আশায় বুক বেধে রাখি আগত নতুন বছরটি যেন ভালো কাটে, সবাই যেন সুখে শান্তিতে বসবাস করতে পারে। কিন্তু যেখানে প্রতিবারেই বুক বাঁধা আশাটাকে মাটি করে দিয়ে শুরুটাও যেমন মাশাল্লা, শেষটাও তেমনি মাশাল্লা। দাঁড়ান খুশি হইয়েন না, আমি এমন কোন ইঙগিত দিচ্ছিনা যেটা আপনার কাছে ভালো লাগবে। কিছু আঁচ করতে পারছেন...... হ্যাঁ বুঝতে পারছেন তো আমি আমার দেশের সামগ্রীক অবস্থার প্রেক্ষাপটের কথা বলছি। যতই মুখে বলি আবর্জনা দূর করে দেব ততই আবর্জনা মনে হয় নিজের উক্তিতেই তেড়ে আসে আমাদের সন্নিকটে। নতুন বছরে ইলিশ মাছ খাবেন। যান বাজারে যান, গেলেই টের পাবেন কত টাকায় কয়টা মাছ। মাছ তো নয় যেন সোনার দোকানে সোনা কিনতে এসছি। আমাদের দেশে সর্বদা যে কোন উপলক্ষকে ঘিরেই এসব উন্মাদনার বাড়াবাড়ি চলে। 
সবাইকে ১৪২০-এর শুভেচ্ছা জানাচ্ছি।
যাক সেসব কথা প্রথমে যা বলছিলাম, একটা বছর শেষ হয়ে গেলে আরেকটা বছরকে ঘিরে আমরা যে স্বপ্ন দেখি সুন্দরভাবে এই বছরটা কাটাবো তার উপর আটলান্টিক মহাসগরের পানি ঢেলে দেয় আমাদের দেশের সর্বকালের সর্বশ্রেষ্ঠ রাজনৈতিক পরিস্থিতি। আমি মেইনলি রাজনীতিকে প্রশ্নবিদ্ধ করছিনা। বলছি আমাদের বাংলাদেশের রাজনীতির কথা। এই নীতি দেশের সাধারন মানুষের ঘুম কেড়ে নিয়েছে। আগামিকাল ১৪২০ এর শুরুর দিনটা হয়তো বা মানুষ বিন্দু পরিমান শান্তিতে থাকলেও থাকতে পারে। কিন্তু তার পরদিন থেকে আবার দেশ সেই চির চেনা অস্থিরতায় চলে যাবে। হরতাল, ভাঙচুর, নৈরাজ্যবাদ, বিশৃঙ্খলতা, বোমাবাজি, নির্বিচারে মানুষ হত্যা, দেশের সম্পদ বিনষ্ট করা ইত্যাদিতে মেতে উঠবে দেশের শক্তিশালি ২টি প্রধান দল। আমার মতে তারা ২ দলের কোন দলই কখোনো দেশের বা দেশের জনগনের মঙ্গল চায়নি। যদি চাইতো তাহলে দেশের আজ এ অবস্থা হতো না। এই দুই দলই সর্বদা সর্বকালে নিজেদের কথাকেই দেশের মানুষের কথা বলে চালিয়ে দেয়। আমার তো মাঝে মাঝে মনে হয় ১৯৭১ এর মহান মুক্তিযদ্ধের পর দেশ গঠনের প্রক্রিয়াটাই ভুল ছিল যার মাশুল এখনো গুনতে হচ্ছে দেশের সাধারন মানুষকে। 
এ বছরের শুরুতে মনে করেছিলাম এবার বাঙলা নববর্ষ টা যদি একটু ভালোভাবে পালন করতে পারি। সে আর হবে.............। সে আশা আগে থেকেই মন থেকে মুছে ফেলতে হয়েছে। কেনইবা মুছবোনা? পুরো দেশটাই যে এক স্থবিরতার মধ্য দিয়ে যাচ্ছে। যদিও ক্ষনিকের জন্য হয়তো বা মজা পেতও পারি তবে সেটা স্থায়ি নয়। দেশটা যে কোন দিকে যাচ্ছে কে জানে। চাকরি, ব্যবসা-বানিজ্য, শিক্ষাক্ষেত্র, কাজকর্ম সব যেন এক অজানাতে হারিয়ে যাচ্ছে মনে হচ্ছে। 
যাই হোক অনেক বুকাবুকি করলাম। আজ আর নয়। যদিও আশায় বুক বাঁধতে পারছিনা তবুও আবারো
ইস্টিশনের সবাই জানাচ্ছি বাঙলা নববর্ষ ১৪২০ এর শুভেচ্ছা--শুভ নববর্ষ

