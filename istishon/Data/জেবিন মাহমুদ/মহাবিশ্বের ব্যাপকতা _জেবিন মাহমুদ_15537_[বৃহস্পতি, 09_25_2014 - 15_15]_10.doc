মহাবিশ্বের ব্যাপকতা 


অকল্পনীয় ভাবে বড় এক মহাবিশ্বে আমাদের বাস। এর ব্যাপকতা এতটাই যে মানুষের কল্পনা শক্তিও থমকে যায়! আমরা এখন জেনেছি বিশ্বব্রক্ষ্মান্ডে আমাদের ইউনিভার্সিই, শুধু নয় এমন আরও অগণিত ইউনিভার্স রয়েছে যা মহাবিষ্ফরের পরপরই ইনফ্লাশনের মাধ্যমে তৈরি হয়েছিল । এই ইনফ্লাশনের মাধ্যমে কতগুলো মহাবিশ্বের তৈরি হয়েছিল তার একটা নমুনা জেনে নেয়া যাক, ধরুন এমন একটা সংখ্যা যেখানে 1এর পর 500 টা শূন্য রয়েছে । কি শুনেই আতকে উঠেছেন বুঝি ..!! হ্যাঁ আমি ঠিকই বলছি ,ইনফ্লাশনের মাধ্যমে তৈরি হওয়া এতো সংখ্যক মহাবিশ্বের মধ্যে একটিতে আমাদের বাস ।
মহাবিশ্ব এক অনন্ত অসীম চিরসম্প্রসারশীল এলাকা, উৎপত্তি লগ্ন হতে এটি বেড়েই চলেছে । আমরা সকলেই এই অস্থির মহাবিশ্বের অবিরাম যাত্রার নিত্যসঙ্গী । বিজ্ঞানীদের ধারণা অনুযায়ী মহাবিশ্বে বিভিন্ন আকৃতির প্রায় 100 বিলিয়ন গ্যালাক্সী রয়েছে । আর আমরা যে গ্যালাক্সীর বাসিন্দা সেটির নাম মিল্কিওয়ে বা আকাশগঙ্গা। এই গ্যাল্যাক্সিটিতে প্রায় দশ হাজার কোটি নক্ষত্র রয়েছে, তাদের মধ্যে অতিসাধারণ মাঝারি গোছের একটি নক্ষত্র হচ্ছে আমাদের সূর্য। যাইহোক আকাশগঙ্গা নামের আমাদের এই গ্যালাক্সীটি কতটা বিশাল সেটা আগে জেনে নেয়া যাক । আমরা জানি বাস্তব জগতে আলোর চেয়ে গতিশীল আর কিছুই নেই । আর কোনো কিছুই এর চেয়ে দ্রুত গতিতে চলতেও পারবেনা । এর গতি প্রতি সেকেন্ডে প্রায় তিন লক্ষ কিলোমিটার, সত্যি অভাবনীয় । প্রচন্ড গতিশীল এই আলোই যদি আমাদের গ্যালাক্সীর একপ্রান্ত থেকে যাত্রা শুরু করে তাহলে অপর প্রান্তে পৌঁছাতে সময় লাগবে প্রায় এক লক্ষ বছর!!!! অর্থাৎ এর ব্যাস প্রায় এক লক্ষ আলোকবর্ষ । ( 1 আলোকবর্ষ = 365×24×3600×300000 km = 9.4608×10^12 km )। সবচেয়ে গতিশীল আলোরই যখন এতসময় লাগছে তাহলে এর বিশালতা কতটা সেটা নিশ্চয়ই বুঝতে পারছেন । আবর্তিত হচ্ছে সেটি প্রায় আট আলোক মিনিট দূরে অবস্থিত অর্থাৎ প্রায় 15 কোটি কিলোমিটার দূরে । এটি এতটাই বিশাল যেখানে 13 লক্ষ পৃথিবী এটে যাবে । অনন্ত মহাবিশ্বে এমন অনেক নক্ষত্র আছে যেগুলো সূর্যের চেয়েও বহুগুণে বড়., যেমন Antares নামের গ্রহটিকে যদি সূর্যের স্থানে বসানো যায় তাহলে সেটি মঙ্গল গ্রহের কক্ষপথ পর্যন্ত চলে যাবে। স্বাতী ( Arcturus) নামের নক্ষত্রটির ব্যাস সূর্যের 30 গুন অর্থাৎ 27000 সূর্যকে আটানো যাবে । তাহলে সেগুলো আমাদের গ্রহের তুলনায় কতটা বিশাল একটু ভেবে দেখুন ।
সতত প্রসারণশীল এই মহাবিশ্বের তুলনায় ক্ষুদ্র আমাদের এ পৃথিবী, ক্ষুদ্র আমাদের সৌরজগত । ড. কাজী মোতাহার হোসেন অনন্ত মহাবিশ্বের সমন্ধে বলতে গিয়ে চমত্কার উদ্বৃত্তি দিয়েছেন :
" অনন্ত জগতের কথা চিন্তা করিতে গেলে বুদ্ধি কেন,কল্পনাও আড়ষ্ট হইয়া পড়ে ।স্বপ্নরাজ্যও এই বিশাল, ভয়াব্ন্তকে ধারণ করিতে অক্ষম ।"
মহাবিশ্বের এতো বিশাল দূরত্ব বিজ্ঞানে বিশাল বাধাই বটে কিন্তু মানুষ তবুও এ বাধাকে কাটিয়ে ওঠার জন্য প্রানান্ত চেস্টা অব্যাহত রেখেছে । আশার কথা হচ্ছে মানুষের নির্মিত মহাকাশযান আজ গ্রহ- নক্ষত্রের সীমানা পেরিয়ে মহাবিশ্বের বিভিন্ন স্থানে ছড়িয়ে পড়েছে ।
সুবিশাল আমাদের গ্যালাক্সির কেন্দ্র হতে আমাদের সৌরজগত 30000 আলোকবর্ষ দূরে অবস্থিত । অর্থাৎ কেন্দ্র হতে সৌরজগতে আলোর পৌঁছাতে 30000 বছর সময় লাগে!! সৌরজগতের অধিকর্তা সূর্যের চারদিকে ঘূর্ণয়মান গ্রহগুলোর মধ্যে তিন নম্বর কক্ষ পথে ঘূর্ণয়মান গ্রহটিতে আমাদের বাস । এটি আমাদের চিরপরিচিত আবাসভূমি, এখানেই আমাদের সকলের সুখ- দুঃখ, হাসি-কান্না, ভালোলাগা-ভালোবাসার মহাকাব্য রচিত হয় । এখন পর্যন্ত মানুষের জানা একমাত্র প্রাণদায়ী গ্রহ এটি , জীবনের স্বতঃস্ফূর্ত স্ফুরনে মুখরিত অনন্য এই গ্রহটি ।মানুষের নির্মিত মহাকাশযান আজ গ্রহ- নক্ষত্রের সীমানা পেরিয়ে মহাবিশ্বের ব্যাপকতায় ছড়িয়ে পড়েছে, ছুটে চলেছে গ্রহ থেকে গ্রহান্তরে ।

