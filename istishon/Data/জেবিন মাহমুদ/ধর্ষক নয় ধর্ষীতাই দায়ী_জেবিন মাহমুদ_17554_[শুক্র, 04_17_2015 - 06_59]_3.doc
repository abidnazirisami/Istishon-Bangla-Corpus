ধর্ষক নয় ধর্ষীতাই দায়ী


অপরাধের বিরুদ্ধে কথা বলার মত মানুষ দিন দিন কমে যাচ্ছে । অনেকেতো ইনিয়ে বিনিয়ে অপরাধকে সিদ্ধ করতেই মরিয়া । তারা কথার মাঝে কিন্তু, অথবা, যদি, যেহেতু এমন কিছু শব্দের অবতারণা ঘটিয়ে অপরাধকে ভেরিফাইড করার চেষ্টা করে । এই গেলো নববর্ষে টিএসসির ঘটনাটাই ধরুন, ক'জন মানুষ এটার নিন্দা জানিয়ে কিছু বলেছে কিংবা অন্তত তার নিজ নিজ জায়গা থেকে রুখে দাঁড়ানোর চেষ্টা করেছে । প্রত্যেক বারই অসংখ্য মানুষজন শুধু দর্শকরূপেই থেকেছে । সে হোক খুন কিংবা ধর্ষণ । কোনো কিছুই তাদের উদ্বিগ্ন করেনা । ভাবখানা_ এমন যে, ঘরের খেয়ে বনের মহিষ তাঁড়ানোর দরকার কি! 
দর্শকরূপী ঐ মানুষগুলোও হয়তো সোচ্চার হয়, যখন ভারতীয় স্যাটেলাইট টিভি চ্যানেল স্টার জলসা, জি বাংলা, স্টার প্লাস, সনি ইত্যাদি বন্ধের দাবি ওঠে । কারণ এসব ছাড়া যে তাদের চলেইনা! তবুও হত্যা, গুম, ধর্ষণের মত সেনসিটিভ বিষয় নিয়ে কোনো কথানয়! কিন্তু নববর্ষে টিএসসি এলাকায় শ্লীলতাহানীর প্রসঙ্গে কারো কোনো মাথাব্যাথা নেই । কার কি হয় হোক, নিজেতো ভালো আছি । দ্যাটস্ এনাফ! মার্টিন নেমলারের একটা উক্তি এক্ষেত্রে খুবই যথার্থ, তিনি বলেছেন - “ যখন ওরা প্রথমে কমিউনিস্টদের জন্য এসেছিলো, আমি কোন কথা বলিনি, কারণ আমি কমিউনিস্ট নই। তারপর যখন ওরা ট্রেড ইউনিয়নের লোকগুলোকেধরে নিয়ে গেল, আমি নীরব ছিলাম,কারণ আমি শ্রমিক নই। তারপর ওরা যখন ফিরে এলো ইহুদিদের গ্যাস চেম্বারে ভরে মারতে, আমি তখনও চুপ করে ছিলাম,কারণ আমি ইহুদি নই। আবারও আসল ওরা ক্যাথলিকদের ধরে নিয়ে যেতে, আমি টু শব্দটিও উচ্চারণ করিনি,কারণ আমি ক্যাথলিক নই। শেষবার ওরা ফিরে এলো আমাকে ধরে নিয়ে যেতে, আমার পক্ষে কেউ কোন কথা বলল না, কারণ, কথা বলার মত তখন আর কেউ বেঁচে ছিল না ।" একদিন হয়তো আমাদের পরিবারের কেউ শ্লীলতাহানীর শিকার হবে, যেদিন এর বিরুদ্ধে রুখে দাঁড়ানোর মত কেউ থাকবেনা! 
আমাদের সমাজে অনেকেরই যুক্তি যে টিএসসিতে যেটা ঘটেছে তাতে আক্রান্তকারী নারী নিজেই দায়ী । ধর্ষকের চেয়ে ধর্ষীতার উপর দোষ চাপানোর লোক সমাজে নেহাতই কম নয় । আর এক্ষেত্রেও সেটা ঠিকি পরিলক্ষিত হচ্ছে । নারীর পোশাক পরিধানে সমস্যা, চলন বাকা, ছেলেদের বিভিন্নভাবে সেক্সুয়েলি প্রলুব্ধ করে ব্লা ব্লা ব্লা......... দিস ইউ হোয়াই ছেলেরা নিজেদের কনট্রোল করতে পারেনা । তাই একটু সুযোগ পেলেই ভুভুজেলা বাজিয়ে নারীর বস্ত্রহরণ করে, ধর্ষণ করে তাদের খায়েশ মিটিয়ে নেয় । এতে আর ছেলেদের দোষের কি, সব দোষতো মেয়েদের । যা শাস্তি ঐ মেয়েদেরই হওয়া উচিত! 
এই যখন সমাজের অধিকাংশ মানুষের মেন্টাল কনডিশন, তখন সেখানে মেয়েরা যে পদে পদে নির্যাতনের সম্মুখীন হবে সেটা সহজেই অনুমেয় । এই সমস্যা থেকে কাটিয়ে উঠতে মানবিক মূল্যবোধ জাগ্রতকরণের বিকল্প কিছু নেই । আমাদের সমাজে আজ মানুষিক বিকারগ্রস্থের সংখ্যাই বেশি, ফলে অপরাধ সংগঠনের পর সেটার পক্ষেই সাফাই গাওয়া মানুষের অভাব নেই । 

