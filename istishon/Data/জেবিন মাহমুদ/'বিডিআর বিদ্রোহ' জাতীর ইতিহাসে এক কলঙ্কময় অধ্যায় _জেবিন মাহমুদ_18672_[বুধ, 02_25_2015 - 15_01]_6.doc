'বিডিআর বিদ্রোহ' জাতীর ইতিহাসে এক কলঙ্কময় অধ্যায় 


আজ 25 ফেব্রুয়ারি । স্বাধীন বাংলাদেশের ইতিহাসে কলঙ্কময় একটি দিন । 2009 সালের এই দিনে ঢাকার পিলখানাস্থ তৎকালীন বিডিআর সদর দপ্তরে ঘটেছিল এক নৃশংসতম হত্যাকান্ড । তখন ঘড়িতে প্রায় সকাল সাড়ে নয়টা বাজে ।সদর দপ্তরের দরবার হলে শুরু হওয়া বার্ষিক দরবারে অনাকাঙ্খিতভাবে একদল বিদ্রোহী বিডিআর (বর্তমানে বিজিবি) ঢুকে পড়ে ।তাদের একজন বিডিআর মহাপরিচালকের বুকে মারণাস্ত্র ঠেকিয়ে ধরে এবং তারপর যা ঘটে তা জাতির ইতিহাসে এক কালো অধ্যায়ের জন্ম দেয় ।বিদ্রোহী বিডিআর সৈনিকরা মেতে উঠে জঘন্য হত্যাকান্ডে । একে একে তারা দেশের সুদক্ষ, সাহসী ও মেধাবী সেনা অফিসারদের বুক রক্তে রঞ্জিত করে তোলে । একইসাথে বিদ্রোহীরা তাদের পরিবারকে জিম্মি করে ফেলে । পুরো পিলখানাজুড়ে তখন বীভৎস অবস্থা । এর মধ্যেই বিদ্রোহীরা সদর দপ্তরের চারটি প্রবেশমুখে নিয়ন্ত্রণ নিয়ে আশেপাশের এলাকাজুড়ে গুলি ছুড়তে শুরু করে । এতে অনেক মেধাবী সেনাকর্মকর্তা থেকে শুরু করে পথচারী সাধারণ মানুষ মাটিতে লুটিয়ে পড়ে । প্রায় 36 ঘন্টা পর বিডিআর বিদ্রোহের অবসাদিন 26 ফেব্রুয়ারি সেখানে গনকবরের সন্ধান মেলে । একের পর এক লাশ উদ্ধার হতে থাকে । প্রতিটি লাশে নৃশংসতার চিহ্ন । পুরো পিলখানা যেনো তখন একটা মৃত্যুপুরীতে পরিণত হয়েছিল । গোটা দেশজুড়ে শোকের মাতম ছড়িয়ে পড়ে । জঘন্য এই ঘটনায় 74 টি তাজা প্রাণ চলে যায় । এর মধ্যে ছিল ৫৭ জনসেনা কর্মকর্তা, একজন সৈনিক, দু’জন সেনা কর্মকর্তার স্ত্রী, ৯ জন বিডিআর সদস্য ও পাঁচজন বেসামরিক ব্যক্তি নিহত হন । দেশের ইতিহাসে এটা প্রতিরক্ষা ব্যবস্থায় সবচেয়ে কলঙ্কময় ট্রাডিজি বিডিআর বিদ্রোহ ।একটি স্বাধীন রাষ্ট্রে প্রতিরক্ষা ব্যবস্থার এমন নৃশংসতা জাতির বিবেককে নাড়া দিয়েছিল । কি কারণে বিদ্রোহীরা এতটা হিংস্র হয়ে মৃত্যু খেলায় মেতে উঠেছিল? আর কারা ছিল এই জঘন্যতম হত্যাকান্ডের মূল ষড়যন্ত্রকারী, কারাই বা এতে ইন্ধন যুগীয়েছে? এইরকম নানা প্রশ্নের জন্ম হয় মানুষের মনে । এরপর বিদ্রোহীদের বিরুদ্ধে আদালতে মামলা হয়েছে । হত্যা মামলায় ১৫৪ আসামির মৃত্যুদণ্ড ও ১৫৯ জনকে যাবজ্জীবনসহ মোট ৫৭৫ জনকে বিভিন্ন মেয়াদে সাজা দেয়া হয়েছে। মৃত্যুদণ্ড প্রাপ্ত 152 জন আসামি আদালতের রায়ের বিরুদ্ধে উচ্চ আদালতে আপিল করে । আপিলের শুনানির জন্য হাইকোর্টে বিশে বেঞ্চও গঠন করা হয়েছে। কিন্তু এতোকিছুর পর আজও জাতির কাছে এই বর্বর হত্যাযজ্ঞের নেপথ্যে কারা ছিল, সেই প্রশ্নের উত্তর মেলেনি এবং ট্র্যাজেডির নেপথ্যরহস্য কি ছিল তাও উন্মোচিত হয়নি। আজ পিলখানা বিডিআর বিদ্রোহের ষষ্ঠ বছরে এসেও মূল ষড়যন্ত্রকারীদের চিহ্নিত করা যায়নি । যদিও ঘটনার পর সেনাবাহিনী থেকে একটি ও সরকারের পক্ষ থেকে একটি তদন্ত কমিটি করা হয়েছিল। কিন্তু ওইসবতদন্ত কমিটির দেয়া প্রতিবেদনগুলো আজও প্রকাশিত হয়নি । স্বাধীন বাংলাদেশে ঘটে যাওয়া সেদিনের নৃশংশ বিডিআর বিদ্রোহে প্রাণ হারানো সকল শহীদদের প্রতি গভীর শ্রদ্ধা ।

