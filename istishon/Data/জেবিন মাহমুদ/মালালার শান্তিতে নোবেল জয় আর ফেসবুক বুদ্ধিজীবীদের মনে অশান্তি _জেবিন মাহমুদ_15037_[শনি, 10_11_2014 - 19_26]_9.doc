মালালার শান্তিতে নোবেল জয় আর ফেসবুক বুদ্ধিজীবীদের মনে অশান্তি 


শান্তিতে নোবেল পুরস্কার নিয়ে অধিকাংশ ফেসবুক বুদ্ধিজীবীর প্রতিক্রিয়ায় একটা ভাষ্য স্পষ্টভাবে উঠে আসছে যে, মালালার নোবেল জয় তার প্রাপ্য নয় ।
কোথায় একটু কি মাথায় গুলি খেয়েছে কিনা আর তাতেই নোবেল প্রাপ্তির মত এত অর্জন!!! তাই অনেকেই কামানের গুলি খাওয়ার ইচ্ছে পোষণেও পিছপা হয়নি । যারা মালালার নোবেল প্রাপ্তি নিয়ে ফেসবুকে কথার খই ফুটাচ্ছেন তারা মালালা সমন্ধে ঠিক কতটুকু জেনে বুঝে এসব করছেন সেটা সমন্ধে সন্দেহ থেকে যায় । মালালা পাকিস্তানী তাই বলে অনেকের এলার্জি হতে পারে । পাকিস্তানীদের সবকিছুতে ঘৃণা করলেই যেনো তাদের স্বদেশ প্রেম অটুট থাকবে এমন একটা ভাব । ঐসব দেশপ্রেমিক ফেসবুক বুদ্ধিজীবীদের শান্তিতে নোবেল পুরস্কারের তালিকায় হয়তো সানি লিওন, নায়লা নাঈম অন্যতম তবে মালালা নয় ।
শান্তিতে নোবেল পুরস্কারদাতা কমিটির এটা চরম ভুল সিদ্ধান্ত হয়েছে তাই অনেকেই শান্তিতে নোবেল পুরস্কারের সিস্টেমেই বাতিল করতে চাচ্ছে ।
কিন্তু খুব কম ফেসবুক ইউজারই পেয়েছি যারা মালালার নোবেল প্রাপ্তিকে পজিটিভলি নিয়েছে এবং তার প্রতি নূন্যতম শুভেচ্ছাটুকু জানিয়েছে । বরং তারা তালেবানদের বিরুদ্ধে লড়াইয়ের মালালার যে অদম্য সাহসীকতা সেটাকে নেগলেক্ট করেছে । যারা মালালার এমন সাহসীকতাকে নেগলেক্ট করে উড়িয়ে দিচ্ছে তাদের অনেকেই হয়তো পাশের বাড়ির বিয়ের পটকার আওয়াজে ভীত হয়ে ঘরে দরজা লাগিয়ে রাখে । আর মালালার মত সিচুয়েশন ফেস করলে হয়তো গোবরে-লেজে করে ফেলতো কিনা তােরই বা কি গ্যারান্টি!! মালালাই প্রথম নোবেল বিজয়ী যে মাত্র সতেরো বছর বয়সে এই কৃতিত্ব অর্জন করেছে অর্থাৎ সর্বকনিষ্ঠ নোবেল বিজয়ী । এটা এশীয়দের জন্য গর্বের বটে কিন্তু গর্বতো দূরে থাক, শান্তিতে এই নোবেল পুরস্কার আমাদের ফেসবুক বুদ্ধিজীবীদের মধ্যে অশান্তির সৃষ্টি করেছে বৈকি । এই যখন অবস্থা তখন আমাদের দেশের একমাত্র নোবেল বিজয়ী ড.মুহম্মদ ইউনুসের প্রতি অবমাননাও অস্বাভাবিক কিছু নয় । অন্যের অর্জনকে যেমন ছোট করে দেখতে পারি, অবজ্ঞার তীর ছুড়তে পারি তেমনি আমরা নিজেদের অর্জনকেও তুচ্ছ করতে কার্পণ্যতা দেখাইনা । জানিনা এতেই হয়তো অনেকে মহাত্ব খুঁজে পায় ।
মালালা ইউসুফজাই তার সতেরো বছরের ছোট্ট জীবনে শুধু নোবেল পুরস্কারই নয়, তার কাজের স্বীকৃতিসরূপ অনেক সম্মাননা পুরস্কার পেয়েছেন । কিন্তু ক'জন জানেন তার এই অর্জন সমন্ধে, যারা মালালার প্রতি অবজ্ঞার তীর ছুড়ছেন??
আমি তাদের জ্ঞাতার্থে তার এওয়ার্ড লিস্টটা তুলে দিচ্ছি । দয়া করে একটু চোখ বুলিয়ে নিবেন ।
মালালা ইউসুফজাই নিচে উল্লেখিত জাতীয় ও আন্তর্জাতিক এওয়ার্ড গুলোতে ভূষিত হয়েছেন ।
1. 2011 International Children's Peace
Prize (nominee)
2. 2011 National Youth Peace Prize
3. Sitara-e-Shujaat , Pakistan's third-
highest civilian bravery award,
October 2012
4. Foreign Policy magazine top 100
global thinker , November
2012
5. 2012 Time magazine Person of the
Year shortlist
6. Mother Teresa Memorial Award for
Social Justice, November 2012
[a]
7. Rome Prize for Peace and
Humanitarian Action, December
2012
8. Top Name of 2012 in Annual Survey
of Global English, January 2013
9. Simone de Beauvoir Prize, January
2013
10. Memminger Freiheitspreis 1525 ,
March 2013[117] (conferred on 7
December 2013 in Oxford )
11. Doughty Street Advocacy award of
Index on Censorship , March
2013
12. Fred and Anne Jarvis Award of the
UK National Union of Teachers,
March 2013
13. Vital Voices Global Leadership
Awards, Global Trailblazer, April
2013
14. One of Time 's "100 Most
Influential People In The World
", April 2013
15. Premi Internacional Catalunya
Award of Catalonia, May 2013
16. Annual Award for Development of
the OPEC Fund for International
Development
(OFID), June 2013
17. International Campaigner of the
Year, 2013 Observer Ethical
Awards , June 2013
18. 2012 Tipperary International Peace
Award, Ireland Tipperary Peace
Convention, August 2013
19. International Children’s Peace Prize,
KidsRights, 2013
20. Portrait of Yousafzai by Jonathan
Yeo displayed at National Portrait
Gallery, London (2013)
21. Ambassador of Conscience Award
from Amnesty International
22. 2013 Clinton Global Citizen Awards
from Clinton Foundation
23. Harvard Foundation ’s Peter Gomes
Humanitarian Award from Harvard
University
24. 2013 Anna Politkovskaya Award –
Reach All Women In War
25. 2013 Reflections of Hope Award –
Oklahoma City National Memorial &
Museum
26. 2013 Sakharov Prize for Freedom of
Thought
– awarded by the European
Parliament
27. 2013 honorary Master of Arts
degree awarded by the University
of Edinburgh
28. 2013 Pride of Britain (October)
29. 2013 Glamour magazine Woman of
the Year
30. 2013 GG2 Hammer Award at GG2
Leadership Awards (November)
31. 2013 International Prize for Equality
and Non-Discrimination
32. 2014 Nominee for World Children's
Prize also known as Children's
Nobel Prize
33. 2014 Skoll Global Treasure Award
34. 2014 Honorary Doctor of Civil Law,
University of King's College , Halifax,
Nova Scotia, Canada
35. 2014 Nobel Peace Prize, shared
with Kailash Satyarthi
ছোট্ট জীবনে এত বড় বড় এওয়ার্ডের দীর্ঘ সারি দেখে নিশ্চয়ই বিস্মিত হয়েছেন নাকি ঈর্ষায়, ক্রোধে ফেটে পড়ছেন? ভাবছেন সবই বাড়াবাড়ি তাইনা?
তাহলে একটু পিছনে ফিরে তাকানো যাক ।
2008 সাল, সেপ্টেম্বরের শুরুর দিকের কথা । মালালার প্রগতিশীল বাবা তাকে স্থানীয় প্রেসক্লাবে নিয়ে যায় আর সে সময় মালালা শ্রোতাদের উদ্দেশ্যে প্রশ্ন করেছিলেন -
"How dare the Taliban take away my basic
right to education?" যেটা তখন একযোগে সংবাদপত্র ও টেলিভিশনে প্রচারিত হয়েছিল । অসংখ্য মানুষ যখন তালেবানের ভয়ে কাবু, তখন মাত্র এগারো বছরের এক তরুণীর মুখে তার শিক্ষার অধিকার নিয়ে এমন তীব্র প্রতিবাদী কন্ঠস্বর বেরিয়ে এসেছিল ।
তালেবান নেতা মাওলানা ফজলুল্লাহ সোয়াত উপত্যকায় টেলিভিশন, মিউজিক, মেয়েদের স্কুল, মহিলাদের সপিং এ যাওয়া নিষিদ্ধ করে দিয়েছিল । তখন সোয়াত উপত্যকায় তালেবানদের প্রভাবের বিরুদ্ধে
জনসাধারণের ভাবনা তুলে ধরতে বিবিসির উর্দু ব্লগে লেখার আহ্বান জানিয়েছিলেন । মালালার পিতা জিয়াউদ্দিনের সাথে বিবিসি উর্দুর স্থানীয় সাংবাদিকের পরিচয় ছিল তাই জিয়াউদ্দিন সাহেব ব্লগে লেখালেখির জন্য অনেককেই বলেছিলেন ।কিন্তু কেউ তালেবানদের বিরুদ্ধে লেখার সাহস করছিলনা । সর্বপ্রথম আয়েশা নামের যে মেয়েটি লিখতে রাজি হয়েছিল সেও পরে তার পরিবারের অসম্মোতির কারণে লিখতে পারেনি । তখন জিয়াউদ্দিন তার কন্যা মালালাকে ব্লগে লেখার জন্য উৎসাহিত করেছিলেন এবং এগারো বছরের ছোট্ট মালালা ইউসুফজাই হিংস্র তালেবানদের বিরুদ্ধে অধিকার আদায়ে সোচ্চার হয়েছিলেন । অস্থিতিশীল সোয়াত উপত্যকায় থেকে ব্লগে একেরপর এক লেখা লিখে যাচ্ছিলেন । মালালা নামের 11-12 বছরের ঐ ছোট্ট মেয়েটিই তালেবান জঙ্গী গুষ্ঠির জন্য চরম হুমকি হয়ে গিয়েছিল । ফলে মালালা তাদের টার্গেটে পরিণত হয় ।
কিন্তু এতকিছুর পরেও মালালা স্কুল যাওয়া বন্ধ করেনি অথচ ততদিনে নিরাপত্তার জন্য আশেপাশের অনেকেই বিভিন্ন শহরে আশ্রয় নিয়েছিল । নির্ভীক মালালা ও তার পিতা জিয়াউদ্দিন তখনো সোয়াত উপত্যকায় থেকে লড়ছিলেন । এ যেন পানিতে নেমে কুমিরের সাথে যুদ্ধ করার মত ।
এরপর আসে সেই ভয়ঙ্কর দিন ।
9 অক্টোবর 2012, মালালার স্কুল বাসে তালেবানরা হামলা করে । জানতে চায় কে মালালা! একজন ভীত হয়ে মালালাকে দেখিয়ে দেয় এবং তালেবানরা তাকে মারতে তিনটি বুলেট ব্যয় করে । কিন্তু তালেবানদের বুলেট মালালার হ্দস্পন্দন থামিয়ে দিতে পারেনি । মালালা গুরুতর আহত হয় এবং প্রথমে পাকিস্তানেই পরে উন্নত চিকিৎসার জন্য ইংল্যান্ডের এলিজাবেথ হাসপাতালে আনা হয় । টানা আটদিন কোমায় কাটিয়েছিলেন মালালা । এছাড়া পরবর্তীতে তার কানের শ্রবণশক্তি ফিরে পেতে 5 ঘন্টার অস্ত্রোপচার করতে হয়েছিল । মালালা নামের সেই মেয়েটি এখনো শিক্ষার আলো ছড়িয়ে দিতে তার আন্দোলন চালিয়ে যাচ্ছে অবিরত । গতবছর মার্কিন প্রেসিডেন্ট বারাক ওবামার সাথে যখন মালালার সাক্ষাৎ হয়েছিল তখন সে মার্কিন মিলিটারির সমালোচনা করে বলেছিল -
“Instead of soldiers,
send books. Instead of sending weapons,
send pens,”
অদম্য মালালার ইচ্ছে পূরণ হোক । স্বপ্ন দেখাক আরও লাখো শিশুকে। শিক্ষার আলোয় আলোকিত হোক প্রতিটি সুবিধাবঞ্চিত শিশু আর গড়ে উঠুক শান্তিপূর্ন এক পৃথিবী ।
শান্তিতে নোবেল জয়ে মালালার প্রতি অভিনন্দন ।

