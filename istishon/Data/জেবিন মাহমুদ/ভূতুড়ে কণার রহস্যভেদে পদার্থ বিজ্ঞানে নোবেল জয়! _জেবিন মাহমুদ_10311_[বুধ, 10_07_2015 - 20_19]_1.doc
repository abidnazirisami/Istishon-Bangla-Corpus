ভূতুড়ে কণার রহস্যভেদে পদার্থ বিজ্ঞানে নোবেল জয়! 


নিউট্রিনো নামের এক জাদুকরী কণা যাকে বিজ্ঞানীরা ঠাট্টার ছলে ভূত বলে ডাকে । এবার সেই ভূতুড়ে কণার রহস্যভেদ করে দুনিয়ার সবচেয়ে বড় পুরস্কার হাতিয়ে নিয়েছেন যে দুজন বিজ্ঞানী তারা হলেন - জাপানের তাকাকি কাজিতা এবং কানাডার আর্থার ম্যাকডোনাল্ড।
সার্নের গবেষণাগারে পরীক্ষায় যখন মহাবিশ্বের এই ভূতুড়ে কণার (নিউট্রিনো কণা ) গতি আলোর চেয়ে বেশি বলে বিজ্ঞানীরা প্রকাশ করেছিল । তখন তাবৎ দুনিয়াজুড়ে বিজ্ঞান মহলে বিস্ময় আর উৎকন্ঠার সৃষ্টি হয়েছিল । আর হবেই না বা কেনো কারণ খোদ আইনস্টাইন বলেছেন কোনো কিছুই আলোর চেয়ে বেশি বেগে ছুটতে পারবেনা! আর এর উপর ভিত্তি করেই পদার্থ বিজ্ঞানের অনেক সূত্র দাঁড়িয়ে রয়েছে । অতএব নিউট্রিনো কণা যদি আলোর চেয়ে বেশি বেগে ছুটে থাকে তাহলেতো পদার্থ বিজ্ঞানের অনেক কিছুকে নতুন করে ঢেলে সাজাতে হবে । কিন্তু পরে অবশ্য বিজ্ঞানীরা এ পরীক্ষায় ত্রুটির কথা স্বীকার করেন ।
মহাবিশ্বে ফোটন করার পরই নিউট্রিনোর প্রাচুর্য । আমরা হয়তো জানিনা প্রতিনিয়ত লক্ষ-কোটি নিউট্রিনো কণা আমাদের শরীরকে ক্ষতবিক্ষত করে দিচ্ছে কিন্তু আমরা বুঝতে পারছিনা । ভূতুড়ে এই কণাগুলো সূর্যে তৈরি হয়ে পৃথিবীর বুকে ধেয়ে আসছে । কিন্তু যতগুলো কণা রওনা দিচ্ছে দেখা যায় তার মাত্র এক তৃতীয়াংশ কণা শুধু পৃথিবীতে পৌঁছাচ্ছে । তাহলে আর বাকি কণাগুলো কোথায় যাচ্ছে! সত্যি কি ভূতুড়ে ব্যাপার তাইনা?
এ রহস্য সমাধানে অনেক বিজ্ঞানী গবেষণা করেছেন । সফল হয়েছেন কাজিতা ও ম্যাকডোনাল্ড। তারা গবেষণা করে দেখেন নিউট্রিনো কণা আসলে তিন প্রকার । টাউ নিউট্রিনো, ইলেকট্রন নিউট্রিনো ও মিউওন নিউট্রিনো । এদের মধ্যে সূর্যে উৎপন্ন হচ্ছে ইলেকট্রন নিউট্রিনো এবং পৃথিবী অভিমুখে যাত্রাকালে এরা রূপ পরিবর্তন করে টাউ এবং মিউওন নিউট্রিনোতে পরিনত হচ্ছে । ফলে সূর্য থেকে আসা নিউট্রিনোর দুই তৃতীয়াংশতো আর আগের চেহারায় পাওয়া যাবেইনা! কিন্তু সমস্যা এতেই শেষ নয় ।
সমস্যা হচ্ছে বিজ্ঞানের নিয়মানুযায়ী নিউট্রিনোর কণা তখনই তার রূপ পাল্টাতে পারবে যখন তার ভর থাকবে । অপরদিকে পদার্থ বিদ্যার সফলতম তত্ত্ব 'স্ট্যান্ডার্ড মডেল ' অনুযায়ী নিউট্রিনো কণার কোনো ভর নেই । নিউট্রিনোও ফোটন কণার মত ভরহীন । কিন্তু কাজিতা ও ম্যাকডোনাল্ড প্রমাণ করে দেখিয়েছেন যে নিউট্রিনো কণার সামান্য হলেও ভর রয়েছে । আর এই রহস্য উদঘাটনই কাজিতা ও ম্যাগডোনাল্ডের ঝুলিতে পদার্থ বিজ্ঞানে নোবেল পুরস্কার এনে দিয়েছে । তাদের নোবেল
পাওয়ার বিষয়ে রয়েল সুইডিশ অ্যাকাডেমি অব সায়েন্সের পক্ষ থেকে বলা হয়েছে, নিউট্রিনোর ভর নির্ণয়ে তাঁদের কাজের স্বীকৃতিস্বরূপ এ পুরস্কার দিয়ে সম্মানিত করা হয়েছে। পদার্থের অধিকতম অন্তর্নিহিত
কর্মকাণ্ড সম্পর্কে আমাদের ধারণা এ আবিষ্কার পরিবর্তন করে দিয়েছে। এ আবিষ্কারে বিশ্বব্রহ্মাণ্ডের ইতিহাস, গঠন ও ভবিষ্যৎ সম্পর্কে প্রচলিত ধারণার পরিবর্তন নিয়ে আসবে বলেও জুরি বোর্ড আশা প্রকাশ করেছে।

