ধুলোর শহর রংপুর


রংপুর শহরের বাতাস এখন ধুলোর দখলে চলে গেছে । শহরের এ প্রান্ত থেকে ও প্রান্ত পর্যন্ত ধুলোর আস্তরণে ঢাকা পড়েছে সবকিছু ।
দেশের দশম সিটি কর্পোরেশন হিসাবে 2012 সালের পহেলা জুলাই থেকে রংপুর সিটি কর্পোরেশনের যাত্রা শুরু হয় । এরপর থেকেই রংপুর শহরের অবকাঠামোগত উন্নয়নের লক্ষে রংপুর সিটি কর্পোরেশন কয়েকটি বড় বড় প্রকল্প হাতে নেয় । কিন্তু এসব প্রকল্প বাস্তবায়নের লক্ষে কখনোই যথাযথ ব্যবস্থা গ্রহণ করা হয়নি । ফলে শহরের জনজীবনে চরম ভোগান্তির সৃষ্টি হয়েছে ।
শহরের মডার্ন মোড় থেকে লালবাগ, শাপলা চত্বর, পায়রা চত্বর হয়ে মেডিকেল মোড় পর্যন্ত শহরের এ প্রধান রোডটিকে বর্ধিতকরনের কাজ বহুদিন থেকে চলছে । কিন্তু আশ্চর্যজনক ভাবে এ কাজের গতি খুবই মন্থর । বর্ধিতকরনকে ঘিরে রাস্তায় যে খোড়াখুড়ি, ড্রেন তৈরির কাজ চলছে এতে শ্রমিকের পরিমাণ অতি নগণ্য সংখ্যক হওয়ায় একদিনের কাজ সপ্তাহ ধরে চলছে । এছাড়া এসব কাজে দেশীয় অনুন্নত প্রযুক্তি ব্যবহারের কারণেও কাজের অগ্রগতি খুড়িয়ে খুড়িয়ে এগুচ্ছে ।
রাস্তার বর্ধিত অংশগুলো অনেকদিন থেকে শুধুমাত্র মাটি, বালু আর পাথরের টুকরো দিয়ে ভরাট করে রাখা হয়েছে । শহরের সব ধরনের যানবাহন চলাচলের জন্য রাস্তার ঐ বর্ধিত অংশ ব্যবহারের ফলে শহরে যথারীতি ধুলোর ঝড়ের সৃষ্টি হয়েছে । যে ঝড়ে কারোই নিস্তার নেই । রাস্তার পাশের গাছপালা, শিক্ষা প্রতিষ্ঠান, মসজিদ-মন্দির, শপিং মল, হোটেল সবকিছু ধুলোর আস্তরণে ঢেকে গিয়েছে । এছাড়া এখন শুষ্ক মৌসুম হওয়ার বায়ুতে ধুলোর মাত্রা আশঙ্কাজনক হারে বেড়ে গিয়েছে । শহরের মানুষ একরকম ভুলতেই বসেছে, সজীবতা বলতে কিছু আছে ।সবমিলিয়ে মানুষের স্বাভাবিক জীবনযাত্রা চরমভাবে ব্যাহত হচ্ছে ।
পরিবেশ বাঁচাও আন্দোলন পবার
গবেষনা বলছে- ধুলোর কারণে কাপড়-চোপড় ও ঘরের আসবাব পরিস্কার করতে একটি মধ্যবিত্ত পরিবারে যে অতিরিক্তি বিদ্যুত, পানি ও সময় অপচয় হয়, তার আর্থিক মূল্য মাসে অন্তত ৪ থেকে ১০ হাজার টাকা। এছাড়া, সরেজমিন অসুসন্ধানে দেখা যায়, এইসব
এলাকায় অনেকেই ব্যবসাপাতি গুটিয়ে চলে গেছে অন্যত্র, শুধু ধুলোর অত্যাচারে। বাংলাদেশ পরমানু শক্তি কমিশনের তথ্য অনুযায়ী- মাটি ও রাস্তা থেকে সৃষ্ট ধুলোয় রয়েছে অ্যালুমিনিয়াম, সিলিকন, টাইটেনিয়াম, পটাসিয়াম ও ব্ল্যাক কার্বণ। প্রতি কিউবিক মিটারে এসবের সহনীয় মাত্রা ১৫ মাইক্রোগ্রাম। তবে শুষ্ক মৌসুমে এইমাত্রা ছাড়িয়ে যায় দু-তিন গুনে।
জাতীয় বক্ষ ব্যাধী হাসপাতালের তথ্য বলছে বছরের অন্য সময়
শ্বাসকষ্টজনিত রোগীর
আসা যাওয়া ৫০-১০০ জন হলেও,
ধুলো ওড়ার এই মৌসুমে ৪/৫শো।
পরিবেশ সংরক্ষণ আইন অনুযায়ী, এই
সকল উন্নয়ন কর্মকান্ডের পরিবেশগত
প্রভাব নিরুপন করা বাধ্যতামূলক।
রংপুর শহরকে ধুলোর আস্তরণ থেকে রক্ষার্থে সিটি কর্পোরেশন যদি তাদের কর্মপরিকল্পনায় প্রয়োজনীয় পরিবর্তন না আনে তবে শহরের মানুষের শ্বাসরোধ হতে হয়তো আর বেশি সময় লাগবেনা ।

