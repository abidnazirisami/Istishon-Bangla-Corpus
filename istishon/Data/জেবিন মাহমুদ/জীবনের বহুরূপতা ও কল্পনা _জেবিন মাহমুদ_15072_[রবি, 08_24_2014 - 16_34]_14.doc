জীবনের বহুরূপতা ও কল্পনা 


সময় আমাকে ভিন্নমতন জীবন দিয়েছে । আমি নিজেকে ভিন্ন ভিন্নরূপে আবিষ্কার করেছি আর বিস্ময়ে ফেটে পড়েছি বারবার। জীবনের এই বহুরূপতা আসলে লক্ষ লক্ষ বছরের বিবর্তনীয় ধারায় তৈরি হওয়া অনুভূতির উপর ভর করেই এসেছে । অন্তহীন ভাবনায় ডুব দিয়ে ছায়াপথ ভ্রমণে বেরিয়ে পড়া কিংবা স্ট্রিং থিউরির স্ট্রিং এ প্রিয় গানের সুর তোলা সবই আমার মগজ ভর্তি কল্পনার কারসাজি । কল্পনা শক্তি আছে বলেই হয়তো মহাশূন্য পাড়ি দিতে পেরেছি, নীলাভ-সবুজ গ্রহটাকে দেখতে পেয়েছি । আমি কল্পনায় এতটাই ক্ষদ্র হতে চেয়েছি যাতে ধূধূ প্রান্তরে বিশাল বটগাছের গোড়ালিতে থাকা ক্ষুদ্র পতঙ্গ পরিরারের ভালোবাসায় মিশে যেতে পারি, সবুজ ঘাসের উপর জমে থাকা একবিন্দু শিশির কণায় ডুব দিতে পারি, আবার কখনোবা কল্পনার মত সীমাহীন হতে চেয়েছি । 
আমি নিষিদ্ধপথে হাটতে গিয়ে মুখথুবড়ে পড়েছি, তবুও হেঁটেছি, আবার হেঁটেছি আর নিজেকে কষ্ট নামক অনুভূতির রঙে রাঙ্গিয়েছি । সে রং মিলিয়ে যেতে না যেতেই আবার হাটা শুরু করেছি এ যেন এক অবিরাম প্রক্রিয়া,,,,, তবে সুখের ছোঁয়া পাওয়ার আকাঙক্ষা আর সবার মত আমারও সহজাত বৈশিষ্ট্য । সুখোস্মৃতির পাতার শব্দমালা গুলো একটু নির্জন পেলেই উচ্চারিত হতে চায় । 
এতোসব অনুভূতির দোলাচলে জীবন নিয়ত পরিবর্তনশীল আর আমিও সেসব ভিন্ন ভিন্ন মোডের জীবনের সাথে বিবর্তনীয় ধারায় মানিয়ে চলেছি অবিরাম । এরি মাঝে কখনো সখোনো কল্পনায় ঢু মেরে অনন্ত নক্ষত্রবীথি ভ্রমণ থেকে সবকিছু ।

