_নববর্ষে আনকোরা নূতন বই_


বাংলা নববর্ষ উদযাপন উপলক্ষে
মানুষের মধ্যে তখন সুখের মাতম
ছড়িয়ে পড়েছে । ছোট্ট শিশু,তরুণ-
তরুণী থেকে শুরু করে সব বয়সের
মানুষের মধ্যেই চলছে শেষ মুহূর্তের
প্রস্তুতি । শহরের শপিং মল গুলো
দেখলেই সেটা খুব ভালো ভাবে
বোঝা যাচ্ছিল । সবাই কি
কেনাকাটায় ব্যস্ত! অন্তত আজকে
রংপুরের রাস্তা গুলোয় ঢাকার
চিত্র ফুটে উঠেছিল । অনেকদিন পরে
এক বন্ধুর সাথে দেখা করার সুবাদে
শহরের ভিতরে গিয়েছিলাম। আর
তাতেই শহরের ভিতরের এমন
হাঁসফাস অবস্থা দেখে আমার
চোখতো পুরো ছানাবড়া ।
চোখজুড়ে তীব্র জ্যামের দৃশ্য!
যাইহোক, নববর্ষ উপলক্ষে বন্ধুর
পাঞ্জাবী কেনার জন্য বিভিন্ন
শপিং মলে যাওয়ারও সুযোগও
ঘটলো । দুর্ভাগ্যজনকভাবে পছন্দমত
কোনো পাঞ্জাবী মিললোনা আর
ওর হাতে তেমন সময়ও ছিলনা । তাই
আর বেশি দোকানে না ঘুরে ওকে
বিদায় দিলাম । এরপর বাকিসময়টা
আমার এক মামাতো ভাইয়ের সাথে
কাটল । প্রথমত, আমার সেল ফোনের
একটা সমস্যা ছিল সেটা ঠিক করলাম
। তখন চারিদিকে জনস্রোত বইছিল।
সবাই মোটামুটি কেনাকাটায়
ব্যস্ত । ভাই বলল নববর্ষ উপলক্ষে
আমাদের কি কিছু হবেনা?
ইন্সট্যান্ট উত্তর না করে আমি একটু সময়
নিয়ে বললাম, ভাই দেখেন আমার
কাছে তেমন টাকা নেই আর
তাছাড়া কিছু নেয়ারও ইচ্ছে নেই ।
ওনারও যে খুব নেয়ার ইচ্ছে ছিল
তাও না । তবে ওনার কাছে বেশ
কিছু টাকা ছিল । সবার
কেনাকাটা তখন ধুমছে চলছে ।
আমরাও যে কয়টা টাকা আছে সেটা
নিয়েই কিছু কেনার আশায় দুজনে
দোকান পর দোকান ঘুরতে থাকলাম
। না কিছুই কেনা হলনা, না কাপড়
না জুতা না অন্যকিছু! তখন
মোটামুটি আমরা দুজনেই পরিশ্রান্ত
। এদিকে খিদের জ্বালায় পেট তখন
চো চো করছে । কি খাওয়া যায়,
সেটা ভাবতেই খানিকটা সময়
কেটে গেল । চারিদিকে গিজগিজ
করছে মানুষ । দাঁড়ানোর মত জায়গা
নেই । চটপটির দোকানে গিয়ে
জায়গায় অভাবে ঘুরে আসলাম । পরে
রাস্তার পাশে সস্তা ছোলা
খেয়ে চালিয়ে দিলাম । পেটের
ক্ষুধা মিটলোনা ঠিকি কিন্তু তখন
একটু শান্তি পেলাম । খাওয়ার পর
ফুটপাত ধরে হাটতে হাটতে গিয়ে
হঠাৎ এ্যাপেক্সের বিশাল ছাড়ের
ব্যানার দেখে নিজেদের
সামলাতে না পেরে কেনার আশায়
ভিতরে গেলাম । খুটিয়ে খুটিয়ে
একটার পর একটা স্যান্ডেল দেখতে
লাগলাম । যদি একটা পছন্দ হয়ে
যায়! পছন্দ হবে কি করে, স্যান্ডেল
গুলো দেখে মনে হচ্ছিল ওগুলো বহু
শতাব্দী আগে বিলুপ্ত হয়ে গিয়েছে!
এখন যা দেখছি তা শুধুই ফসিলস্!
কিন্তু তারপরেও দেখতে দেখতে
কেনো জানি একটা স্যান্ডেল পছন্দ
হয়ে গেলো । পায়ে পরেও
দেখলাম, একদম যুতসই । হাতে নিয়ে
দাম দেখে ভয়ও পাইনি কার সত্তর
পারসেন্ট ছাড়! মামাতো ভাইকে
স্যান্ডেল জোড়া দেখাতেই ওনি
আমার ভুল ভাঙ্গিয়ে দিয়ে বললেন,
আমি ছাড়বিহীন গ্যালারিতে
অবস্থান করছি!! চাপা দীর্ঘঃশ্বাস
ছেড়ে তাড়াতাড়ি করে বেরিয়ে
আসলাম । কিছুই কেনা হলনা!!!
এ্যাপেক্সের শোরুম থেকে
বেরিয়েই একটা পত্রিকা স্টলে
চোখ পড়লো । আর তাৎক্ষণিক মাথায়
একটা আইডিয়া খেললো । ইয়েস!!
নববর্ষ উপলক্ষে বই কিনবো! যদিও বই
কিনতে কোনো উপলক্ষের প্রয়োজন
নেই । সে যাইহোক, ভাইকে
আইডিয়ার কথা বললাম কিন্তু তার
মধ্যে কোনো আগ্রহের ছাপ দেখা
গেলোনা । তবুও তাকে
লাইব্রেরিতে নিয়ে গেলাম । তখন
হাতেগোনা কয়েকটা লাইব্রেরি
খোলা ছিল । ইষ্টবেঙ্গল
লাইব্রেরিতে গিয়েই চোখে
পড়লো সাদা কভারের একটা বই ।
বইটা এর আগেও নেড়েচেড়ে
দেখেছি কিন্তু সেটা
রাজশাহীতে 2013 সালে। তখন
বইটা নেয়ার ইচ্ছে থাকলেও
কিনতে পারিনি । কিন্তু আজকে আর
হাতছাড়া করছি না । বিলম্ব না
করে সাথে সাথেই কিনলাম বইটা ।
বইটার নাম 'বিশ্বাস ও বিজ্ঞান ' ।
বইটা হাতে পেয়েই আমার মধ্যে
যে অনুভূতির জন্ম হয়েছিল, সেটা
উল্লেখ করার মত নয় । এককথায়
অসাধারণ! বই কিনে নববর্ষ পালনের
চেয়ে মনে হয়না আর কিছু ভালো
হতে পারে ।
সবাইকে বাংলা নূতন বছরের
শুভেচ্ছা, শুভ নববর্ষ 1422 

