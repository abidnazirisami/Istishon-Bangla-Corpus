ডিসিশন সমাচার


আমার বেডের পাশেই দেয়ালে রঙ্গিন পেপারে সেক্সপিয়ারের একটি কথা লেখা :
" Late dicisions are equal to wrong judgements". পেপারে কে সেক্সপিয়ারের এই উক্তিটি লিখেছে জানিনা । কারণ মাত্র তিন মাস হয় আমি এই বেডে রাত্রি যাপন করি । এর আগে অনেকেই ছিল এখানে আর তাদের মধ্যেই কেউ একজন নিশ্চয়ই লিখেছেন ।সে যাকগে লেখালেখির কথা ।
আমাকে প্রতিদিন এই লেখাটির দিকে অসংখ্য বার তাকাতে হয়, না মানে চোখের সামনে চলেই আসে আরকি । যাইহোক আমার মাঝে যে লেট ডিসিশনের প্রবণতা রয়েছে, আর সেটা যে আমার উদ্বিগ্নতার কারণ এর সেজন্য সেক্সপিয়ারের এই উক্তিটির পূর্ণ ভূমিকা রয়েছে । তবে এ উদ্বিগ্নতাটাও হয়তো ভালো । দৈনন্দিন জীবনের ছোটখাট সব কাজেই মস্তিষ্ককে ডিসিশন নিতে হয় । যেমন, সকালে ঘুম ভেঙেই মনে হয় এখন কি উঠবো নাকি আরেকটু ঘুম দিবো , আচ্ছা সারাদিনতো প্রায় ভার্সিটিতেই থাকতে হবে তাহলে কি সকালে গোসল করেই বের হবো না পরে । এসব ডিসিশন নিতে না নিতেই অন্য ডিসিশনের ভিড় জমে .. এই কাপড়টা কি পরবো, না না সেদিন এটা পরে খেলেছি সো ঘামের দুর্গন্ধ রয়েছে, ঠিক আছে তাহলে অন্যটা পরি । এমন সব নানাবিধ ডিসিশন প্রতিনিয়ত নিতে হয় ।
সেদিন যেমন ভার্সিটিতে প্রথম ইনকোর্স পরীক্ষার খাতা হাতে নিয়ে ভাবছি, মার্জিন কি স্কেল-পেন দিয়ে দেবো নাকি হাত দিয়েই যাস্ট ভাজ করে নিবো । শেষে হাতেই ভাজ দিয়ে দিলাম ...  ( নিতান্তই অলস ব্যক্তি) ।
জীবনের প্রতিটি ক্ষেত্রে যথার্থ ডিসিশন নেয়া খুবই গুরুত্বপূর্ণ, কি আমি আর কি আপনি সবার জীবনেই সমান ভাবে গুরুত্বপূর্ণ । কিন্তু আমি ডিসিশন নিতেই বারবার হোচট খাই । বিশ উর্ধ্ব বয়সে অনেক রং আর লেট ডিসিশন নিয়েছি । আর এর মাশুল এখনো গুনতে হচ্ছে । তবে তাই বলে আমি কিন্তু হতাশ নই । এখনো পুরোদস্তুর স্বপ্নবাজ একজন মানুষ । যাইহোক ডিসিশন নেয়ার ক্ষেত্রে
একটা সমস্যা হচ্ছে কোনটা রাইট আর কোনটা রং ডিসিশন সেটা অনেক সময় যখন ডিসিশন নিচ্ছি তখন বোঝা যায়না । ডিসিশন পরবর্তী ফলাফলই বুঝিয়ে দেয় যে সেটা রাইট ছিল না রং ছিল । তবে সব ক্ষেত্রেই কিন্তু এমনটা হয়না যেমন ধরুন আপনাকে আপনার বন্ধু হাতে সিগারেট ধরিয়ে দিয়ে খেতে বলছে কিংবা নেশাজাতীয় কোন পানীয় ড্রিঙ্ক করতে বলছে । সেক্ষেত্রে আপনি কিন্তু ঠিকই বুঝতে পারছেন কোনটা রাইট আর কোনটা রং, এখানে অবশ্যই আপনাকে রাইট ডিসিশনটাই নিতে হবে । রাইট ডিসিশন যেমন স্বপ্নের বুনোনকে শক্তিশালী করতে পারে তেমনি একটা রং ডিসিশন নিমিষেই আপনার সমস্ত স্বপ্নকে গুড়িয়ে দিতে পারে । যেমন ধরুন আপনি রোড ক্রোস করার জন্য রোডের পার্শ্বে দাড়িয়ে যানবাহনের দিকে লক্ষ্য করে আছেন যে কখন ঝুঁকি ছাড়াই রোডটা ক্রোস করা যায় । দেখলেন আপনার ডান দিক থেকে অদূরেই একটা ট্রাক আসছে, এখন আপনি ভাবছেন যে ট্রাকটা আসতে আসতেই কি আমি রোড ক্রোস করতে পারবো নাকি দুর্ঘটনায় পতিত হবো , এমন যখন অবস্থা তখন অবশ্যই আপনাকে রাইট ডিসিশন নিতে হবে, নাহলে আপনার সমস্ত স্বপ্নের অবসান ঘটে যেতে হয়তো খুব বেশি সময় লাগবেনা । শুধু যে আপনার স্বপ্নেরই অবসান ঘটবে তা নয়, আপনাকে ঘিরে যাদের স্বপ্নগুলো আবর্তিত হয় তাদেরও স্বপ্ন ভেঙে যাবে । তাই কোনো ডিসিশন নেয়ার আগে নিজের মস্তিষ্ককে যথাসম্ভব সুস্থির রাখা দরকার ।কেননা রং ডিসিশন নেওয়ার অন্যতম একটি কারণেই হচ্ছে অস্থির মস্তিষ্ক । 
আমরা সকলেই সুখী জীবন কামনা করি আর এই সুখী জীবনের জন্য চাই সঠিক সময়ে সঠিক সিদ্ধান্ত গ্রহণ ।

