সিগারেট। 


 
সিগারেটের আগুনে পোড়াই
হৃদয়ের ছাল বাকল
পুড়ে পুড়ে ছাই হয়
স্মৃতির পাতা কয়লা হয়
তবু দহন থামেনা মনের।
পাশ দিয়ে শীতল নদী বয়ে যায়
সে নদীর জল হয় নোনা
নোনা জলের কট কটে স্বাদ
অবসাদ মনে তখন নিষাদ
সম্পর্কগুলোও যেন কচু পাতার পানি।
দমকা হাওয়ায় আগুনের আঁচ বাড়ে
অন্ধকারে যেন এক লাল নক্ষত্র
নিকোটিনের ধোয়া উড়িয়ে
কন্ঠনালী যায় শুকিয়ে
তবু থেমে নেই তার দিন রাত্রি
সিগারেটের আগুনে পোড়াই
হৃদয়ের ছাল বাকল
দিন থেকে সপ্তাহ মাস থেকে বছর
কেঁপে উঠে হাত কেঁপে উঠে পাঁজর
এত পুড়িয়েও যেন আশ মেটেনা।

