সবাইকে বাঘদিবসের শুভেচ্ছা। 


আজ বিশ্ব বাঘ দিবস। সবাইকে বাঘ দিবসের শুভেচ্ছা।বন্ধু দিবসের মত বাঘ দিবসের কোনো শুভেচ্ছা বেল্ট বাজারে কিনতে পাওয়া যায়না।নয়তো আজ সবাইকে বাঘাশিপ বেল্ট পড়িয়ে শুভেচ্ছা বিনিময় করা যেত।দুর্ভাগ্য বাঘ মামার।দিবসটি বিশ্বের বিভিন্ন দেশে সরকারী ভাবে পালন হয় ঠিকই তবে কোনো স্পিড থাকেনা তরুন সমাজের কাছে।তবে কিছু ক্ষোভও আছে বাঘ মামার প্রতি।কারন এই বাঘ মামার আক্রমনে প্রতি বছর প্রায় ৩০থেকে ৫০ জন মানুষ মারা যাচ্ছে আমাদের সুন্দরবন ও তার আশেপাশের এলাকাগুলোতে।আবার মানুষও কি কম যায়?তারা ২থেকে৩টা বাঘও মেরে ফেলছে প্রতি বছর। কমতে কমতে বাঘমামাদের সংখ্যা এখন সুন্দরবনে মাত্র ৪৪০টা।শুধু সুন্দরবনের বাংলাদেশ অংশেই বাঘমামারা কমছেনা সারা বিশ্বজুড়েই তাদের আজ দুর্দশা।বিশ্বের ১১০ বছরের ইতিহাসে বাঘের সংখ্যা কমেছে প্রায় ৯৬ ভাগ।এখন পৃথিবীতে বাঘের সংখ্যা মাত্র ৩ হাজার ৭০০।সংখ্যাটা আমাকে বেশ হতাশ করে।এভাবেই চলতে থাকলে অদুর ভবিশ্যতে বাঘমামাদের কেবল বই পুস্তকেই দেখা যাবে বাস্তবে তাদের কোনো অস্তিত্ব থাকবেনা।আশার কথা হলো বিশ্বের বেশ কিছু দেশ এবং আমাদের দেশের বর্তমান সরকার বাঘ মামাদের হাতে মানুষ হত্যা ও মানুষের হাতে বাঘ হত্যা রোধে বেশ কিছু পদক্ষেপ নিয়েছে।এখন শুধু তার বাস্তব প্রয়োগ দেখতে চাই।

