মানুষ হয়ে বাচঁতে চাই


 ক্ষুধার্ত উদ্বাস্তের মত
আমি চাঁদের দিকে তাকিয়ে থাকি
এ যেনো চাঁদ নয়-ধুকে ধুকে ঝুলে থাকা জীর্ণ এক ফালি গনতন্ত্র,
আমি চাঁদের মাঝে গনতন্ত্রকে দেখি।
একরাশ অন্ধকারে জীবন যখন স্রোতস্বিনী নদীর মতন বহমান
তখন খয়রাতি জোৎস্নার আলোয় শুভঙ্করের ফাঁকি
আমি সে আলোও চেটে পুটে খাই
নিজেকে তখন শুকর মনে হয়
আমি ক্ষুধার্ত শুকর হয়ে যাই।

আর কতকাল? আর কতকাল ধার করা গনতন্ত্রে পিষ্ট হবে বিধ্বস্ত যুবকের বুক?
আর কতকাল?আর কতকাল পূর্ণিমাদের সম্ভ্রম কেড়ে ভোগ করা হবে গনতন্ত্রের স্বাদ?
আর কতকাল?আর কতকাল ধর্মব্যবসায়ীদের হাতে ধর্ষণ হবে বাক স্বাধীনতার?
রাস্তায় পরে থাকবে রাজীবদের লাশ?
হায়েনার থাবায় ক্ষতবিক্ষত হবে হুমায়ুন আজাদ?
স্বদেশ ছেড়ে দেশান্তরি হবে তসলিমারা?
আমি আমার জন্মভূমিতে শুকর হয়ে নয়,
মানুষ হয়ে বাঁচতে চাই।
কৃতজ্ঞতায়ঃ প্রিয় আতিক ভাই।

