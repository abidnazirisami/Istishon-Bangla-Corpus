এভাবেই বেশ আছি


 এভাবেই বেশ আছি
ইনবক্সে জমে থাকা তোমার কতকি কথা
সময়ে অসময়ের ভাবনা গুলো জমিয়ে রাখা
সেগুলো ভেবেই এখন সময় কেটেযায়।।
এভাবেই বেশ আছি
এখন আর মাঝরাতে প্রিয় রিংটোনটা বেজে উঠেনা
কিন্নর সুরে তোমার কণ্ঠ "হ্যালো কি কর?" বলে উঠেনা
নিদ্রাহীন রাত কাটেনা এখন।।
এভাবেই বেশ আছি
কারনে কি অকারনে তোমার অভিমান নেই
অভিমান ভাঙ্গাবার আমার সেই প্রতিশ্রতিও নেই
বেশতো আছি এখন যেমন??
এভাবেই বেশ আছি
তুমি আর বুড়ো বলে ডাকোনা আমায়
বুড়ি বলে আমাকেও ডাকতে হয়না তোমায়
সময়ে অভ্যাসও বদলে যায়।।
এভাবেই বেশ আছি
যখন তখন শুধু তোমার জন্যে অপেক্ষাও নেই
অপেক্ষায় থাকা আমার সেই তাড়নাও নেই
আজ সবি অতীত.....
অতীত নিয়েই এখন বেশ আছি।।

