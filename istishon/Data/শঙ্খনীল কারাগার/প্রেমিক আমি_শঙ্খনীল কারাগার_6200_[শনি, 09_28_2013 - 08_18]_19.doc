প্রেমিক আমি


 
ভাবছি আমার প্রেমের দাবীতে
কাল আধা বেলা হরতাল দেবো,
পিকেটার হয়ে প্রতিটা গাড়িতে
গাঁদাফুলের পাঁপড়ি ঝরাবো।
মিছিল হবে শ্লোগান হবে
ব্যানার ফেস্টুন সবি হবে,
জাতীয় কি আন্তর্জাতিক
মিডিয়ায় হবে খবর,
আদরের ছোট ভাইটিকে আমার
করে নাও এবার দেবর।
বিরোধী আর সরকারি দল
উভয়েই জানাবে সংহতি,
রাত বারটার টকশো গুলোতে
তাই নিয়ে হবে খুনসুটি।
যতই দেখাক তোমার বাবা
আমাকে জুজুর ভয়,
প্রেমিক আমি তোমার প্রেমের
ভয়তো পাবার নয়।

