আত্মকথন…


 জীবনের মাঝে জীবনকে চিনেছি
নিজেকে বহুবার ভেঙ্গে বহুবার গড়েছি,
গোলাপের কাঁটায় রক্ত ঝড়িয়েছি
এক বুক ব্যাথা নিয়ে বাঁচতে শিখেছি।।
স্বপ্ন দেখেছি- স্বপ্নচূর্ণ হতে'ও দেখেছি
পাওয়া- না পাওয়ার হিসেব কষেছি,
অর্বাচীনের মত কত অবজ্ঞাও সয়েছি
কখন'ও কেঁদেছি- কখন'ও কেঁদে হেসেছি।।
অমানিশার নিকষ আঁধারে ডুবেছি
পূর্ণিমার আলোয় ভাসতে চেয়েছি,
কাছের- দুরের দহনে জ্বলেছি
কখন'ও হেরেছি- কখন'ও হেরে জিতেছি।।
বিষাদ-সিন্ধুর ভাগ্যকে মেনেছি
ভাগ্য না'মানার জেদ'ও করেছি,
নিজেতে ক্ষয়েছি- নিজেতে জুড়েছি
জীবনের মাঝেই জীবনকে চিনেছি।।

