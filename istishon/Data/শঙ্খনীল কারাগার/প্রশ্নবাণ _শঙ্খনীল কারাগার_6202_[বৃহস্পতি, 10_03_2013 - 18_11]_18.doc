প্রশ্নবাণ 


 
সবকিছুতেই কারন খোঁজো
প্রশ্নবাণে কপাল কুচো
মন পবনে ওড়াও ঘুড়ী
কিন্তু খুঁজে খুঁজে,
প্রানটা আমার হাপিয়ে ওঠে
তোমার প্রশ্নবাণে।
দাড়িয়ে ছিলে ক্লাসের শেষে
মেঘলা দিনের সাত সকালে
একটু না হয় হলই দেরী
জ্যাম যে ছিলো পথে,
কোনটা ছেড়ে কোনটা বলি
মরি-তোমার প্রশ্নবাণে।
ফোনটা সেদিন ব্যাস্ত ছিলো
ব্যাস্ততাটা তুমিও জানো
তবুও তুমি ফেল্লে আমায়
অভিমানের তোপে,
কৈফিয়তের ঝুড়ি খুলে
মরি-তোমার প্রশ্নবাণে।
এক কথাতেই বলি তোমায়
সত্যি ভালোবাস আমায়?
ভালোবাসা হয়কি বল
অবিশ্বাসটা নিয়ে?
বিশ্বাসেরই মাঝে জেনো
ভালোবাসা বাঁচে।

