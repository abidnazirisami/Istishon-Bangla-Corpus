চোখে লাহুর অশ্রুজল 


চোখে লাহুর অশ্রুজল,
ওরা হেসেছে অট্টহাসি বেয়াল্লিশটি বছর;
ওরা মেরেছে আমরা মরেছি বেয়াল্লিশটি বছর,
এবার বুঝি প্রতিশোধের পালা;
সুদ আসলে জ্বলে উঠার পালা,
ক্লান্তি নেই জেগেছে ওই
নব প্রজন্মের কান্ডারী,ঐতো শাহবাগ যেখানে স্থির;
সেখানেই পিতা,সেখানেই জননী,
মিশে আজ একাকার
পিশাচেরা হুশিয়ার।।
চোখে লাহুর অশ্রুজল
ক্লান্ত,শ্রান্ত, বিবর্ণ কেটেছে বিয়াল্লিশটি বছর;
কত ক্ষোভ কত হাহাকারে ভরা বিয়াল্লিশটি বছর,
লাঞ্চনার অগ্নি বানে;
শ্লোগানে আর শ্লোগানে,
নির্ঘুম দিবা নিশি চিৎকার
নব প্রজন্মের কান্ডারী,ঐতো শাহবাগ যেখানে স্থির;
সেখানেই একাত্তর, সেখানেই পঁচাত্তর,
মিশে আজ একাকার
পিশাচেরা হুশিয়ার।।

