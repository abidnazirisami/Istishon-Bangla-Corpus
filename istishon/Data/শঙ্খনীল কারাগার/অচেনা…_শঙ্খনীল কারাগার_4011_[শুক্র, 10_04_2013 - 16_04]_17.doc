অচেনা…


 নন্দিনী- কখনো আকাশ দেখেছো?
বিস্তৃত- নীলাভ- নীল আকাশ?
ক্ষনিকেই ঢেকে যায় মেঘে
কখনো বৃস্টি ঝড়ায়
কখনো পোড়ায় রৌদ্রতাপে।।
নন্দিনী- কখনো পাহাড় দেখেছো?
সবুজের মাঝে আরেক সবুজ?
এক উঁকি দেয় আরেকের উপর
সু-উচ্চ দম্ভের চূড়ায়
কাটিয়ে দেয় যুগ যুগান্তর। ।
নন্দিনী- কখনো সমুদ্র দেখেছো?
উত্তাল সমুদ্রের মাতাল হাওয়া?
আছড়ে পড়ে সফেদ ফেনায়
ঢেউয়ের পরে ঢেউ আসে
ঝংকার তোলে জলের ছটায়।।
নন্দিনী-
সেই আকাশ…
সেই পাহাড়…
সেই সমুদ্র…
বহুবার দেখেছি,তবু অচেনা মনে হয়,
ঠিক যেমন তুমি।।

