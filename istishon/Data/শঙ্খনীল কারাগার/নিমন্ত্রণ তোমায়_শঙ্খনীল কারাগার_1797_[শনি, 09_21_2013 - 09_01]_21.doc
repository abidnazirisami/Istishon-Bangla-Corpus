নিমন্ত্রণ তোমায়


 মেয়ে„আমার পৃথিবীতে তোমার নিমন্ত্রণ রইলো,
আমি তুমি দুজনে মিলে
একদিন হবো সত্যের সারথী
ভয় করনা,হাতে শুধু হাত রাখতে বলেছি।
সেদিন আকাশে সূর্য
তিন হাত উঁচুতে তার দম্ভ দেখাবে
কঠিন বাস্তবতা যেমন হয়,
ঘামে ভেজা,চপ চপে,আঠালো,নোনতা… 
তোমার শীতল রঙ্গমহল ছেড়ে
আমরা হাটবো অগ্নিরথের মরুতে
শুভ্র চরন পুড়বে তোমার,
থল থলে দেহখানি হবে রক্ত জবা।
সেদিন বুঝবে
কল্পনা ও বাস্তবতা……„
সেদিন বুঝবে
কেনো শঙ্খনীলের বুকে ছিলো
একশ একটি হাহাকার।
ভয় করনা,
তোমাদের ঠোঁটে আমি চুমু আঁকিনা,
তোমাদের ঠোঁট হয় পিচ্ছিল,
গোলাপী, জেলিফিশের মত।

