নিজেরাই সাংবাদিক মারল, ভাষা সৈনিকদের গলা চেপে ধরলো আবার নিজেরাই হরতাল দিল


বাঙালি চায় ৭১-এর ঘাতক, দালাল ও রাজাকারদের বিচার । যার রায় শুধুই ফাঁসি । কিন্তু ইসলামী সমমনা দলগুলো কি চায় ? তাদের দাবি কি ? তাদের সহিংসতা কি নাস্তিকদের বিরুদ্ধে ? নাকি সাংবাদিক অথবা ১৯৫২ এর ভাষা সৈনিক দের বিরুদ্ধে ? আরে তারা তো জানেনা আমাদের ইতিহাসে ১৯৫২ না আসলে তাদের এই বাংলা লেখা ব্যানার কল্পনাই করা যেতো না । বাংলা ভাষায় শ্লোগান দিয়ে , বাংলা ব্যানার আর লিফলেট নিয়ে আজ শহীদ মিনার ভেঙেছে । আর শহীদ মিনারে একটা আঁচড় দেয়া মানে ভাষা সৈনিকদের আঁচড় দেয়া । যারা ভাষা সৈনিকদের আঁচড় দিতে পারে যারা মায়ের প্রথম বুলিতে আঘাত করতে পারে তারা আর কিছু না হোক নিজ মায়ের মুখে ও আঘাত করতে দ্বিধাবোধ করবে না ।
সাংবাদিক মেরেছিল তারা । কিন্তু তারা একথা ভুলে গেছে যে সাংবাদিক মেরে রাজাকারদের বিচার কিংবা ১৯৫২ , ১৯৭১ এর ইতিহাস মুছতে পারবে না । ৭১ রে তো শুধু একটি টেলিভিশন চ্যানেল ও একটি বেতার কেন্দ্র ছিল । টেলিভিশন যদিও ছিল পাকিস্তান সরকারের । তারপরও জয় হয়েছিল বাংলার, বাংলাদেশের ।
যারা শহীদ মিনার ভাংতে পারে তাদের বাংলায় কথা বলা কিংবা বাংলায় শ্লোগান দেয়া কতটুকু জায়েজ সেটা তারা নিজেরাও জানে ।
তারা নিজেরাই আসলো সাংবাদিক মারল, ভাষা সৈনিকদের গলা চেপে ধরলো আবার তারাই হরতাল দিল । এরকম নিকৃষ্ট মানসিকতার কারন তাদের সঠিক বাল্যশিক্ষার অভাব । 

