পাচ্ছিনা


এ শহরে আজ তোর চুলের গন্ধ পাচ্ছিনা,
খুজে পাচ্ছিনা,তোর জন্য বারান্দায় রেখে আসা
ভেজা চুমু।
পাচ্ছিনা, তোকে দেবো বলে কিনে আনা কাজল
অথবা
লিপষ্টিক টাও।
পাচ্ছিনা লাল,সবুজ আর বেগুনী চুড়ির গোছা।
কিংবা
পাচ্ছিনা লাল টিপ।
মোদ্দা কথা তোকেই খুজে পাচ্ছিনা, আজকাল।
তুই হয়ত ভালোবাসার ঘামে থাকবিনা বলেই,
শীতাতপ নিয়ন্ত্রিত কোনো অভিজাত শার্টে আজ।
তাই নীচু তলার আমিই হয়ত পাচ্ছিনা,তোকে।
তুই কবিতা বুঝিস কি মেয়ে?
বুঝিস না।
আমি কবি নই,
অথচ
আমি তোর জন্য আস্ত এক কবিতা হয়ে বসে রই।
একটু ক্ষ্যাপাটে এক কবিতা।
আমি ভালোবাসায়,
মৃত্যুতে নেমে গিয়ে ডাকি - তোর আধ ঘুমে থাকা ভেজা আমি কোথায়?

