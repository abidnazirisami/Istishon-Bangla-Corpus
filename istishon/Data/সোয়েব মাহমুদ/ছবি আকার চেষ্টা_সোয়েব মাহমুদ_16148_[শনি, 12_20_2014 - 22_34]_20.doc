ছবি আকার চেষ্টা


শব্দে শব্দে এক ছবি আকার চেষ্টা,
তোর ছবি না কিন্তু !
শার্টের বাম বুক পকেটের ছেড়া অংশ চিড়ে বের করে এনেছি এক ছবি
বিশ্বাস কর সে ছবি তোর না !
আজ ছবি আকা শেষ হলেই বৃষ্টি নামাবো ছবির দেয়াল জুড়ে
চুমুতে চুমুতে ১৪৪০০০ বর্গ কিলোমিটারে লিখে দেবো
"আমিই তোর...একমাত্র...এবং অদ্বিতীয়...আমি কবি না।
আমি শব্দ শ্রমিক
তোদের এই অতি প্রতিভাবান নরকে।।
আমি তোকে নিয়ে বাচি...আর তোকে বাচাই...
বিশ্বাস কর এই তুই কিন্তু তুই না।
এই তুই কিন্তু আমার তুই,
যার ভেজা ঠোটে আমি হারাই বারবার...
যার বুকে আমি পাই আশ্রয়...
যার পেটে আমি শুনি আমার পরবর্তি প্রজন্মের হাসি...
এই তুই কিন্তু আমার তুই...।।

