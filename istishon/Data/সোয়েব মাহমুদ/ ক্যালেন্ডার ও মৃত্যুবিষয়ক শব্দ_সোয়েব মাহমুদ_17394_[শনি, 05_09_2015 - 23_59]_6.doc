 ক্যালেন্ডার ও মৃত্যুবিষয়ক শব্দ


আমি কোনো ক্যালেন্ডার রাখিনা,
ঘর-দোর করে রাখিনা অগোছালো!
আমি কোনো জানলা রাখিনা,
দরজায় রাখিনা নিরাপত্তা কপাট!
প্রতি মাসেই আমার গা ভর্তি জ্বর
থাকে..
থাকেনা ভালোবাসার হাত;আমায় জড়িয়ে!
আমার আত্মীয় কেবল অনাত্মীয় আমিই থাকি,
নিজ নিজ পাহারায়,যুদ্ধে
অথবা ভালোবাসার শশ্মানে।
আমি জানলায় উড়তে থাকা কাচপোকাকে বলি-
আমার মৃত দেহ দেখবার আগে কেউ যেন
জানতে না পারে,
আমি তিলতিল করে মরে গেছি কবে!

