সামরিক ঠোঁট -


ভালোবাসার যৌথ সমাবেশে মিথ্যে বলিনি বলে আমি প্রেমিক হয়ে উঠিনি,
হয়ে গ্যাছি মিথ্যে অপবাদের গিলোটিনে শিরোচ্ছেদকৃত আসামী!
হয়ে গ্যাছি মুক-বধির ক্রুশবিদ্ধ যীশু।
এক বিষন্ন বিকেলে নীল শাড়িতে জড়ানো,
আধো আলো-আধারে মায়ামুখ বিশেষ মহলের চক্রান্তে,
ক্রমে সরে সরে হচ্ছে বিস্মৃতির হট্টগোল।
আজকাল, অযথাই সামরিক হস্তক্ষেপ তোমার বুকের জমিনে।
ছিনিয়ে নেবার অপকৌশলে মত্ত প্রগতিকামী কামজনতা।
১৪৪ ধারায় চোখ,
৫৭ ধারায় ঠোঁট তোমার আজ।
ভালোবাসা নিরাপত্তা আইনের খসড়া প্রস্তাবে তোমার নগরে অযথাই কুটনৈতিক টক-শো।
হাসছো ক্যানো?
তুমি হেসে হেসে মেঘের জলোচ্ছ্বাস এনে মিথ্যেকে পরিনত করছো সত্যে।
বদলাচ্ছো সংবিধান ভালোবাসার প্রতিনিয়ত!
শোনো মেয়ে,
সামরিক ছোঁয়া বদলে একদিন এনে দেব আমি,
সমাজতান্ত্রিক!
নাহ! এইত বুঝলেনা এক ফোটাও,
বুঝলেনা ভালোবাসা,আমার।
একদিন আমি তোমার পেটে একে দেবো,
দুর করে সব ষড়যন্ত্রী,
কেবলই
"আমিতান্ত্রিক ভালোবাসা"

