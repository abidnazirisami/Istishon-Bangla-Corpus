ঢাকা ও এর বৈপরিত্য


রাত ৯টার ঢাকা আর রাত ১টার ঢাকা সম্পুর্ণ আলাদা সত্ত্বায় দাড়ানো এক অবিন্যস্ত নগরী।
৯টার ঢাকা; ব্যস্ত ঘরে ফেরার উতসবে,মাতাল সওয়ারী বাস,টেম্পু,সিএনজি তে।ঘরমুখী মিছিল সুবিন্যস্ত করতে ট্রাফিক ঘর্মাক্ত।হর্ণ আর ঘামে ভেজা ঘরে ফেরার আকুলতায় মিশে যায় সঅব।
রাত ১টা;দলছুট কিছু মানুষ।ইচ্ছেতে কেউ দলছুট হয়নি,এদের আলাদা করে কিছু শব্দ,বোহেমিয়ান আরব সাগরে লবণাক্ততা আর বংগোপসাগরের সুনীল দলছুট স্রোত ভেসে বেড়ায়,রাত ১টার নগরীতে।
সারাদিন অক্লান্ত অভিনয় শেষে এরা দাড়ায় নিজ আয়ণায়।দাড়াতে বাধ্য হয় নিজের ছায়ায় নিজে।সারাদিন একা থাকা পাশ কাটানো মানুষগুলো।এই কোটি মানুষের দূরন্ত নগরীতে যখন সবাই ঘুমের প্রস্তুতি নেয় ,তখন কিছু মানুষ প্লেটটা সামনে রেখে বসে। একা একা ভাত খাওয়া মানুষগুলো।
রাত ১টায় চার চেয়ার এক টেবিলের তিনপদের তরকারী এক প্লেট আর এক গ্লাসে থমকে যায়।
প্রাগৈতিহাসিক রাত এদের প্রতিরাতেই আসে।ভাত নামেনা গলা দিয়ে,আটকে যায় বারবার।ইতিউতি তাকানো।এখানে সেখানে।বারবার।
এই বুঝি সে বলে উঠলো "তুমি কত স্বার্থপর দেখলে একা একাই খাচ্ছো।" কীংবা "অ্যাই লবন নিচ্ছো ক্যানো।" অথবা "দ্যাখো কী পাজ়ী আমার হাতে মেহেদি দেখেও এক লোকমা আমাকে খাওয়ায় ও দেয় না।"
ভাত গুলোর আর পাকস্থলীতে যাওয়া হয়না।এর বদলে স্থান হয় বেসিনের সিংকে।একসাথে ভাত খাওয়ার কেউ থাকা লাগে। ডাল ভাতে কেউ মিশে যাওয়া লাগে। একশোটা আইটেম থাকলেও খালি খালি লাগে। প্লেট নয় টেবিল নয় ...বুকের কাছে।চোখ পোড়ে,বুক ভেজে।গলায় খাবি খায় ভাত।ঘরময় তুমুল নৈঃশব্দের চিতকার।ঘরময় ভাসে ঘরে ফেরা,বুঝি হলোনা আমার।
আর তাই--
আমি আজ রাত করে বাড়ি ফিরি; কেনো জানো??রাত করে বাড়ি ফেরার কারন গুলো খূজি আর রাত করে বাড়ি ফেরার কারণগুলো খূজতে গিয়ে আটকে যাই নিঃসংগতার নিঃস্ত্বধতার মিছিলে;প্রতিদিন প্রতিরাতে, বারবার ভীষণ ভাবেই।আর এভাবেই বাড়ি ফিরতে আমার রাত হয়ে যায় ভীষণ।তার উপর, তোমায় মিথ্যে করে বলতে হয় --আমি আছি,ভালো আছি।বেচে আছি-- —

