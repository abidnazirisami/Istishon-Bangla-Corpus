 মুহম্মদ জাফর ইকবাল স্যারের কাছে খোলা চিঠি__


শ্রদ্ধেয় স্যার,
আপনার প্রতি আমাদের শ্রদ্ধা, ভালবাসা অপরিসীম। আপনি আমাদের অহংকার। প্রগিতশীল প্রতিটি আন্দালনের প্রেরণা। এই দাবিতেই আপনার কাছে করুন আবেদন, আপনাকে ‌'মহব্বত আলী'র চরিত্রে দেখতে চাই না। হযরত শহাজালাল বিশ্বিবদ্যালয়ে সংবাদ পরিবেশন এবং সহকর্মীকে অন্যায় শাস্তির হাত থেকে রক্ষা করার অপরাধে তিনটি জাতীয় দৈনিকের বিশ্ববিদ্যালয় প্রতিনিধিদের বিরুদ্ধে আপনার নেতৃত্বে গঠিত তদন্ত কমিটির মাধ্যমে শাস্তি দেওয়ার যে আয়োজন চলছে, তা আমাদের বেদনাহত করছে....আমি একটি বিশ্বিবদ্যালয়ের ছাত্র ছিলাম, ছাত্র থাকা অবস্থায় জাতীয় দৈনিকের সংবাদদাতাও ছিলাম। বিশ্বিবদ্যালয়ের প্রশাসন কে নিবিড়ভাবে দেখার সুযোগ আমার হয়েছে। বিশ্ববিদ্যালয়ের প্রশাসনিক পর্যায়ে যত অনিয়ম হয়, তার মধ্যে অন্যতম প্রধান
শ্রদ্ধেয় স্যার,
আপনার প্রতি আমাদের শ্রদ্ধা, ভালবাসা অপরিসীম। আপনি আমাদের অহংকার। প্রগিতশীল প্রতিটি আন্দালনের প্রেরণা। এই দাবিতেই আপনার কাছে করুন আবেদন, আপনাকে ‌'মহব্বত আলী'র চরিত্রে দেখতে চাই না। হযরত শহাজালাল বিশ্বিবদ্যালয়ে সংবাদ পরিবেশন এবং সহকর্মীকে অন্যায় শাস্তির হাত থেকে রক্ষা করার অপরাধে তিনটি জাতীয় দৈনিকের বিশ্ববিদ্যালয় প্রতিনিধিদের বিরুদ্ধে আপনার নেতৃত্বে গঠিত তদন্ত কমিটির মাধ্যমে শাস্তি দেওয়ার যে আয়োজন চলছে, তা আমাদের বেদনাহত করছে....আমি একটি বিশ্বিবদ্যালয়ের ছাত্র ছিলাম, ছাত্র থাকা অবস্থায় জাতীয় দৈনিকের সংবাদদাতাও ছিলাম। বিশ্বিবদ্যালয়ের প্রশাসন কে নিবিড়ভাবে দেখার সুযোগ আমার হয়েছে। বিশ্ববিদ্যালয়ের প্রশাসনিক পর্যায়ে যত অনিয়ম হয়, তার মধ্যে অন্যতম প্রধান হচ্ছে, শিক্ষক নিয়োগ। আমার বিশ্বাস, আপনিও দ্বিমত করবেন না। সেই অনিয়ম নিয়ে প্রথম আলোর বিশ্ববিদ্যালয় প্রতিনিধি একটা রিপোর্ট করেছিল...এই অপরাধে আপনার নেতৃত্বে তদন্ত কমিটি, তদন্তের আগেই ওই বিশ্ববিদ্যালয় প্রতিনিধিকে সাময়িক বহিস্কার করল! এটা কি মুহম্মদ জাফর ইকবালের বিবেচনা, না'কি 'মহব্বত আলী'র বিচার বলে ধরে নেব? পত্রিকায় রিপোর্ট ছাপা হলে প্রতিবাদ পাঠানোর রেওয়াজ আছে, মামলা করার বিধান আছে। প্রথম আলো প্রতিবাদ ছেপেছেও। তারপরও শুধুমাত্র বিশ্বিবদ্যালয় প্রতিনিধি বিশ্বিবদ্যালয়ের একজন ছাত্র হওয়ার কারনে তার উপর বিশ্বিবদ্যালয় প্রশাসন ক্ষমতার অপব্যবহার করল? লেখক মুহম্মদ জাফর ইকবালের কোন উপন্যাস, গল্প, কিংবা কলাম লেখার অপরাধে কি শিক্ষক মুহম্মদ জাফর ইকবালের বিরুদ্ধে কোন ব্যবস্থা নেওয়ার এখতিয়ার রাখে বিশ্ববিদ্যালয় প্রশাসন? সাংবাদিকরা সরকার, প্রশাসন, সমাজের অসঙ্গতি তুলে ধরে,তাহলে কি আপনার দৃষ্টান্ত অনুসরণ করে প্রতিটি অনিয়মের রিপোর্টের জন্য সাংবাদিকদের উপড় চড়াও হবে প্রশাসন, সরকার? তাহলে কি প্রেস কাউন্সিল তুলে দেওয়া হবে? প্রতিবাদ ছাপানোর রীতি বন্ধ করা হবে? বিশ্বিবদ্যালয় প্রশাসনে যারা থাকেন তারা বিশ্ববিদ্যালয়ে কর্মরত সাংবাদিকদের ছাত্র-সাংবাদিক বলতে পছন্দ করেন। কারন 'ছাত্র' শব্দ যোগ করলে উচ্চ বংশীয় হিসেবে তারা আধিপত্য করতে পারেন। দুর্ভাগ্য আমাদের! সমাজের বিবেক মুহম্মদ জাফর ইকবালও শেষ পর্যন্ত সেই আধিপত্যবাদী শিক্ষকদের দলেই যোগ দিলেন!
প্রথম আলোর প্রতিনিধির প্রতি অন্যায় সিদ্ধান্তের প্রতিবাদে আন্দোলনে নেমেছিলেন তার দুই সহকর্মী, সমকাল এবং ডেইলী স্টার প্রতিনিধি সহ অন্যরা। অনশন, স্মারকলিপি, নিয়মতান্ত্রিক আন্দোলন। এই আন্দোলন করার অপরাধে তাদেরও ডাকল মুহম্মদ জাফর ইকবালের তদন্ত কমিটি...যেদিন তদন্ত কমিটির সামনে হাজির হতে বলা হল, তার আগের দিন সমকাল প্রতিনিধি টানা অনশনের কারনে প্রচন্ড অসুস্থ। ডেইলি স্টার প্রতিনিধি সহ অন্য সহকর্মীরা মিলে তাকে হাসপাতালে ভর্তি করেছে। সুস্থ হওয়ার পর তারা মুহম্মদ জাফর ইকবালের সঙ্গে দেখাও করলেন, অথচ বিষয়টি জানার পরও মুহম্মদ জাফর ইকবালের কমিটি প্রথম দিন দেখা না করার অপরাধে তাদেরও অভিযুক্ত করল। সর্বশেষ জানা গেল, অনিয়ম নিয়ে রিপোর্ট করার দায়ে প্রথম আলো প্রতিনিধি কে এক বছর এবং তার পক্ষে আন্দালন করার জন্য সমকাল এবং ডেইলি স্টার প্রতিনিধি কে ছয় ,মাস মেয়াদে বহিস্কার করার জন্য সুপারিশ করেছে মুহম্মদ জাফর ইকবালের তদন্ত কমিটি!
যদি এই শাস্তি সিন্ডিকেট অনুমোদন করে তাহলে জাতির সামনে একটি খুব খারাপ দৃষ্টান্ত স্থাপিত হবে। বিশ্বিবদ্যালয় পর্যায়ে সাংবাদিকতা অসম্ভব হয়ে পড়বে। আর এই খারাপ দৃষ্টান্ত স্থপনের মুখ্য ভূমিকা থাকবে তদন্ত কমিটির প্রধান হিসেবে মুহম্মদ জাফর ইকবালের!
শ্রদ্ধেয় স্যার,
আপনি নিশ্চয় জানেন, আমরাও জানি, বিশ্ববিদ্যালয়ে ছাত্র রাজনীতির চেয়েও দশগুন নোংরা হচ্ছে শিক্ষক রাজনীতি। সামান্য একজন হাউজ টিউটর হওয়ার জন্য কত রকম নোংরা রাজনীতি চলে নিজের সামনে তা দেখেছি। শিক্ষক রাজনীতি অনেক বেশী নোংরা বলেই ছাত্র রাজনীতি এত ভয়ংকর হয়ে উঠছে। মুহম্মদ জাফর ইকবাল হতে পারতেন শিক্ষক রাজনীতির কলুষতা দূর করার আন্দোলনের নায়ক। অথচ সেই শিক্ষক রাজনীতির চোরাবালিকে টিকিয়ে রাখার অন্যতম মুখ্য কারিগরে পরিণত হতে যাচ্ছেন আমাদের প্রাণ প্রিয় লেখক, হৃদয়ের খুব কাছের মানুষ মুহম্মদ জাফর ইকবাল। এটি মেনে নিতে পারছি না। শ্রদ্ধার উচ্চতম আসনে থাকা মুহম্মদ জাফর ইকবাল কে, ‌'মহব্বত আলীর একদিনে'র মহব্বত আলী হিসেবে দেখতে চাই না। বিশ্ববিদ্যালয় কর্তৃপক্ষের এই সিদ্ধান্ত কার্যকর হলে জাতীয়ভাবেই স্বাধীন সাংবাদিকতার জন্য তা বড় হুমকি হয়ে দাড়াবে..সাংবাদিকরা ভুল কিংবা আইনের উর্ধ্বে নয়, কিন্তু তার জন্য প্রচলিত আইনেই প্রতিকারের ব্যবস্থা আছে। কিন্তু এর বাইরে গিয়ে নিজেদের অনিময়, দূর্নীতি ঢাকার জন্য হযরত শাহজালাল বিজ্ঞান ও প্রযুক্তি বিশ্ববিদ্যালয় কর্তৃপক্ষ বিশ্বিবদ্যালয় পর্যায়ে স্বাধীন সাংবাদিকতার পথ চিরতরে বন্ধ করার জন্য মুহম্মদ জাফর ইকবালের মত মহান ব্যক্তিকে ব্যবহার করার যে জঘন্য রাজনীতি বেছে নিয়েছে, তার বিরুদ্ধে শুধু সাংবাদিক মহল নয়, সচেতন সব মহলের একযোগে প্রতিরোধ গড়ে তোলা দরকার এখনই...শুধুমাত্র তিন জন শিক্ষার্থীকে অন্যায় শাস্তির থেকে রক্ষা করা নয়, স্বাধীন সাংবাদিকতা কে রক্ষা এবং অতি চেনা, অতি কাছের, প্রিয় মুহম্মদ জাফর ইকবালের প্রতি আমাদের শ্রদ্ধার আসন ধরে রাখারো লড়াইও হবে এই প্রতিরোধ। আশাকরি মুহম্মদ জাফর ইকবাল স্যার, আপনিও সমাজের সবচেয়ে অগ্রসর মানুষের একজন হিসেবে এই প্রতিরোধে অংশ নেবেন।
রাশেদ মেহেদী
০৯.০৬.২০১৩

