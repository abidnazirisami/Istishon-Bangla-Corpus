নাগরিক নগ্নতার জলছবি


রাশেদ মেহেদী
এক.
নাগরিক নগ্নতায়
ক্রমশ বেড়ে ওঠা
সূর্যরশ্মির গ্রিবায় ঠোঁট রেখে
আমিও কবি হতে চাই।
পুড়ে যাওয়া বষন্ত দিনে
কোকিলের কন্ঠ ভেজে
বৃষ্টির ধোঁয়ায়,
আজ তবে এঁকে দেব জলছবি
আগুন হাওয়ায়-
মনুষ্যত্ব যখন ভীরু কাপুরুষ
সকরুণ লজ্জায়।
দুই.
নাগরিক শিশ্ন
কতটা সবল?
কেবলই উত্তাপ ছড়ায়
ঘেমে ওঠা জোস্নায়,
গাঁও গেরাম থেকে
ছুটে এলে শক্ত-সামর্থ্য পুরুষ
কতটা অক্ষত থাকে বালুচর-
ব্যস্ত রাজপথে? 
রাশেদ মেহেদী
০৪.০৩.২০১৫

