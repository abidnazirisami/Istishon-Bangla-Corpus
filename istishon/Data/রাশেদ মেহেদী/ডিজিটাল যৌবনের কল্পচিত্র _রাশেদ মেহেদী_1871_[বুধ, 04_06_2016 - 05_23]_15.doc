ডিজিটাল যৌবনের কল্পচিত্র 


একদল নির্লজ্জ সরীসৃপের দখলে যাচ্ছে
আমার উঠোন, বসত ভিটা, ফসলি জমি-
ফুলের বাগান, হলুদ শর্ষে ক্ষেত, শরতের কাশবন-
জোড়া দীঘির সৈকত-পদ্মা, মেঘনা, যমুনা সবকিছু!
লোকালয় ছেড়ে জঙ্গলে ছুটে গিয়েও দেখেছি
সেখানেও আছে বুনো শুয়োর,
জলার ধারে পড়ে থাকে ধর্ষিতা বোনের মৃতদেহ
তুলে নেওয়ার পর থেকে ভাইটি শুধু নিখোঁজের খাতায়
এক সিংহ শাবক কবির কাছে বাঁচার মন্ত্র চেয়েছিলাম
তিনিও বলে দিলেন এবার তবে তৃনভোজী হও! 
কেউ কেউ বলে এখনও আছে জীবনের গান
ধর্মের কল বাতাসে নড়লে সে সুরে গেয়ে ওঠে
অন্ধ-বধির শেয়ালের পাল-
তারপর রক্ত গঙ্গায় ভাসে ইতিহাস!
এতকিছুর পরও মাঝে মধ্যেই জ্যেস্নায় ভাসে আকাশ
ভোরের সূর্যের সঙ্গে পাখা মেলে এক ঝাাঁক শঙ্খচিল
বসন্ত দিন শেষ হলেও কোকিলের কন্ঠে সমগীত
এ যৌবন বৃথা যাবে না! 
রাশেদ মেহেদী, ঢাকা
০৬.০৪.২০১৬

