দুই সরকারের পার্থক্য


সর্বজন গ্রহনযোগ্য নির্বাচনের মাধ্যমে গঠিত আর প্রতিদ্বন্দিতাহীন এক তরফা নির্বাচনে নির্বাচিত সরকারের পার্থক্য বেশ বোঝা যাচ্ছে। সরকার প্রধান এবং গুরুত্বপূর্ণ মন্ত্রণালয়ের মন্ত্রীরা একই হলেও ২০০৮ সালের ২৯ ডিসেম্বরের নির্বাচনের পর যে মহাজোট সরকার গঠিত হয়েছিল সেই সরকারের সময়ে উপজেলা নির্বাচন অবাধ, সুষ্ঠু হয়েছিল, ২০১৪ সালের ৫ জানুয়ারির নির্বাচেনের মাধ্যমে গঠিত সরকারের অধীনে উপজেলা নির্বাচনে ভোটারের ভোট নয়, মূল আকর্ষণ ছিল কেন্দ্র দখল আর অবাধ জাল ভোটে জালিয়াতির জয় নিশ্চিত করা। আগের মহাজো্ট সরকার যুদ্ধাপরাধীদের বিচার শুরু করেছিল এবং যুদ্ধাপরাধীদের দল জামায়াতের বিরুদ্ধে জনমত গঠনে সচেষ্ট ছিল, বর্তমান সরকারের আমলে জাতীয় পর্যায়ে যেমন মহা্ন স্বাধীনতা দিবসের অনুষ্ঠানের জন্য জামায়াত পরিচালিত ইসলামী ব্যাংকের টাকা নেওয়া হচ্ছে, তেমনি স্থানীয় পর্যায়ে আওয়ামীলীগ নেতারা জামায়াতের সঙ্গে চুক্তি করে নির্বাচনে মিলেমিশে জাল ভোট ভাগাভাগি করছেন, উদাহরণ লক্ষীপুরে(পঞ্চম দফা নির্বাচনে পেশাগত দায়িত্বপালনের জন্য লক্ষীপুরে ছিলাম) আওয়ামীলীগ সমর্থক প্রার্থী এ কে এম সালাহউদ্দিন টিপু(বহুল আলোচিত সন্ত্রাসী তাহেরের পুত্র) এবং জামায়াতের ভাইস চেয়ারম্যান প্রার্থী নাসিরউদ্দিন চুক্তি করেন দুই জন দুই পদে বিজয়ী হবেন, যে কারনে ভোটের দিন দেখো গেল কেন্দ্রে কেন্দ্রে আওয়ামীলীগ ও জামায়াত শিবির কর্মীরা কাঁধে কাঁধ রেখে কেন্দ্রে কেন্দ্রে জাল ভোট দিচ্ছেন। আগের মহাজোট সরকারের আমলে মুক্তিযুদ্ধের চেতনায় আলোকিত গণজাগরণ মঞ্চের তরুনদের সমর্থন জানিয়েছিলেন সরকার প্রধান থেকে শুরু করে সব মন্ত্রীরাই.....বর্তমান সরকারের আমলে যুবলীগ কর্মীরা গণজাগরণ মঞ্চের কর্মীদের মারধর করে বুক ফুলিয়ে ঘুরে বেড়াচ্ছে, হয়ত সরকারই তাদের পাঠিয়েছে। চট্টগ্রামে জামায়াত-শিবির নেতাদের খুশী করার জন্য পুলিশ নিরাপরাধ কিশোর ব্লগারদের গ্রেফতার করছে, অথচ ব্লগার রাহী- উল্লাসের উপর হামলাকারী শিবির ক্যাডার, প্রধানমন্ত্রীকে হত্যার হুমকি দেওয়া জঙ্গী কুলাঙ্গার ফরাবী শফিউর রহমানকে গ্রেফতার করছে না পুলিশ। আগের মহাজোট সরকারের আমলে সরকারের সমালোচনা হলে মন্ত্রীরা ধন্যবাদ দিতেন ভুল ধরিয়ে সংশোধনের সুযোগ দেওয়ার জন্য, বর্তমান সরকারের আমলে মন্ত্রীদের বিরুদ্ধে খবর হলে তারা ক্ষোভ প্রকাশ করেন, অভিযো্গ করেন, হুমকিও দেন। এমন হতেই পরে এই পোষ্টের জন্য সরকার গায়ের জোরে যে কোন ব্যবস্থা নিতে পারে....প্রমাণ হয়ে যাচ্ছে এক তরফা নির্বাচনের মাধ্যমে বিজয়ী হলে একটি ঐতিহ্যবাহী গণতান্ত্রিক দলের সরকারও দ্রুত ফ্যাসীবাদী হয়ে ওঠে.....ঐতিহাসিকভাবে এটাও প্রমাণিত, অতীতে ফ্যাসীবাদ নিজের পতন নিজেই ত্বরান্বিত করেছে.....

