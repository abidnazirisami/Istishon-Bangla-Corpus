মোবাইল ইন্টারনেট সেবায় প্রতারণার রকমফের


ইন্টারনেট সেবা গ্রহীতারা একই সঙ্গে সরকার এবং অপারেটরদের দ্বারা প্রতারিত হচ্ছেন। সরকারি কোম্পানি টেলিটকের প্রতারণা সবচেয়ে বেশী। টেলিটক থ্রিজি সেবা দেওয়ার জন্য ২৫৬ কেবিপিএস, ৫১২ কেবিপিএস, ১এমবিপিএস, দু্‌ই এমবিপিএস এবং চার এমবিপিএস গতিভেদে প্যাকেজ মূল্য নির্ধারন করেছে। থ্রিজি প্রযুক্তিতে ইন্টারনেট সেবা হবে ব্রডব্যান্ড এবং বিটিআরসি'র মানদন্ড অনুসারে এক এমবিপিএস এর নীচে গতি হলে তা ব্রডব্যান্ড বিবেচিত হবে না। তাহলে থ্রিজি ডাটা প্ল্যানে টেলিটকের ২৫৬ কেবিপিএস, ৫১২ কেবিপিএস গতির প্যাকেজ কেন? টেলিটকের কর্মকর্তা এবং তাদের শুভ্যানুধ্যায়ী সহকর্মীরা বলছেন, টেলিটকের থ্রিজিতে ওয়ান এমবিপিএস থেকে এর উপরের গতির প্যাকেজগুলো ব্রডব্যান্ড, নীচের দু'টি প্যাকেজ সাধারন। তাহলে কি টেলিটক দু'ধরনের গতির জন্য সরকারকে পৃথকভাবে ব্যান্ডউইথের মূল্য পরিশোধ করছে? বাস্তবতা হচ্ছে থ্রিজি পরীক্ষামূলক এবং এই স্পেকট্রামের জন্য টেলিটককে কোন মূল্য পরিশোধ করতে হয়নি। অথচ বিনামূল্যের পরীক্ষামূলক স্পেকট্রাম নিয়ে পুরোদমে বানিজ্যিক প্যাকেজ চালু করেছে, এটা কি কোন মানদন্ডে নৈতিক? টেলিটক ছাড়া অন্যান্য অপারেটরের ইন্টারনেট প্যাকেজে মেয়াদের মধ্যে রিচার্জ করলে অব্যবহৃত ডাটা নতুন কেনা ডাটার সঙ্গে যোগ হয়, একমাত্র টেলিটকে যোগ হয় না। আমার পরিচিত একজন তার ফ্ল্যাশ মডেমে ৫১২ মেগাবাইট ডাটা থাকা অবস্থায় মেয়াদের মধ্যেই আরও বেশী কাজের জন্য নতুন করে ওয়ান জিবির একটা প্যাকেজ নিলেন। দেখা গেল, তার আগের ৫১২ মেগাবাইট হাওয়া! মোবাইল টিভি সার্ভিসেও চলছে টেলিটকের চুরি, নেওয়া হচ্ছে দ্বৈত বিল। এক দিকে প্রতি মিনিট ২৫ পয়সা কাটা আছে, আবার ইন্টারনেট প্যাকেজের ডাটাও কাটা হচ্ছে। সাধারন মানুষকে কতটা বোকা ভাবে কেন টেলিটক কর্তৃপক্ষ? টেলিটকের ৫১২ কেবিপিএস গতির প্যাকেজে ডাউনলোড স্পিড অধিকাংশ সময় পাওয়া যায় ৩৫ থেকে ৪৫ কেবিপিএস, কালেভদ্রে ৮০ থেকে ৯০ কেবিপিএস পাওয়া যায়। ওয়ান এমবিপিএস এ পাওয়া যায় সর্বোচ্চ ১৬০ কেবিপিএস থেকে ২০০ কেবিপিএস। এটা কোন ধরনের ব্রডব্যান্ড সেবা? অবশ্য অন্যান্য অপারেটরদের 'পে পার ইউজ' এর নামে গণ প্রতারণার ক্ষেত্রে টেলিটক কিছুটা দয়া করেছে! অন্যান্য অপারেটরদের মধ্যে বেশীরভাগই যেখানে প্রতি কিলোবাইট দুই পয়সা(প্রতি মেগাবাইট ২০ টাকা) নির্ধারন করেছে, কেউ কেউ প্রতি কিলোবাইট এক পয়সা(প্রতি মেগাবাইট ১০ টাকা) নির্ধারন করেছে, সেখানে টেলিটক প্রতি ১০ কিলোবাইট ১ পয়সা( প্রতি মেগাবাইট এক টাকা) নির্ধারন করেছে। কেই ভুল করেও পি ওয়ান বা পে পার ইউজ এর ফাদে দেবেন না। এখন অনলাইনে অধিকাংশ পেজ বেটা ফরমেটে, একটা টেক্সট পেজের সাইজ ৫০ থেকে ১০০ কেবি হয়, ছবির ক্ষেত্রে এক থেকে তিন চার মেগাবাইট হয়। এখন যদি কেউ পে পার ইউজ ব্যবহার করে সাধারন সা্‌ইট ভিজিট করেন এবং ধরা যাক ১০ মিনিট ভিজিট করলেন এবং প্রতি মিনিটে ১ মেগাবাইট ব্যবহার করলেন, তাহলে কিন্ত ১০ মিনিটেই ব্যালেন্স থেকে ২০০ টাকা শেষ হয়ে যাবে। কিলোবাইট হিসেবে পে পার ইউজে যেখানে ১৫ মেগাবাইট ব্যবহারে ৩০০ টাকা খরচ পরে সেখানে বিভিন্ন অপারেটরের মিনিপ্যাক প্যাকেজে( যেমন গ্রামীণ ফোনের পি৭) দাম পড়ে ভ্যাট সহ সাড়ে ৩৩ টাকা। অতএব নির্দিষ্ট ডাটার প্যাকেজ ছাড়া পে পার ইউজের উপর ভিত্তি করে কখনই স্মার্ট ফোন, ট্যাব কিংবা পিসিতে মোবাইল ইন্টারনেট ব্যবহার করবেন না, আমার পরিচিত অনেকে পে পার ইউজের জালে আটকে কয়কে মিনিটে কয়েকশ' টাকার ব্যালেন্স শেষ করে মাথায় হাত দিয়ে অপারেটরের চৌদ্দগুষ্টি উদ্ধার করেছে। ২০০৭ সাল থেকে এই পে পার ইউজের প্রতারণা বন্ধ করার জন্য টেলিকম সাংবাদিকরা লিখে যাচ্ছে। কিন্তু বিটিআরসি অপারটেরদের এই প্রতারণা বন্ধে কোন পদক্ষেপ নেয়নি। দুনিয়ার আর কোথাও কিলোবাইট হিসেবে পে পার ইউজ নাই, ইন্টারনেট ব্যাবহারের হিসেব আর মূল্য নির্ধারন হয় সময় হিসেব করে, আমাদের দেশে হিসেব করা হয় ডাটা, সত্যিই বিচিএ!
ফেসবুক সহ ব্লগে মোবাইল ইন্টারনেট ব্যবহারের দাম কমানোর জন্য এক ধরনের সামাজিক প্রচারণা চলছে। ইন্টারনেট ব্যবহারে ব্যক্তি গ্রাকহ পর্যায়ে সরকারের ১৫ শতাংশ ভ্যাট প্রত্যাহার সহ ডাটা প্যাকেজের মূল্য ব্যান্ডউইথের মূল্য হ্রাস করার অনুপাতে চার ভাগের এক ভাগে নামিয়ে আনার এই প্রচারণা আন্দোলনে পরিণত হোক, এটাই সময়ের দাবি....
বি.দ্র. আমার ফেসবুক টাইমলাইনে স্ট্যাটাস হিসেবে প্রকাশিত 

