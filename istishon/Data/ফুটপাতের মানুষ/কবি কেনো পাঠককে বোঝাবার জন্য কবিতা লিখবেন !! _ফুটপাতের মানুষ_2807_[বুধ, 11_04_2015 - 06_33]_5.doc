কবি কেনো পাঠককে বোঝাবার জন্য কবিতা লিখবেন !! 


”আমাদের সময় “ পত্রিকায় গত শুক্রবারে(৩০/১০/১৫) একজন কবি’র কবিতা ও কাব্য বিষয়ক ধ্যানধারণা পড়তেছিলাম । দশক বিচারে, কবিদের দশক অনুযায়ী সফলতা আর ব্যর্থতার হিসাব কষতে কষতে তিনি বঝুাতে চাইছেন যে, কবিতার দুর্দিন যাচ্ছে এই সময় । দশক বিচারে আমি আস্থা রাখিনা যেহেতু আমি আর বিশ্লেষণে গেলাম না । কোন একক কবি ও তার সময়কার কবিদের নিকট যেতে চাইলে তার সৃষ্টিশীলতার মধ্যেই গেলে টের পাওয়া যায় । সেই সময়কার কবিদের অবস্থান কিংবা সৃজনশীল কর্মকান্ড । সবকালেই কবিতার পাঠক কম ছিলো বলে জানি । কিন্তু উনি বুদ্ধদেব বসু এবং তার (বুদ্ধদেব বসু’র বন্ধুরা)বন্ধূদের কবিতা আন্দোলনের সূত্র টেনে এনে বুঝাতে চেয়েছেন যে,
চল্লিশ থেকে ষাটে এবং সত্তর দশকে নাকি কবিতার নব বাক্ বদলের রুপে কবিতা ঋদ্ধ ও সমৃদ্ধ । বিক্রির তালিকায় কবিতা ছিল শীর্ষে আর আশির দশকের মাঝামাঝি থেকে হোচট খেয়ে তা একবিংশ শতাব্দীর দ্বিতীয় দশকে এসে ”কবিতা মরা নদীর মতোন” এবং শীর্ষ স্থানটি দখল করতে শুরু করেছে ক্রমান্বয়ে ”উপন্যাস ও ছোট গল্প” । এই জন্য তিনি কারণ দেখালেন, অকবিতার ছড়াছড়ি ও বছরজুড়ে পত্রিকার পাতায় অকবিতা প্রচারের বাহক হিসেবে কাজ করছে সিন্ডিকেট ও প্রিন্টমিডিয়া। আরেকটি কারণ দেখিয়েছেন, কোন কোন কবি নতুন ফরম্যাটে কবিতা লিখতে গিয়ে জোর করে পাঠককে বোঝাতে চেয়েছেন যে ”আমিই সেরা কবি, আমাকে পাঠ করে ধন্য হও” । উদ্ভট কিছু পক্তিমালা নিয়ে নাকি কবিরা তাদের শ্রেষ্ঠত্ব দাবি করেন ।
তিনি মনে করেন যে ”পাঠককে কবিতা বোঝানোর দ্বায়িত্ব কবির !
আসলে কি একজন কবি কবিতা লিখেন পাঠককে বোঝানোর জন্যে ! সৃজনশীলতা ও মননশীলতা চর্চা কি ক্রয়-বিক্রয়ের জায়গা তথা বাজার ! সেরা বা জনপ্রিয় হওয়ার মাধ্যম ! কবি মূলত কবিতা কেনো লিখেন ! সে বিষয়গুলো কি আমরা পরিষ্কার ! । সাহিত্যের কোন্ শাখা বি্ক্রির শীর্ষে আছে, ছিলো কিংবা এখন নেই সেটা কি বিবেচ্য বিষয় !
দ্বিতীয় দশকে(দ্বিতীয় দশক) এসে কি ভালো কবিতা নির্মিত হয়নি ! আমিতো মনেকরি পুরনো যত ছন্দ-বিষয়- অলঙ্কার-অবয়ব সবকিছু ভেঙ্গে চুরমার হয়েছে এই দশকে এসে । পুরনো কবিতার অবয়ব ভেঙ্গেচুরে নতুন করেই নির্মিত হতে চলেছে বাংলা কবিতা । ব্যক্তিগতভাবে আমি মনেকরি, কবি কেন পাঠককে কবিতা বোঝাতে যাবেন ! পাঠকের কথা মাথায় রেখে কি কবি কবিতা লিখবেন ! যে কোন কবিই তার স্বতন্ত্র বৈশিষ্ট্যে কবিতা লিখতে পারেন তা কি স্বাভাবিক নয় !। ভেবে দেখুনতো, কিভাবেইনা অতিসহজে আমরা বলে দিতে পারি তথা সনাক্ত করতে পারি যে এই কবিতাটি রবীন্দ্রনাথের কিংবা নজরুলের অথবা জীবনানন্দের। এটাতো স্বতন্ত্র বিশিষ্ট্যেরই বহিঃপ্রকাশ । তাই নয় কি !
কবি হেলাল হাফিজের একটা কবিতাতে (কবিতার নামটি এই মুহূর্তে মনে পরছেনা, সম্ভবত ”যে জলে আগুন জ্বলে” কাব্যগ্রন্থে আছে) কবিতা সম্পর্কে জানতে পারি যে, কবিতা জীবন্ত, তারও শরীর আছে আত্মা আছে সেও কথা বলতে পারে । ব্যক্তিগতভাবে যদি বলি কবিতার জীবন্ত শরীরকে প্রতিনিয়ত আমি টের পাই, অনুভব করতে পারি তাঁর শরীরের স্পর্শ । এই স্পর্শ কখনো আড়ালে কখনো আবার প্রকাশ্যে। পাঠকেরও যেহেতু অনুভূতি আছে তাহলে নিশ্চই পাঠকও কবিতার শরীর ছুঁতে পারেন বলে আমার বিশ্বাস। তো, কবি কেনো পাঠককে বোঝাবার জন্য কবিতা লিখবেন ! তা আমার বোধগম্য হয়না.............!!
৩০/১০/১৫, ঢাকা ।

