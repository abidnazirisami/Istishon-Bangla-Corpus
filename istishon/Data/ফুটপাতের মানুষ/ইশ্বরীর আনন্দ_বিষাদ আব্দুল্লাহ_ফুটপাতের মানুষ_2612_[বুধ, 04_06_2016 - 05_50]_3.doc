ইশ্বরীর আনন্দ_বিষাদ আব্দুল্লাহ


(উৎসর্গঃ ঢাবি’র সমাজতত্ত্ব বিভাগের তৃতীয় বরষের এক ছাত্রীকে)
বাংলা একাডেমির ভবন ছুঁয়ে রক্ত পলাশের দ্যুতির
লাল রঙ ইশ্বরীর ঠোঁটে
যুগল ঠোঁটের অবাধ্য হাসি ঝলসে ওঠে ইশ্বরের বুক
শিমুল রঙ মাখা চশমা আঁখির ডাকে
কোলাহল জাগে লিটলম্যাগের চত্ত্বর
অনাগত বাতাস, কাঁপছেনা আর
বিগত দিনের চুলের নাচন থমকে আছে...
বহেরা বৃক্ষের সরু ডালের মতন তনু
কিংবা সমুদ্রিকার গভীর-গভীরতর তীব্রতার মতোন
বাড়ন্ত বালিকার মতো তাঁর
দশ আঙুলের নরম আঘাত কারও
কারও শরীরে আনন্দ গড়িয়ে দেয়
দূর থেকে অতিদূর থেকে...
অতিদূর কি!
ইশ্বর, দ্যাখেন ইশ্বরীর আনন্দ
২৯/২/২০১৬
(কিঞ্চিৎ পরিবর্তন)
বাংলা একাডেমি, লিটলম্যাগ চত্ত্বর

