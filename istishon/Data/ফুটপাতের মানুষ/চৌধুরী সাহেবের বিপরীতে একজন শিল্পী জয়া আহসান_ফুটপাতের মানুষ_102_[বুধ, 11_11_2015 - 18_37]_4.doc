চৌধুরী সাহেবের বিপরীতে একজন শিল্পী জয়া আহসান


চুপ করে আর থাকতে পারছিনা । যখন বিষয়টা আমার প্রিয় অভিনেত্রী জয়া আহসান সম্পর্কিত । টেলিভিশন নাটকগুলোতে যখন গৎবাধা হাসির মাল-মশলা দিয়ে বানানো নাটক নিয়ে হৈ চৈ ঠিক এর বিপরীত মেরুতে হেটেঁছিলেন জয়া আহসান । ভিন্নমাত্রার নাটক-সিনেমাতে নিজেকে শতভাগ তুলে ধরেছেন জয়া আহসান । মাটি আর জয়া আহসান মিশে একাকার । মাটির মতোনই কারিগর যেভাবে চেয়েছিলেন জয়া আহসানকে ঠিক সেভাবেই নিজেকে শৈল্পিকরুপে মেলে ধরেন জয়া আহসান । ”রাজকাহিনী “ চলচ্চিত্রের যে দৃশ্যে নিয়ে আপত্তি তুলে সমালোচনার ঝড় ওঠেছে তা কোন সমালোচনার মধ্যেই পরেনা । গল্পের প্রয়োজনে একজন অভিনেত্রী তার সেরা শিল্পকর্ম উপহার দিবেন তাইতো স্বাভাবিক । যেইসব ব্যক্তি সমালোচনা করছেন তারা অরুচি-কুরুচি বস্তাপচা বা চৌধুরীমার্কা সিনমা দেখতে অভ্যস্ত । আমাদের দেশের টপ হিরো শাকিব খানও জয়া আহসানের সমালোচনা করেছেন দৈনিক প্রথম আলোর অনলাইন পোর্টালে মারফত জানতে পারলাম অথচ তার নিজের কর্মের দিকে একবারও কি ফিরে তাকিয়েছিলেন শাকিব ! । আমি হলফ করে বলতে পারি যখন সিনেমা হলগুলোতে রমরমা শরীর গরমকরা সিনেমা চলতো সেই সিনেমাগুলোর নায়কও তিনি ছিলেন আর অশ্লীল চলচ্চিত্রগুলোর ফাঁকে ফাঁকে কাটপিস দিয়ে দর্শকদের শিষ দিয়ে সিনেমাহল গরম হতো সেই ধরনের চলচ্চিত্রওতো করতো তিনি । যদি তুলনা করি প্রাপ্তি-অপ্রাপ্তি বিষয়ে । তাহলে বলবো শাকিব খান, জয়া আহসানের প্রাপ্তির ধারে কাছেও ঘেষতে পারেন নাই । যে দৃশ্য নিয়ে এত কথা, শাকিব খানের অন্ধকার জামানার সিনেমাগুলো ঘেটে দেখলে তা ভুরি ভুরি পাওয়া যাবে । একজন শিল্পীর কাজ কি ! সে সম্পর্কে ঐসব চৌধুরীমার্কা টাইপের দর্শক-নায়কেরা কি কখনো অনুধাবন করতে পেরেছে ! 
যদি সত্যি সত্যি অনুধাবন করতে পারে যে শিল্প ‍ও শিল্পী কি ! তা যদি সামান্যও বুঝতে পারেন তাহলে নিশ্চয় এমন রুচিশীল অভিনেত্রীর সম্পর্কে বাজে জগাখিচুড়ি মার্কা সমালোচনা করতে পারতো না । কাহিনীর চরিত্রায়নের প্রয়োজনে বিদ্যবালান, পাওলি দাম, স্বস্তিকা, পার্নোমিত্র, ঋ, ঋতুপর্ণা সেনগুপ্ত ইত্যাদি আরও অনেকের নাম বলা যাবে যারা নষ্টমানুষ ও তাদের চিন্তাচেতনার বিপরীতে সকল নষ্ট সমাজের বাধা প্রতিবন্ধকতা উপেক্ষা করে এখনো নিজেদের শিল্পকর্ম করে যাচ্ছেন । জয়া আহসান গেরিলা, ডুবসাঁতার সিনেমা এবং অসংখ্য শিল্পমানসম্মত নাটকের মধ্য দিয়ে নিজের জাত চিনিয়েছেন । প্রিয় জয়া আহসান, আপনার সর্বাঙ্গীন সাফল্য কামনা করি । ভবিষ্যতে আরও সৃজনশীল কাজ দেখতে চাই......

