অয়োমিতা, জেগে আছো কি_


এ শহর ঘুমিয়েছে
ট্রাম ট্রাক ট্রাফিকের নিরন্তর ধর্ষণ শেষে
কারখানার কালি মেখে, শ্রমিকের পায়ে পিষ্ট হয়ে
থুতু বিষ্ঠা ছেঁড়া অন্তর্বাসে বোঝাই হয়ে এ শহর ঘুমিয়েছে
অয়োমিতা,জেগে আছো কি?
মেঘদল চলে যায়,সন্ধ্যা নেমে আসে সোহরাওয়ার্দি উদ্যানে
লম্পট প্রেমিকের নষ্ট ভালবাসা পেটে বাড়ি ফেরে আমাদের কবিতারা
অন্ধকারে জীবন থমকে দাড়ায় পতিতাদের লিপস্টিকে
আমার কবিতারা যতি হারায়, লুট হয় এ লুটেরা শহরে
সারাদিনের মজুরি খুইয়ে পথে বসে বৃদ্ধ নামানুষ
নগরীর নাগরিক কুকুরেরা জটা লাগে রাজপথে, ফুটপাতে,ওভারব্রীজে
চারিদিকের অশ্লীল হাসিতে সম্ভ্রম হারায় আমাদের নিষ্পাপ কবিতারা
মৃত্যু এখানে হাসফাস করে জীবনের ভীরে
গীটারের নষ্ট সুরে ধর্ম ভুলে ষোড়শী, দীক্ষা ভুলে সন্ন্যাসী
ঢাকনাহীন ম্যানহোলে হারিয়ে যায় আমাদের রাতজাগা কবিতারা
এ শহর এখন ঘুমিয়েছে
ইনসমনিয়ায় আক্রান্তদের দীর্ঘশ্বাসে শরীর জুড়িয়ে
উত্তপ্ত দেহ কোয়াশায় মুড়ে, নিয়নবাতির আলোয় সঙ্গম শেষে
বীর্য,লালা,ছেঁড়া কনডমে বোঝাই হয়ে এ শহর ঘুমিয়েছে
অয়োমিতা,তুমি জেগে আছো কি?

