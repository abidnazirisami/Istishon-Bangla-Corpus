একথাটা যে আমাদের মনেই থাকেনা । 


নিজের বাদামী কালো গায়ের রং এর দিকে গভীর ভাবে তাকাইলে কারো কারো হয়তো ফেয়ার এন্ড হ্যান্ডসাম বা হেনোলাক্সের কথা মনে পড়ে , তবে আমি ভাবতে থাকি বিধাতার নিজ হাতে গড়া বৈষম্যের কথা । নিজেরে সাম্প্রদায়িক ভাবতে লজ্জা করলেও আদতে এর বীজতো বিধাতারই বুনে দেয়া । আমাদের আদম হাওয়া কুচকুচে কালো ছিলনা, ছিলনা মঙ্গোলদের মত চোখটানা আর লালমুখো সাদা চামড়ার তো না ই । তাইলে ঘটনা কি দাঁড়াইল সে আলাপ আরেকদিন ।
আমাদের বিশ্ব নাগরিকত্বে কেউ বাধা দেয় নাই, গ্লোবালাইজেশান এমনভাবে আমাদের মনে ও মগজে পোষাকে ও জীবনাদর্শে ঘাটি গাড়ছে যে এন্টার্কটিকার কাছের মহাদেশে ব্যাটে বলে লড়াই হয় আর আমরা বঙ্গোপসাগরের তীরে বইসা হা-হুতাশ করি, উল্লাসে ফেটে পড়ি কিংবা মন খারাপ কইরা নাওয়া খাওয়া বন্ধ রাখি । এভাবে ই আসলে আমাদের তৈরি করা হইছে । আমাদের ন্যূনতম দূরত্বের ভবিষ্যতের অন্ধকার আড়াল হইয়া যায় , আমাদের জলজ্যান্ত জাতীয় পর্যায়ের অভিভাবকেরা হাওয়া হইয়া যায় । আমাদের ন্যূনতম বাক স্বাধীনতা , নামমাত্র স্বাধিকার ও সীমান্ত জুইড়া সার্বভৌমত্ব সব লোপাট হইলেও দুরমহাদেশের ক্রীড়ার ক্রীড়নক হইয়া রাজপথ কাঁপাইতে আমরা অক্লান্ত । এই যখন অবস্থা তখন গাত্রবর্ণের অশুচিতা, অর্থনৈতিক বৈষম্য ও প্রকৃত স্বাধীনতা হীনতার বঞ্চনা কেন্দ্রিক চরম সাম্প্রদায়িকতার ভেতরেই সব ধন্বন্তরি এমন বিশ্বাস বুকে ধারণ করতে মন চায় । প্রথম বিশ্ব , নিউক্লিয়ার পাওয়ার , ডলার ইয়োরো, রিয়াল , ভেটো প্রদানের সক্ষমতা সব এলিট ও সুপার ইলিমেন্ট গুলারে গুড়ায়া দেওয়া ছাড়া অন্য কোন পথ থাকে না , যদি নিজেরে মর্যাদা সম্পন্ন মানুষ ভাবতে চাই । নইলে সংখ্যা লঘুদের পরিণতি বরণ করা থেকে আমাদের কেউ রক্ষা করতে পারবে না ।
আমেরিকানরা আরিজোনা থেকে রেড ইনডিয়ানদের উচ্ছেদ করে , আফ্রিকা থেকে ৪০০ বছর আগে যে কুৎসিত দাস ব্যবসা শুরু করছিল ।আমাগো যেই সকল শ্রমিক ভাইবেরাদার মধ্যপ্রাচ্যে গতর খাটে তারা হইলো উত্তরাধুনিক কালের এরকমই অলিখিত দাস ।সাদারা অস্ট্রেলিয়া নিউজিল্যান্ড উজাড় কইরা ওইখানের মানুষদের মাদারল্যান্ড বেদখল করছে , ওদের সুন্দর একটা নাম দিছে এবরিজিন ,তারপর ফানা ফানা কইরালাইছে ।মিঃ তাসমান ও জেমস কুক হইল তার হোতা । কঠিন ব্যাকটেরিয়া ছড়ায়া দিয়া ,খাবারে বিষ দিয়া নির্বিচারে হত্যা করছে ,অথচ খুনি নাকি একা হিটলারই । আর শুরুটা খুব চালাকী করে দাগী আসামীগুলারে নির্বাসনের নাম দিয়া মাইগ্রেট করাইছে । এখন যারা অস্ট্রেলিয়া ও নিউজিল্যান্ডে স্থায়ী তারা সব দাগী অপরাধীদের উত্তরসূরি। বৃটেনের কারাগার উপচাইয়া পড়লে তাদের অন্যত্র সরানোর প্রয়োজন হয় ।1788-1868 সাল পর্যন্ত যে 160000 আসামী এই ভূখণ্ডে মাইগ্রেট করে তাদেরই বংশধর এখন কার অধিবাসীরা। শেন ওয়ার্ন , রাসেল ক্রো , টিম কেহিল বা প্রেসিডেন্ট জুলিয়ার গায়ে অপরাধীর রক্ত ।যে গুটিকয়েক আদিবাসী এখনও কোনমতে বাঁইচা আছে তাদেরকে জুতা দান কইরা মহৎ সাজে এই শোষক চক্র , আর গরু তো আগেই মারা শেষ । 
আর আমেরিকার প্রেসিডেন্টতো একজন দাসের উত্তরসুরী ।আমেরিকান দের বৈদেশ নীতি হইল দখল ও অপশাসক দের তোয়াজ করা , অস্ত্র ব্যবসা নির্বিঘ্ন রাখার নিমিত্তে হুদাই প্রক্সি ওয়ার জারী রাখা । আইসিস সিরিয়া আর ইরাকের প্রক্সি অপন্যান্ট ,প্রমোশনে মার্কিন যুক্তরাষ্ট্র ।আর ব্রিটিশ গোরে বাংলার মানুষ ২০০ বছর দেখছে ।দাসত্বের শৃঙ্খল সাদাদের,অত্যাচার দখল ,লুণ্ঠন ,গণহত্যা সহ পাপের ও অন্যায়ের সোল এজেন্ট ষোলকলা পুরাইছে তারাই আবার সভ্যতার ঝাণ্ডা ও আজ তাদের হাতে ,ইসলামের দাসপ্রথা অমানবিক তবে ওদের টা লীলা খেলা । জায়োনিস্টদের মধ্যপ্রাচ্যে পুনর্বাসন সাদাদের করা ,অপ্রতিরোধ্য শক্তি হিসেবে গড়ে ও তুলেছে তারা ,অস্ট্রেলিয়া , এরিজোনা র আদিবাসীদের নির্মূল করে সাদারাই ।প্যালেস্টাইনিয়ানদের ও নিজ ভূমি থেকে নির্মূল করবে তারাই ,সেই পরিকল্পনার চূড়ান্ত পর্ব চলতেছে গাজায় ।শোষণ একটা চলমান প্রক্রিয়া , খাদ্যশৃঙ্খল, অস্ত্রশৃঙ্খল, জ্ঞানশৃঙ্খল ইত্যাদি নানা শৃঙ্খলের শীর্ষে অবস্থান কারীরাই আল্টিমেট প্রিডেটর। তাদের শোষণের স্বার্থে ই আমরা এখন ইংরেজি জানা টেস্ট প্লেইং ক্রিকেট নেশান । একথাটা যে আমাদের মনেই থাকেনা । 

