সিংহ অথবা দেশ, অথবা গণতন্ত্র


একটা সিংহকে মেরে ফেলার সবচেয়ে সহজ পদ্ধতি হচ্ছে গুলি করা। কিন্তু এছাড়াও আরো অনেক ভাবে একটা সিংহকে মারা যায়।
রাষ্ট্রপতি মেথডঃ
সিংহ গর্জন করলো। রাষ্ট্রপতি চুপ। সিংহ আরো জোরে গর্জন করলো। রাষ্ট্রপতি এবারো চুপ। এই একই কাহিনী অসংখ্যবার হওয়ার পর সিংহ হতাশায় মারা গেলো।
রাজাকার মেথডঃ
সিংহ গর্জন করলো। রাজাকার বললো, আমাকে যদি একবার সুযোগ দেওয়া হয় তোমাকে খাঁচার ভিতর থেকে বের করার। আমি এক ঘুষিতে পাঁচ সেকেন্ডের মধ্যে তোমাকে মেরে ফেলবো। সিংহ অতিরিক্ত হাসি আটকাতে না পেরে হার্ট অ্যাটাক করে মারা গেলো।
অর্থমন্ত্রী মেথডঃ
সিংহ গর্জন করলো। অর্থমন্ত্রী বললো, তুমি সিংহের ছদ্মবেশে একটা ইঁদুর। সিংহ সম্পর্কে তুমি কিছু জানোই না। আমি তোমার ক্লাস নিবো। সিংহ এমন অসীম নির্বুদ্ধিতা সহ্য করতে পেরে মারা গেলো।
বিরোধীদলীয় মেথডঃ
সিংহ গর্জন করলো। বিরোধীদল বললো, সিংহ জঙ্গলে গর্জন করে, জঙ্গলে নয়। জঙ্গল থেকে বের হয়ে জঙ্গলে আসো। দেশীও সংস্কৃতি শিখো, মুরুব্বীদের সম্মান করো। সিংহ কনফিউশনে মারা গেলো।
বামপন্থী মেথডঃ
সিংহ গর্জন করলো। বামপন্থীরা সিংহকে নিয়ে গেলো তাদের হরতালে। পুলিশ রঙিন পানি ছুড়লো। সিংহ এই অসম্ভব মর্যাদাহীনতার অপমানে মারা গেলো।
টেলিযোগাযোগমন্ত্রী মেথডঃ
সিংহ গর্জন করলো। টেলিযোগাযোগমন্ত্রী বললো, বিয়া করবি আমারে? সিংহ স্ট্রোক করে মারা গেলো।
মোরাল অব দ্যা স্টোরিঃ একটা স্পার্মে ৩৭.৫ মেগাবাইট ডিএনএ ইনফরমেশন থাকে। 

