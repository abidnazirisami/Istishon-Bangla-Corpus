প্রবাদের অপবাদঃ ০২


গুপ্তনগর গ্রামের এক লোক বাস করতো, তার নাম ছিলো কালাচান। কিছুটা মাথামোটা হলেও এই লোক সবসময় থাকতো ভাবের উপর। এতসব ভাবের মধ্যে একটাই সমস্যা ছিলো, সেটা হচ্ছে তার একটা বিশেষ শারীরিক সমস্যা। তার খুব কাছের বন্ধুবান্ধব এই ব্যাপারটা জানতো, তাও তার ভাবের কোন কমতি ছিলো না। তো এই কালাচান মিয়ার পরিবারের কেউ যেহেতু এই সমস্যার কথা জানতো না, তাই তাকে মোটামুটি জোরজবরদস্তি করে ২৬ বছর বয়সে বিয়ে করানো হলো। বিয়ের ৫ বছরের মধ্যে সে ৬ সন্তানের জনক হয়ে গেলো!! এর কিছুদিন পর তার স্ত্রী আবার গর্ভবতী হলো। কালাচান মিয়া তো খুশিতে পাগল প্রায়! সে বন্ধুবান্ধবের সাথে আড্ডা দিতে গিয়া ভাব নিয়া বললো, “দ্যাখ ব্যাটারা! আমার সমস্যা থাকার পরেও আমি এখন ৭ বাচ্চার বাপ! তোরা তো এখনো বিয়াই করতে পারলি না!! কি করলি জীবনে??” তখন তার বন্ধুরা কিছু না বলে চুপচাপ একে অপরের দিকে তাকিয়ে মুচকি হেসে উঠলো।।
খুব সম্ভবত এই ঘটনার পরেই বাংলায় প্রবাদ লেখা হলো,
“পরের ধনে পোদ্দারি” 

