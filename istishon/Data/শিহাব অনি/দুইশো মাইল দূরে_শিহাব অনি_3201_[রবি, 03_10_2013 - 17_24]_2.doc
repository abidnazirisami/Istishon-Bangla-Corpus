দুইশো মাইল দূরে


জানিনা তো কাছের মানুষ শেষ দেখেছি কবে,
ফিরে যাওয়ার ক্লান্তি আমার সকল অনুভবে।
অনেক দূরে গানের সুরে আছি মিছেমিছি,
দুইশো মাইল দূরে বসেও সবার কাছাকাছি।
আগের আমি আমায় খুঁজি নতুন আমার মাঝে,
আবেগ যত আটকে থাকে ব্যস্ত আমার কাজে।
দূরত্বকে সঙ্গী করে জীবন পথের দিক হারালে,
দুইশো মাইল জড়িয়ে থাকে দুই জীবনের অন্তরালে।
এইতো আমি! আর কিছুক্ষণ এলেই আমায় পাবে,
অনেক আগের সেই আমাকেই হয়তো নতুন ভাবে।
দূরত্বকে মিথ্যে ভেবে জড়িয়ে ভালোবাসা,
দুইশো মাইলের রাস্তাও যায় এক পলকে আসা।

