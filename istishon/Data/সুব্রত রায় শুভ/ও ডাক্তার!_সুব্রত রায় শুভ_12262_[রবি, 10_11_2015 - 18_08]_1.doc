ও ডাক্তার!


অনেক ছেলেমেয়ে ছোটবেলায় স্বপ্ন কি তা বুঝতে শেখার আগেই বলে ফেলে সে ডাক্তার হবে। আস্তে আস্তে বড় হয় তারা। কেউ হয়ত ডাক্তার হবার ইচ্ছা ছেড়ে দেয়। কিন্তু সিংহভাগ বাঙালি শিশুর ইচ্ছাই থাকে ডাক্তারি পড়া নিয়ে। বহু পরীক্ষায় রচনাতে সে লিখে,”আমি ডাক্তার হয়ে দেশের সেবা করতে চাই।” সে এই স্বপ্ন নিয়ে এগোতে থাকে। নবম শ্রেণীতে বিভাগ ভাগ হয়ে যাবার পর সেই ছাত্রগুলোর এক-তৃতীয় অংশ থাকে ডাক্তারির স্বপ্ন বাঁচিয়ে রেখে। এদের মধ্যে কেউ কেউ সত্যিই স্বপ্ন দেখে ডাক্তার হওয়ার। কেউ কেউ পরিবারের যৌথ স্বপ্নে,আর কেউ কেউ স্বপ্নহীন ভাবেই। মোট কথা সুযোগ পেলে প্রায় সবাই ডাক্তার হতে চায়। দ্বাদশ শ্রেনীতে পরীক্ষা দেয় সে। ফলাফল ডাক্তারিতে পড়ার যোগ্যতা পূরণ করলেই আশা নিয়ে আবেদন করে মেডিকেলে। পরীক্ষা হয়। দুরুদুরু বুকে সে অপেক্ষা করে ফলাফলের। ফলাফল বের হয়। কারও স্বপ্নপূরণ আর কারও স্বপ্নভঙ্গ হয়। স্বপ্ন নষ্ট হয়ে গেলেও সবাই আবার বুক বেঁধে এগিয়ে যায় সামনের দিকে। উঠে দাঁড়ায় হোচট খেয়েও।
কিন্তু যখন প্রশ্ন ফাঁস???
এই ব্যর্থ শিক্ষার্থী কেন মেনে নেবে তার ব্যর্থতা? তারা প্রতিবাদ করে। মাঠে নামে। তখন কিছু লোক প্রশ্ন করে, “কেন? এইচএসসি তেও তো প্রশ্ন পাইছিলা। তখন মাঠে নামোনি কেন?” আরে ভাই তখন কারও ক্ষতি হয়নি। আমি প্রশ্ন পাইছি তাতে তোমার রেজাল্টে প্রভাব পড়েনি কোন। কিন্তু এখন প্রশ্ন পেয়ে আমার সীট দখল করে নিলা তুমি।
হ্যা যারা প্রতিবাদ করছে তাদের সবাই যে প্রকৃতভাবে বিরোধিতা করছে তা না। এদের কেউ শতবার পরীক্ষা হলেও চান্স পাবেনা। কেউ লোকদেখানো খ্যাতির লোভে রাস্তায় নামছে। কিন্তু তারা হাতেগোনা। চালে কাকর থাকবেই। সব কিছুতে ভেজাল থাকবেই। এখানেও আছে।
আবার কিছু লোক আছে যারা মেডিকেলে চান্স পেয়ে এবার বিরোধিতা করছে তাদের যারা মাঠে নামছে পুনরায় পরীক্ষার দাবিতে। কিন্তু আমি বুঝিনা এর কারন। আমি মনে করি যারা প্রকৃতভাবে চান্স পাইছে তারা আবার পরীক্ষা হলেও চান্স পাবে। তো কিসের ভয় তাদের? তবে কি তারাও প্রশ্ন পেয়েই ডাক্তার? আমি ধিক্কার জানাই তাদের বিবেককে। তারা হয়ত ডাক্তার হবে ঠিকই। কিন্তু আমরা বিবেকহীন ডাক্তার চাইনা। এই ডাক্তার কখনও একটা দুঃস্থ রোগীকে বিনে পয়সায় দেখবেন না। এ ডাক্তার টাকার মাপে পরিমাপ করবে চিকিৎসা। ডাক্তারি পেশাটাকে সে সম্মান করতে পারবে না। কারন তার বিবেক নাই। আমি একথা বলতাম না। কিন্তু তাদের সীমা অতিক্রম করা সহ্য হচ্ছে না। ভাই আপনাদের কাছে বলব, আপনার তো কোন সমস্যা হচ্ছে না। আপনাকে মাঠে নামতেও বলেনি কেউ। তো সমালোচনা করছেন কেন? তাও ব্যক্তিগত আক্রমন শুরু করে?
আমি আবার পরীক্ষা চাই। আমার জন্য না। আমি লক্ষবার পরীক্ষা হলেও টিকবো না। আমি চাই আমার কয়েকজন বন্ধুর জন্য। দেশের জন্য। জনগনের জন্য। আমার বন্ধু শুভ্র,কুশল,অনিক আরও কয়েকজন। এদের আমি অনেক কাছ থেকে দেখেছি। আমার কলেজের প্রথম বর্ষে থাকাকালীন রুমমেট কুশল। আগে মাঝে মাঝে ঘুম থেকে উঠে ও বলতো যে ও স্বপ্ন দেখছে ও এইডস এর প্রতিষেধ আবিষ্কার করছে। মাঝে মাঝে বলত ও ডাক্তার হয়ে গেছে। ঢাকা মেডিকেলে চান্স পাইছে ও। আমি বলতাম,”ট্রিট কই?” ও বলতো,”স্বপ্নে ডাক্তার হইছি, ট্রিটও স্বপ্নে দেব।” হাসতাম আমি। আমি নিশ্চিত ছিলাম ২ বছর পর ওর সাথে ঘুরে দেখব ওর ঢাকা মেডিকেল। মেডিকেলের রোগ,শোক,মৃত্যুর মাঝে খুঁজে নেব একটা স্বপ্নপূরণের আনন্দে আনন্দিত প্রাণ। তা হল না। ও চান্স পেয়েছে। রংপুর ডেন্টালে। আমি ওর সাথে যোগাযোগ করিনি কয়েকদিন। খারাপ লাগছিল আমারও। আমার আরেক রুমমেট শুভ্র। নাওয়া,খাওয়া,পড়া এই ছিল যার রুটিন। ঘুমাতাম ওকে পড়তে দেখে। উঠতাম ওকে পড়তে দেখে। প্রচন্ড মেধাবী একজন ছেলে। দুই বছরের সুখ জলাঞ্জলি দিয়েছিল সে। হ্যা চান্স পেয়েছে। টাঙ্গাইল মেডিকেলে। এতেই খুশি ও। কারন অনেক অযোগ্যদের ভীড়ে ও প্রকৃত যোগ্য।
কিন্তু আমি খুশি না। আমি ওদের ঢাকা মেডিকেলে দেখতে চাই। আমি নিশ্চিত আবার পরীক্ষা হলে ওরা ঢাকাতেই আসবে। বিশ্বাস রাখি আমি।
অনেক কথা বললাম। বলার কারন সেই কিছু চান্স পাওয়া লোক যারা বিরোধিতা করছে,ট্রল করছে আন্দোলনকারীদের।আমার মতো তোমরাও কেন বিশ্বাস রাখোনা যে পরে পরীক্ষা হলে তোমরাও চান্স পাবে যদি সত্যিই তোমরা যোগ্য হও।
এই লেখা তাদের কাছে পৌছলে হয়তো হাসাহাসি কিংবা ট্রলের মুখেও পড়তে পারি। কিন্তু
I don’t care.
–Subrata Roy Shuvo

