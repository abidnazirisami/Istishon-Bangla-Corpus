সময়ের প্রয়োজনেঃ দাম্পত্য কলহের জের ধরে মন্দির ভাংচুর - শত শত সংখ্যালঘুদের গৃহে অগ্নিসংযোগ !!! 


সম্পূর্ণ কল্পনাপ্রসূত বানোয়াট এই শিরোনামটি একসময় যদি সত্যি হয়ে যায় তখন কি হবে একবার কল্পনা করুন। আমার ধারনা ততদিনে আমাদের দেশে যে পরিমাণ হিন্দু থেকে যাবে তারা সময়ের প্রয়োজনে কাঁদতে, আর কষ্টে থাকতে ভুলে যাবে। যেকোনো আক্রমনেই আর ভাংচুর দেখলেই অট্টহাসি হাসবে। শুনেছি রণকৌশল হল - সংখ্যালঘু, নারী ও শিশুদের অপর আঘাত করে জাতিকে আহত, ভঙ্গুর ও হতবিহবল করা।
আর তাই, ইতিহাস বলে, মুক্তি যুদ্ধ লেগেছে? মার হিন্দু। ভারতে দাঙ্গা? মার হিন্দু। কেউ ব্লগে কিছু লিখেছে ? মার শংখালঘু/ বৌদ্ধ। মানবতা বিরোধীদের বিচার হচ্ছে? ভাঙ মন্দির, মার হিন্দু। 'গায়ে হলুদ' করিস না, হিন্দুদের প্রোগ্রাম। গান বাজনা করিস না, হিন্দুদের প্রোগ্রাম। শহীদ মিনারে ফুল দিস না, হিন্দুদের পুজা ইত্যাদি। এই হিসাবে নিরীহ হিন্দুদের মাথার অপর দিয়ে যা যাচ্ছে তাতে একদিন প্রায় নিঃশেষিত হিন্দুদের নাম এই দেশের ইতিহাসে স্বর্ণাক্ষরে লিখা থাকার কথা (কারণ স্বাধীনতা, সংস্কৃতি সবই তো হিন্দুদের অপকর্ম)। কিন্তু এই জায়গায় অত্যাচার যারা করেন তাদের একটা কথা না বলে পারছি ই না। আমি এক অত্যাচারী স্বামী দেখেছি যিনি ঘরে ঢুকেই বউএর অপর অত্যাচার শুরু করেন আবার সেই বেক্তিই বাইরে গেলে হুজুর হুজুর করায় বেস্ত থাকেন। বাংলাদেশ নামক ছোট ঘরটিতে হিন্দুরা অতি দুর্বল কিছু প্রানি। আর এই দুর্বল প্রাণীদের অপর অত্যাচারী যারা, এরকম মানুষগুলোকে আমরা সাধারণত কাপুরুষ বলে থাকি। 
তাই হতাশ হয়ে যখন কিছুই করতে পারছি না মনে হচ্ছে, তখনি মনে হল এমন সময় যদি আসে যখন প্রেমিক-প্রেমিকা কিংবা দম্পতিদের মাঝে কলহের কারনেও মন্দির ভাঙ্গা হবে তখন কি হবে। তাই আগাম শিরোনামটা দিয়ে রাখলাম। 
কাল যে কারনে অর্ধশত মানুষ মারা গেল, এটা আমরা সবাই জানি। আমি মুক্ত অবস্থানে সবাইকে রাখতে চাই। ৭১ এর পর আজ অনেক দিন। এতদিনে আমাদেরি অনেকেই নানা রকমের ভাবনা নিয়ে বড় হয়েছি। কেউ জাহানারা ইমাম কে সাপোর্ট করছি, আবার কেউ কেউ গোলাম আজমকে। এ নিয়ে তর্ক চলতে পারে, আইনি লড়াই চলতে পারে, লিখালিখির মাধ্যমে মেধার লড়াই চলতে পারে, রাজপথে আন্দোলন চলতে পারে, মানব বন্ধন হতে পারে, শান্তিপূর্ণ কর্মবিরতি চলতে পারে। কিন্তু হিন্দু কেন? মন্দির ই বা কেন? যারা আজ মন্দির ভাঙছেন, হিন্দু পেটাচ্ছেন তাদেরকে হিন্দু ধর্মের একটা সাধারণ এবং মৌলিক বিষয় শোনাচ্ছি (যদিও বিষয়টা সবার জানা, তবু লিখছি কারণ একটু ভেবে দেখুন)ঃ হিন্দু ধর্মের মুল মন্ত্র হল "যত মত তত পথ। অর্থাৎ সকল ধর্মই সত্য।" আর তাই হিন্দুরা কারো জন্য বিপদজনক নয়। আরেকটা গোপন কথা হল, হিন্দু ধর্ম মিশনারিজ রিলিজিওন নয় - অর্থাৎ হিন্দুরা অন্নদের কাউকে হিন্দু বানাতে পারে না। আরেকটা খুব সত্য কথা বলে শেষ করবঃ এখনো হিন্দুরা মসজিদ দেখলে কিংবা মাযার দেখলে হাত তুলে কিংবা মনে মনে একটা নমস্কার করে। আর আমাদেরি কেউ কেউ কথায় কথায় হিন্দুদের ঠেঙাই - কেন? 
যাই হউকঃ আমি একটা আশাকরছি যে, কারণ যাই হউক, গতকালকের মত আর যেন রক্তপাত না হয়, যুদ্ধের আর অনেক পথ খোলা আছে। সকল মৃত মানুষের জন্য আমার অত্যন্ত খারাপ লাগছে, আর আমি লজ্জিত বোধ করছি, কারণ আমি মানুষ, আমি বাংলাদেশী।

