_________________________যাহা বলিব সত্য বলিব_ 


অনেকেই ভুরু কোঁচকান , বিরক্তি নিয়ে পাতার পর পাতা লিখে যান “ কেন এমন হচ্ছে ? কেন আমাদের দেশে এত মানুষ মরছে ?” কেন সরকার কিছু করছে না ?” কেন দেশে এত অশান্তি ? আবার অনেকেই সব দায় লীগের ঘাড়ে চাপিয়ে স্বস্তির নিঃশ্বাস ফেলেন , কেউ কঠিন সব মানবতাবাদী স্ট্যাটাস দেন ফেবুতে, কেউ বা জ্বালাময়ী কবিতার ঝড়ে সব কিছু লণ্ডভণ্ড করে দেন । আবার কেউ টকশো করে অভিযোগের কামান দাগান । 
 কিন্তু আমার প্রশ্ন হল ,
দেশটা তো আমাদের তাহলে এই দেশের ভাল মন্দের দায়টা কার ?
সরকারের ? হ্যাঁ সরকারের দায় আছে তবে সে জন্য সরকার কে আপনি নিজেই তো সহায়তা করছেন না । আপনার পাশের বাড়িতে কেউ খুন হলে আপনাকে সাক্ষী দিতে পাওয়া যায় না। আপনি দায় এড়িয়ে জান । রাস্তায় কেউ এক্সিডেন্ট করলে আপনি তড়িঘড়ি করে কেটে পরেন, তাকে হসপিটালে নেবার দায় এড়ান । আপনার ভাই , বন্ধু কেউ অপরাধে জড়ালে আপনি তাকে পুলিশের হাতে তুলে দেন না , দায় এড়িয়ে যান ।
আপনি ঠিক মত ট্যাক্স দেন না । কেউ ঘুষ চাইলে প্রতিবাদ করেন না । সিস্টেমের দোষ দিয়ে চুপ থাকেন । যেখানে সেখানে ময়লা ফেলেন দোষ দেন সিটি কর্পোরেশন এর । নিজেই দুর্নীতি করছেন কিংবা সুযোগ করে দিচ্ছেন কিন্তু যত দোষ সব নন্দ ঘোষ এর বলছেন ।
আপনি বলছেন শাহবাগ চত্ত্বর এ অনিয়ম হচ্ছে , লীগ চত্বর পরিচালনা করছে । কিন্তু আপনি কদিন গিয়েছেন চত্ত্বর এ ? কদিন রাত জেগে স্লোগান দিয়েছেন ? জামাত শিবিরেরে বন্দুকের নল আপনার বুকের দিকে তাক করা জেনেও হরতাল প্রতিহত করতে মাঠে নেমেছেন?
আপনি বলছেন ইমরান এইচ সরকার ভুল সিদ্ধান্ত নিচ্ছে , মানছি কিন্তু আপনি কি পেরেছেন হাজার বাঁধা অতিক্রম করে রাত দিন অমানুষের মত খেটে এমন একটা আন্দোলন পরিচালনা করতে ?
আপনি বলছেন অমি রহমান পিয়াল লীগের দালাল , আনিস রায়হান মাহবুব রশিদ ভারতীয় টাকার ভাগ পায় , মহামান্য কহেন ক্ষমতার অপ ব্যবহার করে , রাসেল রহমান আইজু গালিবাজ আরও অনেক অনেক কথা । ভাই আইজু ছাড়া বাকি সবাই রিয়েল আইডি তে আছে । এদের ব্যাংক একাউন্ট চেক করেন দেখেন কোন দুর্নীতি পান কিনা । আইজু আজ পর্যন্ত দেশের স্বার্থ বিরোধী কোন পোষ্ট দেয়নি । দেখেন এদের বিরুদ্ধে কোন দেশদ্রোহী কাজ পান কিনা। আপনি কি পেরেছেন এদের মত হতে ?
আল্লামা , ওমর ফারুক , সুব্রত , শর্মি এরা নাস্তিক । ভাল কথা কিন্তু এরা নাস্তিক হয়ে কি ক্ষতিটা করেছে ? দেশের স্বার্থে এমন কোন আন্দোলন নাই যেখানে এদের সাপোর্ট ছিল না। রাত দিন রাজাকারের ফাঁসীর জন্য এরা লেখে । ধর্মের গোঁড়ামির বিরুদ্ধে লেখে এতে দোষটা কোথায় ? আপনি কি পেরেছেন এদের মত করে ভাবতে ? অন্তত সব কিছুর ঊর্ধ্বে দেশ কে প্রাধান্য দিতে ? 
 ভাই দায় এড়াবেন না। দেশটা আপনার , তাই কার ঘাড়ে দোষ না চাপিয়ে নিজের অবস্থান থেকে দেশ কে ভালবাসুন । আপনি ঠিক হোন দেখবেন দেশ উন্নত হবে ।

