কালো পিচের এই সড়কে দাড়িয়ে


 কালো পিচের এই সড়কে দাড়িয়ে
আমি বহুদিন আপনমনে হাটতে গিয়ে থমকে দাড়িয়েছি কালো পিচের এই সড়কে,
আমি বহু বার খুজেছি মুক্তি এই কালো পিচের সড়কে দাড়িয়ে,
এই সড়কে দাড়িয়েই আমি বার বার হয়েছি আনমনা,
এই সড়কে দাড়িয়েই আমি বার বার দেখেছি অদ্ভুত সব স্বপ্ন।
মিছিলের পর মিছিল করেছি এইখানেই,
লাশের পর দেখেছি এইখানেই।
বন্ধুর হাতে হাত রেখে কত হেটেছি এই সড়কে,
সেই বন্ধুরই রক্তাক্ত বিবর্ণ দেহ দেখতে হয়েছে সড়কে। 
কতো মুক্তির পথ খুজেছি,
কতো স্বপ্নের জাল বুনেছি,
কতো ভালবাসার গান গেয়েছি,
কত বেদনার নীল রং একেছি-
সবই তো এই কালো পিচের রাস্তায়।
প্রিয়তমার খোঁজ দেখা এই কাল পিচের সড়কে।
বিশ্বাস করো-
তোমার সেই উন্মাদিনী চোখ,
তোমার সেই মাতাল করা চাহনি,
তোমার সেই পাগল করা হাসি,
তোমার সেই খোলা চুল,
তোমার সেই নীল শাড়ীতে যেইদিন প্রথম বারের মতো দেখেছিলাম তোমায়
সেইদিনও দাড়িয়ে ছিলাম এই সড়কে।
তোমার হাত ধরে পথ চলার দিন গুলি,
তোমার সাথে রিক্সায় পাশাপাশি বসে স্বপ্ন বুনার সেই দিনগুলো-
কতোইনা যতনে স্মৃতির পাতায় লিখে রেখেছে এই সড়ক।
দাড়িয়ে এই রাস্তায়,
কতো অপেক্ষ,
কতো মিলন,
কতো বিরহ,
কতো চোখাচোখি,
কতো ভালবাসাবাসি।
দাড়িয়েই এই রাস্তায়
সেইদিন বলেছিলে-
"আমায় ক্ষমা কর।"
আমার হাত ছেড়ে
শত প্রশ্নের ভিড় ছিড়ে
অবুঝের মত চলে গেলে তুমি।
বাচ্চা শিশুর মত হাউ মাউ করে কেদেছিলাম আমি,
এক বারও ফিরে তাকালে না তুমি।
একবারও কি ভাবনি তুমি ছাড়া কি নিয়ে থাকব আমি
কার জন্য দাড়াব আমি এই কালো পিচের সড়কে?
এই সড়কে দাড়িয়ে
আজ আমার যে শুধু তোমায় মনে পরে।
আমার বহু সত্য হয়ে গেছে মরীচিকার মতো মিথ্যা এই কালো পিচের সড়কে,
আমার বহু স্বপ্ন হয়ে গেছে দুঃস্বপ্ন এই কালো পিচের সড়কে,
আমার নিষ্পাপ ভালোবাসা হয়ে গেছে অন্ধকারের মতো মিথ্যে।
আমার শত সুখের সাক্ষী এই কালো পিচের সড়ক,
আমার শত দুঃখের অংশীদার এই কালো পিচের সড়ক,
বহুদিন ধরে আমার নীরব সঙ্গী এই কালো পিচের সড়ক।
শতবর্ষ ধরে হাটতে চাই এই কালো পিচের সড়ক,
শতবর্ষ ধরে দাড়িয়ে থাকব আমি।

