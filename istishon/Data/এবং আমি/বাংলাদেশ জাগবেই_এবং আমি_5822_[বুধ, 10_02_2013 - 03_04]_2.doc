বাংলাদেশ জাগবেই


বাংলাতেই জন্ম আমার। তাই একে নিয়ে বলার কিছু আছে।
পাঁচ বছর পর পর ক্ষমতার পালাবদল হয়।
না ভুল বললাম দালালীর পালাবদল হয়। আজ বিএনপি ক্ষমতায় গেলে বাংলাদেশ পাকিস্তানের দালালী করবে আর আওয়ামীলীগ গেলে চাক্ষুষ দেখতেই পাচ্ছি ভারতের দালালী করে এরা। আরেকজন আছে লজ্জাশরমহীন পুরুষ (কাপুরুষ) হুসেইন মুহম্মদ এরশাদ। এই স্বৈরাচারকে মানুষ বলাই উচিৎ না। যারা তাকে জেল খাটিয়েছে আজ সে তাদের দালালী করে।
এই হল বাংলাদেশ। এই সব দালালদের ক্ষমতা থেকে না হটানো গেলে একুশ শতকের চ্যালেঞ্জ মোকাবেলা করতে দ্বাবিংশ শতাব্দী পেরিয়ে যাবে। পদ্মাসেতুর মুখ দেখতে হবে না, ফেলানীরা ঝুলতেই থাকবে, সেই ঘাতক দালালরা আবার বাংলার পতাকা পদদলিত করে মন্ত্রী হবে , আর আমরা সাক্ষী গোপাল হয়ে শুধু দেখব।
না!
ধর্ম ও মুক্তিযুদ্ধ নিয়ে রাজনীতি করার দিন শেষ ।আজ না হয় কাল হয়তো বাংলার মানুষ জাগবেই। নিজের ভাষাকে রক্ষার্থে মাতৃভূমি রক্ষার্থে যে জাতি অকাতরে জীবন দেয় তারা কিছুতেই চুপ করে থাকবেনা।
আমি না হয় সেই দিনের অপেক্ষায় রইলাম ..
.

