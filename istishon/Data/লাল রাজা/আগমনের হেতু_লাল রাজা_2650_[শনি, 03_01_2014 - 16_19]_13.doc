আগমনের হেতু


তৃতীয় বার লিখছি।  অল্প বুঝার কারনে দুইবার লিখেও প্রকাশ করতে ব্যর্থ হয়েছি। তাই আমার কিছু কাব্য লিখে পরিক্ষামুলক ভাবে প্রকাশ করে সফল হই। তাই আবার লিখতে বসলাম।
“আগমনের হেতু”
লিখতে পড়তে খুবই পছন্দ করি। মুক্ত চিন্তা করতে ভালোবাসি। একটা সময় ডাইরি লিখতাম। এখন আর হয়ে উঠে না। ফেসবুকে বিভিন্ন পোস্ট দিয়ে অনেক ইতিবাচক আর নেতিবাচক মতামত আমাকে উৎসাহিত করে লিখার জন্য। কিন্তু ফেসবুকে পোস্ট দিয়ে মন ভরছিলও না। কখনো বা বন্ধুদের আড্ডায় কথার আগুল ধরাতাম, পরক্ষনে তা ধোয়া হয়ে উড়ে যেত। কি করি? কি করি? ভাবতে ভাবতে গত ১০-১৫ দিন ধরে ব্লগে ঘুরা ঘুরি শুরু করলাম। কিন্তু এই গোবর ভরা মাথায় কিছুই ঢুকছিল না। তাই শরণাপন্ন হলাম এক বড় ভাইয়ের কাছে। প্রশ্নঃ ব্লগ কি? কিভাবে লিখে? কি লিখে?
উনার সাথে পরিচয় ছবির হাটে। অনেক আড্ডা আর লালনের গানে সন্ধ্যা কাটিয়েছি আমরা। ভালো ছবি তুলেন। উনি আমাকে বললেন, যা খুশি লিখতে পাড়িস। নিজের কথা বা তথ্য ভিত্তিক যেকোনো কিছু। কিন্তু সত্য এবং নির্ভুল তথ্য দিবি। পড়তে হবে অনেক। শুরু কর, আর কিছু লাগলে বলিস। এরপর উনি আমাকে এই ব্লগটা দেখতে মানে ইষ্টিশন এ ঘুরে আসতে পরামর্শ দিলেন।
আসলাম, দেখলাম, পড়লাম ভালো লাগলো, টিকেট কাটলাম, লিখতে শুরু করলাম।
তো আগমনের হেতু হল,
ব্লগার বলে সবাই ডাকবে? ঠিক তা না। লিখে মনের শান্তি যোগাবো। এর পর যদি ইষ্টিশন এর অন্য যাত্রীদের মতো ভালো লিখতে পারি, তখন যদি কেউ ডাকে ব্লগার বলে। খারাপ লাগবে না।
নিজের লিখা পড়াবো সবাই কে। ঠিক তাও না। অন্য যাত্রীদের লিখা পরে একটু হলেও জানবো। আর আমার লিখাতে অবশ্যই অন্যরা মতামত দিবেন। ভুল ধরিয়ে দিবেন।  নইলে অনুপ্রেরণা পাবো নাতো।
যাবার আগে প্রশ্নঃ
১) ব্লগ কি?
২) ব্লগার কাকে বলে?
ধন্যবাদ সবাইকে
:রকঅন: 

