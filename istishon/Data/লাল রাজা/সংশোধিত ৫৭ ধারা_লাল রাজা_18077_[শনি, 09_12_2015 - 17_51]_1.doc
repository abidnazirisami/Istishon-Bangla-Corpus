সংশোধিত ৫৭ ধারা


যখনই মানুষকে কোন আইনের ভেতর আটকে রাখতে চাইবেন, তখনই বেআইনি কাজ বেশি হবার সম্ভবনা দেখা দিবে। আর সে আইন যদি হয় স্বার্থ রক্ষার জন্য বা পক্ষপাতদুষ্ট সেটা তো আরও বিপদজনক হয়ে দাড়ায়।
এটা জানেন মনে হয় বাংলাদেশের মানুষ সবসময় একটু বেশি আবেগি হয়। যার কারনেই আমরা এখন বাংলায় কথা বলি, ২১ এ ফেব্রুয়ারী বুক ফুলিয়ে পালন করি। যার কারনে আমরা স্বাধীন, যার কারনে আমরা স্বৈরশাসন মুক্ত।
আর আমরা যখনই আরও মুক্ত আর স্বাধীন হবার কথা ভাবা শুরু করেছি। যখন দেশকে আরও উপরে তুলে ধরার কথা ভাবছি তখন প্রণয়ন হল আইসিটি আইন ৫৭ ধারা। যদিও বলা হচ্ছে এটা আইসিটি সন্ত্রাস রোধের জন্য, কিন্তু আমরা সাধারণ মানুষ একটা ভয়ের মদ্ধে প্রবেশ করেছি। আর যারা অপরাধ করবে তারা যদি আইপি বদলে তার কাজ সাধন করে ফেলে, তবে কি করার থাকবে?
চলুন আইনটা কি একটু দেখি।
৫৭ ধারায় যা আছেঃ তথ্য ও যোগাযোগ প্রযুক্তি আইনের ৫৭-এর ১ ধারায় বলা হয়েছে, ‘কোন ব্যক্তি যদি ইচ্ছাকৃতভাবে ওয়েবসাইটে বা অন্য কোনো ইলেকট্রনিক বিন্যাসে এমন কিছু প্রকাশ বা সম্প্রচার করেন, যাহা মিথ্যা ও অশ্লীল বা সংশ্লিষ্ট অবস্থা বিবেচনায় কেহ পড়িলে, দেখিলে বা শুনিলে নীতিভ্রষ্ট বা অসৎ হইতে উদ্বুদ্ধ হইতে পারেন অথবা যাহার দ্বারা মানহানি ঘটে, আইনশৃংখলার অবনতি ঘটে বা ঘটার সম্ভাবনা সৃষ্টি হয়, রাষ্ট্র ও ব্যক্তির ভাবমূর্তি ক্ষুণ হয় বা ধর্মীয় অনুভূতিতে আঘাত করে বা করিতে পারে বা এ ধরনের তথ্যাদির মাধ্যমে কোন ব্যক্তি বা সংগঠনের বিরুদ্ধে উসকানি প্রদান করা হয়, তাহা ইহলে তাহার এই কার্য হইবে একটি অপরাধ।’
আর এই অপরাধের শাস্তি কি জানেন?
আমলযোগ্য এবং অ-জামিনযোগ্য। আর আপনার শাস্তি হবে সর্বনিম্ন ৭ বছর আর সর্বউচ্চ ১৪ বছর জেল এবং অনধিক এক কোটি টাকা জরিমানা। ব্যাপারটা লঘু পাপে গুরুদণ্ড হবার মতো। এবং পুরো বিষয়টি জনভিতি তৈরি করার মতো। এখন তো কেউ কথা বলবে না। লিখবে না।
মজার ব্যাপার হল, আইসিটি এই আইন আর অভিযোগ গুলো আমলযোগ্য এবং অ-জামিনযোগ্য হবার কারনে গ্রেফতারের জন্য কোন উকিল নোটিশ বা ওয়ারেন্ট দরকার হবে না। আর অপরাধ প্রমান হবার আগ পর্যন্ত আপনি জামিন পাচ্ছেন না। দেখা যাচ্ছে অন্যান্য আইন আপনি অপরাধী প্রমান হবার আগ পর্যন্ত অপরাধি না এবং চাইলে বা আদালত চাইলে আপনাকে জামিনে রাখতে পারবে। কিন্তু এই আইনে আপনি কোন সুযোগই পাচ্ছেন না।
এবার চলুন আইনটা একটু ময়নাতদন্ত করি।
আসলে ধারাটিতে ৭টি বড় ধরনের অস্পষ্টতা লক্ষ্য করা গেছে। এগুলো হল, মিথ্যা ও অশ্লীল, নীতিভ্রষ্টতা, মানহানি, আইনশৃংখলার অবনতি, রাষ্ট্র ও ব্যক্তির ভাবমূর্তি, ধর্মীয় অনুভূতিতে আঘাত ও সংগঠনের বিরুদ্ধে উসকানি। এগুলোর ছোট্ট পর্যালোচনাঃ
কোন ব্যক্তি যদি ইচ্ছাকৃতভাবেঃ এখন কথা হল আপনি কাকে কিভাবে মন্তব্য করছেন সেটা যাচাইয়ের কোন রাস্তা নেই। এমনও হতে পারে আপনি আপনার বন্ধুকে দুষ্টমি করে কোন মন্তব্য করলেন কিন্তু সেটা অন্য কারো খারাপ লাগলো। তখন কি হবে?
নীতিভ্রষ্ট বা অসৎ হইতে উদ্বুদ্ধ হইতে পারেনঃ কে নীতিভ্রষ্ট হচ্ছে? কি ধরনের লিখা বা মন্তব্য পড়ে নীতিভ্রষ্ট বা অসৎ হচ্ছে বা হতে উদ্বুদ্ধ হচ্ছে সেটাও আইনে জথাজত ভাবে উল্লেখ করা হয়নি।
ভাবমূর্তি ক্ষুণ, ধর্মীয় অনুভূতিতে আঘাত বা উসকানি প্রদান করাঃ রাষ্ট্র নাহয় বুঝলাম, কিন্তু বেক্তি বা সংগঠনের বিষয়টি খোলাসা করা হয়নি। আর যেখানে ধর্মীয় অনুভূতি, সেখানে দ্বিমত আসতেই পারে। আবার দেখা যায় ধর্মে অনেক কুসংস্কার থাকতে পারে যা বিজ্ঞানের সাথে যায় না। সে ধরনের লিখা বা মন্তব্বের জন্য কি হবে?
আমার ছোট্ট মাথায় অল্প বুদ্ধিতে এগুলো আসলো না। কেন এতো ফাকা রাখা হয়েছে? আইন যখন করা হবে বা হয়েছে সেখানে কেন সুনির্দিষ্ট কথা থাকবে না? এখন তো কোন লিখায় কে কষ্ট পায় আর কখন পুলিশ কোন কথা ছাড়াই আপনাকে গ্রেফতার করবে তার কোন গ্যারান্টি নেই। বাক স্বাধীনতা কি খুন্ন হচ্ছে না?
আচ্ছা অন্যান্য আইনে কি বলা আছে?
আইসিটি আইনে আপনি যদি “মিথ্যা ও অশ্লীল বা সংশ্লিষ্ট অবস্থা বিবেচনায় কেহ পড়িলে,দেখিলে বা শুনিলে নীতিভ্রষ্ট বা অসৎ হইতে উদ্বুদ্ধ হইতে পারেন অথবা যাহার দ্বারা মানহানি ঘটে” তবে আপনার ৭ থেকে ১৪ বছর জেলা বা অনধিক এক কোটি টাকা জরিমানা।
কিন্তু আপনি যদি মদ খেয়ে আপনার পাশের বাড়ির “অমুক” সাহেবের ঘুম হারাম করেন তার জন্য ৫১০ ধারা অনুযায়ী আপনাকে খুব বেশি হলে ২৪ ঘণ্টা জেল আর ১০ টাকা জরিমানা দিতে হবে। আদালত চাইলে কমাতেও পারেন।
এবার আপনার কোন কথা বা ইলেকট্রনিক বিন্যাসে প্রকাশিত স্টেটমেন্টে এ যদি “আইনশৃংখলার অবনতি ঘটে বা ঘটার সম্ভাবনা সৃষ্টি হয়” তবে আপনার ৭ থেকে ১৪ বছর জেলা বা অনধিক এক কোটি টাকা জরিমানা।
কিন্তু ভাইজান, আপনি যদি কোথায় গাঞ্জাম করেন বা দাঙ্গা বা রায়ট এ যোগ দেন এবং সরাসরি সহিংসতা বা মারামারি করেন তবে পেনালকোড ১৪৭ ধারায় আপনার ২ বছরের জেল সর্বোচ্চ। আর আপনি যদি অস্ত্র নিয়ে বের হন এবং আপনার কারনে কারো জীবন হুমকির মুখে পরে তবে সর্বোচ্চ ৩ বছরের জেল। আবার আদালত চাইলে কমাতে পারেন।
বাকি গুলোর একি অবস্থা।
পরিশেষেঃ
১৯৫২ তে ভাষার জন্য রক্ত দিলো বাঙ্গালী, ৭১ দেশের স্বাধীনতার জন্য রক্ত দিলো, দিলো স্বৈরশাসন পতনের জন্য। তবে আজ কেন বাক স্বাধীনতা কেড়ে নেবার পাঁয়তারা হচ্ছে? বাঙ্গালী খেপে গেলে এর জন্য রক্ত দিতে পিছ পা হবে না। “ওরা আমার মুখের ভাষা কাইরা নিতে চায়” সেই “ওরা” সুস্পষ্ট ছিল। কিন্তু আজ যারা আইন করে আমাদের বোবা করার চেষ্টা করছে, কারা এই ওরা?
সংশোধিত ৫৭ ধারার হয়তো অনেক ভালো দিক আছে কিন্তু সর্বোপরি এই আইন আমাদের বাক স্বাধীনতা কেড়ে নিচ্ছে। আমাদের গলা চেপে বোবা করে দিচ্ছে। সব দেখে বুঝে আমাদের এখন চুপ থাকতে হবে। তার থেকে ভালো পরবর্তী প্রজন্মকে জন্মের পরেই বোবা করে দেয়া হোক।
আমরা মুক্তি চিন্তা করি আর বাক স্বাধীনতা চাই। এই আইন তো Digital বাংলাদেশ গড়ার প্রতিবন্দকতা হয়ে দাঁড়াবে। আসা করি উপর মহল আবার ভাববেন এই সংশোধিত ৫৭ ধারা নিয়ে।
*************
collection: https://aftabunknownpublicfigure.wordpress.com/2015/09/12/%E0%A6%B8%E0%A...

