আন্ডারস্ট্যান্ডিং মুহাম্মদ, মূল - আলি সিনা , ভাষান্তর-দুরের পাখি ; পর্ব-৯


বোরকাপড়া যুবতীর চাইতেও লাজুক ছিলো সে জীবনভরই । ভীতু এবং আত্নবিশ্বাসহীন, যেই বোধকে সে চাপা দিতে চাইছিলো নিজেকে ফাঁপিয়ে, রাশভারীতা, আত্নম্ভরীতা দিয়ে ।
মোহাম্মদ কখনো কোন গুরুত্বপূর্ণ পেশায় নিয়োজিত ছিলো না । মাঝে মাঝে সে ভেড়া চড়াতো, যা আরবদের মাঝে মূলত মেয়ে এবং মেয়েলি ছেলেদের জন্য বরাদ্দ ছিলো । তার উপার্জন ছিলো সীমিত আর তাই ভরণপোষনের জন্য তাকে দরিদ্র চাচা আবু তালেবের উপর নির্ভর করতে হতো । 
খাদিজার সাথে বিয়ে
শেষমেশ পঁচিশ বছর বয়সে আবু তালেব মোহাম্মদের জন্য একটা চাকুরির ব্যাবস্থা করেন । খাদিজা নামের এক ধণাঢ্য ব্যবসায়ী আত্নীয়র ব্যাবসার দেখভাল করার লোক হিসাবে । খাদিজা, চল্লিশ বছর বয়েসী সুন্দরী বিধবা, সফল ব্যাবসায়ী । খাদিজার কর্মচারী হিসাবে মোহাম্মদ সিরিয়াতে একবার বাণিজ্যে যায় , পণ্য বিক্রি করতে এবং খাদিজার নির্দেশমত প্রয়োজনীয় জিনিস কিনে আনতে । সিরিয়া থেকে ফেরার পর খাদিজা মোহাম্মদের প্রেমে পড়ে যান এবং কাজের বুয়ার মাধ্যমে মোহাম্মদের কাছে বিয়ের প্রস্তাব তোলেন । 
মোহাম্মদের অভাব ছিলো, অর্থনৈতিক এবং মানসিক । খাদিজার সাথে বিয়ে তার জন্য আশীর্বাদের চাইতেও বেশি কিছু । তার মধ্যে সে পেয়েছিলো শৈশবের সেই না পাওয়া মাকে আর পেয়ছিলো অর্থনৈতিক স্থিরতা যাতে আর কোনদিন চাকুরি না করতে হয় । 
কচি স্বামীর সমস্ত আবদার পূরণ করতে খাদিজার কোনই আপত্তি ছিলো না । যত্নে, দানে, আত্ন-ত্যাগে সে নিজের শান্তি খুঁজে পেয়েছিলো ।

মোহাম্মদ কাজ পছন্দ করতো না । দুনিয়াদারী থেকে বিচ্ছিন্ন হয়ে নিজের ভাবনায় ডুবে যাওয়াই তার কাছে পছন্দের ছিলো । এমনকি শৈশবেও সে অন্য বাচ্চাদের সাথে না খেলে নিজের মত থাকতো, একা । প্রায়ই সে একা একা দ্বিবাস্বপ্ন দেখে দিন কাটাতো । কিভাবে আনন্দ করতে হয় তা সে জানতো না । কখনো কখনো যদিওবা সে হাসতো, তাও মুখ ঢেকে । এই কারণে মোহাম্মদের ঐতিহ্য রক্ষা করতে গিয়ে মুসলিমরা প্রাণখোলা হাসিকে পছন্দ করে না ।
তার নির্জনতার ভাবের দুনিয়ায় সে আর শৈশবের সেই অনাকাংখিত শিশুটি ছিলো না । বরং কাম্য, সম্মানিত, প্রশংশিত, এমনকি সমীহজাগানিয়া কেউ একজন ছিলো । দুনিয়ার তিক্ত সত্য এবং নিঃসংগতা যখন অসহ্য হয়ে উঠতো তখন সে ডুবে যেতে পারতো তার ভাবের দুনিয়ায়, যে দুনিয়ায় সে যা খুশি তা-ই হতে পারে । এই ভাবের দুনিয়া সম্ভবত সে জীবনের বেশ প্রাথমিক পর্যায়েই , যখন সে তার পালক পরিবারের সাথে নির্জন মরুতে থাকতো, তখনি আবিষ্কার করে থাকবে । এই ধীরস্থির মনোরম ভাবনার দুনিয়া জীবনের শেষ দিন পর্যন্ত তার আশ্রয়স্থল ছিলো । এই দুনিয়া তার কাছে সত্যিকার দুনিয়ার চাইতেও সত্য কিন্তু আরো বেশী শান্তিময় ছিলো । বাড়িতে নয় নয়টা ছেলেমেয়েকে খাদিজার কাছে রেখে মোহাম্মদ মক্কার আশেপাশের গুহায় নিজের ভাবনার দুনিয়ায় ডুবে থাকতে চলে যেতো ।
ভুতুড়ে অভিজ্ঞতা
চল্লিশ বছর বয়সে একদিন , দীর্ঘ কয়েকদিন যাবৎ গুহায় কাটিয়ে মোহাম্মদ এক অদ্ভুত অভিজ্ঞতা লাভ করে । তার মাংসের ভিতর ছন্দময় সংকোচন প্রসারণ চলতে থাকে , সাথে পেটের ব্যাথা । যেন কেউ থাকে প্রবলভাবে চিপে মারতে চাচ্ছে । এর সাথে যোগ হয় মাংসপেশীর নিয়ন্ত্রণবিহীন নড়াচড়া , মাথা এবং ঠোঁটের নড়াচড়া এবং হৃদস্পন্দনের গতি বেড়ে যাওয়া । এই অসহনীয় অবস্থার মধ্যে সে ভুতজাতীয় কিছু দেখতে পায় এবং কিছু একটা শুনতে পায় । 
ভীতসন্ত্রস্ত হয়ে কাঁপতে কাঁপতে এবং ঘর্মাক্ত হয়ে সে বাড়ি পৌঁছায় দৌরে । স্ত্রীকে অনুরোধ করে , “আমাকে ঢেকে দাও, ঢেকে দাও” বলে । ইয়া খাদিজা, আমার কি হলো । খাদিজাকে সে সবিস্তার তার অভিজ্ঞতার কথা বর্ণনা করে এবং বলে, “ভয় হয়, আমার কিছু না কিছু একটা হয়েছে “ । সে ভেবেছিলো তাকে আবার ভুতে ধরেছে । খাদিজা তাকে আশ্বস্ত করেন, ভয় পেতে নিষেধ করে এবং বলে তার কাছে আসলে ফেরেশতা এসেছিলো, এবং সে নবী হিসাবে মনোনীত হয়েছে ।
আগের পর্বগুলোঃ পর্ব-২ , পর্ব-৩  , পর্ব-৪  , পর্ব-৫ , পর্ব-৬ , পর্ব-৭ ,  পর্ব-৮ 

