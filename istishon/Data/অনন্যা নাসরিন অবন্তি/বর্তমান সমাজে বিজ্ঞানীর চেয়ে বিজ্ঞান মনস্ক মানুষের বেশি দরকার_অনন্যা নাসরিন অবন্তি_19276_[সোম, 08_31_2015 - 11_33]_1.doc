বর্তমান সমাজে বিজ্ঞানীর চেয়ে বিজ্ঞান মনস্ক মানুষের বেশি দরকার


আমরা এমন এক সমাজের বাসিন্দা ,যেখানে বিজ্ঞান চর্চা বলতে যা বুঝায় তাহল নিজেদের অসঙ্গায়ীত কুসংস্কারাচ্ছন্ন পটভুমিটাকে বিজ্ঞানের আবরন দিয়ে কিছুটা মশৃন করে যুগোপযুগী করে তোলার জন্য বিভিন্ন বৈজ্ঞানীক জ্ঞান আহরন।
এছাড়া আরেকটি কারন হলো, নিজেদের ভালো কোন পোষ্টে চাকরি করার জন্য উপযোগী করে গড়ে তোলা ।
এই দুই শ্রেণীর কেউ কেউ আরার উপযুক্ত আবহাওয়া বিজ্ঞানের উচ্চতর স্তরে পৌঁছে গিয়ে কিছু বিষয়ের পরিবর্ধন পরিমার্জন করে ফেলে,আর তখনই আমরা তাদের বলি বিজ্ঞানী ।
এই দুই শ্রেণীর বাইরে আরেকটা শ্রেণী আছে যারা জিবনের সবকিছুকে বিজ্ঞানের কষ্টিপাথরে ঘষে সত্যকে জুড়ে দেয় জিবনের সাথে ,বাকিটাকে ছুড়ে ফেলে দেয় ।এদের আমরা বলি বিজ্ঞান মনষ্ক । এই বিজ্ঞান মনষ্কের দলে যেমন বিজ্ঞানীরা রয়েছে আবার সাধারন বিজ্ঞান চর্চাকারিও রয়েছে ।
একজন বিজ্ঞানীর অবদান নিস:ন্দেহে বিজ্ঞানের ক্ষেত্রে অনস্বীকার্য ।কিন্তু কিছু কিছু বিজ্ঞানী নিজের কর্মক্ষেত্রের বাইরে এলেই বিজ্ঞানটাকে ভুলে যায় ,অধিকন্তু কিছু বিজ্ঞানী নিজেদের অর্জিত জ্ঞানকে কাজে লাগায় সস্তা জনপ্রিয়তা পাওয়ার জন্য,প্রাগৈতিহাসিক কিছু বিষয়কে সাপোর্ট দেয়ার জন্য ।তারা কোন অবস্তাতেই আপাদমস্তক বিজ্ঞানী নয় ।তারা বিজ্ঞানকে ব্যবহার করে নিজেদের স্বার্থে বিজ্ঞানের আলোকে মানুষের ভিতরের অন্ধকার জগতে পৌছতে সাহায্য করেনা ।
আরেক শ্রেণীর মানুষ আছে যারা বিজ্ঞান চর্চা করে বিজ্ঞানী হওয়ার জন্য নয়, বরং বিজ্ঞানের আলোয় সমাজের প্রাগৈতিহাসিক অন্ধকার দুর করার জন্য ।তারা বিজ্ঞানকে নিজ স্বার্থে শুধু কাজে লাগায় না ।
আমাদের সমাজ এই একবিংশ শতকে এসেও নিজেকে প্রাগৈতিহাসিক অন্ধকার থেকে মুক্ত হতে পারেনি ।নানাবিধ কুসংস্কার,অন্ধবিশ্বাস এখনও আমাদের দাসত্ব করাচ্ছে । আর আমরা কুলুর বলদের মত তার অন্ধ অনুসরন করছি, এর জন্য দায়ী সঠিক বিজ্ঞান চর্চার অভাব ,তার লালন ও সঠিক প্রয়োগের অভাব ।
বিজ্ঞানী হলেই বিজ্ঞান মনষ্ক হয়না । সমগ্র বিশ্বে বিজ্ঞানীর চেয়ে বিজ্ঞান মনষ্ক লোকই কম ,তাই আজও আমরা আজও অন্ধকারে হাতরিয়ে মরছি ।সমাজকে আলোকিত করতে হলে অবশ্যই বিজ্ঞানীর চেয়ে বিজ্ঞান মনষ্ক ব্যাক্তির বেশি প্রয়োজন । যে নিজে আলোকিত হবে এবং অন্যকে আলোকিত করবে ।

