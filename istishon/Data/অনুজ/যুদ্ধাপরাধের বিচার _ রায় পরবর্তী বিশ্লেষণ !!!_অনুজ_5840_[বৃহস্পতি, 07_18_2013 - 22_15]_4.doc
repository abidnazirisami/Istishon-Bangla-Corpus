যুদ্ধাপরাধের বিচার _ রায় পরবর্তী বিশ্লেষণ !!!


বিচার তো প্রায় শেষ পর্যায় , একে একে সব রাঘব বোয়ালদের বিচার আমারা দেখছি । আমি স্বাধীনতা পরবর্তী প্রজম্ম । মহান মুক্তিযুদ্ধ দেখিনি কিন্তু শুনেছি তাদের বীরত্ব গাথা কর্মের কথা । সেই মুক্তিযুদ্ধের উপর যারা কালিমা লেপন করেছিল , যারা ৩০ লক্ষ বঙ্গ সন্তানকে হত্যা করেছিলো , ২ লক্ষ মা-বোনের সম্ভ্রম হরণ করেছিলো , আজ তাদের মুখোমুখি হতে হচ্ছে বিচারের । সত্যি কি বিচার হচ্ছে সেই সব কুলাঙ্গারদের । হ্যা , তবে প্রশ্ন রেখে যাচ্ছে কিছু । 
সর্বাগ্রে এটা মানতেই হবে মাননীয় প্রধানমন্ত্রী ও বাংলাদেশ আওয়ামিলীগ তার নির্বাচনী ওয়াদা অনুসারে বিচার প্রক্রিয়া শুরু করেছেন এবং এখন প্রায় শেষ পর্যায়ে । বিচার প্রক্রিয়া এগিয়ে নিতে শেখ হাসিনার অসীম সাহসের পরিচয় দিয়েছেন । ক্ষমতার শেষ প্রান্তে এসে এখন রায় কার্যকর করতে পারবেন কিনা তা দেখার বিষয় । সবচেয়ে এগিয়ে থাকা কাদের মোল্লার আপিল এখনো ঝুলে আছে । ৬০ দিনের ভিতর নিস্পত্তির কথা থাকলেও তা এখন প্রশ্নের সম্মুখীন ।
ঘাতকদের বিচার হচ্ছে এটাই বড় পাওনা , এই তত্বে আমি বিশ্বাস করি না । রায় কার্যকরের মাধ্যমে আসবে প্রকৃত স্বাধীনতার মুল্য । স্বাধীনতা পরবর্তী প্রজম্মের উত্তরসুরী হয়ে আমি কিছুটা হতাশ । আদালত তার বিচার ন্যায় ভাবে করবে এটাই প্রতাশা । আদতে কি তাই হয়েছে ? মনে হয়তো না । সাইদির দন্ডাদেশ দেওয়ার সময় মহামান্য বিচারক বলেছিলেন "আমরা ২০১৩ সালের দেলওয়ার হোসেন সাইদীর বিচার করছিনা, একাত্তরের যৌবনকালের সাইদীর বিচার করছি"। তাহলে এখন কেন মহামান্য বিচারক বয়সের বিবেচনায় গোলাম আজমের ফাসীর রায় না দিয়ে নুন্যতম শাস্তি দিলেন ? সাইদীর মতো তত্কালীন যুবক গোলামের বিচার করতেন , হয়তো আপিলে তার মৃত্যুদন্ড মওকুফ করে আমৃত্যু জেল দিতো । এর উত্তর পেতে আপিল পর্যন্ত অপেক্ষা করতে হবে । বিশ্বের ৯১টি দেশে মৃত্যুদন্ড দেওয়ার রেওয়াজ আছে আর এগুলোর মধ্যে ১০টি দেশে বয়সের কারণে মৃত্যুদন্ড প্রাপ্ত আসামিকে যাবজ্জীবন কারাদন্ড দেওয়ার বিধান আছে , বাংলাদেশ এই ১০টি দেশের বাইরে । আমি বিশ্বাস করি আওয়ামিলীগ এই রায়ে ব্যপারে কোনরকম হস্তক্ষেপ করেনি আর করলেও তাতে রাজনৈতিক ভাবে কোনরকম লাভবান হবে বলেও মনে হয়না । 
রাজনীতিবিদ আর সরকারকে জনগনের মানসিকতা বুঝতে হবে কিন্তু আবেগকে রাজনৈতিক ভাবে দেখলে চলবেনা । তেমনি আদালতকে হতে হবে আরো নিষ্ঠাবান , গোলাম আজমের রায়ে আদালত সিম্পাথেতিক ছিলো নাহয় বর্তমান বয়স ও সাস্থ্য বিবেচনা করতোনা । বিচার আবেগতাড়িত হলে দৃষ্টিভঙ্গিরও পরিবর্তন হয় আর তা রায়ে প্রতিফলিত হয় । আইনকানুনের সুক্ষ মারপ্যাচ না বুঝলেও এটা বুঝি যে বাংলাদেশের আইনে কথাও বয়স বা সাস্থ্য বিবেচনা করা হয়না যদিনা আসামী শিশুর মাপকাঠিতে পরে ।
শহীদ জননী জাহানারা ইমাম যুদ্ধাপরাধীদের বিচারের যে আন্দোলনের সূচনা করেছিলেন, সেক্টর কমান্ডার ফোরামের বীর মুক্তিযোদ্ধারা যেটাকে নতুন করে উজ্জীবিত করেছেন, সেটি শুরু হয়েছে শুধু তরুণ প্রজন্মের কারণে। আওয়ামিলীগ সরকার তার বাস্তবায়ন করছে । বিশ্বের ঘটে যাওয়া সবচেয়ে বড় পাচটি গণহত্যার মধ্যে একটি নির্মম ঘটনা ঘটে বাংলাদেশে ১৯৭১ এ আর তার রূপকার , আদেশদাতা , পরিচালনাকারী এই গোলাম আজম ; আল বদর , আল শামস নামে বাহিনী গঠন করে তাদের হাতে অস্ত্র তুলে দিয়ে এ দেশের মানুষের বিরুদ্ধে লেলিয়ে দেন । বিশ্বাসঘাতকের তকমা যার কপালে থাকবে চিরকাল ।
৭১ এর মতোই জামাত ইসলাম এবং শিবিরের (তত্কালীন ছাত্রসংঘ) কান্ডারীরা এখনো তত্পর দেশ বিভাজনে সেই পুরনো কায়দায় । আস্তিক ও নাস্তিক, এই দুটি বিষয় নিয়ে এখন তাদের কুটকৌসল , থাবা বাবার কথিত বল্গ দিয়ে শুরু । জামাত তার সাংগঠনিক আদর্শ কুটকৌসলে তুলে এনেছে এখানে, "আল্লাহর আইন চাই , সৎ লোকের শাসন চাই " বলে বিভাজন প্রক্রিয়া । দেশ এখন দুইভাগ , ধর্ম নিরপেক্ষ না ইসলামিক দেশ । সিটি কর্পোরেশন নির্বাচনে আওয়ামিলীগের ভরাডুবিতে হেফাজতের নেতা শাফি বললেন এ বিজয় বাংলাদেশের ইসলামপ্রিয় তৌহিদী জনতার , অপরদিকে বিজয়ী দলের দাবি সরকারের দুর্নীতি ও দুঃশাসনের বিরুদ্ধে জনগণ এই রায় দিয়েছে । হেফাজতের কথায় তাহলে বিএনপির বক্তব্য অসার । জামাত তার অস্তিত্ব টিকাতেই হেফাজতের জন্ম দিয়েছে । রাজনৈতিক ভাবে বিএনপি ও তাই সরবে সাপোর্ট দিয়ে যাচ্ছে । একদিকে হেফাজতের ব্যাপারে বিএনপির সরব অবস্থা ঠিক সেভাবেই নিরব যুদ্ধপরাধের বিচারের রায় নিয়ে । বিএনপির একাধিক নেতা বলেছেন "ভোট ও জোটের স্বার্থে কিছু বলা যাবে না"। যে দলটির প্রতিষ্ঠাতা মুক্তিযুদ্ধের অন্যতম সেক্টর কমান্ডার জিয়াউর রহমান এবং যাকে তারা স্বাধীনতার ঘোষক বলে দাবি করে, সে দল একেবারে নিশ্চুপ ! আমি ব্যক্তিগত ভাবে বলতে পারি ও বিশ্বাস করি এই দলটির অনেক বড়মাপের নেতাও যুদ্ধপরাধের বিচারের ব্যাপারে বিবেকের তাড়না বোধ করেন ।
আমরা জানি রাজনৈতিক কারণে শত্রুকেও মিত্রে রূপ দিতে হয় তাই বলে যুদ্ধপরাধের বিচারের বেলায় কেন এতো আপোষ ? আন্দালিব রহমান তো বলেছেন উনার এলাকায় জামাতের ৩০ হাজার ভোট উনার প্রয়োজন । বিএনপির নেতারা এতদিন বলে আসছিলেন তারা যুদ্ধপরাধী বিচারের বিপক্ষে নন কিন্তু তারা সচ্ছতা চান । মজার ব্যাপার হলো , বিচারের কোথায় অসচ্চ্ছতা তা কিন্তু একটিও ধরিয়ে দিচ্ছেন না তারা বা পারছেন না একটি ভুল বের করতে । ১৯৭১ এর পরবর্তী সময়ে জন্ম নেয়া বিএনপি শুধুমাত্র ক্ষমতার লোভে জামাতের পা আকড়ে ধরে আছে , নাহয় বিএনপি কেনো আজ পর্যন্ত যুদ্ধপরাধের বিচার প্রক্রিয়ায় কোনোরকম ভুমিকা পালন করলোনা কেনো ? সত্য প্রকাশ পাবেই আর বিশ্বাসঘাতকরা সবসময় ইতিহাসের আস্তাকুড়ে স্থান করে নেয় । বিএনপি সবসময় বলে আওয়ামিলীগ একা দেশ স্বাধীন করেনি, তাহলে কেন যুদ্ধপরাধীদের ব্যাপারে তারা নিশ্চুপ ?
মহামান্য বিচারক বলেছেন "রায় পছন্দ না হলেও কোনো পক্ষেরই তা প্রত্যাখ্যান করার সুযোগ নেই। রায় প্রত্যাখ্যান করা আদালত অবমাননার শামিল।" রায়ের সমালোচনা করা যেতে পারে কিন্তু রায় মানবেন না এটা হতে পারে না। এই দেশে থাকবেন আর আদালতের রায় মানবেন না তাহলে আর বিচারকের প্রয়োজনই বা কি আর বিচার ব্যাবস্থা থাকার দরকারই বা কি? নিজেদের পক্ষে রায় গেলে ঠিক আছে আর না গেলে ঠিক নাই এটা কোন ধরনের সভ্যতা হতে পারে না। উচ্চতর আদালতে আপিল করার সুযোগ তো আছেই। ভাংচুর যারা করছে তারা এই দেশের নাগরিক হবার যোগ্যতা রাখে কিনা তা প্রশ্ন করা যেতে পারে। বিচারপতি ওবায়দুল হাসান বলেন, ‘আমরা সুপ্রিম কোর্টের বিচারকেরা এখানে বিচার করতে এসেছি। আমরা শপথ নিয়েছি, ভয়ভীতি, অনুরাগ-বিরাগের বশবর্তী না হয়ে আইনানুগভাবে বিচার করব। আল্লাহকে হাজির-নাজির মেনে রায় দিই। কিন্তু অনেকে রায় পছন্দ না হলে রাস্তায় দাঁড়িয়ে স্লোগান দেন, রায় মানি না বলে গাড়ি ভাঙচুর করেন। আরেকটা বিষয় শুরু হয়েছে, রাত গভীর হলে টেলিভিশনগুলোতে টক শো শুরু হয়। টক শোতে এমন সব বিষয়ের অবতারণা করা হয়, শুনলে মনে হয় রায় না পড়েই মন্তব্য করছেন। অনেকে বলেন, বিচার রাজনৈতিকভাবে প্রভাবিত। একটা কথা মনে রাখবেন, আপিল বিভাগে আমাদের দেওয়া রায় বিচারাধীন আছে। আপিল বিভাগ যদি এ রায় সমর্থন করেন, তবে তা প্রতিষ্ঠিত সত্য হয়ে যাবে। যেহেতু এ রায় সুপ্রিম কোর্টে বিচারাধীন, এসব মাথায় রেখে কথা বলবেন।’ মাননীয় বিচারকের বক্তব্য সন্মান জানিয়ে বলছি , একাত্তরের মানবতাবিরোধী অপরাধের বিচারে গঠিত এই ট্রাইব্যুনালের ছয়টি রায়ের মধ্যে প্রথমটি ছাড়া সবগুলো রায়ের দিনই বিচার ঠেকানোর শপথ নিয়ে সারা দেশে হরতাল ও সহিংসতা চালায় জামায়াতে ইসলামী। এই ব্যপারে বিজ্ঞ বিচারকরা কোনো ভুমিকা কি রাখবেন ? কারণ প্রতিটা রায়ে জামাত-শিবিরের ৭১ এর মতোই কর্মকান্ডের ঘৃন্নিত রূপই প্রকাশ পেয়েছে । প্রমান সরূপ সাঈদীর রায়ের পর দেশজুড়ে দলটির নেতাকর্মীদের সহিংসতা তাণ্ডবে নিহত হন ৭০ জনেরও বেশি মানুষ। 
লা-জবাব থেকেও বিএনপির সিনিয়র নেতা ব্যাৱিষ্টাৱ ৱফিকুল ইসলাম মিয়া বলেছেন "বিএনপি ক্ষমতায় গেলে সব ৱায় পুনঃবিবেচনা করা হবে এবং বিশেষ আদালত ও পর্যালোচনা করা হবে ৷" তাহলে কি আমরা বলতে পারি পরবর্তী সরকার যদি বিএনপি হয় তাহলে সব যুদ্ধপরাধীরাই ছাড়া পেয়ে যাবে? বাস্তবতা তা বলেনা আর বিষয়টিও এত সহজ না । বর্তমান সরকারের তিন-চতুর্থাংশ মেজরিটি নিয়ে তারা তো সংবিধানে একটা সংশোধনী করে যেতেই পারে, ভবিষ্যতে কোনোভাবেই যেন যুদ্ধাপরাধীরা মুক্ত হতে না পারে। একই সাথে মহামান্য প্রেসিডেন্টের যুদ্ধপরাধীদের ব্যপারে নমনীয়তা রোধকল্পে আইন প্রণয়ন করতে পারে । বাংলাদেশ সংবিধানের ৪৯ অনুচ্ছেদ অনুসারে, “রাষ্ট্রপতি কোন আদালত ট্রাইব্যুনাল বা অন্য কোন কতৃপক্ষের মাধ্যমে যে কোন দণ্ডের মার্জনা, বিলম্বন ও বিরাম মঞ্জুর করতে এবং যে কোন দণ্ড মওকুফ, স্থগিত বা কমাতে পারেন ।” পুরু অনুচ্ছেদে আমার কোন আপত্তি নেই শুধু “যে কোন” কথাটাতে আমার আপত্তি । এখনি এর সংশোধন প্রয়োজন । সংবিধান সংশোধন করে ওই (৪৯) একই অনুচ্ছেদে বলতে হবে যে, রাষ্ট্রপতি মানবতাবিরোধী অপরাধে ট্রাইব্যুনালে দণ্ডিতদের সাজা মওকুফ করতে পারবেন না।' যুক্তি অনুযায়ী বলা যেতে পারে বাংলাদেশ ১৯৮৬ সালে জেনেভা কনভেনশনে অনুস্বাক্ষর করেছে। সেখানেও বলা হয়েছে, মানবতাবিরোধী অপরাধে দণ্ডিতদের রাষ্ট্র ক্ষমা করতে পারবে না। এ ক্ষেত্রে জেনেভা কনভেনশনের সঙ্গে সঙ্গতি রেখে সংবিধানের ৪৯ অনুচ্ছেদের সংশোধন করা যৌক্তিক এবং সময়ুপযোগী ।
কিছুই এখনো শেষ হয়নি , সামনে আরো বাধা আছে ৷ যে অশুভ শক্তি আগে যুদ্ধাপরাধীদের বিচার না করে ক্ষমতায় বসিয়েছে, তারা আর তাদের দোসর যুদ্ধাপরাধীদের দল জামাত-শিবির সক্রিয় । তাদের সাথে লেজ হয়ে যোগ দিয়েছে হেফাজত নামে ভন্ড মতবাদের দল । যুদ্ধপরাধী মুক্ত দেশ আমরা দেখব কিনা জানিনা , অপেক্ষা করতে হবে , জানি না কবে শেষ হবে এই অপেক্ষা । শুধু এইটুকু জানি, পরিবর্তন আসবেই ।

