লম্বা চওড়া ভালোবাসা (ডার্ক কমেডি)


এক দেশে এক সুন্দরী গার্লফ্রেন্ড ছিল যার ছিল মোটামুটি সুন্দর একটা বয়ফ্রেন্ড।
তো মেয়ে পরিবার ও সমাজের চাপে পড়ে ছেলেকে ভালোবাসলেও পাশে মেনে নিতে পারতো না ।
আবার,বিয়ের প্রস্তাব আসতো রেগুলারলি মেয়ের বাসায়। পাত্ররা সবাই ছিলেন অতি প্রতিষ্ঠিত সেই সাথে উচা লম্বা আর সুন্দর ফর্সা লাল চেহারার। লাল ফুয়া বলে চিটাইংগা ভাষায়।
তো গার্লফ্রেন্ড এইটা নিয়ে মহা ডিপ্রেসড আর সারাদিন ধরে বয়ফ্রেন্ড রে গালি দিয়ে কিছু রাখতো না। তো একদিন বয়ফ্রেন্ড গেল ঢাকা থেক সিলেটে মেয়ের ডাকে। না, সব সমস্যার সমাধান হয় নি মোটেও। গার্লফ্রেন্ড ক্ষনিকের জন্য মানুষ হয়েছিল।
এরপর ওখানে গিয়ে গার্লফ্রেন্ড-বয়ফ্রেন্ড রাস্তা ধরে হাটাহাটি করছিল।সেই সাথে গার্লফ্রেন্ড একাধারে কথা শুনায় যাচ্ছে ছেলেকে। ছেলে চুপ করে সব শুনছে।
গার্লফ্রেন্ডঃ আমার বিয়ের প্রস্তাব আসছে
বয়ফ্রেন্ড:তাই নাকি?
গার্লফ্রেন্ডঃছেলে নাসাতে কাজ করে।
বয়ফ্রেন্ডঃ ও তাই নাকি?
গার্লফ্রেন্ডঃ দাড়াও তো।
বয়ফ্রেন্ডঃ[দাড়িয়ে পড়ে] কি?
গার্লফ্রেন্ডঃ [কিছুক্ষন ছেলেটাকে ভালো মতন দেখে পা থেকে মাথা পর্যন্ত]
না তোমার থেকে প্রায় এক হাত লম্বা ওই ছেলেটা।
বয়ফ্রেন্ড দীর্ঘশ্বাস ফেলে।কিছু বলতে পারেনা।হাটতে থাকে।মেয়ে ওইদিকে পাত্রের বিভিন্ন গুনাগুন বর্ননা করতে থাকে।উচু-লম্বা-ফর্সা,দাত সুন্দর,হাসি সুন্দর, চোখ বড় বড়,চুল সুন্দর।
হঠাত করে দোকানে বয়ফ্রেন্ড দৌড় দিয়ে ঢুকে।মেয়ে বিচলিত হয়ে পিছেপিছে আসতে থাকে।
গার্লফ্রেন্ড সবসময় বয়ফ্রেন্ডকে বলতো তুমি আমাকে অবাক করতে ব্যর্থ হয়েছো সবসময়।আজ সে অবাক হয়ে ছুটলো।
বয়ফ্রেন্ড দোকান থেকে দড়ি কিনছিলো।দড়ি কিনে বয়ফ্রেন্ড রাস্তার পাশের একটা গাছের শক্ত ডাল দেখে সেখানে দড়িটা বাধার চেষ্টা শুরু করে দিলো।
গার্লফ্রেন্ডঃ কি করছো কি করছো?পাগল নাকি?[আর্তচিতকারে কেপে উঠলো চারিদিক]
বয়ফ্রেন্ডঃ না তোমাকে অনেক ভালোবাসি,তোমার জন্য আমি সব করতে পারি।এই যে এখন গাছের সাথে দড়িটা বেধে গলায় ফাঁস দিয়ে ঝুলে কাল পরশু নাগাদ আমি অনেক লম্বা হয়ে যাবো
------ সব নীরব হয়ে গেল।
[ঘটনাটা কারোর জীবন থেকে নেওয়া নয়।পরিচিত কারোর সাথে মিলে গেলে তা নিতান্তই কাকতালীয়।যদিও মিলে যাওয়ার সম্ভাবনা বেশি।এমন হয়ে থাকেই।আল্লাহ সবাইরে বয়ফ্রেন্ড-গার্লফ্রেন্ড এর উর্ধ্বে নিয়ে মানুষ বানাক এই কামনায় শেষ করছি]

