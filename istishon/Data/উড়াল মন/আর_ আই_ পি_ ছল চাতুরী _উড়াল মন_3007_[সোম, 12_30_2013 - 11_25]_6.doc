আর_ আই_ পি_ ছল চাতুরী 


 রাজনীতি ব্যাপারটা আমি খুব একটা বুঝি না । সত্যি বলতে আসলে কিছুই বুঝি না । এ ব্যাপারে আমার জ্ঞান শূন্যের কোঠায় । কিন্তু বিগত ১ মাস আর গত দুদিনের ঘটনা দেখে আমি অল্প বিস্তর কিছু বুঝতে চাইছি । একদিন ডিকশনারিতে কোন একটা শব্দ দেখতে গিয়ে “Politics” শব্দটার উপর চোখ পড়ে । দেখে অবাক হই এখানে এর একটা শাব্দিক বাংলা লিখা ছিল “ছল চাতুরী” । একথাটা যে সম্পূর্ণ সত্য তাতে আমার বিন্দু মাত্র সন্দিহান নেই । গত দুদিনের অবস্থা দেখে আমার বিরোধী দলের জন্য মায়া হচ্ছে বেচারাকে মনে হচ্ছে হাত পা বাধা এক তাগড়া যুবক । যাদের সরকার বলছে আমি তোমার জন্য পুরো সুইমিং পুল খালি করে রেখেছি যাও তুমি সাঁতার কাঁটো । গত ১মাস বিরোধী দল অবরোধ দিয়েছেন আর এখন সরকারি দন দিচ্ছে । আচ্ছা আমরা সাধারন মানুষ কি পাচ্ছি ?? আজ ও যুগান্তর পাত্রিকায় একটা ছবি দেখলাম অবরোধের জন্য প্রয়োজন মত রুগীকে হাসপাতালে নিতে পারেনি, তাই রাস্তাতে মৃত্যুবরণ করেছে রুগী। মেডিকেলে পড়ি তাই বিরোধীদলের অবরোধ চলাকালীন এক বার্নের রুগী দেখেছিলাম, এতটা বীভৎস যে বলে বুঝাতে পারবো না । হাতে ক্ষমতা থাকলে গান পাউডার দিয়ে গাড়ি পুড়ানো সেই লোকদের দেখাতাম । দেখতাম তারা কতটা আনন্দ পেয়েছে । আমাদের ব্যবসা প্রতিষ্ঠান বন্ধ , অনেক স্কুল কলেজ বন্ধ । আমি নিজেও খুব অবাক দেশ এখনও চলছে কি করে ?? 
রাজনীতি আর যাই হোক একটা বিষয়ে দয়াবান , “সেটা ছল চাতুরি” । রাজনীতি আর কিছু না পারুক এটা আমাদের শতভাগ শিখিয়ে দিতে সক্ষম হয়েছে । আমারা দুই প্রধান দলকে দু ভাগে ভাগ করে দিয়েছি । একটা ভারতপন্থি,আরেকটাকে পাকপন্থি । একটাকে নাম দিয়েছি নাস্তিক্আরেকটাকে দিয়েছি রাজাকার । খুব জানতে ইচ্ছা হয় ভারত কিংবা পকিস্তানে বাংলাপন্থি নামে কিছু আছে কিনা ??? রাজনীতি পেরেছে আমাদের মনুষ্যত্বকে খুবলে খেতে । আমি ফেবু আর ব্লগে ভালো সময় বিচরন করি । গতকাল বিরোধিদলের কয়েকজন মহিলা আইনজীবীকে রাস্তাতে ফেলে মারা হচ্ছে, এমন কিছু ফোট দিয়ে পোস্ট ছিল সবখানেই । সেখানে অনেকের কমেন্ট দেখে তারা মানুষ বলে মনে হল না । কিছু বলছে খুব ভালো হয়েছে আরেক দল বলছে একবার ক্ষমতায় আসি তখন তোদের মহিলাদের যে কি করব । আর দু‘পক্ষের অশ্লীল কথাগুল বাদ দিলাম । এখন ও মনে আছে কোন এক পেজে দেখেছিলাম এক যুবলীগ কর্মীর খুনের এক পোস্টে কোন এক পশুর আলহামদুরিল্লাহ কমেন্ট । রাজনীতি আমাদের ধর্ম কেও ছাড়েনি । নিজেদের আমরা খুব অসম্প্রদায়িক বলে আমরা গলা ফাটাই , আদৌ কি তাই ?? রাজনীতি আর ধর্ম কে একসাথে করে কত জগাখিচুড়ী ও তো দেখলাম । আমাদের কি দিল এই রাজনীতি ?? আমাদের শত গর্বের ক্রিকেট কেও যে আজ হারাতে বসেছি এই রাজনীতির নোংরা খেলার কারনে । আমরা নিজেদের তরুন সমাজ ভাবি , অনেক কিছু জেনে বুঝে ফেলেছি ভাবি । নিজেদের ভাবি শিক্ষিত, এক সুশীল সমাজের নাগরিক । অনেকের রাজনৈতিক মতাদর্শ থাকতে পারে তাই বলে কি পা চাটতে হবে ??? আমরা মুখে অনেক ন্যায়র কথা বলি কিন্তু পা চাটার বেলায় তো কেউ পিছুপা হইনা । খুব অবাক হই কাছের খুব ঘনিষ্ট মানুষদের যখন দেখি পা চাটতে । আমি বেশি কিছু চাই না , যে যার ইচ্ছা মত পা চাটুক তাতে কোন আপত্তি নেই । এজন্য মনুষ্যত্বকে বিলীন করে নয় , অন্তত সত্যকে ,সত্য বলে মানুক । না হলে পরের প্রজন্মকে আমরা এক মেরুদণ্ডহীন জাতি উপহার দিব । মনে রাখবেন কাল আপনাকে দেখেই আপনার ছোট ছেলেটা শিখবে ।

