তোমার জন্য ভালোবাসা , অতন্দ্রিলা !!


এক পলকে ৪ তলার বারান্দাতে তাকিয়ে আছে অলিন । এক বারের জন্য কি আসবে অতন্দ্রিলা , বুঝে উঠতে পারছে না । এক মুহূর্তের জন্য ও চোখটা সরছে না , মনে হচ্ছে এই বুঝি এসে চলে যাবে । আর বুঝি দেখা হবে নাহ কোন দিন । রাস্তার ল্যাম্পপোস্টের পাশে দাড়িয়ে থাকতে থাকতে সোডিয়ামের হলুদ আলো চোখ সয়ে গেছে । এতক্ষণের ভালো লাগা বোধটা কমে এসেছে । দিন দিন ভালো লাগা নামক অনুভূতি তার কমে যাচ্ছে । বুকের মাঝে যেন একটা চিন চিনে ব্যাথা হচ্ছে ,কেন যেন এই ব্যাথাটা এখন সে অনুভব করছে । এই অবস্থা নিয়ে রবীন্দ্রনাথের একটা লাইন ছিল , সুখের মত ব্যাথা টাইপ কি যেন একটা আর এখন মনে করতে পারছে না । এইতো বারান্দতে কে যেন এলো , একটা গামছা নাড়ছে । তাহলে কি অতন্দ্রিলা আসলো !!!!!! অন্ধকারে মুখটা দেখা যাচ্ছে নাহ । হঠাৎ করে আসা উচ্ছাসটা চলে যেতে এক মুহূর্ত সময় নিল না । বারান্ধাতে অতন্দ্রিলা নেই ফারহাদ ভাইয়া , অতন্দ্রিলার বড় ভাই । তবে কি আজ আর আসবে নাহ অতন্দ্রিলা ?????????????
নিজের রুমে মুখ টা কালো করে বসে আছে অতন্দ্রিলা । মেজাজটা গরম হয়ে আছে , ইচ্ছা করছে ওই গাধাটার মাথাতে ওর ক্যাকটাসের টব টা ভাঙতে । সারাদিন তার কোন খবর নেই , এখন আসছে আমার লাট সাহেব দেখা করতে । আমি কি মানুষ নাহ , আমি কি রোবট । কি দরকার ছিল আজ খালার বাসাতে যাবার । আমি আগামীকাল চলে যাবো । নিজেও জনি নাহ কবে আসবো এর পর , কবে দেখা হবে আর সে দিব্যি পোলাউ রোস্ট গিলছে । আমি যাবো নাহ , সেই সকাল থেকে আমি একটা বার দেখার জন্য বসে আছি তীর্থের কাকের মত । কেন এই ছেলেটা বুঝে নাহ আমি তাকে এতোটা ভালোবাসি , কেন সব কিছু মুখে বলা লাগবে । টেবিলের উপর মোবাইল টা vibrate করছে , বুকের ভিতরটা যেন মোচড় দিয়ে উঠলো ও কি আমকে ফোন দিলো ??????????
ফোন নাহ, sms দিয়েছে অলিন । একটা বারের জন্য দেখতে চায় । কিন্তু ওর ও যে কিছু করার নেই । বারান্দতে বসে চা খাচ্ছে আব্বু - আম্মু । এর মাঝে কিভাবে গিয়ে ওকে দেখবে সে । সে ও তো খুব চাইছে কিন্তু পরিবেশ যে তার পুরোই প্রতিকুলে । সব ভেবে অলিন কে একটা sms করলো । নিতে পারছে নাহ আর , কতক্ষণ দাঁড়িয়ে থাকবে ছেলে টা । এত পাগল কেন ওর জন্য , দিন কে দিন শিকড় দিয়ে জড়িয়ে ফেলছে । এই ছেলেটা কে ছাড়া আর যেন অন্য কোন জগত নেই তার । দুঃখ কেবল একটা ই যার জন্য তার এত ভালবাসা সেই বুঝলো না।
sms এসেছে । অবশ্যই অতন্দ্রিলাই দিয়েছে , এসমইয়ে অন্য কেউ sms করবে না । হ্যাঁ , ও ই sms দিয়েছে ।
খুব অসহায় লাগছে নিজেকে । এত কষ্ট করে তাহলে কেন আসলাম । সবাই বলছিল থাকতে , ভাইয়া আপুরা এত করে বলছিল থাকতে , খালামনি তো কেঁদে ই দিচ্ছিলো , খালি বলছিল কত দিন পর আসিস আজ থাক । কিন্তু শুধু ওর কথা মনে করে আমি চলে এসেছি আর এখন কিনা ও বলছে আম্মু আব্বু বারান্দাতে আসতে পারব নাহ । এই মেয়েটার কাছে কি আমার কোন মূল্য নেই আমার । কি হয় আব্বু আম্মু থাকলে আমি না হয় একটা বার ই দেখতাম । লাগবে নাহ আসা আমি চলে যাচ্ছি ।
প্রচণ্ড কান্না পাচ্ছে অতন্দ্রিলা র , অলিন চলে যাচ্ছে । নিজের রুমের জানালা থেকে খুব চেষ্টা করছে একটা বার দেখার কিন্তু পারছে নাহ । আর চারিদিকে এত অন্ধকার কিভাবে দেখবে । হাজার চেষ্টা করছে না কাঁদার কিন্তু বুঝতে পারছে সে আর পারবে নাহ । দৌড়ে বেসিনের সামনে গেলো। চোখে পানি দেখলে আব্বু - আম্মু অন্য কিছু বুঝবে , আর ভাইয়া দেখলে আর কথাই নেই ।এইতো আম্মু ডাকছে , তাড়াতড়ি মুখ ধুয়ে যেতে হবে ।
এই তোর মামার বাসাতে যাবো যাবি তুই ?
নাহ । মা তুমি যাও ।
চল , কাল তো চলেই যাবি ।
নাহ মা তুমি যাও । আমি ব্যাগ গুছাবো । আর মাথাটা ও খুব ধরেছে ।
আচ্ছা তাইলে তুই থাক । আমি আর তোর আব্বু যাচ্ছি গেট টা লাগা । শুন ফারহাদ একটু পরেই চলে আসবে ভয় পাইস নাহ আবার । ভয় পেলে পাশের বাসার আন্টি কে ডাক দিস ।
আচ্ছা আম্মু যাও।
বুকটা ধরফর করছে । মনে হচ্ছিল আম্মু যেন আমার মনের প্রতিটি কথা বুঝে নিচ্ছে । প্রেম করলে মনে হয় এমনি হয় । সবাই তো তাই বলত , জীবনেও বুঝিনি এতটা ভালোবাসবো কাউকে । কেমন করে যেন এই ছেলে টা সব করল । এত ভালোবাসে আমায় ভাবতেই ভালো লাগে । আমাকে ঘিরে ওর পাগলামি , ওর দুষ্টুমি , আমার প্রতি ওর কেয়ার , আমার ভালো - মন্দ সব কিছুর খেয়াল রাখা সব মিলিয়ে ওর ভালবাসার শিকলে যে কিভাবে বেধে ফেললো টেরই পেলাম নাহ ।
ওকে কিভাবে ফোন দিবো বুঝছি নাহ । এতক্ষন দাঁড়িয়ে থেকে মনে হয় বাসাতে চলে গেছে । আবার কি আসতে বলব , কোন মুখে বলি । খুব ভয় করে এখন ওকে । যতটুকু নাহ ওকে ভয় ,তার চেয়েও বেশি ওকে হারানোর ভয় ।
হ্যালো ।
হ্যাঁ । শুনছি বলো । ( অলিনের ঠাণ্ডা গলাটা শুনে শরীরটা নাড়া দিয়ে উঠলো অতন্দ্রিলার)
অলিন , তুমি কোথায় ?? বাসাতে কি চলে গেছো ???
হ্যাঁ । কেন ??
নাহ এমনিতেই ।
এমনিতে হলে জিজ্ঞাসা করলা কেন ???
আসলে বাসাতে আম্মু কেউ নেই তো এখন নিচে আসলে তোমাকে দেখতে পারতাম ।
আমি তোমার বাসার নিচেই আছি ।
নিজের কানকে বিশ্বাস করাতে কষ্ট হচ্ছে অতন্দ্রিলার । চিৎকার করে কাঁদতে ইচ্ছা হচ্ছে । এত ভালোবাসে কেন এই ছেলেটা , কিভাবে প্রতিদান দিবে এত ভালবাসার । দৌড়ে বারান্দাতে আসলো অতন্দ্রিলা । অই যে আসছে আমার সাহেব , কালো একটা টি - শার্ট সাথে জিন্স । দূর থেকে হাত টা নাড়ল । আস্তে আস্তে হেঁটে আসছে , নিজেকে গল্পের বইয়ের নায়িকা লাগসে । সোডিয়ামের হলুদ আলো যেন তার জোছনা । মনে হচ্ছে এই পৃথিবীর একমাত্র মানব - মানবী তারা। এত রঙিন কেন জীবন । জীবনের সুখের প্রজাপতি টা হাতে আসলে মনে হয় জীবনকে এমনি লাগে ।
একটু নিচে আসবে ?????
অলিনে কথা শুনে কি বলবে বুঝে উঠতে পারছে নাহ । শেষমেস রাজি হলো । অলিন কে দাড়াতে বলে একটু আয়নার সামনে আসলো ।
ঐ যে আসছে ও । একটা কালো ড্রেস পরা । পায়ে সাদা জুতো ভালো লাগছে খুব । দূর থেকে এক পলকে সব খেয়াল করে নিল অলিন 
কি খবর ????
এইতো ভালই ।অলিনের চশমার দিকে তাকিয়ে বলল " চশমাটা কবে নিলে ?? "
এইতো নিলাম আর কি !!
খুব কষ্ট হচ্ছে অলিনের । কেন জেনো কান্না পাচ্ছে খুব । কাল সিলেট চলে যাবে অতন্দ্রিলা । কেন যেন হাত পা কাপছে ওর ।নিজের উপর এত মেজাজ খারাপ হচ্ছে । ধ্যাত !!!!! লজ্জাই লাগছে একটা মেয়ের সাথে কথা বলতে তার হাত পা কাপে 
এই তুমি কাঁপতেস কেন ??? মুখে একটা দুষ্টু দুষ্টু হাসি দিয়ে বললো অতন্দ্রিলা ।
কই নাহ তো !!! তোমার জন্য একটা জিনিস এনেছি নাও ।
হাতে নিয়ে খুব অবাক হল ও । একটা চিঠি সাথে আছে চকোলেট, আচার । ইচ্ছা করছে এখনি খুলে দেখি , কিন্তু ওকে বুঝতে দেওয়া যাবে নাহ । তাই মুখটাকে একদম স্থির রেখে জিজ্ঞাসা করল......
কি এটা ????
এটা বুক লিস্ট । তোমার এই বই গুলো কিনা লাগবে ফাস্ট ইয়ারে ।
মেজাজ টাই খারাপ হয়ে গেলো অতন্দ্রিলার । মেডিকেলের সব গুলো আসলেই আতেল । ইচ্ছা করছে ওর বুক লিস্ট ওকেই খাইয়্যে দিই ।
অতন্দ্রিলা চলে যাচ্ছে , আস্তে আস্তে সিঁড়ি র দিকে চলে গেলো। ও কি আরেক বার তাকাবে ...। নাহ ও তাকাচ্ছে নাহ । শেষে অলিন ই ডাক দিলো ।
শুনো ???
হ্যাঁ , বলো ।
এটা তোমার জন্য ।
খুব অবাক হয়ে গেলো অতন্দ্রিলা । এত গুলো গোলাপ । খুশিতে ওকে জরিয়ে ধরে বলতে ইচ্ছা হচ্ছে "আমি তোমাকে ভালবাসি "। কিন্তু বলতে পারে নাহ ।খালি তাকিয়ে থাকে । অলিনের চোখ থেকে চশমা টা খুলে নেয় । ওর চোখের দিকে তাকায় । চোখটা ছলছল করছে ওর । বলা লাগবে নাহ , ওর চোখই বলে দেয় কতটা ভালোবাসে ও আমায় । নিজেকে খুব ভাগ্যবান মনে হয় এতটা ভালোবাসে কেউ তাকে । এই পৃথিবীতে একটা মানুষ আছে যে শুধু তার । এটা বলার মাঝে যে কতটা গর্ব আছে তা শুধু অতন্দ্রিলাই বুঝে । অলিনের চোখের দিকে তাকিয়ে মনে মনে বলে
" অলিন , আমার অলিন !!"

