 হলুদ গোলাপ !!!!!!!!!!


আজ বাসটা এত আস্তে যাচ্ছে কেন ?? আরেকটু জোরে যেতে পারে না । খুব অস্থির লাগছে । ইচ্ছা করছে ডাইভার বেটার কানের উপর দু ঘা দিয়ে নিজেই বাস চালাই । বাস চালাচ্ছে নাকি গরুর গাড়ি চালাচ্ছে । কিছু একটা করার দরকার সময় কাটানোর জন্য । ব্যাগে বই আছে , বই পড়া যায় । কিংবা গান শুনা যায় । কিন্তু কোনটাই করতে ইচ্ছা করছে না । এর থেকে বরং ওর সামনে গিয়ে কি করবো তাই ভাবি । এটাই সময় কাটানোর জন্য এগুলো থেকে ঢের গুন ভালো বুদ্ধি । আর সময় কাটানোর সাথে সাথে আগে থেকে প্রিপারেশনটা ও নেয়া হয়ে যাবে ।
দীপা আর ওর সম্পর্কটা ছিল অনেক বেশি জটিল । অনেক বাধা পেরিয়ে আজ তারা সব নতুন করে শুরু করবে । এজন্যই ঢাকার পথে অনলের যাত্রা । শুরুতে তাদের সম্পর্কটা ছিল খুব মজার । ফেবু তে প্রথম পরিচয় ওদের । আস্তে আস্তে ভালো বন্ধু , এরপর ২জন ২জনকে কাছের একজন করে নেয়া । প্রথম দীপাই বন্ধু থেকে বেশি কিছু ভাবতে শুরু করে । অনেক সময় ধরে চ্যাট করা কিংবা ফোনালাপ, কোনটাই বাদ যায় না । একদিন দীপাই ওর মনের কথা বলে দেয় । কিন্তু নিছক ফাজলামি ভেবে তা আমলেই নেয় না অনল । কিন্তু দীপা যখন সিরিয়াস ভাবে অনলের কাছে জানতে চাইয় তখনই বিপত্তি শুরু হয় । দীপাকে ফিরিয়ে দেয় ও , নতুন করে সম্পর্ক করে অন্য একজনের সাথে । শুরু হয় সম্পর্কের টানাপোড়ন । নষ্ট হয় বন্ধুত্ব , সাথে হয়তো ভালবাসাও । দীপা আর থাকতে চায় না ওর সাথে । কিন্তু তারপর ও জোর করে যায় অনল । অনলকে দূরে ঠেলে দিবার সব চেষ্টা করে । কিন্তু সব চুপ চাপ মেনে নেয় , সম্পর্কটা আঁকড়ে ধরে থাকে অনল । আর ততদিন অনল বুঝতে শিখে অলীক আর বাস্তবের মাঝের পার্থক্য । নিজের ভুলে প্রতি মুহূর্ত পুড়তে থাকে ।না পারে নতুন সম্পর্ক মেনে নিতে না , না পারে দীপাকে ছেড়ে থাকতে । এভাবে সম্পর্ক চলে না । তাই শেষমেষ ভেঙ্গে যায় অনলের সম্পর্ক । দীপার কাছে ছুটে যেতে চায় । কিন্তু নিয়তি এত সহজে তাকে ক্ষমা করে না । দীপা তখন পাথর হৃদয়হীন । কেন সে অনলের হাতের পুতুল হতে যাবে ?? সে কোন ভাবেই মেনে নিতে পারবে না অনল কে । ফিরিয়ে দেয় বার বার । এভাবে চলা যায় না । তাই আবারও সম্পর্ক হোঁচট খায় । দু জন আবার সব হারায় । কষ্ট যে কারো হয় না তা নয় , কিন্তু অনলকে ক্ষমা করতে পারে না দীপা । আর দীপার এই প্রচণ্ড জিদকে একসময় আমলে নিয়ে নেয় অনল । ভাবতে শুরু করে হয়তো কোন দিন ওকে ভালোবাসতোই না দীপা , তার এখন ওর নতুন বন্ধুরা আছে । এখন হয়তো অনল, ওর কাছে ডাল_ভাত ই । থাকলে ক্ষতি নেই আবার না থাকলেও কিছু যায় আসে না। তাই দীপার থেকে দূরে সরে আসে । ভাবতে শুরু করে হয়ত তাদের সম্পর্কের শেষটা এখানেই ।কিন্তু বিধাতার মনে যেন অন্য কিছু ছিল । তাই আবার দুজনের সুতোয় ঠিকই টান পড়ে । সব কিছু ভুলে শুরু করতে চায় প্রথম থেকে । একদম প্রথম দিকে দীপাকে বলেছিল সাদা পাঞ্জাবী পরে হাতে হলুদ গোলাপ নিয়ে ভালবাসা নিবেদন করবে অনল । আজ তাই করতে যাচ্ছে । গতকালের কিনা সাদা পাঞ্জাবী গাঁয়ে , পাশে খুব যত্ন করে রাখা হলুদ গোলাপ । এখন শুধু সামনে যাবার অপেক্ষা ।
বাস থেকে নামল অনল , এখন রিকশা নিতে হবে । দীপা এসএমএস দিয়েছে । দীপা দাঁড়িয়ে আছে ওর জন্য । রিকশা করে যেতে আর মিনিট পাঁচেক লাগবে, তাই উত্তর দিবার কোন প্রয়োজন অনুভব করে না অনল । রাস্তা পার হবার জন্য দাঁড়িয়ে আছে । এই রোডে কত স্মৃতি জড়িয়ে আছে । এ রোড পার হতে দীপার কত ভয় সব সময় ওর হাত ধরে পার হয় । 
রোড পার হতে এত সময় নষ্ট করা যাবে না । দীপা দাঁড়িয়ে আছে । মনে মনে নিজেকে বলল অনল । ভাবতে ভাবতেই রোড পার হতে গেল । হঠাৎ কেমন যেন একটা অনুভূতি হল , সামনের চেনা জগতটা ঝাপসা হয়ে আসলো ।
নিজের রুমে বসে দীপা । রাগে সব কিছু ভেঙ্গে চুরমার করতে ইচ্ছা করছে । আর ১০ মিনিট লাগবে বলে ওকে এসএমএস করেছিল অনল । কিন্তু এত রোদের মধ্যে ১ ঘণ্টার উপরে দাঁড়িয়ে ছিল । ফোন অফ করে রেখেছে । ওকে এত বড় বোকা বানালো অনল । ভাবতে নিজেকে কেমন যেন মনে হচ্ছে । রাগ কমার জন্য ঘুমিয়ে গেলো , খুব চাইছে ঘুম থেকে উঠে যাতে অনল নামের কোন কিছু তার মাথাতে না থাকে ।
ঘুম থেকে উঠে কিছুটা হালকা বোধ করছে । টেবিলের ড্রয়ার থেকে ফোন টা বের করলো । ৩৮ টা মিস কল , তাও একটা নাম্বার থেকে। নাম্বার টা চিনে না । বুঝতে পারছে না , এটা অনলের নতুন কোন চালাকি না তো ?? ফোনটা অফ করে দিতে চাইল কিন্তু মন সায় দিচ্ছে না । নিজেও জানে না কখন যেন ফোন দিয়ে বসল ঐ অজানা নাম্বারে ।
হ্যালো , দীপা আপু ।
কণ্ঠটা খুব পরিচিত দীপার এটা অনলের কাজিন সজলের গলা । কণ্ঠের মাঝে কেন যেন একটা অতি ব্যাস্ততার ছাপ । শুনে বুঝতে পারছে খারাপ কিছু একটা ঘটেছে । খুব দ্রুত উত্তর দিল দীপা , কি হয়েছে সজল ????
কাঁদতে শুরু করলো সজল । বলতে পারল অল্পকিছুই , কিন্তু ঐ অল্পকিছু কথাই দীপার পৃথিবী নাড়িয়ে দিল । আজ দুপুরে মহাখালীতে এক্সিডেন্ট করেছে অনল । তার মানে অনল এসেছিল , ওর সাথে দেখা করতে । আর এখানে এসেই ওর ......। আর কিছু ভাবতে পারে না দীপা ।
আস্তে আস্তে আইসিউ র করিডরের দিকে এগিয়ে যাচ্ছে দীপা । বুঝতে পারছে না , ও কি দেখতে যাবে ??? নাকি ফিরে চলে যাবে । এত স্বার্থপর একটা মানুষ কে দেখা কি ঠিক হবে । মনে মনে অনলের কথা গুলো ভাবতে থাকে । সব সময় বারন করত এত রিস্কে রোড পার না হবার জন্য কিন্তু কোন কিছু শুনার ছেলে ও না । বারণ করলে বলত আরে মরলে এমনিতেই মরবো । আর ওর নাকি মনে হয় এমন ভাবে হঠাৎ করেই চলে যাবে । আর তখন আমি বুঝব ওর কদর , এখন বুঝব না ।
সামনে একটা ছোট কাচে ঘেরা রুম । এখান থেকে দেখতে পাচ্ছে অনল কে । এত চটপটে ছেলেটা কেমন চুপ চাপ শুয়ে আছে , কোন কথা বলছে না । মুখে একটা অক্সিজেন মাস্ক , সামনে মনিটর । পাশে একজন ডাক্তার । শুনতে পাচ্ছে পাশ থেকে কেউ যেন বলল রুগীর কোন আসা নেই , আপনারা প্রস্তুত থাকুন । পাশের কান্নার শব্দ তার মাথাতে আসছে না , সে ভাবছে সামনে গিয়ে দাঁড়াবে । এত স্বার্থপর একটা মানুষকে শেষ বারের মত কিছু শুনিয়ে আসবে ।
অনল বুঝতে পারছে তার সময় শেষ হয়ে আসছে । মস্তিষ্কের একটা অংশ ভাবছে পৃথিবী তার আর দেখা হবে না । খুব কষ্ট হচ্ছে , ইস আর কিছু দিন থাকতে পারলে খারাপ হত না । দীপা কি ওকে দেখতে এসেছে ??? ও জানে না । ও কি জানে আজ আমি সাদা পাঞ্জাবী পরে হলুদ গোলাপ নিয়ে এসেছিলাম। ভালো কথা আমার গোলাপ গুলো কোথায় ?? ঐ সময়ে মনে হয় হাত থেকে পরে গেছে ??আচ্ছা আমি মারা যাবার পর কি দীপা আমাকে সাদা জামা পরে ফুল হাতে দেখতে আসবে ??? সব সময় এটা দীপাকে বলতাম , কে জানে ও আসবে কি না ??? হয়ত নতুন করে আবার জীবন শুরু করবে , ২ দিন পর মনেই থাকবে না অনল নামে কেউ ছিল । অতি সহজে সব কষ্ট ভুলে যাবার এক অসাধারণ ক্ষমতা দিয়ে আল্লাহ তাকে পাঠিয়েছে । এটা মনে হয় না ওর জীবনে কোন প্রভাব ফেলবে । হয়ত কাল সকাল ১১ তার ক্লাসে গিয়ে কুইজ দিবে । এর বেশি এখন কিছু ভাবতে পারছে না অনল ।
অনল যখন তার ফুলের কথা ভাবছে , তখন মহাখালীর ব্যাস্ত রাস্তায় মানুষের পায়ের নীচে পরে চুপসে যাচ্ছে তার গোলাপ । পাপড়ি গুলোর কিছু ছড়িয়ে পরেছে , কিছু ছিড়ে গেছে , আর কিছু পিষে যাচ্ছে । অনলের স্বপ গুলোও পাপড়ির সাথে পিষে যাচ্ছে । মানুষ গুলোর কি দোষ ??? তার তো জানে না ,কত স্বপ্ন মাখা ছিল এই ফুলে । কোন দিন তারা জানতেও পারবে না । এমনকি দীপাও না । 

