দেবদারু গাছ আর একলা বালক !!


ছেলেটা হাতের পিছনের “রক্ত লাল গোলাপ” লুকিয়ে সামনের দিকে চেয়ে আছে। "চশমা পরা ছেলে" মেয়েটার একদম পছন্দ না। সব সময় বলত কানা ছেলেকে জীবনেও সে বিয়ে করবে না। এতে নাকি ভবিষ্যত বংশধরের কানা হবার সমূহ সম্ভাবনা থাকে। ছেলেটার এত কিছুর দিকে কোন মন নেই। সে কেবল জানে , যে করেই হোক এই মেয়েকে তার লাগবে। এ কে ছাড়া পুরো দুনিয়া এনে দিলেও তার হবে না। ফ্লিমী ডায়লগে জীবন চলে না। তবুও কিছু করার নেই, এই মেয়ে লাগবেই।
চশমা ছাড়া ছেলেটা পুরোই কানা, কিন্তু কিছু করার নেই। মেয়েটা বলেছে চশমা পরা ছেলে ভুলেও চলবে না। এত ভোরে বন্ধুর ঝারি উপেক্ষা করে আসা। কথা মত সেই দেবদারুর নিচে দাঁড়িয়ে আছে।বন্ধু এখানে পৌছে দিয়ে চলে গেছে । এখন কেবল অপেক্ষা .................
চশমা ছাড়া সে কিছুই করতে পারে না ।কিন্তু আজ দিব্যি অচেনা জায়গাতে দাঁড়িয়ে আছে । আইনস্টাইনের আপেক্ষিকতাকে উপেক্ষা করতে চাইছে কিছু পারছে না । মনে হচ্ছে অনন্ত কাল ধরে দেবদারুর নীচে দাঁড়িয়ে অপেক্ষা করছে । সময় কত পেরিয়েছে সে জানে না ।হয়ত মাত্র ২ মিনিট ,কিংবা কয়েক ঘন্টা ।সত্যি তার জানা নেই । ছেলেটার শ্রবণেন্দ্রিয় বেশ তীক্ষ্ণ । মনে হচ্ছে দূর থেকে শুকনো পাতা ভেঙ্গে কেউ তার দিকে এগিয়ে আসছে । এরসাথে উঁচু হিলের কর্কশ শব্দ। খুব চেষ্টা করছে দেখতে কিন্তু সামনে সবই ঝাপসা ।দূর থেকে নীল কিছু একটা আসছে এটা বুঝতে পারছে ।এটাই যথেষ্ট । যা বুঝার সে বুঝে গেছে । বুকের ভিতরে হাতুড়ির মত কিছু একটা ক্রমশ জোরে জোরে বারি দিচ্ছে । মনে হচ্ছে এক্ষুনি বুকের খাচা ভেঙ্গে বেরিয়ে পরবে রাস্তায় । সদ্য পানি থেকে তুলে আনা মীনের মত লাফাতে থাকবে । কপালে বিন্দু বিন্দু ঘাম জমছে । শব্দ আরো কাছে থেকে আসছে । কর্কশ শব্দটা টের পাচ্ছে না । হাত ভর্তি কাঁচের চুড়ির শব্দে তা বিলীন হয়ে গেছে । ছেলেটার মাথাতে কে যেন অনবরত বলে চলছে ,ও আসছে , আসছে...............

