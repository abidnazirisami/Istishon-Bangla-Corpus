আগুন্তুক (পর্ব_১)


এই রিয়ান্তা, কিরে কথার উত্তর দিস না কেন ???
অরুনার কথা কানে ঢুকে না রিয়ান্তার । ওর সব ইন্দ্রিয় এখন অন্যখানে ব্যস্ত । সামনের দিকে গভীর মনোযোগে তাকিয়ে আছে । মনে হচ্ছে পৃথিবীর সবচেয়ে সুন্দর দৃশ্য দেখছে । একটা এলবেলে ছেলে যাচ্ছে কিন্তু এর মাঝে কি যেন একটা আছে , রিয়ান্তা ধরতে পারে না । অবাক নয়নে লক্ষ্য করতে থাকে, অগোছালো ভাবে হেটে যাচ্ছে ছেলেটা । কয়েকদিনের পুরনো নীল জিন্স সাথে হালকা হলুদ একটা শর্ট পাঞ্জাবী পিঠে একটা ট্যুর ব্যাগ । জিন্স টা মনে হচ্ছে কয়েক মাস ধরে সাবান_পানির মুখ দেখেনি , তবে পাঞ্জাবী আর ব্যাগটা সেই তুলনায় অনেক চকচকে । হলুদ রঙটা ওর অপছন্দের তালিকার এক নম্বরে কিন্তু আজ মনে হচ্ছে এটাকে আর এক এ রাখা যাবে নে , বিশেষ বিবেচনায় এনে পাশ নাম্বার দিয়ে দিবে । এই ছেলে কে দেখে মনে হচ্ছে তার জন্ম হয়েছে হলুদ পাঞ্জাবীর সাথে ময়লা জিন্স পরার জন্য । ওকে ছাড়া এটা আর কাউকে মানাবে না । ইসস..... ছেলেটা যদি একটা বারের জন্য পিছে তাকাতো ?? এখনও মুখটাই দেখতে পেলাম না । লাভ এট ফাস্ট সাইট বলে কিছু আছে তা রিয়ান্তা কখনও মানে না । তাহলে আজ এমন লাগছে কেন ?? পিছনে থেকে দেখে একটা ছেলের জন্য রিয়ান্তার বুকে ঢেউ উঠবে ?? নো ... নেভার !!!!!! নিজের মনকে হঠাৎ পরিবর্তন এনে আড্ডাতে মন ফিরালো ।
কিরে এতক্ষণ ঐদিকে কি দেখছিলি ?? কোন রাজকুমার নাকি রে ???
আরে ধূত এমনি আকাশ দেখলাম বহুদিন দেখা হয় না । অরুনার কথার জবাব দিতেই মনে হল, নিজের ভিতরে কে যেন বলছে তুমি মিথ্যা বলছো কেন ??? আচ্ছা আমি আজ উঠি রে কাল সকালে ক্লাস আছে । এখন গেলাম ভালো থাকিস ।
পুরো রাত ভালো মত ঘুমাতে পারেনি তবুও আজ অন্যদিনের চেয়ে আগেই বের হয়ে গেল । যেত তেন ভাবে বের হয়নি । সকালে উঠে গোসল করেছে । খুব সুন্দর একটা নীল শাড়ি পরেছে । নীল শাড়ি পরার পিছনে ওর যুক্তি আছে । বেশির ভাগ সময়ে দেখা যায় হলুদ পাঞ্জাবী পরা ছেলেরা মেয়েদের নীল শাড়িতে দেখতে পছন্দ করে , এটা ভেবেই এই কাজ । শাড়ির সাথে ম্যাচ করে নীল টিপ খুঁজে পেলেও জুতা ম্যানেজ করতে পারেনি । তাই খুঁজে খুঁজে সবচেয়ে বড় হিলের জুতোটা বেছে নীল । অন্তত এক দিক দিয়ে তো কাজ সারছে ।কিন্তু এত সাঁজ যার জন্য তাকে কোথায় খুঁজে পাবে। গতকাল কার্জন হলের মধ্যে বসে গল্প করার সময়ে ছেলেটা ওদের পাশে দিয়ে হেঁটে যাচ্ছিল কিন্তু ঐখানে এখন তাকে পাবার কথা না । নিজের ষষ্ঠ ইন্দ্রিয় কে সর্বোত্তম ব্যবহার করছে রিয়ান্না আর ঠিক তখনই কে যেন পিঠে হাত দিল !!!! প্রচণ্ড টেনশানে আজ অবাক হতেও ভুলে গেছে রিয়ান্না খুব স্বাভাবিক ভাবেই পিছে ফিরে তাকায় ।
ও অরুণিমা তুই ???
কিরে তুই এই সময়ে টিএসসি তে কেন ?? এত তাড়াতাড়ি আজ আর এত সাঁজে এখানে, ঘটনা কি ??? সত্যি করে বল কার সাথে দেখা করবি ???
অরুনিমার এত প্রশ্ন শুনতে পায় না রিয়ান্না শুধু বলে আমি একজন কে খুঁজছি ।
কাকে খুঁজছিস তুই ?? কে সেই রাজকুমার যাকে ঝলসানোর জন্য আজ এই রূপে আমাদের রিয়ান্তা ??
প্লিজ দোস্ত ফাজলামি করিস না । আমি জানি না কে ??
মানে কি ?? নাম কি , কোন ইয়ার , কোন ফ্যাকাল্টি কিছুই জানিস না আবার বলিস খুঁজতেছিস । মানে কি ????
আমি কিছুই জানি না দোস্ত শুধু জানি ছেলেটা একটা হলুদ পাঞ্জাবী আর ময়লা জিন্স পরে হাঁটে , কাঁধে থাকে লম্বা ট্যুর ব্যাগ , ব্যাগের কালার লাল আর সাদাতে মিক্সড । আর কিছুই জানি না দোস্ত । আর নিজেকে ধরে রাখতে পারে না । অরুণিমার কাঁধে মাথা দিয়ে কেঁদে ফেলে ।
অন্য কোন সময় হলে অরুনিমা হেসে দিত কিন্তু আজ হাসতে পারলো না । আচ্ছা , ঠিক আছে বাচ্চা দের মত করিস না তো । এখন অনার্সে পড়িস বাচ্চা নাই তুই আর । ছেলেটা কোন ফ্যাকাল্টি তে পড়তে পারে ধারনা করে পারবি ??
না , দোস্ত তবে পিছনে থেকে দেখে মনে হয়েছে হয় চারুকলা না হয় ফিজিক্সে পড়বে !!!
মুখে হাসি থাকলেও ভিতরে ভিতরে খুব রাগ হচ্ছে রিয়ান্তার উপর । একটা ছেলে কে পিছনে থেকে দেখে যে তার ফ্যাকাল্টি সম্পর্কে জানা যায় তা এর আগে অরুনিমা কোন দিন শুনেনি । এটা নিয়ে পরে ভাবলেও হবে , এখন যে করে হোক রিয়ান্তাকে শান্ত করে ক্লাসে নিয়ে যেতে পারলেই বাঁচে । কি দুঃখে যে ওর সাথে কথা বলতে এসেছিল , এখন ক্লাস না মিস হয় আবার । বড়লোকের মেয়ের এই এক ঝামেলা । আরে বাপ দেখতে ভাল, বাপের এত টাকা ক্লাসের এত ছেলের চোখে তুই ড্রিম গার্ল , সেইখানে থেকে একটা পছন্দ করবি না এখন সে যাবে হলুদ পাঞ্জাবী পরা ময়লা জিন্সের এক ছেলের খোঁজে । লোকে ঠিকই বলে সুন্দরীদের বুদ্ধি থাকে না , না হলে এমন গাধা মেয়ে পৃথিবীতে ২টা আছে কিনা সন্দেহ ।
রিয়ান্তা জানতো না , যার জন্য এত সাঁজ সে তাকে ঠিকই দেখে । পাশে দিয়ে যাবার সময় ২জনের দিকেই ২জনার চোখ পরে । নুহাশ যেমন জানত না এই মেয়েটা তাকে দেখার জন্য দাঁড়িয়ে আছে । আর পিছন থেকে দেখা হলুদ পাঞ্জাবীর ছেলেটা যে নীল টি শার্টে দেখতে কেমন করে বলবে ও । তাই এত কাছে থেকেও দেখা হয় না তার , শুরু হয় সেই আগুন্তুকের খোঁজে রিয়ান্তার পথা চলা ।
(চলবে )

