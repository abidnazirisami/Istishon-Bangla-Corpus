মুখ ঢেকে যাচ্ছে কৃতদাসী মেয়ে


 মুখ ঢেকে যাচ্ছে কৃতদাসী মেয়ে
উত্তপ্ত দুপুর-রোদের রাস্তায়—
তার লুকোবার কি?
নেকাবের আড়ালে,
মেকাপের আড়ালে।
সতীচ্ছদ তুমি ধর্ষকের জন্য অক্ষত রাখছ।
তোমার বুকের উত্থান
লুকোবে বলে তো থেমে থাকেনি।
তোমার নিতম্বের নৃত্য
ঢাকা থাকবে বলে তো দুলতে চায়নি।
তোমার ভাবনায় কামনা
পচে যাবে বলে তো ডানা মেলেনি।
মুখ ঢেকে যাচ্ছ কৃতদাসী মেয়ে,
আর সতীচ্ছদ তুমি ধর্ষকের জন্য অক্ষত রাখছ।
তোমার চুলের ভেজা বিন্যাস লুকোনোর আগে
জাগিয়েছে যে আকাঙ্ক্ষা যুবকের—
তোমার কপোত-জোয়ারও তাকে ভাসিয়ে নিতে চাতক।
তুমি মিথ্যে বলছ, আমি মিথ্যে করছি
তুমি মিথ্যে করছ, আমি মিথ্যে বলছি।
মুখ ঢেকে যাচ্ছ কৃতদাসী মেয়ে,
আর সতীচ্ছদ তুমি কার জন্য অক্ষত রাখছ?
[[লেখাটা আমি কবিতা ও গান হিসেবে লিখেছি। আমি সুর দিতে জানি না, তবে সুড়সুড়ির কথা ভিন্ন।]]

