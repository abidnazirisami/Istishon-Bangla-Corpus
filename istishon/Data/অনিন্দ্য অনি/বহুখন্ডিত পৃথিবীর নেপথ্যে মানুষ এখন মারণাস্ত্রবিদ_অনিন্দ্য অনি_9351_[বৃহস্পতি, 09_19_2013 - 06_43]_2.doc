বহুখন্ডিত পৃথিবীর নেপথ্যে মানুষ এখন মারণাস্ত্রবিদ


[১]
বুক ফেরে দেখ,
হৃৎপিন্ডে কারো নাম লেখা নেই।
ড্রয়ার খুলে ডাইরীর পাতায় শুধু ফেলে আসা জমে।
বোতলের ভুত গিলে চেপেছে টয়লেট,
এর চেয়ে বেশি ত্যাগ অবৈধ ঘোষিত।
মরা তেলাপোকাও হাঁটে।
পাহারায় কুকুর-কোন্দল নীরবতা।
বারান্দার সাদা আলোতে ফ্যাকাসে অন্ধকার,
দূর্বাঘাসে দূর্বাদল হাওয়া।
চশমার কাচে অসংখ্য দাগ,
মধ্যবর্তী তেলাপোকা ঘটমট বিরতি ও পুণ-পুণ-তেলাপোকা হত্যা।
এগুলো কি জমতে থাকা শিশির, না ছাঁই ?
পা নারে আঁধ-মরা, কুকুর কুঁইকুঁই —
রাতেরো নিজস্ব ডাক আছে।
নিজস্ব রঙ।—
ভয়ে জমে যাচ্ছে হাত, কণ্ঠনালী,
পা টিপে হাটে ষরযন্ত্রশীল,
এবার সকল আদর্শের দিন শেষের সাইরেন বাজিয়ে গেল মহাকাল—
একটা উজ্জল বিস্ফোরণে,
নক্ষত্রে দেখলাম।— 
[২]
কিংবদন্তি চাঁদের উপমা ভুলে যাও।
অলটাইম পাউরুটি-বিস্কুট,
হেগে নে—
নাইলে পেটপুরে খেতে পারবি না হারামির বাচ্চা ।
বর্বর যুগের মত এখনো রাতে পা-টিপে হাঁটে কেউ কেউ।
হঠাৎ বিকট—
পাহারায় কুকুর-কোন্দল আজ হয় নি,
কুকুরের প্রভুভক্তি ট্রান্সফার হয়ে গেছে।
হুইসেল হুইসেল হুইসেল !!!
"খবরদার" এখন কমিশন খান অভাবে।
হল্লা হল্লা হল্লা—
শুনশান কখনোই হয় না নিরবতা,
বাজতেই থাকে,
ঘড়ির কাঁটা বাজিয়ে দিচ্ছে কত ?
দৃষ্টিনন্দন ক্যাকটাস বিঁধে গেলেই সাড়।
ভাবেন না কাঁটার বদনাম করছি,
পর্দার আড়ালে সবাই বেপর্দা ।
চোখ গেল দেয়ালে কালি-কলমের শৈশব রেখাপাতে।
বহুখন্ডিত পৃথিবীর নেপথ্যে মানুষ এখন মারণাস্ত্রবিদ।
খুব ব্যাক্তিগত একটা কথা বলি,
"লাল রঙ আমার খুব একটা ভাল লাগে না।"
এই মুহুর্তে অনেকেই আমাকে গরু ভাবতে পারেন।
মহল্লার রাস্তায় মধ্যরাতে ট্রাক গেলে একটা
শব্দের শোরগোল পরে যায়।
মাথা চারা দিচ্ছে মেঘ
সরে যাচ্ছে হাওয়ায়
উঁকিঝুঁকি হুতুম।
ঘাতকের ভয়ে মুখরিত রাত।
যখন হাল্কা খয়ড়ি থেকে গাঢ় নীলে আকাশময়।—
—[০৫০৯।১৯০৯২০১৩]

