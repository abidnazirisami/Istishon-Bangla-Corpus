কবে আসবে তুমি


তোমাকে ভাবতে ভাবতে মনে মরীচিকা পড়ে যাচ্ছে।
মন ক্লান্ত হয়ে জিজ্ঞেস করছে সে কি আসবে না?? 
রাত রাত জাগতে জাগতে চোখের নিচে কালচে হয়ে গেছে।
রক্তাক্ত চোখ জিজ্ঞেস করছে আমি আর কত লাল হব?
ঘুটঘুটে অন্ধকার ত্বক হলেই কি তবে তার আসার সময় হবে?
জ্যোতিষী হস্তরেখা দেখে বললো তোমার আগত দিনগুলোতে শনির কুনজর লেগেই থাকবে।
দুর্দশার করুণ পরিণতিই কি তবে তোমার আগমণ ঘটাবে। 
আয়ুরেখা ধরে হাটতে হাটতে শেষ বিন্দুর দিকেই চলছি।
সীমানা অতিক্রমের অপরাধে বন্দী হলেই কি তুমি দেখা দিবে?
নিকোটিনে ভরে যাচ্ছে মস্তিষ্কের কোষগুলো।
যেদিন আর কোন কোষ খালি থাকবে না, সব দূষিত হয়ে যাবে সেদিনই কি তোমার উদয় ঘটবে?
তোমাকে দেখব বলে স্বপ্ন দেখতে দেখতে এখনচোখে আর ঘুম আসে না।
স্বপ্নগুলো শেষ হয়ে গেলেই কি তো উড়োউড়ি শুরু হবে?
পৃথিবীর সব রং এনেছিলাম তোমাকে রাঙাতে।
সেই রং এখন পরিত্যক্ত হয়ে যাচ্ছে।
পৃথিবী যেদিন রঙের কথা ভুলে যাবে, রংতুলির আর ব্যবহার থাকবে না।
তখনই কি তুমি রং আর তুলি নিয়ে ছুটোছুটি করবে?
জানি, যেদিন, এই দু'চোখ থাকবে, কিন্তু কোন স্বপ্ন থাকবে না।
এই হৃৎপিণ্ড থাকবে, কিন্তু কোন রক্ত সঞ্চালন থাকবে না।
আকাশ থাকবে কোন, কোন নীল থাকবে না।
জীবন থাকবে, কিন্তু আয়ুরেখার সমাপ্তি হবে।
সেদিনই তোমার সময় হবে, তুমি আসবে। 

