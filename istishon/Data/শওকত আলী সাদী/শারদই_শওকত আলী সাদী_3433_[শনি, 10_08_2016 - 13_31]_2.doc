শারদই


এবার পূজায় আর কিছু না
চাই গো শুধু মা....
আমার পাণে মায়ার টানে
নেত্র মেলে চা
আমার গায়ের রংটা দেখে
সব মেয়ে দেয় দৌড়ই
তোর গা হতে রং কিছু ঋন
দিস ওগো মা গৌরী
পাওনাদারের ভয়ে ঘরের
বাইরে জেতে পারিনি
ওদের কেন নিস না তুলে
তুই না বিপত্তারিণী??
এই ইদানিং আমারও তো
হচ্ছে বোধন অকালে
ঘুম ভাঙে রোজ দুপুর বেলা
ঘুম ভাঙেনা সকালে
ক্লাসে গেলে স্যারে ধমকায়
বাসায় এলে বাপে
আমি নাকি পাহাড়সম
অলসতার মাপে
কিন্তু আমি সাধ্য থেকে
খাটনি বেশী করি
দুইটি হাতে পাউরুটি চা
সঙ্গে বই পড়ি
দশভুজা মা আমাকে তুই
আর দুটো হাত দিস
আর কতদিন শুনবো গালি
অলস লেবেনডিশ???
এবার পূজায় একটু এদিক
নেত্র মেলে চা.....
তোর কি আছে চোখের অভাব
ত্রিনয়না মা???
দুর্গোৎসবের এ আনন্দ মুখরতায় বিশ্ব মানবতার কল্যাণ কমনার সঙ্গে সকলকে জানাই আন্তরিক শারদীয় প্রীতি, শুভেচ্ছা ও ভালোবাসা !
(কবিতাটি শ্রদ্ধেয় অনিক খানের লেখা)

