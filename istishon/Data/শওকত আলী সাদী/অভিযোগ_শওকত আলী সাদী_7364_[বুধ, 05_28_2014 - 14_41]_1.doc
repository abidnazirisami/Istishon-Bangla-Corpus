অভিযোগ


আমার কারও প্রতি আমার কোনো রাগ নেই। মানুষকে দোষ দিয়ে কী লাভ? প্রত্যেকেরই তো নিজস্ব চিন্তাধারা থাকে।
আমি জানি, আমার স্বজনরা আমাকে অনেক ভালোবাসে। তাদের ভালোবাসা নিয়ে প্রশ্ন তোলার বা দোষ ধরার ইচ্ছা, রাগ, শক্তি কোনোটাই আমার এখন আর নেই। শুধু একটাই আফসোস থেকে গেল- জীবনে অনেক স্বপ্ন ছিলো কোনোটাই পূরণ করতে পারলাম না।
আমি সবসময় শুনে আসছি, তুমি যদি মন দিয়ে কোনো কিছু চেয়ে থাকো তবে অবশ্যই তা পাবে। আমার স্বপ্ন আশা-আকাঙ্ক্ষাগুলো আমি কী মন দিয়ে চাইনি! শুধু মন দিয়ে চাওয়া এই স্বপ্নগুলো পূরণ করার জন্য কত কষ্টই না করলাম। মানসিকভাবে, শারীরিকভাবে।
শারীরিক কষ্টটা কখনোই এত বেশি ছিলো না। কিন্তু মানসিক কষ্টের কথা বলতে গিয়ে আমার হাত কাঁপছে। জীবনের অনেকগুলো বছর নষ্ট হয়ে গেল। জীবনভর তো একা একাই কাটালাম। এ সময়টা যে কিসের ভেতর দিয়ে গিয়েছি, আমি আর ঈশ্বর ছাড়া আর কেউ জানে না। হাজার কষ্টের মধ্যেও একটা জিনিস চিন্তা করে স্বস্তি পাই অন্তত আর কেউ না থাকুক ঈশ্বর আমার পাশে আছেন। আর কেউ না বুঝুক, উনি আমার কষ্টটা বুঝেন। আমি এখনও জানি তিনি আমার পাশে আছেন।
এখানে সবাই থেকেও যেন নাই। একটা কথাট সত্যি- মানুষ পৃথিবীতে আসে একা, চলেও যায় একা। হায়রে পৃথিবী! কত ভালোবাসার, কত সাধের এই জীবন।

