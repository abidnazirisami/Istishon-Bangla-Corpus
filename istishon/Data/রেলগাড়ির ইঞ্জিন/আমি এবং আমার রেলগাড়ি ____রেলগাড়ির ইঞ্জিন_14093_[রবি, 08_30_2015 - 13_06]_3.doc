আমি এবং আমার রেলগাড়ি ___


আমি রেলগাড়ির ইঞ্জিন। রেলগাড়ি আমাকে ছাড়া চলতে পারে না , আমিও রেলগাড়ি কে ছাড়া অর্থহীন । আমি রেলগাড়ির মাঝে থাকি। আমি যদি ভাল না থাকি তাহলে রেলগাড়িও ভাল থাকে না । একদিন আমার খুব মন খারাপ ছিল । আমার কোন কাজ করতেই ইচ্ছা করছিল না ! রেলগাড়ি আমার মন খারাপ দেখে সেও চলতে চাইল না , সবাই রেলগাড়িকে অনেক বকাবকি করল , কিন্তু রেলগাড়ি কিছুই বলল না , শেষে আমার জন্য রেলগাড়ির বকা খাওয়া দেখে আমার খুব কষ্ট হল। আমি কাজ করা শুরু করলাম , রেলগাড়িও চলতে শুরু করল ।
আমি আর রেলগাড়ি জন্মের থেকেই একসাথে , আমরা একসাথে নিজেদের সময় কাতাই, সবসময় একসাথে থাকি , এতটাই একসাথে যে আমাদের আলাদা করে আর কোন অস্তিত্বই নেই ! রেলগাড়ি আমাকে ছাড়া থাকতে পারে না , আমিও তাকে ছাড়া থাকতে পারি না । যখন আমাদের কোন কাজ থাকে না তখনই আমাদের গল্পের ঝুড়ি খুলে বসি আমরা , রেলগাড়ি আবার খুব হাসির হাসির গল্প বলে, আবার অনেক সুন্দর করে কথাও বলে, আমি খুব মুগ্ধ হয়ে যাই !
 যখন আমাদের মন মেজাজ ভাল থাকে তখন খুব দ্রুত ছুটে চলি আমরা । এত্ত দ্রুত যে মানুষ জন খুব খুশি হয় । আমাদের ও তখন ভাল লাগে । রেলগাড়ির সাথে আমার সম্পর্ক টা রীতিমত আত্মার । রেলগাড়ি আমাকে বলেছে , একদিন আমরা দুজন স্বাধীন হয়ে অনেক দূরে চলে যাব । সেখানে রেলগাড়ি আর আমি, দুজনে মিলে থাকব । বিকেল বেলা দুজনে মিলে হাওয়া খেতে বেড়াব , রাত হলে দুজন দুজনকে জড়িয়ে ধরে ঘুমাব । মাঝে মাঝে এসব কথা ভাবলে চোখে জল এসে যায় । স্বপ্ন গুল সত্যি হবে তো ? নাকি মিলিয়ে যাবে রাতের আঁধারে ! 

