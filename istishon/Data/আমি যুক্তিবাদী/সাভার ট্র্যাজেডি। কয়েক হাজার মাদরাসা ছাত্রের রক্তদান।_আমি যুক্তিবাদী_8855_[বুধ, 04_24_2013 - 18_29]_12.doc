সাভার ট্র্যাজেডি। কয়েক হাজার মাদরাসা ছাত্রের রক্তদান।


ঢাকার অদূরে সাভার বাসস্ট্যান্ডের পাশে রানা প্লাজা নামের একটি বহুতল ভবন আজ বুধবার সকালে ধসে পড়ে। নিমতলীর ভয়াবহ অগ্নিকান্ড, আশুলিয়ায় তাজরিন গার্মেন্টসে আগুন, চট্টগ্রামের বহদ্দারহাটের ফ্লাইওভার ধ্বস, সর্বশেষ সাভারে বিল্ডিং ধ্বসে শতাধিক মানুষের মৃত্যু...
দূর্ঘটনা একের পর এক ঘটেই চলেছে। পঙ্গপালের মত মানুষ মরছে। বাংলাদেশে দুর্ঘটনা ঘটলে সাধারণত খেঁটে খাওয়া গরীব মানুষেরাই মারা যায়। আজও তার ব্যতিক্রম হয়নি। ভবনটিতে কর্মরত পোশাক শ্রমিকরাই হতাহত হন। কতোজন মানুষ সেখানে ছিলেন এটা এখনো নিশ্চিত হওয়া যায়নি।
প্রতিটি দুর্ঘটনার পর আমরা কদিন ফেসবুকে স্ট্যাটাস দেই। ব্লগে ২/১ টা জ্বালাময়ী লেখা দেই। কেউ টকশোতে গিয়ে গলা নষ্ট করে আসেন। আমাদের দায়িত্ব এটুকুই।
তবে পরিবর্তন আসছে। পরিবর্তনগুলো দেখে বিশ্বাস জাগে, ধীর গতিতে হলেও বদলে যাবে বাংলাদেশ।
আজ আহত শ্রমিকদের জন্য প্রচুর পরিমাণ রক্তের প্রয়োজন ছিলো। বিভিন্ন সংগঠন এমনকি ব্যক্তিগত উদ্যোগে অনেকেই রক্ত দিয়েছেন।
পারস্পরিক দ্বন্ধ থাকলেও গণজাগরণ মঞ্চ এবং হেফাজতে ইসলাম রক্ত সংগ্রহ করেছে। নির্ভরযোগ্য সূত্রে জানা যায় হেফাজতে ইসলাম কয়েক হাজার ব্যাগ রক্ত এনাম মেডিকেল কলেজ হাসপাতালে দিয়েছে।
গার্মেন্টস কর্মীদের বাঁচাতে এবং তাদেরকে রক্ত এবং অর্থ দিয়ে সহযোগিতার হাত প্রসারিত করতে গেন্ডা বাস স্ট্যান্ডে ক্যাম্প করে হেফাজতে ইসলাম বাংলাদেশ। ঢাকা থেকে যেতে সাভার স্ট্যান্ডের আগের স্ট্যান্ডের নাম থানা রোড। সেখানে এনাম মেডিক্যাল কলেজ হাসপাতাল। তার আগের স্ট্যান্ড হলো গেন্ডা।
বিভিন্ন মাদরাসা থেকে কয়েক হাজার ছাত্র সেখানে স্বেচ্ছায় রক্ত দিতে উপস্থিত হয়েছিলো। http://postimg.org/image/z1zvm6frt/
অবস্থা তদারকি করতে সেখানে উপস্থিত ছিলেন হেফাজতে ইসলামের নাইবে আমীর আল্লামা নূর হোসাইন ক্বাসেমি। কেন্দ্রীয় নেতা মাওলানা আব্দুর রব ইউসুফি। মাওলানা মোস্তফা আজাদ।
এছাড়া ঘটনাস্থলের কাছেই অবস্থিত সাভার ব্যাংক কলোনি মাদ্রাসা। উদ্ধার কার্যক্রম শুরু হবার পরপরই সেখানকার প্রিন্সিপাল মাওলানা আব্দুল্লাহ সাহেবের উদ্যোগে তাঁর মাদরাসার অসংখ্য ছাত্র রক্ত দেয়। পরবর্তীতে যেসব মাদরাসা ছাত্র/শিক্ষক সাভারে গেছেন, আব্দুল্লাহ সাহেবের মাধ্যমে তাঁরা এনাম মেডিক্যাল কলেজ হাসপাতালে রক্ত প্রদান করে এসেছেন। 
হেফাজতের নেতারা মানবতা বোধ থেকে এগিয়ে এসেছিলেন। ফলে তাঁরা প্রচার প্রসারে যাননি। কিন্তু অনেকেই ফেসবুক স্ট্যাটাসে হেফাজতের নামে কুৎসিত সমালোচনা করছে। তাই সঠিক সংবাদ আপনাদের সাথে শেয়ার করলাম। 

