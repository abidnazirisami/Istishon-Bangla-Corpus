জাতির পথনির্দেশক কওমী মাদরাসা সম্পর্কে অজ্ঞতা কেন_ (১ম পর্ব)


কওমী মাদরাসা কি? কারা পরিচালনা করে এসব মাদরাসা? কি উদ্দেশ্যে পরিচালনা করে? এমন অজস্র প্রশ্ন কওমী মাদরাসা সম্পর্কে হতে পারে।
শুনতে অবাক লাগলেও সত্য যে, ৯০% মুসলমান জনগোষ্ঠীর দেশে অধিকাংশ সচেতন নাগরিকের কওমী মাদরাসা সম্বন্ধে সঠিক ধারণা নেই। বুদ্ধিজীবী থেকে সাধারণ জনতা, কওমী মাদরাসার ব্যাপারে সবার ধারনাই অস্পষ্ট। কারো কাছে এরা কুরআন, হাদিসের প্রচারক তো কেউ কেউ ধর্ম ব্যাবসায়ী, জঙ্গি হিসেবে সম্বোধন করছে। ধর্ম নিরপেক্ষ গুটিকয়েক কীটের মিথ্যা প্রচারণায় সাধারণ ধার্মিক অনেকের কাছেও কওমী আলেমগণ ধর্ম ব্যাবসায়ী, কখনো বা জঙ্গি হিসেবে পরিচিতি।
ইসলাম সর্বশ্রেষ্ঠ ধর্ম। কুরআন শ্রেষ্ঠ গ্রন্থ। মুহাম্মাদ (সা.) সর্বোত্তম রাসূল; এমন ধ্যান ধারণায় বিশ্বাসী অনেক মুসলমানই জানে না, কিভাবে তাঁরা সুমহান ধর্মের সন্ধান পেল? কুরআনের জ্ঞান তাঁদের সামনে আসলো? ইসলামের সত্যতা সুস্পষ্ট হল?
উপমহাদেশে ব্রিটিশ শাসনের পূর্বে মুগল আমলে ধর্মীয় রূপরেখায় শিক্ষাব্যবস্থা পরিচালিত হতো। ব্রিটিশরা একসময় শিক্ষাব্যবস্থাকে পুরোপুরি বদলে দেয়। মাদ্রাসাগুলোকে জ্বালিয়ে দেয়। তৎকালীন বিজ্ঞ আলেমগণকে হত্যা করে ধর্ম শিক্ষাকে পুরোপুরি বন্ধ করে দেয়। অতঃপর মুসলমানদের নিজস্ব সংস্কৃতি ও কুরআন, হাদিসের শিক্ষা সংরক্ষণ এবং ব্রিটিশ বেনিয়াদের হাত থেকে দেশ ও জনতাকে রক্ষা করার মহান উদ্দেশ্যকে সামনে রেখে ভারতের উত্তর প্রদেশে ১৮৬৬ সনে প্রতিষ্ঠিত হয় উপমহাদেশের প্রথম কওমী মাদরাসা দারুল উলূম দেওবন্দ। চলবে

