নীলে নীলে নীলাম্বরী


১০ টাকা দিয়ে সেদিন ফার্মগেট থেকে একটা চিরুনি কিনেছিলাম। নীল কালারের। বাসায় এসে আম্মু সেই চিরুনি দেখে জিজ্ঞেস করল,
- এটা কার ?
- আমার
- এটা তো মেয়েদের চিরুনি !
- চিরুনির ভিতরেও এতো বৈষম্য ?
- আরে দেখছ না বড় বড় ফাকা। নাকি তোরে কেউ দিছে ?
- আমারে চিরুনি কে দিবো ?
- দিতে পারে না ! এখন তো কতো কিছুই দেয় মানুষ
- ধুরও খালি সন্দেহ
১০ টা আঙ্গুলই সবসময় আমার চিরুনি হিসেবে কাজ করে। তবুও কম দামে পাওয়ায় কিনলাম।
যাই হোক বাসায় একদিন বন্ধু আসল তার প্রেমিকা নিয়ে। যথারীতি তাদের ভালোবাসার পাহারাদার হলাম। যাওয়ার সময় বন্ধু কানে কানে বলে,
- দোছ ওর চুলের ক্লিপ টা না তোর বিছানায় হারায় গেছে। খুঁজলাম অনেক কিন্তু পাইলাম না
- ক্যা কুস্তি কুস্তি খেলছিলি নাকি ? ভালো কইরা খুঁজসস ?
- হ
- আচ্ছা আমি খুঁইজা রাখমু নে
- আচ্ছা রাখিছ
- ক্লিপের কালার কি ?
- নীল কালারের মনে হয়
- ও আচ্ছা। খুঁজমুনে
রুমে এসে দেখি আমার বিছানার উপর ছোট খাটো একটা বুলডোজার চালানো হয়েছে। যাকে এক কথায় বলে তছনছ অবস্থা। মনে হয় দুজনে মিলে এলোপাতারিভাবে ক্লিপটা খুঁজেছে। যাই হোক আমি আবার আমার বিছানায় খুঁজলাম। পুরো রুম খুঁজলাম। খাটের নিচে খুঁজলাম। কোথাও নীল রঙের কোন বস্তু খুজে পেলাম না। এখন ভয় হতে লাগল। যদি জিনিসটা আম্মার হাতে কোন মতে পড়ে যায় না জানি আবার কি কি জিজ্ঞেস করে ! আবার ক্লিপের রংও নাকি নীল !
পরে বন্ধু ফোন দিয়ে জিজ্ঞেস করল,
- কিরে ক্লিপ পাইছছ ?
- না
- ভালো কইরা খুঁজছছ?
- তাইলে কি খারাপ কইরা খুঁজুম ? তোমরা আইসা ফষ্টি নষ্টি করবা, কুস্তি খেলবা, বিছনা তছনছ করবা, আবার জিনিসও ফালাইয়া যাইবা। পাইছো কি অ্যা ?
- আরে চেতিছ না
- হ চেতব না। আম্মা পাইলে কি কমু আমি ?
- কয়া দিবি কিছু একটা
- ওই তুই ফোন রাখ
বিছানা ঠিক করতে গেলে এখনও ক্লিপটা খুজি মনে মনে। পেয়ে গেলে ঝামেলাটা কাটত আর কি।
মাঝেই মাঝেই আম্মা খাটের নিচে ঝাড়ু দিতে আসে। তখন যে কি ভয়ে থাকি !!! মনে হয় এই বুঝি পেয়ে গেল ক্লিপটা। আর বলে উঠলো, ''নীলে নীলে নীলাম্বরী......''

