ভাল্লাগে নাহ


''ভাল্লাগে নাহ'' নামক রোগটা একবার কারও মধ্যে দানা বাঁধতে থাকলে তা একসময় বিশাল আকার ধারণ করে। কোন এলোপ্যাথি হোমিওপ্যাথিতে তখন কাজ হয় না। কাজ হয় না অ্যান্টিবায়োটিক বা কোন ক্যাপসুলে। তখন কোন কিছুই ভালো লাগে না। কোন কিচ্ছু না। চারপাশ কেমন বিষাদ মনে হতে থাকে। রোগটা এতোটাই ভয়াবহ যে তখন প্রিয় কোন জিনিসটাও অপছন্দ হতে শুরু করে এই ভাইরাসের কারনে। ভাইরাস যেন ভালো লাগাগুলো খেয়ে ফেলে ধীরে ধীরে। প্রিয় কোন ব্যাক্তিত্তের সঙ্গও অসহ্য লাগে। পছন্দের কোন জায়গায় গেলেও কেমন দম বন্ধ হয়ে আসে যেন। ভালো লাগে নাহ কিচ্ছু ভালো লাগে নাহ। হতাশা-ডিপ্রেশন কুরে কুরে খায় তখন। তখন পুরনো কোন প্রেমিকা এসে ভালোবাসা ভিক্ষা চাইলেও দূর দূর করে তাড়িয়ে দিতে ইচ্ছে হয়। ঘরে থাকলে মন হয় বাহির ভালো, বাহিরে গেলে মনে হয় ঘর ভালো। চরম কোন দোটানা ঘিরে ফেলে চারপাশটাকে। চারপাশের পরিবেশটাকে। আচরণেও ভিন্নতা চলে আসে। কথার ফাঁকে হঠাতই চুপ কিংবা হঠাতই এলোমেলোতা ভর করে। যেন বাইরের কোন পৃথিবী থেকে নিয়ন্ত্রণ করা হচ্ছে। মাঝ রাতে অযথাই ঘুম ভেঙ্গে যায়। ভালো থাকার মুখোশ পরে থাকতে থাকতে কখন যে অযাচিত সব ঘটনা ঘটে যায় সে নিজেও টের পায় না। এই রোগের প্রতিষেধক খুঁজতে গিয়ে অনেকে নিজেকেই হারিয়ে ফেলে ক্রমশ...
ভাল্লাগে নাহ। কিচ্ছু ভাল্লাগে নাহ... কিচ্ছু নাহ...

