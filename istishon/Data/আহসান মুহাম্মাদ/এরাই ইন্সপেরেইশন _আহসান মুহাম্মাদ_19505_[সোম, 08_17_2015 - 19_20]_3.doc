এরাই ইন্সপেরেইশন 


বাসে বসে মেয়েটার কোরআন শরীফ পড়া দেখে ছেলেটার মনে প্রচুর কৌতূহল জাগে। ভিড়ের মধ্যে মেয়েটার সাথে কথা বলার উপায় খুঁজতে থাকে সে। অনেক চেষ্টায় উপায় হয়। মেয়েটার পাশের সিটে গিয়ে বসে ছেলেটা। কথা বলাও হয়। জানতে পারে মেয়েটার ক্যান্সার। খুব বেশীদিন বাঁচবে নাহ।
''আমি আপনাকে বিয়ে করতে চাই''- ছেলেটার সরাসরি প্রস্তাব। মেয়েটা হতভম্ব। কি বলবে ভেবে পায় নাহ। ''আপনি কি ঠিক আছেন?''- মেয়েটার প্রশ্ন।
''হ্যাঁ আমি পরিপূর্ণ ঠিক''
''প্রস্তাবটা কি আপনার করুণা নাকি কৌতূহল থেকে?''
''আপনার হাতের ওই কোরআন দেখে''
''এটাই কি যথেষ্ট?''
''এটাই যথেষ্ট''
''আমি আর অল্প কিছুদিন বাঁচব''
''সমস্যা নেই''
শেষপর্যন্ত যতটুক জানতে পেরেছি মেয়েটা নাকি সুস্থ হওয়ার পথে। ভাইয়ার সাথে ভালোই সময় কাটছে মেয়েটার। ভাইয়া সবসময়ই তার প্রেমের ব্যাপারটা এড়িয়ে চলতেন। কারও কাছে কিছু শেয়ার করতেন নাহ। বুয়েট পাশ করে ঘুরে বেড়াতেন। মাঝে মাঝে জ্ঞান নিতে যেতাম তার কাছে। প্রেমের ব্যাপারটা যেন আগলে রাখতেন সবসময়। পরে অনেক কষ্টে জানতে পারি তার ব্যাপারটা। প্রথমে শুনে কতক্ষণ চুপ হয়ে ছিলাম। ভাইয়ার প্রতি কেমন যেন শ্রদ্ধাটা কয়েকশগুণ বেড়ে গেল হঠাৎ করে। ইন্সপেরেইশন আসলে এরকম মানুষগুলোর কাছ থেকেই পাওয়া যায়। তাদের জন্য রইল অসংখ্য দোয়া।

