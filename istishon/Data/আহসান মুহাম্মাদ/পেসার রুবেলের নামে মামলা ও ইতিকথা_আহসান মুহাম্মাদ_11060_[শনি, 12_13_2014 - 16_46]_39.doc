পেসার রুবেলের নামে মামলা ও ইতিকথা


আমাদের কিন্তু উন্নতি হচ্ছে। র‍্যাঙ্কিং এ আমরা একটু একটু করে এগিয়ে যাচ্ছি। প্রায় সব দিক থেকেই। তো আপাতত ক্রিকেটের কথাই ধরা যাক।
আমরা সব সময় ভারতের ক্রিকেটারদের দেখতাম বা দেখছি বলিউডের হার্ট থ্রুব নায়িকাদের সাথে জমজমাট প্রেম করতে। শুধু ভারত না পাকিস্তান সহ অনেক দেশের ক্রিকেটাররাই তাদের দেশের ফিল্মি ও সেলিব্রেটিদের সাথে চুটিয়ে প্রেম করছে। সম্প্রতি আমরা ভারতের ভিরাট - আনুস্কার নাম সবাই জানি। পাকিস্তানের ওয়াসিম আকরামের সাথে সুস্মিতা সেনের গভীর প্রেম ছিল। যা কিনা এখন অতীত। তাছাড়া আছেন নিনা গুপ্তা-ভিভিয়ান রিচার্ডস, শর্মিলা ঠাকুর-মনসুর আলী খান পতৌদি, কিম শর্মা-যুবরাজ সিং, সংগীতা বিজলানি-আজহার উদ্দিন, ঈশা শর্বাণী-জহির খানসহ আরও অনেক জুটি।
তবে এখন কিন্তু আমরাও পিছিয়ে নেই। আমাদের পেসার রুবেল হোসেন প্রেম করছেন অভিনেত্রী হ্যাপির সাথে। এ নিয়ে বেশ গুঞ্জন শোনা যাচ্ছে। আসলে প্রেম করছেন না অলরেডি প্রেম করে তাকে নাকি ছেড়েও দিয়েছেন তিনি। আমাদের রুবেল প্রেম করে ছেড়ে দিয়েছেন একজন অভিনেত্রীকে ! ভাবা যায়?
আসলে ভাবা যাবেই বা না কেন ! আমাদের রুবেলই বা কম কিসে ? বাংলাদেশের ফার্স্ট বোলার সে। বাংলাদেশের অনেক ক্রিকেটীয় ইতিহাসে তার নাম জড়িয়ে আছে।
রুবেলের ব্যাপারটাকে সমর্থন করছি না বরং ব্যাপারটা তুলনা করার চেষ্টা করছি। বাহিরের সাথে খাপ খাওয়াতে যাচ্ছি আমরা। সম্ভবত এই প্রথম শুনছি যে আমাদের দেশের কোন ক্রিকেটার নায়িকাদের সাথে প্রেম করছে। এটা উন্নতি না অবনতি জানি না। তবে উন্নতিই হতো যদি রুবেল-হ্যাপির সম্পর্ক টা বহাল থাকতো। 
যাই হোক হ্যাপির সম্পর্কে যতটুকু জানতে পেরেছি ‘কিছু আশা কিছু ভালবাসা’ চলচ্চিত্রের কেন্দ্রীয় চরিত্রে অভিনয় করেছেন নাজনীন আক্তার হ্যাপী। তার অভিনীত আরো কয়েকটি চলচ্চিত্র নাকি মুক্তির অপেক্ষায় রয়েছে। তিনি বর্তমানে কাজ করছেন বদরুল আমিনের ‘রিয়েলম্যান’, মুশফিকুর রহমান গুলজারের ‘লাল সবুজের সুর’,মেজবাহ শিকদারের ‘অন্যরকম’, জামশেদুর রহমানের ‘ছন্দপতন’ ছবিতে।
হ্যাপি এ ব্যাপারে নারী ও শিশু নির্যাতন আইনে মামলা করেছেন মিরপুর থানায়। হ্যাপির ভাষ্যমতে, তার সাথে বিয়ের কথাবার্তা চলার মধ্যে আরেক মেয়ের সাথে সম্পর্ক করে তোলে রুবেল। এ ব্যাপারে তিনি রুবেল কে অভিযোগ করলে রুবেল সম্পর্ক অস্বীকার করে এবং হ্যাপিকে এড়িয়ে চলতে শুরু করেন।
অন্যদিকে মামলার অভিযোগের সত্যতা খতিয়ে দেখতে ডাক্তারি পরীক্ষার প্রয়োজনে নায়িকা হ্যাপীকে পুলিশের ভিকটিম সাপোর্ট সেন্টারে নেওয়া হয়েছে। ডাক্তারি পরীক্ষার আগ পর্যন্ত তাকে ভিকটিম সাপোর্ট সেন্টারে থাকতে হবে। 
অন্যদিকে, রুবেলের একটি ঘনিষ্ঠ সুত্র জানায়, নিজেকে আলোচিত করার জন্যই বাংলা সিনেমার এই অখ্যাত নায়িকা নাকি এমন ঘটনা ঘটিয়ে থাকতে পারেন। প্রাথমিক অবস্থায় রুবেল সামাজিক লজ্জার জন্য আড়ালে থাকলেও শীঘ্রই নাকি বিতর্কিত বিষয়ের মুখোমুখি হবেন। 
বি:দ্র: তাদের প্রেম নাকি ফেসবুকে হয়েছিল 

