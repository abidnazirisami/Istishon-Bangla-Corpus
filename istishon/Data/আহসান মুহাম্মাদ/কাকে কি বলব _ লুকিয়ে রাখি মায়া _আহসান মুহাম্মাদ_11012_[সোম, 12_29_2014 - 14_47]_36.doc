কাকে কি বলব _ লুকিয়ে রাখি মায়া 


অনেকদিন পর এক বান্ধবী ফোন দিয়েছিল। সে তার ভারী কণ্ঠ দ্বারা বোঝাতে চাচ্ছে যে, তার মন খুব খারাপ। আমিও বুঝে না বোঝার ভান করছি। কিছু বন্ধু থাকে এরা বিপদে না পড়লে ফোন দেয়না। এ হচ্ছে ওই টাইপের। তো শেষমেশ জিজ্ঞেস না করে আর পারলাম না,
- তোর কি মন খারাপ ?
- হুম
- কেন ? কি হইছে ?
- বিয়ে
- কার ?
- আমার
- অতি সুসংবাদ। এতে মন খারাপের কি আছে ?
- ফাজলামো করিস না। ভাল্লাগতেছে না
- ফাজলামো না। ব্যাপারটা ভালো। সংসার টংসার করবি। পড়ালেখার দরকার নাই। তারপর রেডিও হবে। আমাকে মামা ডাকবে
- ধ্যাত রাখি। তোরে শুধু শুধু ফোন দিছি
- ক্যান তুই না বলতি, প্রেম করবি নিজের ইচ্ছাতে আর বিয়া করবি বাপ মায়ের ইচ্ছাতে। তো?
- কিন্তু ফয়সাল ছেলেটা খারাপ না। অনেক লাভ করে
- ফয়সাল কে ? তোর না মাহিরের সাথে প্রেম ছিল ?
- আরে মাহির তো আগেরটা। মাহিরের পর রিলেশন হইছে ফয়সালের সাথে
- ও !
- কিছু বুঝতেছিনা কি করবো ?
- দ্যাখ কি করবি
- তাইলে তোরে ফোন দিলাম ক্যান ?
- দ্যাখ ভাই, এসব ব্যাপারে সাজেশন বা সলিউশন দেয়া অনেক আগেই ছেড়ে দিছি। বন্ধুর গার্লফ্রেন্ড বা বান্ধবীর বয়ফ্রেন্ড এদের কাছ থেকে দূরে থাকার চেষ্টা করি। পেচগি লাগে
- রাখি (টুট)
ওইদিনের মতো কথা ওইটুকুই হয়েছে বান্ধবীর সাথে। আজকে আবার সে ফোন দিল। ফোন ধরে বললাম,
- হ্যালো
- দোস্ত তরশু আমার গাঁয়ে হলুদ। চলে আসিস (সে খুবই এক্সাইটেড। সেদিনের মন খারাপের ধুলি কণাও নেই তার মাঝে)
- তরশু মানে কি পরশুর পরের দিন ?
- হুম
- তাহলে ফয়সাল ?
- ওর সাথে ব্রেক আপ করে ফেলছি
- আহারে বেচারা
- কিসের বেচারা ! জানোস ও একসাথে দুইটা রিলেশন চালাইতো। আমার সাথে আর একটা মেয়ের সাথে। মেয়ের নাম নাম কি নিশা
- তুই জানলি ক্যামনে ?
- ওই বলছে। যখন বুঝতে পারছে যে ওর সাথে আমি সিরিসাসলি ব্রেপ আপ করতেছি
- ( ভাবছি কি বলব )

