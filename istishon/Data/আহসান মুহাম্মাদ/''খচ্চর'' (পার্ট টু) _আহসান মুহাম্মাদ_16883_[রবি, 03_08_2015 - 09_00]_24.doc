''খচ্চর'' (পার্ট টু) 


- একটু লিপজেল দিবা ?
- শেষ হয়ে গেছে
- তুমি তো এইমাত্র দিলা
- শীত শুরু হতে না হতেই তোমার ঠোঁট ফাটা শুরু হলো ?
- ঠোঁট কি আমি ইচ্ছা করে ফাটাই ?
- গত ৩ বছর যাবত তুমি আমার লিপজেল দিয়ে আসতেছ ! একটা লিপজেল কিনতে পারো নাহ ?
- কিনি তো শেষ হয়ে যায়
- শেষ হয় কিভাবে ?
- মেসের সবাই গোসল করে আমার ছোট্ট লিপজেল হাতে মুখে ঘষা শুরু করে
- তুমি তো দেখি ফাদার তেরেসা ! তোমার পারফিউম ইউজ করে, তোমার লিপজেল ইউজ করে। আর কি কি ইউজ করে শুনি ?
- এমন করে বলতেছ ক্যান ? গতবার না একটা কিনলাম। তিব্বত লিপজেল। তুমিই তো বলছিলা ওইটা নাকি মেরিলের চেয়ে ভাল। পরে তো হারায় ফেললাম
- হারালো কিভাবে ?
- বাথরুমে পড়ে গেছে
- বাথরুমে পড়ে কিভাবে ? আশ্চর্য !
- হইছে কি ওইটা তো ছিল আমার প্যান্টের পকেটে। পড়ে যখন...
- হইছে থাক থাক। বলার দরকার নাই
- আচ্ছা বলব নাহ। এখন একটু লিপজেল দাও। জিহ্বা দিয়ে ঠোঁট চাটাচাটি করতে আর ভাল্লাগতেছে না
- আচ্ছা তোমার মুখে কি কোনো কথা আটকায় নাহ ?
- ক্যান কি বললাম আমি ?
- তোমার যা মুখে আসে তুমি তাই বলো
- এটাই তো উচিৎ। এটা আমার গণতান্ত্রিক অধিকার। কথা বলার অধিকার। তুমি ছোটকালে সমাজ বই পড় নাই ? ওইখানে আছে
- ওইখানে আছে নাহ ?
- হুম আছে। তুমি লিপজেল দিবা নাহ ?
- নাহ। তোমার ওই সিগারেট খাওয়া কালো ঠোঁটে আমার লিপজেল লাগাতে দিবো না
- প্লিজ। আমি কালকেই একটা কিনব
- এই নাও শেষ বারের মতো। এরপর ঠোঁট ফেটে রক্তে ভেসে গেলেও আর লিপজেল পাবা না
- আচ্ছা। আহ কি সুন্দর ঘ্রাণ। কেনা লিপজেলে কিন্তু এত ঘ্রাণ নাই
- তো আমারটা কি কেনা নাহ ?
- সেজন্য না। তোমার ঠোঁটের ঘ্রাণ লেগে আছে যে
- তুমি লিপজেল ফেরত দাও
- এটা আর পাবা নাহ। বহুত ভাব নিছো একটা লিপজেল নিয়া। এটার কথা ভুলে যাও
- অভি লিপজেল দাও বলতেছি
- আমি গেলাম, কাজ আছে
- আরে আমার লিপজেল নিয়া কই যাও
- মনে করো এটা গচ্ছা গেছে
- আমি কিন্তু তোমার ফোন ধরবো নাহ বলে দিতেছি
- ধরা লাগবে নাহ। তুমি একবার করে ফোন ধরবা না আমি একবার করে লিপজেল মাখব ঠোঁটে। তোমার ঠোঁটের ঘ্রানে দুঃখ ভুলে যাবো। গেলাম
- আমি কিন্তু সত্যিই ফোন ধরবো নাহ
- আর হ্যা তুমি আর একটা কিনে ফেলো। এইটা যখন দিতে দিতে শেষ করে ফেলব তখন তোমারটা আবার নিবো
- অভি এই অভি, দাঁড়াও বলতেছি 

