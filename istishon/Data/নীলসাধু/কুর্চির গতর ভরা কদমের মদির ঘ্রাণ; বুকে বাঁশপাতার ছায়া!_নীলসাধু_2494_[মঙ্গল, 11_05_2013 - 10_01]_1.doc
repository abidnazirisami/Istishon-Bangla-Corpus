কুর্চির গতর ভরা কদমের মদির ঘ্রাণ; বুকে বাঁশপাতার ছায়া!


কালো মেঘের ছায়া কুর্চির চোখে পড়ে
মেঘগুলোর সঙ্গে তার সারাবেলার মাখামাখি
ঝুমবৃষ্টিতে ভেজা শালিকটি অসহায় বোধ করলেও কুর্চি খুব দস্যি হয়ে উঠে!
মেঘের আদর গায়ে মেখে বিবশ অনুরণনে ভাসে
একফোঁটা বৃষ্টির জল কুর্চির কানের লতিতে ঝুমকো হয়ে দুলছে; অপার্থিব সৌন্দর্যের জলছাপ আকা প্রতিমূর্তি যেন!
আয় কাছে আয়!
ভেজা কদমের গন্ধ নেই!
আমার কথা একটুও বিশ্বাস করে না কুর্চি!
সরে যায় আরও কিছুটা দূরে। কুর্চির মুখে খেলা করে চাঁদ-ছাপ হাসি!
কুর্চি খুব মনে করতে পারে স্তনবৃন্তে হলদে কদমের স্পর্শের কথা!
ভুলে যায়নি লাল চোখ,
উদ্দাম নিশিগন্ধা ফুলের আগ্রাসন!
রাতভর উত্তাপ ছড়িয়ে সে রাতেই প্রথম লেখা হয়েছিল রমণের পাণ্ডুলিপি!
কুর্চির গতর ভরা কদমের মদির ঘ্রাণ; বুকে বাঁশপাতার ছায়া!
… মেঘ এবং কুর্চি

