২০১৩ সালের বিএনপি-জামায়াতের সন্ত্রাসীদের যদি বিচার হতো, তবে তারা আবারও মানুষকে পুড়িয়ে মারার মতো নৃশংসতা দেখানোর সাহস পেতো না


২০১৩ সালে ভয়াবহ পেট্রলবোমা সন্ত্রাস শুরু করেছিল বিএনপি-জামাত। তখন তারা সংলাপের কোন কথা শোনেনি, আলোচনার প্রস্তাবে সাড়া দেয়নি, নির্বাচনী সরকারে যোগ দেয়নি। তারা তখনও চেয়েছিল, গায়ের জোরে অবৈধপথে ক্ষমতা দখল করবে। আর সেজন্য নির্বাচিত সরকারের পতনের জন্য দেশের সাধারন মানুষের উপর নির্বিচারে চালিয়েছিল পেট্রলবোমা সন্ত্রাস। নির্বাচন বর্জন করে সেসময় বিএনপি ঐতিহাসিক ভুল করেছিল। যার মাশুল এখন তাদের দিতে হচ্ছে। কিন্তু বিএনপি সেই ভুলের মাশুল চাপিয়ে দিচ্ছে নিরীহ জনগণের উপর। আবারও তারা নিরীহ মানুষকে পেট্রলবোমা দিয়ে জীবন্ত জ্বালিয়ে, পুড়িয়ে হত্যা করতে শুরু করেছে। ২০১৩ সালের পেট্রলবোমা সন্ত্রাসীদের আজ যদি বিচার হতো, তবে তারা আবারও মানুষকে পুড়িয়ে মারার মতো নৃশংসতা দেখানোর সাহস পেতো না। ২০১৩ সালের মতো একই ভুল এবার আর করা যাবে না। এবার পেট্রলবোমা সন্ত্রাসীদের কঠোর হাতে দমন করতে হবে, তাদের সবাইকে বিচারের আওতায় এনে শাস্তি প্রদানের ব্যবস্থা গ্রহণ করতে হবে। অবৈধ পথে ক্ষমতা দখলের জন্য খালেদা জিয়া বার বার বর্বরতা চালিয়ে রক্ষা পাবেন, এবার আর সেটি হতে দেয়া যাবে না। দেশের মানুষকে বিএনপি-জামাতের মধ্যযুগীয় বর্বরতার বিরুদ্ধে রুখে দাঁড়াতে হবে, এদের উচ্ছেদ করতে গ্রামে গঞ্জে সোচ্চার থাকতে হবে।

