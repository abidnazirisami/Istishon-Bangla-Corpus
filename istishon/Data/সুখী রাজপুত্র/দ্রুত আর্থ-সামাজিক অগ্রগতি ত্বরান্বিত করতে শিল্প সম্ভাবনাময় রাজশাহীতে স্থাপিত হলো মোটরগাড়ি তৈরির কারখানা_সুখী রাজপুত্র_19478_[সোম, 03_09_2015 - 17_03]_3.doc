দ্রুত আর্থ-সামাজিক অগ্রগতি ত্বরান্বিত করতে শিল্প সম্ভাবনাময় রাজশাহীতে স্থাপিত হলো মোটরগাড়ি তৈরির কারখানা


সরকারি নির্দেশনায় রাজশাহীতে প্রথম স্থাপিত হলো মোটরগাড়ি তৈরির কারখানা। নগরীর বিসিক শিল্প এলাকার সাত বিঘা এলাকাজুড়ে স্থাপিত হয়েছে ‘নিলয়-ওসমান মোটর ইন্ডাস্ট্রিজ’ কারখানা। রাজশাহীর উন্নয়নে সরকারের একটি আলাদা দৃষ্টির কারণে এ অঞ্চলের শিল্প সম্ভাবনা কাজে লাগিয়ে দ্রুত আর্থ-সামাজিক অগ্রগতি ত্বরান্বিত করতে চাচ্ছে সরকার। এ লক্ষ্যে ৩০ একর জমির ওপর রাজশাহী বিসিক শিল্পনগরী সম্প্রসারণের প্রস্তাব অনুমোদন দিয়েছে সরকার। নিলয়-ওসমান মোটর ইন্ডাস্ট্রিজ তৈরি করছে ‘নিতা টেম্পো’। প্রতি মাসে অন্তত ৫০০টি করে ‘নিতা টেম্পো’ উৎপাদন করবে নিলয়-ওসমান মোটর ইন্ডাস্ট্রিজ। ১৬ আসনের এ গণপরিবহনটি অত্যন্ত আরাম দায়ক, নিরাপদ, সাশ্রয়ী ও পরিবেশবান্ধব। এর মধ্য দিয়ে এ অঞ্চলের গণপরিবহন বহরে যুক্ত হচ্ছে আধুনিক বাহন। সরকারের এমন উদ্যোগে গণপরিবহনে আধুনিক বাহনযুক্তের পাশাপাশি কারখানায় কাজেরও সুযোগ সৃষ্টি হচ্ছে এ অঞ্চলের মানুষের। 

