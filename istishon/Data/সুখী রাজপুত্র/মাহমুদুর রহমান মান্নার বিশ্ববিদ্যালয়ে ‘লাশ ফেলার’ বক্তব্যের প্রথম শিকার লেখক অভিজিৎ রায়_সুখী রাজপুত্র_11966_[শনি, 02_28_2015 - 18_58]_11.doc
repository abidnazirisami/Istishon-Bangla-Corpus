মাহমুদুর রহমান মান্নার বিশ্ববিদ্যালয়ে ‘লাশ ফেলার’ বক্তব্যের প্রথম শিকার লেখক অভিজিৎ রায়


মাহমুদুর রহমান মান্না ও সাদেক হোসেন খোকার ফোনালাপে বিশ্ববিদ্যালয়ে ‘লাশ ফেলার’ বক্তব্যের কি প্রথম শিকার ব্লগার অভিজিৎ রায়? মান্না-খোকার ফোনালাপে বিশ্ববিদ্যালয়ে লাশ চাওয়া হয়েছিল। তাহলে কি অভিজিৎকে হত্যা করে প্রথম লাশটি ফেলেছেন ২০ দলীয় জোট? বিএনপি নেতা সাদেক হোসেন খোকা এবং অজ্ঞাত পরিচয়ের এক ব্যক্তির সঙ্গে মান্নার টেলিফোনে কথা বলার দুটি অডিও ক্লিপে তারই এমন প্রমান মেলে। তাছাড়া মান্নাকে চলমান পরিস্থিতিতে সেনা হস্তক্ষেপের উদ্যোগে আগ্রহ প্রকাশ করতে শোনা যায়। পাশাপাশি বিএনপি জোটের আন্দোলন জোরদারে বিশ্ববিদ্যালয়ে লাশ ফেলার কথাও বলতে শোনা যায় তাকে। আসলেই শেষ মরন কামড় দিতে চাচ্ছে বিএনপি। দেশের মানুষের রক্তের ওপর দিয়ে তারা ক্ষমতায় যেতে চায়। বিএনপি নেত্রী খালেদা জিয়ার মুখোশ প্রতিদিনই উন্মোচিত হচ্ছে। তিনি এখন জঙ্গীর নেত্রীতে পরিণত হয়ে গেছেন। হতাশা থেকে উনি এমন একটি জায়গায় চলে গেছেন যার করুন পরিণতির জন্য আমাদের আরও কিছু দিন অপেক্ষা করতে হবে। অসাংবিধানিক পথে ক্ষমতায় যাওয়ার যে চক্রান্ত চলছে তার মুখোশ আজকে উন্মোচিত হয়ে গেছে। 

