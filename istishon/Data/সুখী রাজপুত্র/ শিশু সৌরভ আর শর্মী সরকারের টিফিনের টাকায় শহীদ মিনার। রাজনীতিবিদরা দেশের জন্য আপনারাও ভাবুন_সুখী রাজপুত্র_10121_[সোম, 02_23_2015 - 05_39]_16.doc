 শিশু সৌরভ আর শর্মী সরকারের টিফিনের টাকায় শহীদ মিনার। রাজনীতিবিদরা দেশের জন্য আপনারাও ভাবুন


স্কুলের টিফিনের টাকা বাঁচিয়ে মুন্সিগঞ্জ শহরের বাগমামুদালী গোয়ালপাড়া এলাকায় নিজ বাড়ীর উঠানে শহীদ মিনার নির্মাণ করেছে শিশু শিক্ষার্থী সৌরভ সরকার ও শর্মী সরকার। নির্মাণ কাজে ব্যবহার করা হয়েছে ককসিট ও কাগজ। আর গাঁদা ফুল দিয়ে লেখা হয়েছে ২১ শে ফেব্রুয়ারি। ৮ম শ্রেণী পড়ুয়া ঐ দুই শিক্ষার্থীর এ ক্ষুদ্র প্রয়াসে ৫০ টাকা করে চাঁদা দিয়ে এক প্রানে মিলেছে তাদের স্কুলের কয়েকজন সহপাঠীও। এই শহীদ মিনারেই গতকাল শনিবার শহীদ দিবসের পুস্পাঘ্য অর্পণ করে ক্ষুদে শিক্ষার্থীরা। এই শিশুদের দেশ মাতৃকায় উদ্দুদ্ধ হল আর আমাদের রাজনীতিবিদরা আজ ৫০ দিন দেশ অবরুদ্ধ করে ৫০ লাখ এসএসসি শিক্ষার্থীদের ও ৫ লাখ কোমলমতি শিশুদের শিক্ষা জীবন বিপর্যস্ত করে ঘর ছাড়া হবার ভয়ে মহান ভাষা দিবসের দিনে শহীদ মিনারে যাননি। দেশের মানুষকে পুড়িয়ে কাদের জন্য রাজনীতি করেন রাজনীতিবিদরা। আমাদের মত সাধারণ মানুষের সাথে এ কোন নির্মম প্রহসন। আসুন ছোট্ট শিশুদের দেশ প্রেমের কাছে আমরা লজ্জিত হই।

