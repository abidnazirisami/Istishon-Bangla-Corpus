নাস্তিক্যবাদ নাকি ইসলামবিদ্বেষ 


সংবিধিবদ্ধ সতর্কীকরণ : দ্রুত এবং ঘনঘন আলোচনার বিষয়বস্তু পরিবর্তন করার রোগে যারা আক্রান্ত, তাদের জন্য এই পোস্টে প্রবেশ নিষেধ।
এই পোস্টের আলোচনার বিষয়বস্তু :
সহি দাশতীনামা [আলী দস্তি নামে যাকে আমরা চিনি, তার কথা বলা হচ্ছে]
ইতিহাসের ব্যাপারে আলী দাশতী নামের এই মানুষটির উপর ভরসা করা যায় কি না।
কার ইতিহাস কে লিখবে; কিছু তুলনা এবং উদাহরণ।
আলী দাশতী। নামটি আমি বিকৃত করছি না। ফার্সী ভাষার উপর প্রচণ্ড বিরক্তি থাকা সত্ত্বেও যেটুকু পড়েছি, তাতে মনে হয়েছে ফার্সীর على داشتى- এর বিশুদ্ধ বানান এটাই হওয়া দরকার। আলী দাশতী। 
১৯২২ সালের কথা। ইরানে একটি নতুন সাময়িকি প্রকাশিত হয়। নাম শাফাকে সুরখ্ [লাল দিগন্ত]। পত্রিকাটি ২য় বিশ্বযুদ্ধ শুরু হবার মাত্র তিনচার বছর আগে, অর্থাৎ ১৯৩৫ সালে বন্ধ হয়ে যায়। এই সাময়িকিটির সম্পাদক ছিলেন আমাদের আলী দাশতী সাহেব। তিনি কম্যুনিস্টের একজন একনিষ্ঠ কর্মী। তাই এই সাময়িকিটি সে সময়ে কমিউনিযমের একটি মুখপত্র ছিল। আলী দাশতী যে কম্যুনিস্ট ছিলেন, এটা তো ওপেন সিক্রেট। তবে আমি এ ক্ষেত্রে তার প্রশংসা আরও একটু বাড়িয়ে দিতে চাই। আমি বলতে চাই, তিনি স্রেফ একজন কম্যুনিস্টই ছিলেন না, বরং তিনি ছিলেন একজন স্বার্থপর মানুষ। নিজের স্বর্থ হাসিল করার জন্য, নিজের আখের গোছানোর জন্য তিনি নিজের দেশকে কোরবানী করতেও দ্বিধা করতেন না। আর এটা শুধু আমার কথাই না, আরও অনেকের মত এ ব্যাপারে আমার সাথে এহসান তাবারীও একমত। এহসান তাবারী হলেন তুদে পার্টির প্রতিষ্ঠাতা সদস্যদের একজন। তুদে পার্টির কথা সামনে আসছে।
১৯৪১ সালের কথা। জার্মানদের হাত থেকে ইরান-সোভিয়েত সীমান্ত রক্ষার জন্য হোক বা অন্য কোন কারণে হোক, ইরানের রাজা রেজা শাহ পেহলভীকে ক্ষমতা থেকে নামিয়ে যুবরাজকে বসানো হয়। রেজা শাহকে ক্ষমতা থেকে নামানোর ব্যাপারে সোভিয়েত রাশিয়াকে অন্যান্য পশ্চিমা দেশগুলোও সহযোগিতা করে। এ সময়টিতে, অর্থাৎ রেজা শাহ’র ক্ষমতাচ্যুত হবার পর ইরানে একটি কমিউনিস্ট দল বিরাট ক্ষমতা অর্জন করতে সক্ষম হয়। দলটির নাম তুদে পার্টি। এই কমিউনিস্ট দলটির প্রতি ইরানের জনগণের সমর্থন ছিল অনেক বেশি। কিন্তু দ্বিতীয় বিশ্বযুদ্ধ শেষ হয়ে যাবার পর ইরানে যখন বড় বড় তেলের খনি আবিষ্কৃত হতে লাগলো এবং তখন তুদে পার্টির জনপ্রিয়তাও ছিল আশঙ্কাজনক, তখন মার্কিন এবং বৃটিশ সাম্রাজ্যবাদের প্রত্যক্ষ সহযোগিতায় রেজা শাহ পুনরায় ক্ষমতা দখল করে। ক্ষমতা ফিরে পাবার পর রেজা শাহ তুদে পার্টিকে দমন করার সর্বাত্মক চেষ্টা চালিয়ে যায় এবং এরই সিলসিলায় আমাদের আলী দাশতী সাহেব ধরা খায়। তার অপরাধ ছিল তুদে পার্টির সাথে সম্পৃক্ততা। এই অপরাধে তার জেল হয়ে যায়। সময়টা ছিল ১৯৪৬ সাল। এর ঠিক আট বছরের মাথায় এই একই আলী দাশতীকে পার্লামেন্টের একজন সিনেটর পদে আমরা দেখতে পাই। এমন না যে, যেই রেজা শাহ পেহলভীর আমলে তাকে কারাদণ্ড দেয়া হয়, সেই রেজা শাহ’র ক্ষমতা আর ছিল না। ক্ষমতা রেজা শাহ’রই ছিল এবং সে সময় খুব ভালভাবেই শাহ’র ক্ষমতা ছিল। কিন্তু তারপরও আলী দাশতীকে পার্লামেন্টের একজন সিনেটরের পদ দেয়া হয়। কীভাবে? আসুন এর উত্তর খোঁজা শুরু করি ১৯৪৬ সাল থেকে। যে বছর আলী দাশতীকে কারাদণ্ড দেয়া, অর্থাৎ ১৯৪৬ সাল থেকে। ১৯৪৬ থেকে ১৯৫৪, এই আট বছরে বেশ কিছু গুরুত্বপূর্ণ ঘটনা ঘটে যায় আলী দাশতীর ইরানে। আমরা হয়ত আমাদের প্রশ্নের উত্তর পেতেও পারি এই আট বছরের সংক্ষিপ্ত কিছু দৃশ্যে।
দ্বিতীয় বিশ্বযুদ্ধের পর যখন ইরানে বেশ সমৃদ্ধ তেল খনিগুলো আবিষ্কৃত হতে থাকে, তখন মার্কিন-বৃটিশ সাম্রাজ্যবাদের প্রত্যক্ষ সহযোগিতায় রেজা শাহ’র পুনরায় ক্ষমতা দখলের কথা আগেই বলেছি। তখন যে কথাটি বলিনি সেটা হলো, সে সময় রেজা শাহ রাষ্ট্রপ্রধান থাকলেও, সর্বসময় ক্ষমতা ছিল পার্লামেন্টের হাতে। পার্লামেন্টে নির্বাচিত প্রধানমন্ত্রী সেই ক্ষমতার অধিকারী ছিলেন। আর রেজা শাহ ছিল স্রেফ রাষ্ট্রপ্রধান।
তো যে সময়টিতে তেল খনিগুলো আবিষ্কৃত হতে থাকে, ঠিক সেই সময় মুহাম্মাদ মোসাদ্দেক নামের একজন নেতা তুমুল জনপ্রিয়তা নিয়ে ইরানের পার্লামেন্টের নির্বাচনে প্রধানমন্ত্রী হিসেবে নির্বাচিত হন। তার এই বিরাট জনপ্রিয়তার কারণ ছিল এই যে, তিনি দেশের সমস্ত তেল-সম্পদকে জাতীয়করণের প্রতিশ্রুতি দিয়েছিলেন। তেল খনিগুলোর মালিক ছিল বৃটিশ কম্পানীগুলো। স্বভাবতই বৃটেনের মাথায় মহাকাশ ভেঙে পড়ার মত অবস্থা হলো। প্রধানমন্ত্রী মোসাদ্দেককে রাস্তা থেকে সরিয়ে দেয়া ছাড়া বৃটেনের সামনে দ্বিতীয় কোন পথ খোলা ছিল কি না, আমি জানি না। কিন্তু তারা এই পথটিই বেছে নিল। প্রধানমন্ত্রী মুহাম্মাদ মোসাদ্দেককে পরিকল্পিত সেনাঅভ্যুত্থানের মাধ্যমে ক্ষমতাচ্যুত করা হলো। এই পরিকল্পনাটি তৎকালীন মার্কিন ও বৃটিশ গোয়েন্দা সংস্থা সিআইএ এবং এসআইএস-এর যৌথ উদ্যোগে তৈরি করা হয়, যা ইতিহাসে অপারেশন এজাক্স নামে পরিচিত। এই অপারেশন এজাক্স পরিপূর্ণরূপে সফল হয় ১৯৫৩ সালে। যার ফলে মোসাদ্দেককে ক্ষমতাচ্যুত করে তার জাগায় বসানো হয় রেজা শাহকে। এর ঠিক এক বছর পরই আমাদের আলী দাশতী সাহেবকে পার্লামেন্টের সিনেটর পদে নিয়োগ দেয়া হয়। তুদে পার্টির সাথে সম্পৃক্ততার কারণে যেই রেজা শাহ তাকে কারদণ্ড দেন, সেই একই রেজা শাহ মার্কিন আর বৃটিশদের সহযোগিতায় ক্ষমতা জবরদখল করার পর তাকে সিনেটর পদে নিয়োগ দেন। কিন্তু পঞ্চম ন্যাশনাল এস্যাম্বলিতে ইরানের সাংবিধানিক বিপ্লবের একজন জনপ্রিয় নেতা হাসান মোদাররেস দাশতীর বিরুদ্ধে খুবই শক্ত এবং স্পষ্ট প্রমাণসহ একটি অভিযোগ উত্থাপন করেন। অভিযোগ হলো- আলী দাশতীর বৃটিশ সম্পৃক্ততা। উইকিপিডিয়ার শিরোনামটা হলো এমন- ‘স্পাইং ফর দ্যা বৃটিশ’ [Spying for the British]। 
রেজা শাহ’র ক্ষমতা চলতে থাকে ১৯৭৯ সাল পর্যন্ত। ১৯৭৭ সালে দাশতী একটি বই লিখেন দ্যা ফিফটি ফাইভ নামে [The 55]। এটি রেজা শাহ ও তার খান্দানের প্রশংসাপূর্ণ একটি বই। কিন্তু এর দুই বছর পর, অর্থাৎ ১৯৭৯ সালে খোমেইনির নেতৃত্বে সংঘটিত বিল্পবের মাধ্যমে যখন রেজা শাহ ক্ষমতাচ্যুত হয়, তখন দাশতী আরেকটি বই লিখে রেজা শাহ’র সমালোচনা করে। বইটির নাম দ্যা ফল ফ্যাক্টরস [The Fall Factors]। কিন্তু খোমেনিসহ ইরানের জনগণ হয়ত দাশতীকে এবং দাশতীর মত মানুষগুলোকে খুব ভালভাবেই জানতো। তাই শাহ’র সমালোচনার এই বই দাশতীর কোন কাজে আসেনি। দাশতীকে গ্রেফতার করা হয় এবং জেলখানায়ই তার মৃত্যু হয়।
মূলত দাশতীর প্রতি সে সময়ের ইরানের ক্ষোভটা ছিল বর্তমানে আমাদের যে ক্ষোভ রয়েছে যুদ্ধাপরাধীদের উপর, সেটার মত। ইরানের জনগণ বেশ অনেকগুলো বছর রেজা শাহ ও তার বিদেশী মদদগারদের অত্যাচার সহ্য করেছিল। তাই ইরানের জনগণের ক্ষোভ যেমনিভাবে রেজা শাহ ও তার বিদেশী প্রভুদের উপর ছিল, তেমনি সেই ক্ষোভ ছিল দেশিয় দালালদের উপর, যারা রেজা শাহ’র স্তুতি গাইতে নিজেদের সততা ও বিবেককে বিক্রি করে দিয়েছিল স্বার্থের কালো বাজারে। আর ঠিক এমনই একজন স্বার্থপর ছিলেন আমাদের আলী দাশতী।
প্রথমে তিনি কম্যুনিস্টদের তুদে পার্টির সাথে মিলে রেজা শাহ’র বিরোধিতা করেন। তারপর রেজা শাহ ও মার্কিন-বৃটিশ সাম্রাজ্যবাদের সাথে মিলে নিজ দেশের জনগণের বিরোধিতা করেন। তারপর ১৯৭৯ সালের বিপ্লবের পর রেজা শাহ’র সমালোচনা করে বই লিখেন। :আমারকুনোদোষনাই: 
এখন প্রশ্ন হলো- এ ধরণের একজন স্বার্থপর রাজনৈতিক আবহাওয়াবিদের উপর ইতিহাসের ব্যাপারে কতটুকু ভরসা করা যায়? আর এই ইতিহাস যদি হয় তার মতাদর্শের সবচে’ বিরোধিশক্তির প্রধান নেতার জীবনিতিহাস, তাহলে অবস্থাটা কোথায় গিয়ে দাড়ায়?
দাশতীর বইটি তেমন কোন আলোড়নের সৃষ্টি করতে পারেনি। তাই অনেক খুঁজেও সেটার তেমন কোন রিভিউ পাইনি ইন্টারনেটে। মাত্র একটি পেয়েছি। রিভিউটি লিখেছেন ড. য্যরিমায়া ম্যাকলিফ [D. Jeremiah McAuliffe]। তিনি খৃস্টান থেকে মুসলমান হন স্বেচ্ছায়। এ ব্যাপারে তার সাক্ষাৎকারও পেয়েছি একটা। দাশতীর এই বইটির ব্যাপারে তার লেখা রিভিউটি কেউ পড়তে চাইলে এখানে ক্লিক করতে পারেন। প্রসঙ্গত, ড. ম্যাকলিফ সৃষ্টিকর্তাকে খুঁজতে গিয়ে স্বেচ্ছায় ইসলাম গ্রহণ করেন। আর দাশতী যুক্তির দাসত্ব করতে গিয়ে এই বই লিখে। কিন্তু উপরে দাশতীর সততার সে দৃশ্য আমরা দেখলাম, সে হিসেবে বিরোধি মতাবলম্বী কোন ব্যক্তির ইতিহাসের ব্যাপারে দাশতীর যুক্তিতে কতটা সততা পাওয়া যাবে, সেটা বিরাট চিন্তার বিষয়।
ইসলাম বিরোধীদের দ্বারা রাসূল সাল্লাল্লাহু আলাইহি ওয়াসাল্লামের জীবনীকে বিকৃত করার বিষয়টি নতুন কিছু না। তবে প্রতিবারই এ অপচেষ্টা বড় করুণভাবে ব্যর্থ হয়েছে। এ ব্যাপারে একটা কথা বলা জরুরী। সেটা হচ্ছে, এই যে এ ধরণের বইগুলো লেখা হয় এবং রেফারেন্সও দেয়া হয়, এই রেফারেন্সগুলো আসে কোত্থেকে? হাদীসের রেফারেন্স, মুসলিম লেখকদের রেফারেন্স, এগুলো আসে কোত্থেকে?
এই বইয়ের ব্যাপারে আমি যখন এই চিন্তাটি করছি, তখনই মাথায় এলো যে, বইটির আরবী অনুবাদও হতে পারে। সার্চ করে পেয়েও গেলাম। উদ্দেশ্য- সেখানে রেফারেন্সগুলো দেখা। এবং আমি যেটা সন্দেহ করেছি, সেটাই সত্যি পেয়েছি। রেফারেন্স হিসেবে যাদের বইয়ের কথা লেখা হয়েছে, তাদের বেশিরভাগই দাশতীর মত অথবা তারচেও আরও অধিক ইসলামবিদ্বেষী। মুসলমান হয়েও তারা সারা জীবন নির্লজ্জের মত নবীজীর জীবনী বিকৃত করে গেছে। দাশতীকে এবং দাশতী যাদের রেফারেন্স দিয়েছে, তাদেরকে নির্লজ্জ এ কারণে বললাম যে, তারা যখন হাদিসের কোন রেফারেন্স দেয়, তখন ঐ সব হাদিসেরই রেফারেন্স দেয় যেগুলোর জাল হওয়ার ব্যাপারে হাদিসের সব ইমামরা একমত বহু আগে থেকে। আর এই নির্লজ্জের দল হাদিসের রেফারেন্স অধিকাংশ সময়ই আনে ইতিহাসের ঐ সব গ্রন্থ থেকে, যেগুলোর লেখকগণ নিজেরাই তাদের ঐ ইতিহাসগ্রন্থের ভূমিকায় বলে দেন- এই গ্রন্থের সকল বর্ণনা বিশুদ্ধ নয়। যেখানে যা পাওয়া গেছে, আমি স্রেফ সংকলন করেছি। আর বলাই বাহুল্য যে- ইতিহাসের এ সব গ্রন্থের রেফারেন্স দেয়ার সময়ও দাশতী সাহেবরা তাদের স্বভাব অনুযায়ী সুবিধাবাদ জিন্দাবাদের নিয়ম অনুসরণ করে থাকেন।
আর সব অমুসলিম যে নবীজীর বিরুদ্ধে উঠেপড়ে লেগেছে তাও না। একজন হিন্দুর কলম থেকে রাসূল সাল্লাল্লাহু আলাইহি ওয়াসাল্লামের ব্যাপারে কিছু কথা বলা হয়েছে। কিছু অংশ দেখুন-
...কি আর বলতে পারি বঞ্চিত এই আমরা! ভগবানের লীলা যে চিররহস্যঘেরা! কে জানে কখন কাকে সিক্ত করে তার করুণাধারা। তাই তো আহমদী নূরের সওগাতে ধন্য হলে তুমি। মুহাম্মদী নবুয়তের করুণালোকে স্নাত হলো তোমার বালুভূমি। অথচ বঞ্চিত হলো স্বর্ণপ্রসবা ভারতভূমি। গঙ্গা-হিমালয়ের এই ভারতভূমি।
অজেয় হিমালয়ের তুষারশুভ্র হে গর্বিত চূড়া! তুমিই বলো না, কতশত ঋষির ধ্যানমগ্ন রজনী প্রভাত হয়েছে তোমার কোলে! কত সাধু, কত সাধক সিদ্ধি লাভ করেছে তোমার প্রেম-সরোবরে অবগাহন করে, তোমার হিম শীতল চরণে প্রাণ উৎসর্গ করে! কিন্তু বলো, সত্যি করে বলো; মরু মক্কার এতীম দুলালের সেই মোহিনী রূপ কখনো দেখেছ তুমি! প্রিয় মদীনার প্রিয়তমের সেই নূরানী দীপ্তি কোথাও নজরে পড়েছে তোমার! তাই বলি, কী আছে তোমার মাথা উঁচিয়ে গর্ব করার?
মহাকালের স্রোত প্রবাহের নিরব সাক্ষী হে গঙ্গা! তোমার তরঙ্গছন্দে বিমুগ্ধ কত ভক্ত পূজারী গঙ্গামন্ত্রযোগে প্রণাম করেছে তোমাকে। তাদের প্রেমতপ্ত হৃদয় শান্ত শীতল হয়েছে তোমারই পবিত্র জলে। কিন্তু বলো, সত্যি করে বলো; মরু মক্কার আবে-জমজম অধিপতি একবারও কি দাঁড়িয়েছিলেন তোমার তীরে এসে? আঁজলা ভরে জল কি পান করেছিলেন তোমার বুকে নেমে?
হে দিল্লীভূমি! সেই ‘আকবরের’ দেখা কি পেয়েছিলে তুমি! হে ময়ূর সিংহাসন! তোমাকে ধন্য করেছিল কি সেই ‘শাহজাহানের’ পদধূলি!
হে দুর্ভাগিনী ভারতমাতা! ভগবানের অকৃপণ দানে, অশেষ আশীর্বাদে তুমি ধন্য, হিমালয় তোমার গর্ব; আগ্রা, দিল্লী, আজমীর ও মুলতান তোমার গৌরব। ভগবানের অশেষ কৃপায় ধনে, জনে, সম্পদে, গর্বে কোন কিছুতেই অপূর্ণতা নেই তোমার। কিন্তু মক্কা-মদীনার গৌরব তুমি পেলে না! জাবালে নূরের ঐশী নূর তো ভগবান তোমায় দিলেন না! ইসলাম ও মানবতার কাবা-কেবলা তো তোমার ভাগ্যে জুটলো না!
দুর্ভাগিনী ভারতমাতা! সে জন্য দুঃখ করো না, চোখের জলে বুক ভাসিও না। অশ্রুসাগর পাড়ি দিলে বিরহ বঞ্চনার যদি অবসান হতো, কান্নার ভেলায় হাজার বছর না হয় ভেসে বেড়াতাম। কিন্তু ভগবানের দান তো সম্পদে কেনা যায় না, ছিনিয়েও আনা যায় না। নইলে তোমার ‘সুপুত্ররা’ বিশ্বের সম্পদ ভাণ্ডার লুটিয়ে দিতো তোমার চরণতলে। এ অমূল হার যে কোন মূল্যে পরাতো তোমার কণ্ঠে। কিন্তু তা যে হবার নয়! ভগবানই শুধু জানেন, কাকে তিনি কৃপা করেন। তাই ভগবানের বিচার মেনে ধৈর্য না ধরে উপায় কি বলো! ত্যাগ ও প্রেমই তো তোমার ধর্ম। শান্তি ও অহিংসাই তো তোমার বৈশিষ্ট। এতো উতলা হওয়া কি তোমার সাজে?
দুর্ভাগিনী ভারতমাতা! হয়ত বলবে, আমাকে উপদেশ দিতে এসো না। যুগে যুগে কত দুর্যোগ গেল আমার উপর দিয়ে, আঘাতে আঘাতে কত রক্ত ঝরল আমার বুক থেকে। তখন ধৈর্য ধরিনি আমি! বুক ফেটেছে তবু তো আমার মুখ ফুটেনি। ধৈর্যের দুর্গম পথে হাজারো চড়াই-উৎরাই পাড়ি দিয়েই তো ইতিহাসের একেকটি ধাপ অতিক্রম করেছি আমি।
কিন্তু এ তো ধৈর্য বা ঔদার্যের প্রশ্ন নয়, এ যে গৌরব ও মর্যাদার প্রশ্ন! এ বঞ্চনা কি করে সইবো বলো? মর্যাদার প্রশ্নে তো আপন অস্তিত্বকেও আমি বিসর্জন দিতে রাজি। হিমালয়কে ডিঙ্গিয়ে আরবের আল-হেরা লুফে নেবে ভগবানের এ মহাদান, চোখে বুজে তা কি সহ্য করা সম্ভব কখনো!

মূল বই : রাসূলে আরাবী, লেখক : এডভোকেট গুরুদত্ত সিং।
বাংলা অনুদিত বইটির নাম : তোমাকে ভালবাসি হে নবী, অনুবাদক : মাওলানা আবু তাহের মেসবাহ।
প্রকাশনী : দারুল কলম। [বাংলাবাজারে এদের শো রুম আছে]

এমন যদি হতো যে, আমাদের দেশের প্রধান দু’টি দলের চেয়াপার্সন যে দু’জন, তাদেরকে বলা হলো- আপনারা একে অপরের জীবনী রচনা করুন। পাঠক, আপনার কী মনে হয়, তারা কী করত? আমার মনে হয়, খালেদা জিয়ার সামনে সর্বপ্রথম বাংলাদেশে চরম আলোচিত এবং সমালোচিত কোন বই রাখা হতো, যেটা অনেক অগেই নিষিদ্ধ করা হয়েছে এবং সেই নিষেধাজ্ঞা এখনও বহাল আছে।
মনে করুন, রোদেলা প্রকাশনী যে বইটি প্রকাশ করার কারণে আমি এই পোস্ট লিখছি, প্রকাশনীটি যদি এই বইটি প্রকাশ না করে ঐ নিষিদ্ধ বইটি প্রকাশ করতো, তাহলে তখন রোদেলার কী হতো আর এখন কী হয়েছে?
পোস্টের এইটুকু লিখে আমি গুগলে খালেদা এবং ফালু লিখে সার্চ করি। উদ্দেশ্য ফালু নামের যে মানুষটিকে নিয়ে খালেদা জিয়া সম্পর্কে যে কথাগুলোর প্রচলন আছে বলে শুনেছি, এই ফালুর পুরো নাম আমার জানা নাই। তাই জানার জন্য গুগল করি। কারণ বাঁচতে হলে জানতে হবে। :চোখমারা:
গুগলে প্রথমবার সার্চ করে যে লিঙ্কগুলো পেলাম, তার দ্বিতীয়টিতে ঢুকেই আমি তার পুরো নামটি জানতে পারি। কিন্তু এই সংক্ষিপ্ত গুগল সফরে যে অসাধারণ কিছু দৃশ্য দেখলাম, সেটা বলা সত্যিই বাহুল্য। :দেখুমনা: তো শেখ হাসিনার সামনেও নিশ্চয়ই এই বিষয়ের সমস্ত প্রচলিত তথ্য রাখা হবে। তারপর তারা দু’জন একজন আরেকজনের জীবনী রচনা করা শুরু করবেন। যখন তাদের এই লেখা শেষ হবে, তখন সেটা কি পদার্থে রূপ নেবে, সেটা পদার্থবিদরাই ভাল বলতে পারবেন।
এই কুৎসিত উদাহরণটি দিতে আমি বাধ্য হয়েছি এ জন্য যে, কার ইতিহাস কে রচনা করবে সে ব্যাপারে পাঠক যেন দ্বিতীয়বার চিন্তা করেন। শেখ হাসিনা এবং খালেদা জিয়া যদি একে অপরের ইতিহাস লিখেন, তাহলে সেটা যেমন একটা অ-পদার্থ হবে, তেমনি পরিপূর্ণ স্বার্থপর এবং একজন দক্ষ রাজনৈতিক আবহাওয়াবিদ কম্যুনিস্ট যদি তার বিরোধি মতাবলম্বি কোন মানুষের জীবনী লিখে, সেটাও একই ক্যাটাগরির অ-পদার্থ হবে।
বইটি যে নাস্তিক্যবাদের চিন্তাকে মুক্ত না করে আরও বদ্ধ করে দেয়ার একটি ব্যর্থ চেষ্টা, সেটা বোঝার জন্য প্রাথমিকভাবে আলী দাশতী সম্পর্কে উপরের বিষয়গুলো জেনে নিলে বইটির ব্যাপারে সিদ্ধান্ত নিতে পাঠকের জন্য সহজ হবে। আজকের এই পোস্টের উদ্দেশ্য হলো- যে আলী দাশতীর বই নিয়ে ইসলাম বিদ্বেষিদের এত উচ্ছ্বাস, সেই আলী দাশতীর সততা এবং বিরোধি মতাবলম্বীদের ব্যাপারে তার সততা সম্পর্কে একটি ধারণা লাভের চেষ্টা করা। বইটির ভেতরে যে কি থাকবে, সে ব্যাপারে আমার পূর্বঅভিজ্ঞতা আছে, তাই আমি চিন্তিত না। তবে এর অর্থ এই না যে, বইটি আমি পড়বো না। অবশ্যই পড়বো এবং বইয়ের ভেতরের বিষয়বস্তু নিয়েও আলোচনা করবো ইনশা-আল্লাহ। কারণ, যদিও আমি এ ধরণের বইয়ে সময় নষ্ট করি না, কিন্তু এই বইটির ব্যাপারে আমার একটি ভিন্ন আগ্রহ জন্মেছে। আগ্রহের কারণটা বলেই আজকে শেষ করবো।
বইটির যে ইংরেজি অনুবাদ করেছেন [F.R.C Bagley], তিনি বলেন- যখন আলী দাশতী আমাকে বইটি অনুবাদ করতে বলেন, তখন এ-ও বলেন যে, আমি যেন তার মৃত্যুর পরই অনুবাদটি প্রকাশ করি।
পাঠক, আমি আপনার কথা জানি না। কিন্তু এই বাক্যটি আমাকে কৌতুহলী করতে সক্ষম হয়েছে পুরোপুরি। আর আজীব ব্যাপার হলো যে, আমি এই কৌতুহল মেটানোর প্রথম ধাপটিও অতিক্রম করতে পেরেছি। যেহেতু এটা কোন উপন্যাস না, তাই পুরোটা জানার আগে আপনাদেরকে এ ব্যাপারে কিছুই বলতে পারছি না। তবে প্রথম ধাপ যেহেতু শেষ করতে পেরেছি, ইনশা-আল্লাহ শেষ ধাপও অতিক্রম করতে পারবো। তবে একটা কথা সত্য যে, আলী দাশতী এবং তার ভক্তদের জন্য আমার কাছে কোন সুসংবাদ নেই। আর নতুন যে গল্পের ইঙ্গিত দিয়ে গেলাম, সেটাতেও থাকবে না। কি আর করা.... সৃষ্টিকর্তায় অবিশ্বাস করার মত কাজ যেহেতু তারা করতে পেরেছে, মাঝে মাঝে কিছু দুঃসংবাদ হজম করার কাজটাও তাদের করে ফেলাই উচিত।

[অফটপিক : কিছুদিন আগে ১১ নাম্বার বিপদ সংকেতের কথা বলেছিলাম। বিপদ হিসেবে স্রেফ জামাতের কথাই বলেছিলাম। কিন্তু এখন মনে হচ্ছে এই বিপদ যে কোন দিক থেকেই আসতে পারে :ভাবতেছি: ]
সূত্র : ( সবকিছু নেট থেকেই নেয়া। সো ধুমায়া চ্যাক করেন। )
আলী দাশতীর উইকিপেজ
আলী দাশতী সম্পর্কে অতি বিস্তারিত। এই পেজটিতে সংক্ষেপে আলী দাশতী সম্পর্কে কিছু বলা হয়েছে। কিন্তু পেজটির শুরুতে খেয়াল করে দেখুন-দু'টি লিঙ্ক আছে। এই দুইটিই মূলত আমার উদ্দেশ্য। খুবই বিস্তারিত লেখা আছে সেগুলোতে।
এই লিঙ্কে ক্লিক করলে বইটির আরবী অনুবাদের পিডিএফ লিঙ্কটি পাবেন। একটু ঝামেলা হবে। কারণ বইটি ফোরশেয়ারডটকম থেকে নামাতে হবে আপনাকে।
ইংরেজিটার জন্য গুগল করলেই হবে। তারপরও দিয়ে দিলাম।
এই পেজের নবম প্যারাটি পড়ুন। 
ইরানে বৃটিশ ও মার্কিনীদের সহায়তায় শাহ'র ক্ষমতালাভের বিষয়টির জন্য গুগল করলেই অনেক কিছু পাবেন। এখানে স্রেফ উইকির পেজটি দিলাম। এই পেজের দ্বিতীয় প্যারাটিই এই পোস্টের সাথে সম্পৃক্ত।
আপাতত এগুলোই দিলাম। তথ্যের উৎস সম্পর্কে কারো কোন জিজ্ঞাসা থাকলে মন্তব্য করুন। যদি সম্ভব হয়, তথ্যের উৎস দেয়া হবে।

