মৃত্যুর সাথে কিছুক্ষণ- (শেষ কিস্তি)


সম্ভবত ২০০৮ সালে। সব খালারা নানু বাসায় জমা হবে কোন একটা অনুষ্ঠানে। কারো বিয়ে ছিল মনে হয়। আমার সঠিক মনে নাই। কাজিনরা সবাই আসে নাই। বিশেষ করে যাদের সাথে ধুমায়া খেলা সম্ভব, তাদের কেউই নাই। সব পুলাপান। ছুটকা। কঠিন বোরিং অবস্থা।
নানুবাসায় আমার প্রিয় কাজগুলার মধ্যে একটা হলো- বড়শি দিয়ে মাছ ধরা। ভিতর বাড়ি বলে একটা ব্যাপার আছে গ্রামের বাড়িগুলোতে। নানুবাসার ভিতর বাড়িতে একটা পুকুর আছে, বেশির ভাগ সময়ই মাছের চাষ করে নানাভাই। নেই কাজ তো খৈ ভাজার জাগায় মাছ ধরা শুরু করলাম। সময় ধীরে হলেও কাটতে লাগল।
এমন সময় এক পিচ্চি কাজিন আসল। চিটাগাং থেকে আসছে ওরা। একই অবস্থা, নেই কাজ। এই পিচ্চি খৈও ভাজতে পারতেছে না। আমার কাছে আইসা বলল, ভাইয়া, নৌকাটা উঠায় দাও না। নৌকা করে সবাই পুকুরে ঘুরবো।
আমি ভাবলাম, আইডিয়া খ্রাফ না। নৌকাটা পুকুরে ডুবানো ছিল। উঠাইলাম। পরিষ্কার করলাম। সবাই আইসা একে একে চরল। আর মাঝি তো আছেই- শিরিছ কাগজ।
এক সময় সবারই স্বাদ ফুরাইল। নাইমা গেল, ঐ পিচ্চিটা ছাড়া। কঠিন বান্দর। মাত্র ক্লাস ফোরে পড়ে। কিন্তু বিশ্ববিডাল। নৌকায় এখন শুধু আমি আর বিচ্ছু। পুকুরের মাঝবরাবর যখন আসলাম, হঠাৎ নৌকায় তুমুল ঝাকুনি লাগলো। আমি প্রায় গেছিলাম অবস্থা। তাকায় দেখি বিচ্ছু মিটমিট করে হাসতেছে। আমি মনে বললাম, রাখ, আমার সাথে বাইচলামি! আমি জোড়ে এক ঝাকুনি দিলাম। এইবার বিচ্ছুও লাফ দিয়া ওঠল।
নৌকা নিয়া আমরা এমন ঝাকাঝাকি করতে লাগলাম। কেউই লক্ষ্য করলাম না, প্রতিটা ঝাকিতেই নৌকার মাঝ বরাবর জায়গাটা পানির নিচে চলে যাচ্ছে এবং বেশ অনেক খানি পানি নিয়ে আবার ভেসে উঠছে। এক সময় আমাদের দু’জনের ভার আর পানির ভার নৌকাটা নিতে পারল না। ডুবতে শুরু করল। পিচ্চি কাজিনটা তখন ভয়ে দাঁড়ায় গেল। আমিও দাঁড়ায় গেলাম। আমার মাথা একদম খালি হয়ে গলে।
কিছু না বুঝেই ওকে বললাম, লাফ দাও। পুকুর পার থেকে নৌকাটা তখনও বেশ দূরে। ও লাফ দিল। তারপর আমি লাফ দিলাম ওর পাশেই। দেখি ও ডুবে যাচ্ছে। ওর চুলটা ধরতে পারলাম। টেনে পানির উপরে উঠালাম। কিন্তু আমি ততক্ষণে ডুবে গেছি। আমার কজিন তখন উল্টো হয়ে ভাসছে আর আমি পিংপং বলের মত পানির উপরে একবার নিচে একবার। হঠাৎ লক্ষ্য করলাম ও মাঝপুকুরের দিকে চলে যাচ্ছে।
পাঠক, বিলিভ ইট অর নট- আমি তখন পানির নিচ দিয়া হাইটা ওর কাছে গেলাম তারপর ওর পা ধরে টেনে পারের দিকে নিয়ে চললাম, আর আমার পানি খাওয়া তো চলছেই। এত পানি খাইছি যে বলার মত না। এ জন্যই মনে হয় আমার গেস্ট্রিক নাই। হা হা হা
যাক, ততক্ষণে খবর ভিতরে চলে গেছে। আমার মেজো খালা লাফ দিয়ে পুকুরে নামলেন তারপর পিচ্ছিটারে আমার হাত থেকে নিয়ে চলে গেলেন পারের দিকে। আমি যে সাঁতার জানি না, ধুমসে পানি খাইতেছি, ঐটা উনি বুঝতেও পারলেন না। কি আর করা, পানির নিচ দিয়া হাঁটতে হাঁটতে পানি পান করতে করতে পারে আইসা ঠেকলাম। তারপর আর তেমন কিছু মনে নাই। জ্ঞান ফিরার পর দেখি ঘাটলার পরের উঠানে শুয়ে আছি। সবাই ঘিরে রাখছে। তারপর শুরু হইল বকা আর আদর। বেফুক আপ-লুত হইছিলাম নিজেরে যিন্দা পাইয়া।
ওয়াও...দ্যাটস ইট। আমি এখনও যিন্দা আছি। তিনবার লাইফ পাইলাম, এইবার ধুমায়া খেলমু। আউট হইলেও আফসুস নাই।
মৃত্যুর সাথে কিছুক্ষণ- (১)

