আমার ওয়েব ডিজাইন_ পর্ব-১


ভাবছিলাম যে কোন টেকি সাইটে এই লেখাগুলা লেখবো। পরে চিন্তা করলাম আগে আমার ইস্টিশনে ট্রাই করি, ভাত না পাইলে পরে অন্যখানে ট্রাই মারা যাবে। মূল কারণ, চৌদ্দ জাগায় ব্লগিং করতে ভাল্লাগে না। আমি অতি নগন্য বালগার, বেশি পেরা নিতারি না। 
যাক মূল কথায় আসি…ইস্টিশনে বিজ্ঞান ও প্রযুক্তি নামে একটা ক্যাটাগরি আছে। সেই ক্যাটাগরিতেই আমার এই সিরিজটা ফেলবো চিন্তা করছি। সিরিজের বিষয়বস্তু- ওয়েব ডিজাইন। শিরোনাম- আমার ওয়েব ডিজাইন। আমি এই সিরিজে ঠিক কি ধরণের লেখা লিখবো, সেটা এট্টু পরেই বলবো, সেটা পড়ে কারো মাথায় যদি শিরোনাম সম্পর্কে আরো ভাল কোন আইডিয়া আসে, দয়া করে কমেন্টে জানাবেন। এখন বলি আমি এই সিরিজে কি ধরনের লেখা লিখবো।
ওয়েব ডিজাইন যে জিনিসটা, এই জিনিসটা যদি তার দুই হাত দুই দিকে ছড়ায় দেয়, তাইলে মনে করেন দুনিয়ার বিশাল এক এলাকায় সূর্যের আলো যাওয়া বন্ধ হয়ে যাবে। সো বুঝতেই পারতেছেন যে, ধারাবাহিকভাবে ওয়েব ডিজাইনের সরু-সরায়া, ক, খ-টাইপের সিরিজ বাংলা ব্লগ ব্রক্ষ্মাণ্ডে করা সম্ভব না। আমি ওয়েব ডিজাইনের সবকিছু ধারাবাহিকভাবে এখানে লিখবো না। আর ঠিক এই কারণে আমার এই সিরিজের পাঠক তারাই, যাদের ওয়েব ডিজাইন সম্পর্কে প্রাথমিক জ্ঞান আছে। প্রাথমিক ধারণা মানে, যে ব্যক্তি স্রেফ html এবং css দ্বারা একটি সাধারণ মান সম্মত ওয়েব পেজ তৈরি করতে সক্ষম, সে-ই এই সিরিজের পাঠক হতে পারে। আর যারা ওয়েব ডিজাইনের ক্ষেত্রে অলরেডি এডভান্সড, তাদের জন্য এই সিরিজ তেমন কোন কাজে আসবে না।
বিভিন্ন ধরণের ট্রিক, আজিব আজিব শেপ, অস্থির পাগলা টাইপের ইউনিক ইফেক্ট, মজার মজার সাইট…আরো অনেক কিছু নিয়ে সাজানোর চেষ্টা করবো এই সিরিজটা। আর এই সিরিজের যাবতীয় আলোচনা শুধু এবং শুধু এবং তারপরের শুধুই …. মানে আমি বলতে চাইতেছি যে, শুধু html এবং css নিয়াই আলোচনা হবে। এর বাইরে যাওয়া হবে না সাধারণত। আর html মানে হাইপার টেক্সট মার্ক-আপ ল্যাঙ্গুয়েজ..css মানে ক্যাসক্যাডিং স্টাইল শীট….এই টাইপের বোরিং আলোচনা অতি অবশ্যই করা হবে না..সেটা আগেই বলছি। তো…আজকের আলোচনা শুরু করা যাক।

আজকের আলোচনা হইলো কোড এডিটর নিয়া। অনেকেই অনেক এডিটর ব্যবহার করে। আমি আমারটা নিয়া আলোচনা করবো, কেন আমার এইটা পছন্দ, কি কি সুবিধা এইটাতে…এইসব। শুরুতেই ভাগ করে ফেলি, কয়ভাগে আজকের পর্বটি লেখবো, সেটা সাজায়ে ফেলি।
১=> আমার এডিটর ব্রাকেটস (Brackets), কি কি সুবিধার কারণে আমি এটা ব্যবহার করি এবং এটির সোর্স।
২=> ব্যবহার বিধি।
প্রথম ভাগ

কেন আমি ব্রাকেটস ইউজ করি
ব্রাকেটসের সুবিধা সবগুলো যদি বিস্তারিত বলতে যাই, তাহলে এই পোস্ট বিশাআআআল আকার ধারণ করবে। তাই যতটুকু সম্ভব সংক্ষেপে বলার চেষ্টা করবো।
সবার আগে যে সুবিধার কথা বলতে হবে, সেটা হলো গতি। ব্রাকেটস দিয়ে অতি দ্রুত কোড করা সম্ভব। আর খুবই সংক্ষেপে এই দ্রুত কোড করা সম্ভব, ব্যবহার বিধিতে বিস্তারিত বলবো, এখানে শুধু সুবিধাগুলো বলে যাই।
দ্রুত গতিতে কোড করা ছাড়া আরো যে সুবিধাগুলো আছে, তার মধ্যে উল্লেখযোগ্য সুবিধাগুলো নিচে দেয়া হলো- 
সঠিক কোড স্ট্রাকচার।
অটো ক্রসব্রাউজার-কোড
প্রোজেক্টের পুরো ফোল্ডার একসাথে ওপেন করে কাজ করা যায়। এর মাধ্যমে বারবার কম্পিউটারে ঢুকে ম্যানুয়ালী কোন ফাইল ওপেন করতে হয় না, কোন ফাইল ডিলিট করা কিংবা এড করার ক্ষেত্রেও একই কথা।
সোর্স
ব্রাকেটস এডিটরটি ডাউনলোড করার জন্য এই পেজে যান, গিয়ে নিজ দায়িত্বে ডাউনলোড করে নিন। এখানে আমি সরাসরি ডাউনলোডের লিঙ্ক দিলাম না। যে লিঙ্কটা দিলাম, সেটা ব্রাকেটসের অফিসিয়াল পেজ।
দ্বিতীয় ভাগ, ব্যবহার বিধি
how to use emmet in brackets এইটুকু লিখে গুগল করলে প্রচুর পরিমাণে লিঙ্ক পাবেন। আমি এখানে আমার মত করে বলছি।
এই যে বলতেছি এতো এতো এত্ত সুবিধা, এইগুলার জন্য, মানে এতক্ষণ যে সুবিধাগুলার কথা বললাম, সেগুলোর জন্য আপনাকে প্রথমে ব্রাকেটস সফটওয়ারটি সেটাপ দিতে হবে, তারপর ব্রাকেটস –এর মধ্যে তিনটা থিম ইন্সস্টল করতে হবে। প্রথম থিমের নাম- ইমেট (Emmet), দ্বিতীয় থিমের নাম- বিউটিফাই (Beautify), তৃতীয় থিমের নাম অটো-প্রিফিক্স (AutoPrefix)।
প্রথমে দেখাই, কিভাবে ব্রাকেটসে কোন থিম ইন্সস্টল করবেন।
ব্রাকেটস সেটাপ দেয়ার পর তার ডান পাশের যে প্যানেল বা বার আছে, মানে রাইট-সাইড-বার, সেখানে দেখবেন তিনটা আইকন আছে। মাঝখানের আইকনটাতে ক্লিক করবেন। নিচের ছবিটা দেখেন।

আইকনটাতে ক্লিক করার পর ছোট্ট একটা উইন্ডো আসবে। নিচের ছবিটা দেখেন।

উপরে ডান দিকে একটা সার্চবক্স দেখতেছেন, সেটাতে এক এক করে উপরের থিমগুলোর নাম লিখেন, দেখবেন থিমগুলো চলে আসছে, প্রতিটা থিম ছোট্ট একটা বক্সের মধ্যে থাকবে, বক্সের প্রথমে থিমের নাম, থিম ডেভলপারের নাম থাকবে। তারপর সংক্ষেপে থিমটার কি কাজ, সেটা বর্ণনা করা হবে। একদম শেষে, মানে বক্সের একেবারে ডান দিকে থাকবে ইংরেজিতে Install নামে একটি বাটন। সেটাতে ক্লিক করুন, থিমটি ইন্সস্টল হয়ে যাবে। মনে করা যাক আমরা উপরের তিনটা থিম ইন্সস্টল করে ফেলছি, এখন এগুলো দিয়ে কিভাবে কাজ করবো, চলুন সে বিষয় নিয়া আলোচনা সামনে বাড়াই।
প্রথম থিম- ইমেট (Emmet)
প্রথম সুবিধার ব্যাপারে বলতে গিয়ে বলেছিলাম দ্রুত কোড করার কথা। সেই দ্রুত কোড করার কাজ হলো এই থিমটির। কেমন দ্রুত কোড? চলুন কিছু উদাহরণ দেখি।
উদাহরণ-১: Html এর যে সিনটেক্স আছে, মানে- ডকটাইপ, এইচটিএমএল, হেড, টাইটেল, বডি- প্রতিটার ওপেনিং এবং এন্ডিং ট্যাগ- এই হলো সিনটেক্স, আমরা (যাদের প্রাথমিক জ্ঞান আছে) সবাই এটা জানি। তো এই কাজটা ইমেট থিম ইন্সস্টল করার পর খুব সংক্ষেপে করা যাবে। স্রেফ ! এই চিহ্নটা লিখে কী-বোর্ডের Tab বাটনে চাপ দেন, পুরা সিনটেক্স চলে আসবে।
উদাহরণ-২: যে কোন একটা ট্যাগের ভেতরে একাধিক এলিমেন্ট আছে, সবগুলো ট্যাগ, ন্যাস্টেড ট্যাগ, এলিমেন্টসহ সব একবারে লেখা যাবে। মনে করুন, আপনি একটি ইউএল (ul) ট্যাগের ভেতরে পাঁচটি এলআই (li) ট্যাগ নেবেন এবং প্রতিটা এলআই (li) ট্যাগের মধ্যে একটি করে এঙ্কর  ট্যাগ নেবেন। এর জন্য আপনাকে ব্রাকেটসে স্রেফ নিচের কোডটুকু লিখে একবার কী-বোর্ডের Tab বাটনটি চাপতে হবে-Ul>li*5>a

অর্থাৎ, প্রথমে প্যারেন্ট ট্যাগটি নেবেন, তারপর ন্যাস্টেড ট্যাগটি লেখার আগে গ্রেটার-দেন-সাইন (>) দেবেন, আর যদি কোন এলিমেন্ট একাধিক নিতে চান, তাহলে সেই এলিমেন্টের পরে স্টার চিহ্ন দিয়ে তারপর আপনি সেই এলিমেন্টটি যে ক’বার নিতে চান, তার সংখ্যা লিখবেন, ব্যাস, কাহিনী শেষ।
প্রথম পর্ব এখানেই শেষ করি। ব্রাকেটসের সুবিধার কথা এখনও অনেক বাকি। আগামী পর্বে আরো কিছু গুরুত্বপূর্ণ সুবিধার কথা বলবো, তারপর শুরু করবো ওয়েব ডিজাইনের ম্যাজিক ওয়ার্ল্ডের কাহিনী। 

ওয়েব ডিজাইন করি
জীবন গড়ি

