' বিবাহ ও বাঙালি '


বিয়ে নিয়ে বাঙালি সমাজ এক অদ্ভুত ছুৎমার্গতায় বিশ্বাসী । সংবাদপত্রের প্রতি রবিবার 'পাত্রী চাই' কলামগুলো দেখলেই বোঝা যায় কতটা উন্নত মানসিকতার মানুষ এই জাতটি সমাজে বুদ্ধিজীবি ও শিক্ষিত বলে পরিচিত । যেমন -
১। কায়স্থ ৩৩/৫'৮/ইঞ্জিঃ MNC কর্মরত (কলকাতার বাইরে) স্পিরিচুয়াল মাইন্ডেড, পিতা প্রাক্তন বিচারক, বর্তমানে অধ্যাপক । শিক্ষিত পরিবারের সুশ্রী, চাকুরিরতা,গান জানা পাত্রী চাই। দাবী নেই। কুষ্ঠী বিচার আবশ্যক। সুন্দরী ব্যাতীত যোগাযোগ নিস্প্রয়োজন । মোবাইল _____
২। মুসলিম ৩২/৫'১০ fair handsome। Manager Tata motors.অতীব ফর্সা , সুন্দরী , কনভেন্ট এ পড়া, ঘরোয়া নামাজী পাত্রী চাই । মোবাইল ____
৩। হায়দ্রাবাদে কর্পোরেট কর্মরত বিবাহ বিচ্ছিন্ন বয়স ৩৬+ মাংগলিক পাত্রের জন্য উদারমনা, অবিবাহিত, মাংগলিক অনুর্ধা ২৫ সুন্দরী পাত্রী চাই ।সত্বর বিবাহ। মোঃ___
৪। M.Sc tecaher (৩৫/৫'৯) প্রতিষ্ঠিত অধ্যাপক পুত্রের জন্য শিক্ষিতা সুন্দরী, উদার,দরদী, অনূর্ধ ২৫, লম্বা, অবিবাহিত, অতিব ফর্সা , ঘরের কাজ জানা, চাকুরীরতা পাত্রী চাই । শীঘ্র বিবাহ । ফোটো সহ যোগাযোগ ।মেইল ____ । মোঃ ____ ।
৫ ।বাঙ্গালী সুন্নি মুসলিম ৩০/৫'৩'' সফটওয়ারে ব্যাংগালোরে IBM কর্মরত .উচ্চশিক্ষিতা, কনভেন্ট এডুকেটেড , হিন্দি ও ইংরাজীতে কথা বলায় দক্ষ, ফর্সা, সুন্দরী , নামাজী , পরহেজগার পাত্রী চাই ।পাত্রীকে বিদেশেও যেতে হতে পারে। পাত্রী সরাসরি কথা বলুন , মোঃ____।
৬। পূঃবংগীয়, কায়স্থ ঘোষ । নামমাত্র বিবাহে ডিভোর্সী ৩৪/৫'৪ উঃ শ্যাম । MA B.Ed Primary Teacher .পাত্রের জন্য সমতুল্য শিক্ষিতা, ধার্মিক, উদার, মাংলিক দোষহীন , অবিবাহিত চাকুরিরত / ঘরোয়া অনুর্দ্ধ ২২ পাত্রী চাই । যোগাযোগ ________
ইত্যাদি আরো নানা রংচং এ বিজ্ঞাপনে ভর্তি থাকে রবিবারের কাগজ । নানা রকম মানুষ, নানান তাদের দাবি । বৈচিত্র থাকা সত্ত্বেও একটা জায়গায় এগুলো সবই একই ।ছেলে অবিবাহিত হোক বা ডিভোর্সি , কালো হোক বা ফর্সা (ছিঃ !অমন বলতে আছে? সোনার আংটি ,তায় আবার ব্যাঁকা কিনা জিজ্ঞেস করে বোকা !), রোজগার বেশি থাক বা কম,মোটা হোক বা বেঁটে , টাক থাক বা লোমশ, নেশাযুক্ত হোক বা নেশাহীন, বাউন্ডুলে হোক বা পরিপাটি ...কিন্তু মেয়েকে হতে হবে সর্বগুন সম্পন্না, অতীব সুন্দরী , চাকরি থাকলে ভালো পারিবারিক আয় বাড়বে, কিন্তু হতে হবে ঘরোয়া মানসিকতার (ছেলে কতটা ঘরোয়া বলা নেই, হ্যান্ডসাম কি ? জানা নেই । )প্রয়োজনে চাকরিটি ছাড়তেও হতে পারে তবেই না প্রকৃত সংসারি বধু । মুসলিমদের ক্ষেত্রে তো আরো ভয়ংকর ! কনভন্ট পড়া , ইংরাজী তে চোস্ত, চাকরিরতা মেয়ে হবে নামাজী, হিজাবী, অথচ যেতে হবে বিদেশে স্বামীর লেজুড় হয়ে তাঁর সোসাল পার্টিতে উপযুক্ত 'শো-পিস' হওয়ার জন্য । কি অদ্ভুত আবদার !!
বুঝিনা এরা কেন পেপারে বিজ্ঞাপণ দেয় । কুমারটুলিতে মনের মত মডেল অর্ডার দিলেই তো দিব্যি একটা মডেল পেয়ে যাবে । প্রান থাক বা না থাক , তাতে তো কিছু যায় আসে না । কারন এই দাবি গুলো হয় বিজ্ঞানীরা রোবোট বানিয়ে যোগাতে পারে, নয় কুমোর ভাই পুতুল বানিয়ে যোগাতে পারে । একই অংগে এত রূপ তো কোণো মানুষের থাকতে পারে বলে মনে হয়না । দম দেওয়া কলের পুতুলের মত সুন্দরী, কুষ্ঠি মেলা , ইংরাজী জানা বউ এর শখ বাঙ্গালীর চিরন্তন ফ্যান্টাসী ।
কিন্তু হায় ! খেপা খুজে ফেরে পরশ পাথর কই, সবি তো ঝুঠো পাথর সই !
একটা জিনিস দেখেছেন, সবাই উপরের চাকচিক্য চাইছে, কুষ্ঠিমেলা বউ চাই, কিন্তু রক্তপরীক্ষা কেউ চায় না । থ্যালাসেমিয়া , HIV+ , আরো কতশত প্রানঘাতী ব্যামো ছড়াচ্ছে রোজ । কিন্তু বাঙালি অতিশয় বুদ্ধি মান প্রানী । তারা নিশ্চিত এসব পাপ তাদের ছেলে - বৌমাদের শরীরে মনে কোথাও নেই । 
শুধু বিয়ের স্লোগান হচ্ছে :
"করেছি পণ ,নেব না পন ।
বৌ যদি হয় সুন্দরী ;
কিন্তু আমায় বলতে হবে
স্বর্ণ দেবে কয় ভরি !"
হায় প্রকৃতি ! পাঠালে বাঙ্গালী করে মানুষ করলে না !!!

