আবোল তাবোল বকবক


 অবশেষে ডাকাতের কবল থেকে মুক্তি, জমা দিতে পারলাম ১১টা প্রোজেক্ট খাতা : 
গত শনিবারের ঘটনা ... বাড়ি (আসানসোল) যাচ্ছিলাম রবিবার বি.এড ক্লাশ করতে আর খাতা জমা দিতে । 'আপ হাওড়া-অমৃতসর এক্সপ্রেস' বেশ লেট করছিল বর্ধমান ঢোকার আগে থেকেই । আমরা খুব বিরক্ত । আসানসোল ঢোকার কথা 6.20pm . সেই গাড়ি রানিগঞ্জে 6.45pm টায় দাঁড়িয়ে আর নড়ল না , কী জ্বালা ... সিগ্ন্যাল প্রোব্লেম ! বেশ লেট করেই ছাড়ল । আর মাত্র দুটো স্টেশন , তাহলেই আসানসোল । ওমা ! নিমচা হল্ট আর কালীপাহাড়ি স্টেশনের মাঝখানে শুনশান অন্ধকার মাঠের মাঝখানে হঠাত ব্রেক কষে ট্রেন দাঁড়াল আবার । যাত্রীরা ক্ষেপে আগুন । ড্রাইভার আর সিগন্যাল এর গুষ্টি তুলে গাল দেওয়া শুরু হচ্ছে এমন সময় জানলার অদুরেই ২০-২৫ জনের দলকে টর্চ ও হাতে বেশ কিছু লাঠি বা ওই জাতীয় কিছু নিয়ে দৌড়াদৌড়ি করতে দেখলাম । আমার সামনের দেহাতি লোকটি জানলা খুলে দেখার চেষ্টা করছে । এদিকে জায়গাটা ভালো না , সেটা জানি । প্রায় সময় কয়লা মাফিয়া গ্যাং ও অন্যান্যদের ঝামেলা লাগেই । ভাবলাম সেরম কিছু । কিন্তু জানলা দিয়ে ওদের গামছা/মাফলার ঢাকা চেহারা ও তুমুল আওয়াজ এ বুঝলাম অন্য বিপদ । লোকটিকে জানলা বন্ধ করতে বললাম । সে ব্যাটা কোন কথাই বোঝে না । শেষে নিজেই ঊঠে জানলা বন্ধ করলাম । শুনতে পেলাম পাশের বগিতে ব্যপক চিৎকার, বুঝলাম ডাকাত পড়েছে । কিছু জন আমাদের কামরার আশেপাশে লাঠি নিয়ে দৌড়াচ্ছে । দুটো দরজার একটা আবার ভেজানো, একজনকে বলতে সে উঠে গিয়ে লক করে এল । তার পরমুহুর্তেই পরপর লাঠির আঘাত পড়ল আমাদের বগির দরজায় । পাশের বগির লোকজনের কাছ থেকে তখন লুঠপাঠ চালাচ্ছে ডাকাত দল। ভাগ্যিস জেনারেল বগির ভেতর দিয়ে যাতায়াতের রাস্তা নেই । নইলে পরশুই আমার ভবলীলা সাংগ হত । পরে খবরে জানলাম পাশের বগির ২০ জন পশু ব্যাবসায়ীর কাছ থেকেই লুঠপাঠ চালিয়েছিল ওরা । পানাগড় থেকে ওনারা ঊঠেছিলেন । 
আমার অবশ্য অত কিছু মনে হচ্ছিল না। শুধু ভাবছিলাম ডাকাত পড়ুক বা ট্রেন ঊল্টাক ভালোয় ভালোয় পরের দিন যেন 'ব্যাগ ভর্তি আপদ' (১১ টা খাতা) কলেজে ফেলে দিয়ে আসতে পারি । এসব বিপদ নিয়ে কে ভাবছে !!
Moral of The Story : ''বড়ে বড়ে দেশ মে অ্যাঁয়সি ছোটি ছোটি ঘটনায়ে ঘটতি রহতি হ্যায় সেনোরিটা ... ডরনে কা নেহি !''
ডাকাত দেখাও হল নিজের চোখে , আবার
পরদিন খাতাগুলো ফেলে এলাম কলেজে... আহহহ কি শান্তি !!!

