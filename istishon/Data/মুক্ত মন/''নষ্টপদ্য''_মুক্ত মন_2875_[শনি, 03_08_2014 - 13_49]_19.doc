''নষ্টপদ্য''


 তারা বাংলার বুকে এসেছিল,
ভিড়ে মিশেছিল, ভালোবেসেছিল ।
তারা শোয়নি, রাত জেগেছিল ।
তারা হেসেছিল, কথা কয়েছিল –
তারা স্বপ্নের পথে ধেয়েছিল
বেড়ি পরালে তারা রুখেছিল ।
তারা তরুনের বানী গেয়েছিল ,
তারা উল্টোস্রোতে ভেসেছিল ।
তারা নির্ভিক, তারা বন্য –
তারা বিপথে যায়নি অন্য ।
তারা বজ্র, তারা প্রেয়সী ,
তারা দ্রৌপদী নয় , শ্রেয়সী ।
তারা আঁচল-ঢাকা মা-মাসী
তারা উপোসি নয়, সাহসী ।
রান্নাঘর থেকে তারা অফিসে
স্বেদ-রক্ত মেশায় পাপোশে ।
তারা স্বাধীনতা , মুক্তিযুদ্ধ –
তারা দূর্বার , নয় রুদ্ধ ।
তারা কলম চালায় হাতিয়ার ,
বলে,”হুঁশিয়ার ! হও তৈয়ার !”
তারা যৌবন মেঘমল্লার
তারা শান্ত নয় , হৈ-হল্লা ।
মার খেয়েছে, তবু লড়েছে
থেমে যায়নি, তারা হারে নি ।
আজ তাদেরই ‘নারী-দিবসে’
হল পন্য তারা হোর্ডিং-এ -
রেড-লাইটের নীচে বসবাস
তারা ছিন্ন , ক্লাবে-কেবিনে।
সত্বীত্ব নিয়ে প্রশ্নে হা-হা হেসে
করে প্রতিবাদ ;
ধর্ষক গনতন্ত্র , দেয়
‘ধর্ষিতা’ নামে অপবাদ !
এভাবেই তারা মারমুখ,
লাথি মেরে ফেলে সব সুখ ।
নয় দূর্গা ,নয় চন্ডী ,
তারা ‘মানুষ’-এর চায় অধিকার ;
যাবে কার কাছে তারা লড়তে
বুঝি জজ-কোর্ট দেবে সুবিচার ।
হায় ! শেসমেষ জায়া-জননী
গায়ে কালশিটে তবু মরেনি ।
প্রতিপদে তার পুং-পদাঘাত -
তারা ফুটপাথ, তারা মাটিতে
মোমবাতিতে আর লাঠিতে ।
চলে এগিয়ে , বাধা ডিঙ্গিয়ে ।
নয় ডাস্টবিন, তারা কন্যা
মরুভুমিতেও আনে বন্যা ।
সমাজের তারা ললনা –
না রাঁধলে ভাত জোটে না ।
আর ‘পুরুষের জাত’ বাঁচে না !
তবু কাজলাদিদিরা হন্যে
তার ‘নষ্ট’ নামের জন্যে ।

