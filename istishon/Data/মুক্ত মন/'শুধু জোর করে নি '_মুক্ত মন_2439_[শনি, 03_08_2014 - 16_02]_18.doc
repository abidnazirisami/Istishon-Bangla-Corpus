'শুধু জোর করে নি '


নদীর দু'পাড়ের মত ওদের
ভালোবাসার গতিপথ ছিল বাঁকা -
তবু সেই উদ্দামতার টানেই ওদের
ভেসেছিল ভালোবাসার সাম্পান ।
পরিত্যক্ত নদীবাঁক যেমন ভোলে না,
এককালের মোহোনার উচ্ছাস ;
ওরাও ভোলেনি অর্বাচীন চাতকের
বুভুক্ষু কাতর চোখ-চাওয়া - অপলক ।
ওদের কথা ছিল, হাসি ছিল ,
কবিতাও ছিল ক্ষনিকের অপরাহ্নে -
শুধু কোনও জোর ছিল না কারুর ।
অনুচ্চারিত প্রেম ছিল , দাবী ছিল না ।
জোর ছিল না তাই, বাসন্তিক বিকেল রাঙ্গায় নি ওদের ।
জোর ছিল না তাই , 'থেকে যাও খানিক' বলা হয় নি ।
জোর ছিল না তাই , বাহুডোর হয় নি পায়ের বেড়ি ।
জোর ছিল না তাই , পোষ মেনেছিল ওরা, প্লাবন হতে পারেনি ।
জোর ছিল না তাই , আকাশ হয়েছিল, মাটির সীমানা ডিঙোয় নি ।
জোর ছিল না তাই, ফাগুনের অশ্রু ঝরেছিল , আগুন ঝরেনি ।
জোর ছিল না তাই , "কিছু বলার এখোনো বাকী আছে, যেও না" বলা হয়নি ।
 ওরা তো ঈশ্বর ছিল না , প্রেমিক-মানুষ ছিল খাঁটি ,
জোর করে তৃপ্ত হতে চায়নি, নিরবেই উড়িয়েছিল ভালোবাসার পাখি ।

