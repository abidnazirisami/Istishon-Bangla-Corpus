বইমেলা --- ব্যানের আরেক নাম ।


'বাংলা' নাকি সংস্কৃতির আরেক নাম ? বাংলায় নাকি ভুরি ভুরি গদ্য-পদ্য -সাহিত্য আর আঁতেল জন্মায় মিনিটে মিনিটে ? ২১ শে ফেব্রুয়ারি নাকি এই এক ভাষার জন্যই রক্ত ঝরেছিল ভাষা শহীদদের ?
পৃথিবীতে আর কোনো ভাষার জন্য এমন মারকুটে আবেগ তো শুনিনি, দেখিনি, পড়িনি , জানি নি । সেই কোন ছোট থেকে 'অমর _____' শুন্যস্থানে কেবল '২১ শে'ই বসবে জানতাম ।
আজো দেখি বাংলাদেশ বা পশ্চিমবংগ থেকে লোক এসেছে শুনলে দেহাতি গুজরাতিও বলে "আরে, টেগোর কি দেশ কা মেহমান হ্যায় ।" কাউকে চিনুক না চিনুক মানুষ আগে এবং সর্বাগ্রে বাংলার সাহিত্য সংস্কৃতি নিয়ে বুলি কপচায় । বাঙালি পানওয়ালাও তখন এক্কেবারে পোড়খাওয়া আঁতেল হয়ে আর কিছু বুঝুক না বুঝুক নিজেকে বেশ এক খান কেউকেটা বলে বুকের ছাতি বাড়ায় ।
সেই টেগোর, নজরুল, রোকেয়া, জীবনানন্দ আরো কত শত নামি দামি কবি সাহিত্যিকের এই ধরাধামে বিশ্বখ্যাত বইমেলা হয় । হ্যাঁ দু'পাড়েই । সারা ফেব্রুয়ারি জুড়ে বইয়ের হাট, মেলা, বাঙালির ১৪ তম পার্বন।
পৃথিবীর কম সে কম ১৪৫ রকমের আঞ্চলিক ভাষার আর কোনও বইমেলার এমন জয়ডঙ্কা বাজাতে কাউকে দেখেছে কিনা কস্মিনকালেও কোনো ধুরন্ধর ব্যাবসায়ীও মনে করতে পারবেন না ।
তো সেই বইমেলায় ১৪০০ বছর আগের এক মরে হেজে যাওয়া মানুষের, মানে মোহাম্মদের ২৩ বছর নিয়ে একটা বই রিলিজ হয় এবং অবধারিত ভাবে তা ধম্মব্যবসায়িদের নুনুভূতিতে হেব্বি চোট ফেলে । ফলস্বরূপ তাঁরা আগুনে দৃষ্টি হেনে ভষ্ম করার মদনবান চালাবার চেষ্টা করে এবং তাঁদের ভয়ে প্রকাশক ব্যান বোর্ড ঝুলিয়ে স্টলের গায়ে কালো চাদর ঢাকে ।
বইয়ের মেলায় বই-ই মুখ ঢাকে । মোল্লারা মুখ খুলে, লুংগি তুলে জংগিপনা করে ঘুরে বেড়ায় । হ্যাঁ 'রোদেলা প্রকাশনীর' কথাই বলছি । মোহাম্মদকে রক্ষা করার জন্য তাদের পেয়ারের আল্লাফাকের সাহায্য না চেয়ে বইয়ের স্টলে যারা কালোঝান্ডা ঝোলায় তাদের চেয়ে মূর্খ ও ভীতুর ডিম আর কেউ আছে বলে তো মনে হয় না । বাজার চলতি বইয়ের শক্তি যে আল্লাফাকের কেতাবের চেয়েও বেশি তা ও শালারা প্রতিবার নিজেরাই প্রমান করে ।
এবার আরেক ব্যাপার ।
এই ঘটনায় বিনা কারনে একজন 'বেস্ট সেলার' 'বিশ্বখ্যাত' 'বাঙালি' লেখকের তসলিমা নাসরিনের বই লুকিয়ে ফেলার তাগিদ হঠাত করে অনুভব করে বাঙলা একাডেমী । অজানা হুমকি পেয়ে তারা সাত তাড়াতাড়ি দোকানের ঝাঁপি নামিয়ে , বই লুকিয়ে তসলিমাকে আরো একবার 'ব্যান' করে । কি ব্যাপার ? না, যুদ্ধ এসেছে, মোল্লা চটেছে !
কান্ড বটে !
মোহাম্মদহীন , আল্লাবিহীন বই আজকাল শুধু মোল্লাদের রাতের ঘুম কেড়ে নেয় না । প্রকাশকদেরও নেয় । মরার আগে নাকি ভিতু মরে লাখবার । আর এমন প্রকাশক যারা নাকি বড় গর্বের সাথে বাংলার 'প্রথম সারির প্রকাশক' হিসেবে নিজেদের অভিহিত করে, তারা এমন কাজ করে প্রমান করে আল্লার চেয়েও মোল্লা বড় । ওদের চটানোর জন্য পিঁপড়ে সমান সুযোগও যদি থাকে তাও ছাই দিয়ে চাপা দেবে ।
'তসলিমা' নামটাই যদি বন্ধ করে ব্যবসা ? তাই প্রথম সারির প্রকাশকের শ্রদ্ধাবনত শির সসম্মানে মোল্লা তন্ত্রের চাপাতির আগে ঝুকিয়ে রাখবে , যদি দয়া করে চাপাতির কোপ মিস হয় !
সব অস্ত্রের চেয়ে বড় নাকি কলম । আর সেই কলমের জোরে টিকে থাকে লেখক । আর সেই লেখক ভাঙ্গিয়ে মুনাফা কামায় প্রকাশক । আর কোথা থেকে মোল্লার দাড়ির আগা দেখে নিজ নিজ কল্লার আগাম হেফাজতের জন্য সেই মুনাফাদাতা লেখক-কেই নির্বাসিত করে বাংলা একাডেমী !
হ্যাঁ ওই বড় পেয়ারের বাঙালির গর্বের ধন বইমেলায় ।
বইমেলায় আজ আর বই নয় বিক্রি হয় ভিরুতা, নীচতা, শঠতা ।
মৌলবাদের আজ্ঞাকারী দাস যত বাড়ে, বইমেলায় তত কমে 'বই' সম্পদ, জায়গা নেয় ফতোয়া আর তার পালনকারিরা ।
একদিন পরে ২১ শের ভাষাদিবস । বাংলা ভাষা । দেশের ভাষা । নিজের মায়ের ভাষা । মাতৃদুগ্ধের পরেই নাকি যার স্থান বাঁধা । এ ভাষা নাকি প্রতিবাদির রক্তে বয় । এ ভাষা নাকি চেতনার ভাষা । এ নাকি স্বাধীনতার ভাষা ।
আজ সেই ভাষাকে দেখতে হচ্ছে মোল্লার দাঁতের ফাঁকের ভাষা । মৌলবাদের ভাষা । নির্বাসনের ভাষা । হুমকির ভাষা । নিষীদ্ধ ভাষা । ভীরুতার ভাষা । আত্মসমর্পনের ভাষা । গ্লানীর ভাষা ।
বড্ড আফশোস ... আমরা এমন এক ধর্ষিত ভাষায় কথা বলি ! কবিতা লিখি ! গান গাই !
আফশোস... ২১ শে ! তুমি অন্য কোনো ভাষারও তো হতে পারতে ! পারতে না ?

