ইসলামের দৃষ্টিতে কি প্রেম করা যায়েজ __


বিসমিল্লাহির রহমানির রহিম।
ইসলামী শরীয়াতে নারী-পুরুষের প্রেমের সম্পর্ক সরাসরি হারাম। কোন নারী কোন পুরুষের সাথে এবং কোন পুরুষ কোন নারীর সাথে প্রেমের মত ভিত্তিহীন অবৈধ সম্পর্কে লিপ্ত হতে পারবে না যদি সে আল্লাহ তায়ালাকে বিশ্বাস করে ঈমান এনে থাকে এবং তাঁকে ভয় করে থাকে।
মহান আল্লাহ তায়ালা বলেন:- “হে নবী পত্নীগণ! তোমরা অন্য নারীদের মত নও; যদি তোমরা আল্লাহ কে ভয় কর, তবে পরপুরুষদের সাথে কোমল ও আকর্ষনীয় ভঙ্গিমাতে এমন ভাবে কথা বলো না, ফলে সেই ব্যক্তি কুবাসনা করে, যার অন্তরে ব্যাধি রয়েছে।”
[সূরা আল-আহযাব আয়াত নাম্বার:- ৩২],
“যারা পছন্দ করে যে, মুমিনদের মধ্যে অশ্লীলতার বিস্তৃত্ব ঘটুক তাদের জন্য আছে ভয়াবহ শাস্তি দুনিয়া ও আখিরাতে আল্লাহ জানেন আর তোমরা জাননা।”
[সূরা আন-নুর আয়াত নাম্বার:- ১৯],
“আর অশ্লীলতার ধারে কাছেও যেওনা তা প্রকাশ্যে হোক অথবা অপ্রকাশ্যে হোক না কেন।”
[সূরা আল-মায়িদাহ আয়াত নাম্বার:- ১৫১],
“আল্লাহ তোমাদেরকে ক্ষমা করতে চান, পক্ষান্তরে কুপ্রবৃত্তির অনুসারীরা চায় যে, তোমরা (আল্লাহর নিকট হতে) দূরে বহু দূরে সরে যাও।”
[সূরা আন-নিসা আয়াত নাম্বার:- ২৭],
“সৎকাজ ও তাকওয়ার ব্যাপারে তোমরা পরস্পরকে সহযোগিতা কর, পাপ ও সীমালঙ্ঘনের কাজে পরস্পরকে সহযোগিতা করো না। আল্লাহকে ভয় কর, নিশ্চয়ই আল্লাহ কঠিন শাস্তিদাতা।”
[সূরা আল-মায়িদাহ আয়াত নাম্বার:- ০২],
“ব্যাভিচারী পুরুষ কেবল ব্যাভিচারিনী নারী অথবা মুশরিকা নারী ছাড়া বিয়ে করে না। আর ব্যাভিচারিনী নারী ব্যাভিচারী পুরুষ অথবা মুশরিক পুরুষ ছাড়া বিয়ে করে না, মুমিনদের জন্য তাদেরকে নিষিদ্ধ করা হয়েছে।”
[সূরা আন-নুর আয়াত নাম্বার:- ০৩],
“চরিত্রহীনা নারী চরিত্রহীন পুরুষের জন্য আর চরিত্রহীন পুরুষ চরিত্রহীনা নারীদের জন্য, চরিত্রবতী নারী চরিত্রবান পুরুষের জন্য আর চরিত্রবান পুরুষ চরিত্রবতী নারীর জন্য। তাদের সম্পর্কে লোকেরা যা বলে তা থেকে তারা পবিত্র। তাদের জন্য আছে ক্ষমা ও সম্মানজনক জীবিকা।”
[সূরা আন-নুর আয়াত নাম্বার:- ২৬]
আল্লাহ তায়ালাই সবচেয়ে ভালো জানেন।

