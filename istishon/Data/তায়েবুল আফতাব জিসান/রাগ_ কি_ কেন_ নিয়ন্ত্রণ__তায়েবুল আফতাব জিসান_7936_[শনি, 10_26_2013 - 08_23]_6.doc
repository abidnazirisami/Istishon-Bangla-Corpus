রাগ_ কি_ কেন_ নিয়ন্ত্রণ_



আমরা যা চোখে দেখি, যা ছুঁতে পারি তার মাঝ থেকেই আমাদের বন্ধু শত্রু বেছে নেই।কিন্তু যা আমরা দেখতে পাইনা বা ছুঁতে পাইনা তাও যে কোন না কোনভাবে আমাদের শত্রু হয়ে যায় তা কতটুকুই বা জানি। ঠিক তেমনই আমাদের এক সুপ্তশত্রু হচ্ছে রাগ। এই রাগ'কে সংবরণ করা বা নিয়ন্ত্রণ করা অতীব জরুরী। আমরা সবাই কিন্তু রাগ নিয়ন্ত্রণের জন্যে কম-বেশি চেষ্টা করি। তবে খুব কমই সফল হয়ে থাকি।
আমরা কেউ যখন রাগান্বিত হয়ে পড়ি তখন তা আমাদের জন্যে তো বটেই আমাদের আশেপাশের মানুষের জন্যেও মানসিকভাবে এবং শারীরিকভাবে ক্ষতিকর ও বিপদজনক। এই কারণে নবী করিম(সঃ) বলেছিলেন,
"সে প্রকৃত বীর নয় যে, কুস্তিতে কাউকে হারিয়ে দেয়। বরং সেই প্রকৃত বাহাদুর যে ক্রোধের সময় নিজেকে নিয়ন্ত্রণ করতে সক্ষম।" {সহীহ্‌ বুখারী ৫৬৮৪ ইফা}
রাগের মুহূর্তে কাউকে রাগ নিয়ন্ত্রণের জন্য বলাটা এক ধরণের বোকামীই বলা চলে কারণ ঠিক সেই মুহূর্তে মানুষের হিতাহিত জ্ঞান একপ্রকার থাকেইনা।
রাগ সম্পর্কে বলা যায়, রাগ মানুষের স্বাভাবিক আচরণ এবং আবেগের মধ্যেই পড়ে। কিন্তু যখন তা খুব অনিয়ন্ত্রিতভাবে প্রকাশ পায় এবং নিয়ন্ত্রণের বাইরে চলে যায়; তখন ধ্বংসাত্বক হয়ে ওঠে। এর পাশাপাশি আমাদের স্বাভাবিক জীবনযাত্রা, সম্পর্ক, কার্যাবলী'কে ব্যাহত করে।"Anger is a completely natural, usually healthy human emotion. But when it gets out of control and turns destructive; it can be lead to problems.......... Problems at work, in our relationships and in the overall quality of our life..." {American PSYCOLOGICAL ASSOCIATION}
Psychologist, চার্লস স্পিলবার্গারের মতে, রাগ এমন একটি মানসিক অবস্থা নিমিষেই মনের হালকা জ্বালা থেকে তীব্র উন্মত্ততায় পরিবর্তিত হয়ে যায়।
যখন আমরা রাগের শিকার হই অথবা রাগান্বিত হই এবং সংবরণ করতে বা নিয়ন্ত্রণ করতে পারিনা তখন তা আমাদের জন্যে সত্যিই ক্ষতিকর হয়ে পড়ে। এই রাগ নিয়ন্ত্রণ করতে না পারা আমাদের আশেপাশের মানুষের কাছে আমাদের খারাপ দিক স্পষ্টতই তুলে ধরে এবং ক্রমশ বিরক্তিকর করে তোলে।
এমনটা নিশ্চয়ই আমরা চাইনা। তো আসুন জেনে নেই রাগ নিয়ন্ত্রণের কয়েকটি উপায়।
(১) নবী করিম(সঃ) বলেছেন, "কেউ দাঁড়ানো অবস্থায় রাগান্বিত হয়ে পড়লে তার উচিৎ সাথে সাথে বসে পড়া এবং রাগ না কমা পর্যন্ত ওই অবস্থায় থাকা। অন্যথায় তার উচিৎ শুয়ে পড়া। {আবু দাউদ ৪৭৬৪}[নবী করিম(সঃ) এর বর্ণিত উপায়'কে বৈজ্ঞানিকভাবে বলা যায়, শান্তভাবে পাঁচ মিনিট দাঁড়িয়ে থাকলে মানুষের রক্তে নরঅ্যাড্রেনালিনের পরিমাণ দ্বিগুণ বাড়ে। এর সাথে সাথে অ্যাড্রেনালিনের পরিমাণও সামান্য বাড়ে। এখানে মনে রাখা উচিৎ যে, অ্যাড্রেনালিন হরমোনটি রাগ বা মানসিক চাপের কারণে বৃদ্ধি পায়। তাই এটা পরিষ্কার হয় যে, দাঁড়ানো অবস্থায় রাগলে আমাদের শরীরে এই হরমোনের নিঃসরণ মারাত্মক চাপ সৃষ্টি করে। যার নিঃসরণ আমরা বসে পড়লে অথবা শুয়ে পড়লে অনেকাংশেই কমে যায়।]
(২) যখন কোন বিষয়ের উপর অথবা সেই বিষয় নিয়ে আমাদের রাগ প্রকাশ পায় তখন আমাদের অবশ্য কর্তব্য হচ্ছে বিষয়টি নিয়ে চিন্তা-ভাবনা সম্পূর্ণ বন্ধ করে দেয়া। যতটুকু পারা যায় সেই চিন্তা থেকে দূরে থাকা।
(৩) আবারো একই কথাঃ "BE POSSITIVE"......
আমরা ক্রমশ রাগান্বিত হতে থাকলে অন্যকিছু যা ইতিবাচক তার দিকে গভীরভাবে মনোনিবেশ করা জরুরী।
(৪) অনেকটা মেডিটেশানের মতই, গভীরভাবে শ্বাস নেয়া বারংবার; যা কিছু সময়ের মধ্যেই হয়তো শান্তি এনে দিতে পারে।
(৫) নিজের মনকে বোঝানো এবং সেই সাথে মনে মনে বারবার বলা, 'শান্ত, ধৈর্য ধরো, relax, take it easy, etc'(যখন গভীরভাবে শ্বাস নিচ্ছেন আর ছাড়ছেন)।
(৬) এমন কিছু দৃশ্য, স্মৃতি, ঘটনা মনে করা যা ক্ষণিকের জন্যে হলেও স্বস্তি দিতে পারে। ঠোঁটের কোণে একটু হাসির আভাস দেখা যায় যাতে।
(৭) কিছুক্ষণ একা থাকা। হাঁটাহাটি করতে পারেন অথবা ছোটখাটো কোন এক্সারসাইজ।
(৮) নিজেকে বোঝানো, রাগ কোন কিছুরই সমাধান হতে পারেনা। তবে যেকোন সমস্যারই একটা সমাধান আছে এবং একটু শান্ত হয়ে ভাবলেই যা অবশ্যই সম্ভব।
(৯) মন একটু শান্ত হলে; যে বিষয় বা যার উপরে রাগ তা সত্যিই কি ঘটেছিলো তা যাচাই করতে পারেন। নিজের ভুল হলে তা শুধরে নিতে পারেন।
এছাড়া আমার মত সবসময় নিজেকে সুখী ভাবুন। হাসুন। যে কোন কিছু প্রথমে ভারী বা বড় করে না দেখে হালকা করে দেখুন। সহজ করে নেয়ার চেষ্ট করুন।
সবশেষ দু'টি কথা মাথায় রাখুন, "রেগে গেলেন তো হেরে গেলেন" এবং "রাগ কোন কিছুর সমাধান নয়"

