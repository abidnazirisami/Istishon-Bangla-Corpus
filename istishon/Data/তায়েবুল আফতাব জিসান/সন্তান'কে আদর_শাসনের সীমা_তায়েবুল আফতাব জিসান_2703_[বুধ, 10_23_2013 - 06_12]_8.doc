সন্তান'কে আদর_শাসনের সীমা


এখনও বাবা হইনি। আরে বাবা হওয়া তো দুরের কথা বিয়েই করিনি। বিয়ে করা তো আরও পরের কথা এখনও সেটার বয়সই হলোনা। যাইহোক, তারপরেও বুঝতে পারছি সন্তান'কে বাবা-মায়ের কিভাবে বড় করে তুলতে হয়। সন্তান'কে একেবারে আদর দিয়ে মাথায় রেখেও যেমন সঠিকভাবে মানুষ করা যায়না ঠিক তেমনি প্রতিনিয়ত শাসনে রেখেও মানুষ করা যায়না। অতিরিক্ত সবকিছুই খারাপ। সন্তানের ভাল চাইতে গিয়ে নিজের ইচ্ছা সন্তানের উপর অতিরিক্তভাবে চাপিয়ে দেয়াও খারাপ।
পয়েন্টে ফিরি তাহলে।
∞ আমার ফুফাতো ভাইয়ের বড় ছেলে; ক্লাস টু'তে পড়ছে। ফুফাতো ভাই এবং ভাবী তাকে এতই আদর দিয়েছে যে এখন আর তাকে সামলানোর পথ তারাও খুঁজে পাচ্ছেনা। মা যখন পড়তে বলে; দৌড়ে গিয়ে মা'কে দেয় একটা লাথি। তখন মা থাপ্পড় দিলে এবার শুরু হয় "লাথি, ঘুষি, চড়, থাপ্পড়"। মা এখানে থমকে যায় তারপর। সেদিন তাকে স্কুলে দিয়ে মা বসে আছে। ম্যাডাম পড়া জিজ্ঞেস করার পর না পারার কারণে ধমক দিলে সে বলে ওঠে, "তুই একটা কুত্তী। কুত্তী মানে বুঝোস? Doggy Doggy"
তার মা'কে খবর দিলে তার মা কোনমতে তাকে নিয়ে আসে। আর কিচ্ছু করার নেই।
∞ আমার পাশের বাসা। বড় ছেলের জন্মের পর থেকেই মা তাকে আদর দিয়েছেন বলে মনে হয়না। সামান্য কোন অপরাধে যেখানে ধমক অথবা বড়জোর একটা বেতের বাড়ি যথেষ্ট; সেখানে সেই মা তার ছেলেকে ক্ষন্তি গরম করে বুকে লাগিয়ে দিতেন। ছেলেটার বুক, পেট এবং পিঠ দেখলে সাথে সাথেই চোখ সরিয়ে নিতে হয়। গরম ক্ষন্তি'র ছ্যাঁকা দিয়ে দিয়ে এমনই অবস্থা করেছে। আর এখন? এখন আর ছেলে'কে মারে না। কেন জানেন? ছেলে'কে ওইরকম নির্যাতনে এমন অবস্থা হয়েছে যে, মা ছেলে'র গায়ে এমনিতেও হাত দিলেও "খানকী মাগী" গালি শুনতে হয়।
∞ মা-বাবার সামর্থ্য ছিলো এবং আছে। সন্তান যা চাইতো তাই দিতো। কোনকিছুতে বাঁধা দিতনা। আর এখন? এখন বাঁধা দেয়ার শক্তি কোথায় বাবা-মায়ের? ইন্টার সেকেন্ড ইয়ার পড়ুয়া ছেলে এখন গাঁজা-ইয়াবা'র জন্যে বাবা'র কাছে মায়ের কাছে প্রকাশ্যে টাকা চায়। না দিলে ভাংচুর, গালাগালি। না চাইতেই পাওয়ার ফল।
∞ মা-বাবা দুজনেরই সামর্থ্য ছিলো এবং আছে। দুইজন সন্তান। ছোট থেকে পিচ্চিদের ইচ্ছা হলেই চাইতো। কিন্তু না। বাবা-মা সাথেই দিতো না। সন্তানদের বুঝানোর চেষ্টা করতো কোনটা দরকার আর কোনটা দরকার নাই। কোনটা সত্যিকার অর্থে প্রয়োজনীয় আর কোনটা লোকদেখানো বিলাসীতা। আদর করার একটা সীমা রেখে আদর করেছেন। শাসন করারও এক সীমা রেখে শাসন করেছেন। কোনটাই সীমা লংঘন করেনি। আর তাদের সন্তান? নিজের ভাল-মন্দ জানে, কোনটা প্রয়োজন আর কোনটা বিলাস/অপচয় তা জানে। কি চাইতে হয় আর কি পাওয়ার ইচ্ছা হলেও চেপে যেতে হয় তা তারা বুঝেছে।
তো, অতিরিক্ত আদর, শাসন কোনটাই কাজে আসেনা। সবকিছুর পরিমিত প্রয়োগই শ্রেয়। তাই তো??

