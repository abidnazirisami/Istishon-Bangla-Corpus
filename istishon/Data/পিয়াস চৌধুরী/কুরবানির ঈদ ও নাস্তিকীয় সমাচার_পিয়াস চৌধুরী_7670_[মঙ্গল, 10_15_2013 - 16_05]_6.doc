কুরবানির ঈদ ও নাস্তিকীয় সমাচার


যত দিন মুসলমান ছিলাম, উচ্চমধ্যবিত্ত পরিবারের ভোজনরসিক বড় ছেলে হিসাবে কুরবানির ঈদটা আমার কাছে তত দিন ভালোই লাগত। ঈদের দিন ও তার পরের কয়েক দিন ব্যাপক খাওয়াদাওয়া হবে — এ কথা ভাবলে এখনও একেবারে মন্দ লাগে না (:D)।. শুধু একজন কল্পিত সামন্তসুলভ স্রষ্টার প্রতি তথাকথিত উৎসর্গের নাম করে দিকে দিকে অবলা পশুর রক্তের বর্বর উৎসবটা দেখে খুব খারাপ লাগে — এই যা। দুর্ভাগ্যজনকভাবে উৎসবটির নিষ্ঠুর দিকটি নিয়ে সাধারণ মুসলমানরা মোটেই ভাবিত নন, বরং প্রতি ঈদেই তাদের অনেককে পশু জবাইয়ের বীভৎস দৃশ্যটি আধুনিক প্রযুক্তির মাধ্যমে ধারণ করতে দেখা যায়, সম্ভবত পরবর্তীতে সে দৃশ্য পুনরায় উপভোগ করার উদ্দেশ্যে।
কুরবানির তথাকথিত উদ্দেশ্য ও তার বাস্তবায়ন নিয়ে আমার যথেষ্ট সংশয় আছে। বিপুল ভূরিভোজ ও আভিজাত্য প্রদর্শন এই উৎসবের মূল উদ্দেশ্য হলেও মুখে বলা হয়, কুরবানির উদ্দেশ্য হচ্ছে আল্লাহর জন্য বান্দার ত্যাগের মনোভাবের পরীক্ষা নেওয়া। আমি কিছুতেই ভেবে পাই না, আল্লাহ তারই সৃষ্ট একটি অবলা পশুকে জবাই হতে দেখে তার বান্দাদের এই গুণটির উপস্থিতি কীভাবে পরীক্ষা করেন, আর ঈদের মাত্র কয়েক দিন আগে নগদ টাকায় কেনা একটি পশু জবাই করে সেই গুণটির উপস্থিতি পরীক্ষাই বা কতটুকু সঙ্গত!
কুরবানির এই উৎসব নিয়ে আসলে অনেক সমালোচনাই করা যায়। পরিবেশ দূষণ, গবাদিপশুর পরিমাণের ভারসাম্য নষ্ট, অর্থের অপচয় — এমন অনেক আলোচনা করেই লেখাটা অনেক বড় করা যায়। কিন্তু এ সব লেখায় আসলে কোন উপকারই হবে না যদি না মুসলমানরা তাদের ভুল বুঝতে পেরে এ কুসংস্কার ত্যাগ করে। আর নব্যনাস্তিকদের সমালোচনায় এ সৌদি কুপ্রথা শীঘ্রই দূর হয়ে যাবে, তাও দুরাশা। তাই মুসলমানদের প্রতি আমার আহ্বান দুটো:
এক, দয়া করে পশু জবাই ও চামড়া ছাড়ানোর সময় শিশুদের দূরে রাখবেন। একটা পশুকে আট-দশজন মিলে শুইয়ে জবাই করে রক্তের ফোয়ারা ছোটানো হচ্ছে, কিংবা কিছুক্ষণ আগে হত্যা করা পশুটির লাশ কাটাকাটি হচ্ছে — এমন দৃশ্য শিশুদের না দেখানোই ভালো।
দুই, পরিবেশের পরিচ্ছন্নতার ব্যাপারে আপনাদের সচেতনতা আশা করি। ঈদের আগের ও পরের কয়েক দিন বাসা থেকে বের হওয়া খুবই কঠিন হয়ে পড়ে। কেন এমন হয় তা নিশ্চয়ই বুঝতেই পারছেন। অতএব, এ ব্যাপারে আপনাদের সহায়তা খুবই প্রয়োজনীয়।
আগামীকালের 'উৎসব' সবার জন্য যথাসম্ভব 'মঙ্গলজনক' হোক। বর্বরতাকে পাশ কাটিয়ে ধর্ম ও শ্রেণী নির্বিশেষে সবাই নির্মল আনন্দে মেতে উঠুক, এই প্রত্যাশা করি। আমার সব মুসলমান বন্ধুকে ঈদের শুভেচ্ছা জানাই :ফুল:

