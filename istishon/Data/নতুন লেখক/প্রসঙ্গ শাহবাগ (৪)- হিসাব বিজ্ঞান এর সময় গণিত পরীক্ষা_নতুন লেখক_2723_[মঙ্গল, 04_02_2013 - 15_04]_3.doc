প্রসঙ্গ শাহবাগ (৪)- হিসাব বিজ্ঞান এর সময় গণিত পরীক্ষা


প্রথমেই একটা কথা বলে নিই। গনজাগরন মঞ্চ এবং গনজাগরন চত্ত্বর কিন্তু এক জিনিস নয়। দুইটা দুই জিনিস। আমার হয়ত গনজাগরন মঞ্চ ভালো নাও লাগতে পারে, কিন্তু আমি গনজাগরন চত্ত্বরে আছি। মঞ্চ থেকে যে সমস্ত কর্মসূচী ঘোষণা করা হয়, আমি কিন্তু এর সাথে একমত নাও হতে পারি। কিন্তু যে চেতনায় গনজাগরন চত্ত্বর তৈরী হয়েছিল, আমি বিশ্বাস করি, ৯৯% বাঙ্গালী/বাংলাদেশী এই চেতনার সাথে একমত।
এবার আসি গনজাগন মঞ্চে। গনজাগরন মঞ্চের আহ্বায়ক মি. ইমরান কে দেখলাম একের পর এক আলটিমেটাম দিতে। আমার দেশ পত্রিকার সম্পাদক কে উমুক তারিখের মধ্যে গ্রেফতার করেত হবে, জামায়াত সমর্থিত সকল ব্যবসা প্রতিষ্ঠান উমুক তারিখের মধ্যে বন্ধ করতে হবে, জামায়াত ইসলামীর রাজনীতি উমুক তারিখের মধ্যে নিষিদ্ধ করতে হবে ইত্যাদি, ইত্যাদি। যথারীতি আমাদের বর্তমান সরকার একটা আল্টিমেটাম গায়েও মাখেনি। এবং একটা আল্টিমেটামও পালন করেনি। কিন্তু এর বিপরীতে ইমরান সাহেব যে কর্মসূচী ঘোষণা দিয়েছেন, তা অন্য সকলের মত আমারো পছন্দ হয়নি।
উল্টা দেখলাম কিছু চিত্র। আমাদের দেশের অনেক বুদ্ধীজীবী এই গনজাগরন মঞ্চকে ১৯৭১ সালের মুক্তি যুদ্ধের সাথে তুলনা করেছেন এবং অনেকে বলেছেন এটা দ্বীতিয় মুক্তিযুদ্ধ। অথচ আমরা কি দেখলাম। চট্ট্রগ্রামে সমাবেশ হবার ঘোষণা দেয়ার পর ভূইফোড় রাজনৈতিক দল হেফাজতে ইসলাম যখন ঐ সমাবেশ প্রতিরোধ করার ঘোষণা দিল, আমাদের মুক্তিযোদ্ধাদের দেখলাম পিছিয়ে আসতে।
যখন আহমেদ ইমতিয়াজ বুলবুলের ছোট ভাইকে খুন করা হল, তেমন কোন উচ্চবাচ্য করলেন না আমাদের গনজাগরন মঞ্চের নেতারা। যেসব সাক্ষীরা যুদ্ধপরাধ আন্তর্জাতিক ট্রাইবুনালে সাক্ষী দিলেন, আমাদের প্রসাশন তাদের বা তাদের আত্মীয়স্বজনের নিরাপত্তা দিলেন না, অথচ আমাদের গনজাগরন মঞ্চের নেতারা ঠিকি গানম্যান নিয়ে ঘুরে বেড়ায়। হাইরে আমাদের দেশ, হায়রে আমাদের মুক্তিযুদ্ধের নেতারা.
মানুষের আবেগ নিয়ে খেলা আর কত দিন? সরকারী টাকায় বিরিয়ানী খেয়ে মুক্তিযুদ্ধের শহীদদের আত্মার সাথে আর কত বেঈমানী করবেন?
রসায়নের সময় রসায়ন পরীক্ষা দিচ্ছেন... অথচ নারায়ণগঞ্জে গনজাগরন মঞ্চের উদ্যক্তার ছোট্ট ছেলে হত্যা করা হয়...... গনজাগরন মঞ্চের কেন্দ্রীয় নেতারা একটা কথাও বলেন না, মনে হয় আমাদের কেন্দ্রীয় গনজাগরন মঞ্চের নেতাদের মুখে কেউ যেন কুলুপ এঁটে দিয়েছে। একটি কথাও বাড়ায় না তাদের মুখ থেকে। হোক সেটা রাজনৈতিক হত্যাকান্ড। কিন্তু আপনাদের কি উচিৎ ছিল না আপনাদের সহকর্মীর পাছে গিয়ে দাঁড়ানো? তার ছোট্ট বাচ্চা যে বা যারা খুন করেছে, তাদের হত্যা কান্ডের বিচার চাওয়া?
এটাই হল আমাদের গনজাগরন মঞ্চ। যারা রসায়ন পরীক্ষা নকল করে দিয়েও ফেইল করে এবং হিসাব বিজ্ঞান পরীক্ষার সময় গণিত পরীক্ষা দিয়ে আসে। হায়রে আমার দেশ!

