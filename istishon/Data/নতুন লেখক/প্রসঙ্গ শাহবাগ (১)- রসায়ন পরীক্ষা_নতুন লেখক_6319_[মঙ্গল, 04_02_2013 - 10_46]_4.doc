প্রসঙ্গ শাহবাগ (১)- রসায়ন পরীক্ষা


গত ৩১শে ডিসেম্বর মর্মান্তিক এক সড়ক দুর্ঘটনায় আহত হয়ে বিছানায় পড়ে আছি। অফিস যেতে পারছি না। সারাদিন বাসায় বসে থাকতে কার ভালো লাগে? আমার তখন একমাত্র সঙ্গী আমার টিভি এবং কম্পিউটার। এর মধ্যে ঘটে গেল সেই ঘটনা। কাদের মোল্লার যাবজ্জীবন। কেন জানিনা আমার আগেই মনে হচ্ছিল এরকমি কিছু একটা হবে। কারন রায়ের আগের দিন মতিঝিল এলাকায় শিবিরের সমাবেশ, স্বরাট্রমন্ত্রীর শিবিরের পক্ষে সাফাই ইত্যাদি মিলে আমার মনে হচ্ছিল জামাতের সাথে আওয়ামী লীগের গোপন সমঝতার কথা।
খবর দেখছিলাম। শুনছিলাম শাহবাগ মোড়ে লোকজন প্রতিবাদ জানানোর জন্য জড়ো হচ্ছে। টিভি ব্যাক্তিত্য ঝুনু চৌধুরী সহ আরো কয়েকজন কে দেখলাম। প্রত্যকে একটি কথা বলছিল, “তরুনরা, তোমরা রাজপথ ছেড় না”। তখন আসলে খবরটির গুরুত্ব দেয়নি।
এরপর ধীরে ধীরে সাধারন মানুষের অংশগ্রহনে যখন শাহবাগ লোকেলকারন্য হতে থাকে, অদ্ভুত চোখে তাকিয়ে থাকতাম টিভির দিকে। এর মধ্যে একদিন কিশোরের ফোন। তার তখন বাজে ১০টার মত। “ চল, আজ রাতে শাহবাগ যাই”। খুব কস্ট লাগছিল তাকে বলতে যে আমি যেতে পারবো না কারন আমার ডান পা এর অবস্থা ভালো না। তারপরও বললাম। কিন্তু চোখ সরলাম না টিভির পর্দা থেকে। দেখতে লাগলাম লাকীর অগ্নিকন্ঠের সেই শ্লোগান “ ক তে কাদের মোল্লা” আর জনতার শ্লোগান “ তুই রাজাকার, তুই রাজাকার”।
বুক ফেটে কান্না আসছিল। কেন আমি ওখানে নেই? কেন আমি সবার সাথে কন্ঠে কন্ঠ মিলিয়ে বলতে পারছি না, “ তুই রাজাকার, তুই রাজাকার”।

শাহবাহ মোড়ে প্রথম মহা সমাবেশ যেদিন হোল, এক সেকেন্ডের জন্য চোখ সড়াইনি টিভির পর্দা থেকে। জাফর স্যার এর বক্তব্য শুনছিলাম আর চোখের পানি আটকিয়ে রাখতে পারছিলাম না। মনে মনে শুধু একটি কথাই মনে হচ্ছিল,” কেন আমি ওখানে নেই। কেন আমি ওখানে নেই”।
এর মধ্যে আবার বিরোধী দলের নিষ্ক্রিয়তা, বিভিন্ন কথায় যখন একটি পোস্ট দেখলাম ফেসবুকে “ আমরা রসায়ন পরিক্ষার সময় রসায়ন পরিক্ষা দেই, হিসাব বিজ্ঞান পরিক্ষার সময় অংক পরীক্ষা দেই না” মনে মনে হেসেছিলাম অনেক, উচিৎ জবাব দেয়া গেছে... (চলবে)

