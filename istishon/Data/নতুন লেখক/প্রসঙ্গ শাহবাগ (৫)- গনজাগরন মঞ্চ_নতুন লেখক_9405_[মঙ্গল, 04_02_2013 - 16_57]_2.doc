প্রসঙ্গ শাহবাগ (৫)- গনজাগরন মঞ্চ


পূর্বে আমি ৪ টি লেখা লিখেছিলাম শাহবাগ প্রসঙ্গে। আমি একটা জিনিস পরিষ্কার করে বলতে চাই, আমি গনজাগরন চত্বর নিয়ে একটি কথাও বলিনি। আমার যত ক্ষোভ ছিল গনজাগরন মঞ্চ নিয়ে। কারন একটি কথা আমি বার বার বলেছি, এতো বড় একটা জাগরন শুধু মাত্র সঠিক নির্দেশনার অভাবে হারিয়ে যেতে বসেছে।
শুরু থেকে গনজাগরন মঞ্চে ইমেজ ক্রাইসিসে ভুগা ছাত্রলীগের সম্পৃক্তা কিন্তু গ্রহন যোগ্যতা পায়নি। এরপর তো বাকি কথা সবার জানা। লাকীর উপর আক্রমন, ইমরান সাহেবের বক্তৃতার লিখা পরিবর্তন ইত্যাদি ইত্যাদি গনজাগরন মঞ্চ কে করেছে প্রশ্নবিদ্ধ। সবচেয়ে বড় কথা, জামাত-শিবির নিষিদ্ধের দাবী তে এই মঞ্চ থেকে কোনা কঠোর কর্মসূচী আসেনি। একটা কথা পরিষ্কার- জামাত-শিবির নিষিদ্ধের জন্য সরকারের কোন সদিচ্ছা নেই।
শাহবাহ আন্দোলনের শুরুতে সাধারন জনগনের উপস্থিতি ছিল চোখে পড়ার মত। বিশেষ করে নতুন প্রজন্ম কিন্তু কোন কিছু না ভেবেই শাহবাগ চত্ত্বরে জোড় হয়েছিল যুদ্ধোপরাধীর সঠিক বিচারের দাবীতে। এরপরের দাবীটি ছিল জামাত-শিবিরির নিষিদ্ধের। এর সাথেও সাধারন মানুষ কিন্তু একমত ছিল এবং এখনো আছে। কিন্তু সরকারের বড় বড় মন্ত্রীরের মুখে জামাত-শিবিরের নিষিদ্ধ প্রক্রীয়ার কথা শুনা গেলেও বাস্তবে তা চোখে পড়েনি। অথচ এই যে লক্ষ লক্ষ মানুষের দাবী ছিল জামাত-শিবির নিষিদ্ধের, যারা নিজের পয়সা খরচ করে শাহবাগে গিয়েছিল, গিয়েছিল প্রানের টানে, প্রানের দাবীতে, গিয়েছিল জাতিকে কলঙ্ক মুক্ত করার উদ্দেশ্যে, কি লাভ হোল তাদের? মঞ্চ থেকে ঘোষণা এল শুধু প্রধানমন্ত্রী কার্য্যালয় ঘোষণার। অথচ আমরা দেখতে পারছি, সরকার ইচ্ছে করলেই জামাত শিবির নিষিদ্ধ করতে পারে এবং এটা শুধু মাত্র ৫ মিনিটের ব্যাপার ছিল কারন সংসদ অধিবেশন কিন্তু চলছিল। 
মাঝখান থেকে দেখলাম শহীদ রুমী স্কোয়াড নামের সংগঠনটির জামাত শিবির নিষিদ্ধের দাবী তে আমরন অনশনে চলে যাওয়া স্পষ্টত জনজাগরন মঞ্চের দ্বীধাবিভক্তি। এটাই স্পষ্ট করে দেয়, জনজাগরন মঞ্চ থেকে যে কর্মসূচী দেওয়া হয়েছে তার সাথে কিন্তু সবাই একমত নয়। শুধু তাই না, মিডিয়ার ভূমিকাও কিন্তু প্রশ্নবিদ্ধ। প্রথম থেকে কিন্তু আমরন অনশনের কোন খবর কিন্তু আমরা কোন মিডিয়াতে তেমন একটা দেখতে পাইনি। এরপর যখন হয়ত চাপে পড়ে অথবা অন্য কারনে জনাব ইমরান আমরন অনশনের প্রতি সংহতি জানিয়েছে, তখন থেকে কিন্তু মিডিয়া কাভারেজ পেতে শুরু করেছে শহীদ রুমী স্বোকাডের কার্য্যক্রম। 
এ থেকেই মনে বুঝা যাচ্ছে, শাহবাগ মঞ্চ কিন্তু দখলে চলে গিয়েছে অনেক আগেই। 
তবে একটা জিনিস হয়ত অনেকেই খেয়াল করেননি, জামাত-শিবির-বিএনপি কিন্তু শুরু থেকেই প্রচার করছিল শাহবাগ আওয়ামী লীগের মঞ্চ, চলমান রাজনীতি বা দেশের বিভিন্ন সমস্যার প্রতি জনগনের নজর ঘোয়াতে বর্তমান সরকার এই পলিসি অবলম্বন করেছে। কথাটা কিন্তু সত্যি। কিন্তু কথা সত্যি হলেও হালে পানি পায়নি এজন্য যে যাই হোক না কেন, তারপরও আমরা সাধারন মানুষ সকল রাজাকারের সর্বোচ্চ শাস্তি চাই। কিন্তু তাদের ক্রম বর্ধমান আস্তিক-নাস্তিক অপ্রচারে কিন্তু ঠিকি এই সময় হালে পানি পাচ্ছে। আর এজন্য আজ প্রধানমন্ত্রী শাহবাগ মঞ্চ ভেঙে দেয়ার পক্ষে। এবং হেফাজতে ইসলাম সংগঠনের সহিত আলোচনায় বসতে চায় সরকার
আসলে যে কেউ নাস্তিক হতে পারেন। এটা তার ব্যক্তিগত ব্যপার। কিন্তু এই অধিকার তাকে কেউ দেয়নি যে আমাদের মহানবী হযরত মুহাম্মদ (সাঃ) কে নিয়ে বিরূপ মন্তব্য করবে। এটা অবশ্যই শাস্তি যোগ্য অপরাধ। এবং সরকারের উচিৎ এসমস্ত বিকৃত মস্তিষ্কের মানুষ গুলো আইনের আওতায় এনে যথাযথ শাস্তি দেয়া।
কিন্তু একটা জিনিস আমাকে সত্যি খুব কষ্ট দেয়। এই যে লাখ লাখ মানুষ শাহবাগে এসেছিল তাদের স্বপ্ন কি সত্যি হবে কোনদিন? জামাত-শিবির কে নিয়ে বড় দুই দলের এই নোংরা রাজনীতি বন্ধ হবে কবে? কবে আমরা জাতিকে কলকংক মুক্ত করে শহীদের অতৃপ্ত আত্মাকে শান্তি দিতে পারব? 
সর্বোপরি শাহবাগে উপস্থিত জনসাধারন, দেশ ও দেশের বাইরে শাহবাগের ন্যায় যে জাগরন, এই যে লক্ষ লক্ষ্য কোটি মানুষের আবেগ নিয়ে এতো দিন খেলা হল, এটার বিচার কে করবে?

