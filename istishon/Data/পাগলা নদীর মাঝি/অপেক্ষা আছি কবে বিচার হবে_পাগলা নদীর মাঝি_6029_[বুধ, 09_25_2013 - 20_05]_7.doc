অপেক্ষা আছি কবে বিচার হবে


জয় সর্বহারা, জ়য়-জয়-জ়য় সর্বহারা! বাংলাদেশ ছাত্রমৈত্রী - জিন্দাবাদ- জিন্দাবাদ!
রক্তে আনে মহামিল- জামিল-জামিল!!!!!!!!!!!!!!
১৯৮৮ সালের এই দিনে রাজশাহী মেডিক্যাল কলেজের শেষ বর্ষের ছাত্র, ছাত্র মৈত্রীর সভাপতি জামিল আকতার রতনকে শিবিরের সন্ত্রাসীরা প্রকাশ্য দিবালোকে শিক্ষকদের উপস্থিতিতে কুপিয়ে কুপিয়ে হত্যা করে। আমি তখন সেই একই প্রতিষ্ঠানে ৩য় বর্ষের ছাত্র ছিলাম।
সেই ভয়াবহ স্মৃতি এখনো আমাকে তাড়িয়ে ফেরে। এখনো মাঝে মাঝে জামিল ভাইয়ের রক্তাক্ত ক্ষতবিক্ষত দেহ দুঃস্বপ্নে দেখি। এই অমায়িক, সৌম্য দর্শন অসাধারণ মেধাবী যুবকটি ছিল রাজশাহী মেডিক্যাল কলেজে প্রগতিশীল আন্দোলনের প্রতীক। তাঁকে হত্যার পর শুরু হয় শিবিরের রাজশাহীতে একে একে শিক্ষা প্রতিষ্ঠান দখলের মিশন।
শান্তিতে ঘুমাও জামিল, যে মাটিকে ভালবাসতে সেই মাটিতে মিশে থাকো, কান পেতে থেক মাতৃসমা স্বদেশের বুকে। আমরা তোমার স্বপ্নকে ভুলিনি। যে অসাম্প্রদায়িক বাংলাদেশের স্বপ্ন দেখতে-সেই স্বপ্ন ক্রমেই মূর্ত হচ্ছে। বাংলার মাটি থেকে রাজাকার আর আলবদরদের বংশধরদের আদর্শিক ভাবে চূড়ান্ত পরাজয়ের মুখে নিয়ে এসেছে আজকের প্রজন্ম। তোমার আত্মত্যাগ বৃথা যায়নি, বৃথা যেতে পারেনা। জয় সর্বহারা। 

