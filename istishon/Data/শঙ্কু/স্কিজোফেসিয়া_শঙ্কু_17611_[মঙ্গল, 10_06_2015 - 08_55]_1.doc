স্কিজোফেসিয়া



স্কিজোফাসিয়া করতে চাই।
ঠিক করেছি কয়েকটা সার্জারি নাইফ কিনব;
আমার বুকের ভেতরে কি আছে সেটা দেখতে হবে না?
যেহেতু একদিন নিঃশেষ হতেই হবে, অতএব আর অপেক্ষা কেন?
যেহেতু নিথর দেহে ব্যাকটেরিয়ারা যাঁতি চালাবেই, ভেতরের বিভৎসতা উন্মোচন করবেই,
যেহেতু তারা ত্বকের কোন অস্তিত্ব না রাখতেই দৃঢ় সংকল্প করে রেখেছে, অতএব নিস্তার নেই তাতে নিঃশ্চিত।
দেহের কপিরাইট কার হাতে সেটা নিয়ে ভাবলে চলছে না, অবিচার, স্বার্থপরতা শব্দ দিয়ে জুড়ে দিবেন তো?
স্টপ ম্যান! জাস্ট এখানেই থেমে যান। আর এক পাও এগুবেন না বলছি;
কর্ণপাত করবার মতো সময় কিংবা ধৈর্য কোনটাই আমার নেই;
স্যরি বলে ভদ্রতাও দেখাবো না, বলুন যা ইচ্ছে;
এটা যে আমার রাজ্য।
একান্তই।
আপনি!
ভয় পেতে পারেন।
দুরে সরে যেতে পারেন, এখনি;
আপনার অনুভূতিতে ছুরি চালিয়ে দিতে পারি না?
সময় থাকতে সাবধান হোন, নির্বুদ্ধির কাজ করবেন কেন আপনি?
ঠিক করেছি, আমি শুরু করব বামহাতে একটা অ্যাম্পিট্যাটিং নাইফ দিয়ে;
হাঃ হাঃ। জানি তো ঘটবে, উল্টাপাল্টা ঘটবে অনেক কিছুই ভয়ংকর, নৃশংস এবং বিভৎস;
হিমোগ্লোবিনাবিস্ট রক্তের ফিনকি গুলো সান্দ্রবেগে ছড়িয়ে পড়বে সাদা বিছানায়, যেকোন মাত্রায় ও দিকে
শুরু করবো হৃৎপিন্ড দুইটির মধ্যদেশের চামড়া থেকে, এখানকার হাড্ডিগুলো বেশ অনৈক্যিত নরম;
হাড়গোড়ের ফাঁকের মাঝের কোষসমুহে নেড়েচেড়ে দেখতে হবে, কালো চিন্তাগুলোর উৎস।
প্রথমেই পেটটা কাটবো না; তাহলে দুর্গন্ধের জিনিষগুলো আগেই বেরিয়ে পড়তে পারে।
জাস্ট একটানে খুবলে বের করব ঘুর্ণনের সেন্টারের পজিশন;
ভেতরের যত প্রাকৃতিক দুর্বিপাক আছে হাতে নেব;
পারলে ছুড়ে ফেলে দেব যত্তসব ভন্ডামিগুলো।
অন্তত জেনে নিতে তো পারব;
আমাকে।

