নিঃশেষ


প্রতারণা আমাকে নিঃশেষ করে দিচ্ছে;
সবুজ গোলগাল শিশির ভেতর লুকিয়ে রাখা নীল নীল বেদনা,
একশো ফিট ওপরে ইউক্যালিপটাসের সবুজ পাতার খোলকে লুকানো কাহারুষী বিষের মন্ত্রণা,
হয়ত আমার অপরাধবোধ মৃতপ্রায় অবস্থায় ম্যাসাচুসেটসের তীরে পড়েছিল অবসন্ন হয়ে ।
হয়ত আমার অজান্তেই রক্তের বিন্দুগুলোর পতন হচ্ছিল, ধীরে ধীরে লুটিয়ে পড়েছিল ভূতলে;
হয়তবা আমার বিবেকবোধ তোমার সুর্যদেবের ভর দুপরের আগুনে পুড়ে গিয়েছিল;
নীল আটলান্টিকের পাড়ে আজ কালো পানির রাশি থাকবে তা তো জানতাম না;
পূর্নিমার চাঁদের সেই বিভীষিকা আমাকে যে আজো ভয়ে হীম করে দেয় ।
ওঃ প্রেমের সুধা । তুমি এত কর্কশ? এতই ভীম আঁধার?
আমার হৃদয়ের ভেতরে আনন্দের ফল্গুধারাগুলো কি তোমার হৃদয় পাথারে গিয়ে পৌছাত না?
বাস্তবতার শেষ সীমানায় আজ কেবলি আঁধারের বিভিষীকা দেখব কেন?
দূরে কাপালিক সন্নাসীর মন্ত্র শোনছি, বিড়বিড়, হরিনম সতং, বাস্তু অং
আবছায়া সন্ধ্যার লগ্নে আজ শকুনেরা গাছের ডালে ডালে বসে আমাকে পাহাড়া দেয়,
মেঘেদের দেশে বৃষ্টির আলোড়ন ধুয়ে সাফ করার;
আসমানের কোথাও কোন রঙ নেই, কেবলি ভীম সাঁঝের আলোয় বিচ্ছিন্নতার প্রবেশাধিক্য;
আমি শেষ হব এখনি। নিঃশেষ । জয়তু নিঃশেষ ।

