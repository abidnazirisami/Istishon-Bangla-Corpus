গল্প - প্রথম নারী দেহ এবং …_ 


(ক) 
১২ টা বেজে ১ মিনিট কিছুক্ষন আগে ঘড়ির কাঁটা নেড়ে বিদায় জানিয়েছে । বহুদূর থেকে থার্টি ফাস্ট নাইট সেলিব্রেশন আওয়াজ ভেসে আসচ্ছে । এক দুইটা ঠুস ঠাস শোনা গেলেও পুলিশ সাইরেন সবকিছু নীরব করে দিয়েছে ।
ইমতিয়াজ সোফায় চুপচাপ বসে । হাতে বেনসন । গতবার এই সময়ে তারা কয়েকজন মিলে ড্রিংক্সের মাধ্যমে থার্টি ফাস্ট নাইট পালন করছিল । আজ নওমহলে তার ফ্ল্যাটের ড্রয়িংরুমে সে অপেক্ষা করছে পাশের রুম থেকে হীরার বের হয়ে আসার । হীরা মেয়ে নিয়ে রুমে ঢুকেছে ।
রাত সাড়ে এগারোটার দিকে হীরা একজন মেয়ে নিয়ে তার বাসায় আসে । মেয়েটি তাদের চেয়ে বয়সে বড় । কতো বড় সেটি বোঝা যাচ্ছে না । তার মুখে হালকা মেকআপ । মুখ গোল । চোখ ছোট । লম্বা চুল খোঁপা করা । মেয়েটির গায়ে শুতির সেলোয়ার কামিজ । গায়ে সোয়েটার বা চাদর কিছু নেই । এই শীতের রাতে বিষয়টা অদ্ভুত ।
হীরা মেয়েটিকে নিয়ে দরজা দিয়ে ভিতরে ঢুকতে ঢুকতে জিজ্ঞাস করলো – সে কোন রুমে যাবে ? 
 বাবা মা গত সপ্তাহে ইমতিয়াজের বোনের বাসায় গেছে যশোর । বাসা খালি ছিল । ইমতিয়াজ বলল – তোর ইচ্ছা । হীরা মেয়েটিকে ইশারায় ডান পাশের রুমে চলে যেতে বলল । মেয়েটি গটগট করে হেটে রুমে চলে গেল । একটিবারের জন্য ইমতিয়াজের দিকে তাকালো না । 
(খ)
থার্টি ফাস্ট নাইট উৎযাপন করতে আজ সন্ধ্যায় ইমতিয়াজ আর হীরা প্ল্যান করতে বসেছিল । আইডিয়া ছিল গতবারের মতোই তাদের কয়েকজন ক্লাসম্যাটকে ইনভাইট করা হবে । তারপর সবাই একসাথে ড্রিংক্সস করবে । হঠাৎ হীরা বলে উঠেছিল – মেয়ে নিয়া আসবি ? 
হীরার কথায় ইমতিয়াজ নড়ে চড়ে বসে ছিল । ড্রিংক্স তারা আগেও করেছে তিন চারবার । চার পাঁচ পেগ গলায় চালান করবার পর মাথা হালকা হালকা লাগে । ঝিম ভাব হয় । শূন্য লাগে । অনুভূতি ভালো । কিন্তু তা দীর্ঘস্থায়ী হয় নয় । যতবার ইমতিয়াজ ড্রিংক্স করেছে ততবার কমোড ভাসিয়ে তার বমি হয়েছে । মজাটাই মাটি । অন্যদিকে মেয়ে সংক্রান্ত অভিজ্ঞতা তার একেবারে নেই । তার অনেক বন্ধু অনেক অল্প বয়সে হোটেলে যাতায়াত শুরু করলেও সে যায়নি । ইচ্ছে করতো , সাহস হতো না । তার সীমানা ছিল এক ফোল্ডার নীল ছবিতে আবদ্ধ । আজ হীরার প্রস্তাব শুনে তার মনে হচ্ছে – নারী দেহের স্বাদ সে পেতে চায় । তীব্র ভাবে পেতে চায় । তাই হীরা যখন নিজ থেকে অফার করেছিল ইমতিয়াজ সুযোগ হাতছাড়া করতে চায় নি । গলায় জমে থাকা কফ গিলে বলেছিল 
- ব্যবস্থা করো । 
বাসায় মেয়ে আসার পর ইমতিয়াজ খুব সম্ভবত ভয় পেয়েছিল । তাই হীরা যখন বলল – যা প্রথম শট তুই দিয়ে আয় । সে আগ্রহ দেখায় নি । হীরাকে জোর করে পাঠালো । অজুহাত দিল – তুই অভিজ্ঞ । তুই বরং আগে যা । 
তারপর প্রায় আধা ঘণ্টা হতে চলল । হীরা দরজা খুলছে না । আধা ঘণ্টা যাবৎ করছে কি ! ইমতিয়াজ অস্বস্তি অনুভব করছে । বাসায় মেয়ে এসেছে তার জন্য নয় । মেয়ে এসেছে এই কথা কেউ জানবে না । তাই ধরা পড়বার চান্স নেই । সে ভয় পাচ্ছে কারণ সে কতক্ষন মেয়েটির সামনে নিজেকে টিকিয়ে রাখতে পারবে সেটি চিন্তা করে । মাস্টারবেশনের অভিজ্ঞতা থেকে তার মন বলছে সে বড়জোর মিনিট পাচেকের মতো টিকিতে পারবে । এর বেশি সম্ভব না । আর যদি তাই হয় তবে অচেনা এই মেয়েটির সামনে সে বড় লজ্জায় পড়ে যাবে । এই লজ্জার কথা জানবে না কেউ । জানবে কেবল মেয়েটি । ইমতিয়াজের জীবনে আসা প্রথম এই মেয়ে জানবে ইমতিয়াজ নামের একজন তরুনের কথা সে পাঁচ মিনিটের মাথায় ভেঙে চুরমার হয়ে যায় । 
ইমতিয়াজ আরেকটি সিগারেট জ্বালাবে এমন সময় হীরা রুম থেকে বের হয়ে আসলো । তার গা খালি । এই শীতেও কপালে বিন্দু বিন্দু ঘাম । এসেই সে ইমতিয়াজের হাত থেকে ছো মেরে সিগারেট নিয়ে বলল – যা , তোর টার্ন ।
(গ)
ইমতিয়াজ পাশের রুমে ঢুকলো । সত্য কথা বলতে তার ভিতরে প্রথম যৌন মিলন নিয়ে কোন ধরনের এক্সসাইটমেন্ট কাজ করছে না । তার ভিতরে ভয় কাজ করছে । এই ভয় সে কতক্ষন নিজেকে টিকিয়ে রাখতে পারবে সে হিসেবের ! হীরা ছত্রিশ মিনিট আঠারো সেকেন্ড রুমে ছিল । ইমতিয়াজ স্টপ ওয়াচে কাউন্ট করেছে । নিজে রুমের ঢুকার আগে সে স্টপ ওয়াচ রিসেট করে নিয়েছে । ইমতিয়াজ কতক্ষন পারবে ? 
--আপনি কি দরজা খোলা রেখে কাজ করবেন ? চাইলে করতে পারেন । আমার আপত্তি নেই । মেয়েটির গলার স্বর ভরাট । স্কুলের টিচারদের মতো । 
পাশের রুমের হীরা ছাড়া বাসায় কেউ নেই । হীরা অবশ্যই এই রুমে আসবে না । তারপরও ইমতিয়াজ দরজা লক করলো । 
মেয়েটি গায়ে পাতলা একটা ওড়না ছাড়া আর কিছু নেই । সে বিছানার কিনারায় পা দুলিয়ে বসেছে । প্রথম দেখায় মনে হয়েছিল মেয়েটির মুখ গোল , চোখ ছোট । এখন উলটো মনে হচ্ছে । মেয়েটির মুখ এখন বেশ লম্বা লাগছে । থুতনিতে ভাঁজ । ওইটা কি তিল দেখা যায় ? তাই তো । মেয়েটির চোখ যথেষ্ট বড় । সে তার বড় বড় চোখে ইমতিয়াজকে দেখছে ।
--ইচ্ছে করলে আপনি বিছানায় বসতে পারেন । বিছানায় এখনো অনেক জায়গা । মেয়েটি হেঁয়ালির সূরে বলল । 
 মেয়েটি কি তার নার্ভাসনেস ধরে ফেলছে ? ধরতে দেয়া যাবে না । ইমতিয়াজকে যথেষ্ট কনফিডেন্সের সাথে বর্তমান পরিস্থিতি ডিল করতে হবে । এমনটাই নিয়ম । তা নাহলে এইসব মেয়ে মাথায় চড়ে বসে । এরা নাকি বানরের মতো । উকুন খায় না । ঘিলু খায় । বন্ধুরা বলেছিল । 
কিছুটা দূরত্ব রেখে ইমতিয়াজ বিছানায় বসলো । সে ঘড়ি দেখলো । ঘরে ঢুকার পর এই পর্যন্ত এক মিনিট চার সেকেন্ড অতিবাহিত হয়েছে । 
--আপনার কাছে তো প্ল্যাস্টিক আছে , তাই না 
মানে ? মানে প্রশ্ন করেই ইমতিয়াজ চুপ করে গেল । সে প্ল্যাস্টিক মানে বুঝতে পেরেছে এবং তার কাছে প্ল্যাস্টিক নেই । ইমতিয়াজের হাত কামড়াতে ইচ্ছে হচ্ছে । এই জিনিসটা তার আগে মেনেজ করে রাখা উচিৎ ছিল । নিশ্চয়ই হীরার কাছে আছে । সে উঠে আনতে যাবে এমন সময় মেয়েটি তাচ্ছিল্য করে বলল – বসে থাকুন । আমার ব্যাগে আছে । ব্যাগটা টি-টেবিল থেকে দিন । 
মেয়েটি তার ব্যাগ থেকে একটি প্যাকেট বের করে হাতে রাখলো । ইমতিয়াজ আড় চোখে ঘড়িতে দেখছে – এক মিনিট সাতচল্লিশ পাড় হয়েছে ! ইমতিয়াজের বুক ধড়ফড় করছে । আর কিছুক্ষনের মধ্যেই শুরু হবে । যার কথা সে বিভিন্ন সময় বিভিন্ন ভাবে ভেবেছে , রোমন্থন করেছে অজানা আবেগ । উচ্ছ্বসিত হয়েছে নিজের শৌর্য বীর্যের মহাজাগতিক কল্পনায় । অথচ এই মুহূর্তে ইমতিয়াজ স্পষ্ট বুঝতে পারছে সে এতোটা দিন যা ভেবেছে সে তা নয় । নিজেকে নিয়ে তার যে উচ্চাশা ছিল তা নিন্তান্তই ছেলে মানুষের । বাস্তবতা বিবর্জিত । সে টিকিতে রাখতে পারবে না মেয়েটির কাছে ।সে স্পষ্ট বুঝতে পারছে খুব স্বল্পতম সময়ে ইমতিয়াজ ভেঙে যাবে । চুরমাড় হয়ে যাবে তার পৌরুষত্বের কাল্পনিক বাহাদুরি । অচেনা মেয়েটির ক্ষনিক আঘাতেই খসে পড়বে ইমতিয়াজের একান্ত ব্যাক্তিগত অহংকার !
হয়তো ইমতিয়াজকে রেকর্ড পরিমান স্বল্প সময়ে চুরমাড় করে মেয়েটি নিজের ভিতর জয়ের উন্মাদ হাসিতে হেসে উঠবে । তখন কি তার ঠোঁটের কোনে করুণা থাকবে ? থাকবে হয়তো । সেই সময় করুণা তাচ্ছিল্য আর বিজয়ের উন্মাদনাই তো স্বাভাবিক ! বন্ধুদের আড্ডায় চরম রসিকতায় সে গল্প করবে এক ভগ্ন তরুনের কথা যে রেকর্ড পরিমান স্বল্প সময়ে গলে যেতে পারে । কি লজ্জা ! 
ইমতিয়াজ যতো ভাবছে তত সে কুঁকড়ে যাচ্ছে নিজের ভিতর । তার ভয় তার আঙ্গুলে জানান দিচ্ছে । তাই একটি সিগারেট ছয় বারের চেষ্টাতেও সে জ্বালাতে ব্যর্থ হল । ইমতিয়াজের অসহায় লাগছে । থার্টি ফাস্ট নাইটের উৎসব তার গলার বাস্পে অসহায়ত্বের বোবা কান্না হয়ে জমছে । পালাবার পথ নেই । লড়ো এবং হেরে যাও । 
--আপনাকে একটি কথা বলবো ?
ইমতিয়াজ শুনতে পেলো বহু দূর থেকে একটি মেয়েলি আওয়াজ । খুব আপন লাগছে আওয়াজটি । সে ঘাড় ফিরিয়ে দেখলো লম্বাটে মুখ আর বড় চোখের মেয়েটি ইমতিয়াজের কাছে এগিয়ে আসচ্ছে । 
ইমতিয়াজ উত্তর না দিয়ে তাকিয়ে রইল । মেয়েটি সন্তর্পণে ইমতিয়াজের কাছে আসে । বেডের পাশের সুইচ টিপে লাইট বন্ধ করে । ইমতিয়াজ তার কাঁধে মেয়েটির গরম নিঃশ্বাসের স্পর্শ পাচ্ছে । নাকে পাচ্ছে অচেনা কোন পারফিউমের সুবাস । মিষ্টি সেই ঘ্রাণ । বকুল ফুলের । সে বুঝতে পারছে মেয়েটি তার হাত ধরেছে । সে হাত থেকে ইমতিয়াজের ঘড়ি খুলে নিচ্ছে । ইমতিয়াজের হাতঘড়ি খুলে মেয়েটি ঘরের কোনায় ছুঁড়ে দিল । নীরব রাতে ঘড়িটির ওয়াড্রবের কোনায় ধাক্কা লাগার শব্দ ইমতিয়াজ যেন স্পষ্ট শুনতে পারলো । খট ! 
 ঘরের লাইট বন্ধ । রাস্তার ল্যাম্পপোস্টের হলুদ আলো চোরা পথে রুমে এসে পড়ছে । সে আলোতে ইমতিয়াজের কাছে মেয়েটিকে অলীক মনে হয় । লম্বা মুখ আর বড় চোখের মেয়েটি ক্রমশ ইমতিয়াজের কাছে গোল মুখ আর ছোট চোখের খুব কাছের একজন মানুষ মনে হচ্ছে । 

