মুই কি হনু রে ওরফে হোটেল The WESTIN


হোটেল ওয়েস্টিন , 
আপনি সুন্দরী , আপনি অভিজাত আপনার গা থেকে ভুড়ভুড় করে বিদেশী বাসনা বের হয় । আপনি চৌধুরী সাহেবের মেয়ের চেয়েও আকর্ষণীয় কামনীয় । চৌধুরীর মেয়েকে যেমন দূর থেকে দেখে “ আহা উহু “ করতে হয় তেমনি আপনাকেও দূর থেকে দেখে “ কারবারডা দেখছুইন “ বিলাপ করতে হয় । ঠেলা গাড়ি , রিক্সা চালিয়ে চৌধুরীর মেয়ে হয়তো অর্জন করা যায় কিন্তু আপনাকে ? --- “ ভাই থামেন “ ! 
পাচতারা ওয়ালা ওয়েস্টিন , 
আমরা সবাই জানি আপনি গুলশানে মালদার পার্টিদের থাকা খাওয়ার বেবস্থা করে থাকেন । কিন্তু আপনি যে তেলের বিজনেসে নামছেন সেটা জানতাম না । 
( পাঠকগণ , এই তেল তাহসান মিথিলার জুঁই নারিকেল তেল নয় , এই তেল নয় মায়ের হাতের সুস্বাদু ইলিশ ভাঁজার সয়াবিন তেল , এই তেল জামালপুর জেলার সরিষা ক্ষেতের সরিষার তেলও নয় , এমন কি এই তেল ফার্মগেটের ‘ ঐ সব ‘ তেলও নয় যা আপনার দণ্ড আরও খাড়া বা মজবুত করবে । ওয়েস্টেনের এই তেলের নাম -- “ তোরা আবাল হবি তেল “ ) 
আমরা জানি আপনার এই তেলের হরেক গুণাবলি বিদ্যমান । এই তেলের কাছে ইরাক সৌদির তেল মাঠা ! এই তেল ব্যাবহার করে সহজেই আয় করা কুটি কুটি টেকা । অথচ নেই মার্কিন ড্রন বিমানের ভয় । কি চমৎকার এই তেল । অনেকেই প্রশ্ন করতে পারেন এই তেল খায় না , মাথায় দেয় না , গোসলের আগে শরীরে ঘষে না , তাইলে এই তেল কি কামে লাগে ? 
মাননীয় স্পিকার – এই কুদরতি তেল মানুষের চোখে এবং কানে ঢেলে দেয়া হয় ।
কস্কি মমিনের বউ মমিনা ? ক্যামনে ক্যামনে !! 
শুনুন তাহলে এই তেল বাঙ্গালী মানব সন্তানদের কানে উপুত করে ঢেলে দিলে তা সরাসরি মগজে চলে যায় । সেখানে গিয়ে এই তেল ওয়েস্টার্ন মিউজিকের সাথে সূর ধরে বলে -- “ তোরা দেখছসনি ভাত খাওয়া ছাওয়ালরা - ঐ ঝিলিকমারা ওয়েস্টিন কতো মহান , কতো দরদী এক্কেবারে হাতেম তাই তাই তাই মামার বাড়ি যাই “
এই তেল চোখের মণিতে আন্দোলিত হয়ে বলে – “ ইস্ট অর ওয়েস্ট – ওয়েস্টেন ইজ দ্যা বেস্ট “ 
এটেনশন সিকার ওয়েস্টিন , 
আপনাকে অনেক ধন্যবাদ আপনি একজন রেশমাকে নিজের ঘরে তুলে নিয়েছেন । অন্তরের অন্তঃস্থল থেকে অভিনন্দন । 
কিন্তু আপনি কাজটি কখন করেছেন ? যখন দেখলেন একজন রেশমা অলৌকিক ভাবে আমাদের মাঝে ফিরে এসেছেন ঠিক তখনি আপনার মাথায় বিজনেসের ধান্দা ঘোরা শুরু করলো । কারন এক রেশমা আজ আপনার হোটেলকে নিয়ে যাবে আরও অনেক উঁচুতে , সাধারণ বাঙ্গালীদের ক্ষমতার বাইরে ! 
ওয়েস্টেন , আপনি কি জানেন সাভারে রানা প্লাজায় এই পর্যন্ত কতো জন মানুষ মৃত্যুবরণ করেছেন ? জানেন কি আরও কতজন রেশমা আজ জীবিত অবস্থায় , মৃত্যুর জন্য অপেক্ষা করছেন ? আপনি কি বলতে পারেন আজ কতোজন রেশমার হাত অদৃশ্য হয়ে গেছে , কতোজন রেশমার কেটে ফেলে দিতে হয়েছে পা ?
আপনি একজন মৃত্যুঞ্জয়ী রেশমাকে ৩৫ হাজারের চাকুরী দিয়ে বাংলাদেশসহ বিশ্ব মিডিয়ায় নিজেকে “ মুই কি হনুরে “ জাহির করলেন , কিন্তু নির্মম ভাবে আহত হওয়া আরও হাজার হাজার রেশমা যারা তাদের পরিবার নিয়ে আপনার মতো অভিজাত পাচস্টার ওয়ালের একটুখানি সাহায্যের জন্য অপেক্ষা করে আছে তাদের জন্য কি করেছেন ? 
আমাদের পক্ষে সবাইকে সাহায্য করা সম্ভব নয় তাই আমরা একজনকে সাহায্য করেছি ।খামোশ ! 
আমরা কেউ ভুলে যায়নি আপনি সাহায্য করেছেন সেই মেয়েটিকে যেই মেয়ে ১৭ দিন রানা প্লাজার ধ্বংসস্তূপের নিচে নিজ জীবনীশক্তি দিয়ে বেচে ছিল । সে একা লড়াই করছে মৃত্যুর সাথে । এই বিস্ময়কন্যা আপনার মতো সুবিধাভোগী তেল বেবসায়িদের জন্য মৃত্যু জয় করে ফিরে আসেনি । সে ফিরে এসেছে বাংলাদেশের গার্মেন্টস দিদিমণিদের প্রতিনিধি হয়ে যারা শত অত্যাচারের পরও বেচে থাকে , আমাদের আপনার হোটেলে প্রবেশের সুযোগ করে দেয় । ( রেশমাকে নিয়ে এই ব্লগে আমার লেখা পোস্ট  ) 
এক মৃত্যুঞ্জয়ী রেশমানে নিয়ে আপনাদের আই মানবতা বিজনেস না করে একটু খানি সাহায্যের হাত বাড়িয়ে দিন সেইসব রেশমাদের প্রতি যাদের এই মুহূর্তে আপনাদের খুব বেশী দরকার । যদি নিজেদের গায়ে মহৎ দরদী তকমা ট্যাগ লাগাতে চান তবে তাদের কিছুটা সাহায্য করুন । আজ মৃত্যুঞ্জয়ী রেশমার জন্য হাজারো বিত্তবান আছেন কিন্তু যারা সাধারণ অঙ্গহানি রেশমা তাদের জন্য কে আছে ? অন্য রেশমাদের জীবিকার নিশ্চয়তা প্রদান করুন । আপনি , আপনারা যারা ফোকাস চান তারা । 
মনে রাখা ভালো প্রতিটা রেশমার বেঁচে থাকবার অধিকার আছে । যেখানে মিডিয়া কাভারেজ পাওয়া যাবে না যেই রেশমা অলৌকিক না , সেই রেশমারাও পরিবার নিয়ে বাঁচতে চায় । 
সকল বিত্তবানদের প্রতি , 
অনেক তো আছে আপনাদের , বিজনেস ধান্দা ত্যাগ করে ওদের একটুখানি সাহায্য করে দেখুন , সত্যিকারের ভালো লাগা অনুভব করবেন । 

