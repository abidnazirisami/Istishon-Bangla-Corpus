২৯ ডিসেম্বর - সরকার কি এই প্রথম প্রকাশ্যে বিরোধীদলের ফাঁদে পা দিল _ 


আমার ক্যান যেনো মনে হচ্ছে বিগত ৫ বছরের মধ্যে সরকার এই প্রথম প্রকাশ্যে বড় ধরনের বোকামি করে ফেললো । নীচে আমি কারণ ব্যাখ্যা করছি - 
২৯ ডিসেম্বরের বিরোধীদলীয় ' মার্চ ফর ডেমোক্রেসি ' মূলত আজ সকালের আগ পর্যন্ত খালি কলসি বাজে বেশি ধরনের কর্মসূচি ছিল । কথাটা শুনতে অদ্ভুত লাগলেও সত্য । তার কারণ , আপনি কি সত্যি মনে করেন বর্তমান প্রধান বিরোধীদলের পক্ষে আজকের সমাবেশ দিয়ে সরকার টলানো সম্ভব ছিল ? আপনার উত্তর যদি হয় ' হ্যাঁ ' তবে বলবো - আপনি কিঞ্চিৎ আয়োডিনের অভাবে ভুগছেন । 
এই কথা খুব স্পষ্ট এই বিরোধীদলের পক্ষে বৃহৎ কোন আন্দোলন করে বর্তমান সরকারের গদি কেড়ে নেয়া রুপকথার চেয়েও হাস্যকর । বিগত ৫ বছরে দেশের প্রধান এই বিরোধীদল নিজের একক ক্ষমতায় এমন কোন আন্দোলন করতে পারেনি যার ফলে সরকারের কপালে বিন্ধুমাত্র চিন্তার ভাঁজ পড়বে । মূলত আমাদের বিরোধীদল সরকার বিরোধী আন্দোলনের চেয়ে নিজের দুই ছেলের ভবিষ্যৎ চিন্তায় অধিক মগ্ন ছিল । সরকার গঠনের শুরু থেকে আজ পর্যন্ত সরকারের বেশ কিছু ভুল সিদ্ধান্ত থাকলেও আমাদের বিরোধীদল সেই ভুলের ইস্যুকে পুঁজি করে কোন প্রকার জনসমর্থন মূলক আন্দোলন করতে পারেনি কেবল তত্ত্বাবধায়ক ইস্যু ছাড়া এবং সেটিতেই তারা ফেল । কারণ ঠিক ই ৫ ই জানুয়ারির নির্বাচন হবে বহাল তবিয়তে । হয়তো । 
তাহলে ২৯ ডিসেম্বরের কর্মসূচি কি ছিল ? আমি বলবো এইটা ছিল বিরোধীদলের এখন পর্যন্ত সবচেয়ে সফল সরকার বিরোধী কৌশল ! জাস্ট একটা টোপ !! 
একটু খেয়াল করুন , আজ নয়া পল্টনে একজন বিরোধীদলের নেতাকর্মী র ছায়া কেউ দেখে নি কিন্তু ইতিমধ্যে সারাদেশ আজকের কর্মসূচি র ইস্যু নিয়ে তোলপাড় হয়ে গেছে । যারা এতদিন নিরপেক্ষ ভাবে পরিস্থিতি পর্যবেক্ষণ করছিল তারা নতুন করে ভাবতে বাধ্য হচ্ছে ।
সারাদেশে সরকারের অলিখিত অবরোধ , জাতীয় পতাকা বানাতে গিয়ে দর্জি আটক , বাড়িতে বাড়িতে পুলিশি তল্লাসি ,অর্থের বিনিময়ে মুক্তি লাভ , সুপ্রিম কোর্টে জয় বাংলা স্লগানে হামলা , প্রেস ক্লাবে হামলা , নারী আইনজীবীকে ক্যামেরার সামনে রাস্তায় ফেলে পিটানো , লাঠি নিয়ে কর্মসূচীতে আসতে বারণ করা হলেও সরকার দলীয় ক্যাডারদের ঢাকা জুড়ে পুলিশি প্রহরায় লাঠি মিছিল , বিরোধীদলীয় নেত্রীকে গৃহে অবরুদ্ধ করে রাখা , জনমনে আতংক ।
এই সব কিছু করা হচ্ছে পাবলিক ভোগান্তি বাড়ছে অথচ এইসব করতে বিরোধীদলের বিন্ধুমাত্র কষ্ট করতে হল না । এমনকি তাদের মাঠে নামার ই প্রয়োজন পড়লো না ! তারা বাসায় লেপ মুড়ি দিয়ে বসে রইল টিভির সামনে !
জাস্ট টিভি , প্রিন্ট , অনলাইন মিডিয়া তার কাজ করে গেল এবং সরকার নিজের পায়ে যেন নিজেই কুড়াল বসালো !! 
এই মুহূর্তে খুব দ্রুত গতিতে এখন পাবলিক সেন্টিমেন্ট ঘুরে যাচ্ছে । সরকারের এতদিনের ভালো এচিভমেন্টগুলো আজ কতোটা কাজে আসবে বলা মুশকিল । ইন্টারন্যাশনাল কমিউনিটি যারা এতিদিন কনফিউশনে ছিল কি করবে তারা হয়তো সহজেই সিদ্ধান্তে আসবে বাংলাদেশ সম্পর্কে এবং জাস্ট এই কাজগুলোই করতে চেয়েছিল বিরোধীদল । আর আশ্চর্যের বিষয় তাদের হয়ে সরকার নিজেই সেই কাজ করে দিল ! এবং তারা এই কাজ করলো কেবল মাত্র নিজেদের অহেতুক অতিরিক্ত ভয়ে । যার কোন ভিত্তি ছিল না । ছিল না বিন্ধুমাত্র প্রয়োজন । বিরোধীদল এমন হাজার প্রোগ্রাম করেও কিছু করতে পারতো না যেটি আজ তারা করে দেখাল !! আমি জানি না সরকারকে কে বা কারা এই বুদ্ধি দিয়েছিল , তবে যে দিয়েছিল সে খুব সম্ভবত বড় ধরনের বোকামি করলো । 
আমি জানি না এতো বড় ভুলের সংশোধন কিভাবে করা সম্ভব বা আদৌ সম্ভব কিনা । রাজনীতিতে একটু ভুল সিদ্ধান্ত কতো বড় ক্ষতির কারণ হয় আমরা এখন তাই হয়তো দেখবো । 
( উপরের আলোচনা সম্পূর্ণ আমার পারসনাল অপিনিয়ন । আমার ভুলও হতে পারে । আমি আমার ধারণাটুকু জাস্ট প্রকাশ করলাম এবং সেই অধিকার আমার আছে । নোটটি আমার ফেইসবুক আইডি থেকে প্রথম পোস্ট করা হয়েছিল । )

