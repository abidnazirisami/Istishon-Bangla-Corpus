একটি বিশুদ্ধ প্রেমের গল্প _ 


 --তোমাকে একটা কথা বলতে চাই ।
-বলো
-- হয়তো কিছুটা অন্যরকম শুনাবে
-তো ?
--না মানে , আবার কি ভেবে নাও !
-কথা শুনে যদি নাই ভাবতে পারি তাহলে সে কথার দামটা কি থাকলো ?‘’আমরা কথা বলি যাতে আমার ভাবনা নিয়ে অন্য কেউ ভাবতে পারে ।‘’
-- তা ঠিক
-বলে ফেলো
--সাহস হচ্ছে না
-তোমার ?
--হুম
-আমি কি ভুল শুনলাম ! যে তুমি আমার হাত আঁকড়ে পুরো সমাজের সামনে একা দাড়িয়ে সেদিন বলেছিলে –‘’ এই মেয়ে শুধুইআমার ‘’ সেই তুমি আজ সেই মেয়ের সামনে বসে বলছো ‘’ সাহস হচ্ছে না’’ !
--হুম
-আমি অবাক হচ্ছি
--এক কাজ করবে ? তুমি চোখ বন্ধ করো । আমি হড়হড় করে বলে যাই ।
-চোখ বন্ধ করবো ?
-- হুম
-এই শুনো ,
-- বোলো
-কথা পরে হবে । আগে তাকাও তো আমার দিকে 
( মিনাত বেলার চোখে চোখ রাখতে পারছে না , সে মাটিতে তাকিয়ে )
-কি হল ? নিচে তাকিয়ে আছ কেন ? আমার চোখে তাকাও
--পারছি না
-তুমি রহস্য করছো
-- সত্যি বলছি
-হাতটা দেও , আমার গালে হাতটা রাখো , এইবার বোলো । কি হয়েছে !
--তোমাকে একটা কথা বলতে চাই , কিছুটা অন্যরকম শুনাতে পারে , আমি বলতে চাচ্ছি কিন্তু সাহস পাচ্ছি না । তুমি চোখ বন্ধ করো । আমি হড়হড় করে বলে যাই ।
-আবার !
--আমি নিরুপায়
-আচ্ছা ঠিক আছে । আমি সাহায্য করি ?
--খুব ভাল হয়
-ব্যাপার হচ্ছে তুমি আমাকে একটা কথা বলতে চাও ?
--হুম
-কথাটা কিছুটা অন্যরকম ?
--ঠিক তাই
-এইবার বোলো, সেই অন্যরকমটা কেমন
--কথাটার ভিতরে ‘’ তরল ’’ একটা ভাব লুকিয়ে আছে , কথাটা তোমাকেই বলতে হবে এবং আমি তীব্রভাবে চাইছি তোমাকে কথাটা বলতে
-তা তোমার ভয়টা কোথায় ? ’’ তরল জমাট বাঁধার ভয় ’’?
--উহু , উড়ে যাবার ভয় !
-হাসালে মিনাত । আজ পর্যন্ত একটি পাখিকেই পোষ মানিয়েছো । আর তাকে নিয়েই এতো ভয়
--ভয় তো সে জন্যই ...‘’একটি পাখি ‘’ ...... আর তো কিছু নেই আমার । যদি সে আর খাঁচায় ফিরে না আসে !
-এতোগুলো মুহূর্ত একসাথে পার হল , তারপরও !
--তারপরও
-তবে বলতে হয় খাঁচার মালিক বড্ড আনাড়ি
--আনাড়ি ! নাকি কাঙ্গাল
-নিজের জন্য ?
--পাখিটার জন্য
-তারমানে পাখিটার সত্তার সাথে তোমার সত্তা মিশিয়ে নেওনি ?
--না
কেন ?
--আমি যে সর্বদাই চেয়েছি সে তার নিজের পৃথিবী নিজের মতই সাজাবে , আর আমি অপার মুগ্ধতায় সেই স্বর্গ দেখব
-স্বর্গের দেখা পেয়েছ ?
--আমি তো স্বর্গবাসী
-আমায় আর মাতাল কর না ।
-- তাহলে বলি কথাটা ...
-না থাক
-- বলবো না !
-আমার ভয় করছে খুব
--কিসের ভয় ?
-জানি না , সত্যি জানি না
--বেলা
-দয়া করে আর কোন কথা না
--ঠিক আছে
-আর একটু কাছে আসবে ?
--সবসময় ......

