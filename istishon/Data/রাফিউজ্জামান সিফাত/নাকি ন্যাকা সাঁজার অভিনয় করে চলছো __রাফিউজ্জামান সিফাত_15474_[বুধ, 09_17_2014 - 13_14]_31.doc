নাকি ন্যাকা সাঁজার অভিনয় করে চলছো _


তুমি রাগে হতাশায় কাঁদছো কেন ? তুমি কি বুঝতে পারো নি - এক ব্যাক্তি কাদের মোল্লাকে সেক্রিফাইস করে একটি ক্ষুদ্র জামাতী ইসলামকে মহীরুহরুপে নতুন শক্তিতে সু-প্রতিষ্ঠিত করা হচ্ছে ? চোখে বিচারের নামে প্রহসনের নাটক চলছে , তোমার আবেগের সাথে চলেছে ধোঁকাবাজি বারংবার তুমি কি সত্যি বুঝতে পারছিলে না ? নাকি তুমি ন্যাকা সাঁজার অভিনয় করে চলছো ?
কোথায় জামায়াতে সাবেক রুকন বাচ্চু রাজাকার ? মানবতাবিরোধী অপরাধের অন্যতম মূল পরিকল্পনাকারী গোলাম আযমকে ফাঁসির দড়ি থেকে মুক্ত করে সরকারী খরচে উন্নত চিকিৎসা , রাজকীয় খাওয়া দাওয়া কি তুমি দেখনি ? হত্যা, ধর্ষণ, লুটপাট, নির্যাতন ও ধর্মান্তরে বাধ্য করার মতো অপরাধে অভিযুক্ত দেলাওয়ার সাঈদীর মৃত্যুদণ্ড প্রত্যাহার করে আমৃত্যু কারাদণ্ড কি সুস্পষ্ট ভনিতা নয় ?
কাদের মোল্লার ভি সাইন কি তোমার স্মৃতি থেকে মুছে গিয়েছে ? গণজাগরণ কেন সৃষ্টি হয়েছিল ? কেন তুমি শাহবাগের পথে ফাঁসির দাবী নিয়ে দাঁড়িয়েছ ? তুমি তো জানতে অন্যায়ভাবে রায় ঘুড়িয়ে দেয়া হচ্ছে – তুমি প্রতিবাদী হয়ে উঠেছিলে বলেই শাহবাগ জেগে উঠেছিল ন্যায় এবং সত্য প্রতিষ্ঠায় । সেই শাহবাগের উপরে চলেছে জলকামান , পুলিশি নির্যাতন , মিথ্যে অপপ্রচার । সাধারণ মানুষের গড়ে তোলা মঞ্চ ভেঙ্গে তোমার বিচারের দাবী স্তব্ধ করে দেয়া হয়েছে ।
আজ স্বরাষ্ট্র প্রতিমন্ত্রী আসাদুজ্জামান খাঁন কামাল বলছেন ‘ফাঁসির রায় পায়নি বলে রাস্তা আটকাতে পারে না’ গতবছর ফেব্রুয়ারির ৫ তারিখ এই লজিক তবে কোথায় ছিল ? তখন কেন জাতীয় সংসদে মোমবাতি জ্বালিয়ে গণজাগরণ মঞ্চের সাথে একাত্বতা প্রকাশ করা হয়েছিল ? নির্বাচনের আগে স্বার্থ রক্ষার তাগিদ ?
তাহলে রাষ্ট্রের সর্বময় ক্ষমতার অধিকারী একজন নাগরিক হিসেবে তোমার স্বার্থ কোথায় হারালো ? জবাব দিতে পারবে কোথায় তোমার ভোটাধিকার ? কোথায় তোমার শেয়ার বাজার , হলমার্ক , ডেসটিনির , সোনালী ব্যাংককের হাজার কোটি টাকা ? কেন তোমার ঘরে নিরবিচ্ছন্ন বিদ্যুৎ নেই , তোমার চাকুরীর বাজার কেন সীমিত ? প্রশ্নপত্র দেদারছে ফাঁস হচ্ছে , অযোগ্য বিজয়ীর হাসি হাসচ্ছে , তোমার মেধার মূল্য কোথায় ? সকল সম্পদে বিত্তশালী হবার পরও প্রতিবেশী দেশের কাছে কেন তুমি চাকরের ভূমিকায় নিজেকে প্রদর্শন করছো ? তোমার নিজের শোবার ঘরে কেন তুমি নিরাপদ নও ? অন্যায়ের প্রতিবাদ করলে কেন তোমাকে থানায় তুলে নেয়া হচ্ছে ? জবাব দিতে পারবে ?
তাহলে স্বাধীন বাংলাদেশের নাগরিক হিসেবে তোমার নুন্যতম মর্যাদা কই ? কোনদিন কি ভেবে দেখেছো কথাগুলো নাকি লাক্স সাবান গায়ে মেখে ধুয়ে নিয়েছো সমস্ত বিবেক ?
আসলে তুমি সব জানো , সব বুঝো । সকল প্রশ্নের উত্তর তোমার জানা । তারপরও তুমি ভণিতা করে আছো অবুঝের । তুমি না পারলে বাংলা পরীক্ষায় পাশ করতে , না পারলে অন্যান্য পরীক্ষায় অংশগ্রহণ করতে । তুমি বাতিল পরীক্ষার্থী ।
বেলা শেষে আমরা সবাই এক একজন ব্যর্থ নাগরিক যাদের ঘাড়ের উপর নিরেট একটি মাথা আছে যার ভিতরটা “ কম্প্রোমাইজ “ দিয়ে ঠাঁসা

