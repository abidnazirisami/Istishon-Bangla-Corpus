কবিতা - অনুরাগ 


 উৎসর্গ - ডাঃ আতিক
একজন আদর্শ ব্লগার 
চলে যায় শিশুর হাতে হাত রেখে , অনুরাগ
বলে যায় জাহাজি সূরে কথকতা , অনুরাগ
লিখে শামুক অক্ষরে নাক ভেজা ঘাম , অনুরাগ
এইভাবে ঐভাবে
কি জানি কোনভাবে হারায়
--অনুরাগ
বুনে যায় গুনগুন জমাট স্বপ্ন কুটির
অযথাই রিক্সার প্যাডেলে পথ চলা কৈশোর
ছাপ মুছে দেয় সকল কৌতূহল
আর কি পাবে তাঁরে ?
কাগজে মোড়া
--অনুরাগ 
ফিরে এলে
ডুব দিয়ে খুঁজে নিও - তুলে নিও ক্লান্ত ঝুলিতে
শেষ সকালের প্রথম
--অনুরাগ 


