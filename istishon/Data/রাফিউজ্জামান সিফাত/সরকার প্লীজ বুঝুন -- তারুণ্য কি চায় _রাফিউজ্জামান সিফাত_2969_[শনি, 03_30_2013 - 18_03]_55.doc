সরকার প্লীজ বুঝুন -- তারুণ্য কি চায় 



সুবহান চা বানিয়ে এনে সেন্ট্রাল টেবিলে ট্রে- টা রেখে রুমীকে লক্ষ্য করে বলল – ‘ ভাইয়া , তিনটার সুমায় পল্টনের মিটিং যাইবেন ? ‘
রুমী গম্ভীর গলায় শুধাল –‘ কেন তুমি যেতে চাও আমাদের সঙ্গে ? ’
সুবহান কাঁচুমাচু মুখে বলল – ‘ আম্মায় যুদি পারমিশুন দ্যান । ‘
আমি হাসি চেপে গম্ভীর মুখে বললাম –‘ তাড়াতাড়ি রান্না সারতে পারলে যেতে পারবে ।‘
সুবহান কৃতার্থের হাসি হেসে প্রায় দৌড়ে রান্না ঘরে চলে গেল
রুমী নীচু গলায় বলল – ‘ওর মধ্যে কিন্তু বেশ রাজনৈতিক চেতনা আছে ।‘
চা খেয়ে উঠে দাঁড়াল – ‘ আম্মা একটু বটতলা ঘুরে আছি । ছাত্রলীগ আর ডাকসু মিটিং ডেকেছে । ‘
আমি আপত্তি জানিয়ে বললাম – ‘ এখন আবার হেঁটে হেঁটে অদ্দুর যাবার দরকার কি ? তুই তো কোন দলের মেম্বার নস ! তোর এত সব মিটিংয়ে যাওয়া কেন ? ‘
রুমী বলল – ‘ এখন কি আর ব্যাপারটা দলের মধ্যে সীমাবদ্ধ আছে নাকি আম্মা । এখন তো -এ আগুন ছড়িয়ে গেছে সবখানে ‘ 
-- একাত্তরের দিনগুলি
 জাহানারা ইমাম 
---------------------------------------------------------------------------------------------
রুমী স্কোয়াডের সৈনিকেরা 
গিলছো তোমরা ফান্টা কোক
গপগপিয়ে শিঙ্গাড়া
(ও দিকে)আমরণ অনশনে লড়ছে দেখো
রুমী স্কোয়াডের সৈনিকেরা ! 
বুঝেনা তারা রাজার নীতি
লক্ষ্য সবার একটাই
আমার আম্মার বাঙলা থেকে
চলো জামাতর্জনা তাড়াই
ক্ষনে ক্ষনে ক্ষয়ে যাচ্ছে
একটি দুটি প্রান
তবুও তাদের সংকল্প
রাখতে হবে রুমীর মান
সরকার প্লীজ বুঝুন
তারুণ্য কি চায়
রুমী সৈনিকদের কিছু হলে
নিতে হবে তার দায় !
১৭ চৈত্র , ১৪১৯ 
 

