তিন লাইনে ভালোবাসার গল্প । পর্ব - এক 


মেয়েটি হাত ধরলো 
মেয়েটি লোকাল বাসে চড়তে চায় না । ছেলেটির পকেটে যথেষ্ট টাকা নেই । অতঃপর মেয়েটি ছেলেটির হাত ধরলো এবং হেঁটে গেলো বাকিটা পথ ।

------------------------------------
facebook 
মেয়েটিকে বলা হতো প্রেমিকা আর ছেলেটিকে বলা হতো প্রেমিক । একদিন তাদের জীবনে আসিলো facebook । অতঃপর ছেলেটির নাম হয়ে গেল ভ্যাগাবন্ড আর মেয়েটি হয়ে গেল বন্ধুর বউ ওরফে ' ভাবী ' 
------------------------------------
অসভ্য
বেলার একটাই অভিযোগ – এমদাত জান্টেলম্যান না । খুব অসভ্য তার ভালোবাসার ধরণ । কিন্তু সত্য বলতে কি বেলা এই অসভ্য ছেলেকেই ভালোবাসে , একটু বেশি ই ভালোবাসে ।
------------------------------------
সতেরোটি বছর 
ইশতিয়াক অনবরত ধূমপান করে যা ইলা পছন্দ করে না । সকল বিষয়ে ইলার মাত্রাতিরিক্ত অভিযোগ ইশতিয়াক পছন্দ করে না । তারপরও তারা একে অপরের সাথে আজ প্রায় সতেরোটি বছর ।
--------------------------------------
ঘাম 
অমিতের খুব ঘাম হয় । রেখা তার হাতব্যাগে সবসময় একটি ফুল তোলা রুমাল রাখে । অমিতের ঘাম মুছে দেয়া সেই ফুলতোলা রুমালের কাজ ।
-----------------------------------
সম্পর্ক 
আমার বাবার একটি প্ল্যাস্টিকের পা আছে । আমি সন্ধ্যায় বাবার পা ধুয়ে দেই আর বাবা খাটে বসে আমার চুল বেণী করে দেন । আমাদের প্রতিটি সন্ধ্যা অদ্ভুত সুন্দর । 

------------------------------------
কবর এবং ৭১ 
ইলিয়াস আলী কবর ভালোবাসেন । জামতলা মোড়ের কবরখানার একটি লাশহীন কবর আজ প্রায় তেতাল্লিশটি বছর তিনি নিয়মিত জিয়ারত করছেন । ১৯৭১ এ কিশোর ইলিয়াস তার বাবাকে কবর দিতে পারেননি । 
------------------------------------
জোড়া শালিক
-কি দেখছেন ?
=ঐ যে দূরে পাশাপাশি বসে থাকা শালিক দুটো
-আমাদের মতো ?
.


