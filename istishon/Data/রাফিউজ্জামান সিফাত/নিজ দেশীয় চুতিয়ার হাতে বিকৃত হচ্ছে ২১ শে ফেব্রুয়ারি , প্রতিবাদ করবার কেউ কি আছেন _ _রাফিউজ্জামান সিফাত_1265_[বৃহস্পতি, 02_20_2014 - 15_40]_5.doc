নিজ দেশীয় চুতিয়ার হাতে বিকৃত হচ্ছে ২১ শে ফেব্রুয়ারি , প্রতিবাদ করবার কেউ কি আছেন _ 



আমার এক বন্ধুর কাছ থেকে জানলাম তার শিশু দুই ভাগনে ভাগ্নি ( যাদের বয়স যথাক্রমে ৪ বছর এবং সাত বছর ) আজ বিশ ফেব্রুয়ারি তাদের স্কুল  আন্তর্জাতিক মাতৃভাষা দিবস পালন করে এসেছে ! কারণ , তাদের স্কুল কমিটি আজ ( বিশ ফেব্রুয়ারি ) মাতৃভাষা দিবস পালন করবার নির্দেশ দিয়েছে । এক্ষেত্রে স্টুডেন্টদের পারেন্টস ছিল নিরুপায় । কারণ স্কুল কমিটির সিদ্ধান্তের বিরুদ্ধে দাঁড়ালে ভবিষ্যতে তাদের সন্তানদের সেই স্কুলে নিয়মিত পড়াশুনায় মারাত্মক অসুবিধা সৃষ্টি হতে পারতো । 
কেন বিশ ফেব্রুয়ারিতে আন্তর্জাতিক মাতৃভাষা দিবস পালন করা হল ? এমন প্রশ্নের জবাবে সেই স্কুল কমিটি আবছাভাবে জানিয়েছে - কাল যেহেতু শুক্রবার , ছুটি । তাই আজ বিশ তারিখে ২১শে ফেব্রুয়ারির সকল আনুষ্ঠানিকতা পালন করা হয়েছে । 
অর্থাৎ আমাদের ভবিষ্যৎ প্রজন্মকে এইসব স্কুল ম্যানেজমেন্ট হাতে ধরে শিখিয়ে দিচ্ছে ইচ্ছা করলেই বিশ তারিখে তুমি মাতৃভাষা দিবস পালন করতে পারো ! ওইসব ভুল ইতিহাস শিক্ষা দেয়া স্কুলের কাছে ২১ ফেব্রুয়ারি শুধুমাত্র একটি দিন , এক টুকরো আনুষ্ঠানিকতা ! এর বেশি কিছু নয় । 
আমরা কি কল্পনা করতে পারছি , কতোটা ভয়ংকর সমইয়ে আমরা বসবাস করছি ! আমাদের শিশুদের বিশ তারিখ জোর করে পালন করতে বাধ্য করা হচ্ছে মাতৃভাষা দিবস !! আমাদের শিশুরা জানতে পারছে না আমাদের অহংকারের ২১ ফেব্রুয়ারি কেন হয়েছিল , আমাদের সাধের বাংলা ভাষা কিভাবে জন্ম নিল তারা শিখতে পারছে না । তারা জানতে পারছে না কতোটা রক্তের বিনিময়ে আজ আমরা ' মা ' ডাক দিতে পারছি প্রানখুলে । আমাদের গর্বের সেসব ইতিহাস আমাদের স্কুলগামী শিশুদের মন থেকে মুছে দিচ্ছে একদল অভিজাত স্কুল । এবং সেটা বাংলাদেশের প্রাণকেন্দ্র রাজধানীতে দাড়িয়ে । আমাদের শিশুদের জানতে দেয়া হচ্ছে না এই দেশের প্রভাতফেরীর গৌরভ আর ভালোবাসার । তুলির আঁচড়ে শহীদ মিনার রাঙ্গিয়ে তোলার অপার আনন্দ তারা উপলব্ধি করতে পারছে না । শহীদ মিনারে খুব ভোরে খালি পায়ে হেঁটে লাখ লাখ মানুষের শ্রদ্ধাভরে ফুল দেয়ার অনুভূতি আমাদের শিশুরা অনুভব করতে পারছে না । আমাদের ভবিষ্যৎ প্রজন্ম স্বচক্ষে দেখতে পারছে না শহীদ মিনারে আঁচড়ে পড়া সূর্যের আলো কতো উজ্জ্বল হতে পারে । কারণ তাদেরকে সুকৌশলে ফাঁকি দেয়া হচ্ছে । আমাদের বাচ্চাদের ভিতর থেকে খুব সচেতনভাবে ভাষার জন্য ভালোবাসা নষ্ট করে দেয়া হচ্ছে । আর এর কারিগর হচ্ছে শিক্ষার আলো বিতরণ নামধারী সেইসব স্কুল ম্যানেজমেন্ট । বাংলাদশের ইতিহাস নস্যাতের এজেন্ডা বাস্তবায়নের লোভে ২১ ফেব্রুয়ারির সঠিক ইতিহাস সেইসব অভিজাত স্কুল সম্পূর্ণ নিজের খেয়ালখুশি মতো পরিবর্তন করে নিচ্ছে । 
ইন্ডিয়ান চলচ্চিত্র ' গুন্ডে' আমাদের ইতিহাস বিকৃত করেছে - তার জন্য আমরা প্রতিবাদী হতে পেরেছি । এখন নিজ দেশের একদল চুতিয়া আমাদের শিশুদের , আমাদের ভবিষ্যৎ প্রজন্মকে আন্তর্জাতিক মাতৃভাষা দিসব সম্পর্কে ভুল এবং বিকৃত ইতিহাসের শিক্ষা দিয়ে যাচ্ছে । 
২১ ফেব্রুয়ারির ইতিহাস বিকৃতকারী দেশীয় চুতিয়াদের বিরুদ্ধে কেন আমরা প্রতিবাদ করবো না ?প্রতিবাদ করবার কেউ কি আছেন ? 
এই সেই স্কুল , যারা মাতৃভাষা দিবসকে বিকৃত করছে - Bangladesh International Tutorial  
এছাড়াও বিভিন্ন সোর্স থেকে আমার হাতে আরও কিছু স্কুলের নাম এসেছে যারা অনুরুপভাবে মাতৃভাষা বিকৃতের মতো জঘন্য কাজ করে চলছে বীরদর্পে । নীচের তাদের কিছু লিস্ট তুলে ধরা হল 
১/ Adam's Garden International School [ উত্তরা সেক্টর ৭, রোড ১৮ ] 
২/ The Aga Khan School, Dhaka
৩/ dps school uttara dhaka
আমরা জবাবদিহিতা আশা করছি না , কারণ কোন মতেই , কোন যুক্তিতেই বিশ ফেব্রুয়ারি মাতৃভাষা দিবস পালন মেনে নেয়া যায় না ।
আমরা দাবী জানাই - ক্ষমা প্রার্থনার এবং ভবিষ্যতে এমন মারাত্মক ভুল না করবার লিখিত অঙ্গীকারনামা অন্যথায় এইসব স্কুলের লাইসেন্স বাতিল করা হোক 

