ব্যাবসায়িদের জিম্মায় আজ _ হুমায়ূন আহমেদ _ একটি পণ্যের নাম !


টেলিভিশন এবং পত্রিকা মারফত জানতে পারলাম একটি চ্যানেল ' হিমু দিবস ' এর খোলসে ' হিমু ' কিনে নিয়েছে । 
 শুধু হিমু নয় পর্যায়ক্রমে বিক্রি হবে মিসির আলী , বিক্রি হবে শুভ্র , মীরা , মনা , দক্ষিণা হাওয়া , নুহাশপল্লী 
আজ হুমায়ূনের জন্মদিনে চ্যানেল নয়ন হলুদ পাঞ্জাবী গায়ে ' হিমু দিবস ' পালন করেছে । পালিত হয়েছে দেশ সেরাকণ্ঠের সূর ঢেলে ঢাকার প্রান কেন্দ্রে এক যান্ত্রিক বধ্যভুমির কোলে । শুধু কি তাই বিভিন্ন চ্যানেল হর্তাকর্তা , পত্রিকা গাংস্টার , নাগরিক সুশীল পালোয়ান নানা ঢঙে নিত্য নতুন মোড়কে সেল করে চলছে টাটকা হুমায়ূন আহমেদ । 
ভাই আর বলবেন না -- একদিন হুমায়ূন আমাকে বলল ওরে কুদ্দুস , তুই ই তো আমার গুরু ।
এমন অদ্ভুত উক্তি আজ চ্যানেলে চ্যানেল , পত্রিকার ফিচার পাতায় 
গতকাল রাত ১২ টা থেকে প্রতি মুহূর্ত কুদরতি আলোকে আয়োজিত হচ্ছে ইস্টিং-বিস্টীং স্মৃতিকথা , সত্যকথা , মিথ্যে কথা , সরল কথা , গরল কথা , ঠোঁট ( বাজি ) কথা , গলা (বাজি ) কথা 
হয়েছে কান্নাকথা । উদাহরণ দেয়া যাক-- হুমায়ূন রে হুমায়ূন আমার কলিজা পুড়ে যাইতেছে রে ... হাউ মাউ ... তোরে আমার দমে দমে মনে পড়ে রে ... হায় মাউ ... তুই আমার সখা ছিল ... এতদিন বলি নাই , আজ প্রকাশ করলাম ... হাউ মাউ । হয়ে গেল ব্রেকিং নিউজ 
আজ কান্না কথার সাথে সাথে হয়েছে হাঁসি কথা , মজাকথা , রসকষ সিঙ্গারা বুলবুলি মস্তক কথা । আরেকটা ডামি উদাহরণ - 
আরে শুনুন এক্সক্লুসিভ একটা তথ্য দেই , একবার হুমায়ূন নাটক লিখবে , কিন্তু ডায়ালগে পাঞ্চ লাইন খুঁজে পাচ্ছে । আসলো আমার কাছে । আমি বলে দিলাম জানো হুমায়ূন আমার শরীর দুর্বল তাই ডাক্তার আমাকে বেশী বেশী ভাইটামিন খেতে বলেছে । ব্যাস , হুমায়ূন ছন্দে ছন্দে লিখে নিল -- গুতাগুতির মধ্যে ভাইটামিন আছে
কিন্তু স্যার , হুমায়ূন স্যার তো বলছে - মাইরের মধ্যে ভাইটামিন আছে
গুতাগুতি আর মাইর সমার্থক শব্দ । ব্যাকরণ না পড়লে জানবা ক্যামনে । হু !! 
মূল কথা , বাংলা সাহিতের জনপ্রিয় এই কথা-সাহিত্যিককে ঘিরে চলেছে এবং চলবে নকশী কতকথা ।
না , না । এতে দেশ ও দেশের বাইরের বাঙালীদের এতে হতাশ হবার বিন্দুমাত্র উপায় নেই । সকল কথা , বুক ধুকধুকানি , চোখ জ্বলাপুরা দেখা যাবে জাদুর বাক্সে ,দর্শক একবিন্দু মিস করবে না হই হই রই রই করে শাহবাগের অর্ডারকৃত ফুলের ইয়া বড় তোড়া সাপ্লাইয়ের সাথে এ সব সদ্য জম্মানো হুমায়ূন অনুরাগীদের সাথে একটি ছবি খিঁচার দুর্লভ সুযোগের জন্য এলিট জমতার নর্তন । সব বিট বাই বিট দেখতে পারবে হৃদয়ে বাংলাদেশের লেন্সে , বাড়তি বোনাস হিসেবে থাকবে কেট-ওয়াক !
আজ হলুদ মোড়কের আড়ালে দামি সিল্ক বা সুতির পাঞ্জাবীর কেট-ওয়াক , বেনারশি , জামদানী শাড়ি , কাশ্মীরি শাল কিম্বা ছাম্মাক চালো সালোয়ার পরিহিতা নারী সমাজের হাই হিলের দৌড় ঝাঁপ দিনভঁর সরাসরি গিলতে পারেছে বাংলাদেশ , সেইসাথে মধ্যপ্রাচ্যসহ বহির্বিশ্ব ! সামনে আরও হবে । 
আমার ধারণা কাল অনেকেই ক্যামেরার সামনে হুটহাট জুতা ছুড়ে মারবে , আরে বস , হিমুদের যে খালি পায়ে হাঁটতে হয় ! 
ডিয়ার জনতা ঘটনা কিন্তু এখানেই শেষ নয় । সচেতনা বৃদ্ধির নিমিত্তে দয়াপরবশত আজ আমাদের সামনে উপস্থিত হয়েছে কমলা , নীল , লাল মুবাইল কোম্পানি , ডিপ ফ্রিজ , গাসের চুলা , আলকাতরা সরি রঙ ফর্সাকারী ক্রিম , জুতা , মুজার বিলেতি কোম্পানি । হয়তো আসল পুরুষ ট্যাগ পাওয়া পান্থার সাহেবকেও খুঁজলে পাওয়া যাবে !
কি চমৎকার উদ্যোগ ! কি চমৎকার উদ্যোগ ! এইবার হুমায়ূনকে ভুলে যায় কোনশালা ! দুসশালা ! ফরমালিনযুক্ত হুমায়ুনকে ঠাস করে এক্কেবারে হৃদয়ে গেঁথে চোখ দিয়ে নিক্ষেপ করা হবে ২২ ইঞ্চি পর্দায় !! চলবে রাজকীয় হিমু দিবস !!
আস্ত হিমু থাকবে ঢাকার একটি ছোট্ট প্রাঙ্গণে বন্দী , সমগ্র হুমায়ূনের ছায়া থাকবে টেলিভিশন নামক এক চারকোনা খুপরিতে । খুব মজা হবে ! 
কিন্তু যখনই মনে পড়ে এই লুটকৃত " হিমু দিবস " এ সব থাকলেও শুধু মাত্র নেই না এক মহাপুরুষ বানানোর কারিগর আর তাঁর ছেলে , নেই রুপা , বাদল , মাজেদা খালা , খালু সাহেব , রমনা অথবা ধানমন্ডি থানার ওসি । তখন কিন্তু না চাইলেও এক ধরনের হাহাকার করে উঠে বুক ।
জমজমাট মার মার কাট কাট এই হুমায়ূন মেলায় কি যেন একটা খালি খালি লাগছে , বারবার মন বলছে " নেই নেই ! “
মনকে বলি ‘ দূর বেটা , কই নেই , কি নেই , কোথায় নেই ! সব ই তো আছে ‘ তারপরও মন বলে – নেই নেই নেই , তোমাদের সেই হুমায়ূনই তো নেই ।
এই লুটালুটি সবে শুরু । ধীরে ধীরে সব লুট হবে , সব । কবরের মাটি লুট হবে , মাটির আশেপাশের বাতাস লুট হবে , উপরের আসমান লুট হবে , আসমানের পাখি লুট হবে ... চলবে লুটেরাদের রমরমা বিজনেস ।
আমরা সাধারণ পাঠকরা কি লুট করতে পারি । আমাদের জন্য কি কিছু অবশিষ্ট থাকবে ?
হুমায়ূন , তোমায় কিছু দিতে ইচ্ছে হয় , কিন্তু কি বা দিব তোমায় , শুধুমাত্র একটি সাধাসিদে সাধারণ ধন্যবাদ ই না হয় দেই তোমায় -- " ধন্যবাদ হুমায়ূন , ধন্যবাদ আমাদের একজন হুমায়ূন আহমেদ উপহার দেয়ার জন্য “
শুভজন্ম রাত-দিন হুমায়ূন আহমেদ

দুইটি হৃদয়ে একটি আসন পাতিয়া বসো হে হৃদয়নাথ।
কল্যাণকরে মঙ্গলডোরে বাঁধিয়া রাখো হে দোঁহার হাত॥
প্রাণেশ, তোমার প্রেম অনন্ত জাগাক হৃদয়ে চিরবসন্ত,
যুগল প্রাণের মধুর মিলনে করো হে করুণনয়নপাত॥
সংসারপথ দীর্ঘ দারুণ, বাহিরিবে দুটি পান্থ তরুণ,
আজিকে তোমার প্রসাদ-অরুণ করুক প্রকাশ নব প্রভাত।
তব মঙ্গল, তব মহত্ত্ব, তোমারি মাধুরী, তোমারি সত্য--
দোঁহার চিত্তে রহুক নিত্য নব নব রূপে দিবস-রাত॥
-- রবীন্দ্রনাথ ঠাকুর 


