নক্ষত্র আদুরে মেয়ে 


নিউজফিডে ভেসে উঠা নক্ষত্র আদুরে
এক মেয়ের ছবি দেখে একটুখানি কবিতা লিখেছি 
মিউচুয়াল থেকে মিউচুয়াল সার্চ করতেই জানলাম
ওর নামটাই - কবিতা 
কবিতা ,
তোমার জন্য আজ আমি কাঁদামাটি কবি হলাম ।
উৎসর্গ - সেই মেয়েটিকেই
নিউজফিডে ভেসে উঠা নক্ষত্র আদুরে
এক মেয়ের ছবি দেখে একটুখানি কবিতা লিখেছি 
মিউচুয়াল থেকে মিউচুয়াল সার্চ করতেই জানলাম
ওর নামটাই - কবিতা 
কবিতা ,
তোমার জন্য আজ আমি কাঁদামাটি কবি হলাম ।
কবিতা লাল শাড়ি পড়া
পাড় জুড়ে লেস লাগানো – হরতনি নকশা
আলতারঙা ব্লাউজে
ডান হাত ভরা লাল চুড়ির ছায়া ,
আঙ্গুলে মেহেদীর অবিরত দড়িলাফ
কপালে ছোট্ট লাল টিপকে টিপ্পনী কাটছে ;
ঠোঁটে ভীরু জবা ছাপ রস টেনে বলে -
কাছে এসো না
ছোবল লাগবে । 
আমি আরেকটু ভালো মতে খেয়াল করলাম
মেয়েটিকে
তার নাকে এবার নাকফুল নজরে এলো ।
বাহ বেশ মানিয়েছে তো
যেন সূর্যে ঝলসে যাওয়া মাছের আঁশ ,
বোহেমিয়ান দৃষ্টি এড়ালো না
মেয়েটি চিবুকের সাঁওতালি তিল
যেন এক মুহূর্তে সে মেঘ ছুয়ে দিতে চায়
চুল খুব নরম মনে হচ্ছে
হেমন্তের সেই নাম না জানা পাখিটির
হঠাৎ খসে পড়া পালকের ন্যায়
উদাসী । 
ছবিতে মেয়েটির ডান চোখ হাসছিল
বা চোখে কি তবে কান্না দেখলাম ? 
কবিতা ,
তোমার জন্য আজ আমি কবি হলাম । 


