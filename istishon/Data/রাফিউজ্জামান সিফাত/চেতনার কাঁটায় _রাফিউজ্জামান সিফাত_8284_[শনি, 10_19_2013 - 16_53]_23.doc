চেতনার কাঁটায় 


 সদ্য কেনা পাপোষটার সাথে পাগলামির
এক নাড়িবাঁধা সম্পর্ক রয়েছে , তারা উভয়ই
মুছে নেয় ;
একজন জুতো
অপরজন ক্ষত 
 উৎসর্গ
-- তারিক লিংকন
একজন প্রতিশ্রুতিশীল ব্লগার 

---------------------------------------------------------
 টকটকে লাল ফুলের সাথে পাগলামির
এক অদ্ভুত মিল , দু জনেই আদর খুঁজে আবার
দু জন ই আঘাত করে -
একজন অবচেতন মনে
আর একজন চেতনার কাঁটায় ।
 সদ্য কেনা পাপোষটার সাথে পাগলামির
এক নাড়িবাঁধা সম্পর্ক রয়েছে , তারা উভয়ই
মুছে নেয় ;
একজন জুতো
অপরজন ক্ষত !
 পুরনো ওলের সোয়েটারের সাথে পাগলামির
দু দু টো সম্পর্ক । এক –
দুজন বুনে বুনে ছড়ায় , নিজেকে বাড়ায় , ওম হয়ে দাড়ায় ;
দুই -
সে দুজন ঠিক সুতোর এক টানে
খুলে যায় , ঢলে যায় , ক্ষয়ে যায় ।
 আমার সাথে পাগলামির হয়
উড়াল সেতু বন্ধন , জানতে চাও ?
আমি বরাবর পাগল হতে চেয়েছি
আর পাগলামি ছুঁয়ে যায় নি আমায়
সুসম্পর্ক না হবার মিল
অথচ খুব চেনা এঁকে অপরকে ।

ছবি তুলেছেন - আমি নিজেই

