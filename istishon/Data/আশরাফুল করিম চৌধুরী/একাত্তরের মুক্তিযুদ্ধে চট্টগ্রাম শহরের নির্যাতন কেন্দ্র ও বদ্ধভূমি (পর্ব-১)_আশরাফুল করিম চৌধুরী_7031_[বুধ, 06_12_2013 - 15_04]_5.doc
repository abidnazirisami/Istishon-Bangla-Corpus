একাত্তরের মুক্তিযুদ্ধে চট্টগ্রাম শহরের নির্যাতন কেন্দ্র ও বদ্ধভূমি (পর্ব-১)


 ১৯৭১এ পাক বাহিনী সমগ্র বাংলাদেশ জুড়ে তাদের যেই নির্মম হত্যাযজ্ঞ চালায় তার সাক্ষী আমার আজো দেখতে পাই এই বাংলার মাটিতে। তাদের থাবায় এই বাংলা পরিবর্তিত হয়েছিল নরকে। যার স্মৃতি আমরা আজো ভুলতে পারিনি। আর পাক বাহিনী কার্যক্রমের বিরাট একটি অংশ ছিল বানিজ্য নগরী চট্টগ্রাম কেন্দ্রিক। কিছুদিন আগে চট্টগ্রামের নির্যাতন ও বধ্যভূমির একটি তালিকা দিয়েছিলাম। আজ থেকে সেই তালিকার প্রতিটি নির্যাতন কেন্দ্র ও বধ্যভূমির বিবরণ সমেত বিস্তারিত প্রকাশ করছি।
*******************
১। চট্টগ্রাম সার্কিট হাউজঃ চট্টগ্রাম সার্কিট হাউজ ছিল পাকসেনাদের সামরিক নিয়ন্ত্রন কেন্দ্র। এখান থেকেই তারা পুরো শহরকে নিয়ন্ত্রন করত। সার্কিট হাউজের বিশেষ কয়েকটি কক্ষ ছিল নির্যাতনের জন্য। এখানে ইলেক্ট্রিক চেয়ারে বসিয়ে নির্যাতন করা হত। এছাড়াও নারী নির্যাতনের জন্য আলাদা ২টি কক্ষ ছিল। সেই ২টি কক্ষ ছিল দোতলায়। একটি কক্ষে শহরের সুন্দরী মেয়েদেরকে জোর করে তুলে এনে রাখা হত। আরেকটি কক্ষ ছিল সুসজ্জিত। সেখানে বাছাই করা মেয়েদেরকে উচ্চপদস্থ অফিসারদের জন্য এনে রাখা হত। আর অফিসাররা মেয়েদেরকে প্রতিরাতে পালাক্রমে ধর্ষণ করত। এরপর সেই মেয়েরা গর্ভবতী হয়ে গেলে তাদেরকে বাইরে পাঠিয়ে দেয়া হত হত্যা করার জন্য। সার্কিট হাউজ মূলত ছিল
ক। বাঙ্গালী নির্যাতন কেন্দ্র
খ। নারী নির্যাতন কেন্দ্র
গ। বধ্যভূমি
ঘ। শহর নিয়ন্ত্রন দপ্তর
তত্‍কালীন সময়ে এই সার্কিট হাউজের সার্বিক দায়িত্বে ছিল ক্যাপ্টেন নেওয়াজ মাহমুদ নজর। আর সেখানে তার সাথে সহযোগী সংগঠন হিসেবে ছিল মুসলীম লীগ, জামাতে ইসলামী আর ইসলামী ছাত্রসংঘ। স্বাধীনতার পর এখান থেকে দুশতাধিক নারীর মৃতদেহ উদ্ধার করা হয়। আর সেই সাথে উদ্ধার করা হয় শতাধিক নির্যাতিত তরুণকে। আর ইলেক্ট্রিক চেয়ারে যাদের নির্যাতন করে হত্যা করা হয়েছে তাদের অসংখ্য মাথার খুলি সার্কিট হাউজের সংলগ্ন গর্তে পাওয়া গিয়েছিল।
_ _ _ _ _ _ _ _ _ _ _ _ _ _ _
আমি ব্লগিং জগতে নতুন। তাই ভুল থাকা স্বাভাবিক। ভুল গুলি নিজ গুণে ক্ষমা করে দিবেন আশা করি।

