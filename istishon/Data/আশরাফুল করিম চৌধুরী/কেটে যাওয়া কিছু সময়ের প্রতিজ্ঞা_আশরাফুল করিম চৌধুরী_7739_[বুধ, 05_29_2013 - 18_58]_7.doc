কেটে যাওয়া কিছু সময়ের প্রতিজ্ঞা


বিকালে বের হয়েছিলাম তার সাথে। হাতটা ধরে রাস্তা পার করা। তারপর স্বদেশপল্লী কিংবা আড়ং, যেখানেই যাই তার হাতটা বাঁধা থাকে আমার হাতে। সূর্য অস্ত গেল। আমরা ঢুকলাম। চিটাং শপিং কমপ্লেক্সে। এরপর সানমার।
মধ্যবিত্ত হওয়ার এই এক দোষ। যেটাতেই হাত দিই ভয়ে সরে আসি।অভাব শব্দটা আমাদের কপালে সিলগালা করা আছে। সেও কিছু কিনল না আমিও না। আর একটা দ্বীর্ঘশ্বাস। তারপর একটা দোকানে বসে ফুচকা আর আইসক্রীম খাওয়া।
আর বাসায় ফেরা।
মা, আজকে আবারো এভাবে খালি হাতে বাসায় ফিরতে হল। আমার জীবনের প্রথম মাইনেটার ভাগীদার হবে তুমি। তারপর আজকের মত আমরা শপিংয়ে যাব।
শুধু তুমি আর আমি।

