বাবা ডাক বিভিন্ন ভাষায়


 যেই লোকটি আমার বালিশের পাশে চকলেট লুকিয়ে রাখতেন তিনি আমার বাবা। আমার আজও মনে আছে, বষার্য় গ্রামের বাড়ি গেলে কাদামাখা পিচ্ছিল পথে ভয়ে একজনের হাত শক্ত করে ধরে থাকতাম পরম নির্ভরশীলতায়। তিনি আর কেউ নন, আমার বাবা। প্রতি বছর ঘুরে বাবা দিবস আসে। এত মানুষের ভিড়ে আমি আমার বাবাকে খুঁজে পাইনা। আকাশের শত শত তারার মাঝে তাকে খোঁজার চেষ্টা করি। কখনও বাবাকে নিয়ে বিশেষ কিছু লিখতে পারিনা। চোখটা ঝাপসা হয়ে যায়। কলমটা ধরে রাখার শক্তি পাইনা। আজ বিশ্ব বাবা দিবসে সব বাবাদের প্রতি রইল শ্রদ্ধা আর ভালোবাসা। আর আসুন, জেনে নিই পৃথিবীর কয়েকটি উল্লেখযোগ্য ভাষায় বাবা ডাক।
আমরা সাধারণত বাবাকে বলি আব্বু, আব্বা কিংবা বাবা। আফ্রিকানরা একে আবার বলে ভাদের। চীনারা বলে বা! কানাডিয়ান ভাষায় বাবাকে বলা হয় পাপা। ক্রোয়েশিয়ান ভাষায় বাবাকে বলা হয় ওটেক! অন্য ভাষাগুলিও কম যায়না। ব্রাজিলিয়ান পর্তুগিজ ভাষায় বলা হয়ে পাই। ডাচ ভাষায় বলে ভাডেই। ফিনিপিনো ভাষা আবার অনেক অগ্রসরমান। তারা বলে তাতেই, ইতেই, তেয় কিংবা আমা!
ইন্দোনেশিয়ান ভাষায় বলা হয় আইয়্যাহ। জাপানি ভাষায় বলা হয় ওতোসান আর হাঙ্গেরিয়ান ভাষায় বলা হয় এদেসাপা।
এই ছিল পৃথিবীর কয়েকটি উল্লেখযোগ্য কয়েকটি ভাষায় বাবা ডাকের ফিরিস্তি। এখনও সময় আছে! বাবাকে এইসব ডাকে ডেকে চমকে দিতে পারেন। আর ভালোবাসাটাও হবে দৃঢ়।

