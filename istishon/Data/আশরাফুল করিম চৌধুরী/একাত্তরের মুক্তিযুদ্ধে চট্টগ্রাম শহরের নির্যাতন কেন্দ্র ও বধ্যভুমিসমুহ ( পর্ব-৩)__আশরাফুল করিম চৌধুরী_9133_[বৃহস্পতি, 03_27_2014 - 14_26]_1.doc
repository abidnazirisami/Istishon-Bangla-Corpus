একাত্তরের মুক্তিযুদ্ধে চট্টগ্রাম শহরের নির্যাতন কেন্দ্র ও বধ্যভুমিসমুহ ( পর্ব-৩)_


১৯৭১ এ পাকিস্তানী হানাদার বাহিনী পুরো বাংলাদেশ জুড়ে তাদের যেই নির্মম হত্যাযজ্ঞ চালায় তার সাক্ষী আমার আজো দেখতে পাই এই বাংলার মাটিতে। তাদের থাবায় এই বাংলা পরিবর্তিত হয়েছিল নরকে। যার স্মৃতি আমরা আজোভুলতেপারিনি। আর পাক বাহিনী কার্যক্রমের বিরাট একটিঅংশ ছিল বানিজ্য নগরী চট্টগ্রাম কেন্দ্রিক। প্রায় মাস আটেক আগে চট্টগ্রামের নির্যাতন ওবধ্যভূমির একটিতালিকা দিয়েছিলাম। প্রথম দুইটি পর্ব দ্রুত প্রকাশ করতে পারলেও ব্যক্তিগত জীবনের নানান জটিলতায় তা আর চালিয়ে যাওয়া সম্ভব হয়নি। মাঝখানে প্রায় ৯মাসের বিরতি। আজ থেকে আবারসেই তালিকার প্রতিটি নির্যাতন কেন্দ্র ওবধ্যভূমির বিবরণসমেত বিস্তারিত প্রকাশ করছি।
____________________________________________
৪। নৌবাহিনীর সদর দপ্তর(পতেঙ্গা)
কর্ণফুলীনদীর পাড়ে এই সদর দপ্তর। সবাই চিনে নেভাল বেইজ হিসেবে। এখানে সাধারন বাঙালীদের নির্যাতন করা হত না।রাজনৈতিক দলের নেতা, মুক্তিযোদ্ধা ও মুক্তিযুদ্ধের সাথে যারা প্রত্যক্ষ জড়িত তাদের এখানে গ্রেফতার করর এনে বিভিন্ন পদ্ধতিতে নির্যাতন করা হত। এখানে নির্যাতনের অনেকগুলো পদ্ধতি ছিল। যেমন:
১। ইলেক্ট্রিক শক
২।ছোট কক্ষে উচ্চ ক্ষমতা সম্পন্ন বাল্ব জ্বালিয়ে।
৩।কপিকলের সাহায্যে ঝুলিয়ে।
৪। পেরেকের চৌকিতে শুতে বাধ্য করে।
৫। হাত পা পেরেকের দ্বারা বিদ্ধ করে।
৬।দেহের রক্ত বের করে নিয়ে।
৭।হাত পায়ের আঙুল কেটে।
৮। পিঠে বড় বোঝা চাপিয়ে দিয়ে।
৯। বুকে বড় পাথর চাপিয়ে।
১০। হাত পা ভেঙে দিয়ে।
এগুলো ছাড়াও ছিল প্রলোভনের মাধ্যমে রাজনৈতিক দলের নেতা ও মুক্তিযোদ্ধাদের নিজেদের দলে নেওয়ার প্রচেষ্টা। বিভিন্ন রকমের বিবৃতি নিয়ে আদত সেখানে সেখানে সাইন করানোর জন্য। পাকিস্তান রেডিওর ভাওতামুলক অনুষ্ঠান শোনানো হত। যারা তাদের কৌশলের নিকট পরাস্ত হত তাদের বাঙালি দোসরদের তত্ত্বাবধানে দিয়ে মুক্তিযুদ্ধ ও বাঙালিদের বিরুদ্ধে কাজে লাগানো হত। এখান থেকেই প্রচারের জন্য মিথ্যা তথ্য রেডিওতে পাঠানো হত। মুক্তিযুদ্ধ ও মুক্তিযোদ্ধাদের বিরুদ্ধে অপপ্রচারের প্রধান সেল ছিল এই নেভাল বেইজ। এর পুরো দায়িত্বে ছিল কমান্ডার আশফাক আহমেদ বেঞ্জুয়া। এখানে একজন পাকিস্তানী নৌ অফিসার জনাব মমতাজ ছিলেন মুক্তিযুদ্ধের পক্ষের মানুষ। তিনি ছিলেন পাকিস্তানি, কিন্তু নৌ কমান্ডো যোদ্ধাদের তিনি সাহায্য করতেন। অপারেশন জ্যাকপট সহ বেশ কয়েকটি নৌ অপারেশনে পরোক্ষ ভাবে তার অবদান ছিল। পাকবাহিনীর হাতে গ্রেফাতার কৃত ক'জন নৌ কমান্ডোকে তিনি সুকৌশলে বাঁচিয়ে দেন। মমতাজ সাহেব আসার পুর্বে পাক নৌ অফিসার আহমেদ আজীজ খান এখানে বধ্যভুমির কাজ শুরু করে অনেক বাঙালিকে হত্যা করে। পরবর্তীতে মমতাজ সাহেবের হস্তক্ষেপে তা বন্ধ হয়।

