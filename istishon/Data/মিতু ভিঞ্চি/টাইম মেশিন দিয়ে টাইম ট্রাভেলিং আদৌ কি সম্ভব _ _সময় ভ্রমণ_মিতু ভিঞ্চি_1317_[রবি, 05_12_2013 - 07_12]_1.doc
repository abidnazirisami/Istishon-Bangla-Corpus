টাইম মেশিন দিয়ে টাইম ট্রাভেলিং আদৌ কি সম্ভব _ _সময় ভ্রমণ


আমরা যদি একটি সাদা খাতা অথবা কোন ব্ল্যাকবোর্ড দেখি তাহলে বুঝি যে এটি একটি দ্বি-মাত্রিক বস্তু ,কারণ এর দৈর্ঘ্য , প্রস্থ আছে ।এখন আমরা যদি আমাদের নিজেদের শরীর দেখি অথবা একটা পানির বোতল দেখি দেখব এর দৈর্ঘ্য , প্রস্থ , পুরুত্ব আছে অর্থাৎ এটি ত্রি-মাত্রিক । এখন চারমাত্রিক ব্যাপারটা আবার কি ?স্টিফেন হকিংস খুব সহজ ভাবে বলেছেন সময় হল চারমাত্রিক যা কিনা দৈর্ঘ্য , প্রস্থ , পুরুত্ব এর মতই । ধরি ,আমরা একটি গাড়ি চালাচ্ছি ।এখন গাড়িটি যদি সামনের দিকে যায় তাহলে সেটা হবে প্রথমমাত্রা, গাড়িটি যদি ইউটার্ণ নিয়ে ডান কি বামে যায় তাহলে সেটা হবে দ্বিতীয় মাত্রা , গাড়িটি যদি ওপরের দিকে কোন পাহাড়ের রাস্তা ধরে উঠতে থাকে তাহলে সেটা হবে তৃতীয় মাত্রা ।আর চতুর্থমাত্রাটা হল সময় ।
আমরা সায়েন্সফিকশন সিনেমায় দেখি একটি সুবিশাল,শক্তিশালী টাইম মেশিন যেটি চতুর্থমাত্রার মাধ্যমে একটি সুড়ংগ তৈরী করে ,একজন বিশেষ চরিত্র থাকে যিনি এই মেশিনের মধ্যে দিয়ে চলাফেরা করতে জানেন ।এই ধারণাটা করা খুব কষ্টকল্প ,বাস্তব এর থেকে ভিন্ন হতে পারে ; কিন্তু এমন সম্ভাবনা বাস্তব জগৎ এ অসম্ভব নয় । 
পদার্থবিদ্যার সুত্রসমুহ টাইম মেশিন দিয়ে সময় ভ্রমণ করার একটা ধারণা দেয় যেটা সম্ভব হতে পারে ওয়ার্মহোল’র মাধ্যমে । ওয়ার্মহোল হল একটা অবস্থার নাম । ওয়ার্মহোল অসম্ভব ছোট দেখার জন্য এবং এরা আমাদের চারিদিকেই অবস্থান করছে ।স্টিফেন হকিংস বলেন , এমন কোনকিছুই নেই যা কিনা সমতল এবং কঠিন ।আমরা যদি খুব ভাল করে দেখি দেখব পরমাণুগুলোর ভেতরে একটা শুণ্য স্থান আছে ।এটা হল মৌলিক ভৌত নীতি যেটা সময়ের ক্ষেত্রেও প্রযোজ্য ।
পরমাণুর চেয়েও আকারে অনেক অনেক ছোট একটি শুণ্য স্থান যেটিকে কোয়ান্টাম ফোম বলা হয় ,সেখানেই ওয়ার্মহোল অবস্থান করে ।এই ওয়ার্মহোলটিকে যদি ক্ষুদ্র সুড়ংগ ধরি নির্দিষ্ট স্থান ,সময় ধরে তা অদৃশ্য করার মাধ্যমে নতুন সময়, স্থান পাওয়া যাবে ।এটি আসলে দুটি ভিন্ন সময় ও স্থান এর সাথে একটি সংযোগ স্থাপন । 
কিন্তু এই সুড়ংগটি অথবা ওয়ার্মহোল অত্যাধিক ক্ষুদ্র (বিলিয়ন/ট্রিলিয়ন সেন্টিমিটার)হওয়ার দরুন এর ভেতর দিয়ে মানুষ কিংবা অন্যকিছুর যাতায়াত সম্ভব নয় ।কিন্তু পদার্থবিদগণ বিশ্বাস করেন ওয়ার্মহোল কে হয়ত একদিন বড় করে তৈরী করা সম্ভব হবে ।
বিজ্ঞানীগণ গবেষণা করে দেখলেন যে টাইম মেশিন বানানো সম্ভব হতে পারে কিন্তু তা দিয়ে কেবল ভবিষ্যতে যাওয়া সম্ভব ,অতীতে নয় ।কারণ ধরুন আপনি টাইম মেশিন দিয়ে অতীতে গেলেন আর কেউ তখন আপনাকে মেরে ফেলল ,তাহলে আপনি বর্তমানে আছেন কিভাবে কারন আপনিতো অতীতে মরে গেছেন ।
সময় নদীর মত বয়ে যায় ।কিন্তু এই কথাটি আমরা একটু ভিন্ন আঙ্গিকে যদি দেখি তাহলে বলা যায় ।নদীর পানি যেমন ভিন্ন ভিন্ন স্থান এ ভিন্ন ভিন্ন গতিতে বয় তেমনি সময়ও ভিন্ন ভিন্ন স্থান এ ভিন্ন ভিন্ন গতিতে প্রবাহিত হয় ,এটিই হল সময় ভ্রমণের মাধ্যমে ভবিষ্যতে যাওয়ার একটি উপায় ।সময় ভিন্ন ভিন্ন জায়গায় ভিন্ন ভিন্ন গতিতে প্রবাহিত হয় আইন্সটাইন বহু আগেই এই কথাটি বলেগেছেন ,এবং তিনি সম্পুর্ণ সঠিক ছিলেন ।
এর উদাহরণ স্বরূপ বলা যায় – মিশরের পিরামিডগুলোর আশেপাশে যারা অবস্থান করে তারা যদি পিরামিড থেকে দূরে অবস্থানরত মানুষদের দেখে তাহলে দেখবে যে পিরামিড থেকে দূরে অবস্থানরত মানুষ গুলো খুব দ্রুত এবং তারা নিজেরা (পিরামিডের কাছে অবস্থানরত মানুষ)তাদের তুলনায় ধীর ।
আমাদের পৃথিবীর চারদিকে ৩১টি স্যাটেলাইট আছে । এই কৃত্তিম উপগ্রহ গুলোর সময়ের গতি দ্রুত পৃথিবীর চেয়ে অর্থাৎ মহাকাশের সময় গতি অন্তত পৃথিবীর চেয়ে দ্রুত ।
প্রতিটি মহাকাশযান অভ্যন্তরে থাকে একটি সঠিক ঘড়ি। কিন্তু সঠিক হওয়া সত্ত্বেও তা পৃথিবীর এক সেকেন্ডের শতকোটি ভাগের তিন ভাগ এগিয়ে ।একারনে এই হিসেব টাকে ঠিক করে নেওয়া হয় পৃথিবীর সময়ের সাথে মেলানোর জন্য ।এক্ষেত্রে মহাকাশযানের ঘড়ির কোন ত্রুটি নেই এমন হয় পৃথিবীর মেরুর কারণে ।সময়ের যেহেতু ধীর গতি আর দ্রুত গতি আছে তাহলে এখানেই শুরু হয় সময় ভ্রমণের মাধ্যমে ভবিষ্যতে পৌছনোর পথ ।
আমাদের ছায়াপথের কেন্দ্রে অবস্থিত কৃষ্ণ গহ্বর স্বয়ং নিজে একটি টাইম মেশিন ।কৃষ্ণ গহ্বর এর ঘনত্ব এত বেশি যে আলোও এর ভেতর ঢুকলে বেরিয়ে আসতে পারে না । কিভাবে কৃষ্ণ গহ্বর প্রাকৃতিক টাইম মেশিন হতে পারে তা ব্যাখ্যা করছি ।ধরি , পৃথিবী থেকে ২৬০০০ আলোকবর্ষ দূরে অবস্থিত আমাদের মহাবিশ্বের কেন্দ্র কৃষ্ণ গহ্বরকে কেন্দ্র একটি মহাকাশযান আবর্তন করছে তার চারপাশে ।তখন পৃথিবী থেকে দেখা যাবে মহাকাশযানটির মাত্র ১৬ মিনিট লাগছে একটি আবর্তন সম্পন্ন করতে কিন্তু মহাকাশযানে অবস্থানরত ব্যক্তিদের কাছে সময় ধীর মনে হবে কারন মহাকাশযানের ভেতর থেকে দেখলে মনে হবে একটি আবর্তন করতে মাত্র আট মিনিট লাগে ।এভাবে করে মহাকাশযানটি যদি ৫ বছর (মহাকাশযানে অবস্থানরত ব্যক্তিদের সাপেক্ষে ৫ বছর) ধরে কৃষ্ণ গহ্বরকে আবর্তন করতে থাকে তাহলে পৃথিবীর সময়ের সাপেক্ষে দেখা যাবে তারা মহাকাশযানটি ১০ বছর অতিক্রম করে ফেলেছে । এই পদ্ধতিতে ওয়ার্মহোল পদ্ধতির মত কোন ত্রুটি নেই ,কিন্তু এটি করা একটি অসাধ্য ব্যাপার ।
কিন্তু আরো একটি সম্ভাবনা আছে সেটি হল অতি দ্রুত ভ্রমণ ।আর এই অতি দ্রুত ভ্রমণ সম্ভব মহাকাশযানের গতি আলোর গতির সমান হলে ।বিজ্ঞানে প্রতিষ্ঠিত একটি সুত্র কোন কিছুর গতিই আলোর গতিকে অতিক্রম করতে পারে না ।কিন্তু আলোর গতির কাছাকাছি গতি হলেই আমরা ভবিষ্যত সময়ে পৌছতে পারব ।
এখন আমরা একটি ট্রেন এর চিন্তা করি যেটি পৃথিবীর এক প্রান্ত থেকে আরেক প্রান্ত ভ্রমণ করে । ট্রেনটি যদি এক সেকেন্ডে সাত বার পৃথিবীর এক প্রান্ত থেকে অন্য প্রান্ত যায় তাহলে এটির যেই গতি সেটি আলোর গতির সমান হবে আর এর ভেতর যাত্রীদের সময় খুব ধীরভাবে চলবে ।কারন ট্রেনের ভেতরে যদি কেউ সামনের দিকে দৌড় দেয় তাহলে তার গতিটিও ট্রেনের গতির সাথে যোগ হত আর তা আলোর গতিকে অতিক্রম করত যা ট্রেনটির এক্সিডেন্ট ঘটাতে পারত ,তার ভারসাম্যের জন্য প্রাকৃতিকভাবেই ট্রেনের ভেতরে সময় খুব ধীর ভাবে চলবে ।এভাবে করে চলতে থাকলে ট্রেনটি এক সপ্তাহে ১০০ বছর সামনে অর্থাৎ ভবিষ্যতে চলে যেতে পারবে । অর্থাৎ সময় ভ্রমণ করে ভবিষ্যতে পৌছনো আসলে সম্ভব ।কিন্তু বাস্তবে এমন সুপার ফাস্ট ট্রেনের অস্তিত্ব এখন পর্যন্ত নেই । 
এখন পর্যন্ত পৃথিবীতে সবচেয়ে দ্রুত গতি সম্পন্ন কণা পাওয়া গেছে জেনেভায় অবস্থিত সার্ণের গবেষণাগারে যেখানে একটি বেলনাকৃতি সুড়ংগ দিয়ে কণা গুলোর মধ্যে সংঘর্স ঘটে সবচেয়ে দ্রুত গতির মাধ্যমে ।
কিন্তু মানুষের গতি বারাতে হলে আমাদের যেতে হবে মহাকাশে ।এপোল-১০ এর গতি ছিল ঘন্টায় ৩০,০০০ কিলোমিটার ।কিন্তু টাইম ট্রাভেলের জন্য দরকার এর চেয়ে ২০০০ গুণ গতি সম্পন্ন অনেক বড় ভারী মহাকাশযান ।যেটা অনেক জ্বালানী ধরে রাখতে পারবে আলোর গতিতে পৌছনোর জন্য ।এই গতি সম্পন্ন মহাকাশযানটি যদি আমাদের মহাবিশ্বের কেন্দ্রে অবস্থিত কৃষ্ণ গহ্বরকে আবর্তন করতে থাকে তাহলে এই আবর্তন শুরুর ৬ বছর পরে তা আলোর গতি অর্জন করবে ।তখন মহাকাশযানের একদিন হবে পৃথিবীর এক বছরের সমান ।
বিজ্ঞানীগণ আশা করেন সঠিক প্রযুক্তি ও পদার্থবিদ্যার সুত্র গুলো সঠিকভাবে ব্যবহারের মাধ্যমে একদিন টাইম মেশিন তৈরী হবে এবং মানুষ তা দিয়ে ভবিষ্যত সময়ে যেতে পারবে ।
বিদ্র. আমি লেখাটি লিখেছি ডিসকভারী চ্যানেলের ডকুমেন্টারী দেখে ।আশা করি খারাপ লাগবে না ।

