গোপাল ভাঁড়ের গল্পের আধুনিক সংস্করণ। 


একদিন রাজা কৃষ্ণ চন্দ্র দরবারে বসে গোপালকে বাংলাদেশের ব্যাপারে জিজ্ঞাসা করলেন,
: বলতো গোপাল,দেশটা কেমন?
: সোনার বাংলা।
: মানুষ কেমন?
: এমনিতে ভাল তবে মাঝে মাঝে ব্লগার খুন করে।
: ব্লগার খুন করে?
: আরে সব ব্লাগারকে কি আর খুন করে? যারা মুক্তচিন্তার কথা বলে তাদের খুন করে।
: মুক্তচিন্তার কথা বললেই খুন করে?
: আরে সব মুক্তচিন্তার ব্লগার কে কি আর খুন করে? যারা মুক্তচিন্তার কথা বলতে গিয়ে ধর্মের প্রসঙ্গ টেনে আনে শুধু তাদেরই খুন করে।
: ধর্মের প্রসঙ্গ টেনে আনলেই কি খুন হয়?
: আরে সব ধর্মের না, শুধু যারা ইসলাম ধর্মের কথা বলে,তাদের লিষ্ট প্রকাশ করে তারপর প্রকাশ্যে খুন করে।
: তারমানে কি দেশে জঙ্গি আছে?
:আরে না না, জঙ্গি থাকবে কেন? হেফাজতে ইসলাম যেমন ইসলামের হেফাজত করে তেমনি আনসারুল্লাহ বাংলা ব্লগার খুন করে।
: আনসারুল্লাহ বাংলা কি জঙ্গি না?
: আরে না না, লক্ষ করুন
"আনসার+আল্লাহ+বাংলা"=আনসারুল্লাহ বাংলা।
মানে হলো বাংলায় সর্বশক্তিমান আল্লাহর সাহায্যকারী। সাহায্যকারীরা কি কখনো জঙ্গি হতে পারে? সবই সেদেশের মিডিয়ার সৃষ্টি।।
এমনিতে দেশটা খুব ভাল।। 

