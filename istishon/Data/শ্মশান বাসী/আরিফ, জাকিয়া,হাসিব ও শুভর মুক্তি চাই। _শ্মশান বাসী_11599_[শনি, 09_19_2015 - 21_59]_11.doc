আরিফ, জাকিয়া,হাসিব ও শুভর মুক্তি চাই। 


মিডিয়ার বদৌলতে জানলাম অদম্য বাংলাদেশ ফাউন্ডেশন নামে দেশে একটি সংস্থা আছে, তারা নাকি সমাজ কল্যাণে কাজ করে। পথশিশুদের সুন্দর ভবিষ্যতের জন্য কাজ করে।
ইদানিং সেই সংস্থার চার কর্মীকে গ্রেফতার করা হয়েছে মানব পাচারকারীর অভিযোগে!
ভাল হয়েছে, উচিৎ বিচার হইছে। কি দরকার বাপু এই নোংরা মানুষের বাচ্চাগুলোকে কোলে নিয়ে নিজের পোষাক নোংরা করার?
কি দরকার এই জারজ পুলাপানগুলোরে পিতা মাতার স্নেহের সাথে পরিচয় করিয়ে দেওয়ার?
কি দরকার জীবন কি তা হাতে ধরে শিখিয়ে দেবার?
ওদের জন্মই হয়েছে পথে, তাই নামের সাথে পথ শব্দটি জুড়ে দিয়ে বর্ণবাদী পৃথিবীতে পথশিশু নামে আরেকটি বর্ণের জন্ম দেওয়া হয়েছে।
কি দরকার বাপু এই পথশিশু নাম হতে পথ শব্দটি বাদ করে ওদের শিশুর পর্যায়ে উঠিয়ে আনার?
পথই ওদের পৃথিবী পথই ওদের ঘর।
ওরা বেড়ে উঠবে ময়লার স্তুপে, ওরা বেঁচে থাকবে নর্দমার কিনারে। ওদের সুন্দর জীবন চিনিয়ে কোন দরকার আছে?
বড় হয়ে ওরা নেশা করবে, ওরা ছিনতাই করবে, ধর্ষণ করবে খুন করবে। ওরা সভ্য না, কি দরকার সভ্যতার সাথে তাদের পরিচয় করিয়ে দেওয়ার?
এসেছেন বড় পথশিশু উদ্ধারে করতে!
ওরা যদি সভ্য হয়ে যায় তে রাজনৈতিক মিছিল করবে কে?
ওরা যদি শিশু হয়ে যায় তবে মিছিলে ঢিল ,বোমা মারবে কে?
ওদের কে যেমন আছে তেমনি থাকতে দেওয়া উচিৎ।
বাপু নিজের চড়কায় তেল দাও, এটা সোনার বাংলা শুধু কল্পনায় বাস্তবতা তার উল্টো।
এদেশের মাটি উর্বর কিন্ত এতে মাদার তেরেসা বা ফ্লোরেন্স নাইটিংগেল জন্মায় না। এখানে বাংলা ভাই আব্দুর রহমানদের ফলন খুব ভাল।
এদেশের আবহাওয়া অনুকূল কিন্তু মানবতা চাষের জন্য নয়, জঙ্গি চাষের জন্য।
.
জেলের ভাত খেয়ে এতোদিনে হয়তো বুঝতে পেরেছ, তোমাদের উদ্যোগ এদেশের জন্য প্রযোজ্য নয়।
নাহলে যেখানে সরকারের উচিৎ তোমাদের পৃষ্ঠপোষকতা দেওয়ার সেখানে তোমাদের স্থান আজ জেলে।
কেন সরকারের এই বিমাতা সুলভ আচরণ। সরকার পথশিশুদের জন্য নিজেও কিছু করবে না অন্যকেও কিছু করতে দেবে না।
সাধারণ একজন অনলাইন যোদ্ধা হয়ে শুধু এতটুকু বলতে পারি। তোমাদের নিঃশর্ত মুক্তি চাই।
তোমাদের সর্বাঙ্গীণ মঙ্গল কামনা করি, তোমাদের ও তোমাদের উদ্যোগের উজ্জ্বল ভবিষ্যৎ কামনা করি।। 

