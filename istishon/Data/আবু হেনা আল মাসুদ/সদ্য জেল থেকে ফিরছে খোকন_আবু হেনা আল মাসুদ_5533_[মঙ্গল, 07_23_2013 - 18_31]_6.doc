সদ্য জেল থেকে ফিরছে খোকন


খোকন আজ বাড়ি ফিরবে।
দীর্ঘ চার বছর পর।মা তার পথ চেয়ে আছে রাত পোহাবে কবে।
খোকনকে বুকে জড়িয়ে নিবে মা।মায়ের বুকটা আজ বড়োই তৃষ্ণার্ত।
জেলখানার এপাশ থেকে খোকনকে দেখতে দেখতে আজ বড়োই ক্লান্ত দেখাচ্ছে খোকনের মাকে।
পরিবারের জ্যোষ্ঠ খোকনরা মায়ের কলিজার ধন হয়ে থাকে।তাই মায়ের কষ্টটা বেশী হচ্ছে।
সদ্য জেল থেকে ফিরছে খোকন।
খোকন কোন চরমপন্থি আসামী নয়, নয় কোন চোরা কারবারি দলের সদস্য।
খোকনরা পরিস্থিতির শিকার!কোন এক তোপের মুখে পরে ভুল করে ফেলছে।
আর তাই দণ্ডিত করেছে খোকনকে।
আইনের চোখে খোকন আজ নবাগত শিশু কিন্তু সমাজের কিছু কিছু মানুষের কাছে হয়ত কটু কথা শুনতে হবে
কখনো কখনো।মানুষ গুলো হয়ত ভাল খারাপ বিচার করবে না। কথার ফাঁকে হয়ত শুনিয়ে দিবে কটু কথা।
খোকনরা কিন্তু এসব কথা শুনেই সমাজে বাঁচতে হবে।
গর্ভধারিণী মায়ের বুকে মুখ লুকাবে বলে আজ খোকনের চোখে ঘুম নেই।
গত চারটি বছরের অপূর্ণতা গুলো খুজে পেতে চাইবে।যে যাই বলুক খোকন এসব নিয়ে ভাববে না।
জীবনকে নতুন করে সাজাবে বলে ঠিক করেছে খোকন।
খোকন আজ মুক্তমনা!চোখে তার রঙ্গিন স্বপ্ন গুলো হাতছানি দিয়ে ডাকছে।
ফিরে পেতে চাইবে শৈশব কৈশরের হারানো বন্ধুদের।
পারবে কি আপন করে নিতে সেই বন্ধুদের?
সেই বন্ধুরাও কি ওতটা মানিয়ে নিবে খোকনের সাথে?
কি জানি?
হয়ত পারবে নয়ত পারবে না।তবুও আমরা আশা করবো ফিরে পাক তার হারানো সৃতি, হারানো সুখ,
হারানো বন্ধুদের।
অগনিত ভালোবাসা রইল খোকনের নতুন জীবনের জন্য।
প্রত্যাশা করি পুরনো ভুল গুলো শুধরে বিশুদ্ধ করে তুলুক নতুন জীবনের পথ চলা...

