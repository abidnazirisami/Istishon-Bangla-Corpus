ঐদিক টায় সংবিধান মানা হচ্ছে না


আকাশ থেকে যেন উজ্জ্বল নক্ষত্রগুলো এইমাত্র খসে পড়বে পায়ের কাছে
চিৎকার দিয়ে ডুকরে উঠবে টাইপ মেশিনে লেখা জ্বল জ্বল করা হরফগুলো
পুরোন বান্ডিলে জমানো সংবিধান আজ এতদিন পরে খুব বেশী বেমানান?
সভাকক্ষ, লাল-সাদা বাতিতে ফুটিয়ে তুলেছে যৌবন
হবে, একটু পরেই শুরু হবে
আলোচিত বৈঠক…
দেয়াশালাই থেকে আগুনের ফুলকি বেড়িয়ে জ্বলছে সিগারেট
উড়ছে ধোয়া
খসে পড়ছে ছাই
সংবিধানে ছুড়ি-কাচি বসাবেন সুট-প্যান্ট পরা নব্য বাবুরাই!
কোথায় সংবিধান!
এতদিন যা পেয়েছি, যা দেখেছি
এ যে কেবল
অর্থের কাছে, ক্ষমতার কাছে,
নারীর কাছে, যৌবনের অতৃপ্ত কামনার কাছে
নীরবে লঙ্ঘিত হয়েছে বারবার…
ঐ দিস্তার পর দিস্তায় লেখা সংবিধানের বান্ডিলে উইপোকা নিয়েছে ঠাঁই
কোথায় আছিস আজ সুট-প্যান্ট পরা ভদ্র বাবুরা সবাই? 
#অনিকেত_রায়হান

