তবুও বন্ধু, মন হলো না আপন


 বন্ধু
-----------
বন্ধু তোমার চোখের মাঝে চিন্তা খেলা করে
বন্ধু তোমার কপাল জুড়ে চিন্তা লোকের ছায়া
বন্ধু তোমার নাকের ভাঁজে চিন্তা নামের কায়া
বন্ধু আমার মন ভাল নেই, তোমার কি মন ভাল
বন্ধু তুমি একটু হেসো, একটু কথা বলো
বন্ধু আমার বন্ধু তুমি, বন্ধু মোরা ক'জন
তবুও বন্ধু, মন হলো না আপন
বন্ধু আমার বুকের মাঝে বিসর্জনের ব্যাথা
বন্ধু তুমি অমন করে যেয়ো না আর একা
বন্ধু এসো স্বপ্ন আঁকি চারটা দেয়াল জুড়ে
বন্ধু এসো আকাশ দেখি পুরোটা চোখ খুলে
বন্ধু এসো জলে ভাসি দুখ ভাসানো সুখে
বন্ধু তোমার বন্ধু আমি, বন্ধু মোরা ক'জন তবুও বন্ধু, ভাসি নাকো আঁকি নাকো স্বপন
হাত ধরেছি
--------------
হাত ধরেছি হাঁটছি পথে
কড়া দুপুর জোছনা রোদে
ভিজে বিকেল চুল উড়ে যায়
মন ভিজে যায় দূর্বা ঘাসে
শান্ত নীরব রাতের কোণে
বিজলী হাসি চিলকি মারে
তাল যমুনার বান কেটেছে
দুয়ার ধরে ভাসছি হাতে
ভাসছি হাতে তোমার হাত খুঁজেছি
ভাসছি হাতে তোমার হাত খুঁজেছি
সেই সে দুপুর সেই সে রাতে
ভাসছি আহা খুঁজছি আহা
ভাবছি আহা ভাসছি আহা
খুঁজছি আহা ভাবছি আহা
ভাবনা বিলাস ভাবনা সুখে
নাকের ফুলে কানের দুলে দোদুল দোলে
তাল হারাবার নিঠুর তালে
এই মহাকালে…..

