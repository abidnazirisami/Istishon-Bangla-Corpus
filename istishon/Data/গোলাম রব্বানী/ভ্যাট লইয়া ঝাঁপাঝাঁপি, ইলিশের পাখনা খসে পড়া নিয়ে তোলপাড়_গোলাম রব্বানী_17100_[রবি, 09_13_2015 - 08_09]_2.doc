ভ্যাট লইয়া ঝাঁপাঝাঁপি, ইলিশের পাখনা খসে পড়া নিয়ে তোলপাড়


ইলিশ মাছ বরফে না রাখলে কয়েক ঘণ্টার মধ্যেই পচা শুরু করে। মাছের বিভিন্ন পয়েন্টে টিপ দিয়ে বুঝতে হয় কতখানি পচেছে। আমাদের শিক্ষাব্যাবস্থা আজ পচা ইলিশের মত, দুর্গন্ধযুক্ত। নিচের কোন কথাটি আপনি অস্কীকার করবেন?
১. আমাদের পরীক্ষার কয়েকদিন আগেই প্রশ্ন আউট হয়ে যায়, বিজি প্রেস থেকে পাড়ার ফটোকপি দোকান, ফেসবুক, ভাইবার, হট্সএপ সব একাকার।
২. পরীক্ষার হলে মাস্টার বা দলীয় নেতারা পরীক্ষার্থীদের খাতায় লিখে দেয়
যেখানে শিক্ষাবোর্ডের চেয়ারম্যান মাস্টারদেরকে বোর্ড মিটিং-এ ডেকে নিয়ে কী লিখেছে তার চেয়ে 'লিখলেই নম্বর দিন' কড়া নির্দেশনা দেন।
৩. 'প্রত্যেকটি' স্কুলে নতুন শিক্ষক নিয়োগ হয় রাজনৈতিক বিবেচনায় এবং মোটা অংকের টাকা ঘুষ নিয়ে। মুর্খ, গোঁয়ারদের আস্ফালন নিশ্চিত করা হয়।
৪. ভর্তি বাণিজ্যে কোটি টাকা হাতিয়ে নেয় মন্ত্রী, এমপি, স্থানীয় পাতি নেতা, মাস্টার। 
৫. তার পরেও নোটবই, কোচিং, প্রাইভেট পড়তে পড়তে চোখে মুখে অন্ধকার দেখে পোলাপাইন। 
৬. সরকারী বেসরকারী বিশ্ববিদ্যালয়ের এখন কোন পার্থক্য নেই। পাড়ার ছেকমতের দেকানের মত এরা বরং সার্টিফিকেটের দোকান।
৭. বিশ্ববিদ্যালয়ের গবেষণায় টাকা নেই, গবেষণার মানের কোন নির্দেশনা বা নিয়ন্ত্রন নেই, মাস্টার হতে হলে বাপ, ভাই, নেতা থাকতে হবে, নাহলে হতে হবে সুন্দরী।
৮. শিক্ষার মান উন্নয়নের উপায় শেখার জন্য জনগনের টাকায় বৌ শালী সহ বিদেশ ভ্রমন এবং কেনাকাটা।
৯. আমাদের ইস্কুলে হিন্দু লেখকদের লেখা পাঠ্যবই থেকে তুলে নিয়ে হেফাজতীদের সাথে মিলে শিক্ষামন্ত্রনালয় নতুন পাঠ্যবই প্রণয়ন করছে।
উপরের একটি কথা কেউ দ্বিমত পোষণ করার সাধ্য নেই। কিন্তু শিক্ষামন্ত্রী, শিক্ষা সচিব সহ অনেকেই এগুলো অস্বীকার করেন। মনে করেন তারা এগুলো জানেন না? খবর রাখেন না? এরা সবাই সবকিছু জানে, এটাও জানে যে, জনগন জানে না ভ্যাট দিনশেষে কার পকেট থেকে যাবে। ভুগোল পড়ায়।
এই পরিস্থিতিতে শুধু ভ্যাট না দেবার জন্য রাস্তায় নামা মানে হচ্ছে ইলিশের শেষ পাখানাটা খসে পড়ছে দেখে চিতকার দিয়ে ওঠা। ওটার ভেতর বাইরে অনেক আগেই পচে কাদা হয়ে গেছে। এ নিয়ে কান্নাকাটি করে লাভ নেই। অধিকাংশ শিক্ষার্থীরাও জানে তাদের প্রতিষ্ঠানে সার্টিফিকেট বিক্রিছাড়া কিছুই হয় না। আন্দোলন বলে কিছু নেই, ক'দিন নতুন কিছুতে নিজেকে ব্যস্ত রাখা।

