আমার আমি !!!


অনেক দিন পর ইষ্টিশনে লগ-ইন করলাম, কেমন আছেন সবাই? আমি নিয়মিত লেখক না, লেখার মানও ভালো না। নিজের মনে যা আসে তাই লিখি, পরে পড়ে দেখলে নিজেরই হাসি পায়। কি লিখলাম আমি !!!
আমি অন্তু। অন্তু নামের সঠিক অর্থ জনি না । (কারো জানা থাকলে কমেন্টে বলবেন খুশি হব।:-P:-P)
আমার সম্পর্কে বলার মতো কিছু আমি না । যে আমারে চিনে তার কাছে আমি অনেক কিছু!! যে আমারে চিনে না তার কাছে আমি কিছুই না ; আমি অতি সাধারণ একজন ।
পৃথিবীতে তিন রকমের মানুষ সর্বদা হাসি-খুশী থাকে
ক) পাগল
খ) শিশু
গ) যার মনে কষ্ট বেশীআমি সবসময় হাসিখুশি থাকি 
আপাতত বিটলামি করা, আড্ডাবাজি আর ফেসবুক ইউজ ছাড়া আমার কোন কাজ নাই...
বন্ধুদের ভিড়ে উল্টাপাল্টা রসিকতা করে মজা পাই, দোকানে ছিড়া নোট চললে বিমলানন্দ উপভোগ করি, সুন্দরী তরুণী দেখলে কবি হয়ে যাই।
আমি পার্ট মারি না ।তার মানে এইটা ভেবে বসবেন না যে আমি পার্ট মারতে জানি না । আমি পার্ট মারলে বেবাক উইড়া যাইবেন ।
বৃষ্টি ,জোছনা এইরকম ভাব জাতীয় জিনিস অনেক পছন্দ। ঝুম বৃষ্টির মধ্যে সোজা কোন রাস্তায় হাঁটাহাঁটি করতে ভালো লাগে, পূর্ণিমা রাতে জানালা দিয়া ঢোকা চাঁদের আলো ভালো লাগে ।
বিকেলে যে মন খারাপ করা রোদটা পড়ে, ওটাও অনেক প্রিয় । মোবাইল, হেডফোন, গল্পের বই, চা এই জিনিসগুলা ছাড়া নিজের অস্তিত্ব কল্পনা করতে পারিনা ।
নিজেরে নিয়ে গর্ব করার মতো কিছু আমার নাই । আমি গর্ব করি শুধু আমার বাঙালীআনা নিয়ে...
মাঝে মধ্যে হিমু হতে ইচ্ছে করে, তবে অনেক পিছুটান থাকা এবং খালি পায়ে না হাঁটার অভ্যাসের কারণে তা ইচ্ছেতেই সীমাবদ্ধ।
আমি প্রচন্ড হিংসুক । কারো পেট ব্যাথা করলেও আমার হিংসে লাগে কেন আমার পেট ব্যাথা করছে না।
পাশাপাশি বসে থাকা আমার সংগীকে যদি মশা কামড়ায় আমি তখন হিংসে ভরা মনে চিন্তা করি আমি কি দোষ করলাম ?
 আমার কিছু অতি প্রিয় মানুষ~
নাহ্ থাক, অতি প্রিয় মানুষের কথা বলে বিপদ ডেকে কাজ নাই....
কোন এক বিচিত্র কারণে আমার অতি প্রিয় মানুষগুলো সব আমার থেকে দূরে চলে যায়....
যারা এখনো যায় নাই তাদের নাম নিলে তল্পিতল্পা গুটাইয়া ভাগতে পারে....
এত বড় Risk নিবার পারুম না ।
আমি কোন ধারণা কোন দর্শনের পিছনে ছুটি না আমি নিজেই আমার ধারণা ।
আমি বিশ্লেষণ করে চলি নিরন্তর আমাকে ।
আমি কারো মাঝে খুঁজি না আমাকে ।
আমি আমার মাঝেই সেই অচেনা আমাকে খুঁজি ।
এক ষ্টেশনের টিকেট কেটে অন্য স্টপেজে নেমে পড়া আমার আজন্ম স্বভাব ।
স্বভাবটা পাল্টাতে চাইনা ।:)
আমারে কিতা ভাদ্র মাসের পাগলা কুত্তায় কামড়াইছে ? নিজের বাড়িঘর ছাইড়াছুইড়া অন্যের হার্টে থাকতে যামু কেলা?
এই ধারনা নিয়ে কাউকেই মন দেই নি... শুধু স্টেশন পাল্টিয়েছি..
জগৎসংসারে বড়ই অদ্ভুত নিয়ম । আমার মত বাউন্ডুলে কিভাবে যে এই মাইনকার চিপায় মানে এইসব ভালবাসা টাসা ব্যাপারে ফেসে গেলাম, নিজেই বুঝিনি।
একটা শক থেরাপি খাইছি । আমি একটা মেয়েকে ভালবাসতাম ,মেয়েটা আমাকে কঠিন রকম ছ্যাকা দিয়ে....। তাতে আমি এতটাই কষ্ট পেয়েছি যে, তারপর থেকেই আমি আর কোন কিছুর ধার ধারিনা, নিজের ইচ্ছেয় চলি, এমন কি পড়াশুনাটাও এক রকম ছেড়ে দিয়েছি। দু চারটা সার্টিফিকেট নিয়ে কোট টাই পরা ভদ্রলোক সাজার ইচ্ছেটাও মরে গেছে।
পরীক্ষার সময় একটু পড়ালেখা করি ; দুই একদিন পরেই আবার সব ছেড়েছুড়ে বাউন্ডুলে জীবনে ফিরে এসেছি। সত্যি বলতে কি, বাউন্ডুলে জীবনের স্বাদ একবার পেয়ে গেলে গৎবাঁধা জীবনে ফিরে আসা মোটামুটি অসম্ভব।।
তাই সারদিন গান গাই, ঘুরিফিরি, নানান মানুষের সাথে মিশি আর খেয়েদেয়ে নাক ডেকে ঘুমাই। এই কারণে, আর দশটা সাধারন মানুষের মত আমার আকাশকুসুম স্বপ্ন দেখা সাজে না।
সারাদিন বন্ধুদের সাথে আড্ডাবাজি করলেও তবুও রাত নামলেই সবকিছু থমকে যায় । অনেকটা ব্যাকগ্রাউন্ড মিউজিকের মত আমার সমস্ত সত্তা জুড়ে ছড়িয়ে পড়ে একটা অবশ অনুভুতি-
"কি জানি কিসের লাগি প্রাণ করে হায় হায়"
আর সেরের উপর সোয়া সের হিসেবে এই সময়ে ....র সাথে পার করা সময়ের স্মৃতিগুলো বারবার হামলা চালায় মনের জানালায় !
এই জীবনে আর কেউ ভালবাসি বললে দু'হাত তুলে তার কাছে ক্ষমা চেয়ে নিতাম . . . .
নিজেকে ভালো অথবা মন্দ বলার মাঝে কোনো মহত্ব খুজে পাইনা । তাই বলি, আমি আর কারো মতো না । আমি আমার মতোই । বেশ তো আছি নিজের মতো করে...........
হঠাত কি মনে করে এই লেখাটা লিখলাম, আর কি মনে করেই বা এখানে শেয়ার করলাম নিজেও জানি না। যাই হোক, বাংলাদেশের ঐতিহাসিক বিজয়ের দিনে অন্তরের অন্তঃস্থল থেকে সবাইকে জানাই অনেক অনেক অভিনন্দন, শুভেচ্ছা। 
জয় বাংলা!!

