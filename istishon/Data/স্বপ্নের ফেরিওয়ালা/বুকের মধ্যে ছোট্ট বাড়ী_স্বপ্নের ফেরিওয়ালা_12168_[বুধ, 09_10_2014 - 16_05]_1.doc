বুকের মধ্যে ছোট্ট বাড়ী


 গাড়ী-বাড়ী টাকা কড়ি
ছিলো না মোর কাড়িকাড়ি
বুকের মধ্যে বানিয়েছিলাম
তোমার জন্যে ছোট্ট বাড়ী।
এক চিলতে উঠোন ছিলো
ছিলো দুটো ছোট্ট ঘর
ভালোবাসা’র বাগান ছিলো
সান বাঁধানো পুকুর পাড়।
সেই বাগানে জুঁই চামেলী
বেলি ফুলের ছিলো চাষ
স্বপ্ন ছিলো সেই বাড়ীতে
থাকবো দু’জন বারো মাস।
বাড়ী’র পাশেই ছোট্ট নদী
ছন্দ-স্রোতে নাঁচন তার
কুলকুল তার বয়ে চলা
সবুজ দুবলা’র দুটি পাড়।
স্বপ্ন ছিলো জোছনা রাতে
নদী’র পাড়ে গাইবো গান
সুখে-দুঃখে রইবো দু’জন
ভালোবাসা’র একটি প্রান।
সেই নদীতে উঠেছে ঝড়
ভেঙে গেলো ছোট্ট ঘর
দুখের নাঁচন সেই নদীতে
তুমি আমার হলে পর।
ছোট্ট বাড়ী বিরান এখন
ঝড়লো গোলাপ বেলি ফুল
দুঃখ নদী বয়ে’ই চলে
সাঁতরে না পাই সুখের কুল। ।
————————————–
স্বপ্নের ফেরিওয়ালা
যাত্রাবাড়ী, ঢাকা।

