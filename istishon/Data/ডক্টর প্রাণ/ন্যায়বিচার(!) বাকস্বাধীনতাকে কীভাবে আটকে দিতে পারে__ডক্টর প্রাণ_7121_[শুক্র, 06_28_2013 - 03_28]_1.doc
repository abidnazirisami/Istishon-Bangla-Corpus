ন্যায়বিচার(!) বাকস্বাধীনতাকে কীভাবে আটকে দিতে পারে_


 পরের কথাগুলো বলার আগে ধরে নেই, আমার ৫ জন শত্রু আছে তাদের সাথে আমার নিয়মিত ঝামেলা লেগেই থাকে, একদমই সহ্য করতে পারিনা তাদের।
এরপর কোন এক সুন্দর সকালে বা রাতে ঘুমুতে যাবার আগে ফেসবুকে স্ট্যাটাস (ফ্রেন্ডস অনলি) দিলাম, 
‘চুতিয়া তোরে আমি শেষ করে ফেলবো!’
পরদিন সকালে এক বন্ধুর ফোন পেয়ে ঘুম ভাঙ্গলো সকাল ১০ টায়, বন্ধু বললো, 'দোস্ত তোর নামেতো প্রাণনাশের হুমকি দেয়ার অভিযোগে মামলা হইসে একটু আগে, জানিস কিছু?'
আমি অবাক হয়ে বললাম, 'না আমিতো তোর ফোন পেয়েই ঘুম থেকে উঠলাম, এখনো কিছু জানিনা, ঘটনা কি খুলে বল?'
বন্ধুটি বললো, 'গতরাতে তোর একটি ফেসবুক স্ট্যাটাস রুবেলের গার্লফ্রেন্ডের নজরে পড়ছে, তার মনে হয়েছে তুই হুমকিটা রুবেলকেই দিছিস'
ওহ, মাই মিসটেক, রুবেলের সাথে সম্পর্ক খারাপ হবার পর রুবেল আমার বন্ধু তালিকায় না থাকলেও রুবেলের গার্লফ্রেন্ড ছিলো যে আবার আমার ভাল বন্ধু।
এখন ভেবে দেখেনতো, আমি যে স্ট্যাটাসটা দিয়েছিলাম তার সাথে রুবেলের কোন সম্পর্ক আছে কিনা? আমার কাছে মনে হচ্ছে, পৃথিবীর একমাত্র চুতিয়া হিসেবে রুবেলের গার্লফ্রেন্ড রুবেলকেই মেনে নিয়েছে।
হুম, আমি ভাল করেই জানি এবং মেনে নিচ্ছি পাবলিক প্লাটফর্মে আমার ভাষা ব্যবহারে সংযত হওয়া উচিত এবং আমার উপরোক্ত স্ট্যাটাসটির কোন মূল্য নাই, যৌক্তিকতাও নাই। কিন্তু এই স্ট্যাটাস দেয়ার জন্য কী আমি সাজা বা দন্ড পেয়ে পারি?
আপনার যদি মনে হয় সাজা আমার প্রাপ্য তাহলে বাকি অংশটুকুও পড়তে থাকুন।
দিনবদলের হওয়া যেদিকে যাচ্ছে তাহলে যুদ্ধাপরাধী এবং তাদের প্রশ্রয়দানকারী শক্তির ক্ষমতায় আসা অনেকটাই নিশ্চিত। তখন আমরা শাহবাগে যেয়ে কোন আন্দোলন করতে পারবোনা, যুদ্ধাপরাধীদের শাস্তির দাবিতে করতে পারবোনা কোন মিছিল। উল্টো আপনি নিরাশ হয়ে ফেসবুকে স্ট্যাটাস দিলেন, 'যুদ্ধাপরাধী এবং রাজাকারের ফাঁসি চাই' অথবা ব্লগে বিস্তর গবেষণা করে প্রমান করলেন, মিরপুরের কসাই কাদের মোল্লার কেনো ফাঁসি হওয়া উচিত?
এইযে রাষ্ট্রযন্ত্রের (ক্ষমতার পরিবর্তন হলে রাজাকার কেউ না কেউ মন্ত্রী হবে) বিরুদ্ধে সরাসরি অবস্থান নিলেন, তখন অবশ্যই আমাকে বা আপনাকে চুমু দেয়া হবেনা। মামলা করা হবে, পুলিশি ওয়ারেন্টে গ্রেফতার করা হবে এবং অতি দ্রুত বিচার শেষ করে একটা ১০ বছরের জেল এবং দুই লক্ষ টাকা জরিমানা অনাদায়ে আরো এক বছরের জেলের একটা শাস্তি ঘোষণা করা হবে।
আপনি কি সেই দিনের অপেক্ষায় আছেন? নাকি আপনি আপনার যৌক্তিক বাকস্বাধীনতা চান?
যাই হোক, এবার বর্তমানে ফিরে আসি। সব পত্রিকায় সংবাদ পেলাম, মাননীয়া প্রধানমন্ত্রীকে ফেসবুকে মৃত্যু হুমকি দেয়ার অভিযোগে বুয়েট শিক্ষক হাফিজ রানাকে মহামান্য আদালত ৭ বছরের কারাবাসের দন্ড ঘোষণা করেছেন।
আসুন দেখে আসি কি ছিলো সেই ফেসবুক স্ট্যাটাসে (হুমকিতে):
‘হায়েনা ওই হায়েনা তুই দেশকে খেয়েছিস, এখন বুয়েটকে খাবি..... পারবি না। প্রথমে তোর মাথায় গুলি করব, পরে পেটে। তারপর মাথা কেটে বুয়েটের সামনে টাঙ্গিয়ে রাখব। যাতে আর কোনো হায়েনার আক্রমণে বুয়েট আক্রান্ত না হয়।‘
এ ফেসবুক স্ট্যাটাস দেখে জনৈক এ বি সিদ্দিক (ভুঁইফোড় সংগঠন বাংলাদেশ জননেত্রী পরিষদের সভাপতি) সাহেবের মনে হয়েছে, এই স্ট্যাটাসটি প্রধানমন্ত্রীকে উদ্দেশ্য করে দেয়া।
চিন্তা করে দেখেন, হাফিজ রানা প্রধানমন্ত্রীকে হায়েনা বলেছে নাকি এ বি সিদ্দিক সাহেব মাননীয়া প্রধানমন্ত্রীকে হায়েনা হিসেবে মেনে নিয়েছেন? হাফিজ রানার ফেসবুক স্ট্যাটাস অর্থহীন, এজন্য সে তিরস্কার পেতে পারে। কিন্তু প্রধানমন্ত্রীকে হায়েনার সাথে তুলনা করার জন্য এবং জাতির কাছে এটাকে উপস্থাপন করার জন্য এবি সিদ্দিক সাহেব কি দায়ী নন?
রানাকে ডিফেন্ড করতে চাচ্ছিনা, চাইনা। কিন্তু রানা কি ন্যায় বিচার পেয়েছ বলে মনে করেন?
যদি মনে করেন রানা ন্যায় বিচার পেয়েছে, তাহলে আমার এবং আপনার জন্য কিছুদিন পরেই এমন ন্যায় বিচার নিয়ে হাজির হবে রাষ্ট্রযন্ত্র। সেদিনের অপেক্ষায় থাকেন।
আর যদি মনে করেন, রানা ন্যায় বিচার পায়নি, তার সাথে অন্যায় করা হয়েছে, তাহলে আওয়াজ তুলুন। সে ব্লগার কিনা আমি জানিনা, কিন্তু একজন নাগরিক ন্যায়বিচার প্রত্যাশা করতেই পারে। লঘু পাপে গুরুদন্ড কেনো? এমনকি এটা স্পেসিফিক কোন পাপ ও না, স্পেসিফিক কারো প্রতি হুমকিও দেয়নি সে।

