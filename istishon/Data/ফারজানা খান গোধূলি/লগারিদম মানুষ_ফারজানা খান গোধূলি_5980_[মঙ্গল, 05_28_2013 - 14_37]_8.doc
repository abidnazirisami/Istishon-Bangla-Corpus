লগারিদম মানুষ


ধর ধর উঠে গেল উচুতে, টান ধরে পা, যেন এগোতে পারে না এক পা আর। শক্ত করে ধর, যাওয়াচ্ছি শালার ওই পাশে।
একটা লোক খুব উঁচু প্রাচীর টপকাতে চেষ্টা করছে আর কিছু লোক নিচে হৈ চৈ করছে আর দেয়াল টপকাতে চেস্টারত মানুষটার পা ধরে নিচে টানছে।
দেয়ালের এই পাশে,বেড়াতে আসা নতুন লোক অবাক হয়ে ঘটনাটা দেখছে। কৌতূহল চেপে না রাখতে সে একজন কে ডেকে জিগেসা করলো,
ভাই কি হইছে, ওই লোক দেয়াল টপকাতে চাইছে কেন আর আপনারাই বা উনার পা... ধরে নীচে টানছেন কেন?
নতুন লোকটার কথা শুনে তার আপাদমস্তক চোখ বুলিয়ে নিল হৈ চৈ করা দলের লোকটি। তারপর জানতে চাইলে ইহকালে কোন দেশে ছিলেন?
চায়না ছিলাম।
কেন চায়নাতে এইসব দেখেন নি।
না পাগলা গারদ ছাড়া এই সব অন্য কোথাও দেখিনি।
আপনে পাগল ছিলেন নাকি?
না আমি মনো রোগ বিশেষজ্ঞ ছিলাম।
তা এপাশে কি কারনে মেলা অকাম কুকাম করছিলেন নাকি?
না এই পাশে আসছি বেড়াতে? ঐ পাশেই থাকি আমি।
এইটা বেরানোর জায়গা নাকি? ধমকে উঠল হৈ চৈ করা দলের লোকটি। 
আসলে আমাদের ওই পাশে কোন ঝুটঝামেলা নাই নেই, অসুবিধা, সব কিছু খুব শৃঙ্খলার মধ্য চলে। কারো কোন অসুখ নেই এমন কি মনে ব্যথাও নেই। শুনলাম এই পাশে একদল মানসিক রোগী আছে। যারা কা্রো ভাল দেখতে পায় না, যারা নিজের নাক কেটে পরের যাত্রা ভঙ্গ করতে এক পায়ে খাড়া। আমি ওপাশে আসার পর একজনও রোগী পায় নি। রোগী দেখি না বহু দিন। প্র্যাকটিস না থাকলে তো আমার চিকিৎসা বিদ্যা ভুলে যাব।
তাই নাকি এমন লগারিদম মানুষ দেখিনি তো যে নিজের ক্ষতি করে অন্যের পিছনে লাগে। কোন কি? আপনি দেখলে আমারে কইয়েন আমিও একটু দেখুম বেটারে। ঠিক সেই সময় আবারও হৈ চৈ শোনা গেল,ওই শক্ত করে ধর উঠে গেল তো অনেকটা। ঠ্যাং চেপে ধর। ঢিল দিস না, উঠে যাবে তো। 
নামা শালা রে নামা। হৈ চৈ করা দলের লোকটিও চেঁচিয়ে উঠল। যান ভাই চায়না মেইড, আমি বিজি, তবে লাগারিদম পাবলিক পাইলে বইলেন, চিপাই নিয়ে দিমু একটা চিপানিজ। যান যান ভাই।
কিন্তু এখানে কি হচ্ছে বললেন না তো?
আরে ওই কেলাসটা পাচিল টপকে ওই পাশে যেতে চাই,
অ্যা বলেন কি!?
আরে তুই ক্যান যাবি? আমরা যাইতে পারবো না আর তুই যাবি? আমরা এখানে কষ্ট করবো, আগুনে জ্বলবো আর ওই পাশে গিয়ে আরামে থাকব, কাভি নেহি।
কিন্তু ওতো কষ্ট করে ওই তো উঁচু প্রাচীর টপকাতে চাইছে, আপনারা তো টপকাচ্ছেন না। যদিও প্রাচীর টপকে ওই পাশে যাওয়া ইল্লিগ্যাল।
আরে মিয়া রাখেন লিগ্যাল আর ইল্লিগ্যাল। আমরা পাশের দেশ ভারত যাইতাম ইল্লিগ্যালি এমনকি আমেরিকা গেলাম ইল্লিগ্যাল, পাশেই বেহেস্ত বলে কথা, সেইখানে যাইতে লিগ্যাল আর ইল্লিগ্যাল।
ঠিক আছে কিন্তু পাচিল টপকাতে চেষ্টা করছে উনি কিন্তু আপনারা কেন নীচে টানছেন, যেতে দিচ্ছেন না।
দূর মিয়া আমরা পাচিল টপকাইতো পারবো না কখনো, মাজায় জোর নাই, আমরা পারবো না সেইটা ও পারবো কেন? আমরা না যাইতে পারলে ওরেও যাইতে দিমু না, মজাকি। 
আরে মিয়া এতো কথা কইয়েন না তো, আমরা ব্যস্ত জরুরী কামে। আজাইরা প্যাঁচালে সময় নষ্ট করার সময় নাই।
ভাই লাস্ট কথা প্লিজ
ইহকালে আপনারা কোন দেশের মানুষ ছিলেন?
বাংলাদেশের।
ও আচ্ছা, আমি যায়, ভাই আপনি কাজ করেন, ওনা কে টেনে নামান।
শোনেন লাগারিদম টাইপ দেখলে ডাইকেন আমারে।
চায়না মেইড ফিরত পথ ধরলেন, বিশাল দরজার সামনে দাঁড়ানো রক্ষী কে পরিচয় পত্র দিয়ে এক বার পেছন ফিরে তাকালো, দেখলেন সেই একি অবস্থা একজন উপরে উঠতে চেষ্টা করছে, আর একদল লোক তাকে টেনে নামাতে আপ্রাণ কষ্ট করে যাচ্ছে।
দ্বার রক্ষী হেসে বললেন চিন্তা নেই আজ পর্যন্ত এদের কেউ পাচিল টপকাতে পারেনি, এরা নিজেরা সফল হতে না পারলে অন্যকেও হতে দেবে না। তাই আমরা বেহেশত আর দোজখের মাঝের প্রাচীরে গার্ড দেই না।

