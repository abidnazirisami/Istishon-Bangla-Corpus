গল্পটা বৃষ্টির দিনের 


ঝরঝর করে বৃষ্টি নামছে, মৃদু বাতাসও বইছে। সুপারি গাছগুলো উল্টো পেন্ডুলামের মত দুলছে। পিচঢালা পথ পরিষ্কার হয়ে তকতক করছে। কিন্তু মেঠো পথগুলো কাদায় একাকার হয়ে গেছে, এসব রাস্তায় কার ট্যাক্সি তো দূরের কথা গরুর গাড়িও চলতে গিয়ে হোঁচট খাবে। কিন্তু তারপরও বৃষ্টির এই নামাটা শেষ হতে চায় না। তাই বৃষ্টির কাছে আমার জিজ্ঞাসা, "বৃষ্টি, তুমি যাবে না?"
- আমার যাওয়া নিয়ে তোমার এত মাথা ব্যথা কেন?? নাকি আমায় সহ্য হয় না???
আমার সাথে তুমিই খালি এমন করো।
- দিনের বেলায় আর সব ভালো লাগলেও বৃষ্টি আমার ভালো লাগে না। রাস্তাঘাটে এমনিতে কাঁদার জন্য হাঁটা যায় না, তার উপর রিক্সাওয়ালদের পার্টও বেড়ে যায়। বৃষ্টি পরা উচিৎ রাতে কিংবা ভোরে, যখন আমি কাঁথা মুড়িয়ে ঘুমাই, যখন রাস্তার ধারের সোডিয়াম আলো ঝাপসা হয়ে আসে, তখন ঝরঝর শব্দ কানে নেশা লাগিয়ে যায়।
- অনেক হয়েছে। এবার আপনার কাব্যিক কথা থামান। কানে নেশা লেগে যাচ্ছে।
- আচ্ছা বৃষ্টি তোমার অন্য কোনো নাম আছে???
- হ্যাঁ আছে। বাংলা ব্যাকরণ বইটা খুলে প্রতিশব্দে যাও। এত্তগুলা পাবে, যেটা ভালো লাগবে সেটা নিয়ে নাও।
- বর্ষণ, বাদল, বারিধারা এসব আমার ভালো লাগবে না।
- তাহলে তুমি একটা দিয়ে দাও। সেটাই হবে নতুন প্রতিশব্দ...
- আচ্ছা, থাক, যেটা আছে সেটাই থাকুক। তুমি এবার যাও। আমার চা খাওয়ার সময় হয়েছে। চা খেতে খেতে চ্যাট করবো।
- একা একা চা খাবে বুঝি??? খাও তুমি, আমাকে রাতে ঘুমাতে হবে। সারাদিনই তো বাইরে ছিলাম।
আচ্ছা, তোমার চ্যাটগুলো কি দেখা যাবে??
- এসব আমার পারসোনাল। তোমাকে দিলে আমার প্রাইভেসি নষ্ট হবে ।
- কাউকে দিবে না বুঝি??
- হয়ত দিবো। আমার গার্ল ফ্রেন্ড যদি পড়তে চায়, কিংবা বউ যদি দেখতে চায়...
- আমাকে দিতে পারো, আমি তো আর সবার সাথে কথা বলি না, কাকপক্ষীও জানবে না।
- হয়েছে অনেক, এখন যাও।
(কিছুক্ষণ নিরব থেকে)
বৃষ্টি, আবার এসো, শরতের নীল আকাশ হঠাৎ কালো করে। তুমি আমি গল্প করবো কাশবনের ধারে, পাল তোলা নৌকা দেখতে দেখতে...
- যাচ্ছি, এই যাওয়া কিন্তু শেষ নয়। আবার আসবো।
- বিদায়
- বিদায়
----------------------------------
বৃষ্টিকে আমি অনেক বলেছি, দিনের বেলায় বৃষ্টি আমার একদমই অসহ্য লাগে। অথচ সে রোজই আসে ভরদুপুরে, আমি যে বৃষ্টির মধ্যে রিক্সা খুঁজতে খুঁজতে হয়রান, এই দৃশ্য সে আড়াল থেকে দেখে। কাছে আসে না। কাঁদায় মাখামাখি জীবন তার ভালো লাগে। রাস্তায় হাঁটতে গিয়ে পায়ের পেছনে ওঠা কাঁদায় সে হয়ত শিল্পের ছোঁয়া খুঁজে বেড়ায়...
বৃষ্টি তুমি এমন কেন??
শেষবার বৃষ্টিকে একটা প্রশ্ন করেছিলাম - "ছেলেদের এবং মেয়েদের মেন্টালিটির মধ্যে কোনো পার্থক্য পেয়েছ?"
খুব সাবলীল ভাবে সে উত্তরটা দিয়েছিল, "ছেলেরা হাতের পাঁচ আঙ্গুলের মত। পাঁচটা ছেলে সম্পূর্ণরূপে পাঁচ ধরণের। কিন্তু মেয়েরা ওরকম নয়। মন মানসিকতায় ভিন্নতা থাকতে পারে কিন্তু প্রত্যেক মেয়েই চায় তাদের ঘিরে কিছু মানুষ/ছেলে মুগ্ধ হয়ে থাকুক এবং তারা এই ব্যাপারটা খুব এঞ্জয় করে। কিন্তু যখন দেখে একজন তার প্রতি আগ্রহ দেখাচ্ছে না বা মুগ্ধ হচ্ছে না, তখন সে বিরক্ত হয়। ছেলেদের ক্ষেত্রে সচরাচর এমনটা হয় না। 
তার জন্য একটা চিঠি লিখেছি। মেসেজ দেওয়ার অপশন নেই, সে ফেইসবুক ইউজ করে না। সম্ভবত মেঘের দেশে নেটওয়ার্ক নেই।
চিঠিতে আর কি বা লিখবো???
শুধু লিখেছি," সেই যে গেলে, আর এলে না। একদমই নিরুদ্দেশ হয়ে গেলে। তোমাকে দেওয়া কথাটা রাখার ইচ্ছে ছিল। রাখতে দেবে কি? আমার সাথে নদীর ধারে বসে পাল তোলা নৌকা দেখবে কি?"
চিঠিটা আমার জানালায় ছিল, হয়ত সে নিয়ে গেছে, কিংবা হারিয়ে গেছে...
...
...
...
ঘুমহীন রাজ্যে
কে শোনে কার কথা??
অবাক বিস্ময়ে বসে আছি
মনের ভেতর বইছে ঘোরের ঝড়।
সেই ঝড়ের কথা
কেউ কি জানে?
মোবাইলের হাস্যকর রিংটোনে
হৃদপন্ডটা আর করে না ধড়ফড়...
#
‪#‎ভালো_আছি‬

