ওরা-সমাজ


আজ রেললাইনে ছুটন্ত ট্রেনের সামনে থেকে
মেয়েটাকে বাচিয়েছে ওরা,
ওরা-সমাজ।
আাত্মহত্যা করা মহাপাপ তাই বাধা দিয়েছে
ওরা- সমাজ।
ধমক-ধামক দিয়ে পেট খুচিয়ে কারন বের করেছে
ওরা।
ধর্ষিতা শুনে টেরা চোখে চেয়েছে ওরা।
মনে মনে হাজারটা দৃশ্য কল্পনা করেছে
গলা হয়ে, বুক বেয়ে নেমে, দু পায়ের মাঝ ওবধি
কল্পনায় অবাধে খেলে বেরিয়েছে
ওরা- সমাজ।
কাল যখন মেয়েটি আবার বেরবে
মূল স্রোতে ভাসতে চাইবে
বাধ দিয়ে, জল ছেচে কাঁদা বের করবে
ওরা- সমাজ।
কল্পনায়, উঁকিতে ঝুঁকিতে, ইশারায়
আবার ধর্ষিতো হবে মেয়েটা।
বেঁচে থেকেও হাজার বার মরবে মেয়েটা,
তবুও একবার মরতে দেয়নি, বেঁচে থাকার জন্য
ওরা- সমাজ।।।

