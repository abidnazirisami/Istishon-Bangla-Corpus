ভালোবাসা বৃদ্ধির দোয়া বিশ্লেষণ !


এই তো সেদিনের কথা , লিখতে লিখতে কখন যে রাত কেটে যেত টেরও পেতাম না | কিন্তু মাস চারেক হলো লিখালিখির প্রতি মন অনেকটা উঠেই গেছে | ব্লগ সাইটে এতটাই অনিয়মিত হয়ে গেছি যে গত দুই মাসে দুই বারও যাওয়া হয়েছে কি না সন্দেহ আছে | তার অবশ্য বেশ কিছু কারণও রয়েছে | ধর্মপ্রাণ লোকদের ভদ্র মন্তব্যে বিতৃষ্ণা ধরার পাশাপাশি লিখালিখি বন্ধে পারিবারিক চাপ তো আছেই | তার উপর নিদারুন প্রেমের কোষ্ঠকাঠিন্যতায় ভুগতে ভুগতে অবস্থা মৃতপ্রায় | তাই প্রতিদিনের মতোই আজও সারাদিনের ব্যস্ততার পর বিষন্ন মনে ফেসবুকের নিউজ ফিড স্ক্রোল করে যাচ্ছিলাম | হঠাৎই চোখে পড়লো একটি পেইজ থেকে শেয়ার করা প্রতিবেদনের লিংক যেখানে টাইটেল ছিলো , "স্ত্রী কিংবা প্রেমিকার সঙ্গে সম্পর্কের জটিলতা দূর করার দোয়া" | টাইটেলটা পড়েই একটু থমকে গেলাম | ভাবলাম দেখি তো কি উপায়ের কথা লিখা আছে , যদি কাজে দেয় ! অন্তত চেষ্টা করে তো দেখি তাও যদি কোন সমাধান পাওয়া যায় তো বিষন্নতার একটা কারণ না হয় কমলো ! তাই বেশ কৌতুহল নিয়ে লিংকটাতে ঢুকলাম | 

শুরুটাতে চিরচেনা কিছু সস্তার উপদেশ যা এমনিতেই লোকমুখে শুনতে শুনতে মুখস্ত হওয়ার উপক্রম | তারপর দেয়া আধ্যাত্মিক কিছু উপায় | নিচে লিংকের লিখা সরাসরি তুলে দেয়া হলো -
"যদি প্রেমিক প্রেমিকা বা স্বামী স্ত্রীর মধ্যে ভালোবাসা কমে যায় বা সম্পর্কে দূরত্বের সৃষ্টি হয় তাহলে কোরআনের এই আয়াতটি বেশী বেশী পাঠ করলে এবং ইহা পড়ে কোনো মিষ্টান্ন দ্রব্যে ফুঁ দিয়ে খাওয়ালে সম্পর্কের জটিলতা দূর হয়ে ভালবাসা বাড়বে ইনশাআল্লাহ। আয়তটি হলো-
 وَمِنَ النَّاسِ مَنْ يَتَّخِذُ مِنْ دُونِ اللَّهِ أَنْدَادًا يُحِبُّونَهُمْ كَحُبِّ اللَّهِ وَالَّذِينَ آمَنُوا أَشَدُّ حُبًّا لِلَّهِ وَلَوْ يَرَى الَّذِينَ ظَلَمُوا إِذْ يَرَوْنَ الْعَذَابَ أَنَّ الْقُوَّةَ لِلَّهِ جَمِيعًا وَأَنَّ اللَّهَ شَدِيدُ الْعَذَابِ
বাংলা উচ্চারণ : ওয়া মিনান্ না-সি মাইঁ ইয়াত্তাখিযু মিন্দূ-নিল্লা-হি আন্দা-দাইঁ ইয়ুহিব্বূনাহুম্ কাহুব্বিল্লাহ্; ওয়াল্লাযীনা আ-মানূ আশাদ্দু হুব্বাল্লিল্লাহ্; ওয়ালাও ইয়ারাল্লাযীনা জোয়ালামূ ইয্ ইয়ারাওনাল্ ‘আযা-বা আন্নাল্ কুওওয়াতা লিল্লা-হি জ্বামীআও ওয়া আন্নাল্লা-হা শাদীদুল আযা-ব।"
ইহা দেখার পর আমার কৌতুহল আরও বেড়ে গেলো এই জানতে যে এই অংশটুকুর মানে এমন কি যা সম্পর্কের জটিলতা দূর করে ভালবাসা বাড়াতে পারে | ইয়ে মানে শত রূপে সারাদিন কেয়ার নেয়া , লাভ ইউ , মিস ইউ টেক্সট যেখানে সমস্যা দূর করতে পারে না সেখানে ইহা এমন কি ক্ষমতাধর কথা ! কিংবা মিষ্টান্ন দ্রবে ইহা পড়ে ফু দিলে মুখ থেকে বের হওয়া কার্বন ডাই অক্সাইডের সাথে এমন কি যুক্ত হবে যার বলে ভালবাসা বেড়ে যাবে ! যাকগে কৌতুহল দূর করতে ঘাটাঘাটির পর জানা গেলো ইহা সুরা বাকারা : ১৬৫ হইতে কপি কৃত বাণী | 
এর বাংলা অনুবাদ :
"আর মানুষের মধ্যে এমনও আছে, যারা আল্লাহ ছাড়া অন্যকে আল্লাহর সমকক্ষরূপে গ্রহণ করে, তাদেরকে আল্লাহকে ভালোবাসার মতো ভালোবাসে। আর যারা ঈমান এনেছে, তারা আল্লাহর জন্য ভালোবাসায় দৃঢ়তর। আর যদি জালেমগণ দেখে, যখন তারা আজাব দেখবে যে, নিশ্চয় সকল শক্তি আল্লাহর জন্য এবং নিশ্চয় আল্লাহ আজাব দানে কঠোর। "
অনুবাদ পড়ে তো অবস্থা আরও করুণ | যেটুকুও আশা ছিলো তাও শেষ | এই নাকি সেই কথা যা মনে ভালবাসা জাগানোর, সমস্যা দূর করার প্রার্থনা ! এর দ্বারা কী আদৌ কোন সুফল পাওয়া সম্ভব ? প্রথমত আসুন একটু গভীরে চিন্তা করি | যেমন ধরুন আপনি আপনার স্ত্রী বা প্রেমিকার আচরণ বা আপনার প্রতি তার অনুভূতি নিয়ে আপনি খুবই বিমর্ষ | ধরুন আপনার কাছে একজন কাল্পনিক চরিত্র x আছে যে তার মনের ভিতর ঢুকে তার মন পরিবর্তনের সক্ষমতা রাখে | তো সে ক্ষেত্রে আপনি তার কাছে নিজের স্ত্রীর সাথে সমস্যা দূর করতে কি আর্জি করবেন ? নিচের দুটি উক্তি লক্ষ্য করুন | 
১. হে শ্রদ্ধেও x , আমার প্রেমিকা বা স্ত্রীর সাথে আমার দূরত্ব সৃষ্টি হয়েছে | আপনি নিশ্চই ক্ষমতাধর এবং আমার সমস্যা সমাধানে সক্ষম | আমাকে দয়া করে সাহায্য করুন | 
২. আর মানুষের মধ্যে এমনও আছে, যারা x ছাড়া অন্যকে x এর সমকক্ষরূপে গ্রহণ করে, তাদেরকে x কে ভালোবাসার মতো ভালোবাসে | আর যারা ঈমান এনেছে, তারা x এর জন্য ভালোবাসায় দৃঢ়তর | আর যদি জালেমগণ দেখে, যখন তারা আজাব দেখবে যে, নিশ্চয় সকল শক্তি x এর জন্য এবং নিশ্চয় x আজাব দানে কঠোর |
উপরের কোনটাকে গ্রহণযোগ্য উত্তর মনে হয় ? নিশ্চই ১ নং উক্তিটি ! কিন্তু আপনার বিষয় এবং সমস্যার সাথে সামান্য কোন মিল কি আপনি ২নং উক্তিটিতে খুজে পাবেন ? ২নং উক্তি আপনার সমস্যার সাপেক্ষে নিঃসন্দেহে পাগলের প্রলাপ বকার মতো নয় কি ? সমস্যা আপনার তা রেখে কোন মানুষ কাকে কিভাবে গ্রহণ করে , কিসের জালেম , কিসের কে শক্তিধর পুরো কিম্ভুত কিমাকার ব্যাপার ! 
দ্বিতীয়ত যদি মিষ্টিতে এসব আবল তাবল বকে ফু দেয়ার কোন ফল আশা করুন তবে সেক্ষেত্রে কিছু কথা বলি | মনোবিজ্ঞান মতে , আপনি যদি আপনার বোধগম্য এমন কিছু বলেন যা আপনাকে মোটিভেশন যোগাবে সমস্যার সমাধান নিয়ে , তবে অনেক সময় সমস্যা অনেক বড় হলেও ঐ সমস্যার সমাধান আপনার দ্বারা সম্ভব হয়ে ওঠবে | এই যেমন ধরুন আপনি যদি আপনার প্রেমিকার সামনে থেকে মনে মনে বারবার পাঠ করতে থাকুন যে , " তুমি নিশ্চই আমাকে ভালোবাসো কিংবা সব সমস্যা একদিন ঠিক হয়ে যাবে" | তাহলে একসময় তার প্রতি আপনার আচরণের ভিন্নতা আসার পাশাপাশি সমস্যা কাটিয়ে উঠার সহনশীলতা এবং মানসিক সক্ষমতার সৃষ্টি হবে | কিন্তু তা বাদ দিয়ে আপনি যদি কোন অদৃশ্য অজানা নিয়ে এমন আবলতাবল বকে মিষ্টিতে ফু দেন , তো সেক্ষেত্রে কোন সুফল কি আশা করা সম্ভব ? কিংবা ঐ আয়াতটুকু বাংলাতে পড়েই বা আপনি কি উপলব্ধি করতে পারছেন ? ওখানে স্পষ্ট লিখা আছে " নিশ্চয় সকল শক্তি আল্লাহর জন্য এবং নিশ্চয় আল্লাহ আজাব দানে কঠোর " | এই বাক্যটি দিয়ে কি একজন শক্তিধর জালেমের চরিত্র প্রকাশ পায় না ? এর দ্বারা কি কোন পজেটিভ মোটিভেশন সম্ভব ? নিশ্চই না | সুতরাং মিষ্টির সাথে এই দোয়া পড়ে কেন লিখে গুলিয়ে খায়ালেও কোন লাভ হবে না | এসব সূরা এবং তার ফজিলত নিছক ভন্ডামি ছাড়া আর কিছুই না |
ঠিক এমনি হাজার হাজার সুরাসহ হাজার হাজার বই , প্রতিবেদন পাওয়া যায় যা সম্পূর্ণ ভিত্তিহীন | সময়ে অসময়ে বিভিন্ন অসুস্থতা এবং সমস্যার জের ধরে বরাবরই মুসলিম সম্প্রদায় আদিম কাল থেকেই বিভিন্ন সূরা পরে ঝারফুক দেয়ার রীতি চালিয়ে আসছে | অথচ আপনি নিজেই একটু যদি ব্যাপারগুলো গভীরে বোঝার চেষ্টা করেন তো দেখবেন এগুলো যতোটাই ভিত্তিহীন ঠিক ততটাই হাস্যকরও বটে | তবে বই আকারে এসব সূরা বের করে ধর্মভীরু মানুষদের বোকা বানানোর পাশাপাশি মোটা টাকা লাভের উদ্দেশ্য থাকে এবং ওয়েবসাইটে দিয়ে ক্লিক ব্যবসা | আসলে বর্তমান সময়ে ধর্ম ব্যবসার জনপ্রিয়তা এতোই যে তা অন্য সব ব্যবসাকে ছাড়িয়ে গেছে | তাই এই বিজ্ঞানের যুগেও এখনো ধর্মভীরু মানুষগুলো চোখ কান বন্ধ রেখে দিব্বি ডুবে আছে একগুচ্ছ কুসংস্কারের মাঝে ...

