পর্নোগ্রাফিক নিষ্ঠুরতা !! (পর্ব-৩)


যুগের পরিবর্তনে মানব সভ্যতার উন্নয়ন যেমন হয়েছে তেমনি দিনে দিনে মানুষের বিবেক লোপ পেয়ে তাদের মাঝে বেড়ে ওঠেছে নিষ্ঠুরতা | পর্নোগ্রাফিক নিষ্ঠুরতা এমনি একটি যার আনন্দদায়ক চিত্র মানুষকে বুঝতেই দেয় না যে কতটা ভয়ানক রকম নিষ্ঠুরতা লুকিয়ে আছে এই আনন্দের আড়ালে | উন্নত বিশ্বে এমনকি বাংলাদেশেও পর্নোগ্রাফির প্রতি আকৃষ্ট মানুষের সংখ্যা অগণিত | আমরা প্রতিনিয়ত যে সকল মানুষের সাথে সবসময় উঠাবসা করছি তাদের মধ্যে দিব্বি বিশাল পরিসরে এমন মানুষ আছে যারা ভয়ানক রকম পর্নোগ্রাফির দ্বারা আকৃষ্ট | পর্নাসক্ত মানুষের পরিমাণ এবং পর্নোগ্রাফির উপর মানুষের ইন্টারেস্ট কতটা তা জানতে হলে নজর দিতে হবে পর্নোগ্রাফি নিয়ে করা কিছু জরিপের উপর | চলুন পর্নোগ্রাফিক নিষ্ঠুরতার আজকের পর্বে আমরা জানবো পর্নোগ্রাফি নিয়ে করা বিভিন্ন জরিপের এমন কিছু তথ্য যা আপনাকে অবাক করে দিবে |

# ইন্টারনেটে যতো ওয়েব সাইট আছে তার মাঝে শতকরা ১২% পর্নোগ্রাফিক সাইট | তবে আজ থেকে বছর পনের আগের কথা ভাবলেও এর পরিমাণ ছিলো বর্তমানের তুলনায় অতি নগন্য | কিন্তু মানুষের ইন্টারেস্ট , চাহিদা থেকেই এর প্রসার ঘটেছে এতো ব্যাপক হারে | তাই আজ প্রতিদিন তৈরি হচ্ছে নতুন নতুন পর্ন সাইট | একদল মানুষের জন্য তৈরি হচ্ছে আনন্দের ব্যাবস্থা আর একদল যন্ত্রনার জীবন নিয়ে জ্বলে পুড়ে মরছে |
# সারা বিশ্বে যত ইন্টারনেট ব্যাবহারকারী আছেন , তাদের মাঝে প্রতি এক সেকেন্ডে ২৮,২৮৫ জন ব্যবহারকারী পর্নগ্রাফিক সাইটে যুক্ত হন | এমনকি ইন্টারনেটে প্রতি সেকেন্ডে ৩,০৭৫.৬৪ ডলার খরচ হয় পর্নোগ্রাফির জন্য | প্রতিদিন সারা বিশ্বে যতো ইমেইল আদান প্রদান হয় , তার মধ্যে শতকরা ৮% ইমেইল হয় পর্নোগ্রাফিক বিষয়বস্তু সম্পর্কিত |
# প্রতিদিন বিভিন্ন সার্চ ইন্জিনের শতকরা ২৫% সার্চ থাকে পর্নোগ্রাফিক | অর্থাৎ প্রায় ৬৮ বিলিয়ন পর্নোগ্রাফি সম্পর্কিত সার্চ থাকে | গুগলে ১০ লক্ষ্যধিক সার্চ ক্লিক পর্যবেক্ষণ করে দেখা গেছে গড়ে প্রতি পাচটি সার্চের মাঝে একটি পর্নোগ্রাফিক | আর এসকল সার্চকারীর বেশীরভাগই কাজটি করেন মোবাইল ডিভাইস থেকে | পর্নো ইন্ডাস্ট্রিও এখন পর্নো দেখার জন্য প্রাইমারি ডিভাইস হিসেবে বিবেচনা করে মোবাইল ফোনকেই |
# ২০০৯ সালে ইউটিউব পর্যবেক্ষণ করে দেখা যায় সবচেয়ে বেশী সার্চ করা শব্দটি হলো পর্ন (porn) এবং যা সার্চ করলে সেখানে প্রায় ৩৩০,০০০ এর অধিক রেজাল্ট পাওয়া যায় | আর এর মাঝে লিস্টের টপ ১৫০ টি ভিডিওই দেখা হয়েছে এক মিলিয়ন বারের বেশী | যদিও ইউটিউবে পর্ন ভিডিও রাখা হয় না , তবু এসকল রেজাল্টের ভিডিও গুলো এমন করে শো করা থাকে যে দর্শকদের কাছে মনে হয় এগুলো সত্যিই পর্ন ভিডিও | কিন্তু আসলে ভিডিও গুলো সচরাচর হয় কোন পর্ন সিনেমার কিছু অংশ , পর্নস্টারের ইন্টারভিউ , পর্ন সাইটের বিজ্ঞাপন কিংবা ফোন সেক্সের রেকর্ড |
# প্রতিদিন ইন্টারনেট থেকে যত কিছু ডাউনলোড হয় তার শতকরা ৩৫% ডাউনলোড হয় পর্নোগ্রাফিক কন্টেন্ট | সুতরাং পর্ন সাইটগুলোর জনপ্রিয়তা সম্পর্কে নিশ্চই আর বলার অপেক্ষা রাখে না |
# ২০১০ সালের জরিপ অনুযায়ী , এক চতুর্থাংশের বেশী ১৬/১৭ বছর বয়সী তরুন তরুণীরা ভুল করে পর্নোগ্রাফিক সাইডে এক্সেস করে | পরবর্তীতে অনেক সময় যা তাদের কাছে রেগুলার হয়ে দাড়িয়েছে | পর্যবেক্ষণ করে দেখা গেছে প্রতি ১০ জন টিনএজ এর মাঝে ৭ জনই তাদের অভিভাবকের কাছ থেকে তাদের অনলাইন কার্যক্রম লুকিয়ে রাখে | এমনকি বিভিন্ন জরিপ থেকে জানা যায় সারা বিশ্বের ইন্টারনেট ব্যবহারকারী প্রায় অর্ধেক পুরুষ এবং এক তৃতীয়াংশ নারী জীবনে প্রথম পর্নোগ্রাফিক কন্টেন্ট দেখে ১৩ বছর বয়সের আগেই |
# ২০১২ সালে ১৭৭ জন পর্ন তারকা নিয়ে করা একটি জরিপে দেখা যায় তাদের মধ্যে সবাই গড়ে ১৫ বছর বয়সেই যৌনতায় লিপ্ত হয় | প্রত্যেকেরই জীবদ্দশায় গড়ে ৭৪ জন যৌনসঙ্গী ছিলো বলে জানা গেছে |
# শতকরা ৭৯% পর্ন তারকা গাজার (marijuana) দ্বারা নেশাগ্রস্থ | এছাড়া শতকরা ৩৯% হ্যালুসিনোজেনস (hallucinogens) , ৫০% এক্সটাসি (ecstasy) , ৪৪% কোকেন (cocaine) , ২৭% মেথামফেটামিন (methamphetamine) , ২৬% ঘুমের ঔষধ (tranquilizers) এবং ১০% হেরোইন (heroine) দ্বারা নেশাগ্রস্থ | 
# সর্বোচ্চ সংখ্যক বিক্রিত এবং জনপ্রিয় ৩০০ এর অধিক পর্ন ভিডিও গুলো পর্যবেক্ষণ করে দেখা গেছে এর মাঝে শতকরা ৮৮% ভিডিওই আক্রমণাত্নক অর্থাৎ জোর করে বিভিন্ন ভাবে নির্যাতনের মাধ্যমে যৌনতায় লিপ্ত করা হয় | তাই চাহিদা মিটাতে দিন দিন পর্ন ইন্ডাস্ট্রিগুলো তৈরি করছে এমন অত্যাচার নির্যাতন কিংবা ধর্ষণের ভিডিও | 
# পর্ন আসক্তের সংখ্যা আরও ভালভাবে বুঝতে একটু লক্ষ্য করুন নিচের তথ্য গুলোতে | ২০১৪ সালে আমেরিকার বর্ণা গ্রুপের দেয়া জরিপ অনুযায়ী ,
***১৮-৩০ বছর বয়সী পুরুষদের ৭৯% , ৩১-৪৯ বছর বয়সী পুরুষদের ৬৭% এবং ৫০-৬৮ বছর বয়সী পুরুষদের ৪৯% মাসে অন্তত একবার হলেও পর্ন ভিডিও দেখেন | 
*** ১৮-৩০ বছর বয়সী পুরুষদের ৬৩% , ৩১-৪৯ বছর বয়সী পুরুষদের ৩৮% এবং ৫০-৬৮ বছর বয়সী পুরুষদের ২৫% সপ্তাহে অন্তত কয়েকবার পর্ন ভিডিও দেখেন | 
*** ১৮-৩০ বছর বয়সী নারীদের ২১% , ৩১-৪৯ বছর বয়সী নারীদের ৫% এবং ৫০-৬৮ বছর বয়সী নারীদের ০% মাসে অন্তত একবার হলেও পর্ন ভিডিও দেখেন | 
*** ১৮-৩০ বছর বয়সী নারীদের ৭৬% , ৩১-৪৯ বছর বয়সী নারীদের ১৬% এবং ৫০-৬৮ বছর বয়সী নারীদের ৪% সপ্তাহে অন্তত কয়েকবার পর্ন ভিডিও দেখেন | 
# ২০০৭ সালে কানাডার University of Alberta তে ৪২৯ জন ১৩/১৪ বছর বয়সী শিক্ষার্থীদের নিয়ে একটি জরিপ করা হয় যেখানে ৩৫% শিক্ষার্থী স্বীকার করে যে তারা এই বয়সেই এতবার পর্ন দেখেছে যে গুণে বলা সম্ভব নয় |
যদিও বাংলাদেশে পর্ন দর্শক বা পর্নোগ্রাফির কোন কিছু নিয়ে তেমন কোন হিসেব কসা হয় না , যা হবার তা সব হয় পর্দার আড়ালে অর্থাৎ সামনে সবাই ভদ্দলোক আর কি , তবুও এটুকু বলতে পারি হিসেব করলে এদেশেও আসক্তের সংখ্যা কম তো দূর বরং রেকর্ডতুল্য হবে | তাছাড়া প্রায় সাড়ে পাচশ বাংলাদেশী পর্ন সাইট যেহেতু আছে তাই আড়লে আবদালে ভিডিও ব্যবসা যে কেমন চলছে তা আর বলার অপেক্ষা রাখে না | যাহোক পর্নোগ্রাফিক নিষ্ঠুরতার পরবর্তী পর্বে হয়তো তুলে ধরবো পর্নোগ্রাফির কোন নিষ্ঠুরতম চিত্র | জানতে চোখ রাখুন ইস্টিশনে ...

