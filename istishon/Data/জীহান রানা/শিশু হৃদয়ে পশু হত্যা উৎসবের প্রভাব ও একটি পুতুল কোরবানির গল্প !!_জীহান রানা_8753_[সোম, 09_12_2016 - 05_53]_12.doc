শিশু হৃদয়ে পশু হত্যা উৎসবের প্রভাব ও একটি পুতুল কোরবানির গল্প !!


অনেক বছর আগের কথা , আমার বয়স তখন বারো কী তেরো হবে | বখে যাবো সেই ভয়ে বাবা মা আমাকে বাড়ি থেকে বের হতে দিতো না | বলতো পারেন অনেকটা আটকেই রাখতো জোর করে | রবি ঠাকুরের মতেও এ বয়সের ছেলেগুলোর মতো পৃথিবীতে এমন বালাই আর নাই | তাই যেখানে সেখানে বাইরে গিয়ে কার না কার সাথে মিশবো এই নিয়ে এক বড্ড সংকোচ থেকে যায় কী না তাই বাসা থেকে বের হতে দিতো না | আমার আশেপাশে আমার বয়সী ছেলেগুলো যখন মাঠে গিয়ে ক্রিকেট ফুটবলের নেশায় মাততো , আমি তখন রুমের জানালা দিয়ে আকাশ , দূরের গাছপালা দেখে এদের নিজের সঙ্গী বানাতে ব্যস্ত হয়ে পড়তাম | তখন থেকেই প্রতিটি বিষয় নিয়ে আমি অনেক বেশী সুক্ষভাবে ভাবতাম যদিও তখন ভাবনার বিষয়গুলো অনেক তুচ্ছই ছিলো | তবে এই বন্দি জীবনের ফলাফল স্বরূপ হয়তো আমার সব দিক মিলিয়ে মানসিক বিকাশটা একটু ধীর গতিতে হয়েছে | এই যেমন ধরুন ওই বয়সেই আমার আর দশটা বন্ধুকে দেখতাম একেকজন নারীতত্বে একদম পটু হয়ে গেছে যেখানে কিনা আমি নিজের শরীর সম্পর্কেই অনেক কিছু জানতাম না | এছাড়া আরেকটা বিষয় ছিলো আমার মধ্যে , যেটা অনেকটা মেয়েলি স্বভাবও বলতে পারেন | ভয়ানক রকম পুতুল খেলার অভ্যাস ছিলো আমার | আমার মতোই পুতুলের সংখ্যাও ছিলো মাত্র একটা | কাগজ কেটে কলমের খোচায় দিব্বি মুখ চোখ চুল আকিয়ে পুতুল বানিয়ে ফেলতে পারতাম | একটা পুতুলকে ঘিরেই অবশ্য খেলনা বাড়ি গাড়ি কাগজের টাকা এবং গোটা দুনিয়া ছিলো আমার কাছে | অবসর সময়ে প্রকৃতি প্রেম জাগ্রত করা ছাড়া আর হয়তো এই একটা জিনিসই ছিলো আমার সঙ্গী | তবে এখনো এই সঙ্গীর কথা মনে হলে যেটা মনে হয়ে খুবই কষ্ট লাগে সেটা হচ্ছে আমি একদিন আমার এই চিরচেনা কাগজের সঙ্গীটিকে মাথা থেকে শরীর আলাদা করে ছিড়ে ফেলেছিলাম | ছিড়ে ফেলেছিলাম কী আসলে কোরবানী দিয়েছিলাম | হঠাৎ অবাক হচ্ছেন , অদ্ভুত লাগছে ? তবে বলছি শুনুন সেই ঘটনা |

আমার কাগজের সঙ্গী নিয়ে আমি বেশ ভালোই দিন কাটাচ্ছিলাম | দেখতে দেখতে একসময় কোরবানীর ঈদ কাছাকাছি চলে এলো | প্রায় আর মাস দেড়েক আছে | একদিন আমার বাবা বললেন আমাকে নিয়ে গোহাটে যাবেন | আমি তো শুনে খুশিতে আত্নহারা | একে তো স্কুল ছাড়া বাড়ির বাইরে যাওয়ার সুযোগই তেমন হয় না , তাও স্কুলে যাওয়ার রাস্তাটুকু পার হয় গাড়ির বদ্ধ কালো গ্লাসের ভিতর বসে | স্কুল শেষে যে একটু বাইরে অপেক্ষা করবো সে ইচ্ছেরও গুড়ে বালি যেত ড্রাইভারের তদারকিতে | যাহোক ঝটপট পোশাক পড়ে তৈরি হয়ে নিলাম | গোহাটায় যাওয়াটা হয়তো ওটাই আমার জীবনের প্রথম ছিলো | তাই একটু ভালো পোশাকই পড়েছিলাম | তখন তো আর বুঝিনে বাপু যে কাপড়ের অবস্থা গোবরময় হয়ে ফিরবে | যাহোক শহর থেকে বেশ দূরে এক গ্রামে হাট বসেছে | বাবা আর আমি অনেক গরু দেখলাম | নেড়েচেড়ে দেখে শেষে একটি সাদা রং এর গরু আমার বেশ পছন্দ হলো | যদিও গরুটির সিং ছিলো না আর গায়ের রং সাদা বলে বাবা একটু সংকোচ করছিলো | কিন্তু আমি নাছোড়বান্দা | আর কতটাই বা বুঝি আমি , ভাবলাম ঈদের আগে এতোদিন বাসায় থাকবে সিং না হলেই তো ভালো , গুতো দেয়ার কোন সম্ভাবনা থাকবে না | যাহোক গরুটিকে কিনে নিয়ে আসা হলো আমাদের বাসায় | বলা বাহুল্য শহরের আর দশটা বাসার তুলনায় আমাদের বাসাটার সামনে বেশ ফাকা জায়গা আছে | তাই এই সময়টা ওখানে গরুটাকে বেশ নিশ্চিন্তেই রাখা হবে | তো এই দেড়মাস বাসার কাজের বুয়া গরুর পরিচর্যা করবে | আমি তো বড্ড খুশি , এতোদিনে কিনা একটু প্রাণী সঙ্গী পাবো | যাহোক কাটতে লাগলো দিন | কাজের বুয়ার পাশাপাশি আমিও সারাদিনে বিশাল সময় কাটাই গরুটির কাছে | ওটাও অবশ্য অনেক শান্ত প্রকৃতির ছিলো | আসলে গরু নামক প্রাণীটির সম্পর্কে ছোটবেলায় গরু রচনা পড়ে জেনেছিলাম ঠিকই তবে বাস্তবের অভিজ্ঞতা ছিলো খুবই কম | নানা ভাবে পরখ করে দেখতাম সারাদিন | কখনো গরুটির গলার নিচে চর্বিযু্ক্ত অংশে হাত বুলিয়ে দিতাম | গরুটি তখন চুপ করে থেকে ক্ষণিক আহ্লাদ করতো | 
এভাবে দিন কাটতে থাকলো | আমিও আমার কাগজের সঙ্গীকে অনেকটা ভুলেই গিয়েছিলাম | আসলে কী নিঃপ্রাণ বন্ধুত্ব কাটানো মানুষ যখন প্রাণের সঙ্গ পায় , তখন সে নিজেকেও অনেকটা ভুলে যায় | কিন্তু তাতে কী যায় আসে | দেখতে দেখতে কোরবানির ঈদের আর মাত্র এক সপ্তাহ আছে | একদিন মা আমায় বললো এখন আর যেন গরুটির কাছে খুব একটা না যাই | আরও বললো গরুটিকে ঈদের দিন সকালে জবাই করা হবে | শুনে যেন আমার বুকের ভেতর একটু মোচড় দিলো | আমি বললাম মা , প্রতিবারই তো দাও এবার না দিলে হয় না | মা বললেন , নাহ তাই কী আর হয় ! আমাদের নবী আল্লাহর জন্য নিজের সন্তানকে কোরবানি করতে গিয়েছিলো আর আমরা একটা গরু কোরবানি দিবো না ! এ কতো গর্বের ইতিহাস বোঝো ! আমি শুনে একটু অবাক হয়ে বললাম , মা গর্ব কিসের ? নিজের সন্তানকে কোন এক অদৃশ্য কারও জন্য হত্যা করাটা কী গর্বের বিষয় ! মা এবার একটু চটে গেলেন | বললেন , চুপ কর বেয়াদপ | তুই তো দিনে দিনে পাক্কা নাস্তিক তৈরি হোচ্ছিস ! এবার আমি সামান্য কাদো কাদো চোখে মার দিকে তাকিয়ে বললাম , মা কাল যদি তুমিও এমন স্বপ্নে দেখো আমাকে হত্যা করতে বলছে তুমিও কী পারবে আমাকে নিজ হাতে জবাই করতে ? এবারে মার মুখ একটু মলিন হয়ে গেলো | সে অন্যদিকে ঘুরে মলিন মুখে অনেকটা কাদো কাদো কণ্ঠে খানিক্ষণ পর বললো , হ্যা পারবো হেয়েছে, যা ক্ষণ | আমি বুঝতে পারছিলাম যে মা মোটেও মন থেকে কথাটি বলেন নি | শত হলেও নিজের সন্তান তো | অন্তত হত্যা করতে পারবে না | হয়তো তার মনেও মনুষত্বের ছোয়া কিছুটা আছে | শুধুমাত্র গর্বের এক ইতিহাস তৈরির লোভ কিংবা কারও সন্তুষ্টি অর্জনের জন্য নিজের সন্তানকে নিজের হাতে হত্যা করতে না পারাটাই হয়তো একটি বিবেকবান হৃদয়বান মানুষের জন্য স্বাভাবিক | 
যাহোক দেখতে দেখতে ঈদের দিন চলে এলো | মা বলার পর এই কদিন একটু দুরত্বই বজায় রেখেছিলাম বটে | কিন্তু ঈদের দিন সকাল হতেই কেন যেন আমার মন ভীষণ খারাপ হয়ে গেলো | ঈদের নামাজ পড়তে মাঠে এক পা এক পা এগুচ্ছিলাম আর মনে হচ্ছিলো এই বুঝি একটু পর গরুটাকে হত্যা করা হবে | নামাজ শেষ করে বাসায় এসেই আমি আমার রুমে চলে গেলাম | বারান্দার জানালা থেকে দেখছিলাম কয়েকজন জোয়ানতাগড়া লোক আর একজন টুপি পান্জাবি পড়া হুজুর এসে গোরুটিকে জবাই করার ব্যাবস্থা করছে | তাদের হাতে বড় বড় ছুরি কাচি আর মুখে আনন্দের ছাপ দেখে আমার গা শিওড়ে ওঠলো | গল্পের মাংসখেকো রাক্ষস বাস্তবে দেখছি বলে মনে হলো | খেয়াল করলাম এতোদিন গরুটিকে যে পালন করলো সেই কাজের বুয়াও আমার পিছনে দাড়িয়ে সব দেখছে | চোখের সামনে দেখতে দেখতে গরুটিকে পা বেধে সবাই মাটিতে ফেলে দিলো | সবাই পা শরীর ঠেসে ধরে রেখেছে যাতে নড়াচড়া করতে না পারে | গরুটা তবু জোড়ে জোড়ে শ্বাস নিয়ে চোখ গুলো বড় করে চেষ্টা করছিলো ছুটতে | কিন্তু পা বাধা থাকার কারণে পারছে না | আমার ভেতরটা যেন তখন ছিড়ে যাচ্ছিলো | পাশে তাকিয়ে দেখলাম কাজের বুয়ারও চোখে পানি | সে আর সইতে পারলো না , চলে গেলো ওখান থেকে | এবার বাবা আমাকে ধমক দিয়ে চিৎকার করে ডাকলো | আমি ছুটে বাবার কাছে যেতেই সে বললো গরুটাকে সবার সাথে চেপে ধরতে | আমি ততক্ষণে বোধ প্রায় হারিয়ে ফেলেছি | এক মুহুর্তে সবার সাথে গিয়ে শরীরের সমস্ত ভার দিয়ে চেপে ধরলাম | এবারে টুপি দাড়িওয়ালা হুুজুর এসে একটা বড় ধারালো ছুড়ি দিয়ে চোখের সামনে আল্লাহ আকবর বলতে বলতে গরুটার গলা কেটে ফেলল | তাকবির আর ছুড়ি দিয়ে গলা কাটার দৃশ্য দেখে তখন আমার মনে এক পৈশাচিক শক্তির আবির্ভাব হচ্ছে | মনো হলো আল্লাহর নির্দেশমত একটা নির্দোষ প্রাণী হত্যা করলে কিছুই হবে না , এটা যায়েজ | গলা কাটার পর একবারটি শুধু গরুটা জোরে শেষ একটা নিশ্বাস নিতে চাইলো কিন্তু শ্বাস নালি কাটার ফলে আর পারলো না | মৃত গরুটির নিথর দেহ চোখের সামনে পড়ে আছে | আমি ততক্ষণে পুরো উন্মাদ হয়ে গেছি | রুমে চলে এলাম কিন্তু তখনো আমার চোখে চোখে ভাসছে গলা কাটার দৃশ্য | সবেমাত্র নিজের প্রিয় এক প্রাণ হত্যা করে এসে এখন আমার মাথায় আল্লাভক্তি চেপে বসলো | মনে হচ্ছিলো এক এক করে সব হত্যা করি নিজের প্রিয় বলতে যা কিছুই আছে সব | হঠাৎ চোখের সামনে পড়লো আমার সেই কাগজের সঙ্গী পুতুলটি | ভাবলাম এটাও তো আমার প্রিয় জিনিস , আল্লাহর জন্য এর মায়াও ত্যাগ করি | হত্যাযজ্ঞ চালিয়ে আল্লাহর প্রিয় পাত্র হওয়ার এই তো সুযোগ | এক মুহুর্তে হাতে নিয়ে ওটার কল্লা থেকে শরীরটা ছিড়ে মনে মনে বলতে লাগলাম আল্লাহু আকবর , আল্লাহু আকবর !!
আজ অনেকদিন পর মনে পড়লো ঘটনাটা | এখন বুঝছি যে এসব বর্বর দৃশ্য কোমলমতি শিশু মনের জন্য কতটা ক্ষতিকর | সবার কাছে একটাই অনুরোধ আপনি ৫০০ বছর আগের সন্তান হত্যার বর্বর ইতিহাসকে মনে রাখতে আজকে নির্দোষ পশুর গলা কাটছেন কাটুন , সেটা আপনার ব্যক্তি বিবেকের ব্যাপার | কিন্তু আপনার সন্তানকে এই কল্লা কাটা ট্রেডিশন থেকে দূরে রাখুন | আপনার কোমলমতি সন্তানের মনে এরকম বর্বর দৃশ্য দেখে কসাইবৃত্তির সৃষ্টি হতে পারে | কল্লা কাটা কসাইবৃত্তি মনোভাব সৃষ্টি হওয়াটা কতোটা ক্ষতিকর তা নিশ্চই আর গুলশান হত্যাযজ্ঞের গলাকাটা মানুষের ছবিগুলো দেখার পর বুঝতে বাকী নেই ! আজকের এসব গলাকাটা দেখানোর ফল স্বরূপ হতে পারে কাল আপনার সন্তানটিও একজন কল্লাকাটা জঙ্গি | মনে রাখবেন , যে কোন অদৃশ্য আত্নার নির্দেশে নিজের সন্তানকে হত্যা করতে হাতে ছুড়ি তুলে নিতে পারে সে যত ওলি আল্লাই হোক অন্তত একজন বিবেকবান মানুষ কিংবা একজন সত্যিকারের বাবা হওয়ার যোগ্যতা রাখে না | আজ আপনি এমন একজনের অনুসারী হয়ে আপনিও হত্যা করছেন আপনার বাবা হওয়ার যোগ্যতাকে |

ধারালো কিছু অস্ত্র , একটি ছোট বা বড় পশুকে চিৎ করে টেনে হিচড়ে মাটিতে ফেলা , চার পাচ জন জোয়ান মিলে পশুটিকে চেপে ধরা যাতে মৃত্যু যন্ত্রনায় কাতর প্রাণীটি ছুটতে না পারে , একসময় টুপি পাঞ্জাবি পরা একজন এসে প্রাণিটির গলার উপর ধারালো চাপাতি ঠেসে হত্যা করা ঠিক যেমনটা করা হয়েছিলো একদল মানুষের সাথে যত্রতত্র ৭১এ কিংবা কখনো আবার টিএসি নয়তো রাস্তার ফুটপাতে ১৩,১৪,১৫ তে , নয়তো আবার গুলশানে ১৬তে , অতঃপর নারায়ে তাকবির আল্লাহু আকবর এবং একগুচ্ছ খুনি হাসিমুখ | একজন ইসলাম অনুসারীর কোরবানির ঈদ একজন মানবতাবাদীর কাছে পশু মারা বর্বরতা | একজন মোল্লার কাছে ঈদ উৎসব কতগুলো নিরীহ প্রাণীর কাছে মৃত্যুর যন্ত্রনা .....

