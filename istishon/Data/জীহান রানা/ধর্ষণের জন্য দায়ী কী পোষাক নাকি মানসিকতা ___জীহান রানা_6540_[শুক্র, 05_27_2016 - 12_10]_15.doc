ধর্ষণের জন্য দায়ী কী পোষাক নাকি মানসিকতা __


ধর্ষণ শব্দটির সাথে আমরা সবাই মোটামুটি পরিচিত | বিশেষ করে বাংলাদেশে তো ইদানিং সময়ে অসময়ে অনেক ধর্ষণের ঘটনা উঠে আসে | পার্শবর্তী দেশ ভারতের মতো বাংলাদেশেও দিন দিন ধর্ষণের হার বেড়েই চলেছে | বাংলাদেশে ২০১০ থেকে ২০১৪ সাল পর্যন্ত ধর্ষণের সংখ্যা নিম্নে দেয়া হলো |
# ২০১০ সাল-৪১১ জন
# ২০১১ সাল-৬০৩ জন
# ২০১২ সাল-৮৩৬ জন
# ২০১৩ সাল-৭১৯ জন
# ২০১৪ সাল-৭৭৯ জন 
(তথ্যসূত্র: বাংলাদেশ মহিলা আইনজীবী সমিতির দেয়া ধর্ষণের পরিসংখ্যান )
২০১৫ এবং ২০১৬ অর্থাৎ চলতি বছরে এসে এর সংখ্যা কতটা বেড়েছে তা এখন আর কারও অজানা নয় | আর ২০১০ থেকে ২০১৪ পর্যন্ত যে ধর্ষণের সংখ্যা জানলাম , তা শুধুমাত্র পুলিশের কাছে রিপোর্ট করা এবং প্রকাশ পাওয়া ধর্ষণের খবর গুলি | আমি মনে করি বাস্তবে এর সংখ্যা আরও অনেক বেশী | কারণ অনেক অল্প সংখ্যক ভুক্তভোগী ধর্ষণের কথা প্রকাশ করে | বেশীরভাগ মানুষই মান সম্মানের কথা ভেবে ধর্ষণের খবর প্রকাশ করতে চায় না | এছাড়া দাম্পত্য ধর্ষণের খবর তো বাংলাদেশে কখনই উঠে আসে না | যদি এ সব প্রকাশ করা হতো তাহলে হয়তো দেখা যেতো মুহুর্তেই পরিসংখ্যানের হিসাব কয়েকগুণ বেড়ে গেছে |
যাহোক ধর্ষণের কারণ হিসেবে বাংলাদেশের অধিকাংশ মানুষই দায়ী করে নারীর পোষাককে | অবশ্য ধর্মান্ধ সংখ্যাগরিষ্ঠের দেশে এর থেকে বেশী কী বা আশা করা যায় | বাংলাদেশে ধর্মান্ধতা এতটাই প্রকট যে ধর্ষণ আসলে কী সেটা না জেনেই মানুষ শুধুমাত্র ইসলাম কতৃক দেয়া পর্দার নির্দেশ অমান্য করার দায়ে ধর্ষণের দোষ চাপায় সেই ধর্ষিতা অসহায় নারীর উপরই | কিন্তু আমার জ্ঞান ও বিবেক বরাবরই বলে ধর্ষণের জন্য মানসিকতা দায়ী , পোষাক নয় | চলুন , ধর্ষণ কী এবং এর জন্য আসলে দায়ী কী আজ এ ব্যাপারে কিছু আলোচনা করা যাক |

প্রথমত আমাদের যেটা জানতে হবে তা হলো ধর্ষণ কী বা কাকে বলে | বিভিন্ন গুরুত্বপূর্ণ সূত্রানুসারে ধর্ষণের সংগা-
"ধর্ষণ একপ্রকার যৌন অত্যাচার | সঙ্গী বা সঙ্গিনীর ইচ্ছার বিরুদ্ধে বা অনুমতি ব্যতিরেকে যৌনাঙ্গের মিলন ঘটিয়ে বা না ঘটিয়ে যৌন সংগমে লিপ্ত হওয়াকে ধর্ষণ বলা হয় |"
এই সংগা থেকে দুটি বিষয় লক্ষ্য করুন |
* ধর্ষণের সংগায় উল্লেখ করা হয়েছে "সঙ্গী বা সঙ্গিনী" অর্থাৎ শুধুমাত্র নারী নয় বরং নারী কতৃক পুরুষ এমনকি সমলিঙ্গের মানুষের মাঝেও ধর্ষণ হয় | বহির্বিশ্বে নারী কতৃক পুরুষ ধর্ষণের ঘটনা অহরহই ঘটে | শুধু বহির্বিশ্বে নয় , ইদানিং বাংলাদেশের সংবাদমাধ্যমেও নারী কতৃক পুরুষ ধর্ষণের খবর উঠে আসে | এখন কথা হচ্ছে নারী কতৃক পুরুষ যখন ধর্ষণ হয় , তখন ধর্মান্ধগণ কাকে দোষ দিবেন ? পুরুষের পোষাককে নাকি ঐ নারীর মানসিকতাকে ? নাকি এখন বলবেন ঐ পুরুষ নিশ্চই মিনি স্কার্ট পড়ে ঘুরে বেড়াতো তাই ধর্ষণ হয়েছে | যদি পোষাকই ধর্ষণের জন্য দায়ী হয়ে থাকে , তবে নিশ্চই ধর্ষণ এড়াতে পুরুষকেও বোরখা পড়ে বাইরে বের হতে হবে !!
মার্কিন যুক্তরাষ্ট্রে প্রায় ৯% ধর্ষণের ঘটনা ঘটে পুরুষ কতৃক পুরুষ ধর্ষণের | একজন পুরুষ আর একজন পুরুষকে ধর্ষণ করে কী কারণে ? পোষাকের শালীনতার অভাবে নাকি নোংরা মানসিকতার বদৌলতে !
নিঃসন্দেহে নোংরা মানসিকতার জন্যই |
* সংগায় উল্লেখ করা হয়েছে "ইচ্ছার বিরুদ্ধে , অনুমতি ব্যতিরকে" যৌনকর্মে লিপ্ত হওয়ার কথা | এখন একটু গভীরে ভাবুন , অনুমতি বা ইচ্ছার বিরুদ্ধে যৌনতা কী শুধু রাস্তাঘাটে বখাটের দ্বারাই ঘটে নাকি ইচ্ছার বিরুদ্ধে যৌনতা আপনার আমার ঘরেও ঘটে ? আর একটু ডিটেলসে বলি | বাংলাদেশে এ্যারেন্জ ম্যারিজের ব্যবস্থাটা যুগ যুগ ধরে চলে আসছে | এটি এমন একটা ব্যবস্থা যেখানে বাবা মায়ের চাপে পড়ে বহু নারী নিজের প্রেমিককে নিয়ে দেখা স্বপ্নগুলি মাটি করে দিয়ে আরেকজনের সাথে সংসার পাততে বাধ্য হয় | কিংবা অনেক সময় যথেষ্ট সুযোগের অভাবে বিয়ের আগে হবু স্বামীর সাথে তেমন একটা ভালবাসাপূর্ণ সম্পর্কও গড়ে ওঠে না | তো স্বভাবতই সেই নারী নতুন একজনের সাথে সম্পর্কের শুরুতেই যৌনকর্মে লিপ্ত হতে চায় না | কিন্তু বিয়ে নামক নারীকে নিজ ইচ্ছেমতো ভোগ করার লাইসেন্সের সুবাদে একদল ভোগী পুরুষ প্রথম রাতেই নারীর ইচ্ছার বিরুদ্ধে তার সাথে একরকম জোর করেই যৌনকর্মে লিপ্ত হয় | আর ভোগী লাইসেন্সের কারণে নারী এর প্রতিবাদও করতে পারে না |
এবার শুনুন , আপনি কী জানেন এটাও এক প্রকার ধর্ষণ যার নাম "দাম্পত্য ধর্ষণ" !!
এর জন্যও কী পোষাক দায়ী ? বাসর রাতে কী স্ত্রী মিনি স্কার্ট পড়ে বসেছিলো বলে ধর্ষণের স্বীকার হয়েছে নাকী স্বামীর ভোগী মানসিকতার কারণে | তবে কী ধর্ষণ এড়াতে বাসর রাতে নারীর বোরখা পড়ে থাকা উচিত ছিলো !!
এছাড়া সময়ে অসময়ে বহু নারী নিজ আবাসেই এভাবে ইচ্ছের বিরুদ্ধে নিজের স্বামী কর্তৃক ধর্ষিত হয় , যার খবর আমাদের পর্যন্ত কখনই পৌছায় না | লিখাটি লিখতে লিখতে মনে পড়লো একজন মহিলার ঘটনা যা না বললেই নয় | তার সাথে আমার যখন পরিচয় হয় , তখনো আমার দাম্পত্য ধর্ষণের অস্তিত্ব নিয়ে কোন জ্ঞান ছিল না | কিন্তু সে বেচারি দাম্পত্য ধর্ষণের বাস্তব শিকার ছিলেন | তার কাছ থেকে জানতে পারি এ্যারেন্জ ম্যারিজের বদৌলতে কলেজ জীবনে তার বিয়ে হয়ে যায় তার থেকে বয়সে বেশ বড় একজন পুরুষের সাথে | বিয়ের আগে কাছে থেকে সেই পুরুষকে জানার সুযোগ না হওয়া সত্বেও বিয়ের প্রথম রাত থেকেই সে বর্বরতার শীকার হতে থাকে | আরও জানতে পারি তার স্বামীর জন্য সে অনেকটাই যৌনকর্মীর মতো | এবং সবথেকে অবাক করা বিষয় ইতিমধ্যে তিন সন্তানের জননী হওয়া সত্বেও সময়ে অসময়ে ইচ্ছের বিরুদ্ধে তার সাথে এমন বর্বরতা এখনো চলে |
এখনো কী বলবেন ধর্ষণের জন্য মানসিকতা নয় , দায়ী নারীর পোষাক ?
পোষাক নাকি মানসিকতা দায়ী , তার বিচার করতে হলে আরেকটি বিষয় না বললেই নয় | আচ্ছা বাংলাদেশে শিশু ধর্ষণের ঘটনা অনেক সময়ই উঠে আসে | শুধু বাংলাদেশেই নয় , আরও বহু দেশে শিশু ধর্ষণ নিত্যদিনের ঘটনা | কিন্তু শিশু ধর্ষণ হয় কেন ? শিশুরা মিনি স্কার্ট পড়ে থাকে বলে ? শিশু বাচ্চাদের দেখেও কী মনের মধ্যে কামনার সৃষ্টি হয় ? তাহলে কী জন্মের পর থেকেই শিশু বাচ্চাদের পা পর্যন্ত আলখেল্লা পড়িয়ে রাখতে হবে ? নাকি নিজের মানসিকতার পরিবর্তন ঘটাতে হবে ?
৭১ এর যুদ্ধে পাকিস্তানিরা এবং জামায়েত ইসলামী রাজাকাররা যে হাজারো মা-বোনকে ধর্ষণ করেছে , এ সব কী পোশাকের কারণে ? ৭১ এ কী তারা মিনি স্কার্ট পরে ঘুরে বেড়াতো ? নাকি নিজেদের ভোগী মানসিকতার খোরাক মিটাতো জানোয়ারগুলো ধর্ষণ করতো ?
পোষাকই যদি ধর্ষণের মূল কারণ হবে , তাহলে আরব দেশগুলোতে কেন ধর্ষণের ঘটনা ঘটে যেখানে সবাই বোরখা পড়ে ? খারাপ মানসিকতা সৃষ্টির জন্য আপনি নারীর অর্ধনগ্ন পোশাককে দায়ী করছেন ? তাহলে ইন্টারনেটে রেকর্ডতুল্য পর্ণ সিনেমা কেন আরব দেশগুলো থেকে আসে ? যেখানে আশেপাশে সবাই বোরখা পড়ে চলে , সেখানে কামনা কী করে সৃষ্টি হয় যে পর্ণসাইটে আরব দেশগুলোর রেকর্ডতুল্য ক্লিক পড়ে !!
ভূলে যাবেন না নির্বাচিত সেরা পূর্ণ তারকা বোরখা ও হেজাফধারী মিয়া খলিফার সৃষ্টিও কিন্তু ঐ আরব দেশ থেকেই |
কিছুদিন আগে তনু নামক এক হেজাফধারী বোরখা পরিহিতাকে যখন ধর্ষণ করে হত্যা করা হলো , তখনো বাংলাদেশের ধর্মান্ধ জামাতীরা অপপ্রচার চালিয়ে প্রমাণ করার চেষ্টা করেছিলো যে তনুর ধর্ষণের জন্য তনুর পোশাকই দায়ী | কিন্তু তনুর ছবিগুলো তখন সাক্ষী হয়ে দাড়িয়েছিল | কতটা নিলজ্জ মানসিকতা হলে একটি মৃত মেয়ের উপর মিথ্যে দোষ চাপানো যায় ভাবতে পারেন ? এমন নিচ মানসিকতার বলেই তো ধর্ষণ সম্ভব , পোশাকের কী দোষ !
শুনুন , ধর্মান্ধ হয়ে আপনি যতই বলুন পোষাক দায়ী ধর্ষণের জন্য , কিন্তু বাস্তব হলো মানসিকতা | বোরখা হলো নিজের অসংগতিকে বস্তাবন্দি করার পোশাক | বাংলাদেশে পতিতারাও বোরখা পড়ে | তারা নিশ্চই ধর্ষণ এড়াতে নয় , বরং বোরখার আড়ালে ভণ্ডামির সুবিধার জন্য বোরখা পড়ে | এ পৃথিবীর প্রত্যেকটি মানুষের অধিকার আছে তার নিজের ইচ্ছেমত নিজেকে সাজানোর | আপনি নিশ্চই আপনার নোংরা মানসিকতাকে বদ্ধ রাখতে আরেক জনের অধিকার কেড়ে নিতে পারেন না |
একটা কথা মনে রাখবেন , আপনি আপনার নোংরা মানসিকতার পরিবর্তন না ঘটাতে পারলে সমগ্র নারী জাতিকে বস্তাবন্দি করলেও ধর্ষণ বন্ধ হবে না ...

