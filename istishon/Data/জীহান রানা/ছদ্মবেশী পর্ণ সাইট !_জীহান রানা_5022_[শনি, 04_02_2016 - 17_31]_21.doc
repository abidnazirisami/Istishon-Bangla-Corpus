ছদ্মবেশী পর্ণ সাইট !


বাংলাদেশে পর্ণ সাইট চালানোর অনুমোদন না থাকলেও আমি মনে করি বাংলাদেশে অনেক পর্ণ সাইট আছে | বিশেষকরে ফেসবুকে তো এমন পেইজের অভাব নেই | তবে এডমিনরা এই সাইটগুলো চালায় একটু ছদ্ববেশে | যার ফলে প্রতিনিয়তই অনেক পর্ণ সাইট বিরোধী মানুষও না জেনে এসব সাইট এক্সেস করে থাকে কিংবা অনেকে আবার এসব সাইটের দ্বারা নানাভাবে প্রতারিত হয় |
প্রথমে আসি কিভাবে প্রতারিত হয় | কিছুদিন আগে আমার ফেসবুক একাউন্টে একটি মেয়ের এসএমএস পেলাম যিনি নাকি এমন একটি সাইটের দ্বারা ভীষণ সমস্যায় পড়েছেন | সে বলল একটি সাইট থেকে যৌনতা নিয়ে অনেকটা চটি টাইপসের একটি পোষ্টের কভার ফটো স্বরূপ তার ছবি ব্যবহার করা হয়েছে | বিস্তারিত শুনে জানতে পারলাম ফেসবুকে তার ছবিগুলো তেমন কোন প্রাইভেসি দেয়া ছিল না | যার কারণে ছবিটি ডাউনলোড করে ব্যবহার করা হয়েছে কোনরূপ অনুমতি ব্যতিত | আমি নিজেও খেয়াল করেছি যে বিভিন্ন পেইজ কিংবা কখনও আবার অনলাইন নিউজ পেপারেও যৌন বিষয়ক পোষ্টে বিভিন্ন সুন্দর মেয়ের ছবি ব্যবহার করা হয় | কিন্তু ভাবতে পারি নি যে এডমিনরা এই ছবিগুলো এভাবে সংগ্রহ করে |
একটি বার ভেবে দেখেছেন কোন যৌনপ্রেমী বঙ্গালির হাতে যখন এই ধরণের পোষ্ট পরবে ,তখন সে ঐ লিখার সাথে মিলিয়ে মেয়েটির ছবি দেখে কেমন মন্তব্য করবে | কিংবা একটি ভাল মানুষও এমন পোষ্টের কভার ফটোর মেয়েটিকে আর যাই ভাবুক অন্তত ভাল বলবে না | ফলে অতি সহজেই একটি মেয়ের বিশাল সর্বনাশ হয়ে যাচ্ছে | একটু ভাবুন তো যে আপনার আমার বোন বা প্রেমিকাও হয়তো কোন কারণে ফেসবুকে ছবিতে প্রাইভেসি দেয় নি | কাল যদি তার ছবিটা ব্যবহার করা হয় এবং তাও যদি আপনার সামনেই পড়ে তো কেমন লাগবে আপনার ?
তবে এর সমাধান স্বরূপ আমি এটা কখনই বলব না যে ফেসবুকে সব ছবিতে প্রাইভেসি দিতে হবে | ফেসবুকে নিজ নিজ ছবির প্রাইভেসি দেয়াটা ব্যক্তির একান্তই নিজস্ব ব্যপার ও অনেকটা অধিকারও বটে | আর অধিকার নস্ট করে সমাধান আমি কখনই সমর্থন করি না | বরং সমাধান স্বরূপ বলতে পারি এমন পেইজ বা সাইটগুলোর বিষয়ে আমাদের সচেতন হতে হবে কিংবা ফেসবুকে রিপোর্ট করে পুরোপুরি বন্ধের ব্যবস্থা করতে হবে |
সব থেকে বেশী কষ্ট লাগে তখন যখন কোন লাইসেন্সপ্রাপ্ত অনলাইন নিউজ পেপারেও এমন কাজ করা হয় কিংবা যৌনাকর্ষক পোষ্ট দেয়া হয় | আর এমন হওয়া স্বাভাবিকও বটে | কারণ সরকার বিরোধী পোষ্ট লেখকের বিরুদ্ধে ব্যবস্থা নেয়ার প্রতি সরকার যথেষ্ট সচেতন হলেও এসব বিষয়ে কোন খেয়াল রাখে না বললেই চলে |
এছাড়া অনলাইন নিউজ পেপার গুলোতে ভিডিও সংযুক্ত করে কিভাবে মানুষের সর্বনাশ করা হচ্ছে এ বিষয়ে এর আগের পোষ্টেই আলোচনা করেছি | আজ ফেসবুকে কিছু উপকারীর ছদ্ববেশে পর্ণ সাইট সম্পর্কে লিখছি | এমন কিছু পেইজ যেগুলোতে হয়তো আপনিও লাইক দিয়েছেন |

ছবিগুলো ভাল করে লক্ষ্য করুন | একটি হল অনলাইন নিউজ পেপার bd24live আর একটি হল মেডিকেল গাইড |
পোষ্টগুলোর টাইটেল ভাল করে লক্ষ্য করলেই বুঝবেন লিখাগুলো যথেষ্ট যৌনাকর্ষক কিংবা অনেকটা চটি ধরণের |
bd24live এর মত আরও অনেক সাইট আছে যারা অনলাইন নিউজ পেপারের নামে যৌনপ্রেমী বঙ্গালিদের আকর্ষণ করে লাইকের বন্যা ও ক্লিক ইনকামের জন্য এমন পোষ্ট দিয়ে থাকে | কিন্তু অনেক মানুষই এসব পেইজে লাইক দেয় শুধু সংবাদের আশায় | কারণ পেইজগুলো দেখে বাইরে থেকে তেমন কিছুই বোঝা যায় না | কিন্তু আসলে এগুলো ছদ্ববেশী পূর্ণ সাইট | আর নিউজ পেপার বলে দর্শকদের বয়সসীমাও নির্ধারণ করতে হয় না | ফলে যত্রতত্র ব্যাপকভাবে পাব্লিসিটির ব্যবস্থা করা যায় |
আর এক ধরণের পর্ণ সাইট আছে যেগুলো মেডিকেল বিষয়ক তথ্যের কথা বলে চালানো হয় | ফেসবুকে এমন পেইজের অভাব নেই | কিন্তু চিকিৎসা তথ্যের বদলে বেশীরভাগ সময়ই সেখানে নানা ধরণের পর্ণ ভিডিও , চটি পোষ্ট করা হয় | আর মেডিকেল বিষয়ক তথ্যের আশায় বহু মানুষ লাইকও দেয় | ফলে বিশাল এক ব্যবসার ব্যবস্থা হয়ে যায় | কিন্তু পরবর্তীতে লজ্জায় পরতে হয় সাধারণ ব্যবহারকারীদের | এছাড়া চটি পোষ্টের কভার ফটো হিসেবে মেয়েদের ছবি ব্যবহার করার মত সর্বনাশা কাজ তো আছেই |
আসলে সুন্দরী মেয়েদের ছবি ব্যবহার করার যথেষ্ট কারণও আছে | কারণটা হল ছদ্ববেশী পেইজ হওয়ায় অনেক সাধারণ মানুষও থাকে এসব পেইজ গুলোতে | তাই যদি সরাসরি উলঙ্গ ছবি ব্যবহার করা হয় , তাহলে হয়তো লাইক অনেক কমে যাবে বা লজ্জার খাতিরে অনেকে এক্সেসও করবে না | তাই ঐসব ছবির বদলে সুন্দরী মেয়েদের ছবি ব্যবহার করে ভারসাম্য রক্ষা করা হয় |
তবে যেহেতু বাংলাদেশে যৌনপ্রেমী মানুষের অভাব নেই, তাই তাদের আনন্দ দানের জন্য যদি এসব পেইজ রাখতে হয় , তবে আমি বলব সেক্ষেত্রে যেন এসব পেইজগুলোর নামের সাথে সেক্স বা এ বিষয়ক কোন শব্দ ব্যবহার করা হয় | তাহলে অন্তত সাধারণ বা কম বয়সী অনাগ্রহী মানুষগুলো লজ্জার হাত থেকে বেচে যাবে |

