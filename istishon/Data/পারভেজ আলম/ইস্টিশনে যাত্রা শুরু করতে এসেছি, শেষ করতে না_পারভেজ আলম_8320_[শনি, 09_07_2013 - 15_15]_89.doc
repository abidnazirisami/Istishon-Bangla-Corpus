ইস্টিশনে যাত্রা শুরু করতে এসেছি, শেষ করতে না


প্রথম যখন বাঙলা ব্লগে আসলাম, সেই সময় সবকিছু অন্যরকম ছিল। বাঙলা ব্লগ দুনিয়াটা ছিল ছোট। ব্লগে ক্যাচাল হতো, টুকিটাকি। তারপরে ক্যাচাল বড় হলো। নানান মতের, নানান পথের নানান ব্লগ প্লাটফর্ম হইলো। গ্রুপিং হইলো, ভাঙন হইলো। আন্দোলন, সংগ্রাম, দমন, নিপিড়ন, খুনাখুনির পথও আজকে পার করে এসেছে বাঙলা ব্লগ দুনিয়া। যখন প্রথম বাঙলা ব্লগে আসছিলাম, তখন এতোকিছু হবে বুঝিনাই। আজকে এতো কিছু হয়ে যাওয়ার পরে বাঙলা ব্লগ দুনিয়ায় নিজের জন্যে একটা জায়গা খুঁজে পেতে, মন খুলে একটা লেখার জায়গা খুঁজে নিতেও অনেক কিছু চিন্তা ভাবনা করতে হয়। বাঙলা ব্লগ দুনিয়া তার ইনোসেন্স হাড়াইছে অনেক আগেই। এখন তার মিডলাইফ ক্রাইসিস। 
তবে ব্লগে ক্যাচাল হওয়া ভালো। ক্যাচাল ব্লগের সাস্থের জন্যে ভালো মনে করি। ক্যাচালের মধ্য দিয়া ব্লগ ম্যাচিউর হয়। এইটা ব্লগের সুবিধা। মেইনস্ট্রিম গণমাধ্যমে এই ক্যাচালের সুযোগ নাই, এইখানেই ব্লগ মহান। এইখানে নানামত নিজেদের মধ্যে সংগ্রাম এবং সমঝোতা করতে পারে। নানান মতাদর্শ একে অপরকে ঝালায়া নিতে পারে। কর্তৃপক্ষ আর আম ব্লগারদের মধ্যকার সংগ্রাম সমঝোতার সম্পর্কই আসলে একটা ব্লগকে ম্যাচিউর করে তোলে। এই ম্যাচিউরিটির অভাবে বাঙলা ব্লগে কিছু ব্লগের বিকাশ হয়নাই, তারা বিভিন্ন দলীয় ল্যাবেল নিয়া বাঙলা ব্লগ দুনিয়ায় নিজেদের সকল সম্ভাবনা জলাঞ্চলি দিয়া বসে আছে। 
আমি অনেকদিন যাবতই কোন বিশেষ ব্লগে নিয়মিত না। ইস্টিশনে নিয়মিত হওয়ার ইচ্ছা আছে। এইখানে প্রথম আসার পরে মনে হইলো এই ইস্টিশন থেকে আসলে হয়তো অনেক লাইন অনেকদিকে যাওয়া সম্ভব, অনেকগুলা ট্রেন হয়তো এইখান থেকে যাত্রা শুরু করবে, যাত্রা শেষ করবেনা। এখনো সেই আশাই রাখি। 
বাঙলা ব্লগের ক্যাচাল অসুস্থ্য রূপ নেয় ট্যাগবাজিতে। বাঙলা ব্লগ দুনিয়ায় একটি শ্রেণীকে দীর্ঘদিন আগেই সামাজিকভাবে বয়কট করা হয়েছে। এদের নাম ছাগু। কিন্তু এই ছাগু ট্যাগবাজি, তার পথ ধরে ভাদা, খাসি নানান ট্যাগবাজি নেহায়েতই রাজনৈতিক ও ব্যক্তিগত শত্রুদের অপদস্ত করতে বাঙলা ব্লগ দুনিয়ায় ব্যবহার হয়ে আসছে সেই আদ্যিকাল থেকেই। এই ট্যাগবাজির রাজনীতি বাঙলা ব্লগের বহু সুস্থ্য ক্যাচালকে অসুস্থ্যতায় পরিণত করে অনেক মহৎ যাত্রাকে ঈতিপূর্বে ব্যাহত করেছে। 
আমি আশা করবোযে ইস্টিশনের ব্লগাররা নিজেদের ব্লগার পরিচয়টাকে ঊর্ধে তুলে ধরে গণবুদ্ধিজীবী হওয়ার গুরু দায়িত্ব পালন করে যাবেন। ট্যাগবাজির রাজনীতিতে জড়িয়ে বাঙলা ব্লগের অপচর্চা এবং অপশক্তির শক্তি বৃদ্ধি করবেন না। 
বাংলাদেশটাই এখন একটা ইস্টিশন। এইখানে নতুন যেই প্রজন্ম গড়ে উঠেছে, উঠছে তাদের মধ্যে আছে অপার সম্ভাবনা। তাই তারা নানা মত, পথের প্রতি আকৃষ্ট হয়। কেউ ইসলামি আইডেন্টিটিকে গুরুত্ব দিলেই সে ছাগু হয়ে যায়না, ঠিক যেমন কেউ নাস্তিক হলেই সে রেসিস্ট বা ইসলাম বিদ্বেষী না। এই যে নানামত, নানা পথের ভ্যারিয়েশন এর মধ্যকার ক্যাচাল, সংঘাত ও সমঝোতার মধ্য দিয়াই আমরা সামনের দিকে যাত্রা করবো। অবশ্যই পেছনের দিকে না। আশা করি আমাদের এই ইস্টিশন ব্লগের রেলগাড়িটা লাইনচ্যুত হবেনা। 

