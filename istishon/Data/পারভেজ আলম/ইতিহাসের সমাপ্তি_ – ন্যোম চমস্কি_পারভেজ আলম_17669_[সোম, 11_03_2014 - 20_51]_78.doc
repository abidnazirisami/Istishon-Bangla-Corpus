ইতিহাসের সমাপ্তি_ – ন্যোম চমস্কি



মানব সভ্যতার দিন ফুরিয়ে রাত নামি নামি করছে। সারাটি দিনের হিসাব নিকাশ করতে গিয়ে মিনার্ভার পেঁচার মাথায় কি কি চিন্তা চলছে তার সন্ধান করা সুখের কাজ হবে না। দিনের সমাপ্তিটা বোধহয় গ্লানিকরই হতে যাচ্ছে। সভ্যতার সকাল হয়েছিল প্রায় দশ হাজার বছর আগে, মধ্যপ্রাচ্যের ফার্টাইল ক্রিসেন্টে, দজলা ও ফোরাত নদীর তীর থেকে ভূমধ্যসাগরের পূর্বতীরের ফিনিশিয়া, নীল নদ থেকে গ্রিস পর্যন্ত অঞ্চল জুরে। সভ্যতার এই জন্মভুমিতে এখন যা হচ্ছে, তাতে মানবজাতি কতো নিচু স্তরে পতিত হতে পারে তার বেদনাদায়ক শিক্ষা আমাদের হয়ে গেছে। 
দজলা-ফোরাতের দেশগুলোতে গত কয়েক বছরে অকথ্য আর ভীতিকর সব ঘটনা ঘটে চলেছে। ২০০৩ সালে জর্জ বুশ আর টনি ব্লেয়ারের ইরাক হামলা সবচাইতে বড় আঘাত হয়ে এসেছে, বহু ইরাকির কাছেই এই হামলা ১৩ শতকের মোঙ্গল আক্রমনের সমতূল্য। তার আগেই বিল ক্লিন্টনের প্ররোচনায় জাতিসংঘের অবরোধ ইরাক দেশটিকে অর্থনৈতিকভাবে ধ্বংসের দাঁড়প্রান্তে নিয়ে গিয়েছিল। স্বনামধন্য কূটনীতিক ডেনিস হ্যালিডে এবং হান্স ভন সপনেক এই অবরোধকে ‘গণহত্যা’র সাথে তুলনা করেছিলেন, এবং নিজ নিজ দায়িত্ব থেকে প্রতিবাদস্বরূপ পদত্যাগ করেছিলেন। টানা অবরোধে অর্থনৈতিকভাবে দূর্বল ইরাক বুশ-ব্লেয়ারের হামলায় অবশেষে রাজনৈতিকভাবেও ধ্বংস হয়ে গেলো। ইরাকে যুক্তরাষ্ট্র-যুক্তরাজ্যের হামলার ভয়াবহ ফলাফল কিছুদিন আগে নিউইয়র্ক টাইমসের ‘ভিজুয়াল গাইড টু দা ক্রাইসিস ইন ইরাক এন্ড সিরিয়া’ নামে লেখায় তুলে ধরা হয়েছে। তাতে বলা হয়েছে, “২০০৩ সালের আগের বাগদাদের সাথে এখনকার বাগদাদের রাত দিন পার্থক্য হলো, তখন বাগদাদ ছিল বহুমাত্রিক, বিভিন্ন ধর্মের জনগোষ্ঠির নগর। আর এখন বাগদাদ পরিণত হয়েছে পরতে পরতে ঘৃণা জড়ানো একটি সাম্প্রদায়িক মহল্লায়”। 
দজলা-ফোরাতের অধিকাংশ এলাকা এখন আইসিসের দখলে। সৌদি আরবের বাড়ি থেকে এসে দজলা-ফোরাতের দেশে আইসিস ‘ইসলামিক স্টেট’ নামে র্যা ডিকাল ইসলামের একটি কট্টরপন্থি এবং নিদারুন ব্যাঙ্গত্বক চিত্র তৈড়ি করে ফেলেছে। ইন্ডিপিন্ডেন্টের মধ্যপ্রাচ্য প্রতিনিধী এবং আইসিসের ব্যাপারে অন্যতম বিশ্লেষক প্যাট্রিক ককবার্নের মতে, “আইসিস একটি ভয়ঙ্কর, বহুদিক থেকে ফ্যাসিবাদী সংগঠন, যারা প্রচন্ড সাম্প্রদায়িক, এবং তাদের ব্র্যান্ডের ইসলাম অনুসরণ করে না এমন যে কাউকেই হত্যা করে”। আইসিসের ব্যাপারে পশ্চিমা শক্তিগুলোর দ্বিমুখী নীতিও ককবার্ন ধরিয়ে দিয়েছেন। পশ্চিমারা একদিকে ইরাকে আইসিসকে ঠেকাতে চায়, অন্যদিকে সিরিয়ায় বাশার আল আসাদ বিরোধীতায় তাদেরকে ছাড়ও দেয়। লেবাননে আইসিসের সবচাইতে বড় শত্রু হলো হিজবুল্লাহ, যারা আবার মার্কিন যুক্তরাষ্ট্র এবং তাদের মিত্র ইসরায়েলেরও শত্রু। এই পরিস্থিতি আরো জটিল হয়েছে আইসিস মোকাবেলায় যুক্তরাষ্ট্রের সাথে ইরানের নৈতিক সহাবস্থানে (হিজবুল্লাহর মিত্র ইরান)। মিশর তার ইতিহাসের অন্যতম অন্ধকার সময় পাড় করছে সামরিক স্বৈরশাসনের অধিনে, এই সামরিক শাসন আবার সবদিক থেকে মার্কিন যুক্তরাষ্ট্রের মদদপুষ্ট। ফিলিস্তিনের জনগণের উপর ইসরায়েলি নির্যাতন নিপিড়ন আবারো শুরু হয়েছে। জেরুজালেম নগরির দেশ, যা ছিল এককালে দুনিয়ার নৈতিকতার কেন্দ্রভুমি, তা থেকে নির্যাতনের খবর ছাড়া এখন আর কিছুই আসে না। আজ থেকে আশি বছর পূর্বে মার্টিন হাইডেগার নাজি জার্মানির প্রংশসা করে বলেছিলেন, ইউরোপের গৌরবের গ্রিক সভ্যতাকে পূর্ব ও পশ্চিমের বর্বরদের হাত থেকে রক্ষা করার জন্যে জার্মানরাই আশা জাগিয়ে রেখেছে। আজকে জার্মান ব্যাংকাররা তাদের সম্পদ ও ক্ষমতা রক্ষার্থে গ্রিস দেশটিকেই অর্থনৈতিকভাবে পিশে মারছে। 
তবে মানব সভ্যতার সমাপ্তি নিশ্চিত করতে যুদ্ধ বিগ্রহের চাইতে পরিবেশ বিপর্যয় বেশি এগিয়ে আছে। আন্তঃসরকারী জলবায়ু পরিবর্তনের (আইপিসিসি) যে সর্বশেষ রিপোর্ট প্রকাশিত হয়েছে তাতে সেই সম্ভাবনাই দেখা যাচ্ছে। দুনিয়ার পরিবেশ বিপর্যয়ের যে বাস্তব চেহারা, তার বিচারে এই রিপোর্ট যথেষ্ট রক্ষনশীল। তারপরও এই রিপোর্ট অনুযায়ি, গ্রিন হাউস গ্যাসের মাত্রাতিরিক্ত নির্গমনের ফলে “জনগণ ও বাস্তুতন্ত্রের উপর সামনের দশকগুলোতে তীব্র, বিস্তৃত এবং অপরিবর্তনিয় প্রভাব পরবে”। দুনিয়ার তাপমাত্রা বাড়তে বাড়তে এমন একটা জায়গায় পৌছাচ্ছে যাতে মেরু অঞ্চলের বরফ গলা বন্ধ করা আর সম্ভব হবে না। বরফ গলা পানি সমুদ্রের যে উচ্চতা বাড়াবে তাতে তলিয়ে যাবে বড় বড় শহর, বিস্তীর্ন সমুদ্র তীরবর্তি অঞ্চল। 
মানব সভ্যতার শুরুটাও হয়েছিল প্রাকৃতিক হলোসিন যুগের সাথে তাল মিলিয়ে। আজ থেকে এগার হাজার বছর আগে এই প্রাকৃতিক যুগের আবির্ভাব মানব সভ্যতার আগমন তরান্বিত করেছিল। তার আগে ছিল প্রায় আড়াই মিলিয়ন বছরের প্লাইস্টোসিন যুগ। বিজ্ঞানীরা আজকে বলছেন, আজ থেকে আড়াইশ বছর আগেই নাকি ‘এন্থ্রোপোসিন’ নামে যুগের সুচনা হয়েছে, যেই যুগে মানুষের কাজ কাম প্রকৃতিতে বড় ধরণের পরিবর্তন সাধন করেছে। ভুতাত্ত্বিক ও প্রাকৃতিক যুগের এই দ্রুত পরিবর্তনকে চাইলেই এড়িয়ে যাওয়া সম্ভব না। আজ থেকে ৬৫ মিলিয়ন বছর আগে পৃথিবীর প্রাণের ইতিহাসে বড় ধরণের দুর্যোগ ঘটেছিল। মহশূণ্য থেকে পৃথিবীর বুকে আছড়ে পরা একটি বড় আকাড়ের গ্রহানুর আঘাতে হাড়িয়ে গিয়েছিল ডাইনোসরসহ বহু প্রজাতি। ডাইনোসরদের যুগের সমাপ্তির পর ছোট আকাড়ের স্তন্যপায়ি বিভিন্ন প্রানী এবং তার পথ ধরে মানুষের আবির্ভাব ঘটেছিল। আজকের পৃথিবীতে মানুষ নিজেই ৬৫ মিলিয়ন বছর আগের সেই গ্রহানুর ভুমিকায় অবতির্ণ হয়েছে। একটা হিসাব মতে, আজকের পৃথিবীতে মানুষের হাতে প্রায় সেই পরিমান প্রজাতির বিলুপ্তি হয়েছে, যেই পরিমান প্রজাতি সেই গ্রহানুর আঘাতে বিলুপ্ত হয়েছিল। 
আইপিসিসির রিপোর্ট মতে, ভবিষ্যত প্রজন্মকে বড় ধরণের ঝুঁকির মুখে না ফেলতে চাইলে মাটির নিচের অধিকাংশ জ্বালানি না তুলে সংরক্ষন করে রাখা উচিৎ হবে। অথচ বড় জ্বালানী কর্পরেশনগুলো কোন রাখঢাক না করেই দুনিয়ার সব জ্বালানি নিঃশেষ করার প্রতিযোগিতায় নেমেছে। আইপিসিসির এই রিপোর্ট প্রকাশের মাত্র একদিন আগেই নিউইয়র্ক টাইমসে একটা খবর প্রকাশিত হয়েছিল, নর্থ ডাকোটার তেলের মজুদ রপ্তানিতে অগ্রাধিকার দিতে গিয়ে মিডওয়েস্টের খাদ্য শষ্যের মজুদ পচে যাচ্ছে। 
মানুষের হাতে দুনিয়ার তাপমাত্রা বৃদ্ধির সবচাইতে ভয়ঙ্কর ফলাফল হতে পারে পার্মফ্রস্ট (শূন্য ডিগ্রি সেলসিয়াসে জমে থাকা মাটি) অঞ্চলের গলন। সায়েন্স ম্যাগাজিনে প্রকাশিত একটি গবেষনা মতে, দুনিয়ার তাপমাত্রা আর সামান্য বৃদ্ধি পেলেই পার্মফ্রস্ট গলা শুরু হতে পারে, ফলে বরফে আটকে থাকা বড় ধরণের গ্রিন হাউজ গ্যাস নির্গত হয়ে বড় ধরণের প্রাকৃতিক দূর্যোগ ঘটাতে পারে। সারা দুনিয়ার জলবায়ুর উপর এর ফলাফল ভয়াবহ হতে পারে। অরুন্ধতী রায়ের মতে, ‘আমাদের সময়কার পাগলামির সবচাইতে বড় উদাহরণ হলো’ সিয়াচেন হিমবাহ। ইন্ডিয়া ও পাকিস্তানের সৈন্যদের যুদ্ধের কারনে এই সিয়াচেন হিমবাহ এখন দুনিয়ার সর্বোচ্চ উচ্চতাসম্পন্ন যুদ্ধক্ষেত্র। হিমবাহটি এখন গলে যাচ্ছে। গলা বরফের ভেতর থেকে বেড়িয়ে আসছে হাজার হাজার গোলা বারুদের খোসা, শূণ্য তেলের ড্রাম, বরফের কুড়াল, পুরণো বুট, তাবু থেকে শুরু করে অর্থহীন কলহে লিপ্ত যোদ্ধা মানুষের ব্যবহৃত নানাপদের জঞ্জাল। হিমবাহটি যতো গলবে, ইন্ডিয়া ও পাকিস্তানের মানুষের দূর্দশা ততো বাড়বে।
(ন্যোম চমস্কির 'The End of History? The short, strange era of human civilization would appear to be drawing to a close' থেকে অনুবাদ)

