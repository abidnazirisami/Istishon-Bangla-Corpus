খলিফার কালো পতাকা ও মাওয়ালি মুসলমানের গল্প 


আইসিসের খেলাফতের বরাতে আজকের দুনিয়ায় খেলাফতের কালো পতাকা আবার ফিরে এসেছে। খুব সম্ভবত আব্বাসিয় খেলাফতের পতনের পরে এই পতাকা আর দেখা যায় নাই। সর্বশেষ তুর্কিশ খেলাফতের ‘চান তারা’ মার্কা পতাকাই মাঝখানে ইসলামের ঝান্ডা হিসাবে পরিচিতি পেয়েছিল। খলিফার কালো পতাকা বিশেষভাবে আব্বাসিয় খেলাফতের সাথে সম্পর্কৃত। রাজনৈতিক ক্ষমতা, সভ্যতা এবং জ্ঞান বিজ্ঞানে আব্বাসিয় খেলাফতের খ্যাতির কারণে এই কালো পতাকা একসময় দুনিয়াব্যাপী ইসলামের পতাকা হিসাবে পরিচিত পেয়েছিল। ইসলামের প্রাথমিক যুগে বিশেষ করে মুহাম্মদের জীবদ্দসায় এবং রাশিদুন খলিফাদের সময় একক কোন পতাকা ব্যবহারের প্রমান পাওয়া যায় নাই। রাশিদুন খলিফাদের পর থেকে উমাইয়া খেলাফতের পতাকার রঙ ছিল সাদা। আব্বাসিয়দের কালো পতাকার আবির্ভাব হয় ৭৫০ খ্রীষ্টাব্দে। সে বছরের ২৫ রমজান উমাইয়াদের হাতে নিহত ইমামদের (মুহাম্মদের পরিবারভুক্ত) স্মরণে শোকের প্রতিক হিসাবে কালো পতাকা উত্তোলন করা হয়। খোরাসানে প্রথম পতাকা উত্তলন করা হয়। শুরু হয় বিদ্রোহ। 
কেবল বিদ্রোহ নয়, ৭৫০ খ্রীষ্টাব্দে মুসলিম দুনিয়ায় বড় ধরণের একটি বিপ্লব সংগঠিত হয়। এই বিপ্লবে উমাইয়া খেলাফতের পতন এবং আব্বাসিয় খেলাফতের উত্থান ঘটে। ক্ষমতার পট পরিবর্তনের সংগ্রামরে বিদ্রোহ বলাই সঙ্গত। আব্বাসিয়দের ক্ষমতা দখলের লড়াই বিদ্রোহই ছিল। কিন্তু এই বিদ্রোহ মুসলিম দুনিয়ায় বড় ধরণের কিছু বৈপ্লবিক পরিবর্তন নিয়ে আসে, বলতে গেলে ‘মুসলিম দুনিয়া’ এই ধারণাটির অর্থই তাতে পালটে যায়। ইসলামের নবী হজরত মুহাম্মদ (সঃ)এর মৃত্যু হয় ৬৩২ খ্রীষ্টাব্দে। এরপর প্রায় তিরিশ বছর রাশিদুন খেলাফতের যুগ। আলী নিহত হওয়ার মধ্য দিয়ে এই যুগের সমাপ্তি ঘটে। এসম্য মুয়াবিয়া মুসলিম দুনিয়ার একচ্ছত্র নেতায় পরিণত হন এবং নিজেকে খলিফা ঘোষনা করেন। মুয়াবিয়া নিজের পুত্রকে খেলাফতের উত্তরাধিকারী মনোনিত করে উমাইয়া খেলাফতের সুচনা করে। অবশ্য উমাইয়ারা তৃতীয় রাশিদুন খলিফা ওসমানকে প্রথম উমাইয়া খলিফা হিসাবে গণ্য করতো। উল্লেখ্যযে ইসলাম পূর্ব মক্কায় কুরাইশদের বনু উমাইয়া এবং বনু হাশেম পরিবারের মধ্যে প্রতিযোগিতা ও প্রতিদ্বন্দীতার সম্পর্ক ছিল। ইসলামের প্রাথমিক যুগেও মুসলমান বনাম পৌত্তলিকদের যুদ্ধে মুহাম্মদ বনাম আবু সুফিয়ানের প্রতিদ্বন্দীতায় দুই পরিবারের মধ্যে শত্রুতা চরমে পৌছে। পিতৃহত্যার প্রতিশোধ নিতে সুফিয়ানের স্ত্রী ও মুয়াবিয়ার মা হিন্দ বিনতে উতবা উহুদ যুদ্ধে ইহত মুহাম্মদের চাচা হামজার কলিজা খেয়েছিলেন। অবশ্য ব্যতিক্রমও ছিল, যেমন বনু উমাইয়ার ওসমান মুহাম্মদের পক্ষে এবং বনু হাসেমের আবু লাহাব সুফিয়ানের পক্ষে অবস্থান নেন। মক্কা বিজয়ের প্রাক্কালে সুফিয়ান পরিবার গণহারে ইসলাম গ্রহণ করে। ওসমানের খেলাফতের সময়ে মুয়াবিয়া সিরিয়ার শাসক ছিলেন। সিরিয়ার সেনাবাহিনীর জোরেই তিনি আলীর খেলাফত অস্বিকার করেন এবগ পরবর্ততিতে মুসলিম জাহানের খলিফা হয়ে উমাইয়া খেলাফতের জন্ম দেন। এই খেলাফত ৯২ বৎসর স্থায়ী হয়। 
বনু হাসেম পরিবারভুক্তরা বিশেষ করে আলী ও ফাতিমার বংশধররা বরাবরি উমাইয়া শাসনের বিরোধী ছিলেন। তাদের সমর্থকরাই প্রাথমিক যুগের শিয়া হিসাবে পরিচিত। মহানবীর বংশধর ইমাম হাসান ও হুসেইন থেকে শুরু করে আরো অনেকে সরাসরি বিদ্রোহ করে নিহত হয়েছেন অথবা উমাইয়াদের ষড়যন্ত্রের শিকার হয়ে মৃত্যুবরণ করেছেন। কারবালার যুদ্ধে ইমাম হুসেইনসহ বনু হাশেম পরিবারভুক্ত ৭২ জন উমাইয়াদের নিহত হন। খোদ ইসলামের নবীর পরিবারদের বিরুদ্ধে এই ধরণের নৃশংসতা চালানোয় উমাইয়ারা সাধারণ মুসলমানদের কাছে অজনপ্রিয় ছিল। কিন্তু তাদের বিরুদ্ধে আলী ও ফাতিমার বংশধরদের সবগুলো বিদ্রোহই ব্যর্থ হয়। তবে আলীর বংসধররা ব্যর্থ হলেও বনু হাসেম পরিবারভুক্ত আব্বাসিয়রা ঠিকই সফল হয়। আব্বাসিয়রা ছিল মুহাম্মদের চাচা আব্বাস ইবনে আবদুল মুত্তালিবের বংশধর, সেই হিসাবে বনু হাসিম গোত্রভুক্ত। পাশাপাশি এই পরিবার একজন আলী বংশিয় ইমামের মাধ্যমে ইমামের উত্তরাধীকার লাভ করেছিলআলীপুত্র মুহাম্মদ ইবনে হানাফিয়ার বরংশধরদের ইমামতের যারা সমর্থক ছিলেন, তারা সেই সুবাদে আব্বাসিয় ইমামতেরও সমর্থক হয়ে ওঠেন। সেই যুগে এরা ছিলেন শিয়াদের মধ্য অন্যতম সংখ্যাগরিষ্ঠ। 
উমাইয়াদের বিরুদ্ধে আব্বাসিয় বিদ্রোহ ছিল একটি জণপ্রিয় বিদ্রোহ। আর এই জণপ্রিয়তা কেবল মুহাম্মদের পরিবারভুক্ত হওয়ার কারনে অর্জন করা সম্ভব হয় নাই। আব্বাসিয় বিদ্রোহের সবচেয়ে বড় শক্তি ছিল অনারব মুসলমানরা। এইখানেই বিদ্রোহ সামাজিক বিপ্লবে রূপ নিয়েছে। উমাইয়া খেলাফতের আমলে ইরান ও মধ্য এশিয়ার বিভিন অঞ্চলের অনারবরা গণহারে ইসলাম ধর্ম গ্রহণ করা শুরু করে। কিন্তু উমাইয়ারা প্রথমত কুরাইশ ও দ্বিতীয়ত আরব শ্রেষ্ঠত্বে বিশ্বাস করতো। তাদের শাসনাধিনে অমুসলিম এবং অনারবে ফারাক ছিল না। উমাইয়া খেলাফতের অধিনে শুধু মুসলিম হলেই চলতো না, আরবও হওয়া লাগতো। জাতিগতভাবে আরব না হলে নিজ ভাষা, সংস্কৃতি বিসর্জন দিয়ে আরব না হয়ে উপায় ছিল না। অনারব পার্শিয়ান, আফগান, তুর্কি ও ভারতবর্ষের অধিবাসীদের জন্যে যা সহজ ছিল না। এই অনারব মুসলিমদের উমাইয়া আমলে ডাকা হতো মাওয়ালি। অনারব হওয়ায় অমুসলিমদের মতো তাদের উপর জিজিয়া কর ধার্য ছিল। খেলাফতের অধিনে নিজ দেশেই তারা দ্বিতীয় শ্রেণীর নাগরিকের মতো বসবাস করতো, সব রকম সামাজিক সুবিধা ও ভালো চাকড়ি নির্ধারিত ছিল আরবদের জন্যে। শিক্ষা দিক্ষা সভ্যতায় ইরানের অধিবাসীরা আরবদের চেয়ে অনেক এগিয়ে থাকলেও বৈষম্যের শিকার হতো। এসব কারণে পারস্যসহ অন্যান্য অঞ্চলের অনারব মুসলমানদের মধ্যে উমাইয়া খেলাফতের বিরুদ্ধে ক্ষোভ দানা বাধতে থাকে। ইরানের মুসলমানদের মধ্যে শিয়া মতের সংখ্যাগরিষ্ঠতা এবং অনারব মুসলমানদের মধ্যে অত্যাধিক আলী প্রেমের পেছনেও উমাইয়া আমলের এইসব বৈষম্যের বিশেষ প্রভাব আছে। আব্বাসিয়রা অনারব মুসলমান এবং শিয়াদের ক্ষোভ ও সমর্থন কাজে লাগিয়েই উমাইয়াদের ক্ষমতাচ্যুত করতে সক্ষম হয়। পাশাপাশি মুসলিম দুনিয়ায় আরব শ্রেষ্ঠত্বের সমাপ্তি ঘটে।
আব্বাসিয়দের বিদ্রোহে সবচেয়ে বড় ভুমিকা রাখেন আবু মুসা খোরাসানি, একজন ইরানী। তিনি জোরাস্ট্রিয়ান সাসানিদ পারস্যের উজির বুর্জমিহিরের বংশধর ছিলেন বলে জানা যায়। আব্বাসিয়দের বিদ্রোহে অন্যতম সেনানায়কের ভুমিকা রাখেন খালিদ ইবনে প্রমুখ নামে আফগানিস্তানের একজন অধিবাসী। ‘প্রমুখ’ শব্দটি সংস্কৃত, যা পরে আরবীতে বিকৃত হয়ে বারমাইক শব্দে পরিণত হয়। সেই সময় আফগানিস্তান ছিল ভারতবর্ষের অন্তর্ভুক্ত এবং সেখানে বৌদ্ধ ধর্ম জনপ্রিয় ছিল, প্রমুখ ছিল বৌদ্ধ নওবিহারের অধ্যক্ষের টাইটেল। খালিদ ইবনে প্রমুখের ইসলাম পূর্ব নাম জানা যায় না, তবে তার দেশে মুসলিম বিজয় সম্পন্ন হওয়ার পর তিনি ও তার ভাই ইরাকে গিয়ে ইসলাম ধর্ম গ্রহণ করেন। উমাইয়া আমলে তিনি ছিলেন একজন মাওয়ালি, কিন্তু আব্বাসিয় বিপ্লবের মধ্য দিয়ে তিনি শুধু আরব মুসলমানদের সমান অধিকারই পান নাই, তার পরিবার আব্বাসিয় খলিফার দরবারে বিশেষ স্থান লাভ করে। আব্বাসিয় খেলাফতের প্রাথমিক যুগে প্রমুখ পরিবারের হাতেই আব্বাসিয়দের উজিরের পদ ন্যস্ত ছিল। আব্বাসিয়দের আমলে বাগদাদ যে জ্ঞান বিজ্ঞানের কেন্দ্রে পরিণত হয় তাতে এই পরিবারের বিশেষ অবদান ছিল। মূলত প্রমুখ পরিবারের হাতেই বাগদাদে বিশ্বের প্রথম ছাপাকল স্থাপিত হয়। বাগদাদের বিখ্যাত পাঠাগার, মুসলিম দার্শনিক, বিজ্ঞানীদের পৃষ্ঠপোষক হিসাবে এই পরিবারের সুখ্যাতি ছিল। তাদের পৃষ্ঠপোষকতায় ফারসি ও প্রথমবারের মতো ভারতিয় বই পুস্তক আরবীতে অনুদিত হয়েছিল। ইসলামের স্বর্ণযুগেও আরবদের চেয়ে অনারব মুসলমানদের অবদানই বেশি। খোদ ইবনে খালদুন তার মুকাদ্দিমায় এই দাবি করে গেছেন। 
আব্বাসিয় খলিফারা আরব ছিলেন। কিন্তু তাদের দরবারে ও সৈন্যবাহিনীতে সংখ্যাগরিষ্ঠ অনারব মুসলমানদের অংশগ্রহণই ছিল বেশি। মূলত আব্বাসিয় বিপ্লবের মধ্য দিয়ে মুসলিম দুনিয়ার আরব একাধিপত্বের পতন ঘটেছিল। পরবর্তিতে আব্বাসিয়রা নামে খলিফা থাকলেও রাজনৈতিকভাবে ক্ষমতাধর হয়ে ওঠে ইরানী ও তুর্কিশরা। ইসলাম ছড়িয়ে পরে ভারতবর্ষে ও দূরপ্রাচ্যে। ইউরোপিয় ঔপনিবেশিক আগ্রাসনের পূর্বে মুসলিম দুনিয়া তুর্কিশ সাম্রাজ্য, পারস্যের সাফাভিদ সাম্রাজ্য এবং ভারতের মুঘোল সাম্রাজ্য মূলত এই তিনভাবে বিভক্ত ছিল। উমাইয়াদের পতনের মধ্য দিয়ে মুসলিম দুনিয়ার শ্রেষ্ঠত্বের আসন থেকে আরবদের যে পতন ঘটে সেই পতন আধুনিক কাল পর্যন্ত স্থায়ী হয়েছে। আধুনিক কালে তেল আবিস্কারের পর আরবরা মুসলিম দুনিয়ায় আবার একধরণের শ্রেষ্ঠত্বের আসনে অধিষ্ঠিত হতে পেরেছে। সেই শ্রেষ্ঠত্বের গর্বেই বর্তমানে সৌদ সরকার তার নাগরিকদের বাঙালি মাওয়ালি বিয়ে করতে নিষেধাজ্ঞা আরোপ করে থাকেন। আব্বাসিয় ইমাম ইব্রাহিমকে উমাইয়া খলিফা মারওয়ান নিষ্ঠুরভাবে হত্যা করেছিলেন। তার প্রতিক্রিয়াতেই আরব-অনারব, শিয়া-সুন্নি সকল মুসলমানরা যৌথভাবে কালো পতাকা উড়িয়ে বিদ্রোহ করেছিল। বর্তমানে ইউএস মেড খলিফা ইব্রাহিম কালো পতাকা উড়িয়ে শিয়া নিধনে ব্যস্ত আছেন। 

