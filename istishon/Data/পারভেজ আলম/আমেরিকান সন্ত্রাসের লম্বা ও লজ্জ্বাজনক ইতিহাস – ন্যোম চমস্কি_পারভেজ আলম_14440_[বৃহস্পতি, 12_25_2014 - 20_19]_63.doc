আমেরিকান সন্ত্রাসের লম্বা ও লজ্জ্বাজনক ইতিহাস – ন্যোম চমস্কি



“মার্কিন যুক্তরাষ্ট্র বর্তমান দুনিয়ার এক নম্বর সন্ত্রাসী রাষ্ট্র, এবং গর্বিত”, নিউয়র্ক টাইসে ১৫ অক্টোবর প্রকাশিত একটি প্রবন্ধের শিরনাম হতে পারতো এটা। কিন্তু তার বদলে অপেক্ষাকৃত ভদ্র “গোপন তৎপরতা বিষয়ে সিআইএর রিপোর্ট সিরিয়ার বিদ্রোহীদের সাথে আতাত প্রশ্নের মুখে ফেলেছে” এই শিরনামে প্রবন্ধটি প্রকাশিত হয়েছে।
মার্কিন যুক্তরাষ্ট্রের বিভিন্ন গোপন তৎপরতার উপর সিআইএর করা রিভিউ নিয়ে প্রবন্ধটি প্রকাশিত হয়েছে। রিভিউএর উদ্দেশ্য ছিল এসব গোপন অপারেশনের সফলতা খতিয়ে দেখা। সফলতার পরিমান এতো কম যে পলিসিতে বড় ধরণের পরিবর্তন আনা দরকার বলে হোয়াইট হাউস মনে করছে। সিআইয়ে বিভিন্ন সময়ে পৃথিবীর যেসব দেশের বিদ্রোহীদেরকে অস্ত্র ও অর্থ সাহায্য দিয়েছে সেসব দেশে মার্কিন পলিসির সফলতা জানার জন্যে মার্কিন প্রেসিডেন্ট বারাক ওবামা রিভিউটি করার নির্দেশ দিয়েছিলেন। এসব দেশের মধ্যে বেশিরভাগ অতীতে অপেক্ষাকৃত স্থিতীশীল ও ভালো অবস্থায় ছিল। ফলে রিভিউয়ে সফলতার পরিমান তেমন পাওয়া যায় নাই। ভবিষ্যতে এই ধরণের পলিসি অব্যাহত রাখা হবে কি না সেই বিষয়ে ওবামা এখন ভাবছেন। 
টাইমসে প্রকাশিত এই প্রবন্ধটির প্রথম প্যারাতে গোপন তৎপরতার (covert aid) তিনটি উদাহরণ হিসাবে এঙ্গোলা, নিকারাগুয়া এবং কিউবার নাম এসেছে। প্রকৃত পক্ষে এগুলো মার্কিন যুক্তরাষ্ট্রের সন্ত্রাসবাদী তৎপরতার উদাহরণ। ১৯৮৮ সালে দক্ষিন আফ্রিকা এঙ্গোলায় হামলা চালিয়েছিল। তখন ওয়াশিংটনের বক্তব্য ছিল, নেলসন মেন্ডেলার ‘দুষ্ট সন্ত্রাসবাদী সংগঠনে’র (আফ্রিকান ন্যাশনাল কংগ্রেস) হাত থেকে নিজেকে রক্ষা করতে সাউথ আফ্রিকা এই কাজ করতে বাধ্য হয়েছে। তৎকালিন দুনিয়ায় দক্ষিন আফ্রিকা নিয়ন্ত্রিত এঙ্গোলা সরকারের একমাত্র সাপোর্টার ছিল যুক্তরাষ্ট্রের রিগান সরকার। এমনকি অর্থনৈতিক অবরোধের তোয়াক্কা না করে দক্ষিন আফ্রিকার সাথে বানিজ্য সম্পর্ক উন্নয়নের চেষ্টাও চলেছে। দক্ষিন আফ্রিকার সাথে মিলে মার্কিন যুক্তরাষ্ট্র এঙ্গোলার জোনাস সাভিমভির সন্ত্রাসবাদী সংগঠন ‘ইউনিটা আর্মি’কে দরকারি সহযোগিতা দিয়েছে। এমনকি একটি সুষ্ঠ নির্বাচনের মাধ্যমে সাভিমবি পরাজিত হবার পর, দক্ষিন আফ্রিকা নিজেদেরকে সরিয়ে নেয়ার পরও, যুক্তরাষ্ট্রের এইসব সহযোগিতা অব্যাহত ছিল। এঙ্গোলার ব্রিটিশ রাষ্ট্রদূত মারাক গোল্ডিংএর ভাষায়, সাভিমবি ছিলেন “একজন ক্ষমতালোভি দানব যার ক্ষমতার লোভ তার জনগনের জীবনে ভয়াবহ দূর্দশা ডেকে এনেছিল”। এর ফলাফল ছিল ভয়াবহ। জাতিসঙ্ঘের করা ১৯৮৯ সালের একটি হিসাব মতে, দক্ষিন আফ্রিকার আশেপাশের দেশগুলোতেই নিহত হয়েছিলেন দেড় মিলিয়ন মানুষ, দক্ষিন আফ্রিকায় নিহত হয়েছিল আরো বহু। কিউবান যোদ্ধারা শেষ পর্যন্ত দক্ষিন আফ্রিকার হানাদারদের প্রতিহত করেছিল, পরাজিত করে নামিবিয়ার দখল ছাড়তে বাধ্য করেছিল। 
১৯৬১ সালে কিউবার ‘বে অফ পিগস’ অপারেশনে ব্যর্থ হয়েছিল। প্রেসিডেন্ট জন এফ কেনেডির ঘনিষ্ঠ সহযোগি ইতিহাসবীদ আর্থার শ্লেসিঙ্গারের ভাষায়, এরপর থেকে জন এফ কেনেডি ‘দুনিয়ার তাবৎ সন্ত্রাস’ কিউবায় হাজির করার জন্যে একের পর এক হত্যা ও ধ্বংসের অভিযান পরিচালনা করেছেন। কিউবার বিরুদ্ধে এইসব সন্ত্রাসবাদী তৎপরতার ফলাফল ছিল ভয়াবহ। পরিকল্পনা ছিল যে এইসব সন্ত্রাসবাদী কর্মকান্ড চুরান্ত রূপ লাভ করবে ১৯৬২ সালের অক্টোবর মাসে কিউবান সরকারের বিরুদ্ধে একটি বিদ্রোহের মাধ্যমে, যার ধারাবাহিকতায় মার্কিন যুক্ত্ররাষ্ট্র কিউবায় হামলা চালাবে। বর্তমান সময়ের পন্ডিতরা এই বিষয়ে একমত যে, এই পরিস্থিতি মোকাবেলা করতেই সোভিয়েত প্রিমিয়ার নিকিতা ক্রুশ্চেভ কিউবায় মিসাইল পাঠিয়েছিলেন। কিউবার এই ‘মিসাইল ক্রাইসিস’ পৃথিবীকে পারমানবিক যুদ্ধের দারপ্রান্তে নিয়ে গিয়েছিল। যুক্তরাষ্ট্রের ডিফেন্স সেক্রেটারি রবার্ট মেকনামারা পরবর্তিতে স্বিকার করেছেন যে, মার্কিন যুক্তরাষ্ট্রের হামলা করতে পারে এমন মনে করার কারন কিউবার নেতাদের ছিল। কিউবার বিরুদ্ধে মার্কিন যুক্তরাষ্ট্রের সন্ত্রাসবাদী তৎপরতা তিরিশ বছরের বেশি সময় অব্যাহত ছিল। এরজন্যে কিউবার জনগণকে বড় ধরণের মূল্য দিতে হয়েছে। এই সন্ত্রাসের ভিকটিমদের কথা যুক্তরাষ্ট্রে সচোরাচর শোনা যায় না। এই বিষয়ে কানাডার পন্ডিত কেইথ বলেন্ডার ২০১০ সালে প্রথমবারের মতো একটি গবেষনা প্রকাশ করেছেন “ঐ পাড়ের কন্ঠস্বর, কিউবার বিরুদ্ধে সন্ত্রাসবাদের মৌখিক ইতিহাস” নামে। দীর্ঘদিনের সন্ত্রাসী তৎপরতার পাশাপাশি অব্যাহত ছিল অর্থনৈতিক অবরোধ। সারা দুনিয়ার ইচ্ছার বিপরীতে এই অবরোধ আজ অবধি জারি আছে। জাতিসঙ্ঘে এখন পর্যন্ত ২৩বার “কিউবার বিরুদ্ধে মার্কিন যুক্তরাষ্ট্রের অর্থনৈতিক ও বানিজ্যিক অবরোধ তুলে নেয়ার প্রয়োজনিয়তা’ বিষয়ে ভোট গ্রহণ করা হয়েছে। সর্বশেষ হয়েছে গত ২৮ অক্টোবর। অবরোধ তোলার পক্ষে পরেছে ১৮৮ ভোট, বিপক্ষে ২ ভোট (মার্কিন যুক্তরাষ্ট্র ও ইসরায়েল)। প্রশান্ত মহাসাগরে মার্কিন উপনিবেশ তিনটি দ্বীপ ভোট দান থেকে বিরত থেকেছে। খোদ মার্কিন যুক্তরাষ্ট্রের শাসক গোষ্ঠিতেই বর্তমানে কিউবার বিরুদ্ধে অবরোধ বিষয়ে কেউ কেউ ভিন্নমত পোষন করেন, হিলারি ক্লিন্টনের নতুন বই হার্ড চয়েজে এই অবরোধকে ‘বর্তমানে অকার্যকর’ বলে উল্লেখ করা হয়েছে। ফরাসি পন্ডিত সালিম লামরনি তার ২০১৩ সালে প্রকাশিত বই ‘দি ইকোনোমিক ওয়ার এগেইন্সট কিউবা’য় দেশটির জনগণের উপর এই অর্থনৈতিক অবরোধের ভয়াবহতা তুলে ধরেছেন। 
নিকারাগুয়ার নাম অবশ্য উল্লেখ না করলেও চলে। বিশ্ব আদালতে প্রেসিডেন্ট রোনাল্ড রিগানকে সন্ত্রাসবাদী যুদ্ধের জন্যে দায়ি করা হয়েছিল, এবং যুক্তরাষ্ট্রকে ‘অবৈধ শক্তির ব্যবহার’ বন্ধ করতে ও ক্ষতিপূরণ দিতে নির্দেশ দিয়েছিল। জবাবে মার্কিন যুক্তরাষ্ট্র যুদ্ধটিকে আরো বড় বানিয়েছিল এবং ১৯৮৬ সালে জাতিসঙ্ঘের নিরাপত্তা পরিষদে যখন পৃথিবীর সকল রাষ্ট্রকে(মূলত মার্কিন যুক্তরষ্ট্রকে) আন্তর্জাতিক আইন মেনে চলার প্রস্তাব আনা হলো তখন তার বিরুদ্ধে ভেটো দিয়ছিল।
যুক্তরাষ্ট্রের সন্ত্রাসবাদী তৎপরতার আরেকটি উদাহরণ হলো সালভাদোরান বাহিনীর একটি সন্ত্রাসী দলের হাতে সান সালভাদরের ৬ জন জেসুইট যাজকের হত্যাকান্ডের ঘটনা। এবছরের নভেম্বরের ১৬ তারিখে এই ঘটনার ২৫ বছর পূরণ হয়েছে। এই হত্যাকারিদের অস্ত্র ও প্রশিক্ষন দিয়েছে মার্কিন যুক্তরাষ্ট্র। এই ঘটনাটি মধ্য আমেরিকায় যুক্তরাষ্ট্রের সন্ত্রাসবাদী যুদ্ধগুলোর চুরান্ত সময়ের কথা। পত্রিকার প্রথম পাতায় প্রতিদিন মধ্য আমেরিকার যেসব ‘অবৈধ অভিবাসী’দের খবর ছাপা হয়, এই অভিবাসীরা কম বেশি ঐসব যুদ্ধে ক্ষতিগ্রস্ত হয়ে ঘর বাড়ি ছেড়েছে, এবং এখন তাদেরকে যুক্তরাষ্ট্র থেকে বের করে দেয়া হচ্ছে, নিজের দেশের ধ্বংসস্তুপের মাঝে টিকে থাকার লড়াই করার জন্যে। 
ত্রাস ছড়ানোর ক্ষেত্রে ওয়াশিংটন নিঃসন্দেহে বিশ্ব চাম্পিয়ন। সিআইএর সাবেক বিশ্লেষক পল পিলার সম্প্রতি হুশিয়ারি উচ্চারণ করেছেন যে সিরিয়ায় যুক্তরাষ্ট্রের বিমান হামলার ফলে জিহাদী সংগঠন জাবাত আল নুসরা এবং আইসিস নিজেদের মধ্যে দূরত্ব ঘুচিয়ে ফেলতে পারে এবং যুক্তরাষ্ট্রের হামলা কে ইসলামের বিরুদ্ধে হামলা বলে প্রচার করে আরো শক্তিশালী হয়ে উঠতে পারে। আফগানিস্তানের একটি কোনা থেকে শুরু হয়ে জিহাদী সন্ত্রাসবাদ সারা দুনিয়ায় যতোটুকু ছড়িয়ে পড়েছে তা মূলত যুক্তরাষ্ট্রের বিভিন্ন কর্মকান্ডের ফলাফল। এই মুহুর্তে জিহাদী সন্ত্রাসবাদের সবচাইতে ভয়াবহ প্রকাশ হলো ইসলামিক স্টেট, আইসিস। এরা ইরাক ও সিরিয়ার বিরাট অঞ্চল জুরে একটি খুনে খেলাফতের জন্ম দিয়েছে। ইরাক-সিরিয়ার ক্ষেত্রে বিশেষজ্ঞ সিআইএর সাবেক বিশ্লেষক গ্রাহাম ফুলারের ভাষায়, “আমি মনে করি, আইসিসকে যারা সৃষ্ঠি করেছে তাদের মধ্যে মার্কিন যুক্তরাষ্ট্র অন্যতম। যদিও আইসিসের জন্ম মার্কিন যুক্তরাষ্ট্রের পরিকল্পনার অংশ নয়, কিন্তু মধপ্রাচ্যে ধংসাত্বক হস্তক্ষেপ এবং ইরাক যুদ্ধই আইসিসের জন্মের কারন”। এরসাথে আমরা বর্তমান দুনিয়ার সবচাইতে বড় সন্ত্রাসী তৎপরতা, ওবামার আন্তর্জাতিক ‘সন্ত্রাসী’ হত্যাকান্ড প্রকল্পকে যোগ করতে পারি। ড্রোন এবং স্পেশাল ফোর্সের হামলায় কি ধরণের প্রতিক্রিয়াশীলতা তৈড়ি হচ্ছে সেই বিষয়ে গবেষনা প্রয়োজন।
এই রেকর্ড নিঃসন্দেহে ভীতি জাগানিয়া। 
ইন দিস টাইম’সে প্রকাশিত ন্যোম চমস্কির The Long, Shameful History of American Terrorism থেকে অনুবাদ করা হয়েছে।

