মুহাম্মদের ছবি 


ইসলামের নবী মুহাম্মদ পৃথিবীর ইতিহাসে সবচাইতে গুরুত্বপূর্ণ মানুষদের একজন। স্বাভাবিকভাবেই মুহাম্মদের পক্ষে ও বিপক্ষে তার বহু রকম চিত্রায়ন হাজার বছর ধরে হয়ে আসছে। ইউরোপিয়দের মধ্যে ইতালির কবি দান্তে তার ডিভাইন কমেডিতে (১৩০৮-১৩২১) মুহাম্মদকে একজন পাপী হিসাবে চিত্রাইয়ত করেছেন যাকে আল্লাহ নরকে শাস্তি দিচ্ছেন।
ছবিঃ দান্তের ডিভাইন কমেডির দৃশ্য, মুহাম্মদ ও আলী নরকে নির্যাতিত হচ্ছেন। 
মধ্যযুগীয় ইউরোপে মুহাম্মদ ও খ্রিষ্ঠান সন্যাসী বহিরা (সারগিয়াস) সম্বন্ধে একটি গল্প প্রচলিত ছিল। মুসলমানদের ইতিহাস অনুযায়ী মুহাম্মদের বাল্য বয়সে বহিরা তার নবুয়াত সম্বন্ধে ভবিষ্যতবানী করেছিলেন। ইউরোপে মধ্যযুগে যে গল্পটি প্রচলিত হয়েছিল সেই গল্প অনুযায়ি একদিন সারগিয়াসের সাথে আড্ডা দেয়ার সময় মুহাম্মদ অতিরিক্ত মদ্যপান করে মাতাল হয়ে ঘুমিয়ে পরেছিলেন। এই সুযোগে একজন সৈনিক সারগিয়াস’কে হত্যা করে রক্তমাখা তলোয়ারটি মুহাম্মদের হতে ধরিয়ে দেয়। মুহাম্মদের ঘুম ভাঙার পর ঐ সৈন্য দাবি করে যে মুহাম্মদ মাতাল হয়ে সারগিয়াস (বহিরা)কে হত্যা করেছে। এরপর না কি মুহাম্মদ মদ নিষিদ্ধ করেছিলেন। 

ছবিঃ মুহাম্মদ ও বহিরা(সারগিয়াস), ১৫০৮ শতকে একজন ইউরোপিয় শিল্পীর আঁকা ছবি 
ইসলামের নবী মুহাম্মদ একজন আইকোনক্লাস্ট এবং একত্ববাদী আইডিয়ালিস্ট ছিলেন। এক আল্লাহ ছাড়া অন্য কারো ইবাদত তিনি সঠিক মনে করতেন না এবং মানুষের হতে তৈড়ি কোন ছবি বা মুর্তির পুজা করাকে কুসংস্কার গন্য করতেন। মুহাম্মদের ছবি আঁকলে অথবা মুর্তি বানালে মানুষ সেই ছবি বা মুর্তির পূজা করতে পারে এই আশংকায় তার ছবি অথবা মুর্তি তৈড়ি করার ক্ষেত্রে মধ্যযুগের মুসলমানদের মধ্যে অনাগ্রহ ছিল। কিন্তু মধ্যযুগের মুসলিম দুনিয়ায় মুহাম্মদের ছবি আঁকা শাস্তিযোগ্য অপরাধ হিসাবে গণ্য হয়েছে এই ধরণেরর ইতিহাস খুঁজে পাওয়া কঠিন। বরং মধ্যযুগ থেকে আধুনিক কাল পর্যন্ত মুসলমানদের হাতে মুহাম্মদের জীবনের বহু গুরুত্বপূর্ণ ঘটনার ছবি আঁকার প্রচলন ছিল। মুহাম্মদের ছবি আঁকা এই একবিংশ শতকে এসে মুসলমানদের মধ্যে যেধরণের ট্যাবুতে পরিণত হয়েছে অতীতে আর কখনোই তেমনটা ছিল না।

ছবি -আরারাত পর্বতে নিজের শুরুর দিকের অনুসারীদের শিক্ষা দিচ্ছেন মুহাম্মদ। আল-বিরুনির একটি মধ্যযুগিয় ম্যানুস্ক্রিক্ট থেকে। 

ছবিঃ ফেরেশতা জিব্রাইলের সাথে নবী মুহাম্মদ। রাশিদ আল দিন'এর বই জামি আল তারিখ থেকে (১৩০৮ খ্রিষ্ঠাব্দ)

ছবিঃ সিরিয়ায় বালক মুহাম্মদকে দেখে ভবিষ্যতবানী করছেন বহিরা। রাশিদ আল দিন'এর বই জামি আল তারিখ থেকে (১৩০৮ খ্রিষ্ঠাব্দ)

ছবিঃ হেরা গুহায় জিব্রাইলের মাধ্যমে মুহাম্মদের প্রথম ওহী প্রাপ্তি। আফগানিস্তানে প্রকাশিত মাজমাক আল তারিখ কিতাব থেকে (১৪২৫ খ্রিষ্ঠাব্দ) 

ছবিঃ বেহেশতে মুহাম্মদ, ১৮ শতকের অটোমান তুর্কিশ একটি ছবি, যা আট শতকের একটি ছবির কপি হিসাবে আঁকা হয়েছিল। 

ছবিঃ আবু বকরকে সঙ্গে নিয়ে মক্কা থেকে মদিনায় হিজরত। গত শতকের ত্রিশের দশকের একটি আলজেরিয়ান পোস্ট কার্ড থেকে। 

ছবিঃ বালক মুহাম্মদ, আধুনিক ইরানে প্রচলিত ও জনপ্রিয় একটি ছবি। 
কমেডি সেন্ট্রালের কার্টুন সাউথ পার্কের বহু পর্বে পৃথিবীর বিখ্যাত সব ধর্মগুরুদেরকে বিশেষ করে ঈসা নবীকে কার্টুনটির চরিত্র হিসাবে চিত্রায়ন করা হয়েছে। ২০০১ সালের জুলাই মাসে সাউথ পার্কের একটি পর্ব প্রচারিত হয়েছিল। পর্বটির নাম ছিল ‘সুপার বেস্ট ফ্রেন্ডস’। সুপার বেস্ট ফ্রেন্ডস হলো পৃথিবীর শ্রেষ্ঠ ধর্মগুরুদের একটি সুপার হিরো সংগঠন। সুপার হিরো সংগঠনটির সুপার হিরো সদস্যদের মধ্যে ছিলেন ঈসা, লাও জু, মুসা, কৃষ্ণ, বুদ্ধ এবং মুহাম্মদ। মুহাম্মদের সুপার পাওয়ার ছিল আগুন। তখনো পৃথিবীটা অন্যরকম ছিল।সাউথ পার্কের মতো একটি বিখ্যাত টিভি কার্টুনের একটি চরিত্র হিসাবে মুহাম্মদকে দেখানো হলেও তা নিয়ে দুনিয়ায় কোথাও কোন গোলযোগ দেখা যায় নাই। বলে নেয়া দরকার, সাউথ পার্ক ভক্ত হিসাবে সুপার বেস্ট ফ্রেন্ডস পর্বটি যথেষ্ঠ উপভোগ করেছিলাম। এই কার্টুনে মুহাম্মদকে কোন নেতীবাচক চরিত্র হিসাবে চিত্রায়ন করা হয়েছে অথবা কোন ধর্মীয় উস্কানি দেয়া হয়েছে বলে কখনোই মনে হয় নাই। কিন্তু ২০০১ সালের সেপ্টেম্বর মাসে মার্কিন যুক্তরাষ্ট্রের টুইন টাওয়ারে হামলার ঘটনা ঘটে। এরপর পৃথিবীটা পালটে গেছে অনেক। আফগানিস্তান, ইরাকে মার্কিন হামলার মধ্য দিয়ে এরপর জল অনেকদুর গড়িয়েছে। সাউথ পার্কে এরপর একাধিক পর্বে মুহাম্মদকে ফিরিয়ে আনার চেষ্টা করা হলেও কমেডি সেন্ট্রাল কর্তৃপক্ষের নিষেধাজ্ঞার কারণে তা করা যায় নাই। সুপার বেস্ট ফ্রেন্ডসদের নিয়ে যেসব পর্ব করা হয়েছে তাতে কালো বক্সের মধ্যে মুহাম্মদ চরিত্রটি সেন্সর করে দেয়া হয়েছে। ২০১০ সালে ইসলামিস্টদের হুমকির ফলে সাউথ পার্ক কর্তৃপক্ষ তাদের ওয়েবসাইট থেকে সুপার বেস্ট ফ্রেন্ডস পর্বটিও সরিয়ে ফেলে। 

ছবিঃ সুপার বেস্ট ফ্রেন্ড - নাইন ইলেভেনের আগে 

ছবিঃ সুপার বেস্ট ফ্রেন্ড - নাইন ইলেভেনের পরে
কয়েক বছর আগে ফেসবুকে ‘ড্র মুহাম্মদ ডে’ পালনের মাধ্যমে মুহাম্মদের ছবি আঁকতে উৎসাহিত করা হয়েছিল। মুসলমানরা যেহেতু এখন আর মুহাম্মদের কোন ছবি আঁকেন না, বরং তা ট্যাবু মনে করেন, তাই প্রায় সব ছবিই একেছিলেন মূলত অমুসলিম এবং মুহাম্মদ বিরোধীরা। ফলে প্রায় সব ছবিই ছিল ব্যাঙ্গাত্বক ও মুহাম্মদের নেতীবাচক চিত্রায়ন। মুসলমানরা পৃথিবীর বিভিন্ন দেশে প্রতিবাদ, দাঙ্গা, হাঙ্গামা এবং হুমকির মাধ্যমে এর জবাব দিয়েছিল। কিন্তু খোদ ‘ড্র মুহাম্মদ ডে’ ফেসবুক গ্রুপেই একজন মুসলিম একটি ছবি পোস্ট করেছিলেন যেটা মনে দাগ কেটেছিল। কে এই ছবিটি একেছিলেন আমার আর খেয়াল নাই, কিন্তু ছবিটি সংগ্রহ করে রেখেছিলাম। 

ছবিঃ ড্র মুহাম্মদ ডে তে ফেসবুকে অচেনা একজন শিল্পির আঁকা। 
হাজার বছর ধরেই মানুষ মুহাম্মদের ইতিবাচক এবং নেতীবাচক দুই ধরণের ছবিই একেছে। নেতীবাচক ছবিতে মুহাম্মদ অথবা তার প্রচারিত ধর্মের কোন ক্ষতি হয়েছে বলে মনে হয় না। কোন ছবি অথবা মুর্তিকে ইশ্বর জ্ঞানে পুঁজা করা যেমন একধরণের কুসংস্কার, তেমনি কারো ছবি অথবা মুর্তি বানানো ট্যাবু মনে করাও একটি কুসংস্কার। মুসলমানদের মধ্যে এই ধরণের কুসংস্কার এই একবিংশ শতকে এতোটাই প্রবল আকার ধারণ করেছে যে তারা এই ভিজুয়াল মিডিয়ার যুগে মুহাম্মদের ইতিবাচক চিত্রায়নে ব্যর্থতার মাসুল দিচ্ছে কড়ায় গন্ডায়। যেহেতু মুহাম্মদের নেতীবাচক ছবিই আঁকা হচ্ছে, কোন ইতিবাচক ছবি নয়, তাই একবংশ শতকিয় মুহাম্মদের চিত্র মাত্রই ব্যাঙ্গাত্বক এবং নেতীবাচক। আর যারা মুহাম্মদের নেতীবাচক চিত্র আঁকেন, তাদের উপর হামলা করে অথবা তাদেরকে খুন করে যারা মুহাম্মদের ভাবমূর্তি রক্ষা করতে যান তাদের হাতেই মুহাম্মদ আরো বেশি নেতীবাচক চরিত্র হিসাবে চিত্রায়িত হচ্ছেন। মুহাম্মদের ছবি এবং ভাবমূর্তি বিষয়ে মুসলিম সমাজে প্রচলিত ট্যাবু, কুসংস্কার এবং অসহনশিলতা যতোদিন টিকে থাকবে এই দুষ্ট চক্র থেকে তারা বের হতে পারবে না। মুহাম্মদের নেতীবাচক ছবি আঁকাও বন্ধ হবে না। যতো কার্টুনিস্ট খুন হবেন, ততো বেশি নেতীবাচক ছবি আঁকা হবে। পাশাপাশি আলু পোড়া খাওয়া সালাফি সেকুলাররাও ‘সহি ইসলাম’ ও ‘সাচ্চা মুসলমানে’র নেতীবাচক চিত্রায়ন বন্ধ করবে না।
ফ্রান্সের শার্লি হেবদো পত্রিকায় হামলার বিরুদ্ধে ঘৃনা জানাই। সকল প্রকার সাম্প্রদায়িক গোড়ামি, কুসংস্কার এবং সন্ত্রাসের বিরুদ্ধে প্রতিবাদস্বরূপ এই পোস্টটি করলাম। মুহাম্মদের ছবি আঁকা যাবে না এটি একটি কুসংস্কার। দুনিয়ায় কেউ মুহাম্মদের কোন বদনামও করতে পারবে না এটি একটি মামার বাড়ির আবদার। আর কেউ বদনাম করলে তাকে মরতে হবে এটি একটি শশুর বাড়ির আবদার। ইউরোপ যেহেতু মুসলমানদের মামা অথবা শশুরবাড়ি নয় তাই কিছু অসভ্য ও অসহিষ্ণু সন্ত্রাসীর সন্ত্রাসের ফলে সকল ইউরোপবাসী মুসলমানদের ভুগতে হলে তা একটি দুঃখজনক ব্যাপার হবে।

