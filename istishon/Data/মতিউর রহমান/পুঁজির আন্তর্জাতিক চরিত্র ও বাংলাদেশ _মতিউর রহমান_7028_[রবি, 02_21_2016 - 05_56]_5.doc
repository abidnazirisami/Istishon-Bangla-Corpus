পুঁজির আন্তর্জাতিক চরিত্র ও বাংলাদেশ 


আজকের দিনে পুঁজিবাদ বলতে আধুনিক শিল্প কারখানা এবং তার উৎপাদন এবং বন্টনকে বোঝায়।বাংলাদেশে পুঁজির যাত্রা শুরু হয় ১৯৭২ সালে পাকিস্তান আমলের কিছু শিল্পকে জাতীয় করনের মধ্য দিয়ে।শিল্প বলতে কিছু পাটজাত উৎপাদন, চিনি,সার এগুলো ছিল ।প্রাইভেট খাতকে সীমিত করে অনেকটা সোভিয়েত আদলে শিল্পের জাতীয়করন করে, তৎকালীন আওয়ামীলীগ সরকার।তাদের ভাষায় তারা নাকি সমাজতন্ত্রের যাত্রা করেছিল।
এখন আসা যাক সমাজতন্ত্র বলতে আমরা কি বুঝি?আধুনিক শিল্প হল সামাজিক উৎপাদন। কোন এক একক ব্যক্তির পক্ষে উৎপাদন বন্টন এবং বাজারজাত করা সম্ভব নয়।তাই পুঁজির মালিক পণ্য উৎপাদনের উপায় হিসেবে শ্রমিক নিয়োগ করে। হর্থাৎ পণ্য উৎপাদিত হচ্ছে যৌথভাবে কিন্তু এর মধ্য দিয়ে যে অতিরিক্ত মূল্য যুক্ত হয় শ্রমিকের শ্রমের দ্বারা যাকে বলি আমরা উদ্বৃত্তমূল্য,যা পুঁজিপতিদের হাতে কুক্ষিগত হয়।কিন্তু তারা সরাসরি উৎপাদনে যুক্ত নয়।এই ব্যবস্থার বদল ঘঠিয়ে যারা উৎপাদন করবে তারাই হবে উৎপাদনের সাধারণ মালিক এটাই হল সমাজতন্ত্র।
প্রশ্ন হল সমাজতন্ত্র কিভাবে আসবে?পুঁজিবাদী উৎপাদনে যে প্রলেতারিয়েত শ্রেণীর উদ্ভব হয় তাদের সাথে পুঁজির মালিকের দ্বন্দ্ব চলে এবং এই দ্বন্ধের ফলে যে প্রলেতারিয়েত বিদ্রোহ হবে এর মধ্য দিয়েই সমাজতন্ত্র প্রতিষ্ঠিত হবে।যেখানে উৎপাদনের মালিকানা সামাজিক এবং বিক্রি বা লাভের জন্য যা উৎপাদিত হবে না।
আওয়ামীলীগ বুর্জোয়া বা ধনীক শ্রেণীর দল।তারা চায় পুঁজিবাদী ব্যবস্থার সম্প্রসারণ। তাহলে তারা কিভাবে সমাজতন্ত্র প্রতিষ্ঠিত করবে?আর সমাজতন্ত্র যেহেতু দ্রব্য উৎপাদিত হবে ব্যবহারের জন্য, বিক্রির জন্য নয় তাই একদেশে সমাজতন্ত্র সম্ভব নয়। কারন কোন দেশ এককভাবে তার প্রয়োজনীয় দ্রব্য উৎপাদন করতে পারে না,তাকে অন্য দেশের উপর নির্ভর করতে হয়।
তাই ধনীকশ্রেণীর দল আওয়ামীলীগ এর মধ্য দিয়ে সমাজতন্ত্র! যা ছিল এক ধরনের বৈপরীত্য। কারন সংবিধানে জাতীয়তাবাদ এবং সমাজতন্ত্র পরস্পর বিপরীতমুখী দুই নীতি।যা সাংঘর্ষিক।আর সমাজতন্ত্র প্রতিষ্ঠা করার জন্য দরকার শ্রমিক শ্রেণীর বিপ্লবী দল যারা মার্ক্সবাদের দীক্ষায় দিক্ষীত। 
এখন আসা যাক বাংলাদেশে পুঁজির বিকাশ হল কিভাবে?রাজনৈতিক পটপরিবর্তনের ফলে ৮০ দশকে বাংলাদেশে ব্যক্তিখাতের যাত্রা করে।কিছু কিছু ব্যক্তি মূলত একটা ঘর ভাড়া নিয়ে, কয়েকজন শ্রমিকনিয়ে মূলত বিদেশী কিছু অর্ডার নিয়ে গার্মেন্টস শিল্পের যাত্রা হয়।আস্তে আস্তে এই শিল্পের বিকাশ ঘঠে বিদেশী অর্ডার পূরণ করার জন্য।মার্ক্স বলেছিলেন পুঁজি সেখানেই ছুটে যাবে যেখানে সে সস্তায় শ্রমশক্তি পাবে।তাই দেখা গেছে বিদেশী বহুজাতিক কোম্পানির পণ্য উৎপাদনের জন্য বাংলাদেশের গার্মেন্টস এর উত্থান এবং এটাই হল বাংলাদেশের বড় শিল্প।যেখানে বিশাল এক জনগোষ্ঠী দারিদ্রতার কারনে আধুনিক মঝুরী দাস হওয়ার পথ বেচে নেয়।আর বাংলাদেশী পুঁজির এজেন্টরা এই মঝুরী দাসদের শ্রমের উৎপাদিত পণ্যে কমিশন ভোগ করে আঙ্গুলফুলে কলাগাছ হয় কিন্তু এই মঝুরী দাসরা থাকে অভুক্ত যা তাদের জীবন পরিচালনার জন্য যথেষ্ট নয়।এর সাথে চলে অব্যাহত দুর্নীতি এবং লুটপাট। যা রাষ্ট্রীয় ক্ষমতার অধীনে আওয়ামীলীগ, বিএনপি এবং তাদের সহযোগী হল ধনীক শ্রেণীর রক্ষক এরাই মূলত বিশ্বব্যাংক, এই এম এফ,বিশ্ববানিজ্যসংস্থার নিয়ন্ত্রনে পরিচালিত। ফলে পুঁজিবাদ ধ্বংস করতে হলে তাদের প্রভুদের ধ্বংস করতে হবে।দেশীয় এজেন্টরা তাদের ফরমাসখাটা তাবেদার মাত্র!এদের ধ্বংস করতে বিপ্লব শুরু হবে আমেরিকা থেকে ইউরোপ রাশিয়া ভারত বাংলাদেশ। বিপ্লবের আগ পর্যন্ত বাংলাদেশে লুম্পেন বুর্জোদের অধীনে দেশী বিদেশী পুঁজির বিকাশ স্বাধিত হবে।সেখানে দুর্নীতি থাকবে,লুটপাট থাকবে,শোষন থাকবে তারপরও পুঁজির বিকাশ হবে এভাবে।এখানে ছোট ছোট চাষী সবকিছু হারিয়ে হয়ে যাবে শ্রম দাস যারা বিপ্লবের নিয়ামক। তাই এই শোষীত শ্রেণীটিকেই ঐক্যবদ্ধ করাই আজকের দিনের কাজ যারা অধিকার আদায়ের জন্য লড়াই করে সংগঠিত হবে এবং নিজেদের বিপ্লবের উপযোগী করে গড়ে তুলবে।

