সংবাদপত্র কাদের কথা বলে!


আজকের দিনে দুনিয়ায় সবকিছু নিয়ন্ত্রণ করে পুঁজিবাদী এবং সাম্রাজ্যবাদী শক্তি।তাদের ইচ্ছায় দুনিয়ার যাবতীয় নিয়মনীতি পরিচালিত হয়।সাম্রাজ্যবাদী আমেরিকা তার দানবী ক্ষুধা মিটাতে সারা দুনিয়াকে শোষন করে।তারা এমন এক অর্থনৈতিক চক্র চালু রেখেছে যদি সারা দুনিয়াকে সে না লুটে তার ধ্বংস অনিবার্য। তাই তার লুটপাট চালু রাখতে সে যে কোন অপকর্ম করতে পিছপা হয় না।তাদের কাজকে বৈধতা দিতে তার দেশের সংবাদপত্র এবং বিশ্বের বিভিন্ন দেশের মিডিয়া তাদের পক্ষে সাফাই গায়।এজন্য বর্তমান সংবাদ মাধ্যম হল একটা শ্রেণীর পক্ষে কাজ করে।কাদের পক্ষে?লুটেরা বুর্জোদের।নামীদামি সব সংবাদ মাধ্যম তাদের পক্ষে ওকালতি করে।এমনকি মাঝে মাঝে মিথ্যা বানোয়াট খবর প্রচার করে বিভ্রান্ত করে।এদের মধ্যে নিউইয়র্ক টাইম বলেন আর বিবিসি বলেন সবগুলো সমান ওকালতি করে।
আমাদের এখানেও বুর্জোয়া মিডিয়া সমান কাজ করে।এদের কাজ হল শাসকগোষ্ঠীর শাসন শোষনকে বৈধতা দেয়া।এদের মধ্যে আবার ভাগ ভাটরার দ্বন্ধ আছে, কিন্তু সাম্রাজ্যবাদী শক্তির পক্ষে সাফাই গাওয়া এদের ধর্ম।প্রথম আলো ডেইলি স্টার তাদের এক ধরনের উদ্দ্যেশ্য আছে।তারা সাম্রাজ্যবাদের এজেন্ট হিসেবে কাজ করে।প্রচার মাদ্যম হিসেবে জনপ্রিয়তার কারনে এদের একটা ক্ষমতা তৈরি হয়েছে ফলে শাসকদের সাথে তাদের এক ধরনের দ্বন্ধ আছে।কিন্তু মোটেই তারা শোষিত, নির্যাতিত জনগনের পক্ষে দাঁড়ায় না।কেন দাঁড়ায় না?তা হল শ্রেণীর দ্বন্ধ।বিবিসি বাংলা কয়েকদিন আগে খবর ছাপে পাহাড়ি আদিবাসী নাকি রোকেয়া লিটা নামে এক অনাড়ি লেখককে ধর্ষনের হুমকি দিয়েছে!কই কে কোথায় ফেসবুকে কাকে হুমকি দিয়েছে তা ফলাও করে চাপে কিন্তু পাহাড়ে প্রতিনিয়ত ধর্ষন হয়,নির্যাতন হয়,দখল হয় তা বুর্জোয়া মিডিয়ার চোখে পড়েনা।আবার ভারতে জেএনইউ তে যখন ছাত্র আন্দোলন তুঙ্গে তখন বিবিসি খবর প্রকাশ করে জেএনইউ তে প্রতিদিন হাজার হাজার বিয়ার ক্যান,কনডম পাওয়া যায়।এতে বুঝা যায় এরা কাদের পক্ষে কথা বলে।
আবার বেশিরভাগ মিডিয়া বর্তমান শাসকদের উন্নয়নের সাফাই গাইতে ব্যস্থ কিন্তু যে শ্রমিকের হাত ধরে পণ্য উৎপাদিত হয় এই শ্রমিকরা কেমন আছে?তাদের দিন কেমনে যায়?তাদের সন্তানরা কিভাবে দিন কাটায়?তার কোন চিত্র এদের খবরে উঠে আসে না।চা শ্রমিকরা নিজেদের সম্বলটুকু রক্ষা করার জন্য যখন লড়ছে তখন বড় কোন প্রচার মাধ্যম এদের পক্ষে খুব একটা লিখে না।যদিও কেউ দায়সারা প্রচার করে তবে ভিতরের পাতায় এক কোনায় দেখা যাবে।বর্তমানে যা খবর প্রচার হয় তা স্যোসাল মিডিয়া যা দিনে দিনে শক্তিশালী হচ্ছে।এটাই শ্রমিক শ্রেণীর ভরসার জায়গা হতে পারে।যদি এগুলো বুর্জোদের তারপরও এরা এমন সিস্টেম চালু করেছে কাউকে অবহেলা করার সুযোগ নেই।

