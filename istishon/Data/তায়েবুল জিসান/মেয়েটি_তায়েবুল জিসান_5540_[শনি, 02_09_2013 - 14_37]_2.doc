মেয়েটি


অনেকদিন হল পাশের ফ্ল্যাটের মেয়েটি চলে গেছে;
কোথায় গেছে জানা হয়নি,
শুধু বলেছিলাম ভাল থেকো।
ইদানীং কেন যেন খুব মিস করছি তাকে;
ঘুম ভাঙতেই ছুটে যাই বারান্দায়,
গ্রীল ধরে দাঁড়িয়ে থাকা তাকে দেখব বলে।
কিন্তু এখন আর বারান্দায় তাকে দেখিনা;
দেখতে পাই আগের দিন শুকোতে দেয়া কিছু জামাকাপড়,
এবং প্রতিনিয়ত ঝুলে থাকা অন্তর্বাস।
বিকেলে রুটিন করে একবার ছাদে যাই;
ছড়ানো চুলে ইয়ারফোন কানে তাকে দেখার আশায়,
উল্টো দেখি গুটিকয়েক আঁচারের বয়াম এবং মৃতপ্রায় দুটো গোলাপ গাছ।
ইদানীং কেন যেন খুব মিস করছি তাকে;
কোথায় গেছে জানা হয়নি,
শুধু বলেছিলাম ভাল থেকো।
-তায়েবুল জিসান
০৯/০২/১৩

