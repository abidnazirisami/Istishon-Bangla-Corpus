মাতালিয়া শিহরণ


কি এক বিষম বেদনায় শরীর হতে,
হাঁড়গুলো সব খুলে খুলে পড়ে।
অনন্তকাল ধরে জ্বলতে থাকে শরীর।
নিস্তেজ শরীরে হাঁড়গুলো কুড়িয়ে নেয়া প্রায় অসম্ভব হয়ে ওঠে,
বুকের পাঁজরও ভেঙ্গে ভেঙ্গে আসে,
কি যেন নেই, কি যেন নেই,
এই এক অদ্ভুত ফাঁকা অনুভুতি।
কোন এক মাতাল করা ঘ্রাণ,
গ্রাস করে নেয় জ্বলতে থাকা শরীরটাকে।
আজ আছে তো কাল নেই,
মাঝে মাঝে থেকে থেকে আসে,
এবং রয়েও যায়।
একি জ্বলতে থাকা শরীরের জ্বলুনী? ফাঁকা হয়ে যাওয়া অনুভুতি?
নাকি কোন এক মাতালিয়া শিহরণ???
-তায়েবুল জিসান
০১/০৩/১৩

