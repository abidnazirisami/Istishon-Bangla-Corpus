রাষ্ট্র কে মুক্তি দিন হে প্রেতাত্মা গন


গত কয়েকদিন ধরেই লেখার মত প্রচুর মালমশলা হাতের কাছে পেয়েও লিখতে ইচ্ছে হয় নি , এর জন্য দায়ী আমার মুঠোফোন খানা ,পুরো একটা লেখা পোষ্ট দেয়ার ঠিক আগমূহুর্তে বিনানোটিশে তিনি বন্ধ হয়ে গেলেন এবং ঘন্টাখানেক ধরে দুআঙুল ব্যাথা করে লেখাটা মূহুর্তেই হাপিশ , এর পরে রাগ করে আর লিখতে ইচ্ছে হয় নি ,অবশ্য আরো কিছু কারনে মনোজগত চরম ভাবেই বিক্ষিপ্ত , এই বঙ্গ দেশে সময় নষ্ট করে পড়াশোনা করে কোন গবেষনামূলক লেখা দেয়াটাও বেশ কষ্টের , আমার চিন্তা আর দশজন লোককে জানানো ব্যাপারটাই ঝকমারী , লোকজন যাতা বলে বলে মাথা নষ্ট করে দেবে ওর চেয়ে ঝালমুড়ি টাইপ এলেবেলে অথবা প্রেমের গল্প লেখাটাই দস্তুর । এখন অবশ্য কি লিখতে কলম ধরেছি বলতে পারি না , এলেবেলে টাইপ জগাখিচুড়ী কিছু একটা হলেই হয় ! 
ভাবছিলাম লতিফ সিদ্দিকী কে নিয়ে , টাঙ্গাইলের সিদ্দিক পরিবারের দূর্নিতীর খবর কম বেশি কানে আসে , অবশ্য তার ভাই কাদের সিদ্দিকি বহুদিন আগেই মুক্তিযোদ্ধা থেকে নষ্টদের কাতারে নেমে এসেছেন তার নামের আগে রাষ্ট্রীয় পদবী বঙ্গবীর বলতেও লজ্জা লাগে , একজন মুক্তিযোদ্ধা অর্থ ও ক্ষমতার লোভে এবং লীগের প্রতি কিছুটা প্রতিহিংসা পরায়ন হয়েই কি নির্দ্বিধায় একাত্তরের দুশমন রাজাকারদের স্বপক্ষে কথা বলে যায় । আর তারই ভাই লতিফ সিদ্দিকী আওয়ামীলীগের প্রভাবশালী নেতা , পার্লামেন্ট সদস্য এবং সদ্য সাবেক হওয়া মন্ত্রী , আর আমাদের রাজনীতিক রা কতটা যে ধোয়া তুলসীপাতা তা আমরা খুব ভালো করেই জানি ,তার বিরুদ্ধে দূর্নীতির বেশ কিছু অভিযোগ ছিল , ছিল সংখ্যালঘু সম্প্রদায়ের সম্পত্তি দখলের অভিযোগও , এত কিছুর পরেও তিনি মন্ত্রী হতে পেরেছিলেন নিতে পেরেছিলেন ক্ষমতার স্বাদ , কিন্তু সামান্য কিছু কথার কারনে আজ তিনি দলচ্যুত , ক্ষমতাচ্যুত এবং শেষপর্যন্ত জেলহাজতে , তার দূর্নীতি নিয়ে কেউ কখনো মিটিং মিছিল করেনি কেউ কখনো বলেনি এই দূর্নীতিবাজ কে ফাঁসী দিতে হবে ! 
যখনই তিনি ধর্মের নবীকে কিছু চরম সত্যি কথা বলে ফেললেন তখনই কিছু অকর্ম্যন্য দাড়ি টুপিওয়ালা চিত্‍কার করা শুরু করল লতিফ সিদ্দিকীর ফাঁসী চাই ! আমাদের মিডিয়াগুলো বারবার করে প্রচার করতে থাকলো তার বক্তব্য । সাধারন খেটে খাওয়া মানুষের কথা বাদ দিলাম দেশের নীতিনির্ধারকেরাও মূর্খের মত আস্ফালন শুরু করলো । আমার আপিসের সহকর্মীদের কাছে তো লতীফ যেন খুবই ঘৃন্য আর অচ্ছুত্‍ প্রানী তে পরিনত হয়ে গেল । একজন তো আবেগের আতিশয্যে বলেই বসলেন নবিজীকে বলে আব্দুল্লার পুত্র নাউজুবিল্লাহ ! ! অথ্যাত্‍ নবিজি কি আব্দুল্লার পুত্র না ? ঐ সহকর্মী এটাই বুঝলো না যে সে নিজেই কিন্তু চরম নবী অবমাননা করে ফেললো ,এই তো গতকাল ক্যান্টিনে খেতে বসে একজন প্রশ্ন করলেন লতীফ সিদ্দিকীর ফাঁসী হচ্ছে কবে ? আমি অবাক হয়ে বললাম ফাঁসী কেন হবে ? তাকে গ্রেপ্তার করা হয়েছে বিচারটা হতে দেন ! তিনি উত্তেজিত হয়ে বলতে লাগল কিসের বিচার কুত্তার বাচ্চাকে গুলি করে মেরে ফেলা হোক আমার নবিজী কে ডাকাত বলে ! 
অথ্যাত্‍ এ দেশে দূর্নীতি , খুনজখম , ছিনতাই ধর্ষন এসবের চেয়েও বড় হয়ে গেছে মানুষের ধর্মানূভুতি । ধর্ম নিয়ে সামান্যতম কথা এবং তা যদি সত্যি কথাও হয় তা বললেই দেশের নীতিনির্ধারক থেকে শুরু করে আপামর জনতা ফুসে ওঠে । যে দেশের জনগন যে রকম শাসকগোষ্ঠিও অবশ্য সেরকমই হবার কথা । 
আমরা কখনো গভিরভাবে ভেবে দেখেছি ? এই যে আপামর জনতা ধর্ম নিয়ে কোন কথা শুনতেই রাজি না , ধর্মে অবিশ্বাসী দের হত্যার দাবী তারা সবসময় করে আসছে , কিন্তু সত্য ধর্মের অনূসারীদের তো এরকম করার কথা না , তাদের ধর্ম যদি সত্যিই তবে তো তারা অবিশ্বাসী নাস্তিকের জবাব যুক্তি দিয়েই দিত ,তাদের লেখার বিরুদ্ধে লিখতো , তাদের বক্তব্যের বিরুদ্ধে বক্তব্য দিত কিন্তু যখন একজন নাস্তিকের লেখার বা বক্তব্যের প্রতিবাদে তাকে হত্যার জন্য পাগল হয়ে যায় ধার্মিকেরা তখনই মনে হয় এই ধর্ম কোন সমস্যা অবশ্যই আছে !
আমাদের সমাজ এতটা ধার্মিক এতটা প্রতিক্রিয়াশীল আগে কখনো ছিল বলে মনে হয় না । সাতচল্লিশে ধর্মের ভিত্তিতে ভাগ হয়েছিল ভারত পাকিস্তান । ধর্ম কেন্দ্র করেই গড়ে উঠেছিল পাকিস্তানের রাজনীতি , কিন্তু তারপরেও বাঙালী মুসলমান খুব বেশি উগ্র প্রতিক্রিয়াশীল ছিল না তাইতো আওয়ামী মুসলীম লীগ থেকে মুসলিম শব্দটা তারা বাদ দিতে পেরেছিল , মওদুদীর জামাতে ইসলাম অবশ্য এই উপমহাদেশের দুষ্টক্ষত হয়েই ছিল কিন্তু সেই বীষবৃক্ষের ফল তখনো এতটা তিতা ছিল না ! একাত্তরের পর শেখ মুজিব যখন একটা ভাঙাচোরা দেশকে গড়ে তুলতে শুরু করেছিল ঠিক তখনই তাকে হত্যা করা হয় সেই সঙ্গে বোধহয় দেশের ভবিষ্যত্‍ ও ডুবে যায় অন্ধকারে । সামরিক শাসকেরা পুরনো প্রভুর গোলামীর কথা ভুলতে না পেরেই ধর্ম ভিত্তিক জাতিগঠনে মনোযোগ দেয় । দেশের সরাসরী বিরোধিতা কারী জামাতে ইসলামকেও রাজনীতি করার সুযোগ দেয়া হয়, ধিরে ধিরে জামাত শক্তিশালী হতে থাকে নতুন দেশে নতুন ভাবে তারা পুরনো প্রভুর নীলনকশা বাস্তবায়নে মনোনিবেশ করে তারা এদেশে ইসলামী বিপ্লবের স্বপ্ন দেখতে শুরু করে । খেয়াল করে দেখুন দেশের আনাচে কানাচে নিয়মিত ইসলামি জলসার নামে যে বক্তারা ওয়াজ করে তাদের প্রায় নব্বই ভাগই সরাসরী জামাতের রাজনীতিতে জড়িত । এরাই ধিরে ধিরে সুফিবাদী ইসলাম কে দূর করেছে বাঙালীর মনোজগত থেকে , এখন গ্রামে গঞ্জে বাউল গান শোনা যায় না বসেনা লোকগানের আসর তার বদলে শোনা যায় ইসলামি জলসার নামে উগ্র ইসলামের দাওয়াত । ঠিক যেমন পাকিস্তানি শাসকেরা ধর্মের দোহাই দিয়ে রবীন্দ্রসঙ্গীত নিষিদ্ধ করেছিল আজো এরা পুরনো প্রভুকে মনে রেখে বাঙালী কে শেখায় রবীন্দ্রসঙ্গীত হিন্দুয়ানী গান , জল হিন্দু শব্দ ইত্যাদি ইত্যাদি বলে এরা আমাদের সংস্কৃতি কে সুকৌশলে আমাদের মন থেকে মুছতে থাকে । 
শুনেছি এখনো নাকি এই বাংলার বুকে অনেক মাদ্রাসায় সম্পূর্ন উর্দুতে পাঠদান করা হয় , অনেক মসজিদে দেখেছি হুজুরেরা উর্দূতে মোনাজাত করে , কিন্তু কোরান হাদিসের কোথাও তো উর্দূর কথা বলা হয় নাই তবে কেন উর্দূর প্রতি তাদের এত টান ? তবে কি পাকিস্তানের প্রেতাত্মা আজো এই দাড়ি টুপিওয়ালা ভন্ড হুজুরদের ওপর ভর করেই আজো বেচে আছে ?

