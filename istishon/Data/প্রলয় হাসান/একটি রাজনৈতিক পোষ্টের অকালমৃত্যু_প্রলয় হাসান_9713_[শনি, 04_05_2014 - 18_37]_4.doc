একটি রাজনৈতিক পোষ্টের অকালমৃত্যু


ভাবছিলাম দ্বীপরাষ্ট্র ক্রিমিয়া দখল করা নিয়া রাশিয়ার বিরুদ্ধে বিশাল জ্বালাময়ী একটা নোট লিখবো। নোটের খুব কঠিন একটা নামও ঠিক করা হয়ে গেছিলো : ”আন্তজার্তিক আগ্রাসন, বিশ্ব রাজনীতির কোপানল ও আমরা।” কিন্তু নেট ঘাটা ঘাটিঁ করতে গিয়া ক্রিমিয়ার নতুন এটর্নি জেনারেলকে দেখে রীতিমতো বড় বড় কয়েকটা ঢোক গিল্লাম। সেই ঢোকগুলার সাথে জ্বালাময়ী নোট লেখার ইচ্ছেটাও গিলে ফেল্লাম।
রাশিয়ার নতুন এটর্নি জেনারেল নাটালিয়া একজন অসামান্যা রুপবতী রমনী। দেখার পর হার্টবিট বেড়ে যায় এমন অবস্থা। এত্ত রূপবতী নারীকে এটর্নি জেনারেল করলে আমার আসলে রাশিয়ার বিরুদ্ধে বলার তেমন কিছু নাই। বরং এইটা বলতে পারি, মাঝে মধ্যে দুই চারটা ক্রিমিয়া সাইজের দ্বীপ দখল করা ভালো। দখল করার পর সেইখানে নাটালিয়া বা তার চাইতেও অধিকতর সুন্দরী কোন রমনীর উপর সেই দ্বীপের দায়িত্ব হস্তান্তর করা আরও ভালো।
এইরকম হার্টবিট মিস এক্সিলারেট করা রমনী নতুন রাষ্ট্র এবং জাতীয় হৃদরোগ ইনসটিউট উভয়ের জন্যই খারাপ। কারন আমি বাজী ধইরা বলতে পারি ক্রিমিয়াতে যতদিন এই রমনী থাকবে ততদিন সেইখানে কাজের কাজ কিছু হবে না। কারন নীচের কৌতুকটার মতো এখন তাদের অবস্থা:
: আপনাদের ক্লিনিকের সেই সুন্দরী নার্সটা কই?
: সে তো নাই এখন আর।
: সে কি কেন?
: কারন সে থাকলে ওষুধ বেচা হইতো না। রোগীরাও চিকিৎসা না করে চলে যেতো।
: সে কি! কেন?
: কারন তার হাসি দেখেই নাকি রোগীদের রোগ ভালো হয়ে যেতো। আর যারাও বা ওষুধ কিনতে আসতো, তারা বলতো, সুন্দরী, তোমার হাসিই তো টনিকের কাজ করে। এই কারনে গতকাল থেকে তাকে বিদায় করে দিছি।
ক্রিমিয়ার পাবলিক তাদের নতুন এটর্নি জেনারেলের কাছে দলিল দস্তাবেজ ফাইল পত্র সাইন করাইতে আসলে তারা ইন্দ্রাজ্বালাচ্ছন্ন হয়ে যাবে। দেখা যাবে ভুল ভাল কাগজে ভুল ভাল জাগায় সাইন করায় বসছে।
ক্ষতি তো খালি ক্রিমিয়ার জনগণের হবে না, ক্ষতি পুরো বিশ্ববাসির কারন একটা আন্তজার্তিক মানের জ্বালাময়ী লেখা থেকে পুরো বিশ্ববাসী যে বঞ্চিত হলো, তার সমস্ত দায়ভার একুনে নাটালিয়ার।

