বৃষ্টিমানব আর চন্দ্রাবতীর গল্প 


প্রচন্ড রকম গরম পড়েছে ওখানে ...মনে করি জায়গাটার নাম অচিনপুর ...বাস স্টপ -এর সামনে দাড়িয়ে রয়েছিলো সে ....প্রচন্ড ঘামতে ঘামতে চন্দ্রাবতী এসে পৌছুলো বাস স্টপ -এ ...রোদ-এর ঝলসানি -তে তার সাদা মুখ দেখা যাচ্ছিল লাল টক টক -এ হয়ে আছে ... সাইড ব্যাগ থেকে একটু পর পর টিস্যু বের করে একটু পর পর মুখে ছোয়াচ্ছিল সে। ...কথা নাই বারতা নাই ৫/৬ মিনিট এর ভেতর রোদ ঢেকে গেলো। আকাশ কালো হতে শুরু করেলা। বাতাস এ ধূলি উড়তে লাগলো। চন্দ্রাবতী লক্ষ্য করলো রাস্তার অন্যপ্রান্ত থেকে একজন লোক হেটেঁ আসছে। খুব সাধারন বেশ ভূষা। অফিস করে ফিরছিলো হয়তো। পার্থক্য এই যে হাতের বদলে কাধেঁ একটা ব্যাগ ঝুলানো। কিন্তু পান্জবী পড়ে তো কেউ অফিসে যায় না।
তবে লোকটা বেশ ঘেমে গিয়েছে! বাস স্টপ এ এসেই জামার হাতা দিয়ে মুখ মুছলো কারন বেচারার কাছে টিস্যু ছিলো না। চন্দ্রাবতী আগ্রহী চোখে ভদ্রলোকের দিকে তাকালো। কিন্তু আগন্তুক ব্যাপারটা দেখেনি। এর ভেতর এক্টা লোক এসে এক অদ্ভুত ভাষায় জিজ্ঞেস করলো কটা বাজে? চন্দ্রাবতী অবাক হয়ে দেখলো আশে পাশের মানুষগুলে অদ্ভুত ভাষায় কথা বলছে। কথা গুলো বলার সময় তাদের কোন কিছুই বুঝতে পারছিলো না। ভেবেছিলো তাই মানুষটা তার কথা বুঝতে পারবে না। তবু সন্দেহ রেখেই বল্ল কয়টা বাজে?” মানুষটা সাথে সাথেই উত্তর দিলো, যেন তার এই প্রশ্নের জন্যই সে অপেক্ষা করছিলো। সে মুচকি হেসে মোলায়েম স্বরে বল্ল – "এখন বাজে বিকেল ৫ টা। কিন্তু একটু পর ঝড় আসবে। বাস এসে পড়েছে। আপনি এখনই উঠে পড়ুন।“
ঝড় এর সাথে বৃষ্টি নামা শুরু হলো। একটু একটু করেই শুরু হয়েছে। কিন্তু বৃষ্টির একেকটা ফোটাঁ ছিলো বেশ বড় বড় সাইজের। বাস চলা শুরু করলো। চন্দ্রাবতী যে সিটটায় বসেছিলো সেটার একদিকে খানিকটা ভাংগা। ঐ মানুষটা আর কোথাও জায়গা না পেয়ে ঐখানেই বসে পড়লো। বাস এর জানালার পাশেই বসেছিলো চন্দ্রাবতী। ইতিমধ্যে আকাশ এতখানিই কালো হয়েছে যে সেটা এখন গাঢ় নীলাভ রঙ এর হয়ে আছে। ঐ নীল রঙয়ের জানালার গ্লাসের ফাঁক দিয়ে পুরো রাস্তাটাই মনে হচ্ছে গাঢ় নীল রঙয়ের। বৃষ্টি বেড়ে গেছে। রীতিমতো মেঘের গর্জন শুরু হয়ে গেছে। আলোর ঝিলিক দেখা যাচ্ছে। আর একেকটা ঝিলিকের ফলে চন্দ্রাবতীকে আরো স্পষ্ট করে দেখা যাচ্ছে। জানালাতে বৃষ্টির ছিটেঁ ফোটাঁ এসে পড়ছিলো। আর ঘোলাটে করে দিচ্ছিলো কাচঁ। চন্দ্রাবতীর ক্লান্ত মুখে প্রশান্তীর ছায়া দেখতে পেল আগন্তুক। একটা বিকট গর্জন হলো আকাশে। চন্দ্রাবতী আতংকে তার পাশে বসা মানুষটার হাত নিজের অজান্তেই চেপে ধরলো। একটু অপ্রস্তুত হয়ে গিয়ে আবার ছেড়ে দিলো। অচেনা মানুষটা তার স্বভাবসুলভ একটু মুচকি হেসে কোমল স্বরে বল্ল – "ভয় পেয়েছেন?"
উত্তরে চন্দ্রাবতী এক্টা শুস্ক হাসি দিয়ে আবার চোখ ফিরিয়ে রাস্তা দেখায় মন দিলো।
- "কেমন লাগছে বাঙলাদেশ?"
অবাক হয়ে তাকালো চন্দ্রাবতী । অচেনা লোকটা বল্ল – "আপনার ব্যাগ থেকে স্টেটসের টিকেট বের হয়ে আছে। - চন্দ্রাবতী বল্ল- হুমম, আমি আজ সকালেই দেশে এসেছি।“ এখন কিছু রিলেটিভসদের সাথে দেখা করতে যাচ্ছি। আর হ্যাঁ, বাংলাদেশ তো সবসময়ই সুন্দর, বিশেষ করে বর্ষাকাল তো সবচেয়ে বেশী সুন্দর। অবশ্য প্রথম দিকে বেশ গরম লাগছিলো।" - আজ বৃষ্টি নামার কারন আছে। দুটো মানুষ এই বাসে বসে আছে, যাদের মাঝে একজন বৃষ্টিমানব।“ কথাগুলো শুনে চন্দ্রাবতী হতভম্ব হয়ে গেল। কিছু জিজ্ঞেস করতে গিয়ে করলো না। মানুষটা বল্ল – উত্তরার রাস্তায় এখন অনেক জ্যাম পড়বে।“
- আপনি কি করে জানলেন আমি সেখানে যাচ্ছি?- চন্দ্রাবতীর অবাক প্রশ্ন।
- এটা উত্তরা রুটের বাস। “ – বলেই মসৃন হাসি দিলো আগন্তুক।
রাস্তার দোকান পাট সব বন্ধ! জন মানবশূণ্য রাস্তায় বৃষ্টি পড়ছে অঝোর ধারায়। কয়েকটা পলিথিন ব্যাগ বাতাসে ভেসে বেড়াচ্ছে। দূর থেকে গাড়িগুলোর হেড লাইট দেখা যাচ্ছে আর মনে হচ্ছে কতগুলো আলোর পিন্ড আমাদের পেছনে রেখে তীব্রবেগে পেছনে ধেয়ে যাচ্ছে।
- আচ্ছা ধরুন, এমন হলো যে…আপনি এই বাসে একদম একা, রাস্তায় কেউ নেই, এমনকি বাসটি ড্রাইভার ছাড়াই চলছে। আকাশ কালো কুচকুচে হয়ে আছে মেঘ জমে। কেমন লাগবে তখন?
শুনে চন্দ্রাবতী চোখ কুচকেঁ তাকালো লোকটার দিকে। কিন্তু কেউ নেই পাশে। ভাংগা সিটটা খালি পড়ে আছে!...আরে এখানেই তো ছিলেন উনি! কই গেলো? চারিদিকে তাকালো সে। দেখলো বাসের ভেতরে কেউ নেই। ড্রাইভারের সীটে তাকিয়ে দেখলো সেখানে কেউ নেই। ভয়ে চন্দ্রাবতীর গলা শুকিয়ে গেল! রাস্তায় তাকিয়ে দেখে কেউ নেই। রাস্তার ডিভাইডার নেই। এমনকি নেড়ি কুকুরগুলো নাঁ! চন্দ্রাবতী ঘামতে লাগলো ঠান্ডা বাতাসে।
- “কি হলো? কিছু বলছেন না যে?”
চন্দ্রাবতী চট করে পাশে তাকিয়ে দেখে মানুষটা আগ্রহী চোখ নিয়ে তার দিকে তাকিয়ে আছে।
- উঁ,
- কিছু চিন্তা করছেন নাকি?
- ন…না। কিছু না।
- আপনি দেখি রীতিমত ঘামছেন! কি হয়েছে বলুন তো!
- কিছু হয় নি।
- আমার উত্তরটি কিন্তু এখনো দেয়া হয়নি।
- আমি কিছূ বুঝতে পারছি না। কেমন যেন সবকিছু এলোমেলো লাগছে।
- অনেকদিন পর দেশে এলেন তো! এজন্য হয়তো!
কিছুক্সন চুপ থাকার পর ছেলেটি বল্ল –
- আপনি হাত দেখাতে বিশ্বাস করেন? জোডিয়াক সাইন?
- এখনো হাত দেখাইনি কাউকে। সো, বিশ্বাস করা না করা নিয়ে কখনো মাথা ঘামাইনি।
- হুমম…দেখি তো আপনার হাত টা!
চন্দ্রাবতী নিতান্ত অনিচ্ছা সত্ত্বেও হাত বাড়িয়ে দিলো।
- উমম…আপনার হাত বলছে আপনি আজ কিছু আজব ঘটনার মুখোমুখি হবেন। আপনার খুব পরিচিত একজন মানুষের সাথে পথিমধ্যে আপনার দেখা হবে, কিন্তু আপনি তাকে চিনতে পারবেন না। কিন্তু সে চলে যাবার পর আপনি তার নাম ধরে চেঁচিয়ে উঠবেন। কিন্তু ততক্ষনে সে অনেকদূর চলে যাবে। এমন হতে পারে যে আপনি একটু পর আমাকে এমন কিছু একটা বলবেন সেটা শুনে বাসের সবাই আমাদের দিকে তাকাবে।
- কি বলছেন এসব?” ভ্রু কুচকেঁ বল্ল চন্দ্রাবতী!
- হাহা! যেটা বলেছি সেটা বিশ্বাস করার দরকার নেই। কারন আমি হাত দেখতে জানি না।
- তাহলে হাত দেখতে চাইলেন কেন?” প্রায় চেচিয়েঁ বল্ল চন্দ্রা। সে এক ঝটকায় আগন্তুকের হাত থেকে তার হাত ছুটিয়ে নিলো। বাসের সব লোক তাদের দিকে ঘুরে তাকালো। যুবকটি চন্দ্রাবতীকে বল্ল – আপনি কি হিমুর হাতে কয়েকটি নীল পদ্ম উপন্যাসটি পড়েছেন? যেখানে মারিয়া নামের একটি মেয়ে হিমুর হাত ধরার কৌশল অবলম্বন করেছেন মিথ্যে হাত দেখতে পারার অযুহাত দেখিয়ে?
- আপনি কে? –চন্দ্রাবতী কাপা কাপাঁ, নীচু গলায় বলে উঠল!
- আমি একজন রেইন ম্যান। বর্ষামানব। - লোকটি দ্বীধাহীন কন্ঠে বল্ল। - বৃষ্টিতে বৃষ্টিতে ঘুরে বেড়াই। আমি বৃষ্টির ফোটাঁর শব্দ শুনতে পাই, এরা কি বলে আমি সেটা জানি। “ বলেই লোকটি লজ্জিত ভংগিতে হাসলো। যেন বৃষ্টির ফোটাঁর সাথে কথা বলাটা খুব লজ্জার কিছু!
- উত্তর শুনে চন্দ্রাবতীকে সন্তুষ্ট দেখা গেল না বরঙ সে যেন আরো বিচলিত হয়ে উঠল।
-ছু এক্টা জিগেস করতে গেলো সে, কিন্তু তার আগেই বর্ষামানব কথা বলে উঠল – কেমন করে বৃষ্টি পড়ছে দেখছেন? আকাশ টা দূরের মাটি টাকে ছুতেঁ পারে না তাই কাদেঁ, আর আমরা সেটাকেই বলি বৃষ্টি!
- “এটা কি বৃষ্টির ফোটাঁ আপনাকে বলেছে?” চন্দ্রাবতী এই কথাটা কোথায় যেন একবার শুনেছিলো।
- প্রথমবার যখন এই কথাটা শুনেছিলেন, তখনো এই প্রশ্নটিই করেছিলেন!
- আরে কি আশ্চর্য! আপনি কি করে জানলেন আমি এই কথাটা আগে একবার শুনেছি?
- হা হা। শুনুন, এই বাসটি আর ২১ মিনিটের মাথায় একটা বড় সড় দুর্ঘটনা ঘটাবে। আপনার উচিত হবে এর আগেই এখান থেকে নেমে পড়া।
- আমার তো মোটেই দরকার নেই আপনার আজগুবি কথায় কান দেয়া তাই না?
আগন্তুক চুপ।
- চুপ করে আছেন যে?
বৃষ্টিমানুষ বলে পরিচয় দেয়া সেই অদ্ভুত লোকটি একটি শূণ্য দৃষ্টিতে চন্দ্রাবতীর দিকে তাকিয়ে বল্ল- আর ১৯ মিনিট।
- আপনি কি দয়াকরে বলবেন আপনি কে? প্লিজ!” চন্দ্রাবতীর কন্ঠে স্পষ্ট অনুনয়।
- আমি জানতাম আপনি আমার পরিচয় বিশ্বাস করবেন না।
- বিশ্বাস করার মত কি পরিচয় আপনি দিয়েছেন? – এবার তাকে খানিকটা বিরক্ত মনে হলো।
- আপনার হাতে আর ১৫ মিনিট রয়েছে।
- এই যে শুনুন”, চন্দ্রাবতী বাসের কন্ডাকটরকে ডাকল জোরে। ‘বাস থামান। আমি এখানেই থামব।“
- কি কন আফা, এই বিস্টির মদ্যে এইহানে নাইমা যাইবেন কই?
- আপনি বাস থামান। আমি এখানেই নামব। থামান এখনিই। “ ধমকিয়ে উঠল প্রায় চন্দ্রাবতী।
বাস থামল। আগন্তুক আর চন্দ্রাবতী বাস থেকে নামল। বৃষ্টি ধরে এসেছে। সে বল্ল – “আমার ব্যাগটি মাথায় করে নিয়ে যান। নাহলে বৃষ্টিতে ভিজে সর্দি বাধাতেঁ পারেন। “
অন্যসময় হলে নিতো না, কিন্তু এখন চন্দ্রাবতী যেন মন্ত্রহীত। লোকটির পাঞ্জাবী ভিজে কাই। বড় বড় ঝাকড়া চুল বেয়ে পানি ঝড়ছে। লোকটাকে দেখে চন্দ্রাবতীর বুকের ভেতরটা যেন হু হু করে উঠলো! কেমন যেন প্রচন্ড মায়া মায়া লাগছে। অস্থির হয়ে উঠতে ইচ্ছে করছে! কিন্তু কেন? দূরে বৃষ্টির মাঝে আগুন দেখা যাচ্ছে। লোকজন সেদিকে ছুটে যাচ্ছে। একটা বাস নাকি বৃষ্টির পানিতে পিছলে রাস্তার পাশের পেট্রোল পাম্পের উপর আছড়ে পড়েছে। ফুয়েল ট্যাংক ফেটে তেল গড়িয়ে মূহুর্তেই বিস্ফোরন। কিন্তু বিস্ফরনের শব্দ চন্দ্রাবতী কেন শুনেনি সেটা সে মনে মনে ভাবতে লাগলো। হয়তো বজ্রপাত আর বিস্ফোরন একইসাথে হয়েছিলো। যার ফলে বিস্ফরনের শব্দটা আর আলাদা করে বোঝা যায়নি। তবে বাতাসে মাটির সোদাঁ গন্ধ ছেপে পেট্রোল পোড়া গন্ধ ভেসে আসছে। কিন্তু লোকটির যেন সেদিকে বিন্দুমাত্র খেয়াল নেই।
- একটা ব্যাপার খেয়াল করেছেন?” লোকটার কথায় চন্দ্রার চমক কাটলো।
- কি?
- বৃষ্টি আর পূর্নিমা কখনো একসাথে হয় না। কিন্তু আজ দেখুন, ঐ দূরে আকাশের এক কোনায় বিশাল একটা চাদঁ উঠেছে। আর অঝোর ধারায় বৃষ্টি পড়ছে। কি অবাক করা ব্যাপার না?
- “অবশ্যই!” কিন্তু তারচে অবাক করা ব্যাপার হলো এভাবে কে যেন কথা বলতো! খুব চেনা চেনা লাগছে। তবু অনেক চেষ্টা করে মেয়েটি মনে করতে পারলো না সে কথা। চন্দ্রাবতী চারিদিকে তাকিয়ে দেখে, সন্ধ্যা নামছে।
- বৃষ্টি আর পূর্নিমা কখনো একসাথে হয় না এ ব্যাপারটি প্রথম কখন খেয়াল করি জানেন?
- উহুঁ। (চন্দ্রাবতী শীতে কাপছে। হু হু করে ঠান্ডা বাতাস বইছে। অথচ লোকটি নির্বকার। যেন এমন ঠান্ডাতেই সে অভ্যস্ত)
- ছোটবেলা থেকেই আমার খুব ইচ্ছে ছিলো ভরা নদীর মাঝখানে গিয়ে এক পূনির্মার রাতে বৃষ্টিতে ভিজব। আমি অনেক অনেকদিন প্রতীক্ষা করেছি সে সময়টার, কখনো পাইনি। কারন প্রকৃতি কখনো এটা দুটো একসাথে হতে দেয় না। আজ অন্যরকম একটা রাত। আজ তাই প্রকৃতি বৃষ্টি আর পূর্নিমা কখনো একসাথে করে দিয়েছে। আজ রাতে আমি তুরাগ নদীতে গিয়ে বৃষ্টি আর জোসনা দুটোই একসাথে অবগাহন করবো।
চন্দ্রাবতী চুপ।
- আপনি কি যাবেন আমার সাথে?
- নেবেন আমাকে?
- বর্ষা আর জোসনা কখনো একটা উদযাপন করা যায় না। সব সময় দুজন হতে হয়। - মৃদু হেসে বল্ল ছন্নছাড়া ছেলেটি।
- আপনি খুব অদ্ভুত করে কথা বলেন!
- আপনি ব্যাগটা এবার মাথায় ধরুন।
চন্দ্রা অবাক হয়ে দেখল যে ব্যাগটা খুবি হালকা যেন কিছুই নেই। উপরে কয়েকটা পাতা উকিঁ দিচ্ছে চেইন খোলা একটা পকেটের ফাকঁ দিয়ে। ভাল করে তাকিয়ে দেখল উপরের পাতার ওপর কলম দিয়ে লেখা “বৃষ্টি এবং চন্দ্রাবতী।“
অচেনা আর অদ্ভুত মানুষটা সেসব কিছুই লক্ষ্য করছিলো। বল্ল- “সেই ভুলোপনা। সেই হেয়ালি মন। তুমি আর বদলালে না, চন্দ্রা। তুমি চাইলেও আর লুকাতে পারবে না।“ বলেই লোকটি হাটাঁ ধরলো। একটু এগিয়ে পেছনে ফেরে বল্ল - “আমার কাছ থেকে।”
চন্দ্রাবতী অবাক হয়ে রেইনম্যানের দিকে তাকিয়ে আছে। আচমকা তার সবকিছু মনে পড়ে গেলো। যে মানুষকে ঘিরে একসময় তার পৃথিবীকে সাজিয়েছিলো। চন্দ্রা তার নাম ধরে চেচিয়েঁ ডাকল – [……]
ছেলেটি থমকে দাড়ালোঁ কিন্তু পেছন ফিরে তাকালো না। চন্দ্রাবতী খুব দ্রুত ব্যাগটা থেকে কাগজের পাতা কয়টা বের করে কাপাঁ কাপাঁ হাতে পড়ার চেষ্টা করে। শীতের কারনে নাকি উত্তেজনার কারনে হাত কাপঁছে সেটা সে বোঝে না, শুধু ঝাপসা চোখে দেখে, বৃষ্টির ফোটাঁ পড়ে পড়ে মূহুর্তেই পাতাগুলো ভিজে নেতিয়ে পড়লো। চন্দ্রাবতী তার আগেই যতটা দ্রুত সম্ভব পাতাগুলো চোখ বুলানোর চেষ্টা করলো। বুলানো শেষ হলে বুঝতে পারলো, সে বাসস্টপে পৌছাঁনোর পর যতগুলো ঘটনা ঘটেছে, তার সবটাই এখানে সবিস্তারে বর্ণনা করে রাখা হয়েছে। চন্দ্রাবতী কোনমতে শেষের লাইনটা পড়তে পারলো। “...এরপর চন্দ্রাবতী তার পাশে গিয়ে তার হাতের মুঠোয় নিজের হাত নিয়ে পাশাপাশি হাটছেঁ! চন্দ্রাবতী আর ছেলেটির শরীর থেকে বৃষ্টির বরফ শীতল পানি ঝরে ঝরে পড়ছে।”
চন্দ্রাবতী সম্বিত ফিরে পায়। সে চারপাশে তাকিয়ে ছেলেটিকে খোজেঁ। দূরে একটা সাদা পাঞ্জাবী দেখা যাচ্ছে। সে সাথে সাথে সেদিকে ছুটা শুরু করে। সে দৌড়ে তার পাশে গিয়ে দাড়াঁতে চায়। কিন্তু কাদায় পিছলে যায়, ওড়না শরীরে পেচিয়ে যায়, পুরো শরীর কাদাঁতে মাখামাখি হয়ে যায়। তবু সে হাচঁড়ে পাচঁড়ে উঠে আবার দৌড় দেয়।
কারন রেইনম্যানকে যে করেই হোক, তার ধরতে হবে।
সমাপ্ত।
{এই লেখাটি মাইক্রোসফট উইন্ডোজ লাইভ স্পেসের "রেইনম্যানব্লগ" থেকে নেয়া হয়েছে। তবে বেশ কিছু জায়গা আমি নিজে সম্পাদনা করেছি। বেশ কিছু নাটকীয়তা আরোপ করেছি, মূল লেখা এত নাটুকেপনা ছিলো না। বলা যায় গল্পটির শতকরা প্রায় ৪০ ভাগ আমার লিখা। রেইনম্যান নামের মানুষটি এই গল্পটি লিখেছেন জুলাই ২০০৫ এ। পুরো লেখাটি ছিলো রোমান হরফের বাংলা। মানে aami vat khai টাইপ। এর পর ব্লগে তার আর কোন আপডেট নেই। ব্লগের অন্যসব লেখা পড়ে মনে হয়েছে লোকটির লেখার হাত ভাল, কিন্তু লেখাতে কৌশরত্তীর্ণ আবেগ স্পষ্ট! রেইমন্যান ব্লগ প্রথম আমার চোখে পড়ে ২০০৭ এর শেষের দিকে। আমার নিজেরো লাইভস্পেইসে একটা পরিত্যক্ত ব্লগ ছিলো। ওটা একদিন ঘাটাঘাটিঁ করতে গিয়েই এই লেখাটা খুজেঁ পাই। তো তখন থেকেই ভাবছিলাম যে তার ব্লগের লেখাগুলোকে ফনেটিকে কনভার্ট করে কোন একটা বাংলা ব্লগে পোস্ট করবো যেখানে অনেক লোক তার লেখাগুলো পড়বে। উইন্ডোজ লাইভ স্পেস খুব কম লোক ব্যবহার করে। এখন তো করেই না মনে হয়। এমনকি মাইক্রোসফটের এই ফ্রি সার্ভিসটি এখনও সুলভ কিনা, আমার সেটাও জানা নেই।
এর আগে আমার কখনো কারো লেখার ব্যাপারে এমনটা মনে হয়নি। রেইনম্যানের ব্যাপারে কেন মনে হয়েছে, আমি জানি না। আমি তার ইমেইলে চিঠি পাঠিয়ে তার অনুমতি নেবার চেষ্টা করেছিলাম। তার লেখা খানিকটা এডিট করে বাংলা অক্ষরে লিখে কোন ব্লগে পোষ্ট করতে পারবো কিনা। কিন্তু সেই ইমেইলের কোন রিপ্লাই আজো পাইনি। তবে আমি এখনো তার ইমেইলের অপেক্ষায় আছি। যদি সে ইমেইল করে, তবে তার কাছে ক্ষমা চাইবো, তার অনুমতি না নিয়েই তার লেখাটাকে ইচ্ছেমতো কাটা ছেড়াঁ করে ব্লগে এবং ফেসবুকে প্রকাশ করার জন্য।
পাঠকদের ধন্যবাদ। আর যারা এটাকে পুরোপুরি আমার লেখা ভেবে ভুল করেছেন, তাদের কাছে ক্ষমাপ্রার্থী!}

