মশা ও ছারপোকা


প্রবাসের প্রথমদিককার দিনগুলোতে বিছানার ছারপোকার কামড় খান নাই, এমন লোক হয়তো খুব বেশী নাই। ছারপোকার কামড় কি বস্তু, দেশে থাকতে সেই ব্যাপারে আমার কোন ধারনাই ছিলো না। দেশের বাইরে এসে সম্যক ধারনো হলো।
প্রথম দিন ঘুম থেকে ওঠে দেখি সারা গা চুলকাচ্ছে। এরপর নিজের গায়ের দিকে তাকিয়ে নিজেই শিউরে উঠলাম। সারা গা ফুলে গেছে, বড় বড় লাল লাল গুল্টি। আশার কথা, কয়েকঘন্টা পর মিলিয়ে গেলো।
বুঝলাম, দেশে রক্ত খেতো মশা। এখন বিদেশে খাবে ছারপোকা।
মশা আর ছারপোকার ভেতর পার্থক্য কি?
উভয়ই রক্ত খায় কিন্তু উভয়রেই প্রস এন্ড কনস আছে।
ছারপোকার প্রসঃ ছারপোকা একটা নিরব ঘাতক। রক্ত খেয়ে পালিয়ে না যাওয়া পর্যন্ত আপনি টের পাবেন না যে সে আপনার রক্ত খেয়ে গেছে। আরেকটা বড় সুবিধা, সে অব্যর্থভাবে লুকিয়ে থাকতে পারে। জীবিত ছারপোকা ট্রেইস করা খুব টাফ।
ছারপোকার কনসঃ মশার মতো পাখা নাই। তাছাড়া, মানুষজন বিচানা বা চেয়ার বা কাউচ ফেলে দিয়ে সহজেই ছারপোকার হাত থেকে মুক্তি পেতে পারে।
মশার প্রসঃ মশা উড়তে পারে। রক্ত খেয়ে উড়াল দেয়। সহজে মারতে পারা যায় না।
মশার কনসঃ বেশী রক্ত খেলে উড়তে পারে না। ছারপোকার মতো ভ্যানিশও হতে পারে না। তাছাড়া হুল ফোটানোর সাথে সাথে টের পাওয়া যায়।
একটা আবিস্কার, ছারপোকা কখনো ব্লাড ক্যান্সার আক্রান্ত রোগীর রক্ত খায় না। কিন্তু মশা বেকুব। সে খায়।
মশা আর ছারপোকাকে পর্যবেক্ষন করে যা বুঝলাম, প্রকৃতি তার প্রতিটি সন্তানের মাঝে সাম্যবস্থা জারি করে রেখেছে। মশার পাখা, ছারপোকার ভ্যানিশ হবার ক্ষমতা - এগুলো প্রকৃতির সাম্যবস্থা।

