ইক্ষু মিয়া ও সাঈদির টেপ


ইক্ষু মিয়া ইদানিং বিরাট যন্ত্রনায় দিনাতিপাত করিতেছেন। স্ত্রীর সহিত তাহার মনোমালিন্য লাগিয়াই রহিয়াছে। গতকাল তাহার স্ত্রীর স্বহস্তে রান্নাকৃত টকটকে সবুজ রংয়ের করলার স্যুপ খাইয়া আর টিকিতে না পারিয়া স্ত্রীকে গাল মন্দ করিয়াছিলেন। তদ্যপি স্ত্রী অভিমান করিয়া বাপের বাড়ি রহিয়াছেন। আমাদিগের ইক্ষু মিয়ার অসীম ধৈর্য্য। টানা ১০ দিন করলার স্যুপ খাইয়াও সে শুধু স্ত্রীকে 'গালমন্দ' করিয়াছেন। তাহার স্থলে নিজেকে কল্পনা করিলে আমাদের স্বামী-স্ত্রীর বিচ্ছেদের ভবিষৎত দেখিতে পাই। আর ১০ দিন তো দূরের কথা; একদিনও অতিবাহিত হইতো কিনা কে জানে?
ইক্ষু মিয়ার ধৈর্য্যর মতই অসীম তাহার ভালবাসা। স্ত্রী বিনা সে এক দিবসও পূর্ণাঙ্গরূপে কাটাইতে পারিলেন না। মনের দু:খে স্ত্রীকে ফোন মারিলেন। স্ত্রী ফোন উঠাইলেন কিন্তু কোন বাক্যব্যয় করিলেন না। ইক্ষু মিয়া লজ্জিত কন্ঠে সুধাইলেন - 'কলিজু, এখনো রাগ যায় নাই?'
তাহার স্ত্রী কদলী বেগম মুখ ঝামটা দিয়া কহিলেন - 'কলিজু আবার কে?'
উত্তরে ইক্ষু মিয়া জানাইলো যে হযরত আল্লামা সাঈদীর মোবাইল সেক্স টেপে তাহার বান্ধবীকে সে কলিজু বলিয়া সম্বোধন করিয়াছেন। কিন্তু ইহা শুনিবামাত্র কদলী বেগম তেলে বেগুনে জ্বলিয়া উঠিলেন। - 'ছি ছি ছি! তুমি এইগুলা কি কও!! তুমি খবরদার এইসব আজে বাজে নামে আমারে ডাকবা না। কলিজু-পিয়াজু! ছি ছি ছি!!'
ইক্ষু মিয়া লজ্জিত কন্ঠে বলিলেন - বেশ। তাইলে কি নামে ডাকবো?
- নাম ধরে ডাকো। আমার কদলী নামটা খারাপ লাগে তোমার কাছে?
- না তা না। আমার ঘাড়ে কয়টা মাথা? তোমার কদলী নামটা এই জীবনে আমার শোনা শ্রেষ্ঠ নাম।
- তাইলে নাম না ধরে ডাইকা এইসব কি কুডাক ডাকো?
- ময়না বলি ময়না? ময়না উড়ে চলে আসো।
- এইটাও কি সাইদির টেপ থিকা নিসো?
- বাহ বউ। তোমার বুদ্ধি আছে তুমি বুঝলাম ক্যামনে?
- অন্যের জিনিস ধার না কইরা নিজে থিকা কিছু ডাকো।
- টিয়া...?
- ময়না-টিয়া বাদে আর কোন পাখির নাম মনে পড়ে না তোমার?
- [মনে পড়ে। যেমন: পেচাঁ-শকুন-চিল-বক] এইটা বলিতে গিয়াও শেষ মূর্হুতে সামলাইয়া বলিলেন - বুলবুলি। আমার বুলবুলি।
- হ এইটা খারাপ না।
- আমার কবুতর। আমার বাক বাকুম কবুতর।
- হইছে এইবার বলো ফোন দিছো কেন?
- তোমার মান ভাংগাইতে।
- মান ভাংবে এক শর্তে।
-কি শর্ত। তোমার জন্য আকাশের চাদঁও আইনা দিতে পারি আমার পেচাঁ...মানে আমার লক্ষী পেচাঁ! [বলেই জিভ কাটলো ইক্ষু মিয়া]
-কি
- মানে তুমি আমার লক্ষী....। লক্ষী বলতে গিয়া ভুলে পেচা বলে ফেসসি বউ।
- তুমি আকাশের চাদঁ আইনা দিতে পারি বলসো। এখন চাদঁ আইনা দাও।
- কাল রাতে সাইদীকে নাকি চান্দের গায়ে দেখা গেসে বউ।
- আবার সাইদী? তুমি সাইদী ছাড়া আর কিছু কইতে পারো না আমারে। চান্দের কথাতেও তুমি সাইদীরে নিয়া আসো তুমার কত বড় সাহস।
এরপর তাহার স্ত্রী ফোন নামাইয়া রাখিলো। ইক্ষু মিয়া ব্যথা ভারাক্রান্ত মনে আল্লামার দেলুয়ার হোসেন সাইদীর বাপ-মা তুলিয়া গালাগাল আরম্ভ করিলেন।

