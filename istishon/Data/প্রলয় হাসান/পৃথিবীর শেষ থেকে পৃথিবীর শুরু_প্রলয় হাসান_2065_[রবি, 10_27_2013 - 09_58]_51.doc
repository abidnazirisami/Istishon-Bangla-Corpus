পৃথিবীর শেষ থেকে পৃথিবীর শুরু


 প্রথম অধ্যায়:
১. শাহরিয়ার ও শামা দুজন স্কুল জীবন থেকে বন্ধু। দুজন দুজনকে ভীষন ভালবাসে। দুটি দেহে এক প্রাণ। ভার্সিটির শেষ প্রান্তে এখন দুজনেই। একদিন তাদের ভার্সিটিতে একদল জেনেটিক ইঞ্জিনিয়ার এলেন। উদ্দেশ্য, অত্যন্ত জটিল এবং একইসাথে অত্যন্ত গোপনীয় একটি রিসার্চ প্রজেক্টের জন্য কয়েকজন স্বেচ্ছাসেবী সংগ্রহ করা। অত্যন্ত ব্যয়বহুল এই প্রজেক্টটি স্পন্সর এবং মনিটর করবে সরকারী সংস্থা "বাংলাদেশ মহাকাশ গবেষনা অধিদপ্তর"। অনেক পরীক্ষা নিরীক্ষার পর সর্বমোট ৩ জোড়া ছেলে-মেয়েকে নির্বাচন করা হলো। তাদের ভেতর শাহরিয়ার-শামাও ছিলো। শেষপর্যন্ত এর ভেতর থেকে আরো যাচাই বাছাই করে এক জোড়া ছেলে-মেয়েকে নিবার্চন করা হবে। সেই এক জোড়া ছেলে মেয়ে গুরুত্বপূর্ণ এই গবেষানায় স্বেচ্ছাসেবী হবার কারনে সরকারী কোষাগার থেকে তাদেরকে প্রনোদণা সরূপ একটা বেশ মোটা অংকের টাকা দেয়া হবে।
২. প্রজেক্টের ২য় ধাপে ডিএনএ ও স্ক্রিন টেষ্ট, জেনারেল ও স্পেশাল মেডিকেল টেষ্ট এবং অন্যান্য আনুষাংগিক প্রক্রিয়ার ছাকঁনিতে বাকী দু জোড়াও ঝড়ে পড়লো। রইলো শুধু শামা আর শাহরিয়ার। চূড়ান্তভাবে নির্বাচনেরর পর সরকারী কিছু প্রসিডিউর সেরেই রিসার্চের কাজ শুরু করা হবে। চূড়ান্ত পরীক্ষার পরও শামা বা শাহরিয়ারকে প্রজেক্টের ব্যাপারে তেমন কিছুই জানানো হলো না। কারন গবেষনার বিষয়টি অত্যন্ত নাজুক এবং বিতর্কিত এবং অস্বাভাবিক। গবেষনার বিষয়টি হলো: মানব সভ্যতা ধ্বংস হবার পরও, অসম্ভব রকমের বৈরী পরিবেশেও কোনভাবে মানুষের লাইভ স্পার্ম এবং হিউম্যান ওভাম পুরোপুরি কর্মক্ষম অবস্থায় সংরক্ষন করে রাখা যায় কিনা, তার একটা ডেমো রিসার্চ করা। মূলত: শাহরিয়া ও শামাকে এই গবেষনার গিনিপিগ হিসাবে ব্যবহার করা হবে। আগামী এক বছর ধরে তাদের উভয়ের শরীর ও মনের উপর ব্যাপক পরীক্ষা নিরীক্ষা ও গবেষনা চালানো হবে। বাংলাদেশী বিজ্ঞানীরা ধারনা করছেন, গবেষনার ফলাফল প্রকাশিত হলে সারাবিশ্বে তুমুল হৈ চৈ পড়ে যাবে। বাংলাদেশের নাম বর্হিবিশ্বে ছড়িয়ে পড়বে।
৩. গবেষনার প্রায় শেষ পর্যায়ে শামা আর শাহরিয়ারকে হিমালয়ের বরফে ঢাকা তুষার অঞ্চলে নিয়ে যাওয়া হলো। গত এক মাস ধরে দুজনকেই অচেতন করে রাখা হয়েছে। শাহরিয়ারের শরীর থেকে বিপুল পরিমান স্পার্ম সংগ্রহ করা হয়েছে। সে সব স্পার্ম শামার ওভামে প্রায় শ খানেক বার স্থাপন ও প্রতিস্থাপন করে জাইগোট কমপ্যাটিবিলিটি যাচাই করা হয়েছে। এখন চূড়ান্তভাবে যাচাই করার জন্য প্রাকৃতিক বৈরী প্রতিবেশ প্রয়োজন। প্রাথমিকভাবে হিমালয়ে যাওয়া হচ্ছে, এরপর এখানকার পরীক্ষা সফল হলে যাওয়া হবে এন্টার্কটিকা ও সাইবেরিয়ায়। তারপর ঐ দুজাগাতেও একই পরীক্ষা চালানো হবে।
৪. গবেষনা শেষ হবার কিছুদিন আগের ঘটনা। গবেষনা পুরোপুরি সফল হয়েছে। সব রকম বৈরী পরিবেশেও শামা-শাহরিয়ারের ফার্টেলিটি মারাত্নক রকমের এ্যাকটিভ ছিলো। এখন শুধু এন্টার্কটিকা পর্বটা শেষ হলেই গবেষনা দল বাংলাদেশে ফিরে যাবে। কিন্তু এক ভোরবেলা Bangladesh Space Research Bureau এর অতিকায় হেলিকপ্টার শামা-শাহরিয়ারের অচেতন দেহদ্বয় নিয়ে এন্টার্কটিকার বরফের মাটিতে ল্যান্ড করার ঠিক আগ মূহুর্তে প্রচন্ড এক তুষার ঝড়ে কপ্টারটি ক্রাশ ল্যান্ড করে। সেখানকার ল্যান্ডিং জোন থেকে প্রায় দেড় কিলোমিটার দূরে হেলিকপ্টারটি একটা শক্ত বরফের চাইঁয়ের উপর তুমুল বেগে আছড়ে পড়ে। এরপর পুরো হেলিকপ্টারটি কাগজের মতো দুমড়ে মুচড়ে যায়। ভেতরে থাকা সবাই ঘটনাস্থলেই মারা যান। শুধু শামা আর শাহরিয়ারের বডি দুটো রক্ষা পায় কারন তাদের বডিদুটো একটা মেটাল কফিনের সিন্দুকের ভেতর অত্যন্ত সুরক্ষিত অবস্থায় সংরক্ষিত ছিলো। দিনটি ছিলো ২১. ১২. ২০১২। পৃথিবীর অন্যতম বিখ্যাত ও আধুনিক সভ্যতা 'মায়া সভ্যতা'র অভিজ্ঞ গণকরা নিজেদের জন্য যে ক্যালেন্ডারটি প্রণয়ন করেছিলো, সেই ক্যালেন্ডারে হাজার হাজার বছরের হিসাব রয়েছে কিন্তু ২১ শে ডিসেম্বর ২০১২ এর পর আর কোন দিন তারিখ রাখা হয়নি। শামা-শাহরিয়ার অজ্ঞান থাকার ফলে জানতেও পারলো না, মাত্র কয়েক মিনিটের ভেতর পুরো পৃথিবী তছনছ হয়ে গেছে!!
দ্বিতীয় অধ্যায়:
এক. ৩০১৭ সাল। একটা কিম্ভুতকার এলিয়েন মার্স স্পেসশিপ পৃথিবীর বুকে ল্যান্ড করলো। তারা তিন হাজার আলোকবর্ষ দূরের একটি ছোট গ্রহ থেকে এসেছে। মংগল গ্রহে ২০১১ সালে নাসার পাঠানো কিউরিওসিটি যখন চূড়ান্ত সাফল্যের দ্বারপ্রান্তে ছিলো, ঠিক তখনি পৃথিবীতে ডুমস ডে সংঘটিত হয়। যার ফলে কিউরিওসিটি মংগলের বুকেই গত এক হাজারেরো বেশী সময় ধরে নিস্প্রান পড়ে ছিলো। এই এলিয়েন স্পেস শিপ নাসার পাঠানো সেই কিউরিওসিটি নামের রোবটটাকে ট্র্যাক করতে পেরেছে। সেখান থেকে তারা কিওরিওসিটিকে সাথে করে নিয়েই পৃথিবীতে এসেছে। পৃথিবীর ঠিকানা তারা পেয়েছে কিওরিওসিটির ডাটাবেজ থেকে।
২. এলিয়েনরা পৃথিবীতে নেমে দেখে, চারিদিকে প্রবল ধ্বংস যজ্ঞ। যেন একটা প্রকান্ড রাক্ষস সবকিছু খুবলে খুবলে খেয়েছে। এলিয়েনরা তাদের উচ্চপ্রযুক্তির যন্ত্র দিয়ে খুব অল্প সময়ের ভেতর সারা পৃথিবী সার্চ করে ফেল্ল। কোন কোন হার্টবিট ট্র্যাক করতে পারলো না। কোন জন্তু বা প্রাণী বেচেঁ থাকলে তার শরীরের সূক্ষতম তাপমাত্রা থাকে, সেই তাপমাত্রা নির্নায়ক যন্ত্র দিয়েও কিছু পাওয়া গেলো না। এলিয়েনরা নিশ্চিত হলো, পৃথিবীতে আর কোন প্রাণ অবশিষ্ট নেই। এ পৃতিবীর প্রাণীরা দেখতে কেমন ছিলো, তা তারা কোনদিনও আর জানতে পারবে না - এটা বুঝতে পেরে তারা প্রগাঢ় হতাশায় ডুবে গেলো। এরপর তারা ফেরার প্রস্তুতি নিলো।
৩. স্সেপশিপটা যখন টেক অফ করছিলো, হঠাৎ তাদের শক্তিশালী রাডার একটা অদ্ভুত জিনিসকে ট্রেইস করলো। জিনিসটা সিগনিফিকেন্ট কিছু মনে হচ্ছে না, কিন্ত এলিয়েন ক্যাপ্টেন কোন সম্ভাবনাই ছেড়ে দিতে চাইলো না। রাডার তাদেরকে এন্টার্কটিকায় নিয়ে গেলো। প্রায় ৭০০ ফুট গভীর বরফের স্তর ড্রেজিং করে শামা আর শাহরিয়ারের কফিনটা সূর্যের আলোর নীচে নিয়ে আসা হলো। এক হাজারেরো বেশী সময় ধরে যেটা ছিলো বরফের কবরে নিমজ্জিত। কফিনের ডালা খুলে ক্যাপ্টেন হতভম্ব হয়ে গেলো! প্রায় একই রকম চেহারার দুটো প্রাণীকে দেখা যাচ্ছে! রক্ত জমে পুরো শরীর সাদা হয়ে আছে। ক্যাপ্টেন তৎক্ষনাৎ কফিনটাকে তার স্পেসশিপের ভেতরে নিয়ে গেলেন। নির্দেশ দিলেন কিওরিওসিটির ডাটাবেজ থেকে এ প্রাণী দুটোর ব্যাপারে কোন তথ্য জোড়ার করা যায় কিনা সেটা খতিয়ে দেখতে। তার স্টাফ জানালো প্রানীদুটোর বৈজ্ঞানিক নাম হোমো সেপিয়েনস। কিওরিএসিটি হোমো সেপিয়েনসের একটা থ্রি ডি মডেলও দেখালো।
৪. একদিন পর। শামা-শাহরিয়ারকে আবারো বাচিঁয়ে তোলা সম্ভবপর হয়েছে। এলিয়েনরা তাদের সর্বাধুনিক প্রযুক্তি দিয়ে তাদের বন্ধ হওয়া হৃৎপিন্ড পুনরায় চালু করতে পেরেছে। তাদের ব্লাড সার্কুলেশন আবারো সচল করতে পেরেছে। স্পেসশিপের মেডিকেল ইউনিট ক্যাপ্টেনকে হঠাৎ একটা অবিশ্বাস্য রিপোর্ট দিলো! শামা তিনমাসের গর্ভবতী। তার গর্ভস্থ ভ্রুনও এই এক হাজার বছরে একটুও নষ্ট হয়নি, বরং সেটা ছিলো পরিপূর্ণ সুস্থ-সবল একটি ভ্রুন এবং তার চেয়েও বড় কথা হলো, তাদের মেডিকেল টিম ভ্রুনটিকে আবারো জাগিয়ে তুলতে সক্ষম হয়েছে। এবং আরো অবিশ্বাস্য ব্যাপার হলো, তারা এত অপরিনত ভ্রুনের লিংগও ধরে ফেলতে পেরেছে। ভ্রুনটি আর মাস ছয়েকের ভেতরই একটি কণ্যা শিশুরূপে ভূমিষ্ঠ হবে।
লিংগ নিয়ে ক্যাপ্টেনের আপাতত: কোন মাথা ব্যথা নেই। বরং এই অবিশ্বাস্য ব্যাপারটি কি করে ঘটলো, সেটা কিছুতেই ক্যাপ্টেনের মাথায় আসছে না। তার নিজের গ্রহে এই বিষয়টা নিয়ে এখনো গবেষনা চলছে, কিন্তু এত দীর্ঘ সময়ে এত বৈরী পরিবেশে কোন ভ্রনকেই বাচাঁনো সম্ভব হয়নি। কিন্তু এক হাজার বছর আগে এই অসম্ভব কাজটি কি করে হোমো সেপিয়েনসরা সম্ভব করে গেলো, এটা তার কাছে রীতিমতো এক বিস্ময়!
সে একই সাথে প্রচন্ড খুশীও হলো। খুশী হবার কারন দুটি। ক. এই কাজটি কি করে সম্ভব হলো, সেটা বের করতে পারলে তাদের গ্রহের জেনেটিক ইঞ্জিনিয়াররা তাদের ভ্রনগুলোকেও অনন্ত কালের জন্য সংরক্ষন করার পদ্ধতি জানতে পারবে।
খ. পৃথিবীতে আবারো মানব অস্তিত্ব পুনবার্সনের কাজ শুরু করা যাবে।
৫. এরপরের টানা এক মাসের সেবা শ্রুশষায় তারা দুজন আবার আগের মতো হয়ে গেলো, ঠিক এক হাজার পাচঁ বছর আগে যেমন ছিলো। কিন্তু ছোট্ট একটা ঝামেলা হয়ে গেলো, মেডিকেল টিম জানালো যে শাহরিয়ার ইমপোটেন্ট হয়ে গেছে। তার টেসটিক্যাল দুটি আর কোনদিন কোন স্পার্ম তৈরী করতে পারবে না। দীর্ঘ দিন ধরে প্রচন্ড ঠান্ডায় থেকে থেকে সে দুটো কার্যক্ষমতা পুরোপুরি হারিয়ে ফেলেছে। এই কথা জানার পর ক্যাপ্টেনের মাথায় হাত। কারন হোমে সেপিয়েনদের এক্সিটেন্সএর জন্য তার একটা ছেলে শিশু প্রয়োজন। শাহরিয়ার ইমপোটেন্ট হবার কারনে যেটা আর করা সম্ভব হবে না। ঘটনাক্রমে একদিন ক্যাপ্টেন সেই কফিনটা নেড়ে চেড়ে দেখতে গিয়ে সেখানে একটা গোপন প্রকষ্ঠের ভেতর বেশ কয়েকটা টেষ্ট টিউব পায়। যেখানে শাহরিয়ারের স্পার্মগুলো একদম ইনটেক অবস্থায় ছিলো।
৬. অনেক বছর পর। এলিয়েনরা শাহরিয়ার আর শামার বসবাসের জন্য শূন্যের উপর একটি বিলাসবহুল আবাসস্থল বানিয়ে দিয়ে চলে গেছে কারন পৃথিবীর মাটি এতই বিষাক্ত হয়ে গেছে যে সেখানে আর কোন মানুষের থাকা সম্ভব না। গ্রাভিটিকে বুড়ো আংগুল দেখিয়ে এই প্রাসাদটা হাজার হাজার বছর ধরে শূন্যে ভেসে থাকতে পারে।
বিকেলে শামা আর শাহরিয়ার বারান্ধায় এসে বসে। নীচ দিয়ে মেঘমালা উড়ে উড়ে যায়। চাইলেই তারা হাত বাড়িয়ে মেঘ গুলোকে ছুতেঁ পারে। তাদের চারপাশে তাদের তিনটা মেয়ে আর দুটো ছেলে হৈ চৈ করে ঘুরে বেড়াতে থাকে।

