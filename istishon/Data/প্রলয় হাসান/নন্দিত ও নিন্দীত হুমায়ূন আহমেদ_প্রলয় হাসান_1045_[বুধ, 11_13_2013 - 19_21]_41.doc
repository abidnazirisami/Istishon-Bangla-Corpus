নন্দিত ও নিন্দীত হুমায়ূন আহমেদ


গত কয়েকদিন ধরে হুমায়ূন আহমেদের 'আগাপাশতলা তুলোধুনো' করে সমালোচনাগুলো চোখে পড়ছে - কি ব্লগে - কি ফেসবুকে - কি অনলাইন ম্যাগে-সব জাগাতেই হুমায়ূন সমালোচনা তুঙ্গে! দূরারোগ্য ব্যধিতে আক্রান্ত চিকিৎসাধীন এই বয়স্ক মানুষটার পেছনে হঠাৎ করে সমালোচকরা লাগলো কেন সেটা কিছুতেই বুঝে আসছে না। তবে এসব দেখে তার লেখা একটা কলামের শেষ কিছু লাইন মনে পড়লো! "পোকারা আমাদের ওপর রাগ করে কামড়ায় না। তারা বেঁচে থাকতে চায় বলেই কামড়ায়। সমালোচকদের বেলায়ও কথাটা সত্য। তারা আমাদের রক্ত চায়, আমাদের কষ্ট চায় না। - ফ্রেডারিখ নীট্শে"
এইটাই হচ্ছে আসল কথা। হুমায়ূন আহমেদরা না থাকলে সমালোচকরা করে কেটে খাবে কি করে? তাদেরো পেট চালাতে হবে, নাকি?
যেসব কারনে হুমায়ূন আহমেদের সমালোচকদের আমি দেখতে পারি না -
১. সমালোচনা করার মত নূণ্যতম যোগ্যতা এদের নাই। না সাহিত্যজ্ঞান না ভাষাজ্ঞান। গঠনমূলক সমালোচনা কি জিনিস এদের বেশীরভাগেরই তা জানা নাই। বরং সমালোচনার নামে তারা যেটা করে সেটাকে স্ল্যাং বাংলায় বলা যায় "পশ্চাৎদেশে অঙ্গুলী সঞ্চালন"।
২. এরা সাধারনত নীতি বির্বজিত হয়। সকালে হুমায়ূনের চৌদ্দগুষ্ঠি উদ্ধার করে দেখা যায় তারা দুপুরটা কাটায় পুরনো হিমু বা মিসির আলী পড়ে।
৩. এরা সম্পূর্ণ বিনা উসকানীতে এবং সর্ম্পূন অপ্রাসংগিকভাবে হুমায়ূন সমালোচনার অবতারনা করতে পারে।
৪. এদের সমালোচনার উদ্দেশ্য হয় - খ্যাতি কুড়ানো এবং/অথবা ব্যক্তিগত ঝাল মেটানো। এমনিক যারা পেশাদার সমালোচক, তাদের কারো কারো বিরুদ্ধে আর্থিকভাবে লাভবান হবার অভিযোগও রয়েছে।
৫. এরা টু দ্যা পয়েন্টে সমালোচনা করতে পারে না। একই কথা ঘুরিয়ে ফিরিয়ে বারবার বলে। "হুমায়ূন আহমেদের বইয়ে শিক্ষনীয় কিছু নাই" এবং "হুমায়ূন আহমেদের বইয়ের সাহিত্য মান ভাল না"- এই দুটি বাক্য তাদের বহুল চর্বিত এবং চর্বিত। গত এক দশকে হুমায়ূন আহমেদের সাহিত্য সমালোচকেরা এর খুব একটা বেশী বাইরে যেতে পারে নাই। আফোসস!!
হুমায়ূন আহমেদ যখন একাই সিলেটে অনশন ধর্মঘট করতে যান তখন সমালোচকদের কোন কথা বলতে দেখি না।
২. হুমায়ূন আহমেদ যখন ক্যান্সার হাসপাতাল তৈরী করার জন্য আক্ষরিক অর্থেই হাত পাতার জন্য প্রস্তুতি নেন, তখন সমালোচকদের কোন কথা বলতে দেখি না।
৩. হুমায়ূন আহমেদ যখন তার উপার্জন দিয়ে মুভি ই্ত্যাদি বানিয়ে দেশের সংস্কৃতিতে এগিয়ে নিয়ে যান, মানুষকে বইমুখী করেন, সিনেমা হল বিমুখ মধ্যবিত্তকে হলমুখী করেন, তখন সমালোচকদের কোন কথা বলতে দেখি না।
৪. হুমায়ূন আহমেদ তার উপার্জন দিয়ে গাজীপুর এবং সেন্ট মার্টিনসে নন্দনকানন করে জনগনের জন্য উন্মুক্ত করে দেন, সেখানে পাখিদের এবং মানুষের জন্য আলাদা আলাদা লিচু গাছ রোপন করেন, তখন সমালোচকদের কোন কথা বলতে দেখি না।
৫. হুমায়ূন আহমেদ যখন ফাসিঁর আদেশপ্রাপ্ত আসামীকে ক্ষমার করার প্রতিবাদে স্বয়ং রাষ্ট্রপতির বিরুদ্ধে দৈনিক পত্রিকায় নির্ভীক কলাম লেখেন, তখন সমালোচকদের কোন কথা বলতে দেখি না।
৬. হুমায়ূন আহমেদ নিজের প্রেয়সীকে বিয়ে করে স্ত্রী'র মর্যাদা দেয়, লুকিয়ে লুকিয়ে অবৈধ প্রেম করে না,তখন সমালোচকদের কোন কথা বলতে দেখি না।
৭. একসময় নিদারুন অর্থ কষ্টে ভোগা এই মানুষটা পেট চালানোর জন্য সেবা প্রকাশনীর বিদেশী বইয়ের অনুবাদ করতেন। সে যখন তার উপার্জিত অর্থের একটা অংশ তারঁ গ্রামের দরিদ্র লোকদের জন্য ব্যয় করেন ( এই ব্যাপারটা সে কখনই গনমাধ্যমে প্রকাশ করেননি), তখন সমালোচকদের কোন কথা বলতে দেখি না।
কারন, বাংলাদেশের তথাকথিত সমালোচকদের কাজ হলো অঙ্গুলী সঞ্চালন করা। পিঠ চাপড়ানি দেয়া নয়। আর উক্ত সমালোচক নাস্তিক হলে তো কথাই নাই। সুতরাং, এই জাতীয় সমালোচকদের হুমায়ূন আহমেদের যে, সিটিএন (CTN), সেটা বলাই বাহুল্য।
সমালোচকদের নিয়ে হুমায়ূন আহমেদের ব্যক্তিগত অভিজ্ঞতা তাঁর নিজের মুখে বলেছিলেন - "একবার আমার একটা উপন্যাস বের হলো। তখন বাজারে আমি নতুন। কিছুদিন পর একজন সাহিত্য সমালোচক আমার বইয়ের রিভিউ লেখলে একটা দৈনিক পত্রিকায়। তিনি লিখেছেন - "কাব্যের ভাষা প্রাঞ্জল, কবিতার পঙ্কতিগুলোর ছন্দমিল লক্ষনীয়।" আমি দৌড়ে গিয়ে বুক শেলফ থেকে আমার বইটি নামিয়ে উল্টে পাল্টে দেখলাম, কোন এক অজানা কারনে আমার উপন্যাসের বইটি কবিতার বইয়ে রুপান্তরিত হয়েছে কিনা। দেখলাম, ঠিকই তো আছে। এর মানে হলো, উক্ত সমালোচক আমার বইটি না পড়েই কথাগুলো লিখেছে। কিছুদিন পর দেখলাম আরেকজন সমালোচক একটা ম্যাগাজিনে আমাকে তুলোধুনো করেছেন। তার লেখা পড়ে মনে হলো, উপন্যাস লিখে আমি বিরাট অপরাধ করে ফেলেছি। আমি অপরাধবোধে ভুগতে থাকলাম। তারো কিছুদিন পর আরেক জাগায় দেখলাম আরেকজন লিখেছেন - "হুমায়ূন আহমেদের এই উপন্যাসটি বাংলা সাহিত্যের একটি মাইল ফলক।" সমালোচকদের এইরকম পরস্পরবিরোধী সমালোচনা আমাকে তাদের উপর আস্থাহীন করে দিয়েছে। তাই এখন থেকে আমি সিদ্ধান্ত নিয়েছে, আমার নিজের কাছে যেটা ভাল লাগে, সেটাই গুরুত্ব দিবো। সমালোচকদের ভাল লাগা না লাগাকে গুরুত্ব দিবো না। "
হুমায়ূন আহমেদের সৎ সাহস নাই? সৎ সাহস আছে বলেই তিনি শাওনকে বৈধ এবং হালাল উপায়ে বিয়ে করেছেন অথচ চাইলেই তিনি পরকীয়া চালিয়ে যেতে পারতেন। চাইলেই সৈয়দ শামসুল হকের মত শ্যালিকার সাথে রং ঢং করতে পারতেন। চাইলেই কলকাতার সাহিত্যিকদের মত কচি কচি মেয়েদের সাথে বিছানায় যেতে পারতেন। এসব করেন নাই, কারন তিনি নিজের বিবেকের কাছে কখনই নিজেকে ছোট হতে দেননি। সৎ সাহস আছে বলেই শেখ হাসিনার নিজের হাতে দেয়া ১০ হাজার ডলারের চেক সরাসরি ফিরিয়ে দিতে পেরেছিলেন। আজ তাকেই কিনা ব্যঙ্গের ছাতার মত গজিয়ে উঠা উঠতি সমালোচকের কথা শুনতে হয়! দেশে গুনী লোকজন জন্মাবে কি করে?
(পূর্ব প্রকাশিত)

