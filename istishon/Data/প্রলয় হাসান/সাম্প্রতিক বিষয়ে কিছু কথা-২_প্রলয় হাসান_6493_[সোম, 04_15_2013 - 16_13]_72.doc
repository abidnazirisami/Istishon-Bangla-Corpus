সাম্প্রতিক বিষয়ে কিছু কথা-২


‘ধর্মীয় অনুভূতিতে আঘাত’ দেওয়ার মতো ব্লগিংয়ের অভিযোগে গ্রেফতারকৃত চার ব্লগারের জামিন হয়নি। - সূত্র দৈনিক সমকাল।
১. ব্লগার এন্ড অনলাইন একটিভিষ্ট নেটওয়ার্কের ব্যানারে যে সমাবেশটি সংগঠিত হয়ে সারা দেশ নাড়িয়ে ইতিহাস সৃষ্টি করে গন মানুষের যে জাগরন মঞ্চ গঠিত হয়েছিলো, এইসব ব্লগাররা এখন সেই মঞ্চের কাছেই অপাংক্তেয় হয়ে গেছে। অথচ মঞ্চের কি উচিত ছিলো না ব্লগারদের পাশে এসে দাড়ানোঁ, তাদেরকে জামিন না দেয়ার প্রতিবাদ করা? গনমানুষের এই মঞ্চ কি ধর্মীয় মেৌলবাদকে ভয় পাওয়ার জন্য সৃষ্টি হয়েছিলো নাকি হেফাজতী ছাগুদের তোষামোদ করার জন্য?
২. আমাদের দেশে জোড়া খুনের আসামীর জামিন হয়, এমনকি সিরিয়াল কিলিংয়ের আসামীরও জামিন হবার রেকর্ড আছে কিন্তু ব্লগারদের জামিন হয় না। আদালত কি মনে করেন? আটকৃত ব্লগাররা যে জোড়া বা সিরিয়ান খুনের আসামীর চাইতেও অনেক বেশী ভয়ংকর ও ধূর্ত? মানুষের শরীরে আঘাত করে তাকে মেরে ফেলবার চাইতেও ভয়াবহ হচ্ছে ধর্মের অনুভূতিকে আঘাত করা? মাননীয় আদালত কি জানে না যে, ধর্ম মানুষের জন্য এসেছিলো। ধর্মের জন্য মানুষ আসেনি। অথচ এখন ধর্মানুভূতি এমনই এক অস্পৃশ্য ও অদৃশ্য ক্ষমতাধর যে এই দায়ে ৪জন ব্লগারের জামিন না দিয়ে তাদেরকে জেলে অন্ধকারে ছুড়েঁ ফেলতে হয়েছে। কারন এদের পাশে নেই কোন ক্ষমতাধর রাজনীতিবিদ নেতা, এদের কাছে নেই অবৈধ আগ্নেয়াস্ত্র। অল দে হ্যাভ ইজ প্যাট্রিজম। দেশের প্রতি হৃদয় ভরা ভালবাসা।
যেখানে তাদের পাশে দাড়ানোর কথা মুক্তিযুদ্ধের চেতনাধারী সবগুলা মানুষের, সেখোনে তাদের পাশে এখন শুধু তাদের কান্নাসজল স্ত্রীরা, প্রিয় মানুষটাকে বাচাঁনোর চেষ্টায় উদভ্রান্ত তাদের প্রেমিকারা, তাদের দুধের বাচ্চারা, তাদের অসহায় বোনরা। যেন ব্লগারদের ছাড়াবার দায় শুধূই তাদের।
৩. আমি এর পরিনতি দেখতে চাই। আমি যদি দেখি, আটককৃত চার ব্লগারদের বিনা বিচারে ফাসিঁর দড়িতে ঝুলিয়ে হত্যা করা হয়েছে আর মঞ্চ চুপচাপ নিজেদেরকে বুর্জুগ প্রমানে ন্যাস্ত আছে, আমি অবাক হবো না। আমি ধিক জানাই আইন আর আদলতকে! শত ধিক সরকারী রাজনীতিকে! ধিক জানাই ব্লগারদের প্রতি নিশ্চুপ মঞ্চকে। আমার অবাক হবার অনুভূতি নষ্ট করার জন্য তারাই দায়ী। কিন্তু তারা আমার সোচ্চার হওয়ার অনুভূতি নষ্ট করতে পারবে না কোনদিন।

