গুণদার কবিতার আধুনিক ভার্সন!


আমি বলছি না ভালবাসতেই হবে ;আমি চাই
কেউ একজন আমার জন্য রেষ্টুরেন্টে অপেক্ষা করুক,
শুধু বন্ধু-বান্ধবদের দেখানোর জন্য ।
ওদের ইরিটেটিং ডেটিং দেখতে দেখতে আমি ক্লান্ত ।
আমি বলছি না ভালবাসতেই হবে ; আমি চাই
কেউ আমাকে আংকেলের বদলে ভাইয়া বলে ডাকুক
আমি পারসোনা থেকে সাজুগুজু করে
কাউকে আমার পাশে বসে থাকতে বলছি না,
আমি জানি এই ফটোশপের যুগ
গার্লফ্রেন্ডকে দিয়েছে, বয়ফ্রেন্ডকে
ধোকা দেবার অবাধ স্বাধীনতা।
আমি চাই কেউ একজন জিজ্ঞেস করুক, আমার ফ্লেক্সি লাগবে কিনা, সিনেপ্লেক্সের টিকেট লাগবে কিনা;
ডিসিএলআরের সঙ্গে আরো একটা প্রাইম লেন্স লাগবে কিনা,
আমার ল্যাপটপ, ডেস্কটপ, বিছানা আর ঘর এসব আমি নিজেই পরিস্কার করতে পারি।
আমি বলছি না ভালবাসতেই হবে ;আমি চাই
কেউ একজন প্রতি রাতে আমার মশারিটা টাঙ্গিয়ে দিক
কেউ আমাকে ফেসবুক বন্ধ করে ঘুমুতে যেতে বলুক।
হরতালের দিনে রিকশায় ঘোরার সঙ্গী না হোক,
কেউ অন্তত আমাকে জিজ্ঞেস করুক, ”সকালে নাস্তা খাও না কত বছর হলো ?”
--- [Nirmalendu Goonদার বিখ্যাত কবিতা অবলম্বনে লিখে ফেল্লাম; আশা করি গুণদা ক্ষমাসুন্দর দৃষ্টিতে দেখবেন।]

