৯৫ বছরের এক বর্ণাঢ্য জীবনের অবসান ও আমার হাহাকার


 টানা সাড়ে ২৭ বছর কারাবন্দী হয়ে থাকতে কেমন লাগে? রবিনসন ক্রসো ২৭ বছর একটা দ্বীপে আটকে ছিলো, তাও সেটা একটা কাল্পনিক ঘটনা। কিন্তু কারাগারে বন্দী থাকাটা দ্বীপে আটকে থাকা কাল্পনিক ঘটনার চাইতেও নির্মম, ভয়াবহ আর অমানবিক।
একটা লোক তার জীবনের তিন ভাগের প্রায় এক ভাগ জীবন কারাগারে কাটিয়ে দিয়েছেন। নিজের দেশের জন্য। নিজের জাতির জন্য। পরাক্রমশালী আমেরিকা ও বিট্রিশ বর্ণবাদী সরকারের বিরুদ্ধে দশকের পর দশক ধরে প্রায় খালি হাতে যুদ্ধ করে ছিনিয়ে এনেছেন নিজের জাতির জন্য সর্বোচ্চ সন্মান। সারাবিশ্ব তাঁকে দেখে অবাক হয়, তাঁকে স্যালুট জানায়, নোবেল দিয়ে সম্নান জানায়, তারঁ মৃত্যুতে কাদেঁ শুধু আফ্রিকা মহাদেশ নয়, পৃথিবীর সবগুলো মহাদেশ!
৯৫ বছরের এক বর্ণাঢ্য জীবনের অবসান ঘটেছে গতকাল রাতে। পৃথিবীর ইতিহাসের একজন অতি বিখ্যাত নেতার পরলোকগমন হয়েছে। তারঁ নাম নেলসন ম্যান্ডেলা! বিদায় অকুতোভয় বীর!!
আমি ভাবতে বসলাম, শত বছর ধরেই আফ্রিকা মহাদেশ আমাদের মহাদেশের চাইতে অনেক দিক থেকেই পিছিয়ে। নিপীড়ন, নির্যাতন, দুর্ভিক্ষ, যুদ্ধ, প্রাকৃতিক দুর্যে্াগ এইসব লেগেই ছিলো এবং লেগেই আছে। কিন্তু একজন বীর পেয়েছেন তারা, একজন অশীতিপর আইডলকে পেয়েছেন যা আমরা পাইনি। ৯০ এর ঘর ছুতেঁ পেরেছেন এমন কোন বীর বাংলাদেশ পায় নি এখনো।
তবে ৯০ এর ঘর ছুঁই ছুইঁ এমন দুয়েকজন নেতা(!) বা রাজনীতিবীদ (!) আমাদের আছে। এদের একজন হচ্ছে কুখ্যাত রাজাকার। বাংলাদেশের সর্বকালের সবচাইতে ঘৃণ্য ব্যাক্তি। যে দেশের আলো বাতাসে সে বড় হয়েছে, সেই দেশকেই ধ্বংস করার জন্য সারাটা জীবন সে ব্যয় করেছে। এমই অভাগা সে!
আরেকজন হচ্ছেন বিশ্ব বেহায়া! যার সকালের কথার সাথে দুপুরের কথার কোন মিল নাই। যে আসরের ওয়াক্তে এক কথা বলে তো মাগরিবের ওয়াক্তে ঠিক তার উল্টাটা বলে! একনায়ক শাসন করে যে বাংলাদেশের গনতন্ত্রকে ক্ষত বিক্ষত করেছে পুরো একটা দশক।
অথচ চাইলেই এরা আমাদেরকে সেখানে নিয়ে যেতে পারতেন যেখানে ম্যান্ডেলা নিয়ে গিয়েছিলেন তাঁর জাতিকে। কারন, তাদের সামনেও ম্যান্ডেলার আদর্শ ছিলো। বয়সে ম্যান্ডেলা তাদের চাইতে বেশ কয়েক বছরের বড়ই ছিলেন।
আমি আফ্রিকাকে ঈর্ষা করি, তারাঁ নেলসন ম্যান্ডেলার মতো একজন অসামান্য নেতা পেয়েছিলেন বলে। আর ধিক দেই ঘৃণ্য গোলামাজম আর বেহায়া এরশাদকে।

