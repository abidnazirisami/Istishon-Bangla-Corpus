_শৃঙ্খলার মাঝে অনিয়ম_


 জীবন ঘড়ীটা টিকটিক করে ঘুরছে
কমছে বয়সসীমার গন্তব্য ।
আমি কি কমলি লতার ডগার মত
ডাগর হচ্ছি?
বাইশ বছর বয়সে গুরু বলেছিলেন,
মেয়েমানুষের দিকে তাকাবিনা।
সব আগুনে পুড়বে।
সেই গুরু আজ মেয়ে-মানুষ নিয়ে
সুখি হওয়ার প্রার্থনা করে।
একাকি ভাবি,তখন বড় হয়নি,এখন
পঁয়ত্রিশে বিয়ে করিয়ে কেন
আমায় মারবি?
মেয়েরা আমায় নপুংশক বলে।
বিশোর্ধ বয়স থেকে পঁয়ত্রিশ বছরের
অবদমিত যৌনতার ভার বইতে হয়েছে আমাকে।
গুরু!একি শৃঙ্খলার মাঝে অনিয়ম নয়?

