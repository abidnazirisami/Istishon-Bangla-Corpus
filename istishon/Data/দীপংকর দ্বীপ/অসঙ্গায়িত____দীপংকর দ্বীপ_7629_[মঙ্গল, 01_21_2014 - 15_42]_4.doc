অসঙ্গায়িত___


ক্ষমতার মোহে অন্ধ দুটি রাজনৈতিক দল, যাদের কাছে মূল্য নেই নাহিদ কিংবা মনির হোসেনের জীবনের। শিশু সাংবাদিক সুস্মিতা সেন যাদের কাছে ভোটের নির্ভেজাল অস্ত্র। গদিতে বসার জন্য যারা এক নিমিষে পুড়িয়ে দিতে পারে ১৯ জনকে, আঙ্গুলের ঈশারায় কেড়ে নিতে পারে মোজাম্মেল হককে। হিন্দু জনগোষ্ঠি যার কাছে রাগ মিটানোর লক্ষবস্তু। ভোট প্রয়োগ করলে মারে এক দল, আবার নাদিলে মারে আরেক দল। এই বছর আবার আরেকটি কৌশল অবলোকন করা যায়, নিজে মেরে অন্যের উপর চাপিয়ে দেওয়া। সত্যি'ই তো। এছাড়া আর কি'ইবা আশা করতে পারি আমরা এদের কাছ থেকে।
এ কয়েক মাসের এই বিক্ষিপ্ত ঘটনা গুলোর বীজ বপন করা হয়েছে কিন্তু অনেক আগেই। দিনের পর দিন একের পর এক পরিবর্তনের মাধ্যমে মানুষকে পরিনত করা হয়েছে যান্ত্রিক সত্বা রূপে। একজন ছাত্র আজ শুধু মুখ ডুবিয়ে পড়ে থাকে শীটের মধ্যে। তার একটাই চাওয়া, একটি ভালো বেতনের চাকুরী। এই বীজটি পরিবারের মাধ্যমে তার মধ্যে প্রবেশ করিয়েছে রাষ্ট্রযন্ত্র। মানবিক বোধ হারিয়ে যাচ্ছে একে একে, প্রতিটা মানূষ হয়ে পড়ছে ব্যক্তিকেন্দ্রিক। এ যেনো,
চাকরীর জন্য পড়াশুনা, বেঁচে থাকার জন্য চাকরী করা এবং মরে যাওয়ার জন্য বেঁচে থাকা। যারা এই সীমা অতিক্রম করে কিছুটা হলেও আসতে পারছে , তাদের তুলে দেওয়া হচ্ছে রাষ্ট্রের পেটুয়া বাহিনীর হাতে। নষ্ট সমাজব্যবস্থার ভ্রষ্ট জীবে পরিনত হচ্ছি আমরা। 
সমাজের প্রতিটি ক্ষেত্রে আজ পুঁজিবাদের স্পর্শে পঁচন ধরে গেছে। প্রতিবাদের ভাষা ক্রমাগত হারিয়ে ফেলছে বাঙালি কেননা শিশুকালেই প্রত্যেকের ঘাড়ে চাপিয়ে দেওয়া হচ্ছে একের পর এক বোঝা, সেই বোঝা বয়ে বেড়াতে হচ্ছে আমৃত্যু। পাশের ঘরে আগুন লাগলে এখন মানুষ আগুন নিভানোর চাইতে তা যেনো নিজের ঘরে আসতে না পারে সে চিন্তায় ব্যস্ত। এই মানুষগুলা কিভাবে প্রতিবাদ করবে? কিভাবে বুক চিতিয়ে দাঁড়াবে অন্যায়ের বিপক্ষে? রাষ্ট্রব্যবস্থাই গুড়িয়ে দিচ্ছে তাদের মেরুদন্ড, পঁচন ধরে গেছে মেরুদন্ডের হারে। এই পঁচন সারানোর দায়িত্ব কি আপনি নিবেন??????

