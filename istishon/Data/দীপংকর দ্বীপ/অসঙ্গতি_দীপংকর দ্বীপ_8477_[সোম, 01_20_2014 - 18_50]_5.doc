অসঙ্গতি


আজ শুধু কবিতা হবে,
পিপিলিকা কি করে তার প্রেমিক হাতিকে চিঠি লিখতো,
আজ সে নিয়ে কবিতা হবে।
মাকড়সার জালে আটকা পড়া শিল্পী মশাটি কি মিনতি করেছিলো,
আজ সে নিয়ে কবিতা হবে।
আচ্ছা, মশাটি কি এড়াতে পেরেছিলো মাকড়সার ভয়াল থাবা?
ছোট্ট খরগোসটিকে কি মেরে ফেলেছিলো পিপিলিকার প্রেমিক হাতি?
নাকি প্রেমপত্র পড়ে হৃদস্পন্দন বন্ধ হয়ে গিয়েছিলো বুড়ো মাকড়সাটির।
আচ্ছা, বলুন তো, আমি কি করে বেয়াদব হলাম???????????????

