বুঝতেছিনা


শহরের অলিগলিতে এখন আর পাইনা খুঁজে ভালোবাসার ছাপ।
তিন তলার ওই কার্ণিশে,
রোদেলা নামের মেয়েটি কথা বলতো তার প্রেমিকের সাথে।
রোদেলাকে এখন আর দেখা যায় না।
কার্ণিশে লেগে আছে রক্তের ছোপ ছোপ দাগ।
কলতলে যে মেয়েটি উত্তর দিতো তার প্রেমিকের চিঠির,
তাকেও দেখিনা আজ বহুদিন।
এ শহরে আজ শুধু আতংক, আতংকের শিলাবৃষ্টি,
চারিদিকে শুধু ক্ষমতাসীনের দল।
স্বার্থের কাছে আজ পরাজিত ভালোবাসা,
তাইতো,
কোন প্রেমিককে এখন আর বলতে শুনি না,
এ শহরের সকল শাড়ি তোমার জন্য।

