আত্মকথা


একদিকে নিষিদ্ধের বেড়াজাল অপরদিকে ব্যক্তিগত আদর্শ।
একটি ভুলকে ঢাকতে গিয়ে বারেবার ভুল করা।
শোষিত শ্রেণিকে দমিয়ে রাখতে শোষক শ্রেণির তৈরী প্রথার বেড়াজালে আবদ্ধ আমি, পিষ্ট তাদের ধর্ম নামক অপকৌশলের জাতাকলে। ভুল যখন করছি তখন ও জানতাম না যে ভুল করছি।
আজ যখন আদর্শের বদৌলতে ভুলটুকু বুঝতে পারছি তখন আর তা শুধরাবার রাস্তা বন্ধপ্রায়। আমার আজকের এই পরিণতির জন্য অবশ্যই দায়ী এই সমাজব্যবস্থা, দায়ী শোষক শ্রেণির স্বার্থান্বেষি অপকৌশল।
আদিম সাম্য সমাজের পর মানুষ যখন হাতিয়ারের উন্নতি সাধন করলো, যখন পারলো প্রয়োজনের বেশি খাদ্য উত্পাদন করতে, তখন থেকেই সমাজে শ্রেণি বিভাজন শুরু। শোষক শ্রেণি কর্তৃক শোষিত শ্রেণিকে দমিয়ে রাখার জন্য তখন থেকেই গ্রহণ করা শুরু নানান অপকৌশলের।
বনের বাঘকে শুধু খাঁচায় পুরে রাখলেই হয় না, তাকে সময়ে সময়ে আফিম ও খাওয়াতে হয়। মানুষকে ও সেই আফিম খাওয়ানো হয়েছিলো, আজ থেকে অনেক অনেক বছর আগে যার ফল আজো ভোগ করছি আমরা।
ভুলের পুনরাবৃতি আর ঘটাতে চাই না। আফিমের নেশা কাটিয়ে উঠেছি অনেক আগেই। এখন শুধু খাঁচা ভাংগার অপেক্ষা। একা আমার পক্ষে এই খাঁচা ভেংগে বেড়িয়ে যাওয়া সম্ভবপর না, সম্ভব হলেও কষ্ট সাধ্য। কিন্তু সবাই একজোট হয়ে স্বপ্ন তৈরী করলে সেই স্বপ্ন সত্যি হতে বাধ্য। অপকৌশলের খাঁচায় হাতুড়ীর প্রথম আঘাত নাহয় আমি ই হানবো???

