সংঘাত-আত্মঘাত


 কবিতাটি নভেম্বরের ১২ তারিখে লেখা। ওই সময়ে সারা দেশ জুড়ে বহমান ছিলো রাজনৈতিক সহিংসতা।
আমি সেই দিনের অপেক্ষায় আছি,
যেদিন পত্রিকার প্রথম পাতায় ছাপা হবে তুমি।
সারা শরীরে ব্যান্ডেজ,
কপালে রক্তের দাগ,
হয়তো'বা মোশাররফের মতো এক চোখ উড়ে যাবে তোমার,
হারুনের মতো অগ্নিদগ্ধ শরীর নিয়ে চেয়ে থাকবে নিষ্পলক,
কি নিদারুন করুন দৃষ্টি তোমার!
মনিরের মতো মরতে দেবো না তোমায়,
বেঁচে থেকে বুঝবে,
কতটুকু জ্বালা সৃষ্টি করতে পারে একটি জ্বলন্ত ককটেল!!!
(সহিংস রাজনীতির সকল ফ্রাংকেনস্টাইন'দের)

