নষ্টালজিক অন্ধকার


সূর্য যেন তার সব তাপ ঢেলে দিচ্ছে। অসহ্য গরম পড়েছে কিছুদিন হল।তিন লিটার পানি খেলে পাঁচ লিটার পানি যেন শরীর থেকে বের হয়ে যাচ্ছে।অলকের এই গরম অনুভবে আসত না যদি আগের চাকুরিটা না ছেড়ে দিত।অলক পূর্বে যে অফিসে কাজ করত সেই অফিসে সেন্ট্রাল এসি ছিল।আগে যানলে হয়ত চাকুরীটা ছাড়ত ই না অলক।বাসায় এসি লাগিয়েছে শুধু রাতটা শান্তিতে ঘুমানোর জন্য।
আজ অফিস কিছুটা আগেই শেষ হয়েছে।অফিসের গাড়িই নামিয়ে দিয়ে গেছে।বস একই রাস্তা দিয়ে তার এক বন্ধুর বাসায় যাবেন তাই আজ ভাগ্য সুপ্রসন্ন অলকের।বাসায় ফিরে একটু ফ্রেস হয়ে ড্রয়িং রুমে বসে চা খাচ্ছে অলক।অনেক পুরনো কথা মনে পড়ছে অলকের।
হঠাৎ বিদ্যুৎ চলে গেল।
বাড়িতে দুইটি বিদ্যুতের লাইন রয়েছে ।একটি চলে গেলে অন্যটি সাধারণত থাকে।কিন্তু, আজ কোন লাইনেই বিদ্যুৎ নেই।বাসায় একা মানুষ বলে আই.পি.এস টাও লাগানো হয় নি।
অলক অন্ধকারে বসেই চা শেষ করল। বারান্দার দিক থেকে এক চিলতে আলো দেখা যাচ্ছে।
এটা কিসের আলো???
বিদ্যুৎ কি এসেছে??
তীব্র তাপদাহের দিনে সবার যে কথাটা প্রথম মনে আসার কথা অলকেরও তাই হল।পরমুহূর্তে মনে হল আজ পূর্ণিমা নাকি অমাবস্যা।এ ব্যস্ততার ভীরে কখন পূর্ণিমা আসে কখন অমাবস্যা চলে যায় খোজ রাখা হয় না অলকের।পূর্ণিমা ই হবে।অামাবস্যায় তো আর চাঁদের আলো দেখা যাবে না।বারান্দায় এসে দাড়ালো অলক। চাঁদের আলোটা সরাসরি তার বারান্দায় এসে পড়েছে।স্নিগ্ধ চাঁদের আলো।কতদিন জোৎস্না উপভোগ করা হয় না ভাবল অলক।ব্যস্ততার ভীরে অনেক প্রিয় ভালোলাগাগুলোও উপভোগ করার সময় আর হয়ে ওঠে না।বাইরে মৃদু বাতাস বইছে।অলকের এক টনের এসির বাতাস এর কাছে কিছুই না।অনেক স্মৃতির ডায়েরীর পাতা মনে ভেসে উঠছে..........
"গরমের দিনে ওরা ছাদে শুয়ে গল্প করেই রাত কাটিয়ে দিত।সেই সময়ের পাগলামীটা একটু অন্যরকম ই ছিল।
এসব ভাবতে ভাবতে যেন স্মৃতির ঘোরে হারিয়ে গিয়েছিল অলক।রেশ কাটতেই বুঝতে পারল বাতাস আরও শীতল হয়েছে। ঝিরিঝিরি বৃষ্টি হচ্ছে।
কিন্তু,আবহাওয়া অধিদপ্তর থেকে তো বলা হয়েছে বৃষ্টির সম্ভাবনা নেই!!!
আাবহাওয়া অধিদপ্তরের যেন দূর্দিন চলছে।টানা সাত-আট দিন ধরে বলে যাচ্ছে বৃষ্টির সম্ভাবনা কিন্তু বৃষ্টির কোন দেখা পাওয়া গেল না।আর আজ হঠাৎ বৃষ্টি।
বৃষ্টিতে হাত বাইরে দিয়ে অলক ভাবতে লাগল"কলেজে পড়ার সময় বৃষ্টি নামলে বন্ধুরা বৃষ্টিতে ভিজত।শহীদ মিনারের চত্বরে বসে,পার্কের ব্রেঞ্চগুলোতে সব বন্ধুরা বসে কত বৃষ্টিতে ভেজা সময়।বৃষ্টিতে হেটে জসিম মামার চায়ের দোকানে গিয়ে দুধ চা খেয়ে আবার রাস্তায় নেমে পড়া। বৃষ্টিতে ভিজতে দেখে রাস্তার পাশের দোকানগুলোতে আটকা পড়া মানুষগুলো ভূত দেখার মত করে তাকিয়ে থাকত।"
এসব আজও অলক কে নষ্টালজিক করে তোলে...
অলক খেয়াল করল পাশের বাড়ি গুলোতে বিদ্যুৎ চলে এসেছে। কিন্তু তার ঘর এখনো অন্ধকার।
দারোয়ারটা হয়ত আজও ঘুমিয়ে পড়েছে
।আজ আর দারোয়ানকে কিছু বলল না অলক।
থাক না,ভালই তো লাগছে অন্ধকারে......
বারান্দায় রাখা চেয়ারে বসে অলক গুণগুণ করে গাইতে থাকল,
"নির্ঘুম চোখ জানালায়
আমি নিজেকে শোনাই নিজের গান
স্বপ্নরা জেগে থাক
মনের ভবেতর চলছে তুফান...তুফান......"

