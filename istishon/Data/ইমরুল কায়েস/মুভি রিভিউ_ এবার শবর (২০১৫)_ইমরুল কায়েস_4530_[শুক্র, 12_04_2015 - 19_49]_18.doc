মুভি রিভিউ_ এবার শবর (২০১৫)



এবার শবর এর মুক্তিকাল ২০১৫।এটি একটি অ্যাডাল্ট ক্রাইম থ্রিলার ছবি।
শবর গোয়েন্দার নাম হয়ত আগে শোনেন নি।শবর গোয়েন্দা - ফেলুদা, বোমকেশ বক্সী দের মত তত পরিচিত নন।
শবর গোয়েন্দার স্রষ্টা শীর্ষেন্দু মুখোপাধ্যায়। শবর গোয়েন্দাকে তার স্রষ্টা কিছুটা অগোচরেই রেখে গেছেন।তবে,শীর্ষেন্দুর এই শবর গোয়েন্দাকে নিয়ে লেখা বইগুলো সত্যজিৎ রায় এর ফেলুদা,শরদিন্দু বন্দোপাধ্যায়ের বোমকেশ, সুনীল গঙ্গোপাধ্যায়ের কাকাবাবুর সাথে বই এর বাজারে পাল্লা দিয়ে না উঠতে পারলেও সেলুলয়েডে শবর দারুণ হিট।
শীর্ষেন্দু মুখোপাধ্যায়ের শবর গোয়েন্দাকে নিয়ে অরিন্দম শীল তৈরী করেছেন "এবার শবর"।
ছবিতে শবর গোয়েন্দার ভূমিকায় অভিনয় করেছেন শাশ্বত চট্রোপাধ্যায়।
এছড়া ছবিতে অভিনয় করেছেন আবির,স্বস্তিকা,শুভ্রজিৎ দত্ত,রাহুল,পায়েল সরকার প্রমুখ..
ছবিটির গল্প গড়ে উঠেছে শহুরে নাগরিক জীবনের নৈতিক উশৃঙ্খলতা, প্রতারণা, গোপন প্রণয়, দ্বিচারিতা, অযাচার, ব্ল্যাক মেইলিং, প্রতিহিংসা ইত্যাদিকে ঘিরে।
ছবিতে দেখা যাবে শবর গোয়েন্দা তার এক অ্যাসিস্টেন্ট কে নিয়ে যাবেন খুনের তদন্তে.....খুলবেন জট...
সিনেমাটা দেখলে ফেলুদা, বোমকেশের সাথে শবরের পার্থক্যটাও ধরতে পারবেন। 
গল্প আর নাই বা বলি। সিনেমাটা দেখলে আপনার ভালো লাগার সম্ভাবনা আছে 
পুরো ছবিটা অবশ্যই মনোযোগ দিয়ে দেখবেন।ক্রাইম থ্রিলার বলে কথা। 
সিনেমার লিংক নিচে:https://m.youtube.com/watch?v=keru4Z5HBHM
আর লেখাটি পড়ে যদি শবর গোয়েন্দা সম্পর্কে কৌতুহল জাগে তবে নিচের লিংক টি আপনার সাহায্য করতে পারে:www.shamprotik.com/গোয়েন্দা-শবর-দাশগুপ্ত/

