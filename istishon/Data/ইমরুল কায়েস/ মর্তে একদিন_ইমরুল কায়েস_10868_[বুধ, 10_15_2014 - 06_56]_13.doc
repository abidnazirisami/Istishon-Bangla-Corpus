 মর্তে একদিন


কাজী নজরুল ইসলাম একদিন স্বর্গে বসে কবিতা লিখছিলেন।হঠাৎ তিনি খেয়াল করলেন কবিতার কথা ঠিকমত হচ্ছে না। তিনি চিন্তা করলেন একবার মর্তে ঘুরে আসা দরকার।তিনি মনোঃস্থির করলেন পৃথিবীর আলো বাতাসে ঘুরে মন ভাল করে তিনি কবিতা লিখবেন।তো যেই ভাবা সেই কাজ।তিনি স্বর্গের কর্মকর্তাকে দরখাস্ত দিয়ে বাহনে বেড়িয়ে পড়লেন।
নজরুলকে স্বর্গের বাহন নামিয়ে দিল মহাখালী ফ্লাইওভারের উপর।মহাখালী ফ্লাইওভারে নেমে বাতাসে নজরুল অভিভূত হলেন।তার বাবড়ি চুল হাওয়ায় উড়ল।নজরুলের মনে এমন সময় কিছু কবিতার লাইন আনাগোনা শুরু করল।তিনি রেলিং ধরে দাড়িয়ে ভাবছিলেন।এমন সময় এক হিপহপ ছেলে এসে বলল,"কাকা ভাবটা তো জটিল হইছে,কবি কবি ভাব।মোবাইল দেন ছবি তুলে দেই।"নজরুল এই আকস্মাৎ কথায় চিন্তায় পড়ে গেলেন।কারণ মোবাইল জিনিসটা কি তিনি জানেন না।তিনি বললেন,"বৎস তুমি গমন কর।"সাধু ভাষা শুনে ছেলেটি ভূত দেখার মত করে তাকিয়ে চলে গেল।নজরুল বুঝতে পাড়লেন, সাধু ভাষায় চলবে না।
নজরুল চিন্তায় আচ্ছন্ন।বুঝতে পাড়লেন হুকা না খেলে মাথা খুলবে না।কিন্তু এ যুগে হুকা কোথায় পাবেন।তাই তিনি ফ্লাইওভার থেকে নেমে সিগারেটের দোকানে গেলেন।১০ টাকা দিয়ে সিগারেট দিতে বললেন।দোকানদার একটা সিগারেট দিল।নজরুল বিষ্মিত হলেন,কারণ তার ধারণা ছিল কমপক্ষে একপ্যাকেট তো দিবে।নজরুল বুঝতে পারলেন,এযুগে এসে কবি সাহিত্যিকদের সবচেয়ে প্রয়োজনীয় ও পছন্দের জিনিসটিরও দাম বেড়ে গেছে।অগত্য কবিকে ১৯০ টাকা দিয়ে একপ্যাকেট কিনতে হল।দোকানদার কবিকে চিনতে পেরেছিল তাই সম্মান দেখিয়ে একটা ম্যাচ সাথে দিয়ে দিল।
কবি হাটতে হাটতে চিন্তা করলেন এই শহরে বসে তার কবিতা লেখা সম্ভব নয়।তিনি গ্রমে যাবেন বলে মনঃস্থির করলেন.....
নজরুল এরপর চলে গেলেন মহাখালী বাসস্টেন্ডে।সেখানে গিয়ে ময়মনসিংহের ত্রিশালে যাওয়ার জন্য বাসের টিকেট কাটলেন।কিন্তু বাস ছারতে দেরি হচ্ছে তাই তিনি চা খাওয়ার জন্য বাস থেকে নেমে চায়ের দোকানে গেলেন।গিয়ে চা খাচ্ছিলেন এমন সময় তিনি শুনলেন টিভিতে গান বাজছে। গানের কথাগুলো যেন কেমন পরিচিত পরিচিত লাগছে।ভাল করে শুনে বুঝতে পারলেন এটা তার লেখা গান।কিন্তু সুরের অবস্থা দেখে ভাবলেন এটা তো আমার সুর নয়।কালবিলম্বে বুঝতে পারলেন তার গানগুলোও এখন নিরাপদে নেই।এরমাঝে কবিকে কিছু ইয়ো ইয়ো টাইপ ছেলেমেয়েদের সাথে সেলফি তুলতে হল।ক্লিক ক্লিক শব্দে কবি ফ্রেমে আবদ্ধ হয়ে গেলেন।কবি ইয়ো ইয়ো টাইপ ছেলেমেয়েদের দেখে ভাবলেন আজকালকার বাউন্ডুলে ছেলেমেয়েরা বুঝি এমন ই হয়।
কবি বাসে উঠে বসলেন।বাস ছেড়ে দিল।কবির পাশে এক তরুণী এসে বসল।মেয়েটি কয়েকবার কবির দিকে তাকিয়ে নিজের মোবাইলে মনোযোগ
দিল। কবি খেয়াল করলেন মেয়েটির কানে তারের মত কি যেন দেখলেন যা হাতের যন্ত্রের সাথে সংযোগ দেয়া।কবি মেয়েটিকে নিয়ে আর ঘাটলেন না।কত মেয়েদের দিকে নিষ্পলক তাকিয়ে থেকে কবিতা লিখেছেন।কিন্তু এই মেয়েকে দেখে কবিতা লেখার কোন আবেগ পেলেন না।কবি বাইরের দৃশ্য দেখায় মনোযোগী হলেন।
কিছুক্ষণ পর কবি বাসে শোরগোল শুনতে পেলেন।কবি যানতে পারলেন একজন ভদ্রলোক তার আসন পরিবর্তন করে দেওয়ার জন্য। ভদ্রলোকের পাশের আসনে একজন দিনমজুর ছিল।ভদ্রলোটির উক্ত দিনমজুরের পাশে বসে যেতে ঘেণ্ণা।
কবি তার কবিতার কথা ভাবলেন,
 গাহি সাম্যের গান
মানুষের চেয়ে বড় কিছু নানাই,নহে কিছু মহীয়ান্।
কবিতার এ লাইনগুলো শুধু কবিতাই রয়ে গেছে।
কবি বাস থেকে নেমে পড়লেন এবং সিগারেট ধরিয়ে একান্ত মনে হাটতে শুরু করলেন।কবি মুক্তবাতাসে কিছুটা ভাল অনুভব করলেন এবং কয়েক লাইন কবিতাও লিখে ফেললেন।কবি দেখতে পেলেন কিছুদূর সামনে হলুদ পাজ্ঞাবী পড়া একটি ছেলে হেটে যাচ্ছে।কবি একটু দ্রুত হাটে ছেলেটির কাছে গেলেন।ছেলেটি কবিকে দেখে জিজ্ঞাস করল,পৃথিবীতে একদিন কেমন কটছে।কবি কিছুটা চমকিত হলেন এবং ছেলেটি জিজ্ঞাস করলেন তুমি কে এবং কি করে জানলে।ছেলেটি বলল আমি "হিমু"।আমার সিক্সথ সেন্স খুব পাওয়ারফুল।
কবি আবার সিগারেট ধরালেন, হিমুকেও দিলেন একটা।
কবি হিমুকে বললেন এই মধ্যদুপুরে খালিপায়ে রাস্তায় হাটছ কেন?
হিমু, "মধ্যদুপুর আমার কাছে খুব প্রিয় সময় কারণ এসময় ছায়া পড়ে না।"
কবির হিমুর সঙ্গ ভালই লাগছে।কবি ভাবলেন স্বর্গে গিয়ে এই ছেলেকে নিয়ে কবিতা লিখবেন।
হিমু বলল,আপনি তো এখন শুধু মুসলিম সাহিত্যিক।
কবি অবাক হয়ে বললেন,এ ও পরিবর্তন।আমি যখন "বিদ্রোহী কবিতায় লিখেছিলাম,
বল বীর -
বল উন্নত মম শির
শির নেহারি আমারি নতশির ঐ শিখর
হিমাদ্রির !
বল বীর-
বল মহাবিশ্বের মহাকাশ ফাড়ি
চন্দ্র সূর্য গ্রহ তারা ছাড়ি
ভূলোক দ্যুলোক গোলক ভেদিয়া
খোদার আসন আরশ ছেদিয়া
উঠিয়াছে চির-বিস্ময়
আমি বিশ্ববিধাত্রীর !
মম ললাটে রুদ্র ভগবান জ্বলে রাজ-
রাজটিকা দীপ্ত জয়শ্রীর
বল বীর -
আমি চির-উন্নত শির !
তখন আমাকে কিছু মানুষ নাস্তিক ঘোষণা করে মুন্ডুর দাম ঘোষণা করেছিল।আমি যখন শ্যামা সঙ্গীত লিখেছি তখন কিছু মানুষ আমাকে মুরতাদ বলেছিল।আমি তো সব ধর্মের উর্ধে লিখেছি।আমি আমার লেখা দ্বারা সব মুসলিম,হিন্দু, খ্রিষ্টিয়ান,বৌদ্ধকে এককাতারে আনতে চেয়েছি।আমি মানবতার জয়গান গেয়েছি।আমি লিখেছি,
"হিন্দু না ওরা মুসলিম?” ওই
জিজ্ঞাসে কোন জন?
কান্ডারী! বল ডুবিছে মানুষ, সন্তান
মোর মা’র!"
হিমু বলল,মানুষ কবিতা পড়ে কিন্ত খুব কম মানুষ অনুধাবন করে পড়ে।
কবি বললেন, সাহিত্যকর্ম কোন একক সম্পত্তি নয়।এটাতো বিশ্ব মানবের জন্য।সাহিত্যকর্ম যদি অনুধাবনই না করে তাহলে তিনি কখনোই উৎকৃষ্ট পাঠক নন।কারণ তিনি সাহিত্যরস আস্বাদন করে সঠিক প্রয়োগে অক্ষম।
হিমু বলল, সন্ধা ত হয়ে এলো।
কবি আকাশ পানে তাকিয়ে বললেন,আমার ফিরে যাবার সময় হয়ে এলো।তুমি কি হাটবে।
হিমু বলল,হ্যা।আমি অনন্ত পথের যাত্রী।একদিনে কি দেখলেন???
কবি বললেন, দেখলাম মানুষ আমাকে ও আমার লেখাকে ভালবেসেছে স্মরণে রেখেছে কিন্তু আমার লেখার মর্মকথা নিজ জীবণে প্রতিফলিত কর নি। 
বিদায়।

