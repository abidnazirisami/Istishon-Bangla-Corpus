এবার ধর্ষণ হবে-অন পেমেন্ট__!


প্রিয় দেশবাসী, আগামী ২৬ মার্চ দেশমাতৃকা আবার ধর্ষিত হতে যাচ্ছে । না এবার বিদেশী হানাদারদের সহযোগিতা কিংবা অস্ত্রের ভয় দেখিয়ে জোর করে নয় , বরং লাখ লাখ মানুষের সামনে প্রকাশ্যে টাকার বিনিময়ে ! সেই ধর্ষণ অনুষ্ঠানটি সরাসরি সম্প্রচার করবে অনেকগুলি স্যাটেলাইট চ্যানেল । দেখবেন না আপনারা ? শুনেছি এই ধর্ষণ অনুষ্ঠানের ইতিহাস গিনেজ বুকে লেখা হবে । ঠিকই তো, এমন 'বিশ্বরেকর্ড' আর কয়টা জাতির আছে ?
এদেশে আওয়ামীলীগ নামে একটা দল আছে যারা বর্তমানে গায়ের জোরে রাষ্ট্রক্ষমতায় । আমরা বিশকোটি বাঙ্গালী তাদের কাছে মুক্তিযুদ্ধের চেতনা লীজ দিয়েছি । সেই চেতনা বিশ্বের কাছে প্রকাশ করতে তারা রাজাকারদের কাছ থেকে টাকা নিচ্ছে । তাদের চেতনার ওজন এত বেশি যে প্যারেড স্কোয়ার পর্যন্ত নিয়ে যেতে ইসলামী ব্যাংকের কাছে হাত পাততে হচ্ছে ! আমরা যারা শাহবাগে গিয়েছি, শিবিরের মৃত্যুপরোয়ানা নিয়ে স্লোগান দিয়েছি "ই তে ইসলামী ব্যাংক, তুই রাজাকার তুই রাজাকার" ; তাদের জন্য সরকারে এই উপহার । প্রজন্ম চত্ত্বরে কোন স্পনসর ব্যাতীত যেসব লাখ লাখ মানুষ চোখের জলে ভিজিয়ে জাতীয় সংগীত গেয়েছিল তাদের জন্য এই উপহার । আমাদের ত্রিশ লাখ শহীদ, কয়েকলাখ ধর্ষিতার জন্য এই উপহার । শিবিরের হাতে নিহত শহীদ রাজীব হায়দার, শহীদ জাফর মুন্সির জন্য এই উপহার ।ঠিক এক বছর আগে যেসব মা তাদের সন্তানদের বলেছিল "ফাঁসির রায় না নিয়ে ঘরে ফিরবি না" সেইসব মায়েদের জন্য জয় ও পুতুলের মা এই উপহার প্রদান করতে যাচ্ছেন ।
আজ এক মহামানবের জন্মদিন । ইতিহাসের সর্বশেষ্ঠ বাঙ্গালীর জন্মদিন । জানি না তিনি আজ কি ভাবছেন ! তারই হাতে গড়া দেশটিকে নিয়ে নোংরা খেলা খেলছে তারই ঔরসজাত সন্তান । বিএনপি জামাত থেকে আমি কোন আশা করিনা । আওয়ামীলীগ থেকেও নয় , আশা করেছিলাম বঙ্গবন্ধুর কন্যার কাছে থেকে । এখন আর আশা করে কেউ আশাহত হোক এটা আমি চাইনা ।
বাঙ্গালীর ইতিহাস রক্তদানের ইতিহাস । বাঙ্গালীর ইতিহাস মায়ের প্রতি ভালবাসার ইতিহাস । ৫২ থেকে ১৩ সাল পর্যন্ত তিলে তিলে যে ইতিহাস গড়ে চলছে বাঙ্গালীরা । বিশ্ব আমাদের বীরের জাতি হিসাবেই জানে । কোন দরকার আছে কি, শহীদের রক্তকে অপমান করে রাজাকারের টাকায় 'বিশ্বরেকর্ডের' নামে একটি প্রতিষ্ঠানের থেকে সার্টিফিকেট নেয়ার ?

