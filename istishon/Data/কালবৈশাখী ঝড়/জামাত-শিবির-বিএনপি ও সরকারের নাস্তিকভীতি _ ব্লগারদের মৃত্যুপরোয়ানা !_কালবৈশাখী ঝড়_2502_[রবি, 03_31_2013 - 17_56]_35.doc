জামাত-শিবির-বিএনপি ও সরকারের নাস্তিকভীতি _ ব্লগারদের মৃত্যুপরোয়ানা !


নাস্তিক এবং আস্তিকের মাঝে মৌলিক পার্থক্য কি ? যারা সকল কিছুর পেছনেই একটি বিশেষ অলৌকিক শক্তির অস্তিত্বকে বিশ্বাস করে তারা আস্তিক । আর যারা বিশ্বসৃষ্টির কাল থেকে বর্তমান পর্যন্ত প্রতিটি ঘটনার পেছনে যৌক্তিক কারণ অনুসন্ধান করে এবং প্রমাণসাপেক্ষে তা প্রতিষ্ঠিত করে তাদেরকে বলা হয় নাস্তিক ।
**
এখানে সমস্যা হল প্রথম দলটিকে নিয়ে । তারা মনে করে নিজেরা অলৌকিক শক্তিতে বিশ্বাস করে বলে সকলকেই তা বিশ্বাস করতে হবে । তারা প্রশ্নহীন আত্মসমর্পন করে বলে সকলকেই তা করতে হবে । তারা অলৌকিক উপায়ে প্রাপ্ত পুস্তককে সর্বশ্রেষ্ঠ জ্ঞান করে বলে সবাইকে তা করতে হবে । তারা সেই পুস্তকসমূহের দোহাই দিয়ে যুদ্ধ , খুন , ধর্ষণ , বহুবিবাহ , বাল্যবিবাহ চালিয়ে যায় সেটা নির্বিচারে করতে পারবে এবং সবাইকেই করতে হবে । নারী সবসময় ভোগের সামগ্রী হিসাবে গৃহবন্দী থাকবে । পুরুষ তাদের ইচ্ছামতো ভোগ করবে , এক্সপেরিমেন্ট করবে , যা ইচ্ছা তাই করবে । অন্য ধর্মের লোককে জোর করে হলেও নিজ ধর্মে বিশ্বাস করাতেই হবে । বিজ্ঞানকে ব্যবহার করা যাবে কিন্তু বিশ্বাস করা যাবে না । কখনই সেই অলৌকিক শক্তি সম্পর্কে প্রশ্ন করা যাবে না । নির্দিষ্ট গন্ডির বাইরে কোন কিছু জানা বা জানতে চাওয়া যাবে না । সকলকে একটি মতবাদই ধারণ করতে হবে , সেই মতবাদ সম্পর্কিত পূস্তক পাঠ করতে হব ,এবং এর বাইরে অন্য কোন মতবাদ জানা ও গ্রহণ করা যাবে না । এইরুপ মহত্‍ মতবাদ যারা ধারণ করে এবং জোরপূর্বক প্রচার করে তারাই আস্তিক ।
**
নাস্তিকগন এইসবের ই তীব্র বিরোধিতা করে । তীব্র প্রতিবাদ জানায় । নারী-পুরুষে ,মানুষে-মানুষে বিভেদকে অস্বীকার করে । নাস্তিকরা ধর্মযুদ্ধের মহাশ্মশান চায় না , ধর্মের দোহাই দিয়ে মানুষ খুনের প্রতিবাদ করে । নাস্তিকরা কখনই তথাকথিত সম্মান রক্ষার জন্য কোন পরিবারের একমাত্র বোনটিকে হিল্লা বিয়ে , দোররা মারা কিংবা পাথর ছুঁড়ে হত্যার মত নৃশংস কাজের পক্ষাবলম্বন করে না । নাস্তিকরা বলে না যে ছয় বছরের শিশুকে বিবাহ করো । সেই বুড়ো ভাম বর মরার পর কিশোরী মেয়েটিকে চিতায় পুড়িয়ে মারো । নাস্তিকরা জোরপূর্বক কারো উপর নিজেদের প্রগতিশীল মতবাদ চাপিয়ে দেয় না । মতবাদ প্রচারে কোন বিশেষ ভবন নির্মাণ করে না । কেউ গ্রহণ না করলে তাকে খুন করে না । নাস্তিকরা বলে সকল কিছু আপেক্ষিক । আস্তিকদের মত সকল কিছুকে একটি বিন্দুতে স্থায়ী ভাবলে পৃথিবীর আজ এত উন্নতি হতো না । নাস্তিকরা বলে তুমি সবকিছু জান । তারপর সেখান থেকে তোমার পছন্দমত গ্রহণ কর । আস্তিকরা বলে বিজ্ঞানমনস্ক হও । বিজ্ঞানকে ধারণ কর । বিশ্বের অজানা সম্পর্কে জান । নতুন নতুন আবিস্কার কর । সমাজ , দেশ ও গোটা পৃথিবীকে বদলে দাও । এই ধরণের ভীষণ অন্যায় (!) কথা যারা বলে তারাই হলেন নাস্তিক ।
**
এইসব গুটিকয়েক নিরস্ত্র, মুক্তমনা মানুষগুলো আজ সকল আস্তিকদের ত্রাস ? আজ মাত্র ৮৫ জন ব্লগারকে হত্যার জন্য মৌলবাদী থেকে শুরু করে সরকার পর্যন্ত উঠেপড়ে লেগেছে । যারা জীবনে কোনদিন ব্লগিং করেনি , ব্লগ কি সেটাও জানে না , তারা আজ ব্লগারদের লিস্ট করে ! বাহ্ বাহ্ ! একদিকে সরকার অন্যদিকে মৌলবাদ ! উভয়ের হাতেই ব্লগারদের মৃত্যুপরোয়ানা ! তারা কি ভাবছে যে বাংলা ব্লগ থেকে মুক্তমনারা এবার পালাবে ? ভুল ভাবছে । ভীষণ ভুল ।
**
নাস্তিকরা বেঁচে থাকলে সকলের ভোগ উন্মাদনা ধ্বংস হয়ে যাবে । তাই এদের বিচার কর ! এদের হত্যা কর ! কেন ভাই এত ভয় আপনাদের ? মৌলবাদীদের বলছি , আপনাদের মতবাদ যদি সঠিক হয় তবে তো গুটিকয়েক নাস্তিকদের দ্বারা নিশ্চয় সেটা মিথ্যা প্রমাণিত হবে না । কিন্তু আপনারা জানেন যে আপনাদের মতবাদ মিথ্যা । তাই নাস্তিকদের কাপুরুষের মত হত্যা করেন । তাদের মুরতাদ বলেন । তাদের নিষিদ্ধ করেন । রাষ্ট্রযন্ত্র পর্যন্ত উঠে পড়ে লেগেছে নাস্তিকদের পাকড়াও করতে ! এই ব্লগাররা যখন শাহবাগ আন্দোলন শুরু করল তখন তো সরকার খুশিতে বাহাবা দিল । কিন্তু যখনই জামাত শিবির চক্র ব্লগারদের নাস্তিক আখ্যা দিল ঠিক তখন জামাত শিবির নিষিদ্ধ করা ভুলে গিয়ে সরকার নাস্তিক ধরা অভিযান শুরু করল । উঠেপড়ে লাগল নিজেদের ধার্মিক প্রমাণ করতে । সামনে যে নির্বাচন !!
**
শেষ করব হুমায়ুন আজাদ স্যারের একটি বিখ্যাত উক্তি দিয়ে..... 
"মসজিদ ভাঙ্গে আস্তিকরা , মন্দির ভাঙ্গে আস্তিকরা , আর যারা কোন ভাঙ্গাভাঙ্গিতে নেই তারাই নাস্তিক ।"

