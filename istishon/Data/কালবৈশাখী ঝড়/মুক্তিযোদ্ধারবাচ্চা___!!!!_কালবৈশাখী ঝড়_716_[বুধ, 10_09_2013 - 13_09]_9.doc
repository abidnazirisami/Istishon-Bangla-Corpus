মুক্তিযোদ্ধারবাচ্চা___!!!!



দেখেছেন রাজাকারের ছবিটি ? কি দেখছেন তার মুখ জুড়ে ? বিদ্রুপ ? কাদের বিদ্রুপ করছে ও ? জানেন না ? আমরা যেমন প্রকাশ্যে “রাজাকারেরাচ্চা” বলে গালি দেই, আপনাদের কি মনে হয়না ও মনে মনে “মুক্তিযোদ্ধারবাচ্চা” বলে আমাদের গালি দিচ্ছে ! আপনারা কি শুনতে পাচ্ছেন না আমাদের তথকথিত মুক্তিযুদ্ধের পক্ষের সরকার বাংলার সমস্ত মুক্তিযোদ্ধাদের গালে চড় দিয়ে বলছে.“মুক্তিযুদ্ধ করেছিলি ? তোদের ঘামে ভেজা টাকা আমি ভ্যাটের নামে ছিনতাই করে রাজাকারদের জেলে বসিয়ে সারাজীবন খাওয়াব। কি করতে পারবি তোরা ?”
 আপনারা কি শুনতে পাচ্ছেন না আমাদের লাখো লাখো বীরাঙ্গনাকে সরকার বিদ্রুপ করে বলছে“তোদের ধর্ষকদের, তোদের নির্যাতনকারীদের দেখ কিভাবে আমৃত্যু জেলে বসিয়ে আনন্দ ও নিরাপত্তা উপহার দেই !” এ প্রজন্মের মুক্তিযোদ্ধারা, শহীদ জননীর সন্তানেরা কি করবি তোরা ?
হয়তো আপনার বাবা, হয়তো কাকা, হয়তো দাদু ছিলেন মুক্তিযোদ্ধা। আপনার বাবা যখন রক্তজল করা টাকায় আপনার জন্য একটা কলম কিনে আনেন সেখান থেকে ১৫% ভ্যাট চলে যায় সরকারের কোষাগারে। আপনার বোন যখন আপনাকে একটা জামা কিনে দেয় সেই জামার টাকা থেকে ১৫% ভ্যাট চলে যায় সরকারের কোষাগারে। তবে আপনাকর বলি, আপনার সেই টাকা হয়তো ব্যায় হচ্ছে রাজাকারের রাজাকারের আরাম-আয়েশের পেছনে। সেই টাকা রাজাকারদের জন্যে আজীবন বরাদ্দ করেছে আমাদের তরাজাকারের আরাম-আয়েশের পেছনে। সেই টাকা রাজাকারদের জন্যে আজীবন বরাদ্দ করেছে আমাদের তথাকথিত “মুক্তিযুদ্ধের পক্ষের” সরকার। আপনার বাবা সারাজীবন রোজগার করবে আর সারাজীবন সেই টাকায় বসে বসে খাবে আপনার বোনের নির্যাতনকারীরা (যদি বীরাঙ্গনাদের আপনি বোন বলে ভাবেন)! কি ভাবছেন ? প্রলাপ বকছি ? না.......এটাই সত্য । চরম সত্য।
আপনি নিজেকে দ্বিতীয় মুক্তিযোদ্ধ ভাবেন ? শিবিরকে “রাজাকারেরবাচ্চা” বলে গালি দেন ? কান পেতে দেখুন শুনতে পাবেন এই দেশে ওরা আপনাকে গালি দিচ্ছে “মুক্তিযোদ্ধারবাচ্চা” বলে। শুনে খুশি হবেন ? বলবেন মুক্তিযোদ্ধার সন্তান হিসাবে আপনি গর্বিত ! তবে শুনে রাখুন আপনাকে গর্বিত করার জন্য ওরা গালি দিচ্ছে না.......। 
এক রাজীবকে হত্যার পর পালানো শুরু করেছিল হঠাৎ আবেগে শাহবাগে যাওয়া বাঙ্গালীরা। সেই আস্তিক-নাস্তিক ইস্যুর পর নিজেকে ধার্মিক প্রমাণ করতে শাহবাগ ছেড়েছিল বাঙ্গালীরা। তারপর নিজেদের বাম-চীনাবাম বিরোধী প্রমাণ করতে শাহবাগ ছেড়েছে বাঙ্গালীরা..........। তারপর, তারপর সবাই জীবিত রয়েছে, সবাই ধার্মিক রয়েছে, সবাই আওয়ামীলীগ রয়েছে, শুধু হারিয়ে গেছে আমাদের মুক্তিযুদ্ধ, হারিয়ে গেছে আমাদের একত্তর !!!!!
(শিরোনামটির জন্য ক্ষমা করবেন। প্লিজ ক্ষমা করবেন। ভীষণ কষ্টে মাথায় এসেছে শিরোনামটি। দুপুর থেকে শুধু মনে হচ্ছে ওরা আমাকে গালি দিচ্ছে “মুক্তিযোদ্ধারবাচ্চা” বলে...)

