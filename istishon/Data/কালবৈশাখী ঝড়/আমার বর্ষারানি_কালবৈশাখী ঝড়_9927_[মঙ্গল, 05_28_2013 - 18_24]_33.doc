আমার বর্ষারানি


-হ্যলো
-কি করছিস রে শয়তান ?
-তুই শয়তান ,কুত্তা বাঁদর
-আমার লক্ষীসোনা কি করে ?
-গোছগাছ করে । বাড়ি যাবে ।
-আমার সোনাটা খেয়েছে ?
-হ্যাঁ খেয়েছে । এখন তোকে খাব ।
-এ্যাই... দিনে দুপুরে এসব কি হচ্ছে !
-হি....হি....হি....
-হা.....হা....হা.... আমার লক্ষী বউটা...
-ই : তোকে বিয়ে করতে আমার বয়েই গেছে । বাঁদর কোথাকার !
-ও তুই "সলোমন খানকে" বিয়ে করবি ? তোর প্রিয় নায়ক । গ্রেট লুচু...!
-অবশ্যই । তোর মত হাড় জিরজিরে না । হু...
-তুই বউ হয়ে আমার ঘরে আসলেই আমি মোটা হয়ে যাব । বুঝলি গাধা ?
-আমার আর খেয়ে দেয়ে কাজ নেই তোর বাড়িতে যাব । তুই তো একটা ভবঘুরে । তোর কি ঘরবাড়ি আছে ?
-পৃথিবীটাই আমার ঘর । আর আমার বুকে তোর শয্যা ।
-জ্বি না । তুই শুধু আমার কোলবালিশ ! হি....হি....হি....
-তাই বুঝি ?
-হ্যাঁ গো তাই । এখন ফোন রাখ । বাথরুমে যাব । ড্রেস চেন্জ করব । তারপর বাড়ি যাব ।
-তুই তো আজ বাড়ি যেতে পারবি না জানপাখি ।
-ফালতু বকবক করবিনা । বাই...
-শোন শোন.....ফালতু কথা না । তুই সত্যিই আজ বাড়ি কেন কোথাও যেতে পারবি না ।
-কারনটা জানতে পারি স্যার ।
-কারণটা জানতে চান ম্যাডাম ?
- জ্বি জনাব , আপনার যদি মর্জি হয় ।
-তবে এখুনি তোর মেসের বাইরে আয় । দেখবি তোর শয়তানটা চারশ কিলোমিটার পথ পাড়ি দিয়ে চলে এসেছে তোকে দেখার জন্য !
.
লাইনটা কেটে গেল । কয়েক সেকেন্ডের মধ্যে টর্নেডোর গতিতে আমার সন্মুখে এসে দাঁড়াল এক টুকরো সাদা মেঘ । রাস্তার মানুষজন তাকিয়ে দেখছে । আঁষাঢ়ের মেঘগুলি উড়ছে না । পাখিদের শিস থেমে গেছে । ধীরে ধীরে চারপাশ যেন আরও উজ্জল আরও দীপ্তিময় হয়ে উঠছে ! আমাদের দেহ কাঁপছে উত্তেজনায়। আমার কম্পিত দুহাত বাড়িয়ে দিলাম । সে বৃষ্টি হয়ে ঝড়ে পড়ল আমার বুকে ।
ঠিক দুবছর পর । 

