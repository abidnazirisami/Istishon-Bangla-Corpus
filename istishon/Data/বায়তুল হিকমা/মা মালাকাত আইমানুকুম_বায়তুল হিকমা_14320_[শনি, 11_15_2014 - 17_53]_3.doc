মা মালাকাত আইমানুকুম


বিংশ শতাব্দীর শিল্পী গিল এলগ্রিনের আরব্য দাসপ্রথা বিষয়ক প্রোপাগান্ডিস্টিক পেইন্টিং 'Still Life'(এলগ্রিন মেরিলিন মনরোর বিশেষ ভক্ত ছিলেন তাই অনেক পেইন্টিং-এ মনরোর চেহারার আদলে মডেলদের চেহারা দিতেন, এইখানেও নগ্ন মডেলের চেহারা মনরোর আদলে আঁকা)
মা মালাকাত আইমানুকুম এর আভিধানিক অর্থ দাঁড়ায় ‘তোমাদের দক্ষিণ হস্ত যাদের মালিক হয়ে যায়’ অথবা ‘whom your right hands possess’’। এটিই কুরআনের সেই আয়াতের অংশ যার উপর ভিত্তি করে ইসলামের সমালোচকেরা দাবি করেন যে ইসলাম যুদ্ধবন্দী নারীকে ধর্ষণের অনুমতি দিয়েছে। আবার এই একই আয়াতের যুক্তি দেখিয়ে আজকে আইসিস/আইএস তাদের সেক্স স্লেভ ট্রেড এবং যুদ্ধবন্দী নারী ধর্ষণ হালাল ঘোষণা করেছে। আমি কোনরকম ত্যানা না পেচিয়ে সবার আগে যেটা বলতে চাই তা হল, ইসলাম অবশ্যই দাসীর সাথে যৌনসম্পর্ককে বৈধতা দিয়েছে। ইসলাম কেন এই বৈধতা দিয়েছে তা নিয়ে লিখতে হলে আরেকটা পোস্ট দিতে হবে। এখানে উল্লেখ্য যে, শুধু ইসলামই নয়; বরং আব্রাহামিকধর্মগুলো সহ মোটামুটি সব ধর্মই দাসীর সাথে যৌনাচারের বৈধতা দিয়েছে। দাসপ্রথা অনন্তকাল ধরেই বিরাজমান একটি প্রথা ছিল এবং ১৪০০ বছর আগের সমাজব্যবস্থায় তা এমন ওতপ্রোতভাবে জড়িয়ে ছিল যে এটি ছাড়া সমাজব্যবস্থা কল্পনা করাই রীতিমত এক অসম্ভব ব্যাপার ছিল। এমনকি এই ২০০-৩০০ বছর আগেও দুনিয়াজুড়েই দাসীর সাথে যৌনসম্পর্ককে খুবই স্বাভাবিকভাবে নেওয়া হত। আর যুদ্ধবন্দী বা Prisoners of War (PoW) তো এখনকার যুদ্ধগুলোতেও নেওয়া হয়। প্রাচীনকাল থেকে প্রায় উনবিংশ শতাব্দীর প্রথমভাগ পর্যন্ত যুদ্ধবন্দীদেরকে দাস হিসেবে গ্রহণ করা ছিল বহুল প্রচলিত একটি War Custom। এগুলো ইসলামের প্রচলিত কোন বিধান নয় বরং অতিপ্রাচীনকাল থেকেই মানবসমাজে প্রচলিত ব্যবস্থা। তবে এসবের কিছুই আমার এই লেখার বিষয়বস্তু না। এই পোস্টের আলোচ্য বিষয় হল ইসলাম দাসী কিংবা যুদ্ধবন্দী নারীদের সাথে জোরপূর্বক যৌনসম্পর্ক স্থাপন অর্থাৎ ধর্ষণকে সমর্থন দিয়েছে কিনা এবং সেক্স স্লেভ বা যৌনদাসী নামক আলাদা কোন টার্ম অনুমোদন করেছে কিনা। পাশাপাশি আইসিস/আইএস এর চালিত দাসপ্রথা কেমন এবং ইসলামের সাথে তার সম্পর্ক কতটুকু তাও খতিয়ে দেখা হবে। তাছাড়া দাস-দাসী সম্পর্কে ইসলামের কিছু জেনারেল এপ্রোচও মূল্যায়ন করা হবে। 
প্রথমেই যেই আয়াত নিয়ে এত দ্বন্দ্ব সেটা দেখে নেওয়া যাক,“এবং নারীদের মধ্যে তাদের ছাড়া সকল সধবা স্ত্রীলোক তোমাদের জন্যে নিষিদ্ধ; তোমাদের দক্ষিণ হস্ত যাদের মালিক হয়ে যায়-এটা তোমাদের জন্য আল্লাহর হুকুম। এদেরকে ছাড়া তোমাদের জন্যে সব নারী হালাল করা হয়েছে, শর্ত এই যে, তোমরা তাদেরকে স্বীয় অর্থের বিনিময়ে তলব করবে বিবাহ বন্ধনে আবদ্ধ করার জন্য-ব্যভিচারের জন্য নয়। অনন্তর তাদের মধ্যে যাকে তোমরা ভোগ করবে, তাকে তার নির্ধারিত হক দান কর। তোমাদের কোন গোনাহ হবে না যদি নির্ধারণের পর তোমরা পরস্পরে সম্মত হও। নিশ্চয় আল্লাহ সুবিজ্ঞ, রহস্যবিদ।’’
[কুরআন ৪:২৪]
লক্ষণীয় যে, আয়াতটির শেষের দিকে গুনাহ না হওয়ার ক্ষেত্রে পরস্পরের সাথে সম্মত হওয়ার কন্ডিশনটি দেওয়া হয়েছে। এখানে উল্লেখ করে রাখি যে এই সেই আয়াত যা মুতাহ বিবাহকে বৈধতা দিয়েছিল। পরবর্তীতে ইসলামের বিধানেই মুতাহ বিবাহ রদ হয়ে যায়। এবার আরেকটি আয়াত দেখা যাক,
“যারা বিবাহে সামর্থ নয়, তারা যেন সংযম অবলম্বন করে যে পর্যন্ত না আল্লাহ নিজ অনুগ্রহে তাদেরকে অভাবমুক্ত করে দেন। তোমাদের অধিকারভুক্তদের মধ্যে যারা মুক্তির জন্য লিখিত চুক্তি করতে চায়, তাদের সাথে তোমরা লিখিত চুক্তি কর যদি জান যে, তাদের মধ্যে কল্যাণ আছে। আল্লাহ তোমাদেরকে যে, অর্থ-কড়ি দিয়েছেন, তা থেকে তাদেরকে দান কর। তোমাদের দাসীরা নিজেদের পবিত্রতা (সতীত্ব) রক্ষা করতে চাইলে তোমরা পার্থিব জীবনের সম্পদের লালসায় তাদেরকে ব্যভিচারে বাধ্য কারো না। যদি কেহ তাদের উপর জোর-জবরদস্তি করে, তবে তাদের উপর জোর-জবরদস্তির পর আল্লাহ তাদের প্রতি ক্ষমাশীল, পরম দয়ালু।”
[কুরআন ২৪:৩৩]
এই আয়াতে স্পষ্টতই দাসীদেরকে জোরপূর্বক যৌনসম্পর্কে বাধ্য করা তথা পতিতাবৃত্তিতে বাধ্য করাকে হারাম করা হয়েছে। এবং সাথে এও বলা আছে যদি কেউ দাসীর উপর জোর জবরদস্তি করে তবে আল্লাহ সেই দাসীর প্রতি ক্ষমাশীল। এই আয়াত নাযিল হওয়ার নেপথ্যের ঘটনাটিও দেখা যাক।
Narrated Jabir ibn Abdullah: "Musaykah, a slave-girl of some Ansari, came and said: My master forces me to commit fornication. Thereupon the following verse was revealed: "But force not your maids to prostitution (when they desire chastity). (24:33)" (Translation of Sunan Abu Dawud, Divorce (Kitab Al-Talaq), Book 12, Number 2304)"
আগেই বলেছি দাসপ্রথা ইসলামের প্রচলন করা কোন প্রথা নয়। এই প্রথা যুগ যুগ ধরেই সমাজে বিরাজমান ছিল। ইসলামপূর্ব যুগে আরবরা দাসীদের সাথে ইচ্ছাপূর্বক এবং জোরপূর্বক দুইভাবেই যৌনসম্পর্ক স্থাপন করত। অনেকে আবার একই দাসীকে বিভিন্নজনের হাতে তুলে দিয়ে বেশ্যাবৃত্তি করিয়ে অর্থ উপার্জন করত। উল্লিখিত হাদিসে দেখা যাচ্ছে, এক দাসী অভিযোগ করছে যে তার মনিব তাকে জোরপূর্বক যৌনাচারে বাধ্য করত। এর পরিপ্রেক্ষিতেই আয়াতটি নাযিল হয়। 
আরেকটা হাদিস দেখা যাক।
Hilal b. Yasaf reported that a person got angry and slapped his slave-girl. Thereupon Suwaid b. Muqarrin said to him: You could find no other part (to slap) but the prominent part of her face. See I was one of the seven sons of Muqarrin, and we had but only one slave-girl. The youngest of us slapped her, and Allah's Messenger (may peace be upon him) commanded us to set her free.
[Saheeh Muslim; Book 015, Number 4082]
ঐতিহাসিকভাবে দাস-দাসীদের সাথে কেমন ব্যবহার করা হত তা ইতিহাস হয়ে আছে। অথচ দেখা যাচ্ছে, কেউ একজন দাসীকে সামান্য চড় মারায় নবী মুহাম্মদ (স) উক্ত দাসীকে মুক্ত করে দিয়েছিলেন। তার মানে এই চড় মারাকে নিশ্চয় তিনি অপরাধ হিসেবে গন্য করেছিলেন বলেই অপরাধের ক্ষতিপূরণ হিসেবে দাসীকে মুক্ত করে দিয়েছিলেন। চড় মারা যদি অপরাধ বলে গন্য হয় তাহলে ধর্ষণ অপরাধ হিসেবে গন্য হবে কিনা তা পাঠককে চিন্তা করে দেখবার আহ্বান জানালাম।
এখন দেখা যাক সুন্নি ইসলামে প্রতিষ্ঠিত শাফিই মাজহাবের প্রতিষ্ঠাতা ইমাম শাফির ফতওয়া,If a man acquires a slave girl by force and then he rapes her, and he is not an ignorant person, then the slave girl is taken from him. He must pay the fine and the legal punishment for adultery will be applied to him. [Kitaabul Umm, Volume 3, page 253]
সুন্নি ইসলামের আরেক মাজহাব ‘মালিকি’ এর প্রতিষ্ঠাতা ইমাম মালিকের বিখ্যাত গ্রন্থ ‘মুয়াত্তা’ থেকে আরেকটি ফতওয়াও দেখা যাক,In our view the man who rapes a woman, regardless of whether she is a virgin or not, if she is a free woman he must pay a "dowry" like that of her peers, and if she is a slave he must pay whatever has been detracted from her value.The punishment is to be carried out on the rapist and there is no punishment for the woman who has been raped, whatever the case. [Al-Muwatta', Volume 2, page 734]
দেখা যাচ্ছে, উভয় ক্ষেত্রেই দাসীর সাথে ‘ধর্ষণ’ শব্দটি ব্যবহার করা হয়েছে এবং ধর্ষণকারীর বিরুদ্ধে ফতওয়া দেওয়া হয়েছে। আরও একটি বিষয় খেয়াল করুন, ইমাম মালিক কিন্তু শেষে ‘whatever the case’ অংশটি উল্লেখ করেছেন। অর্থাৎ ধর্ষিতাকে যেকোনো অবস্থাতেই নির্দোষ ঘোষণা করা হয়েছে। অবশ্য আধুনিক সালাফি-ওয়াহাবিদের অধিকাংশই কোন মাজহাবই মানেন না। তারা কুরআন-হাদিস পড়ে নিজেরা যা বুঝবেন তাই সহিহ ইসলাম। ধর্ষিতা হিজাব না করলে সেও দায়ী হবে এমন আরও অনেক ফতওয়াই তাদের মুখে শোনা যায়। আধুনিক সালাফি স্টেট সৌদি আরব সেসব ফতওয়া প্রয়োগও করে। মক্কা-মদিনার কর্তৃত্ব,পেট্রোডলার এবং পশ্চিমাদের সাথে মিত্রতার কারণে মিডিয়াতে তারা তাদের ইসলামকে সহিহ ইসলাম হিসেবে সুপ্রিমেসি দেওয়ারও চেষ্টা করে (এবং এ কাজে তারা অনেকাংশেই সফল হয়েছে বলতে হবে)। আর সালাফি সেকুলাররাও তাদের সাথে তাল মিলিয়ে সেটাকেই সহিহ ইসলাম বলে আখ্যা দেয় এবং বলে ইসলাম জঙ্গি ধর্ম। আসেন সবাই বলি আলহামদুলিল্লাহ।
ইস্টিশনের একজন স্বনামধন্য লেখক প্রায়ই তার লেখায় ইসলামের দ্বিতীয় খলিফা উমরকে অতি পুরুষতান্ত্রিক এবং নারীবিরোধী হিসেবে দেখাতে চান। যেই উমরকে পশ্চিমা ইতিহাসবিদরা পর্যন্ত ইতিহাসের অন্যতম শ্রেষ্ঠ ও সফল শাসক হিসেবে স্বীকার করেন সেখানে উক্ত লেখকের উমর বিদ্বেষের কারণ কি তা আমার জানা নেই। এখন উমরের খিলাফতকালে দাসী সম্পর্কিত কিছু ঘটনা পর্যবেক্ষণ করা যাকঃ
ঘটনা ১- হযরত ওমরের খিলাফত কালে সরকারী মালিকানাধীন এক গোলাম একটি দাসীর সাথে জোর জবরদস্তিমূলকভাবে যিনা করে। হযরত উমর রাযিয়াল্লাহু আনহু উক্ত গোলামকে কশাঘাত করলেন ও নির্বাসন দিলেন। কিন্তু হযরত ওমর ঐ দাসীকে কোন শাস্তি দিলেন না। [ ইসলামিক ফাউন্ডেশন, গ্রন্থঃ সহীহ বুখারি (ইফা) অধ্যায়ঃ ৭৮/ বল-প্রয়োগে বাধ্য করা, হাদিস নাম্বারঃ ৬৪৮৫] 
ঘটনা ২- হারুন ইবনুল আসিম বর্ণনা করেন: উমর ইবনুল খাত্তাব(রা.) খালিদ বিন ওয়ালিদ(রা.)-কে সৈন্যবাহিনীসহ প্রেরণ করেন এবং খালিদ (রা.) সৈন্যদলসহ জিরার ইবনুল আযওয়ারকে প্রেরণ করেন, আর তারা আসাদ গোত্রের একটি এলাকা দখল করেন। তারা একটি সুন্দরী নারীকে বন্দি করেন এবং জিরার তার প্রতি আকৃষ্ট হন। তিনি তার সঙ্গীদের থেকে তাকে (নারীটিকে) চাইলেন, তারা দিয়ে দিল এবং তিনি তার সাথে সঙ্গম করলেন। উদ্দেশ্য পূর্ণ হবার পর কৃতকর্মের জন্য তিনি অনুতপ্ত হলেন এবং খালিদ(রা.)এর নিকট গিয়ে এ সম্পর্কে বললেন। খালিদ(রা.) বললেন, অবশ্যই আমি তোমার জন্য এর অনুমোদন ও বৈধতা প্রদান করছি। জিরার বললেন, “না, উমরকে চিঠি না পাঠানো পর্যন্ত নয়।” উমর উত্তরে লিখলেন, তাকে (জিরারকে) রজম (প্রস্তারাঘাতে হত্যা) করতে হবে। কিন্তু চিঠি পৌঁছবার আগেই জিরার ইন্তেকাল করলেন। খালিদ(রা.) বললেন, “আল্লাহ জিরারকে অপমানিত করতে চাননি।” [সূত্রঃ বায়হাকি’র সুনান আল কুবরা, হাদিস নং-১৮৬৮৫]
ইসলামী শরিয়ত সম্পর্কে যাদের জ্ঞান আছে তারা জেনে থাকবেন কুরআনে প্রথমে বিবাহিতদের ক্ষেত্রে ব্যভিচারের শাস্তি হিসেবে রজম বা পাথর ছুড়ে হত্যার বিধান আসলেও পরবর্তীতে কুরআনের আরেক আয়াত দ্বারা তা রহিত করা হয় এবং (পরস্পরসম্মত) ব্যভিচারের শাস্তি হিসেবে শুধুমাত্র বেত্রাঘাতের অনুমোদন দেওয়া হয়। এবং সেই বেত্রাঘাতও এমনভাবে করতে বলা হয়েছে যাতে শুধু চামড়ায় আঘাতপ্রাপ্ত হয় এবং তা মাংস পর্যন্ত না যায়। শুধুমাত্র ধর্ষণের শাস্তি হিসেবে রজমের বিধান রাখা হয়। সুতরাং উপরের হাদিসে এটাই প্রমাণ পায় যে জিরারের উক্ত যুদ্ধবন্দিনীর সাথে জোরপূর্বক যৌন সম্পর্ক স্থাপনকে উমর (র) ধর্ষণ হিসেবেই গন্য করেছেন এবং সেই অনুযায়ী জিরারের উপর শাস্তি হিসেবে রজম প্রয়োগের নির্দেশ দিয়েছেন। অবশ্য এটাও ঠিক যে ইসলামী শরিয়া আইনের প্রয়োগও বিভিন্ন সময় বিভিন্নভাবে করা হয়েছে। তবে আমাদের আলোচ্য বিষয় হল ইসলাম যুদ্ধবন্দী নারীকে ধর্ষণের অনুমতি দেয় কিনা, শরিয়ার প্রয়োগ এখানে অপ্রাসঙ্গিক।
ঘটনা ৩- উনবিংশ শতাব্দীর বিখ্যাত ইতিহাসবিদ ওয়াশিংটন আরভিং তার Mahomet and His Successors বইয়ে উমর সম্পর্কে লিখেছেন, “He (Umar) forbade that any female captive who had borne a child should be sold as a slave”। অর্থাৎ বাচ্চা আছে এমন কোন যুদ্ধবন্দিনীকে দাসী বানানো যাবে না।
এছাড়া খলিফা উমর আরও কিছু আইন প্রচলন করেনঃ
- আবু বকরের খিলাফতকালে বন্দিকৃত সমস্ত মুশরিক আরব গোত্র, যাদেরকে দাস বানানো হয়েছিল তাদের সবাইকে মুক্ত করতে হবে।
- খিলাফতের অধীনস্থ জিম্মী ( Dhimmi) বা অমসুলিমদেরকে দাস বানানো যাবেনা
- আরবদেরকে দাস বানানো যাবেনা
- ইসলাম আবির্ভাবের পূর্বে যাদেরকে দাস বানানো হয়েছিল, তাদের ভেতর যারা তখনো জীবিত ছিল তারা তাদের নিজ নিজ মনিবকে যথাসাধ্য মূল্য/মুক্তিপণ দিয়ে নিজেদেরকে মুক্ত করে নিতে পারবে তাতে ঐ মনিবের সম্মতি থাকুক আর নাই থাকুক।
এসব ছাড়াও কোন যুদ্ধবন্দীকে দাস হিসেবে গ্রহণ করার ক্ষেত্রে ইসলাম কিছু বেসিক প্রিন্সিপাল জারি করেছে। সেগুলো এখানে আলোচনা করে পোস্ট দীর্ঘ করতে চাচ্ছি না। ইসলামের দৃষ্টিতে দাসপ্রথা নিয়ে কোনদিন কোন পোস্ট দিলে সেসব আলোচনা করব। এই পোস্টে আমাদের আলোচ্য বিষয় ইসলাম দাসী কিংবা যুদ্ধবন্দীনীকে ধর্ষণের বৈধতা দিয়েছে কিনা।
এখন এই আধুনিক যুগে বসে আমাদের মনে হতে পারে, একজন যুদ্ধবন্দী দাসী কিভাবে কোনদিন তার উপর বিজিতদের কর্তৃত্ব মেনে নিয়ে যৌনসম্পর্ক স্থাপন করতে পারে। আমি আগেই বলেছি আধুনিক নৈতিকতা দিয়ে প্রাচীনকালের সমাজব্যবস্থাকে মূল্যায়ন করা বোকামি। আমাদেরকে সেই সমাজব্যবস্থা ভালোভাবে পর্যবেক্ষণ করতে হবে। সেই Antiquity থেকেই যুদ্ধের কাস্টম ছিল পরাজিতদের নারী-বাড়ি সব বিজিতদের সম্পদে পরিণত হবে। তৎকালীন নারিরাও এসব জেনেই প্রস্তুত থাকত এবং এসব জেনেই তারা তাদের স্বামী-সন্তানকে যুদ্ধে পাঠাত। আমি রেফারেন্স ছাড়া কথা বলব না। তাই রেফারেন্স দিচ্ছি,
উনবিংশ শতাব্দীর বিখ্যাত মার্কিন শিক্ষাবিদ ও ইতিহাসবিদ জন ম্যাকক্লিনটক Cyclopædia of Biblical, Theological, and Ecclesiastical Literature বইয়ে লিখেছেন,Women who followed their father and husbands to the war put on their finest dresses and ornaments previous to an engagement, in the hope of finding favor in the eyes of their captors in case of a defeat. (John McClintock, James Strong, "Cyclopædia of Biblical, Theological, and Ecclesiastical Literature" [Harper & Brothers, 1894], p. 782)
আরেক বিশিষ্ট ধর্ম বিষয়ক গবেষক এবং ইতিহাসবিদ ম্যাথু শোয়ার্টজ লিখেছেন,The Book of Deuteronomy prescribes its own rules for the treatment of women captured in war [ Deut 21:10-14 ] . Women have always followed armies to do the soldiers' laundry, to nurse the sick and wounded, and to serve as prostitutes
They would often dress in such a way as to attract the soldiers who won the battle. The Bible recognizes the realities of the battle situation in its rules on how to treat female captives, though commentators disagree on some of the details. 
The biblical Israelite went to battle as a messenger of God. Yet he could also, of course, be caught up in the raging tide of blood and violence. The Western mind associates prowess, whether military or athletic, with sexual success.
The pretty girls crowd around the hero who scores the winning touchdown, not around the players of the losing team.And it is certainly true in war: the winning hero "attracts" the women. (Matthew B. Schwartz, Kalman J. Kaplan, "The Fruit of Her Hands: The Psychology of Biblical Women" [Wm. B. Eerdmans Publishing, 2007] , pp. 146-147)
দ্বিতীয় বিশ্বযুদ্ধে কোরিয়ান 'Comfort Woman' দের সাথে এক জাপানী সৈনিক
আইসিস/আইএস এর হাতে যুদ্ধবন্দী দাইশ নারীদেরকে বিক্রয় করা হচ্ছে সেক্স স্লেভ হিসেবে  
প্রাচীনকাল থেকেই বিজয়ী সেনাবাহিনী বিজিতদের নারীদেরকে দাসী বানিয়ে যা খুশি করতে পারত। আজকে আইসিস যেমন সেক্স ক্যাম্প প্রতিষ্ঠা করেছে তেমন সেক্স ক্যাম্প এই দ্বিতীয় বিশ্বযুদ্ধেও জাপানিরা প্রতিষ্ঠিত করেছিল চীন ও কোরিয়ার নারীদেরকে দাসী বানিয়ে,সোভিয়েতরা করেছিল জার্মান নারীদেরকে দাসী বানিয়ে,পাকিস্তানিরা করেছিল বাঙালি নারীদেরকে সেক্স স্লেভ বানিয়ে । জাপানি সৈনিকেরা এসব সেক্স ক্যাম্পের নারীদেরকে বলত Comfort Women। গড়ে প্রায় ১০০ জন করে সৈনিক প্রতিদিন একেকজন Comfort Woman এর সাথে মিলিত হত। প্রাচীনকালে তো এসব একেবারে কমন ছিল। কৌতূহলীরা কষ্ট করে আলেকজান্ডার দ্য গ্রেট এবং চেঙ্গিস খানের বায়োগ্রাফি পড়ে দেখবেন। পাশাপাশি রোমান ও পারস্য সাম্রাজ্যের বিভিন্ন সামরিক বিজয়ের ইতিহাসও পড়ে দেখতে পারেন। এগুলো ছিল তৎকালীন দুনিয়ারই সমাজব্যবস্থার অংশ। এসব কেউ খারাপ চোখেও দেখত না। এমনকি যেই গ্রিক সভ্যতাকে ধরা হয় প্রাচীনকালের জ্ঞান-বিজ্ঞান চর্চার কেন্দ্র সেই গ্রীক সভ্যতায়ও এসব ছিল খুবই গ্রহণযোগ্য।
“The ancient Greeks considered war rape of women "socially acceptable behaviour well within the rules of warfare", and warriors considered the conquered women "legitimate booty, useful as wives, concubines, slave labor or battle-camp trophy” [Askin, Kelly Dawn (1997). War Crimes Against Women: Prosecution in International War Crimes Tribunals]
প্রাচীন রোমান প্রজাতন্ত্রের ইতিহাসবিখ্যাত দার্শনিক কিকেরো (Cicero) যুদ্ধবন্দী নারীদেরকে ধর্ষণে উৎসাহ প্রদান করেছেন। যুক্তি হিসেবে তিনি দেখান যে, নারী হল পুরুষের ব্যক্তিগত সম্পদ। সুতরাং এই ধর্ষণ মূলত বিজিত পুরুষের সম্পদের উপর বিজয়ী পুরুষের প্রাপ্য অধিকার।“One of the first references to the "laws of war", or "traditions of war" was by Cicero, who urged soldiers to observe the rules of war, since obeying the regulations separated the "men" from the "brutes". Conquering the riches and property of an enemy was regarded as legitimate reason for war in itself. Women were included with "property", since they were considered under the lawful ownership of a man, whether a father, husband, slave master, or guardian. In this context, the rape of a woman was considered a property crime committed against the man who owned the woman.” [Askin, Kelly Dawn (1997). War Crimes Against Women: Prosecution in International War Crimes Tribunals]
আগেই বলেছি এগুলো ছিল তৎকালীন দুনিয়ার সমাজব্যবস্থার অংশ। সুতরাং তাদেরকে দোষ দিয়ে লাভ নেই। ইসলাম এগুলোর প্রচলন করেনি। তবে ইসলাম এসব দাস-দাসীর সামজিক অবস্থায় ব্যাপক পরিবর্তন এনেছিল। প্রকৃতপক্ষে ইসলাম এইসব যুদ্ধবন্দী দাস-দাসীদেরকে নাগরিক মর্যাদা দিয়েছিল। দাসীদেরকে উপপত্নীর (Concubine) মর্যাদা দিয়ে তাদেরকে পারিবারিক বলয়ের মধ্যে এনে পরিবারের সদস্যে পরিণত করেছিল। এমনকি বিবাহের মাধ্যমে তাদেরকে মুক্ত করে স্ত্রীর মর্যাদা দিতে উৎসাহিত করেছিল, যা তৎকালীন বিশ্বে রীতিমত অকল্পনীয় ছিল। সেক্স স্লেভ নামক আলাদা কোন টার্মও ইসলাম কখনো ব্যবহার করেনি। ইসলামের একটা আল্টিমেট টার্গেটই ছিল এই দাসপ্রথার একটা বিহিত করা। নিরপেক্ষ দৃষ্টি থেকে ইতিহাস পড়ে দেখেন। নিজেই বুঝতে পারবেন। আমি প্রথমে দাসদেরকে নিয়ে ইসলামের দৃষ্টিভঙ্গি এবং তারপর ইসলামের ইতিহাসে দাসদের সামাজিক অবস্থান মূল্যায়নে অমুসলিম সোর্স থেকে রেফারেন্স দিব।
প্রথমেই ইসলামিক কিছু রেফারেন্স। এগুলা ব্যাখ্যা করছি না। জাস্ট উল্লেখ করে দিলাম। 
Ali reported that the last words of the Prophet, may Allah bless him and grant him peace, were: "The prayer! The prayer! Fear Allah concerning your slaves ! " [Source: Al-Adab al-Mufrad Al-Bukhari , Nr. 158.]
আবু মুসা হতে বর্ণিত, রাসূলুল্লাহ সাল্লাল্লাহু আলাইহি ওয়া সাল্লামম বলেন, “যার কোন ক্রীতদাসি আছে এবং সে তাকে শিক্ষাদীক্ষা দেয়, তার সাথে সদ্ব্যবহার করে, অতঃপর তাকে মুক্তি প্রদান করে বিবাহ করে, সে দ্বিগুন সওয়াব পাবে।” [সূত্র: বুখারি, অধ্যায় ৪৬, হাদিস নং-৭২০]
আব্দুল্লাহ ইবনে আব্বাস (রা.) হতে বর্ণিত, রাসূলুল্লাহ সাল্লাল্লাহু আলাইহি ওয়া সাল্লাম বলেন: “যখন কোন ব্যক্তির ক্রীতদাসি তার সন্তান ধারণ করে, সে তার(মুনিবের) মৃত্যুর পর স্বাধীন হয়ে যায়।” [সূত্র: তিরমিযি, হাদিস নং- ৩৩৯৪]
Abu Hurayra reported that the Prophet, may Allah bless him and grant him peace, said, "The slave has his food and clothing. Do not burden a slave with work which he is incapable of doing." [Source: Al-Adab al-Mufrad Al-Bukhari , Nr. 192.]
Jabir ibn 'Abdullah said, "The Prophet, may Allah bless him and grant him peace, advised that slaves should be well-treated. He said, 'Feed them from what you eat and clothe them from what you wear. Do not punish what Allah has created.' " [Source: Al-Adab al-Mufrad Al-Bukhari , Nr. 188.]
Not one of you should [ when introducing someone ] say ‘This is my slave’ , ‘This is my concubine’. He should call them ‘my daughter’ or ‘my son’ or ‘my brother’. [Source: Ibn Hanbal, Musnad, 2 ,4]
ইসলাম দাসদেরকে সামাজিক অধিকার দেওয়ার পাশাপাশি দাস গ্রহণের ক্ষেত্রেও অনেক ক্রাইটেরিয়া দিয়েছিল। আগের মত যাকে খুশি তাকে দাস বানানো যেত না। বিস্তারিত আলোচনা করছি না এখানে। অপরদিকে ইসলাম দাসদেরকে মুক্ত করবার একটা কালচারও শুরু করেছিল। যাকে খুশি তাকে দাস না বানানোর ক্রাইটেরিয়া দিয়ে একদিকে দাস হওয়ার মত এভেইলেভল জনসম্পদ কমানো, আরেকদিকে দাস মুক্ত করবার কালচার চালু করা; এই দৃষ্টিকোণ থেকে বিবেচনা করলে দাসপ্রথা বিলুপ্তিকরনে ইসলাম অন্যতম প্রধান ভূমিকা রেখেছে বললে কি ভুল বলা হবে?
সংক্ষেপে বোঝানোর জন্য ইসলামের দৃষ্টিতে স্ত্রী এবং দাসী (Concubine) এর ভেতর তুলনামূলক চার্ট 
এখন দেখা যাক, মুসলিম সমাজের ইতিহাসে দাসদের অবস্থা সম্পর্কে অমুসলিম দৃষ্টিকোণ থেকে মূল্যায়ন। এগুলাও বিস্তারিত ব্যাখ্যা করছি না। কেবল মেনশন করছি,
বিখ্যাত মার্কিন ইতিহাসবিদ উইলিয়াম ডুর‍ান্ট মুসলিম মনিব সম্পর্কে বলেছেন মুসলিম সমাজে দাসদের অবস্থা উনবিংশ শতাব্দীর ইউরোপীয় কারখনা শ্রমিক থেকে উন্নত এবং নিরাপদ ছিলঃ"...he handled them with a genial humanity that made their lot no worse - perhaps better, as more secure - than that of a factory worker in nineteenth-century Europe." [Source: Hurgronje C., Mohammedanism, (N.Y., 1916), p. 128 as quoted by W. Durant, The Story of Civilization, vol. IV (N.Y., 1950), p. 209.]
প্রখ্যাত ইঙ্গ-মার্কিন ইতিহাসবিদ বার্নার্ড লুইস এবং ইতিহাসবিদ জোনাথন ব্রকপ ইসলাম কিভাবে দাসপ্রথার আমূল পরিবর্তন করে দাসদের সামাজিক অবস্থার উন্নয়ন ঘটালো সে সম্পর্কে লিখেছেন,“Bernard Lewis states that the Qur'anic legislation brought two major changes to ancient slavery which were to have far-reaching effects: presumption of freedom, and the ban on the enslavement of free persons except in strictly defined circumstances. According to Brockopp, the idea of using alms for the manumission of slaves appears to be unique to the Quran, assuming the traditional interpretation of verses [Quran 2:177] and [Quran 9:60]. Similarly, the practice of freeing slaves in atonement for certain sins appears to be introduced by the Quran (but compare Exod 21:26-7). The forced prostitution of female slaves, a Near Eastern custom of great antiquity, is condemned in the Quran.” [Source: Encyclopedia of the Qur'an, Slaves and Slavery]
অষ্টাদশ শতাব্দীর শেষের দিকে পশ্চিমাদের কাছে অটোমান খিলাফতের ব্যাপারে তথ্যের অন্যতম প্রধান উৎস ছিলেন আব্রাহাম কন্সটানটিন। তার মতে অন্য যেকোনো জাতির তুলনায় মুসলমানদের নিকট দাস এবং যুদ্ধবন্দীরা বেশি নিরাপদ এবং সুখে ছিল।"There is perhaps no nation where the captives, the slaves, the very toilers in the galleys are better provided for or treated with more kindness than among the Muhammedans." [Source: As quoted in The Encyclopaedia of Islam, vol.I, p. 35.]
ফ্রান্সের সম্রাট নেপোলিয়ন ইসলামের দাসপ্রথা নিয়ে বলেছিলেন,"The slave inherits his master's property and marries his daughter. The majority of the Pashas had been slaves. Many of the grand viziers, all the Mamelukes, Ali Ben Mourad Beg, had been slaves. They began their lives by performing the most menial services in the houses of their masters and were subsequently raised in status for their merit or by favour. In the West, on the contrary, the slave has always been below the position of the domestic servants; he occupies the lowest rug. The Romans emancipated their slaves, but the emancipated were never considered as equal to the free-born. The ideas of the East and West are so different that it took a long time to make the Egyptians understand that all the army was not composed of slaves belonging to the Sultan al-Kabir." [Source: Cherfils, Bonaparte et l'Islam (Paris, 1914)]
জার্মান ইতিহাসবিদ অ্যানমেরি শিমেল ইসলামের ইতিহাসে দাসদের বড় বড় সরকারি দপ্তরে অধিষ্ঠিত হওয়ার ঘটনায় এমনকি বাদশা/সুলতান পর্যন্ত হয়ে যাওয়ার ঘটনায় বিস্মিত ছিলেন,"The entire history of Islam proves that slaves could occupy any office, and many former military slaves, usually recruited from among the Central Asian Turks, became military leaders and often even rulers as in eastern Iran, India (the Slave Dynasty of Delhi), and medieval Egypt (the Mamluks). “ [Source: "Islam: An Introduction", p. 67]
প্রসঙ্গত উল্লেখ্য যে, মিশর এবং দিল্লীর মামলুক সুলতানেরা সবাই জন্মগতভাবে দাস ছিলেন। মামলুক শব্দের অর্থই ক্রয়কৃত দাস। অটোমান খিলাফতের পাশারাও অনেকক্ষেত্রেই দাস ছিলেন (অটোমান পাশা আর অটোমান সুলতান এক না)।
ব্রিটিশ ইতিহাসবিদ আর্নল্ড টয়নবি মনে করতেন ইসলাম বর্ণপ্রথার আমূল উচ্ছেদ করতে পারলেও বিংশ শতাব্দীর প্রারম্ভেও ব্রিটেনের খ্রিস্টান সমাজে দাসপ্রথা ও বর্ণপ্রথার ছায়া রয়ে গেছে,"The extinction of race consciousness as between Muslims is one of the outstanding achievements of Islam, and in the contemporary world there is, as it happens, a crying need for the propagation of this Islamic virtue..." Then he comments that "in this perilous matter of race feeling it can hardly be denied that (the triumph of English-speaking peoples) has been a misfortune." [Source: Toynbee, A.J., Civilization on Trial (New York, 1948), p. 205.]
এছাড়া P. L Riviere লিখেন:"A master was enjoined to make his slave share the bounties he received from God. It must be recognised that, in this respect, the Islamic teaching acknowledged such a respect for human personality and showed a sense of equality which is searched for in vain in ancient civilization" [Source: Riviere P.L., Revue Bleaue (June 1939).]
আরও অনেক উদাহরণ দেখানো যায়। তৎকালীন প্রায় অর্ধপৃথিবীর শাসক খলিফা উমর জেরুজালেম জয়ের পর সেখানে গিয়েছিলেন একজন মাত্র দাস নিয়ে এবং অর্ধেক পথ দাসকে উটের পিঠে বসিয়ে নিজে হেটেছিলেন। অমুসলিম সোর্স থেকেও অনেক রেফারেন্স টানা যায়। তবে এমনিতেই পোস্টের আলোচ্য বিষয় থেকে অনেকখানি সরে এসেছি। আর দীর্ঘ করছি না। আজকের সালাফি জিহাদিরা সেক্স ক্যাম্প তৈরি করছে। সেক্স জিহাদ, অ্যানাল জিহাদের ফতওয়া দিচ্ছে এবং আইসিস তা বাস্তবায়ন করছে। সেই দেখাদেখি সালাফি সেকুলাররাও তালি দিচ্ছে আর বলছে ইহাই সহিহ ইসলাম। বাকি সব ভুল ইসলাম। তবে আমি এটাও অস্বীকার করছি না যে একমাত্র রাশিদুন খিলাফাত ছাড়া অন্যান্য খিলাফতের ইতিহাসে বিভিন্ন সময় ইসলামী আইন ভঙ্গ করে দাস-দাসীদের উপর জুলুম হয়েছে, যুদ্ধবন্দীনী ধর্ষিত হয়েছেন। ইতিহাসকে অস্বীকার করার উপায় নেই। তবে সেসবের জন্য ইসলামকে দায়ী করা যায় না, দায়ী তৎকালীন ক্ষমতাধরেরা। এসব নিয়ে আলাদা একটা পোস্ট দিব। এই পোস্টের আলাদা কোন কনক্লুশন দিচ্ছি না। এটুকু বলে শেষ করতে চাই,
“বলুনঃ সত্য এসেছে এবং মিথ্যা বিলুপ্ত হয়েছে। নিশ্চয় মিথ্যা বিলুপ্ত হওয়ারই ছিল।”
[কুরআন ১৭:৮১]

