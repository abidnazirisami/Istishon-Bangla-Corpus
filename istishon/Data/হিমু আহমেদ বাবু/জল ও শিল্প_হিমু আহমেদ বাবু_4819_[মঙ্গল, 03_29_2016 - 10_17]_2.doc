জল ও শিল্প


জলের স্পর্শে যেতে আমি চাইনি
ক্ষুধিত তৃষ্ণার গন্ধ লেগে আছে মুখে,
ক্ষমার শেষ প্রান্তে দাড়িয়েছি ভেজা কাক হয়ে
পৃথিবীর নীল মেঘ ছড়িয়ে ছিল পথে পথে।
ক্ষিধের সময় মৃত সম্পর্কগুলো স্পর্শ করে আরও গভীরে,
আমায় টান মারে প্রথম শৈশবের আলিঙ্গনে।
আরও অতীতে, যেখানে আমার শরীর ভুল করে কেঁপে ওঠে।
জলের তারনায় আমি ছুটেছি ফুটপাতের গলি ধরে।
ঘামে ভেজা মুখ, পরিক্রমা ক্লান্ত পা
হেঁটে চলেছে জলের টানে।
আমি আজও অনুভব করি সেই প্রথম স্পর্শ
সেই রাধার মতো কোমর,নাভীতে নোনা ঘ্রান,
কোমল স্তনের গোলাপী আভা।
আমার সমস্ত শরীর দেবতা বন্ধনা ছেড়ে
তোমার ঠোঁটে, তোমার ওষ্ঠে ও উরুতে আঘাত করে
তারপর নীল জলের খোঁজে শাখায় শাখায় শুরু হয়
আনারি হাতের অক্ষর শেখার মতো শিল্পের খেলা।

