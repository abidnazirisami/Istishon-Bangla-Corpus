আমরা কোন পথে হাটছি_


প্রাগৈতিহাসিক কাল ধরে মানুষ নিজের অসহায়ত্বকে মুকাবিলা করার জন্য, নিজ নেত্রীত্বকে টিকিয়ে রাখার জন্য অথবা নির্বুদ্ধিতার জারক রসে সিক্ত হয়ে নিজেদের ঠেলে দিয়েছে কোন অতীন্দ্রিয় ক্ষমতাধরের হাতে । আপন মনের মাধুরী মিশিয়ে তৈরি করেছে তার প্রতিরুপ,বর্ননা করেছে তার অসীম ক্ষমতার বায়োগ্রাফি ।
কিন্তু কোন কালেই কি এই অতীন্দ্রিয় ক্ষমতাধর সত্যাটি মানুষের
কোন কাজে এসেছে? আসেনি। এটি শুধু পুষ্টি যুগিয়েছে নিজেদের অজ্ঞতার ভান্ডারকে বৃদ্ধি করতে,অন্ধত্বকে বাড়িয়ে তুলতে,মানুষে মানুষে বিভেদ তৈরি করতে আর একশ্রেণীর কথিত বুদ্ধিমানদের ক্ষমতায় ,নেত্রিত্বে বসিয়ে অপেক্ষাকৃত অধশ্রেণীর উপর তাদের
অমানবিক শাসন প্রতিষ্টা করতে ।
সেতো গেল পুরোনু যুগের সাধারন গল্প। আমরা আর সেযুগের নই।
আমরা এখন নিজেদের আধুনিক বলে পরিচয় দিতে বেশি পছন্দ করি।
আর এটি কোন অনেয্য দাবিও নয়।
কালের পরিক্রমায় আমরা দর্শনের পথে হাটি হাটি পা পা করে এগুতে এগুতে আমরা এখন বিজ্ঞানের পথে হাটছি।
এটা বিজ্ঞানের যুগ ।প্রাত্যহিক জিবনের প্রতিটা মুহুর্তে বিজ্ঞানকে নিয়ে আমাদের পথ চলা । বিজ্ঞানহীন ভাবনাও যেন আমাদের কাছে নিন্দনীয় ।
অথচ অবাক হয়ে দেখি ,আমাদের এই বিজ্ঞানময় পৃথিবীর বাতাসে এখনও ঘুরে বেড়ায় সেই প্রাগৈতিহাসিক গন্ধ । এখনও বিজ্ঞানময় আকাশ ছেয়ে আছে প্রাগৈতিহাসিক ভাইরাস বহনকারী শকুনের দল ।সুয়োগ পেলেই তীক্ষ্ণ নখর বসাচ্ছে প্রগতিশীল এইসব বিজ্ঞান পুষকদের পিঠে ।
ভাবুন একবার আমরা এ যুগে যখন বিজ্ঞানকে ব্যবহার করে আমাদের চারপাশের সবকিছুকে ব্যাখা করতে পারছি ,আমাদের উৎপত্তি,ক্রমবিকাশ,এবং পরিনতি সবকিছু,সেখানেও আমরা নিজের কৃতকাজের কৃতিত্বটুকু তুলেদিচ্ছি সেই প্রাগৈতিহাসিক অলীক সত্যার হাতে ।
আর আমাদের রাষ্ট্রযন্ত্র সেটাকে ভরন পুষনের দায়িত্ব নিজ কাধেঁ নিয়ে স্টিম রোলার চালাচ্ছে আজকের প্রগতিশীলদের পিঠের উপর ।কেন?
রাষ্ট্র যদি তাই মনে করে যে প্রাগৈতিহাসিক সত্বাই ইসহ কিছুর কারন,ধারক ও বাহক তাহলে বাহ্যিক বিজ্ঞান চর্চা করার মানে কি?
আমাদের দৈনন্দিন জিবনের প্রয়োজনীয় সকল কিছুর সমাধান যদি একটি অতিন্দ্রীয় সত্যার হাতেই হয় তাহলে মানুষের তো কোন কিছুর করারই প্রয়োজন নেই । তবুও আমারা নিজেদের জিবন মান উন্নয়নের
জন্য মাথা খাটিয়ে চলছি,শরীরের ঘাম ঝরাচ্ছি প্রতিনিয়ত যা রাষ্ট্র যন্ত্রও সাপোর্ট দিচ্ছে ।
এটাকি স্ববিরোধীতা নয়? নিশ্চয় । আসলে রাষ্ট্র যন্ত্রও সেটা জানে ।
তবুও এর প্রতিকার নেই। কেন নেই? কারন অন্যকে শাসন করার অভিলাসটাও প্রাগৈতিহাসিক আচরনের একটা ।
আসলে আমরা নিজেদের যতই আধুনিক ,বিজ্ঞান মনষ্ক হিসাবে পরিচয় দেইনা কেন ,ভেতরে ভেতরে এখনও যতেষ্ট প্রাগৈতিহাসিকই রয়ে গেছি এবং প্রাগৈতিহাসিকতা কে টিকিয়ে রাখতেও আমরা বদ্ধ পরিকর ।
সক্রেটিস,ব্রুনোকে হত্যার মধ্য দিয়ে প্রগতিশীল দমনের যে অভিযান শুরু হয়েছিল তারই ধারাবাহিক কর্মকান্ডের ফলস্রুতিতেই বলি হল,হুমায়ুন আযাদ,রাজিব হায়দার ,অভীজিৎ,অনন্তরা ।
এ সব কিছুর ফলেই পুষ্টিতে পরিপুর্ন হচ্ছে রাষ্ট্র যন্ত্রের ধারক বাহকেরা ।কিন্তু এতে করে কি শেষ রক্ষা হবে? হবেনা ,হতে পারেনা ।অন্তত ইতিহাস সে কথাই বলে ।

