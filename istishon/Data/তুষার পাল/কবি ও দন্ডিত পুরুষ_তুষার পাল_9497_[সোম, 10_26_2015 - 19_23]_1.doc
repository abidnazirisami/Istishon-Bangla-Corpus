কবি ও দন্ডিত পুরুষ


আমরা কাউকে খুন করিনি কোনদিন,
দেইনিও কারো বুকের রক্তে হিংস্র চুমুক,
তবুও!
তোমরা যদি চাও,
তবে আমাদের দাঁড় করাতে পার
ঐ আদালতের কাঠঘরায়,
করতে পার আমাদের বিরুদ্ধে
অসংখ্য খুনের অভিযোগ।
কারন??
কারন আমরা কবি!
যদিও কারো ধরে কোপ দেইনি কোনদিন তবে,
তোমরা যাদের নিয়ে চুকরি বুকরি খেল,
ব্যাবসা কর যাদের নিউরন নিয়ে,
কিংবা যাদের নিয়ে খেল চেয়ার খেলা
তাদের কারো কারো,
আথ্রাইটিসে আক্রান্ত নিউরনে,
শব্দ ছন্দের বৈদ্যুতিক শক দিয়ে আমরা
হয়ত খুন করেছি তাদের অজ্ঞানতাকে।
যার জন্য হয়ত আজ,
তোমাদের পেটে
পড়েছে লাথি।
আর এই জন্যই আমরা,
তোমাদের চোখে দন্ডিত পুরুষ,
আর যাদের খুন করেছি,
তাদের চোখে কবি।

