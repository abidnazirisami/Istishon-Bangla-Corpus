চেতনার দেশে চা-পান বিক্রি করে জীবনযুদ্ধ চালিয়ে যাওয়া বীর মুক্তিযোদ্ধা


নড়াইলের মহিষখোলা গ্রামের বীর মুক্তিযোদ্ধা খোকন দেবনাথ। যুদ্ধের সময় পা ও কোমরে গুলি লেগে আহত হন তিনি। শত্রুর কাছে বিজয়ী এই সৈনিক জীবনের শেষপ্রান্তে হেরে গেছেন দারিদ্রের কাছে।
একটু সচ্ছলতার আশায় নড়াইল ডিসি অফিসে ১০ বছর একটি পিয়নের চাকরির চেষ্টা করে পাননি। মুক্তিযোদ্ধা কোটায় অনেকের সন্তানের চাকরি হলেও চাকরি মেলেনি তার সন্তানদের। বিভিন্ন অফিসে দাবিকৃত ঘুষের টাকা না দিতে পারায় অন্য কোথাও চাকরি জোটেনি ছেলেমেয়ের। স্ত্রী বীণা দেবনাথ জাতীয় মহিলা সংস্থায় বিনা পারিশ্রমিকে ২০ বছর ধরে কাজ করছেন। অনেক হাতে-পায়ে ধরেও তার চাকরি হয়নি। সংসার চালাতে এখন তিনি অন্যের বাসায় ঝিয়ের কাজ করেন। আর খোকন দেবনাথ এখন নড়াইল ফেরিঘাটে চা ও পান বিক্রির দোকান দিয়ে কোনোরকমে সংসার চালান। সন্তান গৌতম চাকরি না পেয়ে বাবার চা ও পানের দোকানে সহযোগিতা করে জীবনধারণ করেন।
এভাবেই বাস্তবায়িত ইচ্ছে মুক্তিযুদ্ধের চেতনা। এভাবে চেতনার বাস্তবায়ন দেখার জন্য দেশ স্বাধীন করে ধুঁকে ধুঁকে বেঁচে আছেন এমন অনেক মুক্তিযোদ্ধারাই। আর একাত্তরের রাজাকার ও নব্য রাজাকাররা দেশের সব লুট করে আঙ্গুল ফুলে কলাগাছ হচ্ছে!!

