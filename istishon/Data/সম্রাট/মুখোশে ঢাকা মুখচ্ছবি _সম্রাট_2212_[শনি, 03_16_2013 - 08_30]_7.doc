মুখোশে ঢাকা মুখচ্ছবি 


মুখোশের আড়ালে-আড়ালে ভণ্ডামি লুকিয়ে থাকে। আমরা প্রয়োজনের তাগিদে ভণ্ড হই! অপরিহার্যতা আমাদেরকে ভণ্ড করে তুলে। এই সুবোধ (অবোধ বলেই মানি) ভণ্ডামিটা আমরা লুকাতে চাই সোৎসাহে, থাকি ব্যতিব্যস্ত। আবার সময়ের প্রয়োজনে সাধু সাজতে দ্বিধা করি না ! অন্যদিকে অপরের জুতসই ভণ্ডামিটাকেও আমরা নির্দ্বিধায় অস্বীকার করি, মেনে নিতে পারি না। তাহলে আমরা কি একই সাথে দুই বিপরীতমুখী বৈশিষ্ট্য লালন করছি না ? এটা কি আমাদের জেনেটিক্যাল বৈশিষ্টের আওতাধীন নাকি পরিবেশগত ? নাকি অস্তিত্বের সংগ্রামে আমরা এমনটা করে থাকি ? 
গণজাগরণ মাস পেরিয়ে নতুন পক্ষে পা রেখেছে, স্থায়ী মঞ্চও এর মধ্যে পেয়ে গেছে। শাহবাগ ছাড়িয়ে দেশের সর্বত্র এই আন্দোলন ছড়িয়ে দেওয়ার উদ্যোগ দেরিতে হলেও নেয়া হয়েছে; যদিও সারা দেশেই আন্দোলন চলছিল। মতিঝিল, উত্তরা, যাত্রাবাড়িতে আমরা জনতার স্বতঃস্ফূর্ততা দেখেছি, প্রানের উচ্ছ্বাস দেখেছি, চেতনার জাগরণ দেখেছি। হেফাজতে ইসলামের আদলে জামাতের প্রতিরোধের মুখে চট্টগ্রামের সমাবেশ স্থগিত হতেও দেখেছি। আবার আশুলিয়ায় জনগণের বাঁধ ভাঙার আওয়াজ শুনেছি। 
এই আন্দোলন কিভাবে শুরু হয়েছে, কে বা কারা শুরু করেছে কিংবা কারা এর নেতৃত্ব দিচ্ছে সেটা আমার আলোচনার বিষয় নয়। একটা আন্দোলন শুরু হয়েছে, জনগন মানে আমরা তাতে অংশ নিয়েছি এতটুকুই জানি। আমাদের সবার দাবি ছিল কাদের মোল্লার ফাঁসি এবং বাকি যুদ্ধাপরাধীদের ফাঁসি নিশ্চিতকরণে সরকারের সহযোগীতা কিংবা আন্তরিকতা; পাশাপাশি ধর্মভিত্তিক রাজনীতি বন্ধে উদ্যোগ। আরো একটু সহজভাবে বললে- জামাতকে নিষিদ্ধকরণ। কে নেতৃত্ব দিল সেটা নিয়ে আমরা কখনোই মাথা ঘামাইনি বরং একাত্মতা জানিয়েছি সবসময় কারন “যে-ই নেতৃত্ব দিক না কেন সেতো আমাদের কথাই বলবে” এতটুকুই ছিল আমাদের ভাবনায়। বিক্ষত বুকে কারো স্পর্শ পাবার আশা ছিল কিন্তু ভাগ্যের কি নির্মম পরিহাস- নেতৃত্বের ভাগাভাগি নিয়াই আমরা উঠেপড়ে লাগলাম। কাদা ছোড়াছুড়িতে ব্যস্ত হলাম অনেকটা দুই কুকুরের লড়াই এর মত, যদিও কুকুরের সঠিক সংখ্যাটা কত হবে জানা নেই! 
মজার ব্যাপার বলিঃ আন্দোলনের সপ্তম কিংবা অষ্টম দিন (দিন-তারিখের বিভ্রান্তি হতে পারে কারন আমার দিন-তারিখ মনে থাকেনা), একজন মনের দুঃখে ফেসবুকে বিশাল এক শোকগাথা লিখে ফেলল। আমিও পড়ে ফেললাম তার বেদনার সবিশেষ বিস্ফোরিত বাক্যমণ্ডলী। কিভাবে আন্দোলন সে শুরু করেছে, শুরুতে তার কি ভূমিকা (আদতে প্রভাব), কার থেকে টাকা নিয়া সিএনজি ভাড়া দিয়েছে এবং, তারপর, অতঃপর, আরো আরো আরো। সবশেষে মনের গোপন দুঃখ (যদিও গোপন দুঃখ বলে কিছুই থাকেনা) জানাল, “এখন আমাকে আর কেউ চিনেনা”। বাহ! চমৎকারভাবে উনি নিজেকে চিনিয়ে দিলেনতো। তার শোকগাথায় হাজারখানেক লাইক পড়েছিল! বুঝতে পারলাম হাজারখানেক লোককে তো উনি চেনাতে পারলেন উনি কি জিনিস, উনি না থাকলে কি এই আন্দোলন হত!!! আমি এক অভাগা নাই বা বুঝলাম উনার কারিশমা। আমরা আমজনতার কি এত সাধ্য আছে আন্দোলন করার! কাদের মোল্লারে ফাঁসি না দেয়ায় সমস্ত ক্ষোভ উনি নিজের কাঁধে তুলে নিয়েছেন, সবার আগে (যদিও ভিন্নমত শোনা যায়) রাস্তায় নেমেছেন, প্লেকার্ড বানিয়েছেন। আহা বেচারা, কত ক্ষোভ তার অন্তরে! আমরা আম-জনতার কি কোন ক্ষোভ থাকতে পারে ? আমাদের ক্ষোভ থাকবে কেন, আমরা আবার কোন চ্যাটের বাল ? আমরা তো শুধু শ্লোগান দিতে জানি, শ্লোগান দিতে দিতে শান্ত’র মত মরতে জানি। কেউ আমাদের চেনার দরকার নাই, কাউরে চেনানোর জন্য আমরা রাস্তায় নামি নাই, কাউরে শোনানোর জন্য আমরা শ্লোগান দেই না, কঠিন মুহুর্তে শ্লোগান পাল্টায়াও ফেলি নাই! তাহলে কিছু মানুষ কি এখানে নিজেরে শো-আফ করতেই আসছেন ? নাকি শো-আফ করতে না পারলে আন্দোলন-আন্দোলন ভাবটা আসেনা ? 
নিজের একখান প্রোফাইল পিকচার এর জন্য আসা বান্দারও অভাব হবেনা। একটু খবর নিলেই জানা যাবে কার কিসে ব্যাথা! আন্দোলনের মাসখানেক আগেও যারা মানতে নারাজ ছিল তিরিশ লাখ শহীদের পরিসংখ্যান, চোখে আঙুল দিয়ে দেখাতে চাইত কত কত সমস্যা দেশের- খামোখা এই বুড়া লোকগুলারে লইয়া... তারাও দেখি ফাঁসি চায়, আন্দোলন-আন্দোলন কইরা চোখের সামনে লাফায়! কয়েকজন নিজেরে অনলাইন এক্টিভিস্ট ঘোষণা দেয়, আরো কত কি।। কার কিসে ব্যাথা, কার আনন্দ কোথা- কেমনে বুঝি ? 
ফেসবুকার সম্প্রদায় দুই ভাগে বিভক্ত জানি (যাহারা যুদ্ধাপরাধীর বিচারের পক্ষে)। আন্দোলন শুরুর আগে থেকেই তাহারা দুটি ভাগে বিভক্ত ছিল। যাই হোক, একটা অভিন্ন উদ্দেশ্যে সবাই ঝাপিয়ে পড়বে বলেই অনুমান ছিল কিন্তু অনুমান ব্যর্থ। রাজীবের মৃত্যু তাঁহাদিগকে আবার দুটি ভাগে ভাগ করে দিল। সবচেয়ে দুঃখজনক ব্যাপার যেটা- এই দুপক্ষের; শক্তিশালী পক্ষ বলিয়া যাহারা স্বীকৃত তাহারা নিজেদেরকে ধর্মপ্রান প্রমাণের জন্য শুধুমাত্র লুঙ্গি খোলা অবশিষ্ট রাখিলেন। এক্ষেত্রে অপর পক্ষের ভুমিকা প্রশংসনীয় বলা যায়। আফসোসের সাথে বলতে হয়- একটা লোক ধর্মে বিশ্বাস করেন না কিন্তু আমরা জোর করে তার জানাজা পড়াইয়া দিলাম! এটা তার বিশ্বাসকে অবমূল্যায়ন করা নয় কি ? তার মানে আমাদেরকে কোন না কোন ধর্মে বিশ্বাস করতেই হবে, না করলে মরার পরে হলেও করতে হবে, এই তো ?
প্রথম থেকেই জামাত-শিবির এবং রাজাকার, আলবদর ও আলশামস এর বিশ্বস্ত সহযোগী বাংলাদেশের নাৎসি পার্টি (সংক্ষেপে বিএনপি) এই আন্দোলনকে আওয়ামী তকমা দেওয়ার জন্য চেষ্টা-তদবিরের কমতি করে নাই। তারা বহুলাংশে (পুরোপুরি বলছি না) সফল বলা চলে। আওয়ামী পান্ডারা ও প্রথম থেকেই যেন সেটাই চাইছিল। এই দুপক্ষের চাওয়া-পাওয়ার হিসেবটা মিলে যাওয়াতে দুপক্ষই মোটামুটি নির্ভার। মাঝে চিপায় পড়ল বাম’রা। আজকে একজনকে বলতে শুনলাম ছাত্র ইউনিয়ন নাকি ‘জয় বাঙলা’ শ্লোগানটা একবারও দেয় নাই। তাদেরকে এত করে অনুরোধ করার পরও তারা নাকি ‘জয় বাঙলা’ বলতে নারাজ। ছাত্র ইউনিয়ন তার (কথিত ব্যক্তির) কাছে নাকি জানিয়েছেন এটা আওয়ামী শ্লোগান! আহা ভণ্ডামি! ভণ্ডামিরও তো একটা সীমা থাকা উচিত। ওই কথিত ব্যক্তি কি আসলেই ছাত্র ইউনিয়ন চেনে নাকি আমরা চিনি না ? লাকি তো বাম রাজনীতির সাথেই জড়িত বলে জানি। আচ্ছা লাকি কি একবারও “জয় বাঙলা” বলে শ্লোগান দেয় নাই ? তাহলে আজ এতদিন পর বাম’দের পেছনে লাগা কেন ? তাহলে কি বোঝা উচিত জামাতের সাথে একপক্ষের আপষ-রফা হয়ে গেছে কিংবা জামাতের শক্তির কাছে তারা অসহায় বোধ করছে তাই নিজের অপারগতার বোঝা পরের ঘাড়ে চাপানোর দুরভিসন্ধিমূলক কিছু ?
এ কারনেই প্রশ্ন জাগে- প্রয়োজনীয় ভণ্ডামি কি ভণ্ডামি নয় ? আমি কি ভণ্ড নই কিংবা আমরা ?
আন্দোলনকে ঘিরে যে শুধুই হতাশার অনুভূতি তা কিন্তু নয়, অনেক অর্জন আছে আমাদের। অনেক অনেক মজার অনুভূতি আছে আন্দোলনকে জড়িয়ে যা সব হতাশাকেই ছাপিয়ে যায়। সবকিছু যদি ব্যর্থ ও হয় তবুও আমাদের অর্জনের খাতাই ভারী থাকবে। আমাদের সবার মাঝে যে চেতনার জন্ম হয়েছে কিংবা আমরা এতগুলো মানুষ যে একই চেতনা লালন করে চলেছি তাও বা কম কিসের। আমরা তো স্বপ্নহীন মৃতের জগতে ছিলাম, এই শাহবাগ- এই গণজাগরণ আমাদের আবার জেগে উঠার স্বপ্ন দেখিয়েছে। চেতনারা ব্যর্থ হয় না –এটাই সান্ত্বনা।। 

