এ লড়াই ছিল অবশ্যম্ভাবী


"স্বাধীনতা অর্জনের চেয়ে রক্ষা করা কঠিন" এটা যারা ভুলে যায় স্বাধীনতা নিশ্চয় তাদের জন্য নয়। তিরিশ লাখ শহীদের রক্তে অর্জিত স্বাধীনতা রক্ষার্থে যদি আরো তিরিশ লাখ প্রাণের রক্ত ঝরাতে হয় তবে সে কাতারে যে এগিয়ে আসতে পারবে স্বাধীনতা তার জন্যই।
'এ লড়াই ছিল অবশ্যম্ভাবী' শিরোনামে সময়ের সবচেয়ে শক্তিশালী এবং অর্থবহ কথা বলেছেন ডা. নুজহাত চৌধুরী। তিনি বলেছেন,- " আমি চিন্তিত হলেও বিস্মিত নই। দুধকলা দিয়ে যে ধর্মান্ধ সাপ আমরা পুষেছি তা আজ ফণা তুলে দাঁড়িয়েছে। এখন দৌড়ে পালাতে পারবেন না। সাপের সঙ্গে দৌড়ে জেতা যায় না। এবার সে হয় আপনাকে ছোবল দিবে, না হয় আপনি তার টুটি চেপে ধরে বিষদাঁত গুঁড়িয়ে দিবেন। বিয়াল্লিশ বছর ধরে প্রায় প্রতিটি ক্ষণে এ আশঙ্কার কথা উচ্চারিত হয়েছে সচেতন মহল এবং গুণীজনদের মুখে মুখে। শুধু মুখেই বলেছি আমরা যে, সত্যি সত্যিই একদিন এদেশীয় তালেবানরা হুঙ্কার দিয়ে দাঁড়াবে, কিন্তু বাস্তবে হয়তো অনেকেই একে সমস্যা বলে মনে করিনি।" 
হেফাজতি জামাতের উত্থানে আমরা অনেকেরই প্রকৃত স্বরূপ দেখতে পেলাম। বিকল্প ধারা নামক ভণ্ড দলটির ভন্ডামী তো নজর কাড়ার মতই। নামের মতই কামেও তাদের বিকল্প স্বাদটি পেলাম,- "মুক্তিযুদ্ধ ধর্ম নিরপেক্ষতার জন্য হয় নি, ইসলাম প্রতিষ্ঠার জন্য হয়েছে।" -মাহী বি চৌধুরী। বেহায়া-বাটপার এরশাদরে নিয়ে বলে কথা ক্ষয় করা অর্থহীন। বাংলাদেশী নাৎসি পার্টি'র সংক্ষেপে বিএনপি'র বেলায় তো সেই পুরনো সুরই যথেষ্ট- 'চেনা বামুনের পৈতা লাগে না'। 
এক্ষেত্রেও ডা. নুজহাত চৌধুরী কথাই তুলে ধরি- "ভয়ের কারণ আছে বটে। কিন্তু তাই বলে কি আমরা তাদের মোকাবিলা করব না? জীবনের ভয়ে একাত্তরের পরাজিত এ অপশক্তির কাছে বিনা যুদ্ধে দেশমাতৃকাকে তুলে দিতে পারি না। তাহলে আর কেমন সন্তান আমরা? চোখ-কান বুঁজে থাকলে এ ঝড় থামবে না। গোপন আঁতাত করে, পিঠে হাত বুলিয়ে তাদের শক্তি প্রদর্শন থেকে বিরত রাখা যাবে না। কখনওই না। কারণ তারা আজ ক্ষমতার লিপ্সায়, রক্তের নেশায় মাতোয়ারা। আফগানিস্তান, পাকিস্তান তাদের সামনে দৃষ্টান্ত। ওখানে তাদের ভাইদের সফলতায় তারা জেহাদী জোশে মাতোয়ারা। তাদের আকাঙ্ক্ষা ও গন্তব্য স্পষ্ট।"
ডা. নুজহাত চৌধুরী'র কথাগুলো খুবই মনে ধরেছে তাই তার মতো করেই বলতে চাই-"যদি ঝরতেই হয় ঝরুক আমাদের রক্ত। তবু বসবাসযোগ্য করে দিয়ে যাব এ দেশ আমার মেয়ের জন্য, আমার ছেলের জন্য। এ শিক্ষাই দিয়ে গেছেন আমাদের পূর্বসূরী সেই ৩০ লাখ শহীদ। আমরা তাই থেমে যাব না"। 
অশেষ ধন্যবাদ জানাই শহীদ ডাঃ আব্দুল আলীম চেীধুরীর সন্তান ডা: নুজহাত চৌধুরী'কে তার সময়োপযোগী বক্তব্যের জন্য। 

