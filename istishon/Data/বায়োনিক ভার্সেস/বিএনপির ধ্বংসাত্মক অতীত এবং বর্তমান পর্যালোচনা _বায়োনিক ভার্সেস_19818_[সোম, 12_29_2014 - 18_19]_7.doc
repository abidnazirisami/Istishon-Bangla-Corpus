বিএনপির ধ্বংসাত্মক অতীত এবং বর্তমান পর্যালোচনা 


২৭ মার্চ স্বাধীনতা ঘোষণা করতে গিয়েই মেজর জিয়া সুযোগ বুঝে নিজেকে প্রেসিডেন্ট দাবী করে বসলেন । এটা ছিল মেজর জিয়ার খুবই দূরদর্শীপণা । ভবিষ্যত রাজনীতির চাবিকাঠি যে তাঁর দখলেই যাবে তিনি হয়ত সেটা বুঝতে পেরেছিলেন । যাহোক, এখনকার মানুষ যতটা ভোদাই, সেই সময় মানুষ এতটা ভোদাই ছিল না । কেউ একজন নিজেকে প্রেসিডেন্ট দাবী করলেই তাঁরা মেনে নিবে এমনটা তো একদমই না । তবে সেই অন্তিম মুহূর্তে একজন উপযুক্ত ঘোষকের দরকার ছিল । ২৬ মার্চ চট্টগ্রাম আওয়ামীলীগের সাধারণ সম্পাদক এমএ হান্নান স্বাধীন বাংলা বেতার কেন্দ্র থেকে স্বাধীনতার ঘোষণা পত্র পাঠ করলেও স্থানীয় নেতা-কর্মীরা চাচ্ছিলেন সামরিক বাহিনীর কাউকে দিয়ে ঘোষণা পত্র পাঠ করাতে । ফলে মেজর জিয়াকে ঘোষণাপত্র পাঠ করার জন্য অনুরোধ করা হয় । তিনি সম্মত হন । ১৯৭৫ সালের ১৫ আগস্ট পর্যন্ত স্বাধীনতার ঘোষণা বা ঘোষক নিয়ে কারও মাথাব্যথা ছিল না । এটা শুরু হয় পরবর্তীতে রাজনৈতিক স্বার্থ পূরণের উদ্দেশ্যে । এখন যেটা নিয়ে নির্লজ্জ্ব তর্কবিতর্ক চলে খুব আক্রমণাত্মকভাবে । মুক্তিযুদ্ধে কিন্তু মেজর জিয়ার উপস্থিতি এবং বীরত্ব ছিল স্বতস্ফূর্ত ।
‘৭৫ সালের ৭ নভেম্বর খালেদ মোশাররফ তাঁর বিশ্বস্ত দুই সহযোগীর হাতে নিহত হলে ক্ষমতা দখল করেন মেজর জিয়া । ক্ষমতায় অধিষ্ঠিত হয়ার ১৮ দিনের মাথায় মেজর জিয়া তাঁর কাছের বন্ধু কর্ণেল তাহেরকে ফাঁসিতে ঝুলান । তিনি তাঁর ক্ষমতাকালে বিভিন্ন সময়ে প্রায় ১২০০ সেনা হত্যা করেন । ‘৭৮ সালে গঠন করেন বাংলাদেশ ন্যাশনালিস্ট পার্টি (বিএনপি) । ‘৮১ সালে চট্টগ্রামে তাঁর নিহত হওয়ার মধ্য দিয়ে বিএনপি’র প্রথম কিস্তির শাসনকাল শেষ হয় । এর প্রায় দুই বছর পর ক্ষমতায় আসে স্বৈরাচার এরশাদ । ৯০ এ স্বৈরাচার পতন ঘটলে ৯১ সালের নির্বাচনে আবার ক্ষমতায় আসে বিএনপি । বলে রাখা ভাল মেজর জিয়া ছিলেন প্রজা প্রেমী শাসক । তাঁর সময়ে দেশের জনগণ বেশ শান্তিতেই ছিলেন ।
২০০১-০৫ শাসনামলে বিএনপি-জামাত যে সংঘবদ্ধ ধ্বংস যজ্ঞ চালিয়েছিল তা চরম ঘৃণ্য । সিরাজগঞ্জে পূর্ণিমা ধর্ষণের মধ্যদিয়ে অত্যাচারের ঘটনাচক্র শুরু হয় । নির্বাচন হয়েছিল ১লা অক্টোবর । আর খালেদা বাহিনী পূর্ণিমাকে গ্যাং রেপ করে ৮ অক্টোবর । শুধু তাই নয়, ভোলায় ৭০ জন হিন্দু মেয়ের উপর নেমে আসে অত্যাচারের কালিমা । প্রায় সারা দেশে সংখ্যালঘুদের উপর ঝরে পড়ে অত্যাচারের উল্কাবৃষ্টি । এই ৫ বছরেই প্রায় আড়াই থেকে তিন লাখ হিন্দু ধর্মাবলম্বী দেশ ছাড়তে বাধ্য হয় ।
গত ৫ জানুয়ারির নির্বাচন যে ক্ষমতা কুক্ষিগত রাখার চেষ্টা সেটা বলার অপেক্ষা রাখে না । চোখ-কান খোলা যে কোন মানুষই জানে নামমাত্র নির্বাচনের মাধ্যমে ক্ষমতা দখলকারীদের নির্বাচনের পূর্ববর্তো এবং পরবর্তী মানসিকতা । একেএকে বাস্তবায়িত হতে থাকে ক্ষমতায় থাকার দীর্ঘ পরিকল্পনা । হতে থাকে সম্প্রচার নীতিমালা প্রনয়ণ ! স্বাধীন মত প্রকাশের বিপক্ষে ৫৭, ৬৪ ধারায় ধরপাকড় ! মন্ত্রণালয় থেকে শুরু করে থানা, উপজেলা, এমনকি ইউনিয়ন পর্যায়ে ব্যাপক দূর্নীতি; জাতীয় সম্পদ হাতিয়ে নেয়া; ব্যক্তিগত ৫১ হাজার কোটি টাকা সুইচ ব্যাংকে পাচার; সুন্দরবন ধ্বংসের ষড়যন্ত্র; ব্যাংক জালিয়াতি; শীর্ষ নেতাদের বোগাস কথাবার্তা এই ক্ষমতা জবরদখলটাকে বেশ ভালো মতই সমর্থন করে । শুধু অভাগা দেশটার মানুষ পড়ে পড়ে মার খাচ্ছে ।
বিএনপি রাজনৈতিক চাল বা নিজেদের বাঁচাবার ঢাল হিসেবে এখন যেটা ব্যবহার করছে সেটা নিতান্তই খেলনা টাইপ ঢাল । লন্ডনে বসে তারেক জিয়ার একেরপর এক যে স্বেচ্ছাচার কথাবার্তা অপরাজনীতিকে এবং নিজেদের ক্ষমতা ক্ষ্যাপাটে হিসেবে বেশ ভালোভাবেই হাইলাইট করে । সর্বশেষ শেখ মুজিবকে নিয়ে যে কটুক্তি এবং দলীয় নেতাদের অন্ধ সমর্থন সেটা নিঃসন্দেহে খুবই ঘৃণ্য ! ডিফেন্ড হিসেবে আওয়ামীলীগ বিএনপিকে সারাদেশে সমাবেশ নিষিদ্ধ করে দিয়েছে । খুবই লজিক্যাল । সেটার রিভার্স হিসেবে আজকে আবার সারাদেশে হরতাল নোয়াখালীতে হরতালের পিকেটিং-এ মাথায় পাটকেলের আঘাতে মারা গেছে ঢাকার তেজগাঁও-এর শামসুন্নাহার নামের এক স্কুল শিক্ষিকা । তার একদিন আগে দূর্বৃত্তদের ছোড়া পেট্রল বোমায় অগ্নিদগ্ধ হয় তিন জন অটো রিক্সা আরোহী । এই দূর্বৃত্ত নাম দিয়ে এই সব সন্ত্রাসদের ডিফেন্ড করার দরকারটা কি ? মাত্র দুই দিন আগে জিয়াদ নামের বাচ্চাটার জন্যে সারা দেশে যে আহাজারি চলছিল সেটার কণামাত্রও এই হত্যাকাণ্ডে হবে না । অথচ ঐ স্কুল শিক্ষিকাও দুই সন্তানের জননী ! 

