কেন পাক-প্রীতি _


দ্বিতীয় বিশ্বযুদ্ধ পর্যন্ত জাপানের সৈন্যরা ধর্ষণকে প্রায় শিল্প পর্যায়ে উন্নীত করেছিল । চীন, কোরিয়া, এমনকি মালয়েশিয়া, ফিলিপাইনসে গণহত্যা, লুটের সাথে তাল মিলিয়ে চালিয়েছিল গণধর্ষণ । তারাই প্রথম যুদ্ধ বন্দী নারীদের ‘কমফোর্ট উইমেন’ বলে আখ্যায়িত করে, যেটা যৌনদাসী শব্দটার আধুনিক সংস্কারায়ন । ১৯৩৭-৩৮ সালের দ্বিতীয় চীন-জাপান যুদ্ধে জাপানি সৈন্যরা চীনা নারী-শিশুদের উপর যে ভয়াবহ ধর্ষণ-নির্যাতন চালায় তার কিছুটা প্রতিফলিত হয়েছে ইয়ান জেলিং’র উপন্যাস অবলম্বনে নির্মিত ‘দ্য ফ্লাওয়ারস অফ ওয়ার’ মুভিটাতে । একটি চার্চে আশ্রিতা কিছু নারী-শিশুদের কেন্দ্র করে পৃথিবী বিখ্যাত ‘নানকিং ম্যাসাকার’ বা ‘রেপ অফ নানকিং’ এর ভয়াবহতা নিয়ে কাহিনী এগিয়ে যায় !
২৫ মার্চ রাতের অপারেশন সার্চলাইট থেকেই শুরু হয় পাকিস্তানিদের লুট, গণহত্যা, গণধর্ষণ । এই অরাজকতা চলতে থাকলে হানাদার বাহিনীর মধ্যে বিশৃঙ্খলা চরমে পৌঁছালে জেনারেল নিয়াজী শৃঙ্খলা ফিরিয়ে আনতে সব কমান্ডারদের গোপন চিঠি দেন । প্রয়োজন ছিল শুধু হানাদার বাহিনীতে শৃঙ্খলা পুনঃপ্রতিষ্ঠা । জেনারেল নিয়াজী কিন্তু ধর্ষণের বিপক্ষে মোটেও ছিলেন না । তাঁর অন্য একটা চিঠিতে তিনি উল্লেখ করেন—‘There must be more killing, more mopping up and more witch hunting’ । মুক্তিযুদ্ধ চলাকালীন সময়ে যে পরিমাণ বাঙালী নারী ধর্ষিত হয় তার পরিমাণ জাপানিজদের বিভিন্ন দেশে ছয় বছর ধরে চালানো সংখ্যারও প্রায় দ্বিগুণ । দ্বিতীয় বিশ্বযুদ্ধে নাৎসি বাহিনীর চালানো ভয়াবহ অত্যাচারের চেয়েও ভয়াবহ । শুধু ধর্ষণ নয়, টিক্কা খানের নির্দেশে আরো কিছু ছিল । বাঙ্গালি নারীদের গর্ভবতী করতে তিনি সরাসরি নির্দেশই দিয়েছিলেন ! খুবই সুদূরপ্রসারী চিন্তাভাবনা ! পাকিরা পরাজিত হলেও স্বাধীন দেশে পরবর্তী প্রজন্ম যেন পাক মনোভাবাপন্ন হয় এই উদ্দেশ্য ! বলা বাহুল্য জেনারেল টিক্কা অনেকটাই সফল । খেলার মাঠ কিংবা পিপলস পার্টির রাজনৈতিক সমাবেশের অন্ধ সমর্থক অলিতে গলিতে চিতকার-চেচামেচি কম করে না ইদানিং ! গালে পাকিস্তানের পতাকা এঁকে মিরপুর স্টেডিয়ামে শ্রীলংকা-পাকিস্তান ম্যাচ দেখতে আসা মেয়ে জানেও না মমতাজ বেগম নামের কোন এক অন্তঃসত্ত্বা নারীকে গণধর্ষন করে তাঁর যোনিপথে বেয়নেটের খোঁচা দিয়ে পাশবিক আনন্দে মেতে উঠেছিল এই খেলোয়াড়দেরই পূর্বপুরুষ ! ধর্ষণ ছাড়াও তাদের শারীরিক নির্যাতনের বর্ণনা সভ্যতার কথ্য ভাষাকে ছাড়িয়ে যায় নির্ধিদ্বায় ! 

