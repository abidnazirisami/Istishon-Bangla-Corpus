রক্ত এবং দলবাজি [প্রসঙ্গঃ রাবির ২রা ফেব্রুয়ারির ছাত্র আন্দোলন]


-স্যার! দেখুন আপনার হাতে রক্ত !
-সত্যিই নাকি ! কই না তো ।
-দেখুন ভালো করে ।
-হ্যাঁ,দেখেই বলছি ।
-স্যার, আজ ২রা ফেব্রুয়ারি ।
-হ্যাঁ,তাতে কি?
-না মানে স্যার বলছিলাম এই মাসের একটা আলাদা ফজিলত আছে।
-কেমন?
-এই মাসের তাজা রক্ত বৃথা যায় না । ১৯৫২, ১৯৬৯ । কখনোই না।
-তা ঠিক । আচ্ছা কি করি বলতো? কাল রাতে ছাত্রলীগের ছেলেরা এমনভাবে ধরলো যে একটু বেশিই খেয়ে ফেললাম । সালাদের দম আছে । তারপর কি নিতে কি সিদ্ধান্ত নিয়ে ফেললাম, তারপর দেখি এই অবস্থা ।
-স্যার, আপনার কোন দোষ নাই । সব ওই বেজন্মা পুলাপাইনের কাজ ।
-ক্লেভার! টাকা দিলে ওরা বাতাসকে পর্যন্ত আটকে দিতে পারে ।
-স্যার, দেখেন আপনার পায়ের নিচে রক্ত ।
-দূর ! কই রক্ত । আর এত রক্ত রক্ত করো কেন? ভয় পেয়ে যায় । গতরাতের নেশা এখনো পুরোপুরি কাটেনি বুঝতে পারছি, কিন্তু এত সহজে আমাকে কনফিউসড করতে পারবা না ।
-স্যার, ওই যে ওইপাশে । আপনার ডানপায়ের গোড়ালির থেকে ২ মিটার পিছনে ঠিক ৩৫ ডিগ্রি এঙ্গেলে । ওই যে দেখেন ছোপ ছোপ কি যেন পড়ে আছে,স্পষ্ট বোঝা যাচ্ছে । দেখেন ঘাসে রক্ত কেমন জমাট বেধে কালো হয়ে গেছে ।
- আরে বাদ দাও! এইগুলো মৃত অনুচক্রিকার খেলা । গতরাতে কিছু একটা হয়েছিল বোধয় । দলীয় পিকনিক টিকনিক হবে হয়ত । ছেলেরা মাংসাশী বলে আমিষের ব্যবস্থাও ছিল । তাই রক্ত!! এ তেমন কিছু না !
-আন্দোলন থামাতে কি স্যার পিকনিকের আয়োজন??
-হ্যাঁ, তবে আন্দোলনকারীদের সাথে নয় । এই দেশে এক বিশেষ প্রজাতি আছে যারা ক্ষমতা বাড়ানোর সাথে সাথে লুচ্চামি, ভণ্ডামি, বেহায়াপনা, লেজুরবৃতি বাড়িয়ে চলে । আমি ওদের জন্য পিকনিকের ব্যবস্থা করেছি আর ওরা ভালবেসে জাস্ট একটু আমার কথা শুনেছে, ব্যস!
-দারুণ! স্যার আসেন । একি ! আপনার চ্যাম্বারের সিড়িতে রক্ত এলো কোত্থেকে?
-হয়তো কোন শেয়াল, কুকুর কোন শিকার ধরে এনে এখানে বসে খেয়েছে!!!
-কোন হাড়-গোড়, পাখনা তো পড়ে নাই স্যার???
-ইউ স্টুপিড! খুব বেশী ক্ষুধার্ত ছিল বোধহয় ।
-তা ঠিক । স্যার দেখেন দেখেন আপনার ওভারকোটেও তো রক্ত লেগে আছে ।
-কই, কই !!!
-এইতো স্যার, এই যে! আপনার বুকের ডানপাশে!
-ও কিছু না ।
-স্যার,প্রলয় চিচিমকে চেনেন??
-হ্যাঁ! গতরাতের পিকনিকে তো ওই শুয়োরের বাচ্চা একাই তিনটা ব্র্যান্ডি শেষ করে ফেলেছে । সালা মনে হয় হায়েনার পেট থেকে বের হয়েছে, ওর অনুরোধেই তো গুলি চালানোর পারমিশন দিয়েছি ।
-কিন্তু স্যার, ও তো সব মিডিয়াকে জানিয়ে দিয়েছে ।
-কি! সালা, মালাউনের বাচ্চা, বেইমানের জাত…।
-স্যার ও না বললেও কিন্তু সবাই বিষয়টা জানে । স্যার, স্যার বসে পড়ুন; ওই দিকে গোলাগুলির শব্দ । ওই পাশ থেকে একটা গুলি এইদিকে আসলো । মনে হয় প্রলয়দা আপনার গালিগালাজ শুনে ফেলেছে তাই আপনাকে লক্ষ করেই গুলি ছুরছে । উঠবেন না স্যার!!!
-চুপ ব্যাটা গাধার বাচ্চা । গোলাগুলি কোথায়?
-সরি স্যার! মনে হয় হ্যালুসিনেশন হচ্ছে । অডিটরি হ্যালুসিনেশন ! কানে গুলির শব্দ এখনো লেগে আছে স্যার !
-আমার কাছে থাকতে হলে এইসব চলবে না । আচ্ছা, আন্দোলনের খবর কি??
- আন্দোলনের মাঠ স্যার ফাঁকা । সকাল থেকে দু দুবার গুলি চালানোর পজিশান নিয়েও পুলিশ বাহিনী ব্যর্থ হয় ওদের কিছু নেতা-কর্মীদের জন্য । শেষ পর্যন্ত আপনার পেটুয়া বাহিনীর সহায়তায় পুলিশবাহিনীর সাথে যৌথ আক্রমনে অপারেশান বেশ সফল হয়েছে । এখন পর্যন্ত আপনার পেটুয়া বাহিনী পুলিশকে সাথে নিয়ে তিন-চার দফা গুলি ছুড়ে মূল কাজটা করতে পেরেছে । ক্যাম্পাস এখন পুরোই ফাঁকা । যারা শখের বসে আন্দোলনে এসেছিল তারা তো ভয়ে কাঁপছে এখন । কয়েকজন আইসিইউতে শান্তিতে বিশ্রাম নিচ্ছে আর বাদবাকি অর্ধ শতক হস্পিটালের বিভিন্ন ওয়ার্ডে পড়ে কাতরাচ্ছে । তবে স্যার…
-তবে…???
-স্যার ওরা নাকি ভিতরে ভিতরে তৈরি হচ্ছে । রক্ত যখন ঝরেছে ওরা রক্তের মূল্য আদায় করে ছাড়বে । আন্দোলন আরো বেগবান করে তুলবে । চারপাশে বিক্ষোভের আগুন ছড়াবে । স্যার ওরা জোহা স্যারকে আদর্শ মানে যেখানে আপনাদের নিজস্ব মূল্যবোধ, নৈতিকতা বিক্রিত ওরা সেখানে স্ফুলিঙ্গ । ওদের আগের দাবীগুলোর সাথে আরো কিছু নৈতিক দাবী যোগ হবে ।
-যেমন???
-যেমন আপনার পদত্যাগ । হামলাকারীদের জাজমেন্ট এন্ড রাস্টিকেশান । ক্যাম্পাস থেকে অবিলম্বে পুলিশ বাহিনী প্রত্যাহার । আমি আপনার পিএস না হলে এই দাবীগুলো সবার আগে আমিই প্রেসেন্ট করতাম ।
-এখনও প্রসাশনের হাতে অনেক অপশন আছে ।
-তা স্যার আছে । আর আপনি এখন ড্রাংক না, সময়োপযোগী সিদ্ধান্ত নিতে পারবেন । সিন্ডিকেটের ইমিডিয়েট কাউন্সিলিং কল করে সবকিছু বন্ধ রাখার ঘোষণা দেন । আর পালের গোদাদের নামের মামলা ঠুকে দেন । দেখবেন কাজ হয়ে গেছে ! আপনি বেঁচে গেছেন !
-দেখি, কি করা যায়!!!!
-হ্যাঁ সেই ভালো!! আর দেখুন স্যার, আপনার ওভারকোর্টের ডান হাতাটার কনুইয়ের নিচে কেমন ফুটো, যেন বুলেটের আঘাত আর কেমন করে ফোটায় ফোটায় রক্ত পড়ছে। এই মাটি, ঘাস আপনাদের ওই রক্তের জন্যই চরমভাবে পিপাসিত । জয় জননী । 

