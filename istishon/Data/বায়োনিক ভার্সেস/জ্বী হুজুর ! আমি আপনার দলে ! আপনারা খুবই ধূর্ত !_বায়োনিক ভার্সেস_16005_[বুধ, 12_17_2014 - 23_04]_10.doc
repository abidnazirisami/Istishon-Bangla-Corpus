জ্বী হুজুর ! আমি আপনার দলে ! আপনারা খুবই ধূর্ত !


-বড় শীত করেছে রমাকান্ত ।
-জ্বী হুজুর ।
-আকাশটাও মেঘাচ্ছন্ন । বৃষ্টি হবে বোধয় ।
-জ্বী হুজুর । ভোরের দিকে হতে পারে ।
-পাকিস্তানে নাকি গোলযোগ হচ্ছে । শুনেছ ?
-জ্বী হুজুর । ও হয়েই থাকে । পাকিস্তান বলে কথা । গোলযোগ ছাড়া ওদের রাতে ঘুমটা পর্যন্ত হয় না ।
-আফগানিস্তান, ফিলিস্তিন তো এখন শান্ত, না ?
-জ্বী হুজুর । একদম আমাদের পাহাড়ী অঞ্চলের মত শান্ত । সেনাবাহিনী টহল দেয় সবসময় । খুন ধর্ষণ হয়ার কোন চান্সই নাই ।
-ভারতের সাথে আমাদের সম্পর্ক এখন বেশ, তাই না ! এটা দরকার । ওই বাদরের বাচ্চারা যতই লাফালাফি করুক সুন্দরবনের নৌ প্রোটোকল কিছুতেই আমরা বাতিল করব না । এতে পাশের দেশের সাথে সম্পর্ক খারাপ হতে পারে ।
-জ্বী হুজুর । এটা দরকার ।
-সুন্দরবনকে তাহলে ভোগে পাঠিয়ে দিই, কি বল ? বনের আভ্যন্তরীণ কিছু নদী খাজনা দিয়ে দিব ভাবছি । আর বন থেকে কিছু কিছু গাছ কেটে নিলে তেমন কোন ক্ষতি হয়ার সম্ভাবনা নাই । মাঝে মাঝে কিছু গাছও কেটে বিক্রি করব । বিদ্যুৎ কেন্দ্র, কয়লা চুল্লী সবই হবে । তবে এইবারের ঝাঁকিটা সামাল দিয়ে উঠি আগে । তেল কেলেঙ্কারি বিষয়টা খুব খারাপ দেখাচ্ছে ।
-জ্বী হুজুর । যাই করেন কোন সমস্যা নাই । এইদেশের মরা পাবলিক জাগবে না কোনদিন ।
-আরও একবার বিদ্যুতের দাম বাড়ালাম । হাহাহা !!!!
-জ্বী হুজুর । বিদ্যুতের দাম বাড়ানো দরকার ছিল । রাত্রিবেলা লোকজন লাইট জ্বলিয়েই ঘুমাই । এখন আর তা করবে না । অপচয় কমবে । আপনারা খুবই ধূর্ত ! এদেশের ভোদাই জনগণকে বেশ ভালভাবেই শাসন করে যাচ্ছেন ।
-শীত খুব পড়েছে, তাই না রমাকান্ত ?
-জ্বী হুজুর !

