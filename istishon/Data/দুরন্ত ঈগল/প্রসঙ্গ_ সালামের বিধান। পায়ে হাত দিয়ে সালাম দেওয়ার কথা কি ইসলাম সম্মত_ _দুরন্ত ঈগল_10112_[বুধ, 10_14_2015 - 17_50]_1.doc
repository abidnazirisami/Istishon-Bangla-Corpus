প্রসঙ্গ_ সালামের বিধান। পায়ে হাত দিয়ে সালাম দেওয়ার কথা কি ইসলাম সম্মত_ 


 সালামের প্রচলন শুরু হয় সেই প্রথম মানব হযরত আদম ( আ: ) এর সময় থেকে।
** আল্লাহ তাআলা সর্বপ্রথম আদম (আ:)কে সালামের শিক্ষা দেন।
আবু হুরায়রা (রা:) হতে বর্ণিত রাসুলুল্লাহ (সা:)বলেছেন, আল্লাহ তাআলা আদম (আ:)কে সৃষ্টি করে বললেন, যাও ফেরেশতাদের দলকে সালাম দাও এবং মন দিয়ে শুন তার তোমার সালোমের কি জবাব দেয়।এটাই হবে তোমার ও তোমার সন্তানদের সালাম।তাই আদম (আ:) গিয়ে বললেন,"আস্‌সালামু আলাইকুম"
ফেরেশতাগণ জবাব দিলেন,"আস্‌সালামু আলাইকা ওয়া রাহমাতুল্লাহ"। (মিশকাত শরীফ)
** সূরা নূর,আয়াত ২৭ এ আল্লাহ তায়ালা বলেছেন "হে মুমিনগণ, তোমরা নিজদের গৃহ ছাড়া অন্য কারও গৃহে প্রশে করো না, যতক্ষণ না তোমরা অনুমতি নেবে এবং গৃহবাসীদেরকে সালাম দেবে"।
বি.দ্র. একটি গৃহে বাচ্চা থেকে শুরু করে অনেক মুরুব্বীও থাকেন অথচ আল্লাহ স্পষ্ট করে বলেছেন মুখে সালাম আদায় ও অনুমতি নেওয়ার কথা,পাযে হাত দিয়ে নয়।
** দুনিয়া ও আখিরাত উভয় জগতে মুসলিম উম্মাহর অভিবাদন হল সালাম। আল্লাহ্ তা‘আলা বলেন, “যেদিন তারা তাঁর (আল্লাহ) সাথে সাক্ষাৎ করবে সেদিন তাদের অভিবাদন হবে: ‘সালাম’। আর তিনি তাদের জন্য প্রস্তুত রেখেছেন সম্মানজনক প্রতিদান”। [সূরা আহযাব, আয়াত: ৪৪]
বি.দ্র.: আমরা অনেক সময় বাবা-মাকে সম্মান দিতে গিয়ে পায়ে হাত দিয়ে সালাম দেই। নিশ্চয় আল্লাহর চেয়ে সম্মানিত এই সাত আসমানে আর কিছুই নেই। যেখানে আল্লাহ রাব্বুল আলামীন সালাম দেওয়াকে মোখিক অভিবাদন উল্লেখ করছেন সেখানে ইসলামে পা ছুয়ে সালাম দেওয়ার কোন রীতি নীতিই নেই।
** হাদীসের আলোকে সালাম:
রাসূল সাল্লাল্লাহু ‘আলাইহি ওয়াসাল্লাম’ বলেন,“আল্লাহর নিকট সর্ব উত্তম ব্যক্তি সে, যে মানুষকে আগেই সালাম দেয়”। (আবু-দাউদ)
আবু হুরাইরা রাদিয়াল্লাহু ‘আনহু’ হতে বর্ণিত, রাসূল সাল্লাল্লাহু ‘আলাইহি ওয়াসাল্লাম’ বলেন,
“তোমরা যখন তোমার অপর ভাইয়ের সাথে সাক্ষাত করবে, তাকে সালাম দেবে। যদি তারা গাছ, দালান বা পাথরের আড়াল হয়, তারপর পুনরায় দেখা হয়, তাহলেও যেন তোমরা তাকে আবার সালাম দাও”। (আবু-দাউদ)
বি.দ্র. হাদীস দ্বারাও প্রমানিত "সালাম" সম্পুর্নরূপে মৌখিক,এখানে পা ছুয়ে সালাম দেওয়ার কোনই দলীল নেই।
সালামের নেকী: ইমরান ইবনে হুসাইন (রাঃ) হতে বর্ণিত তিনি বলেন, একটি লোক নবী সাল্লাল্লাহু আলাইহি ওয়া সাল্লাম এর নিকট এসে এভাবে সালাম করল ‘আসসালামু আলাইকুম’ আর নবী সাল্লাল্লাহু আলাইহি ওয়া সাল্লাম তার জবাব দিলেন। অতঃপর লোকটি বসে গেলে তিনি বললেন, ‘‘ওর জন্য দশটি নেকী।” তারপর দ্বিতীয় ব্যক্তি এসে ‘আসসালামু আলাইকুম ওয়া রাহমাতুল্লাহ’ বলে সালাম পেশ করল। নবী সাল্লাল্লাহু আলাইহি ওয়া সাল্লাম তার সালামের উত্তর দিলেন এবং লোকটি বসলে তিনি বললেন, “ওর জন্য বিশটি নেকী।” তারপর আর একজন এসে ‘আসসালামু আলাইকুম ওয়া রাহমাতুল্লাহি ওয়া বারাকাতুহ’ বলে সালাম দিল। তিনি তার জবাব দিলেন। অতঃপর সে বসলে তিনি বললেন, “ওর জন্য ত্রিশটি নেকী।”(আবু দাউদ)
তাই আসুন আমরা পায়ে হাত দিয়ে,মাথা নিচু করে (সিজদার মত)বিদআতি কর্মকাণ্ড ত্যাগ করি,বাসার মুরুব্বীদের সাথে সঠিক পন্থায় সালাম বিনিময় নিয়ে আলোচনা করি,এবং কোথাও এরকম ভুল পন্থায় সালাম বিনিময় করতে দেখলে সহীহভাবে তাদের সালাম বিনিময় এবং এর ফজিলত জানায়।

