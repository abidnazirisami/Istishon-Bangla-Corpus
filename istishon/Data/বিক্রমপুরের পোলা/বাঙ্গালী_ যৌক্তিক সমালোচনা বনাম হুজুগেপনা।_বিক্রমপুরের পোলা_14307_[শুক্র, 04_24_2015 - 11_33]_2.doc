বাঙ্গালী_ যৌক্তিক সমালোচনা বনাম হুজুগেপনা।


আমাদের খুব বেশী মাত্রায় কিউট একটা স্বভাব হল খুব অল্পতেই আগে-পিছে বিবেচনা না করেই, হঠাৎ করে কাওকে পপুলার বানিয়ে ফেলি আবার কয়দিন পর নিজেরাই গালি দিয়ে তার চৌদ্দগুষ্ঠি উদ্ধার করে ফেলি।
• যেমন মেয়েদের তাহসানপ্রীতির কথাই ধরা যাক, প্রথম যখন নাটকে আসলো তখন সবাই পাগল হয়ে গেল। বিশেষ দিনগুলোতে তাহসানের নাটকের জন্য এমন প্রচারণা আর এমনভাবে অপেক্ষা করে যেন প্রধানমন্ত্রী জাতির উদ্দেশ্যে ভাষণ দিবে।
...ভাবটা এমন তাহসান ছাড়া নাটক, গান হয়না, বিজ্ঞাপন হয়না।
অতঃপর সেদিন দেখলাম ভালবাসা দিবসের নাটকে ওর অভিনয় দেখে সবাই পচানো শুরু করছে। এখন নাকি তাহসানরে মেয়েলী লাগে।
কেন রে বোন? তাহসান তোদের বলছে যে সে জাহিদ হাসান, তৌকিরের চেয়ে ভাল অভিনেতা তাই তার অভিনয় তেমন না হলে এভাবে পচাতে হবে?
তাহসান নিজেও হয়তো এত চুম্মাচাটি খাওয়ার জন্য নাটকে আসেনি, বেচারা গানের মানুষ, শখ করে দুই একটা নাটক করছিলো।
আপনারাই ফুলাইলেন আবার এখন আপনারাই পচান।
...এখন আবার বলতেছেন জনের অভিনয়টা সেইইই হইছে। কে জানে কয়দিন পর না আবার বলেন ''জন রে কি দেখে অভিনয়ে আনছে, গাঞ্জুট্টির মত দেখা যায়''।
• এক ফেবু সেলিব্রিটি মেলায় বই বের করে কি এক ডায়লগ ধরায় দিছে এখন সবাই কথায় কথায় তা ব্যাবহার করে, কারো কারো ভাব দেখে বুঝা যায় এই এক ডায়লগের জন্য উনারে দ্বিতীয় হুমায়ুন আহমেদ বানায় দিছে।
ছোট করার জন্য বলছি না, পূর্ণ শ্রদ্ধা রেখেই বলছি উনি ফেবুতে পপুলার তাই উনার বইয়ের প্রচারণা পাইছে, আর প্রচারেই প্রসার।
...হয়ত শতকরা নব্বইজন ফেসবুকারই বইটা সম্পর্কে জানে, কিন্তু যারা ফেবু ইউজ করেনা এমন মানুষের মধ্যে দেখেন, শতকরা নব্বইজনই উনাকে চিনেও না।
হাজার হাজার ফলোয়ারের মধ্যে অনেকেই বইটার নাম বারবার কানের কাছে আসার কারণে কিনেছে। কিন্তু ফেবুতে প্রচারণা না থাকলে হয়তো মেলার হাজার হাজার বইয়ের মধ্যে উনার এমন দুই একটা বই কারো নজরেও আসতো না।
...হয়তো উনার চেয়ে বহুৎ ভাল লেখকও আছে কিন্তু উনি ফেবু সেলিব্রেটি না তাই আমরা চিনি না, প্রচারণা নাই।
এখন উনি যা বলবে সবই আমাদের ভাল লাগবে।
...আমাদের স্বভাব হল পপুলার ব্যাক্তিদের সবই ভাল লাগে। আমি যদি একবার রবীন্দ্রনাথের মত বিখ্যাত হই তখন গাঁজাখুরি গল্প লিখলেও আপনারা আগ্রহ নিয়ে পড়বেন এবং ওরই ভাল খুজে বের করবেন।
...শাহরুখ খান ছেড়া প্যান্ট পরলে ফ্যাশন আর আপনি আমি পরলে আমরা ফকিন্নি। 
যাই হোক যা বলছিলাম, আবার কখনো উনার নামেই কোন খারাপ কিছু শুনলে তখন আপনারাই সত্য মিথ্যা যাচাই না করেই বলবেন ''এহ লেখার মধ্যে কত ভাল মানুষ সাজে, ভন্ড একটা''।
...তখন দেখা যাবে এখনকার এই পপুলার ডায়লগটাকে ব্যাঙ্গ করেই উনাকে পচাবেন।
লেখা কি দোষ করল রে ভাই?
কারো লেখা আর ব্যাক্তিজীবন এক না। ভাল লিখলেই যে মানুষ হিসেবে ভাল হবে এমন নিশ্চয়তা নেই।
...আর একটা লেখা বা বিশেষ ঘটনা দিয়েও একটি মানুষ পুরোপুরি বিবেচনা করা ঠিক না।
আমার আজকের একটা লেখা বা ব্যাবহার খারাপ লাগলেই আপনি আমার আগে পরের বাকি সবগুলোকেও খারাপ বলবেন এটাও যৌক্তিক না।
==========
সত্যি বলতে একটি মানুষকে যতটা ভাল আর দক্ষ মনে হয় তার পুরোটা সে না, অর্ধেক হল অভিনয়। এটা আমাদের সবার ক্ষেত্রেই। কারো অভিনয় কম কারো বেশী। সবাই নিজের ভালোটাই দেখাতে চায়।
অবশ্য এটাও খারাপ না। যেই অর্ধেক অভিনয় থাকে সেটাও পরোক্ষ ভাবে নিজেকে ভাল করার উদ্দেশ্যে, অর্থাৎ আস্তে আস্তে এই অভিনয়ের অংশটুকুও সত্যিকারেই ভাল মানুষ হয়ে যাওয়ার সম্ভাবনা আছে যদি সদিচ্ছা থাকে। 
...আরেকটা ভাল দিক হল, কাওকে পুরো ভাল মনে হলে সে অর্ধেক হলেও সত্যিকারেই ভাল থাকে, বাট কাওকে বাহির থেকেই পুরো খারপ মনে হলে তার মধ্যে অর্ধেকও ভালোর সম্ভাবনা থাকা কষ্টকর।
==========
• যাই হোক, যে উদ্দেশ্যে লেখা, বাংলাদেশ দলের খেলায় আসি, দলের নতুন কোন মুখ হঠাৎ একদিন ভাল করলে তাকে চুম্মাচাটি দিয়ে ভরে ফেলে এরপর তার স্বাভাবিক খেলাটা খেললেও গালি খায়।
ব্যাপারটা তো এমন না যে সে সবসময় ভাল খেলে আজকে খারাপ খেলছে তাই গালি দিলেন, বরং তার রেগুলার পারফরম্যান্সই এইটা জাস্ট ওইদিনই নিজের লেভেলের চেয়ে ভাল খেলে ফেলছিল।
...আর সবাই চায় নিজের সুনাম, অন্তত এই লোভে হলেও চেষ্টা করে নিজের সর্বোচ্চ দিয়ে ভাল করার। আপনার এমন ভাবার দরকার নাই যে কেউ ইচ্ছাকৃত খারাপ খেলে।
একজন মানুষের যতটুকু দেওয়ার সামর্থ্য আছে ততটুকুই তো দিবে। আপনি জোড় করে উনার লেভেলের চেয়ে উপরে আশা করে বসে থাকবেন আর উনি দিতে না পারলে গালি দিবেন এটা কেমন কথা?
...হঠাৎ যাদের নিয়ে নাচানাচি হয় পরিস্থিতি হইছে এমন, একদিন পপুলার হওয়া মানে পরবর্তীতে রেগুলার পচানি খাওয়ার রাস্তা সুগম করা। 

