রিপোর্টারের ডায়েরী _ গণতন্ত্র মুক্তিযুদ্ধ চেতনার পরিপন্থি


সাধারণত বলা হয় প্রফেশনাল জীবনটা হলো কাঠখোট্টা, রস-কসহীন। তবে সাংবাদিকতায় ঢোকার পর থেকে আমার অবস্থান- এই, একেবারেই 'জেনারালাইজড' অবস্থার পুরোপুরি বিপরীতে। বরং বাংলাদেশের সবচে' রসালো জায়গা হচ্ছে বোধ হয়, রাজনীতির মঞ্চ (নাটক)।
কিন্তু দুঃখের বিষয় সব কিছু না আমরা নিউজ করতে পারি না। সব কিছু নিয়ে নিউজ হয় না। তবু ভরসা ব্লগ তো আছে। একটা সিরিজ করার ইচ্ছে আছে, সেরকম অপ্রকাশিত (অন-এয়ার হয়নি) নিউজ নিয়ে। লেখাগুলিতে প্রাণ থাকবে না। যেভাবে স্ক্রিপ্ট জমা দিয়েছিলাম। সেভাবেই তুলে দিচ্ছি।
১৩ এপ্রিল, ২০১৩
প্রেস ব্রিফিং, ইসলামী সমাজ
জাতীয় প্রেস ক্লাব
ইন্ট্রো:
গণতন্ত্রের চর্চা মুক্তিযুদ্ধ চেতনার পরিপন্থি। তাই ৭১'র আসল চেতনা তুলে ধরতে হলে বাংলাদেশে গণতন্ত্রকে অবৈধ ঘোষণা ও এক দলীয় খেলাফত প্রতিষ্ঠা করতে হবে। দুপুরে ইসলামী সমাজের আমীর সৈয়দ হুমায়ুন কবীর সাংবাদিকদের এ কথা জানান।
উভ:
তিনি আরো বলেন, স্বাধীণতার ৪২ বছর পেরিয়ে গেছে, কিন্তু মানুষ আজো বিভিন্ন ইস্যুতে বিভক্ত। এই বিভক্তির জন্য গণতন্ত্রকে দায়ী করে, হুমায়ুন কবির বলেন, আল্লাহ সর্বময় ক্ষমতার অধিকারী, কিন্তু বাংলাদেশের সংবিধান মতে দেশের সকল ক্ষমতার উৎস জনগণ। এ কারণেই আল্লাহ্‌র গজবে দেশে বিভিন্ন সময়ে অশান্তি ও প্রাকৃতিক দুর্যোগ নেমে আসছে। এসময় 'ধর্ম যার যার, রাষ্ট্র সবার' স্বাধীণতার এই মূলনীতি থেকে বাংলাদেশের সরে যাওয়ার অভিযোগ তোলেন তিনি। 'কুফরী' গণতন্ত্রকে নিষিদ্ধ করার মাধ্যমে অসাম্প্রদায়িক বাংলাদেশ তৈরির দাবী জানান ইসলামী সমাজের আমীর। 
দুঃখজনক ভাবে নিউজ এডিটরের মনে হয়েছিল, আমি ঠাট্টা করে নিউজটা লিখেছিলাম। কিন্তু আমি ঠাট্টা করিনি। এমনকি ওদের প্রেস রিলিজের বাইরে একটা শব্দ-ও বসাইনি। কিন্তু তবু গেল না নিউজ 

