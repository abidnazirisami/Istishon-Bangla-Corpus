কবিতা _ হায়ার্য়ার্কি অফ নিড


 আমি জন্মেও ধার্মিক ছিলাম না
তবু প্রার্থণা করতাম -
তোমার বয়কাট চুলটা যেন কোমড় ছোঁয়।
রোদ আমার পছন্দ না হলেও,
তেতলার বারান্দার বেরসিক দুপুর,
ঠিক পোণে চার মিনিটে কাপড় নাড়া...
ভাবতাম চুল বাড়লে মুছতে গিয়ে কাপড়ে
আরো জল জড়াবে।
ভারী কাপড় আর একা মানুষ-
সারাদিন অনাথ বসে থাকা বারান্দাটা তো
মিনিট দুয়েক পেতেই পারে।
সেদিন ভীষণ রেগে গেলাম,
শুনলাম দু' বাড়ির মাঝে যে ডোবাটা ছিল
সেখানে পাঁকা রাস্তা হবে।
হয়তো জানতাম পোড়া কয়লায়
মরিচীকা দেখা যায়, স্বপ্ন না। 
বন্ধুদের আড্ডায় হাতে উঠে আসা
সস্তা ট্রিপল ফাইভকে চুমু খেতে খেতে
কতোবার ভেবেছি,
‘যাহ, শালা! জীবন পাল্টে দেব!’
সত্যি বলতে, বাসায় ঢোকার আগে
পাড়ার দোকান থেকে শেষ সুখটান
আর তারপর এক টাকার চুইংগাম
ছাড়া আমি কখ্খনো কিছু পাল্টাইনি।
চেষ্টাও করিনি।
বিশ্বাস করো-
ঘর থেকে বেড়ুলেই পুরো শহর
যখন তোমায় গিলতো,
তখন আমি তোমার হাতঘড়ির নিচে
লুকোনো পরিশ্রমের দাঁগ দেখতে
চাইতাম।
হয়তো ভাবতে নপুংশক।
কখনো জিজ্ঞেস করা হয়নি।
কি করবো!!
তখনো আমি পুদোভকিন দেখিনি
(এখনো আমি তার ভক্ত নই -
ফাকিং বোরিং থ্রু এন্ড থ্রু)
তখনো আমি ফ্রয়েড পড়িনি,
তখনো আমি বুঝিনি
মনোসমীক্ষণের চেয়ে হায়ার্য়ার্কি অফ নিড
কিছু মানুষকে অনেক বেশি টানে।
এরো বহু বহু দিন পর
আর আজ থেকে ঠিক বহুদিন আগে
তোমার মাথার দিব্যি কেঁটে,
শত বছর আমি জলসা ঘরকে পোড়ো বাড়ি ঠাওরেছি
ভেবে দেখলাম-
‘ভুল ছিল’।।

