তনু___


জানো তনু.....?
এ পাড়াতেও এখন লাশ পড়ে
ও পাড়াতেও পড়ে।
এখানেও ওখানে লাশের মিছিল
এ পাড়া ওপাড়া গ্রাম-শহর,
সব খানেই লাশের মিছিল।
সীমান্তের লাশের মিছিল এখন শহরে ঢুকেছে।
পুরো দেশটা এখন মৃত্যু পুরী।
দেশে কোন প্রাণ নেই।
চলছে ধর্ষনের মিছিল!
এখানে এখন একটি মানুষও নেই।
একটি প্রাণ নেই,
পুরুষরা আর পুরুষ নেই।
একেকটা কাপুরুষ,
ক্ষুদার্থ, কুকুরের ন্যায়।
বাবা কাপুরুষ ভাই কাপুরুষ স্বামীও তাই।
এখানে তাই বিচার নেই।
বেঁচে থাকতে প্রতিবাদ নেই।
মৃতের পর অপ্রয়োজনীয় হুংকার!
যে হুংকারে তনুরা আর ফিরে আসে না।
ফিরে আসেনা আমার বোন,
আমার মা কিংবা মেয়ে।।
মহিউদ্দিন

