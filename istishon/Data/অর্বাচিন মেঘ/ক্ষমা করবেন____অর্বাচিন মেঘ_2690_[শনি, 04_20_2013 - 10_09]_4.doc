ক্ষমা করবেন___


এক বন্ধুর মাধ্যমে প্রথম তার কথা জানতে পারি। পরে ফেসবুকে বন্ধুত্ব। দীর্ঘদিনের ভার্চুয়াল যোগাযোগ। এরমধ্যে খবর, তিনি বিয়ে করেছেন। তাও নিজের বিশ্বাস অনুযায়ী। শ্রদ্ধাটা আরো বাড়লো।
গণজাগরণ মঞ্চের আন্দোলন শুরু হওয়ার কয়েকদিন পরের ঘটনা- জাতীয় জাদুঘরের সামনে কেমন যেন চেনা চেনা এক লোক বারবার তাকাচ্ছে আমার দিকে। কিছুক্ষণ পর নাম ধরে ডাক দিলো। এগিয়ে যেতেই প্রশ্ন-চিনতে পারছেন? আমি তাকিয়ে থাকলাম। একগাল হেসে নিজের ফেসবুক আইডি’র কথা বলতেই উল্লাসে জড়িয়ে ধরলাম। তারপর থেকে ফোনে যোগাযোগ হতো। ব্লগার রাজীবের মৃত্যু সংবাদও তার কাছ থেকে কনফার্ম হই। ওইদিন বুজলাম তিনি শুধু অনলাইন অ্যাকটিভিস্টই নন, আরও কিছু...
যেদিন শুনলাম কিছু ব্লগার গ্রেফতার তাৎক্ষণিক ফোন দিলাম, বন্ধ। বুঝে গেলাম...
বিপ্লব ভাই থুব মিস করছি আপনাকে। দেশের একজন সাধারণ নাগরিক হিসেবে ক্ষমাও চাইছি আপনার কাছে

