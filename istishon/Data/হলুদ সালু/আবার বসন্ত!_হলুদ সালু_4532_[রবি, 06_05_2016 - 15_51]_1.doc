আবার বসন্ত!


ঘুরে ফিরে আরো একটা বসন্ত এসেই যাবে,যদি
বেঁচে থাকি তবে..... জীবনের তেত্রিশতম বসন্তে
"সুনীল" যেমন করে হতাশা-র সূরে, লিখে ছিলো
"কেউ কথা রাখে নি"..''আমি চাই না তেমন করে
কোন নৈরাশ্য ব্যঞ্জক কবিতার রচয়িতা হতে.....
বৈষ্টুমিরকন্ঠে আগমনী গানের অন্তরাটা শোনার
প্রতিক্ষা.. নাদের আলী মাঝি'র মিথ্যা প্রতিশ্রুতি,
বাবারমুখে ছেলে ভোলানো আশ্বাস,ও অপরূপা
বরুণা'র মাংসল বুকে, আতরের সুগন্ধি প্রত্যাশা,
এগুলোর কোনটাই প্রয়োজন নেই আমার........
--
এ-পৃথিবী ঘুরে ১০৮টা নীলপদ্ম যোগাড় করতে,
কিংবা... জীবন বাজি রেখে দুরন্ত কোন ষাঁড়ের
চোখে লাল কাপড়ও বাঁধতে পারব না..আমাকে
দিয়ে সত্যিই ওসব হবে না....কেবল ভালবাসতে
পারবো... অন্যের অনুকরণে নয়...শুধুই আমার
নিজের মত করে...

