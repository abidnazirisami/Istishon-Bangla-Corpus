প্রবেশদ্বার


 এখানে প্রবেশ করো
আদ্যোপান্ত জানা হবে ক্ষমতার স্বরূপ
লুই কানের গম্বুজের ছায়া তার আশ্রয়।
এখানে হাওয়ায় মিশে গেছে ত্রিশ লক্ষ আত্মা
বিনিময়ে কেনা হল তিনশ প্রেতাত্মা।
আজও আমি কান পেতে শুনি
অগ্নিবর্ষী ঝড়ের আবেগে অজগর শহরের করছে বিনাস
ত্রস্ত নর-নারী যত সভয়ে ফেলছে নিঃশ্বাস।
উদ্দাম রথের চাকায় প্রজারা হচ্ছে জবাই
লাশের নেশায় রোষদৃপ্ত অশ্বক্ষুরধ্বনি
আজও আমি কান পেতে শুনি।
হে পথিক শোন
কালই হয়তো এ মাটি বলতে পারে
কোন ক্ষমা করিনাই।

