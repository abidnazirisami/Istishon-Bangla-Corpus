তবুও আমরাই নাস্তিক ___ তবুও তারাই ধর্মের ধারক বাহক ___


** ভারতীয় পেনাল কোডের ৩৭৭ ধারা অনুযায়ী সুপ্রিম কোর্ট সমকামিতাকে শাস্তিযোগ্য অপরাধ হিসেবে গন্য করে নিষিদ্ধ ঘোষণা করে। কয়েকদিন আগে রাজাকারের মানবতার জন্য বিবৃতি দেয়া জাতিসংঘের মানবাধিকার বিষয়ক হাইকমিশনার নাভি পিল্লাই বলেছেন, "এই রায় ভারতকে মানবতার দিক দিয়ে আরও এক ধাপ পিছিয়ে দেবে।" তিনি এই রায় পুনর্বিবেচনার জন্য অনুরোধ করেন। --- জামাত এখনও এনার ফাঁসী চাচ্ছেনা কেন ? বাঙ্গালীর ধর্মানুভুতি কই ? বয়রা হয়েছে ? 
** সুদের কারবার করে কেউ শান্তিতে নোবেল পেতে পারে, এইটা দেখে মরতে পারাটাও বিশাল ভাগ্যের ব্যাপার, ইউনুস সেই সুযোগ করে দিয়েছেন। এই লোকটা হিলারির সাথে বসে রেড ওয়াইন খায়, দুই পাশে দুই আমেরিকান বেগানা নারীদের কাঁধ জড়িয়ে ধরে ছবি তোলে, সমকামিতা সমর্থন করে। --- জামাত/শফি হুজুর এখনও এনার ফাঁসী চাচ্ছেনা কেন ? বাঙ্গালীর ধর্মানুভুতি কই ? ধর্মানুভুতি কানা হয়েছে ?
** বিবি খদিজা
বিবি খদিজার নামে আমি এই পদ্যটি লিখি:
বিসমিল্লাহ কহিব না, শুধু খদিজার নাম নেবো।
প্রভু, অনুমতি দাও। গোস্বা করিও না, একবার
শুধু তাঁর নামে এ পদ্যখানি লিখিব মাবুদ ।
নবীজীর নাম? উঁহু, তার নামও নেবোনা মালিক
শুধু খদিজার নাম- অপরূপ খদিজার নামে
একবার দুনিয়ায় আমি সব নাম ভুলে যাব
তোমাকেও ভুলে যাব ভুলে যাব নবীকে আমার।
উপরের কবিতাটির লেখক ফরহাদ মাযহার একজন স্বঘোষিত নাস্তিক, যিনি বিয়ে ছাড়াই বহু বছর লিভ টুগেদার করেছেন। তিনি জামাতের বুদ্ধিজীবি হয় কি করে ? শফি হুজুর এইসব দেখেনা ? বাঙ্গালীর ধর্মানুভুতি এই জায়গায় বেহুঁশ।
** ভোট/গনতন্ত্রের জন্য জীবন দিলে শহীদ হয়, এই হাদিস জামাত কই থেকে আমদানি করেছে আমি জানিনা। ইসলামে গনতন্ত্র হারাম। জামাত সত্যিকারের ইসলামি দল হলে খিলাফত এর জন্য কাজ করত। 
** পবিত্র কাবা শরিফের গিলাফ পাল্টানোর ছবি সাইদির জন্য মানব বন্ধন করার ছবি হিসেবে মাহামুদুর রহমান দিলেও শফি হুযুরেরা তার ব্যাপারে একটা বিবৃতি দেয়নি কেন ? শফি হুজুরের চিন্তা একটাই, মেয়েরা ভার্সিটিতে পড়লে আর গার্মেন্টসে কাজ করলেই ইসলাম ধ্বংস হয়ে যায়, বাকী সব জায়েজ। 
** কাদের মোল্লা মরার আগে তার ছেলেকে বলেছে তার নাতিকে যেন লন্ডন থেকে ব্যারিস্টারি পড়িয়ে আনা হয়। মাদ্রাসার ছেলেরা জীবন দিবে আর তার নাতি ব্যারিস্টারি পড়তে লন্ডন যাবে কেন ? তার নাতিকে শফি হুজুরের কাছে পাঠাতে বলে নাই কেন ? জামাতের কোন নেতার ছেলে ইসলামি আন্দোলনে রাস্তায় এক বেলার জন্য নেমেছে ?
** কাতারের ওয়াজ মাহফিলে সাহাবীদের নিয়ে আপত্তিকর বক্তব্য দেওয়ায় কাতারে নিষিদ্ধ হয়েছিলেন সাইদী। এই তথ্য গ্রামের কয়জন সাধারণ মানুষ জানে ?
ইসলামে নাম বিকৃত করা হারাম, সাইদি অনেক বার তার সমাবেশে জাহানারা ইমাম কে জাহান্নাম এর ইমাম বলেছেন। এই ধরনের লোক কিভাবে ইসলামি আন্দোলনের নেতা হয় ?
ইসলাম ধর্মমতে রাসুল (সাঃ) সর্বকালের সেরা মানব, তাকে পর্যন্ত চাঁদে দেখা যায়নাই, আর সাইদিকে দেখা গেল ? এইরকম একটা গুজব জামাত ছড়াল। শফি হুজুর এইটা নিয়া কোন বিবৃতি দেয় নাই কেন ? বয়সের সাথে সাথে কি তার ধর্মানুভুতিও ক্ষয় হয়ে গিয়েছে ?
-------------------------------------------------------------------
যা লিখলাম, সব ফাও খাটনি, বাঙ্গালীর ধর্মানুভুতি অদ্ভুত, জামাত ধর্মের নামে অধর্ম করলেও কারও ধর্মানুভুতিতে আঘাত লাগেনা, এত এত কুকাজ করেও তারাই ধর্মের একমাত্র এজেন্ট। আর আমরা কিছু কইলেই নাস্তিক ট্যাগ খাই আর বোনাস হিসেবে চাপাতির কোপ খাই।

