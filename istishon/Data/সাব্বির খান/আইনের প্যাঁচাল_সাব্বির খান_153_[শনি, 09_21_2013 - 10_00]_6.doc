আইনের প্যাঁচাল


৪৭(ক)(২) এ বলা হয়েছে, "এই সংবিধানে (১০৫ অনুচ্ছেদ) যাহা বলা হইয়াছে, তাহা সত্ত্বেও যে ব্যক্তির ক্ষেত্রে এই সংবিধানের ৪৭ অনুচ্ছেদের (৩) দফায় বর্ণিত কোনো আইন প্রযোজ্য হয়, এই সংবিধানের অধীন কোনো প্রতিকারের জন্য সুপ্রিম কোর্টে আবেদন করিবার কোনো অধিকার সেই ব্যক্তির থাকবে না।"
বিশ্লেষণঃ সংবিধানের ১০৫ অনুচ্ছেদ হচ্ছে বাংলাদেশের যেকোন নাগরিকের "নাগরিক অধিকার সুরক্ষা" নিশ্চিতকরনের লক্ষ্যে করা আইন। যে কোন আদালতের মামলার রায়কে চ্যালেঞ্জ করে তা পুনঃবিবেচনার বা রিভিউ আবেদন করার জন্য একই বা উচ্চ আদালতে রিভিউ করার অধিকার নিশ্চিত করেছে সংবিধানের ১০৫ অনুচ্ছেদ। (এই অনুচ্ছেদের কথা জামাত এবং কিছু আইনজীবী বলছে)
..........................
সংবিধানের ৪৭ অনুচ্ছেদের (৩) দফায় ‘গণহত্যাজনিত অপরাধ, মানবতাবিরোধী অপরাধ বা যুদ্ধাপরাধ এবং আন্তর্জাতিক আইনের অধীনে অন্যান্য অপরাধের জন্য কোনো সশস্ত্র বাহিনী বা প্রতিরক্ষা বাহিনী বা সহায়ক বাহিনীর সদস্য, বা অন্য কোনো ব্যক্তি, ব্যক্তি সমষ্টি বা সংগঠন কিংবা যুদ্ধবন্দিকে আটক, ফৌজদারিতে সোপর্দ কিংবা দণ্ডদান’ সম্পর্কে বলা হয়েছে।
বিশ্লেষণঃ একই সংবিধানের ৪৭(ক)(২)-এ বলা হয়েছে যে, " ৪৭ অনুচ্ছেদের (৩) দফা অনুযায়ী কোন ব্যক্তির বিরুদ্ধে দেয় রায় বা দন্ড সুপ্রিম কোর্টে পুনঃবিবেচনা বা রিভিউ আবেদন করিবার অধিকার রাখে না।
অর্থাৎ ১০৫ অনুচ্ছেদ থেকে খুব স্পষ্ট ভাবেই ৪৭ (৩) বিষয়টিকে exception বা ব্যতিক্রম হিসেবে সংগায়ীত করা হয়েছে। অর্থাৎ ‘গণহত্যাজনিত অপরাধ, মানবতাবিরোধী অপরাধ বা যুদ্ধাপরাধ এবং আন্তর্জাতিক আইনের অধীনে অন্যান্য অপরাধের জন্য কোনো সশস্ত্র বাহিনী বা প্রতিরক্ষা বাহিনী বা সহায়ক বাহিনীর সদস্য, বা অন্য কোনো ব্যক্তি, ব্যক্তি সমষ্টি বা সংগঠন কিংবা যুদ্ধবন্দির বিরুদ্ধে আনিত রায়ের বিরুদ্ধে চ্যালেঞ্জ বা আপত্তি জানিয়ে সুপ্রিম কোর্টে রিভিউ আবেদন করা যাবে না।
................................
উল্লেখ্য, কাদের মোল্লার দন্ডদান ৪৭ অনুচ্ছেদের (৩) দফা অনুসারে নেয়া হয়েছে। ১৯৭২ সালের স্পেশিয়াল ট্রাইব্যুনাল এক্ট একটি সম্পূর্ন স্বতঃন্ত্র এবং স্বাধীন আইন হওয়া সত্বেও, বাংলাদেশের মূল সংবিধানে ৪৭ অনুচ্ছেদের মাধ্যমে আইনটির সুরক্ষা করা সহ একই সাথে এর স্বতঃন্ত্রীকরন করা হয়েছে।
সেকারনে স্বভাবতই কাদের মোল্লার আপিলের রায়ের রিভিউ আবেদন করার সুযোগ নাই।

