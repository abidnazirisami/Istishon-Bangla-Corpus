ধর্মকথা___


♦আমার ধর্ম সেরা। তোমারটা ভূয়া। আমি পরকালে স্বর্গে যাবো, আর তুমি নরকে। আমি অনন্ত সুখের মধ্যে থাকবো, আর তুমি অনন্তকাল শাস্তি পেতেই থাকবে, পেতেই থাকবে... 
♣বুঝলাম, কিন্তু তোমারটা যে সেরা, সেটা তুমি কি করে বুঝলে? 
♦আমার ধর্মের মহাপুরুষ বলেছে। 
♣সত্যি! তাইলে তোমাকে চিমটিইইই.....
♦ওঃ, উরি বাবা! আচমকা চিমটি দিলা কেন ভাই?
♣কারন তুমি আমি দুজনেই এক, দুজনই সেরা!
♦কি করে?
♣কারন আমার ধর্মের মহাপুরুষও বলেছে আমিই সেরা।
♦কিন্তু...
♣কিন্তুর কি আছে? মহাপুরুষদের কথা কি মিথ্যে হতে পারে?
♦তা না...
♣আবার ধরো, যে সেরা তার কি ইতর-চামারের মত পোকা বাছা, অন্যরে ছোট করা, এইসব তুচ্ছ দোষ-ত্রুটি থাকা মানায়? তাহলে তিনি সেরা হলেন কি করে? তিনি তো সাধারনই থেকে গেলেন, তাই না?
♦তা ঠিক, কিন্তু...
♣তাহলে আবার কিসের কিন্তু কিসের কি? আসো নিজেদের মহাপুরুষদের কথা সত্যি প্রমান করি। বুকে বুক মিলাই। প্রমান করি আমরা শুধু সেরা না, আমরাও আমাদের মহাপুরুষদের মতই মহান।
♦তাই তো, খুব ভালো কথা বলেছো তো ভাই! আসো বুকে বুক মিলাই...

