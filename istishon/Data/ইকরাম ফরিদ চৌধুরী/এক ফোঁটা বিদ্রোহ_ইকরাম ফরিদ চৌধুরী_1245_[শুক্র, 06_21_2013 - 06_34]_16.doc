এক ফোঁটা বিদ্রোহ


মারাত্নক সুদর্শন মারনাস্ত্রে সজ্জিত তোমার সাঁজোয়া যান,
দেবতার নির্দেশ, শ্লীল সভ্যতা করছ তুমি বিনির্মাণ।
শুধু জেনে রাখো তুমি, হে দৈব সেনাপতি-
মুহুর্তের চকিত কামনায়,
বিদ্রোহী প্রেমিক তবু এঁকে দেয় শ্বাশ্বত প্রেমিকার ঠোঁটে,
এক ফোঁটা “নিষিদ্ধ” চুম্বন!
(গত রাতে কি কারনে যেন শুধু আমাদের বিল্ডিং এ সারা রাত ইলেক্ট্রিসিটি ছিল না। ঘন্টাখানেক চলার পর আই.পি.এস. টাও হাল ছেড়ে দিল। রাত তিনটার দিকে গরমে ঘামতে ঘামতে বারান্দায় পায়চারি করছিলাম, আর চেষ্টা করছিলাম কল্পনায় নিজেকে সাইবেরিয়া বা নিদেন পক্ষে দার্জিলিং নিয়ে যেতে। মানুষের কল্পনা শক্তি নাকি দারুন! তবে আমার লেটেস্ট আবিষ্কার হচ্ছে,মানুষের কল্পনা শক্তি দারুন না হলেও বেশ বেয়াড়াতো বটেই। কারন আমার কল্পনায় সাইবেরিয়া বা দার্জিলিং এর হিমেল হাওয়ার বদলে উপরের এ ক'টা লাইন অকারনে উড়ে এসে জুড়ে বসলো। ভাবলাম মানুষের কল্পনা বিষয়ক গভীর রাতের এই আবিষ্কার আপনাদের সবার সাথে শেয়ার করি।)

