তাদের রঙের এত বদল দেখে গিরগিটিও আজ লজ্জিত


যাক এবার আমি নিশ্চিত এবং অনেক খুশি কারন আমরা আগামী পাঁচ বছর আরও কিছু রাজাকার এবং দালালদের ফাঁসি দেখব।
 একটা মানুষের কত রূপ একটা দলের কত স্বার্থ হতে পারে যদি ভাবেন এই কথাগুলা শুধু মাত্র কাল্পনিক এর কোন বাস্তব রূপ নেই তাহলে আমরা আজকে উদাহরণ হিসেবে ব্যাবহার করতে পারি খালেদা জিয়া ও তার বি.এন.পি দলটিকে। আমার মনে হয় না এর কারন আপনাদের শুরু থেকে ব্যাখ্যা করে বলার আর কোন দরকার পরবে।
আমি আজকে তদের পূর্ববর্তী কার্যকলাপ কি ছিল তা বলব না। কারন তাদের পরবর্তী কার্যকলাপ কি হবে তা আমি জানি, তাই আমি আজকে তা নিয়ে বলি।
আমরা সবাই খুব ভাল করে জানি খালেদা ও বি.এন.পি খুব একটা সুবিধা করতে পারবে না। তারা কয়েকদিন আবার চুপ হয়ে থাকবে এবং কিছুদিন পর আবার সম্মমতি প্রকাশ করে বলবে,আমরা শাহবাগে যাব। আমরা আজ গর্বিত, তরুণরা আজ জিয়ার আদর্শে আদর্শিত। আপনারা আমাদের ভোট দিন আমরা আপনাদের আন্দোলন চালাতে সাহায্য করবো। এর পর তারা কোন মিষ্টি ফল না পেয়ে আবার বিরোধিতা করবে এই গণজাগরণের। কারন আগুর ফল যে টক।
আমি একজন মুসলিম ও বাঙালি তাই আমি আজ প্রশ্ন করতে চাই, বাংলাদেশ কি কোন ধর্মীয় রাষ্ট্র? ধর্ম না থাকলে বাংলাদেশের নাগরিক হওয়া যাবে না? কোন ধর্মে বলা আছে যে নাস্তিরা মানুষ না তাদের ঘৃণা কর বা হত্যা কর? আমাদের ইসলাম যদি এই কথা আমাদের কোন দিন না বলে বা অন্য কোন ধর্ম যদি এই কথা না বলে তাহলে ধর্মের নাম নিয়ে খালেদা জিয়া কে এই কথা বলার?
আমি জানি আমর এই প্রশ্নের জবাব খালেদা জিয়া কেন কোন জাতি বা ধর্ম কেউ দিতে পারবে না। কারো কাছে এর জবাব নাই।তারা শুধু আমকে কিছু অশ্রাব্য ভাষায় গালাগালি করবে আর অপপ্রচার করবে কিছু মিথ্যে কথা বলে। এর বেশী তাদের কিছু করারও নেই। কিন্তু আমি জানি আমি কি। আমি জানি আমার ধর্ম ও জাতি। তোমাদের কোন অধিকার নেই আমাকে নিয়ে কথা বলার। আমি বার বার যাব জামালখানের ঐ প্রেস্ক্লাবে। বারবার বলব রাজাকারের ফাঁসি চাই। কিন্তু তার জন্য তোমাদের কথা মত আমি নাস্তিক হব না কোনদিন আমার আল্লাহ্‌ ও ইসলামের চোখে।

