ত্বকীর খেরোখাতা


মনে আছে ত্বকীর কথা?
তানভীর মুহাম্মদ ত্বকী?
নারায়ণগঞ্জের মেধাবী কিশোর?
যে নিখোঁজ হয়েছিল ৬ই মার্চ, ২০১৩ এর আলপনা চর্চিত বিকেলে! তারপর ৮ই মার্চ প্রভাতে, শীতলক্ষ্যা নদীর কাঁদাবালি থেকে উদ্ধার করা হয়েছিল যার রক্তাক্ত লাশ!
দুর্বৃত্তরা নৃশংসভাবে হত্যা করে ওকে!
এখন নিশ্চয়ই মনে পড়েছে! 
গতকাল ছিল ত্বকীর প্রথম মৃত্যুবার্ষিকী। 
ত্বকী ছিল প্রাণবন্ত, কৌতূহলী এক কিশোর; মগ্ন চৈতন্যে অন্তর্মুখী অথচ জগৎ ও চারপাশ সম্পর্কে উদাসীন নয়, এমন এক কিশোর।
আক্ষরিক অর্থেই নিভৃতচারী বলতে যা বোঝায়, ত্বকী ছিল তা-ই। ভালো আবৃত্তি করতে পারত। একবার শুনলেই কবিতার মূল সুরটি ধরতে পারত। দীর্ঘ কবিতা মুখস্থ করে ফেলত। 
ত্বকীর ছিল নিজস্ব একটি কবিতার খাতা। কবিতাগুলো সম্ভবত ত্বকীর মৃত্যুর দু-এক মাস আগে লেখা।
তার মধ্যে কয়েকটি কবিতার শিরনামঃ-ফিরে এসো বাংলাদেশ
রাজীব হায়দার স্মরণে
একজন শহীদের ময়নাতদন্ত
Dream 1
Dream 2
মৃত্যুর ভালোবাসা
একঝাঁক কুকুর
বিবর্তন
প্রতিযোগিতা
"ফিরে এসো বাংলাদেশ" কবিতাটি এরকমঃ-
যারা যুদ্ধের ডাক দিয়েছিল,
যারা অপেক্ষায় আছে আজও একটি বিচারের—
একটি বিচার
যা শেষ করার জন্য
তারা
যুদ্ধের সেই সব নায়কেরা
ডাক দিয়ে যায়—
জাতির জন্য, জেগে ওঠার জন্য
ওই জাতির জন্য; যারা ধ্বংসের মধ্যেও
নতুন জীবনের ডাক দিয়ে যায়;
তুমি কি শুনতে পাও
সেই সব শহীদের কণ্ঠস্বর?

উল্লেখিত কবিতাগুলো ছাড়াও ত্বকির আরো কবিতা পড়তে ঘুরে আসুন আমাদের ওয়েবসাইট থেকে।www.banglarkobita.comhttp://banglarkobita.com/poet/famous/70
কিংবা ঢুঁ মারতে পারেন আমাদের ফেসবুক পেজেও;https://www.facebook.com/BanglarKobitaWebsite
পরিশেষে, ত্বকী হত্যাকান্ডের সাথে জড়িত সকলের সুষ্ঠু বিচারের দাবি জানাচ্ছি পুনর্বার।

