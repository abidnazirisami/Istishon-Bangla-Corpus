ড_ আলাউদ্দিন আল আজাদ স্মরণে


আজ ৬ ই মে; বাংলাসাহিত্যের সব্যসাচী লেখক ও ভাষা সংগ্রামী ড. আলাউদ্দিন আল আজাদের ৮২তম জন্মবার্ষিকী । 
১৯৩২ সালের ৬ মে নরসিংদী জেলার রায়পুরা উপজেলার রামনগর বর্তমানে বীরশ্রেষ্ঠ মতিউরনগর গ্রামে জন্মগ্রহণ করেন তিনি। তার বাবা গাজী আব্দুস সোবহান ও মা মোসাম্মৎ আমেনা খাতুন। 
আলাউদ্দিন আল আজাদ ১৯৪৭ সালে ম্যাট্রিক, ’৪৯ সালে আইএ ও ’৫৩ সালে ঢাকা বিশ্ববিদ্যালয় থেকে বাংলায় বিএ অনার্সে প্রথম শ্রেণীতে প্রথম এবং ’৫৪ সালে প্রথম শ্রেণীতে প্রথম হয়ে এমএ পাস করেন। ’৭০ সালে লন্ডন বিশ্ববিদ্যালয় থেকে তিনি পিএইচডি লাভ করেন।
ড. আলাউদ্দিন বাংলাদেশের শিক্ষা, গবেষণা ও সাহিত্য জগতের এক অনন্য প্রতিভা। ’৫৫ সালে তোলারাম কলেজের প্রভাষক হিসেবে তার কর্মজীবন শুরু হয়। পরে তিনি বিভিন্ন কলেজে শিক্ষকতা ও গুরুত্বপূর্ণ দায়িত্ব পালন করেন। 

বাংলা সাহিত্যে গৌরবময় অবদানের জন্য তিনি বাংলা একাডেমি, ইউনেস্কো ও একুশে পদকসহ দেশ-বিদেশের ২০টি সম্মাননা পদক লাভ করেন।
২০০৯ সালের ৩ জুলাই তিনি মারা যান।
বিপ্লবী কবি, মানবতাবাদী ও সব্যসাচী লেখক, শিক্ষাবিদ, গবেষক, মুক্তিযোদ্ধা ও ভাষা সংগ্রামী ড. আলাউদ্দিন আল আজাদ এর ৮২তম জন্মদিনে "বাংলার কবিতা"র পক্ষ থেকে বিনম্র শ্রদ্ধা।
আলাউদ্দিন আল আজাদের কবিতা পড়তে ভিজিট করুনঃওয়েবসাইটফেসবুকটুইটার

