_ _ধোঁকা ভাষণ_ _ _ _


 ( ৭ম পর্ব )
খট্টাস বলেছিল: কেন আমি ডিগবাজি খেতে খেতে আসবো? জবাবে শেয়াল; শেয়াল: তা তোমার বুঝে কাজ নেই, ঐ মতো করেই একটা বুঝ দেবো সভাপতিকে! আমায় হাই তুলতে দেখলেই তুমি ডিগবাজি খেতে খেতে ছুটে আসবে, তারপরেই দুজনে মিলে পেট পুরে মাংস খাবো! খট্টাস: ঠিকাছে আপনি যান, আমি সংকেত পেলেই ছুটে আসছি ! শেয়ালকে খালি হাতে দেখে বাঘ মেজাজ বিগড়ে বলল; বাঘ: কিরে সে কিরে তোর হাত খালি কেনরে? কেশিয়ার কৈ গেছেরে? শেয়াল: সে আর কি বলল বলুন, আমি ওরে বললুম, আমার একটু জ্বর জ্বর লাগে, তুই একটু জলে নেবে কলজেটা ধুয়ে দে ভাই! সে কি করলে! জলে নেবে কলজেটা ধুয়ে খেতে লেগে গেল! এতো নিষেধ শুনলো না! বলে কি জানেন? বলে, আমি তোমাদের পনিসসে নেই! ওরকম সভাপতি আমার ঢের দেখা আছে, যাও বলগে তারে ! বাঘ: বলিস কিরে? অরে আমি খাইছি! কৈ বদমাসটা বল! আমার কলজে খায়, এত্তোবড় সাহস! শেয়াল: দেখুন দেখুন ঐ দেখুন কি বদমাস, আপনার কলজে খেয়ে এদিকেই আসছে ছুটে? বাঘ: তাইতো! ওকি ও ডিগবাজিও খাচ্ছে মনের সুখে! তুই চুপ করে থাক, একলাফে ওর মাথাটা দিয়েই বউনি করবো আমি! বডিটা তুই খাস, যা বিশ্রী দুর্গন্ধ ওর গায়! কাছে আসতেই এক লাফ দিল বাঘ মহাশয় খট্টাসের মাথা টার্গেট! খাট্রাস তো চালাক মানুষ, ছিল হুশিয়ার, লম্ফ মাত্রই এবাউট টার্ন ছুট! ক্রোধের ফলে সব ভুলে খট্টাসের পিছু ছুটল বাঘমামা যেন একটা স্প্রিং এ আটকে টেনে নিয়ে ছুটছে খট্টাস বাঘটাকে নিয়ে! তড়িঘড়ি শুয়োরের মাংস খেতে লেগে গেল ধূর্ত শেয়াল। একসময় আকণ্ঠ গিলেও দেখল, এখনো চারের তিন পরে আছে। ভাবল, কি করি কি করি? অনেক কষ্টে টেনে নিয়ে চলল শুয়োরের লাশটাকে ঐদিকের একটা ঝোপের পাশের বড় গর্তটার দিকে। তারপর ঠেলে ফেলে দিল অগভীর গর্তটার অভ্যন্তরে। তারপর এসে বসে রইলো সভাপতি বাঘমামার ফিরে আসার অপেক্ষায়। [ চলবে. . . . .

