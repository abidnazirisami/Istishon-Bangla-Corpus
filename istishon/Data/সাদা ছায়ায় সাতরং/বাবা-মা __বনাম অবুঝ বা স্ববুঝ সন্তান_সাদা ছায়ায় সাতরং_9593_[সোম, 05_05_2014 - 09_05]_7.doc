বাবা-মা __বনাম অবুঝ বা স্ববুঝ সন্তান



আমাদের সমাজে বাবা মায়েরা সন্তান মানে আমাদের জন্ম দিয়ে আমাদের মহা ঋণী করে রেখেছেন । মানলাম সন্তান তাদের মাধ্যমে দুনিয়াতে এসেছে ।
কিন্তু সন্তান কি আসতে চেয়েছিলো ?
সন্তান ভুমিষ্ট হবার আগ পর্যন্ত তাদের কাছে কোন রকম বায়না করে নাই যে , আমাকে আনো, লালন পালন করো । এটা প্রত্যেক বাবা মা করে থাকেন নিজের ভাললাগা ধরে রাখার জন্য। মাতৃত্ব/পিতৃত্বের স্বাদ আস্বাদন করার জন্য । সন্তানকে সুখ দেবার জন্য তারা সন্তানকে পৃথিবীতে আনেন না ।
*তবে কেন সন্তান ঋণী থাকবে বাবা মা তাকে জন্ম দিয়েছে বলে ?
*সন্তান জন্ম দেয়ার প্রক্রিয়াতে যদি যৌনতা না থাকতো তবে পৃথিবীর জনসংখ্যা কত হত ভাবতে পারেন কি?
বাবা-মা সন্তান কে সামনে রেখে মেনে নেন পারিবারিক কোন্দল, দাম্পত্য কলহ , এমনকি অসামাজিক পরকীয়াও । সেখানে শিশুটি পালন করে তাদের জীবনে বেঁচে থাকার অনন্য ভুমিকা ।
*ভাবেন তো সেই পরিবারগুলোতে শিশুটি না হলে কটা পরিবারের অস্তিত্ব টিকে থাকতো আজ ?
*আর পরিবার না থাকলে কি দরকার হতো রাষ্ট্রের ? 
মজার ব্যাপার লাগে আমার কাছে , বাবা ঘুষ খান, চুরি করেন , অবৈধ উপায়ে রোজগার করেন, আর ভাবেন সে তা করছেন তার শিশুটির ভাল ভাবে বেঁচে থাকার আয়োজন করতে , মাও কম যান না ,তিনি স্বামীর পকেট থেকে টাকা সরান শিশুটির জন্য যাতে বাবা বাসায় না থাকা কালীন সময়ে বাচ্চার আবদার মেটাতে পারেন । আসল সত্য হলো অবৈধ উপায়ে রোজগার দিয়ে সন্তানকে ভাল জামা কাপড় পড়িয়ে বাবা মা তাদের আর্থিক অবস্থা প্রকাশ করেন । শিশুকে ভাল স্কুলে পড়িয়ে বাবা-মা নিজেদের সামাজিক অবস্থান প্রকাশ করে থাকেন ।
*তাহলে পরিবারে শিশুর মতামতের মুল্য এত কম কেন ?
*শিশুকে কেন ভুলের জন্য শারীরিক আঘাত মেনে নিতে হবে ?
* তার না বোঝা ভুলের জন্য সে তো দায়ী হতে পারে কি?
যে কোন কাজ করার যোগ্যতা রাখে সে ভুল করতেই পারে । এটা তার অধিকার ।
মহা অশান্তির প্রেম যদি ছেলে-মেয়েরা না করতো (যদিও বাবা মা নিজেরা প্রেম করে বিয়ে করেছেন সুদুর অতিতে ) । বাবা মা মহা শান্তিতে তাদের পছন্দ করা ছেলে বা মেয়ের সাথে নিজের ছেলে বা মেয়ের বিয়ে দিয়ে তাদের একটা ঘরে থাকার ব্যবস্থা করে দিতেন । ব্যাস তাদের দায়িত্ব শেষ। এবার তাদের চাওয়া হবে ছেলে সন্তানটি (কিছু ক্ষেত্রে মেয়ের স্বামীটি)তাদের বুড়ো বয়সে দেখভাল করবে । এখানে সন্তান দম্পতিদের মনের কতটা মিল বা অমিল তা বাবা মায়ের দেখার বিষয় না । উভয় পরিবারের বাবা মায়েরা তাদের ছেলে মেয়েদের পরামর্শ দেন একটা বাচ্চা কাচ্চা নিয়ে সংসার চালিয়ে নিতে । 
*এটা কতটা যৌক্তিক পরিবার ব্যবস্থা পনা ?
আমার মনে হয় বাবা মা ঋনী থাকবে সন্তানে প্রতি । সন্তান ছোট বলে বাবা মা তাদের মতামতকে ছোট করে দেখার মন মানসিকতা বদল করতে হবে । শিশুদের সব কথা শুনতে হবে ।

