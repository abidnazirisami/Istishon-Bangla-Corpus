ভিডিও গেম কি আসলেই শিশুদের জন্য ক্ষতিকর_



অনেকেই নিজে নিজে চিন্তা করেন ভিডিও গেম খেললে কি হয়? এটা মানুষের জন্যে কি আসলেই খারাপ বা কতটুকু ভালো ফল বয়ে আনে? বিশেষ করে, শিশুদের উপর কী ধরনের প্রভাব ফেলে? এ সব প্রশ্ন প্রায়ই শোনা যায়। আর প্রশ্নকারীদের মধ্যে আছেন বাবা-মা, শিক্ষক, চিকিৎসকসহ অনেক পেশার মানুষ। এটা সত্য যে, উদ্বিগ্ন হওয়ার যথেষ্ঠ কারণ আছে। কিন্তু তার ব্যতিক্রমও আছে। তেমন কিছু বিষয় জেনে নেওয়া যাক।
আপনার শিশুটি সময় নষ্ট করে ভিডিও গেম খেলে। তাকে ছাড় দিন। কেননা নতুন এক গবেষণা পরামর্শ দিচ্ছে ভিডিও গেম শিশুর মস্তিষ্ক উন্নত করে।---
রচেস্টার বিশ্ববিদ্যালয়ের অধ্যাপক ডাপনে বাভেলিয়ার দেখিয়েছেন, ভিডিও গেম দক্ষতা বাড়ায়। এতে তাদের মনোযোগ ও বোধশক্তি বাড়ে। এমনকি এই দক্ষতা শুধু খেলাতেই সীমাবদ্ধ থাকে না। এর সুফল তারা বাস্তবেও পেয়ে থাকে। যারা খেলে না তাদের চেয়ে বিভিন্ন ক্ষেত্রে ভালো ফলাফল করে।
গবেষণা থেকে আরো জানা যায়, যে সব শিশুরা বেশি গেম খেলে তাদের স্কোর বড়দের থেকেও বেশি হয়। এটা হলো দক্ষতার কারণে। এমনকি যে সব গেমে হিংস্রতা আছে সেগুলোও শিশুদের সক্ষমতার উন্নয়ন করে। বিভিন্ন গুরুত্বপূর্ণ মুহূর্তে তারা সংকট মোকাবেলা করতে পারে সহজেই। এমনকি যে সব বাবা-মা ভিডিও গেম খেলে, তাদের সাথে সন্তানদের সর্ম্পকও ভালো হয়। শিশুরাও তাদের বেশি পছন্দ করে।
এ ধরনের শিশুদের আচরণগত সমস্যা কম হয়। তারা উন্নত মস্তিষ্কের শিশু হিসেবে বেড়ে ওঠে। ভাবছেন শ্যুটার গেমগুলো তো ক্ষতিকর! না, এই গেমগুলো প্রেরণাদায়ক। যার ফলে গেমাররা তাদের লক্ষপূরণে সক্ষমতা অর্জন করতে পারে বেশি। ভিডিও গেম প্রযুক্তি শারীরিক সক্ষমতাকে বৃদ্ধি করে ৬০ শতাংশ ও মানসিক ভারসাম্যর প্রশ্নে ঝুঁকিমুক্ত করে। একই সঙ্গে গেমারদের হার্টেও রোগের সম্ভাবনাও কম থাকে!

