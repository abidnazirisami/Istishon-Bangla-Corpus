'২ ডা টাহা, ১টি চাকরি এবং ৩টি বাস্তবতা' (পর্ব ২)


 এখন জাতির কাছে নমনীয় স্বরে প্রশ্ন- এই সব ৮/১০ বছরের শিলারা যারা এখনো পৃথিবীর আলো-বাতাসই ঠিকভাবে বুঝতে পারেনি। অথচ এরা কি জন্মের পর থেকেই ২ডা টাহা দেন এই বুলি মুখস্থ করেছে? এরা কি শুধু ভিক্ষা বৃত্তি করেই যাবে? নাকি সারাটি জীবন টোকাইগিরি করেই এদের জীবন অতিবাহিত করবে? এখন জাতির বিবেকবান মানুষ একটু এদেরকে নিয়ে ভাবলেই এই শিলাদের মত শিশুরা পেতে পারে সুন্দর একটি জীবন, পেতে পারে সত্যিকারের বাঁচার একটি আশা। আমরা সকলেই একটি বাণী জানি সেটা হলো, “শিশুরাই জাতির ভবিষ্যৎ” কিন্তু এই শিশুরা যদি কথা বলার পর থেকেই ২ ডা টাহা চাওয়া বুলি মুখস্ত করে তবে কি তাদের জাতির ভবিষ্যৎ বলা যায়? না-কি, কি বলা যায় আমার জানা নেই। 
এক জরিপে দেখো গেছে, সারা বাংলাদেশে প্রায় সোয়া ৪ লাখের মতো এই রকম পথশিশু আছে যার মধ্যে শুধু ঢাকা শহরেই আছে দু'লাখের উপরে যারা এভাবেই ভিক্ষা বৃত্তি কিংবা টোকাই সেজে জীবন যাপন করছে এবং নানা অপরাধের সাথে জড়িয়ে পড়ছে। তো তাই আমাদের জাতির মহান বিবেকবান মানুষদের বলতে চাই যদি সত্যিই 'শিশুরাই জাতির ভবিষ্যৎ' হয় তাহলে এই সকল পথশিশুদের বাঁচাতে একটি সুষ্ঠ পরিকল্পনা আশু প্রয়োজন বলেই নিঃসন্দেহে বলা যায়।
দ্বিতীয় কথা যার পেটে ক্ষুধা থাকে সেই বোঝে ক্ষুধার কি জ্বালা, ক্ষুধার কি যন্ত্রণা। কিন্তু যার ক্ষুধা থাকে না তার কাছে খাদ্যকে দেখতেই ভালো লাগে না, খাদ্যকে অনেকটা বিরক্তকর মনে হয়। তো তাই বলা যায় যারা বেকার, যাদের চাকরি নেই তারাই বোঝে একটি চাকরির কত মূল্য, কত দাম। কথায় আছে চাকরি হলো একটা সোনার হরিণ, অর্থ্যাৎ একটি চাকরি এতটা মহামূল্যবান বলা হয় যে তাকে সোনার হরিণের সাথে তুলনা করা হয়। তবে দেশের বর্তমান প্রেক্ষাপটে চাকরিকে সোনার হরিণ নয় বরং বলা উচিত সোনার বাঘ। কারণ বাঘ যেমন সহজে ধরা যায় না, খুবই ভয়ঙ্কর, মানুষকে যেকোন সময় তার ধারালো নখের সাহায্যে মেরে ফেলতে পারে, নিভিয়ে দিতে পারে একটি জীবন প্রদীপ, হারিয়ে যেতে পারে জীবনের সমস্ত সপ্ন নিমিষেই। তবে সোনার বাঘটিকে ধরতে পারলে অনেক কিছু পাওয়া যায়, জীবন গড়ে ওঠে নতুন রুপে, নতুন আঙ্গিকে। তেমনি ঠিক একটি বাঘের মতো একটি চাকরিও যেন অনেক অনেক ভয়ঙ্কর এবং অনেক বেশি হিংস্র। কারণ বর্তমানে দেশের প্রেক্ষাপটে প্রত্যেকটি চাকরি, চাই সেটা ছোট হোক আর বড় হোক প্রত্যেকটি চাকরিতে ঘুষ নামক এক প্রকার ভয়ঙ্কর বাবাজী পায়ের উপর পা তুলে বসে আছেন আর টাকার থলেটার চেইন খুলে হ্যাঁ করে আছেন এবং মনে মনে বলছেন আস চাকরিপ্রার্থী তোমার জন্যই বসে আছি আমি। কিন্তু প্রকৃতপক্ষে আমাদের মতো মধ্যবৃত্ত এবং নিম্নবৃত্ত পরিবারের ছেলে/মেয়েরা মা-বাবার কঠোর পরিশ্রমের টাকা খরচ করে এতকাল পড়ালেখা করেছে, স্কুল কলেজের যাতায়াত থেকে শুরু করে বই, খাতা, কলম এবং স্কুল কলেজের বেতন দিতে দিতে আজ বড় বেশি ক্লান্ত তারা। মা-বাবা কিভাবে আজ একটি চাকরির ব্যবস্থা করতে কমপক্ষে ৮/১০ লক্ষ টাকা ম্যানেজ করবেন এবং ভূড়ি ভাসিয়ে রাখা ঘুষ বাবাজীকে দিয়ে একটি চাকরির ব্যবস্থা করবে যাহা অনেকটাই দুঃসাধ্যই বটে। এবং এটা আমাদের মতো নিম্নবৃত্ত পরিবারের পক্ষে সম্ভব না বলে বলাই যায়। এছাড়া ঘুষ বাবাজীকে টাকাটা দিলেও যে চাকরিটা হবে তার কোন গ্যারান্টি আছে কি? তিনি টাকাটা নিজের মনে করে খরচ করে চাকরিটা যে দেবেন এ রকম কোন নিশ্চয়তা আছে কি? তো বৃদ্ধা মা/বাবা গ্রামের সেই ভিটে-মাটি বিক্রি করে এত বিশাল অংকের টাকা ঘুষ বাবাজীকে দেওয়ার পরও তাদের সেই প্রিয় ছেলে/মেয়ের চাকরিটা যদি না হয় তবে অপকটে চাকরিটাকে বাঘের চেয়েও হিংস্র এবং মহা মারাত্মক বলাই যেতে পারে। তবে তবুও একটা চাকরি খুবই প্রয়োজন একথা বলতেই হয়।
সন্তান পৃথিবীর আলো দেখার আগেই প্রত্যেক পিতা-মাতার স্বপ্ন থাকে তাদের সন্তানকে তৈরি করতে হবে মানুষের মত মানুষ রূপে, বানাতে চান ডাক্তার, ইঞ্জিনিয়ার। ত্ররপর সন্তান পৃথিবীতে আসার পর পিতা-মাতা তাদের স্বপ্ন অনুযায়ী চেষ্টা করতে শুরু করেন তাদের প্রিয় সন্তানটিকে অভীষ্ট লক্ষ্যে পৌঁছানোর জন্য, কিন্তু উচ্চবৃত্ত পরিবারে পক্ষে তার সন্তানকে অভীষ্ট লক্ষ্যে পৌঁছাতে কোন সমস্যা না হলেও মধ্যবৃত্ত এবং নিম্নবৃত্ত পরিবারে পক্ষে তাদের সন্তাকে সেই স্বপ্নের দ্বারপ্রান্তে পৌঁছাতে কিছুটা অসম্ভবই হয়ে পরে। যদিও কোন কোন পিতা-মাতা তার সন্তানকে সেই লক্ষ্যে পৌঁছাতে পারেন তবে অনেকে তাদের সন্তানকে সেই অভীষ্ট লক্ষ্যে পৌঁছাতে পারেন না বললেই চলে। তবে পিতা-মাতার শেষ আশা তাদের সন্তান যেন আপাতত ভাল একটা চাকরি করে এবং একটু সুখে শান্তিতে রাখতে পারে বৃদ্ধা পিতা/মাতাকে, কিন্তু সেখানেও যদি ঘুষ বাবাজীর হিংস্রতা, অত্যাচার, নির্যাতন এবং ভয়ানক থাবায় অতিষ্ঠ এবং তঠস্থ থাকে তখন মাথার উপর বাজ পড়া ছাড়া আর কোন উপায় থাকে কি?

