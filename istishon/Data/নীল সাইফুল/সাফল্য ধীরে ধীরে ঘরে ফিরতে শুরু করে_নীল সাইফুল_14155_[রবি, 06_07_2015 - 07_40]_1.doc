সাফল্য ধীরে ধীরে ঘরে ফিরতে শুরু করে


পত্রিকার পাতা উল্টালেই চোখে পড়ে প্রেমে ব্যার্থ হয়ে প্রেমিকার আত্মহত্যা, পরীক্ষায় গোল্ডেন A+ না পেয়ে আত্মহত্যা করেছে কিশোর বা আত্মহত্যা করার চেষ্টা। ঘুমের ট্যাবলেট খেয়ে, বিল্ডঙের ছাদ থেকে লাফিয়ে কিংবা ফ্যানের সাথে দড়ি ঝুলিয়ে। আরো কতইনা বিচিত্র রূপে!
আজকে পরীক্ষায় খারাপ করা নিয়ে তুমি হয়তো কাঁদছো, কয়েক মাস কিংবা কয়েক বছর পর পেছন ফিরে ঐ একই ঘটনার কথা মনে পড়লে খেয়াল করবে, তোমার আর কান্না পাচ্ছে না! কোন কোন ক্ষেত্রে পেছনের ঐ কান্নার ঘটনার কথা মনে করলে তুমি হেসে ফেলবে আর ভাববে কতটা বোকাই না ছিলাম !! তুমি বিশ্বাস করো আর নাই করো, "চেষ্টা" নামের জিনিসটা সবকিছু বদলে দেয়। চিন্তা- ভাবনা, দুঃখ- কষ্ট, ভালোবাসা সবকিছু বদলে দেয়। তোমার ভেতরটাকে সে নতুন করে সাজায় !!
আজকে প্রেম নামক বায়বীয় এক আবেগের কাছে হেরে গিয়ে তোমার কাছে যা অনেক বেশি গুরুত্ব ববহন করছে, কাল বা পরশু ঐটাই মূল্যহীন হয়ে যেতে পারে নিমেষেই।
আমাকে অনেকেই মাঝে মাঝে প্রশ্ন করেঃ "ভাইয়া, আমি অমুক এর থেকে কষ্ট পেয়েছি, ভুলতে পারছি না কিছুতেই ... আমার আর বাঁচতে ইচ্ছা হয় না ... ডিপ্রেসড লাগে ... আমি কি করবো ??"
আমি সবাইকেই বলি, সে কোনভাবেই তোমার ছিলনা, তাই তোমাকে কষ্ট দিয়েছে, ব্যাথা দিয়েছে। ছোটবেলায় হাঁটা শিখতে গিয়ে কতবার যে পড়ে গিয়েছ তার কোন হিসেব নেই, তেমনি ভাবো আজও জীবন পথে চলতে গিয়ে হোঁচট লেগেছে, ভেঙ্গে না পড়ে ঘুরে দাড়াও, দেখবে যে ঠিক তোমার সে ঠিকই তোমার কাছে এসে ধরা দিবে।
মনে রাখবে, পা পিছলে পড়ে যাওয়া লজ্জার কথা নয়।
বরং যথা সময়ে উঠে না দাঁড়ানোই লজ্জার ব্যাপার।
... একটু সময় নিয়ে কষ্টটা সহ্য করো, এক সময় হয় কষ্টটা ভুলে যাবে অথবা কষ্টটা আর গায়ে লাগবে না কিংবা তুমি এই কষ্টটার কথা মনে করে হাসবে !! চোখ থেকে না হয় দু ফোঁটা অশ্রু পড়লোই, হাত দিয়ে ঘুমের ওষুধটা কিংবা ফ্যানের সাথের দড়িটা না বেঁধে হাত দিয়ে বরং অশ্রুটুকু মুছে ফেলো ... ট্রাস্ট মি, সব বদলে যাবে এক সময় ...
... মরলেই তো সব শেষ, টিকে থাকো, ষ্ট্রাগল করে যাও, দেখোই না কি হয় !! চোখের পানি শুকিয়ে যায় ... কষ্টের রংগুলো একটু একটু করে অস্পষ্ট হতে থাকে ... ব্যথাগুলো আস্তে আস্তে কমে যায় ... তোমার সাফল্য ধীরে ধীরে ঘরে ফিরতে শুরু করে।

