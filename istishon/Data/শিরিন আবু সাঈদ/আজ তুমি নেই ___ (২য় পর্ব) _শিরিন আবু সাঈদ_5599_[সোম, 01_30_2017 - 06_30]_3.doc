আজ তুমি নেই ___ (২য় পর্ব) 


প্রথম পর্ব-এর পর
বিয়ে হলো তোমার-আমার। এরপরের গল্প খুব দ্রুত আগাতে লাগলো। বিকালে বাসায় যাবো আমি। বলতেই তুমি আর রাজী হলেনা। একটু আগেও সবাই এই আলোচনা করছিলাম, এরপর কি হবে? আমি চলে যাবো, কেউ কিছু জানবে না। আমরা এভাবেই পড়াশোনা চালিয়ে যাবো। পরে আব্বু-অাম্মুকে জানাব। কিন্তু যাবার মূহুর্তে বেঁকে বসলে তুমি। হাতই ছাড়বেনা। এক কথা-যা হয় হবে, তুমি আমায় ছেড়ে যাবে না। আচ্ছা যাব না। থেকে গেলাম আমি। আমার তুহিন এর কাছে। বিকালে আম্মু-আমায় নিতে আসলো। এসে শুনলো, স্বাভাবিকভাবেই নিয়ে যাবার জন্য আপ্রাণ চেষ্টা করলো সে। নানা ভাবে বোঝানোর চেষ্টা করলো। কিন্তু তোমার একই কথা, ও আমার বিয়ে করা বউ, যাবেনা আমার কাছ থেকে। মা-বাধ্য হয়ে বাবা-কে সব খুলে বললেন। সন্ধ্যায় বাদল মামা এলেন নিতে আমায়। ফিরিয়ে দিলাম তাকেও। রাত বাড়তে লাগলো। তুমি দোতলায় আমায় রেখে বন্ধুদের নিয়ে সামনে গেলে কিছুক্ষণের জন্য---হঠাৎ আমার পিছনে অপরিচিত গলা--‘‘হা, পাওয়া গেছে-ভিক্টিম এখানে।’’ মুখ ফিরিয়ে দেখি খাকী পোশাকে একজন পুলিশ দাঁড়ানো। নীচে নামতেই --বাবা। হা বাবা আইনের আশ্রয় নিলেন--আমায় ফিরিয়ে নিতে। কিন্তু তখন--তুমি ছাড়া আমার আর কিছু ভাবার মতো মানসিকতা ছিলনা। বাবা-কে আমি অনেক ভালবাসি- একবার এর জন্য তাকে ফিরিয়ে দিতে কষ্টও হচ্ছিলো। কিন্তু বয়সটা যে তখন খারাপ। ১৮ বছর না হওয়ায় এবং বাবা-র সাথে যেতে না চাওয়ায় আমাকে তোমার বাসা থেকে পুলিশ কাষ্টডি-তে নেয়া হলো। বাবা অনেক বুঝালেন--নিয়ে যাবার জন্য। আমি রাজী হলাম না। 

রাত ১২টা। বাবা-কে চলে যেতে বললেন। বাবা- চোখে পানি নিয়ে নেমে গেলেন। হা-তুহিন বাবার সেদিন এর সেই চোখের পানি-ই আমার জীবনের অভিশাপ হয়ে দাড়িয়েছিল---যা আমি আজও বয়ে বেড়াচ্ছি। বাবা চলে গেলেন। সারা রাত থানায় থাকতে হবে-ভয় পাচ্ছিলাম খুব, হঠাৎ খুব একা লাগছিলো, বুক ভেঙ্গে কান্না পেল...টেবিলে মাথা গুজে কাঁদছিলাম। হঠাৎ মাথায় তোমার হাত। উঠেই তোমায় জড়িয়ে ধরলাম। তুমি কি করে এলে? বললে--‘‘আমি আশে-পাশেই ছিলাম। তুমি যাবেনা-আমিতো জানি। সারারাত থানায় একা থাকলে তোমার বদনাম হবে। ’’ ডিউটি পুলিশ তোমায় চলে যেতেও বললেন। বোঝালেন মেয়ের বাবা কেস করেছে তোমার নামে, তুমি চলে যাও, নইলে....। নইলে কি? ইচ্ছে করে গ্রেফতার হলে তুমি। সেদিন যদি পালিয়ে যেতে আমায় একা রেখে ----কাহিনী অন্যরকম হতে পারতো। কিন্তু বিধির লিখন যা ছিল তাই হলো। তোমাকে হাজতে ঢুকানো হলো। আর আমায় একটি চেয়ারে। সারা রাত--দু’জনে দু’জনার চোখে তাকিয়ে রইলাম। কি ছিল তোমার চোখে? আজও উত্তর খুঁজি আমি। সেদিন রাতেই লেখা হয়ে গেল---তোমার আমার সারাজীবন এর কাহিনী.....।।
সকাল হলো যথারীতি। কোরবানীর দিন। বাবা এলো। তোমাকে দেখে উত্তেজিত হয়ে গেলেন। একটা রুমে নিয়ে গেলেন। আমাকে বোঝানো হলো আমি যদি বাবার সাথে না চলে যাই, তোমার ক্ষতি হবে। তোমার নামে মিথ্যা কেস সাজানো হবে। জেল হবে। মিজান ভাই, ডিউটি পুলিশ সবাই- চলে যেতে বললো আমায়। শেষে বাবা কেঁদে ফেললেন—চল মা, আমায় আর কাঁদাস না। চলে এলাম..এই কথা নিয়ে যে –তোমার বিরুদ্ধে কোন কিছু করা হবেনা। বাসায় চলে এলাম। ইনজেকশন দিয়ে ঘুম পাড়ানো হলো আমায়। ২/৩ দিন আধো-ঘুমে আধো জেগে কাটলো। কি যেন পরিকল্পনা হচ্ছে, বুঝতে পারছিলাম, কিন্তু কি? জানতে পারছিলাম না। 
আম্মু এসে বোঝালো নীচে ও.সি সাহেব বসে আছেন, বাবা যেখানে সাইন করতে বলবেন, সেখানে যেন করি। আম্মু যেতে যেতে আমি চিৎকার দিয়ে বললাম, আমি কোথাও কোন সাইন করতে পারবোনা। আম্মু সিড়ি দিয়ে নামতে গিয়ে গা কেঁপে পড়ে গেলেন। যতখানি উঁচু থেকে পড়লেন, মরেই যেতেন বোধহয়, হয়তো আল্লাহ্ মাতৃহন্ত্যার দায় থেকে আমায় বাঁচাবেন বলে, বেঁচে গেলেন মা-আমার। কিন্তু মারাত্মকভাবে পা ভেঙ্গে গেল। মা-কে নিয়ে দৌড়াদৌড়ি, বাদল মামা-দের দুপুর খাবার দাওয়াত ছিলো, তারাই হাসপাতালে নিয়ে গেল। নানু বাবা-কে বকা-ঝকা শুরু করলেন। বললেন, তোমার মেয়ে-র দোষ নাই? এতীম ছেলেটার পিছনে লাগছ কেন? কি কারণে জানিনা, আমার আর কোন সাইন-টাইন নেয়া হলোনা। ৪-৫দিন পর শুনলাম, তুমি শহরের বাইরে। শুরু হলো জীবনের নুতন অধ্যায়। 
তুমি শহর ছাড়ার আগে ওদের ছোট্ট একটা চিরকুটে বলে গেলে, বাবা-মা যা বলেন তাই শুনতে। আমি মা- হাসপাতাল থেকে ফিরলে তার কাছে থাকা শুরু করলাম। মা-কে বললাম, আমি তোমার স্ত্রী হিসাবেই থাকবো। কিন্তু রেজিষ্ট্রিবিহীন এই বিয়ে-র কোন ভি্ত্তি নেই তাদের কাছে। বাসা থেকে বের হওয়া বন্ধ করে দেয়া হলো। কলেজে যাওয়াও নিষেধ। সাইন্স বাদ দিয়ে আর্টস এর বই-পত্র আনা হলো। সব মেনে নিলাম। ১৮ বছর হতে ১০ মাস বাকী। কিভাবে এই সময় কাটাবো এই চেষ্টা। আত্মীয়-স্বজনদের কত কথা। বাবা-র এক বন্ধু আর তার পত্নী প্রতি ২/৩ দিন পর আসতেন আর সহানুভূতির নামে আব্বু-আম্মুকে হুল ফুটানো কথা শোনাতেন। উনারা চলে গেলেই বাবা-র মেজাজ চরমে উঠে যেত আর ......তারপর?? সারারাত ঘুমাতে পারতাম না। প্রতিদিন চিঠি লিখতাম তোমায়। লিটন, মিজান কেউ তোমার ঠিকানা দিলোনা। তোমারই নিরাপত্তার স্বার্থে। পরে বললো ওরা, তুমি শহরে থাকতে পারবেনা এই শর্তে তোমাকে থানা থেকে ছাড়া হয়েছিলো। একদিন ভোররাতে তোমাদের বাসায় গিয়ে হাজির হলাম। ফজরের সময় মা আমাকে পেয়ে বুকে জড়িয়ে ধরলেন। কান থেকে সোনার দুল খুলে পড়িয়ে দিয়ে বললেন, যে যা-ই বলুক, তুমি-ই আমার ছেলে বউ। মাকে জিজ্ঞেস করে জানলাম, তুমি রাজশাহী তোমার ছোট ফুফুর বাসায় আছ। এসে পড়বে। কিন্তু কবে আসবে-বললেন না। ফিরে এলাম সবাই ঘুম থেকে ওঠার আগেই। তোমার জন্য অপেক্ষা। হাতে কাচের চুড়ি। ঠিক মনে নেই, কয়টা ছিলো। বললাম মনে মনে, এই চুরি সব ভাঙ্গার আগে তোমায় আসতে হবে। প্রতিদিন তোমার অপেক্ষা…….আর কান্না………
কাপড় ধোবার সময়, সাবধানে কাঁচি, পাছে চুরি ভেঙে না যায়, এই সাবধানতা যদি সংসার জীবনের সব ক্ষেত্রে পালন করতাম তবে আজ হয়তো……….
লিযানার সাথে মা-কে বলে একটু হাটতে বেরুলাম। কেমিষ্ট এর সামনে হঠাৎ সাইকেল নিয়ে তুমি! স্বপ্ন না সত্যি! বললে বাসায় যাও, কেউ দেখলে সমস্যা হবে, রাতে আসব, অপেক্ষা করো। হাতে তখনও ৭টা চুরি ছিলো। লাকী সেভেন। সম্ভবত সেদিন ছিলো ২৮ কি ২৯শে জুলাই। তার মানে প্রায় ২৫দিন পর। এই দিন কয়টি প্রায় বছরের মতো কেটেছে আমার। বাসায় ফিরলাম, বিজয়ীর হাসি নিয়ে। নানু দেখেই বুঝে গেল। ধরা পড়ে গেলাম তার কাছে। জড়িয়ে ধরে বললাম---ও এসেছে নানু। প্রথম থেকেই নানুর নীরব সম্মতি ছিলো। আজ প্রত্যক্ষ রূপ নিলো। রাতে আসবে শুনে বললো, আসুক সমস্যা নেই। আসলে---আজ আর সামনের দরজা দিয়ে নয়, রান্নাঘরের পিছন থেকে। বেচারা! বিয়ে করে শেষে এই জ্বালা! রাত ৮টা থেকে কচুক্ষেতের মধ্যে…মশার কামড়! প্রায় ২ ঘন্টা অপেক্ষা। রান্নাঘরের কাজ শেষে নানু ডাকলো আমায়। তুমি এলে। আজ আলিঙ্গণে অন্য এক তুহিনকে অনুভব করলাম আমি। আমার তুহিন। একান্তই আমার।কাঁদছিলাম আমি। তুমি শুধু বোঝাতে থাকলে—কিভাবে সামনের সময়গুলো কাটাবো। মা-বাবার কথা মানা, পড়াশুনা, ছোট ভাই-দায়িত্ব। চলে গেলে। এভাবে কাটতে পারতো পরিকল্পনা মাফিক। কিন্তু কাটলোনা। বিয়ে-র আলোচনা। পরের দিন বিকালে জাহিদ কাকা আসবেন, ছেলে-কে নিয়ে।
সকালে মেজাজ চরমে। মা-কে নাস্তা দিতে দিতে বলা-মা এমন কথা কি ছিলো? কি করছো তোমরা? আমার ১৮ বছর কিন্তু হবে? পিছনে কখন এসে বাবা দাড়িয়েছে, খেয়াল করিনি। বললেন-অপেক্ষা করার দরকার নেই, আজই চলে যা। অভিমানী আমি-এক কাপড়ে শুধু তোমার দেয়া চিঠিগুলো আর ডায়রীটা নিয়ে বের হলাম---নুতন জীবনের পথে।
ফকিরবাড়ী আসতেই, কি ভাগ্য, মিজান ভাই-এর সাথে দেখা হয়ে গেল। খুলে বললাম সব। তোমাকে খবর দেয়া হলো। তুমি এলে। সিদ্ধান্ত হলো –খুব দ্রুত শহর ছাড়তে হবে। লিউ-দা’র বাসায় গেলাম। মা-ও বললেন ভোলা যেতে..তোমার নানা বাড়ী। বিকাল ৩টার লঞ্চে উঠলাম। লঞ্চঘাটে পুলিশ, দেখেই আতকে উঠি। না তেমন কোন ঝামেলা হলো না। রাত ১০টায় পৌঁছলাম….জাহাঙ্গীর মামা-র বাড়ীর উঠোনে।
জাহাঙ্গীর মামা-কমিশনার তখন। ভীষণ একরোখা এবং সাহসী মানুষ। তোমার কাছে লঞ্চে বসে নানা-বাড়ীর সবাইকে মোটামুটি কল্পনায় এঁকে নিয়েছিলাম। তুমি আমাকে রেখে ভিতরে গেলে—মামা এলেন। কালো, বেশ বড় সড় শরীরের একটি মানুষ এসে দাড়ালেন আমার সামনে। মনে হলো বাবা-আমার।সালাম দিয়ে দাড়ালেই চিবুকে হাত রেখে বললেন, আরে এতো আমার মতো দেখতে, এই কালী মেয়েটার জন্য এত ঝামেলা করেছিস? সত্যি সত্যি ভালবাসিস তো? তুমি বললে--তুমি ওর চোখ দেখেছ মামা?
মামা-ভা্গ্নের সম্পক দেখে আমি অভিভূ এবং নিশ্চিন্ত হলাম্।
মামা দ’জনের হাত দু’হাতে ধরে বললেন---চল, ভিতরে চল….
........................................................................................................................................................... 
কাল তুমি ফোন করেছিলে? একবার যেন তাই মনে হলো। হয়তো এ লেখা তুমিও পড়ছো। আমি বলছি, তুমি শুনছ। আর তুমি যা বলছো-তা কেউ জানবেও না। এমনকি আমিও না। চল ফিরে যা্ই, মামা-র বাড়ীতে। একান্নবতী© পরিবার। সবার উৎসুক দৃষ্টি। এই প্রথম মনে হলো—প্রেম করে বিয়ে করতে, কিংবা বিয়ে করার জন্য মেয়েদের গায়ের রং ফসা© হওয়া বেশ জরুরী একটা ব্যাপার। ‘‘মাইয়াডা তো কালা, সুন্দরনা। নাকটাও বোঁচা’’-এই মাইয়ার লাইগা এ্ত্ত ঝামেলা করণের কি দরকার ছিল?’’ একটু কষ্টই পেলাম।তোমার আমার এই দৈহিক রূপের পাথ©ক্যজনিত দূরত্বের সূচনা- বোধ করি সেদিন্ই শুরু হয়ে গিয়েছিলো।
গোল্লায় যাক, রূপ-গুণ। কিভাবে কি হবে, শুরু হলো সেই আলোচনা। মামা-বললেন রেজিষ্ট্রি করতে হবে। এই বিয়ের আইনগত কোন ভিত্তি নেই। পরের দিন বাড়ীতে কাজী সাহেবকে আনা হলো। আমার ১৮ বছর হয়নি, কিন্তু আমি সাবালিকা, তাই মামা-উকিল বাবা হয়ে আমার পক্ষে থেকে ১লক্ষ ১ টাকা দেনমোহরে পুনরায় বিবাহ সম্পন্ন করলেন। বিয়ের তারিখ ২টো দাড়ালো, ৩রা জুলাই এবং ৪ঠা আগষ্ট সাল-১৯৯০। আমি দুটোই পালন করতাম, মনে আছে? একটা বিয়ের, আর একটা? বাসর-এর? তুমি বলতে---পাগল একটা।
তারপর? সকালে হলুদ দিয়ে পুকুরে নামিয়ে মহিলা সকল হাসি-ঠাট্টা সহকারে গোসল করাইলেন। বিকালে বিয়ে। সন্ধ্যা থেকে এক পাল ছোট-বড় দেবর –ননদ সহকারে থাকা।এর মধ্যেই ভয়ে ভয়ে আছি, বরিশালে কি ঘটছে? রাতের খাবার এর পর মামার বড় মেয়ে- কি যেন নাম ছিলো মেয়েটার, হেসে বললো –চল ভাবী-এত যুদ্ধ করলে যাকে পাবার জন্য, তার কাছে---।
ওর রূমেই নিয়ে গেল আমায়। মামী-র বেনারসী পড়ানো হলো আমায়। ব্লাউজটা বড়। সেফটিপিন দিয়ে আটকে কোনভাবে পড়ানো হলো। লিপস্টিক, কাজল। কেমন যেন লাগছিল। তো---অনাড়ম্বর প্রথম রাত।
তুমি এলে। পাঞ্জাবী পড়া। আমি জানালা ধরে দাঁড়িয়ে। হাসানাহেনার সুবাস নিচ্ছিলাম প্রাণভরে। মুখের দিকে তাকিয়ে প্রথম যে কথাটি উচ্চারণ করলে-তা হলো-টিপ পড়োনি? সেই থেকে আজ-ও টিপ আমার প্রিয় একটি সাজ। বললাম টিপ পাবো কই? তুমি লিপষ্টিক হাতে নিয়ে আমার চিবুক ধরে কাছে বসিয়ে গোল করে টিপ এঁকে দিলে। সাত নুড়ি হারে সাজলাম আমি নব-বধূ সাজে। আকাশে চাঁদও ছিলো একফালি। তার পরের গল্প? তুমি যে জন্মগতই শিল্পী—তাই সেদিন রং-তুলির আঁচড়ে আঁচড়ে আমার মনের ক্যানভাসে সারারাত ভর এঁকে ছিলে অপ্রকাশিত এক অনন্য ছবি। আর আমি হলাম সে ছবির—নায়িকা-পরিণীতা।
জীবনের কোন মূহুর্তে যদি অনুভব করো-আবারও সেই রাত তবে সত্যি সত্যি একটি ছবি এঁকো –তোমার পরিনীতা-র ।।
চলবে...

