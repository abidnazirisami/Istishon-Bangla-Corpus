ওদের নিজেদের ঈশ্বরই ক্ষমা না করুক


যে ধর্মের মানুষ বিনা প্রয়োজনেও ঈশ্বরের নিকট কৃতজ্ঞতা প্রকাশে উন্মুখ থাকে তারাই প্রত্যক্ষ উপকারের প্রতিদানে কৃতজ্ঞতা প্রকাশে এত কৃপন কিভাবে হতে পারে!!
কোন একটা গল্পে পড়েছিলাম নবী মুহম্মদের জন্য কোন এক মুসাফির মিঠা পানি পেয়ে তা নিয়ে গিয়েছিল তাঁকে উপহার দিয়ে চমকে দিতে,মিঠা পানীর দুষ্প্রাপ্যতার কারনে সে জানতো না নবী এ পানীর স্বাদ তার আগেই পেয়েছে।চামড়ার থলে বাহিত সেই পানি নবীর হাতে পৌঁছা অবধি তা গন্ধ যুক্ত হয়ে পরেছিল,তার পরও নবী তাকে পুরষ্কৃত করেছিল-অর্থাৎ মুসাফিরের ভালবাসার প্রতি নবী কৃতজ্ঞতা প্রকাশ করেছিল।
সিরিয়ার শরনার্থীদের আশ্রয় দিতে ইউরোপের কয়েকটি দেশ রীতিমত গলদঘর্ম,তারপরও তারা একেবারে বিমুখ করছেনা,নিচ্ছে নানা প্রচেষ্টা,পদক্ষেপ।কিন্তু দূর্মূখেরা তাদেরই নেতিবাচক সমালোচনায় হয়ে উঠে মুখর।ইহুদী নাসারার ষড়যন্ত্র বলে IS এর অপকর্মকে পাশ কাটিয়ে দোষ ঢালতে ব্যস্ত হয়ে পরে তাদেরই ওপর।শান্তির ধর্ম ইসলামের পতাকাবাহী সৌদি,কুয়েত,কাতারসহ অন্যান্য আরব রাজ্য মুখে কুলুপ এঁটে কেন বসে আছে এটা যেন তাদের কাছে অবিবেচ্য।
ইনিয়ে বিনিয়ে কেউ যদি বলতে চায় বছরের পর বছর তুর্কী, লেবান, জর্দান -ইরাক বা প্যালেস্টাইনের শরনার্থীদের ভার বহন করছে সে তুলনায় ইউরোপের দেশগুলো আর তেমন কী করছে?-এটা কী খ্রীষ্টান দেশ গুলোর প্রতি কৃতঘ্নতার সামিল হবে না?মুস্লিম দেশগুলো মুস্লিম শরনার্থীদের আশ্রয় দেবে এটা তো তাদের ধর্মীয় দায়িত্ব।
মুসলমান দ্বারা মুসলমানের ওপর সৃষ্ট বিশৃংখলার কারনে উদ্ভূত পরিস্থিতিতে অমুসলিম খ্রীষ্টান দেশগুলো সাহায্যের হাত না বাড়িয়ে দূরে বসে হেসে কুটিপাটি হতে পারত,কিন্তু তা তারা করছে না, এতটুকু বোঝার মত জ্ঞানবিহীন অর্বাচীন কিছু মানষ কিভাবে হতে পারে??!!
হতভাগ্য আয়লানরা উন্নত দেশের সুযোগ নিতেই সেদিকে দৌড়োচ্ছে-এমন কথা বলতে পারা ধার্মিককে ওদের নিজেদের ঈশ্বরই ক্ষমা না করুক।
উপকার না পেয়েও যে নবী কৃতজ্ঞতা প্রকাশ করতে কার্পন্য করেনা, তাঁরই কিছু উম্মতেরা প্রত্যক্ষ উপকার পাওয়ার পরও নানা ফাঁক-ফোকর খুঁজে ইনিয়ে বিনিয়ে তা অস্বীকার করতে চায় বা চেষ্টা করে কিংবা উপকারীদের খাটো করতে চায়, তাদের চেয়ে নিকৃষ্ট প্রানী দ্বীতিয়টি আর কী-ই বা হতে পারে।

