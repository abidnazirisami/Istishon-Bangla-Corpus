ধর্মের অসামঞ্জস্যতা প্রমান করে না ঈশ্বর অস্ত্বিতহীন


  যুগ যুগ ধরে মানুষের মনে রোপিত বিশ্বাস-হচ্ছে ঈশ্বর,ভিন্ন ভিন্ন সময়ে ভিন্ন ভিন্ন পরিবেশ পরিস্থিতিতে বিভিন্ন ধর্ম সমূহ নিজস্ব পরিমন্ডলে মানুষের মনে ঈশ্বরকে রোপন করেছে।মানুষ বিশ্বাস করতে ভালোবাসে তাই ঈশ্বরও মানুষের মনে চিরস্থায়ী আসনে আসীন হয়েছে। সে সূত্রে বলা চলে ঈশ্বর ছিলো আছে ও থাকবে এমনিভাবে যুগ-যুগান্তর।
ধর্ম বিশ্বাসীগন অকাট্য প্রমান রাখতে পারবে না যে সত্য ঈশ্বর বিদ্যমান,আবার ধর্মের প্রতি আস্থাহীনেরাও ঈশ্বরবিশ্বাসকে কেবল যুক্তির মোড়কে ঢেকে রাখতে পারবে কিন্তু প্রমান করতে পারবেনা বিশ্বাসীদের কাছে,কারন অধিকাংশ ধর্ম বিশ্বাসীদের বিশ্বাস ঈশ্বরীয় সত্যতার পূর্ণাঙ্গ প্রকাশ মানুষের মৃত্যুর পর।
বিভিন্ন ধর্মগ্রন্থে ঈশ্বরকে বিভিন্নভাবে উপস্থাপন করা হয়েছে,তবে প্রত্যেক ধর্মের সার কথা ঈশ্বর বিদ্যমান।অর্থাৎ এই বিশ্ব-ভ্রহ্মান্ডের এক জন সৃষ্টিকর্তা আছে।
বিশ্বাসীদের এই প্রশ্ন করা অযৌক্তিক ঈশ্বরকে কে সৃষ্টি করেছে,অথবা নাস্তিক্যবাদিতায় বিশ্বাসীদের প্রশ্ন করে লাভ নেই বিগব্যাং কোত্থেকে এলো।এদের উভয়ের তালগাছটি আসলে সৃষ্ট।
ধার্মিকতার উপসংহারে ঈশ্বরকে বলা চলে অতিপ্রাকৃতিক শক্তি।
এখন এই অতি-প্রাকৃতিক শক্তিধর ঈশ্বরকে একটা জায়গায় আসীন করে যদি ধর্ম গ্রন্থ গুলোর দিকে তাকানো যায়,তবে যা দেখি তা হলো,ঈশ্বর বিদ্যমান এই মূলভাব নিয়ে কোন ধর্ম তাকে সোনার ডিমের মধ্যে অবস্থিত,আবার কোন ধর্মে ৬দিন সৃষ্টিকাজ সম্পন্ন করে ৭ম দিনের বিশ্রামে আছে আবার কোন ধর্ম তাকে সদাজাগ্রত ভাবতে পছন্দ করছে।তদ্রুপ মানুষের মনে ঈশ্বরীয় বিশ্বাসকে স্থায়ীরুপে রোপন করার নিমিত্তে স্থান-কাল-পাত্রভেদে ধর্ম প্রচারকারীগন ভিন্ন ভিন্ন পন্থা অবলম্বন করেছে,ফলশ্রুতিতে ধর্মগুলিতে অথবা একই ধর্মে নানাবিধ অসামঞ্জস্যতা অত্যন্ত স্বাভাবিকভাবে পরিলক্ষিত।
কিন্তু ভূমন্ডলে বিদ্যমান অতি প্রাকৃতিক শক্তি'কে যদি ঈশ্বর'আখ্যা দেয়া যায় তবে ধর্মবিশ্বাসীদের একটি জবাবের সুরাহা সহজতর হয়,'ঈশ্বর কোথায় আছে?-ঈশ্বর সর্বত্র বিরাজমান।
কারন অতি প্রাকৃতিক শক্তি সর্বত্র বিদ্যমান,অর্থাৎ ঈশ্বরের অস্তিত্ব জগতের প্রতিট বস্তুতে নিহিত।
কোন এক বিশেষ ধর্মকে খাটো করতে বা ভূল প্রমান করতে নাস্তিকতায় বিশ্বাসীগন বিবর্তনবাদকে প্রতিষ্ঠত করতে উন্মুখ...
ধরে নেয়া যাক ঈশ্বর সৃষ্ট এবং বিবর্তনের ধারা তারই পরিচালিত....
কিংবা বিবর্তনের ধারায় লক্ষ কোটি বছর পরে মানুষের চেয়ে উন্নতবুদ্ধি সম্পন্ন অধিক কার্যক্ষম প্রানীর (মানুষের)আবির্ভাব হলো,তাদের মনেও যে ঈশ্বর বিশ্বাস থাকবেনা সেটা বলাও সমিচীন হবে না।আর তাই যদি ঘটে তবে ঈশ্বর আরো লক্ষ-কোটি বছর পরেও মানুষের মনে আপন অস্ত্বিতের জানান দেবে সত্য বা মিথ্যে রুপে।হতে পারে অমিমাংশিত ভাবেই ঈস্বর তার আপন অস্ত্বিত্ত নিয়ে চিরঞ্জীব হয়ে থাকবে যুগে যুগে যুগান্তরে।।
তাই বলাবাহুল ধর্মের মধ্যে যত অসামঞ্জতাই থাক না কেন ঈশ্বরের অস্ত্বিত কিন্তু টিকে আছে,মানুষের বিশ্বাসে,কল্পনায় অথবা সত্যিরুপে,আরও যে লক্ষ কোটি বছর থাকবে এমন উচ্চবিলাসী মন্তব্য অনায়াসেই করা যাচ্ছে।
অতএব,বলতে ইচ্ছে করছে ঈশ্বরের জয় হোক।।

