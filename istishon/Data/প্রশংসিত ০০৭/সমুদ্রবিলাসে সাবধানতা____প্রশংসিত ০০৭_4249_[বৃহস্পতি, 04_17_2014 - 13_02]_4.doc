সমুদ্রবিলাসে সাবধানতা___


আহসানউল্লাহ বিশ্ববিদ্যালয় এর ছাত্র সেন্টমার্টিন গিয়ে যে দূর্ঘটনার সম্মুখীন হয়েছে তা আমরা বর্তমানে সবাই জানি। শোকে মূহ্যমান গোটা দেশ।এমন নয় যে এ ঘটনা নতুন। এ ঘটনা আগেও হয়েছে এখনো হচ্ছে ভবিষ্যতে ও হবে যদি আমরা সচেতন না হই।
সমুদ্র বিজ্ঞানীদের মতে সমুদ্রের মহীসোপান ও মহীঢাল রয়েছে .বর্তমানে পটুয়াখালী বা ঐদিকের অঞ্চলে এই মহীসোপান প্রায় ৪৫-৫০ কিলোমিটার .আবার ভোলা বা ঐদিকের অঞ্চলে এই মহীসোপান প্রায় ৩৫-৪০ কিলোমিটার .কিন্তু যেসব জায়গা বেশী পর্যটকদের আকর্ষণ কেন্দ্র সেই চট্টগ্রাম কক্সবাজার ও সেন্টমার্টিন এ মহীসোপান মাত্র ১০-১৫ কিলোমিটার .যা ভাটার সময় আরও অনেক কমে যায়।
আর মহীসোপানের পর থেকেই শুরু হয় মহীঢাল। যেখানে সমুদ্রের পানির গভীরতা অনেক বেড়ে যায়। যারা সাতার জানেন না তারা তো বটেই যারা জানেন তাদের কখনো মহীসোপোনের বেশী দূর অতিক্রম করা উচিত নয়। কারণ যত বড় সাতারুই হোন না কেন সমুদ্রের বিশাল জলরাশির নিকট এক মানব অস্তিত্ব কিছুই নয়।
আমরা যারা সমুদ্র বিলাসে যাই সবার মনে রাখা উচিত ভাটা মানেই বিপদ। কিন্তু সমুদ্র তটের কাছে যাওয়ার জন্য সবাই কেন জানি এই ভাটাকে এবং তার সাথে সাথে বিপদ আলিঙ্গন করে নেয়। সমুদ্রে তটে এছাড়া ও রয়েছে ছোট বড় অনেক গর্ত ও চোরাবালি .ভাটার পর জোয়ারের তোড়ে যখন মানুষ পিছনে ছিটকে পড়ে আর চোরাবালিতে আটকে যায় তখন তার মত অসহায়ত্ব আর কিছুই হয় না।
এত কথা বলার উদ্দেশ্য কাউকে জ্ঞান দেওয়া নয়। মানুষের সচেতনতা বোধকে একটু নাড়া দেওয়া। এর মাধ্যমে যদি জীবন বাচানো যায় খারাপ কি। পরিশেষে সেন্টমার্টিন এ আহসানউল্লাহ বিশ্ববিদ্যালয় এর মৃত ছাত্রদের আত্নার সদগতি কামনা করছি। 

