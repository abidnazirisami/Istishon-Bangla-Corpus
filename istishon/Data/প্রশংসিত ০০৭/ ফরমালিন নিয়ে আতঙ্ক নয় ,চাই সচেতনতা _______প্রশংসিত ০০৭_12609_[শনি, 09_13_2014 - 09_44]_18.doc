 ফরমালিন নিয়ে আতঙ্ক নয় ,চাই সচেতনতা ______


ফরমালিন ,আমরা সকলেই চিনি। এর ভয়াবহতা সম্পর্কে সবাই জানি বুঝি। তবুও কেন যেন সচেতন নই। এর মারাত্মক ক্ষতিকর প্রভাব থাকা সত্ত্বেও আমরা এখনো যদি সচেতন না হই অদূর ভবিষ্যতে আমাদের জীবননাশের অপর নাম হবে ফরমালিন .আসুন এ নিয়ে আমরা আতঙ্কিত না হয়ে সচেতনতা গড়ে তুলি। নিজের জীবনের সাথে সাথে দেশ ও দশের উপকার করি।
প্রথমেই জেনে নিই নিত্য প্রয়োজনীয় কোন খাদ্যে কি ধরনের রাসায়নিক দ্রব্য মেশানো হচ্ছে এবং তার ক্ষতিকর দিক...
**কলা (অলড্রিন) যা খিঁচুনি ও অজ্ঞানতা তৈরি করে।
**আপেল(আলফা ক্লোরডেন) যা লিউকেমিয়ার মত মারাত্মক ব্লাড ক্যান্সার করতে পারে।
**দুধ (অলড্রিন /ফরমালিন )যা খিঁচুনি ও ক্যান্সার এর কারণ .
**শুটকি (ডিডিটি) যা ক্যান্সার করে।
**পাঊরুটি(অনুন্নত ঈস্ট) যা বমি,ডায়রিয়া করে।
**মুরগি এবং ডিম( সিপ্রোফ্লক্সাসিন এন্টিবায়োটিক ) যা ডায়রিয়া ,বমি ,চর্মরোগ করে।
**মাছ(ফরমালিন )যা ব্রঙ্কাইটিস নামক ফুসফুসের রোগ ও ক্যান্সার করতে পারে।
**আম,আনারস,টমেটো (ফরমালিন /এথিয়ন)যা ফুসফুসের রোগ ও ক্যান্সার করতে পারে।
প্রশ্ন উঠে কিভাবে আমরা এর থেকে নিস্তার পাব। হ্যাঁ ,এ থেকে নিস্তারের জন্য শুধুমাত্র সরকার বা প্রশাসন এর কাজ করলে হবে না। এগিয়ে আসতে হবে আমাদেরও। আসুন দেখে নিই কিভাবে আমরা এসব রিস্ক কমাতে পারি...
***যে কোন ফলমূল ,শাকসবজি পানি ঢেলে ধুয়ে নিতে হবে ভাল করে।
***১ দিনের জন্য ফলমূল ও শাকসবজি খোলা জায়গায় রেখে দিন।
***ফরমালিন কে. অকার্যকর করতে রান্না করুন ৮০° সেলসিয়াস তাপমাত্রার উপরে।
***খাওয়ার আগে ফলের খোসা ছাড়িয়ে নিন
***সীজন বিহীন ফলমূল খাওয়া এড়িয়ে চলুন।
***কালো দাগযুক্ত ফল ও খোসায় পাউডার যুক্ত ফল কিনা থেকে বিরত থাকুন।
***পাতাযুক্ত সবজির পাতা ছাড়িয়ে নিন এবং খাওয়া থেকে বিরত থাকুন।
***জ্যান্ত মাছ কেনার চেষ্টা করুন ,তা না হলে মাছের গন্ধ আছে কিনা যাচাই করে কিনুন।
***সাদা পরিষ্কার চোখ ,শক্ত আঁইশ ,বাঁকানো যায়না এমন মাছ কেনা থেকে বিরত থাকুন। 
তাই বলছি। আতঙ্কিত হওয়া নয়। সচেতনতা বৃদ্ধি করে আসুন এগিয়ে চলি। আপনি নিজে জানুন। অন্যকে জানান। 

