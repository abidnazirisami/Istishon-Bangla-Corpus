তিন্দু ,বান্দরবান ,অপরূপ প্রকৃতির ছোঁয়া প্রতিটি বিন্দুতে _ঘুরে আসুন আপনিও ,জেনে নিন প্রয়োজনীয় তথ্য______



চট্টগ্রাম থেকে বান্দরবানের বাসে করে সোজা বান্দরবান চলে যেতে হবে। বেশি হলে ৩ ঘন্টা। ওখান থেকে টমটম এ করে যেতে পারেন বাস স্টেশন যেখান থেকে থানচির বাস ছাড়ে। এক্ষেত্রে বান্দরবান যাওয়ার জন্য সকাল এ খুব ভোরে যাওয়া ভাল।
থানচির উদ্দেশ্যে বাস রওনা দিবে ১১:৩০ নাগাদ। এর আগে বা পরেও বাস আছে। তবে দুপুরের পর কোনো বাস ছাড়বে না। ২০০ টাকা টিকেট .থানচি এখান থেকে ৭৯ কিলোমিটার .পাহাড়ি উঁচু নিচু সব বিপদজনক পথ পেরোতে বাসের সময় লাগবে প্রায় ৪-৪:১৫ ঘন্টা। পথে নীলগিরি নীলাচল বলিপাড়া পড়বে।
ভাল হয় থানচি গিয়ে একজন গাইডের সাথে যোগাযোগ করে নেয়া। ও থাকলে থাকার বন্দোবস্ত ও পুলিশ বা বিজিবির কাছে রেজিস্ট্রেশন নিজ দায়িত্বে করে দিবে। থাকার ব্যবস্থা বলতে দোতলা রেস্ট হাউজ আছে .কিন্তু রাতে যেহেতু কারেন্ট নেই মোম দিয়ে থাকতে হবে। আমরা রাতে যথেষ্ট ভয় পেয়েছিলাম .আলো নেই ,ঘরের চাল থেকে পলেস্টার খসে পড়ে ,ভূতের গল্প করেছি সবাই মিলে ,সব মিলিয়ে অন্য রকম এডভেঞ্চারাস অনুভূতি .তবে সকালের সূর্য দেখে সব কষ্ট মুছে যাবে কথা দিচ্ছি .
খুব ভোরে চা পরটা খেয়ে নৌকা ভাড়া করে বেরোতে হবে তিন্দুর পথে। অবশ্যই বিজিবিকে নাম ঠিকানা লিখে দিয়ে। নৌকায় সর্বোচ্চ ৬ জন উঠা যাবে।দুপুরের মধ্যে চলে আসলে ২-২:৫ হাজার নিবে। ২:৩০ র পর থানচি থেকে বান্দরবানের বাস ছাড়ে না। আসলে এর আগেই আদতে হবে। সাথে গাইড নিয়ে গেলে তেমন কোনো ঝামেলা হলে সমস্যা হবে না।
 চমৎকার ভ্রমন হবে গ্যারান্টি .বছরের এই সময়ে পানি কম। তাই কিছু নৌকায় কিছুটা হেঁটে কিছুটা পাথরের উপর দিয়ে যেতে হবে। এটাই আসল মজার্।
যতদূর চোখ যায় অবারিত জলরাশি ,পাথরের অফুরন্ত যোগান ,দুইপাশে পাহাড়ের সারি। আপনার জীবনে স্বর্গের অনুভূতি নিয়ে আসতে যথেষ্ট .সাথে আদিবাসী জীবন ধারা। চরম সুন্দর 
 ঘন্টা দেড়েক এভাবে যাওয়ার পর সামনে শুধুই পানি পাথর আকাশ আর পাহাড়। বড় বড় পাথরের মাঝে চিকন পথে চলতে হয়। আছে রাজা পাথর্। আছে বড় পাথর্। বড় পাথরের গায়ে আছে প্রাকৃতিকভাবে সৃষ্ট কলসি .দেখে চোখ জুড়িয়ে যাবে।আসার পথেও একই দৃশ্য .পানি কম থাকায় স্নান করে আসতে পারবেন এই সময়ে। দুপুরে ২:৩০ টায় বান্দরবানের বাস। ব্যস। দেখা হয়ে যাবে বান্দরবানের স্বর্গ তিন্দু। হোটেলের খাবারে মুরগি খেয়ে দেখবেন। অসম্ভব ভাল। 

