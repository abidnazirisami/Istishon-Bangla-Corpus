আহ ভালবাসা বাহ ভালবাসা______


দিন দিন ভালবাসা জানি কেমন হয়ে যাচ্ছে . একদিকে প্রকৃত ভালবাসা যেমন কমছে তার সাথে পাল্লা দিয়ে বাড়ছে মিথ্যা ভালবাসা।
কারও ব্যাক্তিগত ব্যাপার নিয়ে কথা বলাটা আমার বিষয় নয়। তবে বাস্তবে যা দেখা যায় তা হচ্ছে যে দুজন মানুষ সম্পর্কে থাকাকালীন যেসব বিষয়ে একে অপরের উপরের খুব বিশ্বাস স্থাপন করত তারাই সম্পর্কের ইতি টানার পর সেসব বিষয়কে পাবলিকলি নিয়ে এসে নোংরা চর্চা করে। ছেলে মেয়ে দুজনের মান সম্মান তো গেলই মাঝখান থেকে পবিত্র ভালবাসা কলংকিত হল।
নাটক সিনেমার তারকারা পৃথিবীর প্রতিটি দেশেই সাধারণ নাগরিকদের অনেকের আদর্শ ,রোল মডেল। বর্তমানে দেখা যায় তারা দুই দিনের মাথায় প্রেমে পড়ে ,৩ দিনের দিন সংসারে আবদ্ধ হয় ,৫ দিনের মাথায় মতের অমিলের কারনে আলাদা হয়ে যায়। এ কেমন তর ভালবাসা তারাই ভাল বলতে পারবেন। এক্ষেত্রেও প্রত্যেকে নিজে নিজে নতুন ভালবাসা খুঁজে নিলেও প্রকৃত ভালবাসা আরেকবার মার খেয়ে পড়ে থাকে।
তাহলে কি সত্যিই প্রকৃত ভালবাসা হারিয়ে যাচ্ছে ,বা যাবে যাবে করছে??? এর উত্তর হয়তো খুঁজে পাওয়া মুশকিল। কারন এসব ভালবাসা খুব কমই প্রকাশিত হয় .বলা ভাল প্রকাশিত হতে চায় না।
সম্পর্কের টানাপোড়েনে থাকার পরও বন্ধ দরজা জানলার একটু ফাঁক বেয়ে ধেয়ে আসা আলোয় যারা সুতো জোড়া দিতে ব্যস্ত থাকে তাদের ভালবাসাই প্রকৃত .পারবে না পারবে না বলেও যে মানুষটি আজ একা বেঁচে থাকতে পারছে হয়তো তার ত্যাগকৃত ভালবাসাটাই পবিত্র। অকারনে ছোট্ট কিছু ভুলের মাশুল গুনে বৃহত্তম ভালবাসা জলাঞ্জলী দিয়ে আসা মানুষটির ভালবাসাটাই হয়তো মহৎ . হঠাৎ আসা ঝড় মোকাবেলা করে ,হাজার হাজার বাধা মোকাবিলা করে যেই না একটু সুখের মুখ দেখবে বলে আশায় দুলছিল তখন ই অবহেলিত হওয়া মানুষটি হয়তো ভালবাসার সবচেয়ে বড় প্রতীক। অথচ কত মেকি হাসি মুখে ধরে রাতের অন্ধকারে চোখের জল লুকিয়ে জীবন পার করে দিচ্ছে সেসব মানুষ তার খবর কারও নেই। সবাই আছে মিথ্যা ভালবাসার বহর দেখতে।
চাই না সে মিথ্যা ভালবাসা। প্রয়োজনে ভালবাসা ত্যাগ সহ্য করে যাব। তবু ভালবাসার অমর্যাদা হতে দিব না। বিশ্বাস ভংগ হতে দিব না।
মানুষের শুভ বুদ্ধির উদয় হোক। প্রকৃত ভালবাসা বেঁচে থাক। মিথ্যা ভালবাসা দূরীভূত হোক......

