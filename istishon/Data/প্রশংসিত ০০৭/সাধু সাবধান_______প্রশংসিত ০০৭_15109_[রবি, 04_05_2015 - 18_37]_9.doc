সাধু সাবধান______


সাবধান!!!!! সবচেয়ে হাস্যকর একটি কথা। একুশে বইমেলায় কি আইনশৃঙ্খলা বাহিনীর সাবধানতার কমতি ছিল!! না। তবুও তো অভিজিৎ দা কে হত্যা করা হল। আসলে সাবধানতা আজ গৌণ হয়ে পড়েছে। পেছন ফিরে তাকাই।
নাস্তিক ,মুক্তমনা ,ব্লগার এর অপরাধে যেভাবে একের পর এক হত্যা করা হচ্ছে তাতে সাবধান থাকলেই কি ,না থাকলেই বা কি!!.মুক্তমনা মানে মুক্তভাবে মত প্রকাশ করা। যা একটি স্বাধীন দেশের নাগরিক হয়ে সকলের অধিকার্। কিন্তু তার মানে এই নয় যে নিজ ধর্মের পাশাপাশি অন্য ধর্মকে নিয়ে যা ইচ্ছে তা বলে যাওয়া .প্রতিটি ধর্মের ই কিছু কুসংস্কার রয়েছে। কোনো ধর্মে বেশি বা কোনো ধর্মে কম। কিন্তু উগ্র ধর্ম বিদ্বেষ বর্তমানে মাথাব্যথার কারন হয়ে দাঁড়িয়েছে ……
ঠিক তেমনি ধর্মের দোহাই দিয়ে মাত্র শরীর থেকে ধড় আলাদা করে ফেলার ও হিড়িক নেমেছে। এ তো শুধুই মাথা ব্যথা নয়। ক্যান্সারের মত ছড়িয়ে পড়ছে। যার শুরু নাস্তিক ব্লগার হত্যার মধ্য দিয়ে। এসবের মাধ্যমে আমাদের চারপাশে ই গড়ে উঠছে এমন এক শ্রেণীর মানুষ যারা কখনো ব্লগ না পড়েই বিশ্বাস করছে সকল ব্লগার খারাপ ,নাস্তিক। 
দুঃখের বিষয় এটাই যে সর্বদা এতে সুফল পেয়ে আসছে উগ্র মৌলবাদীরা। এভাবে সমাজে এই শ্রেণীর সংখ্যা এমন পর্যায়ে যাবে যে যখন শুধুই নাস্তিক হত্যায় সীমাবদ্ধ রাখবে না এসব উগ্র মৌলবাদীরা। আস্তে আস্তে নারী পুরুষ বৈষম্যের সৃষ্টি করবে। একসাথে হাঁটাচলা কথাবলা উঠাবসায় ও বাধার সৃষ্টি করবে। আর যদি তাই হয় তাতে আমাদের ও কিছু দায় রয়েছে।
আমরা অনেকেই এসব হত্যার প্রতিবাদ করতে ভয় পাই। ধর্ম আমাদের পথ রুদ্ধ করে দেয় বলে অনেকের বিশ্বাস। অবশ্যই ধর্মের উগ্র বিরুদ্ধাচরণ খারাপ। কিন্তু এর প্রতিবাদ হতে পারে একমাত্র ভাষা। কলমের প্রতিবাদ হবে কলমে। কিন্তু প্রতিবাদ হচ্ছে চাপাতিতে। আর আমরা পারছি ন চাপাতির প্রতিবাদ চাপাতি দিয়ে করতে। 
চারপাশের মানুষজনের মধ্যেই গিজগিজ করছে আপনাকে আমাকে মেরে ফেলার দানবেরা। আপনি আমি কি লিখছি সেটা তাদের জ্ঞাতব্য নয়। কিন্তু মারতে হবে এটা জ্ঞাতার্থে আছে। সুতরাং সাধু সাবধান!!!!!!

