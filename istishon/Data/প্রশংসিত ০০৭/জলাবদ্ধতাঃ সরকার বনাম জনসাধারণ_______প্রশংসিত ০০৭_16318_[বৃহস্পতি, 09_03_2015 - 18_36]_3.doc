জলাবদ্ধতাঃ সরকার বনাম জনসাধারণ______


আলোচ্য বিষয় যা ই হোক না কেন একটু মানব শরীর নিয়ে শুরু করা যাক। মানুষের দেহে শিরা ধমনির মাধ্যমে প্রধানত রক্ত প্রবাহিত হয়ে থাকে। কিন্তু এসব বড় বড় প্রবাহিকায় এত এত রক্ত কোথা থেকে আসে??অবশ্যই কয়েকটি বড় বড় শিরা ধমনীর বিপরীতে দেহে ছড়িয়ে থাকা উপশিরা কৈশিক নালী থেকে এসব রক্ত এসে বড় শিরা বা ধমনীতে পড়ে।
এসব ছোট ছোট উপশিরা গুলোতে রক্ত প্রবাহ বন্ধ হয়ে যাওয়াটা খুবই সহজ ,যেহেতু চিকন ,ছোট। এর ফলে মানবদেহের যে কিরুপ ক্ষতি হয় তা আমরা জানি।
এবার আসল কথায় আসি। বর্তমানে সবচেয়ে বড় সমস্যার নাম জলাবদ্ধতা .এই জলাবদ্ধতার দায় কি শুধু সরকার তথা সিটি কর্পোরেশন এর!!! অবশ্যই এদের অনেক দায়বদ্ধতা আছে। এরা দায়ী কারন এরা অবৈধ দোকান পাট উচ্ছেদ করছে না যা জলাশয় ও বড় খাল ঘেঁষে গড়ে উঠেছে .এরা দায়ী কারন এরা ময়লা আবর্জনা নিয়মমাফিক তুলে নিয়ে যায় না। এরা দায়ী কারন এরা প্রতি বর্ষার আগে খাল খনন করে না। এরা দায়ী কারন এরা নিজেরাই দুর্নীতিগ্রস্থ।
আমরা যখন এক তরফা তাদের গালমন্দ করতে থাকি তখন একবার ও নিজেদের দোষটা দেখি না। নিজেদের জায়গা টা বাড়িয়ে পিছনে ড্রেনের উপর নিয়ে গিয়ে কয়েকতলা দালান বানালাম ,কিছু হয় নি!!!!!! সকাল হতেই ডাস্টবিনে ময়লা না ফেলে ২০-৫০ টাক বাঁচানোর তাগিদে খোলা ড্রেনে ময়লা ফেললাম ,কোনো অপরাধ করি নি!!!!! রাস্তা ফুটপাত দখল করে দোকান দিলাম ,ময়লা ফেললাম ,নালা নর্দমা দখল করে ঘর তুলে দিলাম। অপরাধ করলাম না!!!! জ্বী। প্রতিটিই অপরাধ .আমাদের আশেপাশের ছোট ছোট নালা নর্দমা এভাবেই ভরাট হয়ে যাচ্ছে প্রতিনিয়ত আমাদের দোষেই। যার ফলে জলাবদ্ধতার শুরুটা আমাদের হাতেও কোনো অংশে কম হচ্ছে না।
সবাই আমরা কম বেশী অপরাধী .দেশটা আমাদের্। ভাল থাকি বা খারাপ এই দেশেই আগামী দিনগুলো কাটাতে হবে। কর্পোরেশন হোক বা নিজে ,দুই ক্ষেত্রেই আমাদের নিজেদের সচেতন হতে হবে। শুধুই একে অপরকে দোষারোপ করে কিছু হিয়া না। আসুন ,সকলে মিলে নিজের দেশটাকে একটু সুন্দর রাখি ,সুন্দর বসবাসের পরিবেশ তৈরি করি। 

