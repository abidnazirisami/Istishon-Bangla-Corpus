চিলের গলপ


 সে অনেককাল পরের কথা ।
পৃথিবী অনেক এগিয়েছে ।
সাথে মানুষ ও ।একটা ট্যাবলেটেই
একমাসের ক্ষিদে মিটে যায়।
টাকা কামানোর
পুরোনো নিয়মগুলো বহু আগেই
হারিয়ে গেছে ।সবচেয়ে জনপ্রিয়
পাবলিক ব্যবসা গুলোর অন্যতম
হলো ধর্ম ব্যবসা ।বিশ্বাসের
জায়গাটাও
দেদারছে বিক্রি হচ্ছে ।
বিপনীবিতান গুলোতে গুরুজী অমুক
বার্গার ,পীর তমুক স্কার্ট বিক্রি হয় ।
পোপের নামে ফুটো কনডম
বিক্রি হয়,ব্যবহারে নিশ্চিত
পুত্রসন্তান লাভের আশ্বাস ।
নামকরা সাইক্রিয়াটিস্টরা প্রায়
সবাই ধর্মানুভূতির উপর ডক্টরেট করা ।
তখনকার সময়ের একটি বাজারের গল্প
এটি ।ঠিক গল্প নয় খুব ছোট একটি দৃশ্যপট
বলা চলে ।
মধ্যরাতে ,সারাদিন আকন্ঠ
পাপে ডুবে থাকা জনের বেশ
খানিকটা ইউনিটের দরকার কিছু পূন্য
কামাবার জন্য ।জন একজন ধর্মপ্রান
ক্যাথলিক তার ধর্মানুভূতি খুব তীক্ষ ।
এলিসাকে রেপ করার পর যখন
জানা গিয়েছিল সে ক্যাথলিক
থেকে ডাইভার্টেড হয়েছে তখন জন
তাকে বেশ ঠান্ডা মাথায় মধ্যযুগীয়
উপায়ে হত্যা করে ।
জন একটি বিশেষ পন্থায় বেশ
খানিকটা ইউনিট যোগাড় করেছে ।
নিজের মেয়ের জন্য
খানিকটা খারাপ লাগলেও
একটা রাতেরই তো ব্যাপার বলে জন
নিজেকে সান্তনা দেয় ।মেয়ের
প্রতি নিজের ভাবাবেগ জনকে বেশ
চমত্কৃত করে ,ঈশ্বর নিশ্চয়ই তাকে ত্যাগ
করেন নি ।
জন ধীরে ধীরে দোকানটির
দিকে এগিয়ে যায় ।এ শহরের
সবচেয়ে ভালো ক্যাথলিক ধর্ম
বিক্রি হয় সেখানে ।জন
খানিকটা ধর্ম
কিনে গায়ে মাখে,অল্প একটু খায়ও ।
জন বেশ উন্নাসিকতা উপভোগ
করে অনেক পূন্য হয়েছে এবার,
টানা অনেকদিন পাপ
করা যাবে এখন।হঠাত্ জনের
পা টলে উঠে ।বুকের
বা দিকটাতে তীক্ষ ব্যাথা অনুভব
করে জন।নিজের
সামনে দাড়িয়ে থাকা অতিমানবীয়
ব্যাপারটি দেখে জন জীবনে প্রথম
বারের মতো স্রষ্টাকে অনুভব করে ।
কিন্তু তার এত কষ্ট হচ্ছে কেন ?
সে তো সারা জীবন অনেক পূণ্য
কিনেছে ।তাহলে ?
জনের মৃত্যুর খবরটি শহরের
সবচেয়ে জনপ্রিয় দৈনিকের প্রথম
পাতায় ছাপা হয় ।
হেডলাইন হয়"ক্যাথলিক ধর্মের
নামে বাহাই ধর্ম বিক্রি।"
ভেজাল ধর্ম বিক্রি চক্র ধরার জন্য
তদন্ত কমিটি গঠন হয় ,ক্রাইম রিপোর্ট
হয় নিউজ চ্যানেলগুলোতে ।
একপর্যায়ে রায়ট শুরু হয় শহরে ।
সেখানে মানুষ মেরে ,শিশু
মেরে ,ধর্ষন
করে নিজেরা নিজেদের ধর্ম রক্ষার
আপ্রান
চেষ্টা চলে,যেখানে হত্যা হয়ে যায়
চরম পূণ্য।
গল্প শেষ হয় না ।
জনেরা ছড়িয়ে পরে চারিদিকে ,প্রতিটি ভিন্ন
সময়ে নানা রূপে ।

