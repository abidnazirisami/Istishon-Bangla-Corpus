আসেন সবাই ঘুমাই


একটা দেশ যে কয়টা ভুয়া শব্দের উপর দাঁড়ায়া থাকে , সেইগুলার মাঝে অন্যতম হলো "ন্যায়বিচার" ।
আপনার কোন পূর্বপুরুষকে কেউ চোখ উপড়িয়ে ,ঠান্ডা মাথায় হাতের প্রত্যেকটি আঙ্গুল বিচ্ছিন্ন করে যখন বেয়নেট দিয়ে খুঁচিয়ে মেরেছিল সেখানে আপনি রাষ্ট্রের কাছে বড়জোর খুনীর ফাঁসিই আশা করতে পারেন ।
আমাদের রাষ্ট্র তো এককাঠি সরেস ।
এইদেশে প্রতিবন্ধী ,ভূমিহীন ,প্রস্টিটিউটদের পূর্ণবাসন হয় না কিন্তু খুনীদের হয় ।তারা লুট করা ,হিন্দু জমি দখল করা টাকা ছিটিয়ে মন্ত্রী হয় এম পি হয় ।ব্যাংকের মালিক হয় ,হাসপাতালের মালিক হয় ।ফ্যাক্টরির মালিক হয় ।সেইগুলাতে আবার কড়া স্বাদের ধর্মীয় এসেন্স ব্যবহার করা হয় ।মানুষও খুব খায় ।লুটের টাকায় করা ব্যাংকে টাকা রাখে ,হাসপাতালে টাকার বিনিময়ে চিকিত্‍সা নেয় ।
দীর্ঘ সময় পর বিকেল বেলার হালকা নাস্তার মত বিচার প্রক্রিয়া শুরু হয় ।সেইখানে খালি বিচার করার চেষ্টা করা হয় ।আমার সভ্য রাষ্ট্র আমাকে কখনোই একটা খুনীকে চোখ উপরে শুকনা মরিচ লাগানোর স্বাধীনতা দেবে না ,তাই এখানে বিচারটাই মূখ্য ন্যায়বিচার না ।
খুনীগুলা লুটের টাকায় ভালো খায়া দায়া বহুত দিন বাঁচে ।বয়স বেশি হয়া গেলে ফাসিটাও হয় না ,মনে হয় বয়স্ক মানুষের ফাঁসি দিলে বেশি কষ্ট হয় ।তাদের যাবজ্জীবন হয় ,হাসপাতালে এসি অলা ওয়ার্ডে থাকে ।ডাক্তার নার্স রা দুই বেলা কইরা সালাম দিয়া যায় ।রাষ্ট্র এদের বাঁচায়া রাখতে চায় ।আবার যদি কেউ তাদের পূর্নবাসন করে ,এই আশায় খুনীগুলা দিন গোনে ।
যাদের বয়স একটু কম এবং জীবনকালে যারা ধর্মটারে ঠিক মত ব্যাবহার বিক্রি করতে পারেন নাই তাদের ফাঁসি হয়া যায় ।ফাঁসি তো না পুরা কমেডি ,ফাঁসির পর রিভিউ হয় ।আবার ফাঁসি হয় ,আবার রিভিউ হয় ।এইভাবে খুনীটা বৃদ্ধ হওয়ার জন্য অপেক্ষা করতে থাকে ।
আমাদের রাষ্ট্র অনেক ক্ষমাশীল ,খালি আমরা বালের পাবলিকরা ক্ষমা পাই না ।কারন আমরা চরমভাবে রাষ্ট্রের আনুগত্য স্বীকার কইরা নিছি ।কারন আমরা মনে প্রানে বাংলাদেশী ।রাষ্ট্র আমাদের অতি প্রিয়জন ভাইবা রূঢ়তা দেখায় ।আমাদের কেউ ভাঙা বিল্ডিং এর নিচে চাপা পইড়া থাকে ,কেউবা আগুনে পোড়ে ,কেউ ফসল ফলায়া দাম পায় না ,কেউবা রাতের বেলা স্ট্রীটলাইটের নিচে খদ্দের খুঁইজা বেড়ায় ।রাষ্ট্র কিন্তু আমাদের পূর্ণবাসন করে না ।মাঝে সাঝে চেষ্টা করে ।মিডিয়া আমাদের এই খবরগুলা বিক্রি করে ।খবর পাঠক এবং রিপোর্টার চোখে মুখে মেকি ইমোশন আনার চেষ্টা করে ।যত বেশি ইমোশন তত বেশি বিজ্ঞাপন ।দিনের শেষে আমরা সবাই প্রোডাক্ট।
কারন আমাদের লুটের টাকা নাই ।
আমরা আমাদের পূর্বপুরুষদের খুনীর ন্যায়বিচার তো দূরের কথা বিচার ও পাই না ।রক্তের ঋণ মাথায় নিয়া বছরের পর বছর কাটায়া দিই ।
আমি আমার পূর্বপুরুষদের মত সাহসী নই ।তাই এই বালের সিস্টেমরে বড়জোর থুথু ই দিতে পারি ।থুথু দিয়া প্রতি রাতে আট ঘন্টা কইরা ঘুমাই ।আসেন সবাই ঘুমাই ।

