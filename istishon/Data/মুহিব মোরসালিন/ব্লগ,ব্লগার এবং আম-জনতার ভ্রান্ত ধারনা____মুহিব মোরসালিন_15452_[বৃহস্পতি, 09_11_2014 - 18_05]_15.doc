ব্লগ,ব্লগার এবং আম-জনতার ভ্রান্ত ধারনা___


ব্যাপারটা আপনাদের কাছে কেমন লাগবে জানি না তবে একজন ব্লগার হিসেবে আমার কাছে এটা চরম অপমান জনক!
কিছু দিন আগের কথা-
কথায় কথায় আন্টির সাথে ব্লগ নিয়ে কথা উঠলো। আন্টি ব্লগ সম্বন্ধে জানতে চাইলেন। আমি সব কিছু বুঝিয়ে দিয়ে বললাম যে, আমিও একজন ব্লগার।
তাত্ক্ষনিক উনি প্রশ্ন করে উঠলেন-“নাস্তিক ব্লগার”?
আমি মুহুর্তের জন্য স্তব্ধ হয়ে গেলাম!!
আসলে বর্তমান প্রেক্ষাপটে গনমাধ্যম গুলোতে ‘ব্লগ’ নামের বস্তুটির সাথে ‘নাস্তিক’ শব্দ টা এমন ভাবে প্রচার হয়েছে যে,সাধারন মানুষ এখন মনে করছে ব্লগার মাত্রই নাস্তিক!!তারা কেনই বা এটা মনে করবে না?
ভেবে দেখুন,ব্লগ কিভাবে সারা দেশের সাধারন মানুষের কাছে পরিচিতি পেয়েছে?
কিছু নাস্তিক,ব্লগ গুলোকে তাদের নাস্তিকতার প্রচার ও প্রসারের প্রধান মাধ্যম হিসেবে চিহ্নিত করে তাদের কাজ চালাচ্ছিল….।
ফলে ৯০% মুসলমানের এ দেশে যা হওয়ার তাই হয়। মাঝখান থেকে সেই সব স্বল্প শিক্ষিত অথবা ব্লগ সম্বন্ধে কম জানা ব্যাক্তিরা মনে করলো এবং বলে বেড়ালো যে ব্লগ এমন একটা জায়গা সেখানে যারা থাকে অর্থাত্ যারা ব্লগার তারা নাস্তিক!!
এভাবেই আম-জনতার কাছে পরিচিতি পেয়ে গেলো ব্লগ! আর এখন সেই সব সাধারন মানুষের কানে ব্লগার নামটা পৌঁছা মাত্রই তাদের ঠোঁটের কোনে চলে আসে একটা শব্দ- “নাস্তিক”!!!⁮

