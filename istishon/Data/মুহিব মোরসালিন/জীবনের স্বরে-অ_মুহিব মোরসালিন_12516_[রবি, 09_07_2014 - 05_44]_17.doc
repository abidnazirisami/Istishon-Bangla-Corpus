জীবনের স্বরে-অ


 অনেক টা বছর কেটে গেছে-
কেটে গেছে অনেক ভোর!
পেরিয়ে গেছে অনেক সকাল,দুপুর,রাত।
গড়িয়ে গেছে বিকেল,এখন সন্ধ্যা!
আসন্ন আধার-জীবনের আধার!
কত শৈশব কেটে গেলো-
কত কৈশর,কত যৌবন পেরিয়ে
এখন আমি আমার জীবনের শেষ মঞ্চে!
চোখের পর্দায় কত সৃতি!
এই তো সেদিন-
বাবা তার পায়ের উপর আমার ছোট্ট দুটি পা রেখে
আমাকে হাটতে শেখালো!
মা শেখালো সদ্য ফোটা বুলি আওড়াতে-
বলো তো বাবা, স্বরে-অ। স্বরে-আ।
বাবা এখন জানে না-
অনেক দূর হেটেছি, তার শেখানো পথে।
হেটে হেটে আমি এখন জীবনের এই
শেষ কেন্দ্রে!
মা ও জানে না-
তার শেখানো সেই জীবনের স্বরে-অ,
আজ চন্দ্রবিন্দু তে এসে ঠেকেছে!
বিপুল টা শেখালো-
শক্ত করে ধরে,সামনে তাকিয়ে
প্যাডেল করে এগিয়ে যেতে!
সেই প্যাডেল করতে করতে...
আজ আমার 'জীবন সাইকেলের' চাকা,
নিয়ে এসেছে আমাকে আমার এই
পুরষ্কার মঞ্চে!
হেটেছি,শিখেছি,চলেছি
বাকি শুধু রইলো বিদায়ের
আজ যাচ্ছি-ফিরে আসা আর হবে না
কেননা হাটা,শেখা,চলা
জীবনের আমার এই তিনটি কাজ
আজ অন্য কারো অনুপ্রেরণা।।

