বিয়ের বয়স, আঠারো না ষোলো!


সরকারের বিয়ের বয়স কমানোর সিদ্ধান্ত নিয়ে ইদানিং পত্রপত্রিকা,টক-শো তে ব্যাপক শোরগোল চলছে! তাই আমি আর গোল না পাকিয়ে আমার ব্যক্তিগত মতামত আর তার পক্ষে কিছু যুক্তি তুলে ধরছি!
প্রথম আলো অনলাইনে এ নিয়ে একটি রিপোর্ট করা হয়েছে,তাতে স্বাস্থ্য প্রতিমন্ত্রী জাহিদ মালেক বিয়ের বয়স কমানোর কয়েক টি যৌক্তিক কারণ উল্লেখ করেছেন এবং তাতে সমর্থন করেছেন মহিলা ও শিশু বিষয়ক প্রতিমন্ত্রী মেহের আফরোজ চুমকী!
তবে উক্ত প্রতিবেদনে বিয়ের বয়স কমানোর বিপক্ষেই মন্তব্য করেছেন অধিকাংশ মন্তব্যকারী!
জাহিদ মালেক বলেছেন-
'অল্প বয়সে মেয়েরা পালিয়ে গিয়ে বিয়ে করছে এ কারনেই বিয়ের বয়স কমানো হচ্ছে'
অনেকেই এই বিষয়টির সাথে বিরোধীতা পোষণ করেছেন!
আমি এখানে মাননীয় প্রতিমন্ত্রী জাহিদ মালেকের বক্তব্যের সাথে একমত পোষণ করে কিছু যুক্ত করতে চাই।
একটা বিষয় লক্ষ্য করুন-
আমাদের দেশের ৮০ শতাংশ মানুষের বসবাস গ্রামে।আর গ্রামেই এই পালিয়ে বিয়ের প্রবণতা দিন দিন বৃদ্ধিই পাচ্ছে। আর সসমাজবদ্ধ হওয়ার কারনে ছেলে-মেয়ের এমন আবেগী সিদ্ধান্তে পরিবারের উপর পড়ে চুনকালি! এখানে আরেক টা কথা হলো শহরে কিন্তু গ্রামের তুলনায় এর প্রবণতা খুবই কম। কেননা শহুরে মনোভাব আর গ্রাম্য মনোভাব।
শহরে বেশীর ভাগ ক্ষেত্রেই ছেলে-মেয়েদের প্রেমের সম্পর্ক অভিভাবকরা মেনে নেন কিন্তু গ্রামে তা এখনো হয়ে ওঠেনি।আর তাছাড়া শহুরে ছেলে-মেয়েরা গ্রামের ছেলে-মেয়েদের থেকে তুলনামূলকভাবে আধুনিক মননশীলতার হওয়ায় নিজেদের জন্য তারা যোগ্য সঙ্গীই বেছে নিতে পারে কিন্তু গ্রামের মেয়েরা কিংবা ছেলেরা এদিক থেকে অপটু তাই গ্রামে এখনো পরিবারের পছন্দেই বিয়ে করতে হয়। যার ফলে আবেগের বশে তারা পালিয়ে গিয়ে বিয়ে করতে বাধ্য হয়,যদিও তারা নিজেদের জন্য যোগ্য সঙ্গী বেছে নিতে পারে নি। আর অপর দিকে যোগ্য সঙ্গী না হওয়ায় মেনে নিচ্ছে না গ্রামের অভিভাবকরা। কেননা একটি বিয়ে হওয়ার পর গ্রামের অবিভাবকদের সমাজের অনেক প্রশ্নের সম্মুখীন হতে হয়।
এ কারনেই শহুরে অভিভাবক এবং গ্রামের অভিভাবকগণ সিদ্ধান্তের বিপক্ষে এবং পক্ষে অবস্থান করছেন।
আর তাছাড়া,সরকার তো বিয়ের নূন্যতম বয়স নির্ধারন করছে। এমন তো না যে,এই বয়স পার করে বিয়ে করলে সরকার হস্তক্ষেপ করবে।
হ্যা,আপনার মেয়ে/আপনার ছেলে আপনি কখন বিয়ে দিবেন তা আপনার বুঝ। আপনার মুখে চুনকালি দেয়ার আগে না পরে সেটা আপনিই ঠিক করবেন।
কিন্তু সরকারের বেধে দেয়া নিয়ম হবে ষোল এর আগে না।
ভাবুন, যেখানে মার্কিন যুক্তরাষ্ট্রের মতো উন্নত দেশে বিয়ের নূন্যতম বয়স ষোল সেখানে আমাদের ষোল করতে অসুবিধা কি!!
নারীর ক্ষমতায়নের কথা বলে এখানে বিয়ের বয়স বাড়ানো হয়েছিলো,কিন্তু এখন এ বিষয়টিও পরিষ্কার যে বিয়ের পরেও নারীর সেই ক্ষমতায়ন সম্ভব।
আসুন দেখা যাক সরকারের এ সিদ্ধান্ত পাশ হলে সমাজে তার সুফল গুলো-
• অপমৃত্যুর হার হ্রাস।
• ইভটিজিং এর হার হ্রাস।
• পালিয়ে বিয়ের প্রবণতা কমে আসবে।
• নৈতিক অবক্ষয়ের হাত থেকে সমাজ রক্ষা পাবে।
• এসিড আক্রমনের হার হ্রাস পাবে।
এর বিপক্ষে যারা আছেন তাদের প্রধান যুক্তি হলো-
• মাতৃমৃত্যুর হার বৃদ্ধি পাবে।
• জনসংখ্যা নিয়ন্ত্রণ ব্যাহত হবে।
আমার জবাব হলো-
মাতৃমৃত্যুর হার এখন সরকার যেভাবে কমিয়ে এনেছে তখনও ঠিক একই ভাবে কমিয়ে আনতে পারবে। আর জনসংখ্যা নিয়ন্ত্রনে দরকার জন-সচেতনতা, বিয়ের বয়স বৃদ্ধি করা নয়।

