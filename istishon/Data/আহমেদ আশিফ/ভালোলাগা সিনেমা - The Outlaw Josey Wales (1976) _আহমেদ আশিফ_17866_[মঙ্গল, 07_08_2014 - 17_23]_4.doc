ভালোলাগা সিনেমা - The Outlaw Josey Wales (1976) 


 
ওয়েস্টার্ন মুভি আমার বরাবরেরই পছন্দের । আর তার মধ্যে যদি Clint Eastwood থাকে তাহলে আর কথাই নেই । অভিনয়ের পাশাপাশি এই মুভির ডিরেকশনও উনার ।
মুভির কাহিনী শুরু হয়েছে এভাবে , Josey Wales (Clint Eastwood) এক সাধারণ কাউবয় যে তার স্ত্রী এবং এক সন্তান নিয়ে থাকে । একদিন সে যখন বাইরে , একদল আউট ল এসে তার বাড়িঘর পুড়িয়ে দেয় , তার স্ত্রীকে তাদের সাথে নিয়ে যায় , ছেলেটি ঘরে পুড়ে মারা যায় । Josey র আসতে সামান্য দেরি হয়ে যায় ।আউটলরা তাকে আহত করে মৃত ভেবে চলে যায় ।
প্রতিশোধের নেশায় দাউ দাউ করে জ্বলতে থাকা Josey যোগ দেয় আরেক কুখ্যাত আউটল দলের সাথে , হন্যে হয়ে খুঁজে বেড়ায় তার স্ত্রী-পুত্র হত্যাকারীদের । এক সময় সে হয়ে উঠে কুখ্যাত আউটল । এসময় সরকার থেকে ঘোষণা আসে, অস্ত্র জমা দিয়ে ক্ষমা প্রার্থনা করলে সকল আউটলদের ক্ষমা করে দেওয়া হচ্ছে । এই সুযোগ কেউ ছাড়তে রাজি হয় না । বাদ যায় না Josey র দলও । সবাই যায় ক্ষমা প্রার্থনা করে সাধারণ জীবনে ফিরে আসতে , কিন্তু শুধু প্রতিশোধের আগুনে জ্বলতে থাকা Josey রয়ে যায় । কারণ সে জানে একবার সাধারণ জীবনে ফিরে আসতে পারলে আর প্রতিশোধ নেওয়া সম্ভব না ।
এই পর্যায় ছবি আরেকটি দারুণ মোড় নেয় । সাধারণ ক্ষমার ঘোষণাটি ছিল সরকারের একটি ভয়ঙ্কর চাল । যে সকল আউটল ক্ষমা প্রার্থনা করতে যায় , তাদের অস্ত্র জমা নিয়ে সকলকে হত্যা করা হয় । বেঁচে যায় Josey . সরকারী বাহিনী তাকে হন্যে হয়ে খুঁজা শুরু করে । তার মাথার মূল্য রাখা হয় ৫০০০ ডলার । শুধু সরকারী বাহিনী কেন , তার পিছনে লাগে ভয়ঙ্করতম বাউন্টি হান্টাররা । এদিকে সরকারী বাহিনীতে রয়েছে সেই আউটল দলের নেতা যারা joseyর স্ত্রী পুত্রকে হত্যা করে । সে একটাসময় সরকারকে নানাভাবে আউটল মারতে সহায়তা করায় সে সরকারী বাহিনীতে সুযোগ পায় । 

শেষ পর্যন্ত কি হয় ? josey পারে তার প্রতিশোধ পুরা করতে , নাকি তার আগেই সে সরকারী বাহিনী আর বাউন্টি হান্টারদের শিকারে পরিণত হয় ? জানতে হলে অবশ্যই দেখতে হবে চমৎকার মুভি “The Outlaw Josey Wales”
বিঃদ্রঃ – শুধু মুভির স্টোরিই যে চমৎকার তা শুধু নয় , মুভির ডিরেকশন ও সিনেমাটোগ্রাফি এক কথায় অসাধারণ ।
Imdb :- http://www.imdb.com/title/tt0075029/
trailer : http://www.youtube.com/watch?v=en9rfsUGDkc
download : http://kickass.to/the-outlaw-josey-wales-1976-bluray-720p-h264-t6557441....
Find out more on www.facebook.com/celluloid007

