ছড়াঃ বাঁদর _ শঙ্কর দেবনাথ 


 বাঁদর বলে আদর করে
বিল্লু মা ডেকে,
বলেন- এবার ইস্কুলে যাও,
বাঁদরামিটা রেখে।
তোমার মাথায় দেখছি আমি
একটুও নেই ঘিলু,
বাঁদররা কি ইস্কুলে যায়?
বলেই পালায় বিলু। 
দুই
গচ্ছিত ধন
--------
খোকন মাকে বললো ডেকে-
বলতে পারো মাম্
তোমার কাছে আমার আছে
কত্তো টাকা দাম!
হেসে কেঁদে বলেন মা যে-
জানিস নে তা বোকা,
তুই যে আমার গচ্ছিত ধন,
সোনামাণিক খোকা।
খোকন বলে- যেখানে সেই
গচ্ছিত ধন রাখা,
কুলপি খাবো, সেখান থেকেই
দাও না দু'টো টাকা!

