শ্রী রবীঠাকুরের প্রতি রবি করিমের ঈর্ষা 


 'ঠাকুরের মত জমিদারী নেই
নেই বিলাতি ডিগ্রীও ৷
কুঠিবাড়ি নেই লালনসাইঁ সাধুসঙ্গ নেই
সাম্পানমাঝি নেই
প্রমত্তা পদ্মায় যৌবন নেই
আছে শুধু চর ৷
বিনোদিনী বিদেশিনী কুমুদিনী কাদম্বরী
বিজয়া জাপানি মেম
বৌদির প্রেম
কামনার গীতবিতান নেই
আছে শুধু ছলনার জাল ৷
ফাউন্টেন পেন
দোয়াত ভর্তি কালি ও মূয়ুরপালক নেই
আছে গোয়াল গোবর নাঙল হাল
কবিতার দেবী
সংসারে ঘানি টেনে নাকাল
ফলে না সোনা
সোনার তরী
হাটে ঘাটে মাঠে
খালি খালি ফিরি কাঙাল 
দাদাবাড়ির একখন্ড জমিও
সুদাসলে হাতখসে
নিয়েছে গ্রামীণ মুদি
এতকিছু নেই যদি
নোবেলের পারমানবিক
চাইনা মাগো
সিঁকেয় তোলা মাছ
বিড়ালের তরে ঠেকে বিস্বাদ ৷
কোথায় সে মহান
কোথা কালাচান! !
এমন দীন শব্দকৃষকের অশান্তি নিকেতনে ভাঙাছালের ফাঁকে
তবুও আসে গ্রহনমুখী চাঁদ
তার মনেও পূর্ন হবার গভীর আহ্লাদ ৷

