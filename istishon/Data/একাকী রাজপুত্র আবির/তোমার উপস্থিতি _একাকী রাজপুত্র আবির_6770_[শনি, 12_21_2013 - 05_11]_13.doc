তোমার উপস্থিতি 


 
ভোরের স্নিগ্ধ আলোর ছটকানিতে তোমায় নিয়ে দেখা স্বপ্নের বিচ্যুতি।
এলারম এর কর্কশ শব্দে তোমাকে ছেড়ে উঠার বার বার তাগাদা। 
মন খারাপ বাক্স টা একটু বেশিই ভরে উঠে তখন।
মন খারাপের বক্স এ মুখ ডুবিয়ে জীবিকার তাগিদে নিজেকে তাগাদা। 
আবার তোমাকে সাথে নিয়ে তোমার হাত ধরে বের হওয়া,
পুরো পথ চুপচাপ আমার কাধে তোমার মাথা।
অথবা কথার ফুলঝুরিতে আমার কান কে ব্যাস্ত রাখা। 
অফিসের বাইরে দাড়িয়ে গোমড়া মুখে তোমাকে বিদায় দেওয়া।
আবার কিছুক্ষন পর অনুভব করা আমার চেয়ারের ঠিক পিছনেই তোমার উপস্থিতি। 
তখন তোমার হাত ধরে আমার সামনের চেয়ারে বসানো,
কিছুক্ষন নিরব ফিসফাস সর্ব মুখের আড়ালে। 
এরপর ব্যাস্ততার ভিতর মুখ ডুবিয়ে থাকা,
আর একটু পর পর সামনে বসা তোমাকে এক চিমটি ভালোবাসি বলা। 
এভাবেই থাকো তুমি আমার পাশেই সর্বক্ষণে, প্রতিমুহূর্তে,
কখনও বা হাত ধরে, কখনও অভিমানী মুখে, আবার কখনও ভালোবাসার ছোঁয়ায়। 
এভাবেই থেকো তুমি আমার প্রতিক্ষনে, আমার প্রতিটি ২৪ ঘণ্টায়।
এভাবেই ভালোবেসে,তোমার সুখের চাঁদরে জড়িয়ে। 

