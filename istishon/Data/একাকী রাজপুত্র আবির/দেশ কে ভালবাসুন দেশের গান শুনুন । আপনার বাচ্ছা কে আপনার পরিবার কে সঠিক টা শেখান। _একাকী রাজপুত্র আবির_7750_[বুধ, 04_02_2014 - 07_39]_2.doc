দেশ কে ভালবাসুন দেশের গান শুনুন । আপনার বাচ্ছা কে আপনার পরিবার কে সঠিক টা শেখান। 


পাশের বাসার মহিলা – ভাবী রাশি টা আজকাল যা সুন্দর হচ্ছে না, আর উজ্জ্বল ও পাল্টে গেছে একদম।
অয়নের মা – আর বইলেন না ভাবী, আজকাল এই অয়নের জ্বালায় একটা সিরিয়াল ও ঠিকমত দেখতে পারি না, রাতদিন নাকি শুধু গান দেখবে।
পাশের বাসার মহিলা – ভাবী অয়ন কে স্কুলে দিচ্ছেন কবে ?
অয়নের মা – এইত এই বছর ৪ বছর পূর্ণ হবে। ভাবছি এই কিছু দিনে গানের স্কুলে দিয়ে দিবো। আমার ছেলে গান টা অনেক বেশি পছন্দ করে।
পাশের বাসার মহিলা – অয়ন বাবা একটা গান কর তো দেখি।
অয়নের মা – বাবা আনটি কে গান শুনাও।
অয়ন – লুঙ্গি ড্যান্স লুঙ্গি ড্যান্স , লুঙ্গি ড্যান্স লুঙ্গি ড্যান্স।
পাশের বাসার মহিলা –উলে বাবালে অয়ন কত্ত সুন্দর গান করে, বাবা আরেকটা গান শুনাও তো।
অয়ন – বেবি ডল মে সনি দি, বেবি ডল মে সনি দি, ও বেবি ডল মে সনি দি। 
জি উপরের কথোপকথন টা অবাস্তব, কিন্তু আপনারা ভালো করেই জানেন এর কতটুকু বাস্তবতা। আপনার নিজের পরিবারের দিকে তাকিয়ে দেখুন , নিজের বাচ্ছার দিকে তাকিয়ে দেখুন। কি শিখাচ্ছেন তাকে আপনি ???? আপনি যা করছেন আপনার বাচ্ছা কিন্তু তাই শিখছে।
এইত কয়েকদিন আগে আমার খালার বাসায় গিয়েছিলাম, ওদের টিভি ছাড়তে গেছি তখনই আমার ৭ বছরের খালাত বোন পাশ থেকে বলে উঠল ভাইয়া স্টার জলসা দাও।
এইটা কেবল আমার সাথেই হচ্ছেনা, আপনারা সবার সাথেই হচ্ছে। এর জন্যে আপনার বাচ্ছারা মোটেও দায়ী নয় কিন্তু। আপনি যদি সারাদিন সিরিয়াল, আর হিন্দি গান দেখতে থাকেন আপনার বাচ্চা তো তাই ই শিখবে নাকি ???
আচ্ছা ধরুন রাস্তা দিয়ে যাচ্ছেন হটাত শুনতে পেলেন কোথাও দেশের গান চলছে, সাথে সাথে আপনার মাথায় আসবে কি ?? হ্যা সাথে সাথে আসবে আজ কি কোন বিশেষ দিন নাকি, নাকি কোন রাজনৈতিক ব্যাক্তির জন্ম/ মৃত্যু দিন। 
আপনার কি দোষ দিব, এটা এখন আমাদের দেশের নিয়ম হয়ে গেছে। আমরা শতে ১০০ জনের ভিতর ১০ জনের মোবাইল কিংবা পিসি তে দেশের গান পাবো না, আর যাদের আছে তারাও এমনেই রেখেছেন, অন্য গানের মত সাউন্ড বক্সে বড় ভলিউম দিয়ে কিন্তু ভুলেও চালান না, কারনে এতে আপনার লজ্জা লাগে, হ্যা আপনি/আমি যেই দেশে থাকি সেই দেশের গানা চালাতেই আমরা লজ্জা পাই, পাশে লোক আবার ক্ষেত বলে ফেলতে পারে।
আপনি ভাবছেন পাশ্চাত্য আগ্রাসন কে মুখ্য করে আপনি এগিয়ে যাচ্ছেন কিন্তু না আপনি পিছিয়ে যাচ্ছেন।
গানের একটা অদ্ভুত ল আছে আপনার পাশে কিছুক্ষন ধরে কোন একটা গান বাজতে থাকলে, কিংবা কেউ গাইতে থাকলে এর একটু পর গান টা আপনার মুখে গুন গুন করবেই। এটা অলিখিত নিয়ম। যারা নিয়মিত গান পছন্দ করেন এরা এটা জানেন। কথা টা কেনো বললাম জানেন, আজ থেকে আপনি অন্তত নিয়মিত ১ ঘণ্টা করে দেশের গান শুনেই দেখুন না, প্রাণ জুড়িয়ে যাবে, আপনার দেহের লোম খাড়া হয়ে যাবে এত দরদ, এতো ভালোবাসা দিয়ে করা আমাদের দেশের গান গুলি শুনলে। আর আপনি যদি নিয়মিত এই ১ ঘণ্টা একটু বড় ভলিউম দিয়ে গানগুলো বাজান তাহলে আপনার পাশের বাসায় কিঙ্গাব আপনার ভবনে সবাই গানগুলো শুনবে কোন এক সময় তারাও শুনা আরম্ভ করবে। 
আর এখন হয়ত অনেকেই বলবেন নতুন দেশের গান আসছে না, কেমনে আসবে ভাই আপনি কি শুনছেন ? শিল্পী দের ও তো খাইতে হয় নাকি, আপনি শুনা শুরু করুন ওরাও আরও নতুন করে গাইতে শুরু করবে। 
তবে হ্যা অবশ্যই অডিও সিডি কিনে, ডাউনলোড করে নয়। আমার থেকে যদি সাজেসন চান তাহলে বলব, “ জাগরণের গান ” নাম গত কয়েক বছর আগে কয়েকটা সিরিজ সিডি বের হয়েছে এতে অনেকগুলো প্রায় সব দেশের গান ই আছে। একবার কিনে শুনে দেখুন। 
আপনার সন্তান, আপনার পরিবার কে সঠিক টা শিখান, দেশ কে ভালবাসুন, সামান্য হলেও দেশ মাতৃকার ঋণ পরিশোধ এর চেষ্টা করুন। আর যখনই , যেখানেই জাতীয় সঙ্গীত শুনবেন অবশ্যই দাড়িয়ে যাবেন। 

