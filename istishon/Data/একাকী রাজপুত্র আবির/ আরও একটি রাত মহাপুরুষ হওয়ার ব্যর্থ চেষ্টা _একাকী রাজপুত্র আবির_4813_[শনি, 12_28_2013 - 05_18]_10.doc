 আরও একটি রাত মহাপুরুষ হওয়ার ব্যর্থ চেষ্টা 


 
গত রাত টা কেটেছে নির্ঘুম, পুরা রাত্রি ধরে কুয়াসা, রাত উপভোগ করেছি। একটা সময় আমার স্বপ্ন ছিল হিমু হব, হিমুর বাবার আদর্শে মহাপুরুষ হব। আর তাই তখন রাত্রি যাপন করতাম, দিনে ঘুমাতাম, খালি পায়ে হাঁটা টা উনার থেকেই শিখেছি, শিখেছি প্রচণ্ড খিদায় ১ টা গোল্ড লিফ দিয়ে ক্ষিদা নিবারণ।
তবে আজকাল আর হয়ে উঠে না, হিমুর পথ ধরে চলা, এর কারন অবশ্য আমার জানা আছে, আজকাল মায়ার বন্ধনে আবদ্ধ হয়ে যাচ্ছি, যা হিমুর সম্পূর্ণ বিপরীত। আর হিমু দের কখনও মায়ার বন্ধনে আবদ্ধ হতে নেই, তাদের কোন পিছুটান থাকে না।
ছোট থেকে আমার অভ্যাস কিছু কথা মাথার ভিতর চেপে রাখা যা প্রয়োজনে বেরিয়ে আসে, ঠিক সে ভাবেই, হিমুর বাবার কিছু কথা সবসময় মাথার ভিতর গেঁথে রাখি, যদিও তেমন করে পুরন করা হয়ে উঠে না, কিন্তু যখনই পুরা রাত জাগি, তখন রাতের অনেকটা অংশ জুড়ে এই কথা গুলো ঘুরপাক খায় সবসময়। 
হিমুর বাবা বলেছিলেন, “ “ ঘুমাইয়া রাত নষ্ট করিও না, দিনে নিদ্রা যাইবে। রাত কাটাইবে অনিদ্রায়। কারন রাত্রি আত্ন-অনুসন্ধান জন্য উত্তম, জগতের সকল পশু নিশিযাপন করে, পশু মাত্রই নিশাচর , মানুষ এক অর্থে পশু, নিশি যাপন অবশ্যই তার একটা কর্তব্য।
আর তিনি এটাও বলেছিলেন মহাপুরুষদের ঘুমাতে হয় না, এদের সবকিছু জয় করতে হয়, ক্ষুদা, তৃষ্ণা, ঘুম। ঘুম হচ্ছে মরে যাওয়ার মত, ঘুম হল ২য় মৃত্যু, সাধারন রা ঘুমিয়ে থাকে, আর অসাধারণ রা জেগে থাকে। ” ”
কিন্তু বাস্তবতা আমাদের হিমু হওয়ার সবচেয়ে বড় বাধা, এই যেমন আমি পুরা রাত হিমুর বাবার কথানুসারে জেগে থাকলেও, সকাল প্রভাব ফেলতে ফেলতে চলে আসতে হয়েছে কর্মস্থানে। কিন্তু হিমুরা কখনও কোথাও আবদ্ধ থাকে না। কিন্তু আমি জীবিকার তাগিদে, পরিবারের টানে আবদ্ধ, আর এর পিছনে মূল কারন মায়া। আর তাই হিমুর বাবা বার বার করে বলেছিলেন হিমুদের মায়া থাকতে নেই, মায়ার বন্ধনে হিমুদের আবদ্ধ হতে নেই। কারন মহাপুরুষ হওয়ার পথে সবচেয়ে বড় বাধা মায়া। 
যদিও জানিনা কখনও মহাপুরুষ হয়ে উঠতে পারব কিনা, হিমুর বাবার সেই সাধারন মহাপুরুষ, তবুও মাঝে মাঝে চেষ্টা করে যায়, এবং যাবো আমি খুব ভালো করেই জানি। কারন একাকী মানুষ গুলোর , বেকার যুবক দের সবচেয়ে বড় প্রতিকৃত হিমু । সে আছে বলে অনেক যুবক বেকারত্বের আঘাতে আত্নহত্যা না করে হিমু হয়ে বেঁচে থাকে। আর সময়ের নিয়মে একটা সময় হিমু কে পিছনে ফেলে সামনে এগিয়ে যায়। 
আর আমাদের এই যুবা সমাজের মাথায় হিমুর বাবার একটা আলাদা স্থান আছে, হিমুর একটা আলাদা স্থান আছে, আমরা আমাদের প্রেয়সী কে রুপা হিসেবে পেতে চাই প্রতিক্ষনে।
মাস শেষে যখন পকেটে গাড়ি ভাড়া টা থাকে না, তখন আমরা আবার ফিরে যায় হিমু তে, কখনও সমাজের বাধায় কিংবা নিজেদের কারনে যখন আবার হারিয়ে ফেলি আমাদের রুপা কে তখন আবার ফিরে যায় হিমু তে, আবার হয়ে যায় সে মায়া হীন হিমু, যার কোন পিছুটান নেই।
সত্যি আমার এখনও ইচ্ছে আছে কোন একদিন মাঝ রাতে থানায় বসে এক কাপ চা খাবো, বা কোন এক আঙ্গুল কাটা জগলুর সাথে দেখা হয়ে যাবে একদিন। 
যদিও আমরা জানিনা হিমুর বাবা কেমন ছিলেন, তার পোশাক কি ছিল, তিনি কি খেতেন, কিন্তু তার বসবাস আমরা প্রতিটা হিমুর ভিতরে, তার উপদেশ আমাদের মাঝে মাঝে এখনও তাড়া দেয়। তিনিই আমাদের ভিতর এক মহাপুরুষ হওয়ার কামনা কে বাঁচিয়ে রাখেন।
সত্যিই স্যার কি সৃষ্টি করে গেলেন আমাদের জন্যে, আমি জানি এভাবে যুগ যুগ ধরে সকল যুবা সমাজের প্রতিটা যুবক, যুবতী দের মাঝে হিমু, রুপা, মহাপুরুষ গড়ার কারিগর রা বেঁচে থাকবেন। 
কিইবা বা অপরাধ করেছিলাম আমরা এত দ্রুত আমাদের ছেড়ে চলে গেলেন, আর কিছু হিমু কি আমাদের জন্যে সৃষ্টি করে যেতে পারতেন না আপনি। আমি জানি আপনি এখনও হিমু,রুপা,শুভ্র, মিসির আলি দের কে নিয়ে লিখেন, সমস্যা নেই স্যার লিখতে থাকুন,অল্প কিছুদিনের মাঝে আপনার সঙ্গী হয়ত হয়ে যাবো,ওই পারে গিয়েই না হয় পর্ব আপনার নতুন বই গুলি। 

