দৃষ্টিভঙ্গি পাল্টান 


রাস্তা দিয়ে রাজকীয় ভঙ্গিতে হাঁটছেন পিছন থেকে কোন মেয়ে বলে উঠল একটু দেখি,জায়গা দিবেন যাওয়ার।
তখন আপনার মেজাজ যাবে বিগড়ে, এমন একটা নোংরা চোখে তার দিকে তাকাবেন যেন সে আপনাকে সরতে বলে দুনিয়ার সবচেয়ে বড় অপরাধ করে ফেলছে, কেউ কেউ বলেও ফেলেন আর জায়গা নেই।
অথবা একটি মেয়ে একটু আস্তে ধীরে হাঁটছে, সচরাচর মেয়েরা ছেলেদের থেকে একটু আস্তেই হাটে, আপনার খুব তাড়া আপনি চাইলেই উনারে একটু পাশ কাটিয়ে বা ভদ্র ভাবে বলতেই পারেন একটু জায়গা দিতে।
কিন্তু আপনি করবেন কি উনাকে পাশ থেকে ধাক্কা দিয়ে চলে যাবেন, অথবা পাশ কাটিয়ে যাওয়ার সময় শুনিয়ে শুনিয়ে বলে যাবেন রাস্তা কি আপনার বাপের বা এই জাতীয় কোন এক শব্দ।
কেন রে ভাই, আপনার এত দাম কেন ? উনাদের এত নিচু চোখে দেখেন কেন ? আপনি যখন আপনার বোন / বন্ধু / বউ কে নিয়ে হাঁটেন তখন কেউ নোংরা চোখে তাকালে তখন আপনার ইচ্ছে করে ওকে মেরে ফেলতে, হাড় ভেঙ্গে দিতে।
আপনি যার দিকে তাকাচ্ছেন সে তো অন্য কারো বোন নাকি ????
আমি সবার কথা বলছিনা কিন্তু অনেক পুরুষ ই আছে এই ধরনের দৃষ্টি ভঙ্গি নিয়ে আছেন, আপনাদের বলছি দৃষ্টি ভঙ্গি টা পাল্টান ,নিজের ভিতরের নোংরা দৃষ্টি টা কে মেরে ফেলেন, সময় পাল্টাচ্ছে এমন দিন কিন্তু বাকী নেই, এরকম কমেন্ট করতে গিয়ে মেয়েটার হাত থেকে মার খেয়েও যেতে পারেন।

