একাত্তরের জবানবন্দি 


 ৭১ সালের কিছু জবানবন্দি তুলে ধরলাম যেখানে শহীদদের খুব কাছের মানুষ শহীদের হত্যার কথা তুলে ধরেছে # লেখক হুমায়ূন আহমেদের ভাষায় পিরোজপুর
পাকিস্তানি সেনা সদস্যরা বন্দীদের খেজুর গাছে চড়তে বলে এরপর তারা তাদের
গুলি করে মাটিতে ফেলে এবং আনন্দ উল্লাস করে। সেনা সদস্যরা খেজুর খুজে খাচ্ছিলো . আমি শুনতে পেলাম ভগরথী নামক একজনকে চলন্ত জীপের সাথে বেধে প্রকাশ্য হত্যা করে। প্রতিদিন অসংখ্য লাশ নদীতে ভাসতে দেখতাম। চিল শকুন দেখতাম মৃত্যু দেহের অপেক্ষায় আছে। কিন্তু এসব মৃত্যু দেহের প্রতি তাদের কোন আগ্রহ ছিলনা। কোন শকুনকেই সেদিন মৃত্যুদেহের উপর বসতে দেখিনি। সেদিন দেখেছিলাম ৩০-৩৫ বছরের সবুজ শার্ট পড়া এক মধ্য বয়স্ক একজন পুরুষ ৭/৮
বছরের এক মেয়েকে জড়িয়ে ধরেছিল। # সংবাদকর্মী নাদিম কাদেরের ভাষায় তার চটগ্রামের কর্নেল কাদের্। আমার বাবার কাছে তেলগ্যাস খননের জন্য বিস্ফোরকের যে গুদাম ছিল সে গুদামের চাবি আমার বাবার কাছে থাকত এবং পাকিস্তানি নৌবাহিনী জোর করে সেই গুদামে ডুকে গিয়ে কোন বিস্ফোরক পায়নি। আমার বাবা সেই বিস্ফোরক মুক্তিযোদ্ধা মেজর রফিকের কাছে হস্তান্তর করেছে মুক্তিযুদ্ধে ব্যবহার করার জন্য এই অপরাধে একদিন খুব ভোরে একজন পাকিস্তানি ক্যাপ্টেন তার বাহিনী নিয়ে আমাদের বাসায় এসে আমার বাবাকে বলে তুমি উচ্চপদস্থ কর্মকর্তা হওয়া সত্ত্বেও তোমাকে আমি সম্মান দেখাতে পারছি না। তুমি একজন বিশ্বাসঘাতক তোমাকে আমার সাথে যেতে হবে। তারপর থেকে সকল তথ্যের ভিক্তিতে আমার
বাবাকে কোথাও খুজে পাওয়া যায়নি। আমার মা তার মৃত্যুর আগ পর্যন্ত বাবার জন্য
অপেক্ষা করে। আমরা তার লাশ দেখতে পায়নি তাই সবসময়ই অপেক্ষায় থাকতাম হয়তো বাবা একদিন ফিরে আসবে কিন্তু সে কোনদিন আসে নি। # সৈয়দপুরের ডাঃ শমসের আলী সম্পর্কে আফতাব আহমেদ সৈয়দপুরের উত্তরে একটি বাস্পীয় ইঞ্জিন ছিল যেখানে মৃত্যু দেহ গুলো পুড়িয়ে ফেলা হতো. গ্রেফতার করার পর আমার আমার
ভাইকে সেখানে নেয়া হয়।
মির্জা নামক এক বিহারীকে এই হত্যার দ্বায়িত্ব দেয়া হয়। গুলি করার সময় আমার ভাই রাইফেলটি ছিনিয়ে নেওয়ার চেষ্টা করে কিন্তু তিনি ব্যর্থ হোন এরপর তারা মার
ভাইকে গুলি করে হত্যা করে বাস্পীয় ইঞ্জিনে পুড়িয়ে ফেলার চেষ্টা করে কিন্তু ভাইয়ের বিশাল. শারিরীক আকৃতির কারণে তার দু পা দু হাত কেটে তার শরীরকে পুড়িয়ে ফেলে। আমরা তার লাশ দাফন করার সুযোগ পায় নি। এই বাস্পীয় ইঞ্জিনে অনেক জীবিত মানুষকেও জীবন্ত পুড়ানো হতো।

