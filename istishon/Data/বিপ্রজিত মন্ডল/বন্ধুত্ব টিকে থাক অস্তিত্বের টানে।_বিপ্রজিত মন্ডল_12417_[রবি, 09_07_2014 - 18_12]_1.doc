বন্ধুত্ব টিকে থাক অস্তিত্বের টানে।


৯ দিন আগে নয়,আজ থেকে ঠিক ৯ বছর আগে তার সাথে আমার পরিচয়।প্রথমে দেখা,তারপরই আলাপচারিতা।শুনে খুবই উৎসাহ পেলাম যে,সে আমার ব্যাচমেট।হাত বাড়িয়ে ডেকে নিল বন্ধুত্তের টানে।এরপর থেকেই শুরু আমাদের বন্ধুত্তের রঙ্গিন জীবনের পথ চলা। ক্যাম্পাসের প্রতিটি অলিতে গলিতে কতো স্বপ্নের সৃতি আঁকা আছে তার সাথে আমার।ক্যাম্পাসের মধ্যে সম্বুর ক্যান্টিন ,পুকুর পাড়, বাস্কেটবল গ্রাউন্ড, রেডওয়ে হল, সৃষ্টি(তখনকার সময়ের নাম) থেকে শুরু করে ঢাকা শহরের এমন কোন জায়গা নাই যে তার সাথে আমার ঘুরতে মিস হয়েছে।হাজারও মধুময় সময়ের মধ্যেও কিছু সময়ও ছিলো খুব কষ্টের। কাড়াকাড়ি, মারামারি, এমনকি জড়াজড়িও!!এই পূর্ণ দৈর্ঘ্য রঙিন সময়ে একটু আনপ্যারালাল অ্যাকশন না হলে কি জমে বলেন?ও আমার পছন্দের সবসময়ই বিপরিত,যেমন ক্রিকেটএ ভারতকেই লাইক করি বাট ও সেটা সহ্য করে না। ফুটবলে সে ব্রাজিল আমি আর্জেন্টিনা।খেলা দেখতে বসলেই চলত মুখের ডিসুম ডিসুম!! ফাইটিং বাধতো চরম আকারে।গায়ের বাঁ হাতের জোরে নয় মুখ দিয়েই মারামারি হয়ে যেত কিছুক্ষন।কি মন খারাপ?সরি দোস্ত বুঝতে পারিনি এভাবেই একজন কম্প্রোমাইজ করলেই ব্যাস শুরু হয়ে যেত আগের মতই হই হুল্লোড়।মনে হয় বন্ধুত্ব গাড় হওয়ার জন্য এই যন্ত্রনাময় সময়টুকু খুব বেশি কাজে লাগে।কলেজ বন্ধ থাকলেই দুজনেরই মন খারাপ হয়ে যেত, দুই জনের বাড়ি তো দুই অঞ্চল( পূর্ব আর দক্ষিন)।জানি ফিনিসিং টাই সবচেয়ে বেশি মজা পাবেন,৪ বছরের পড়াশুনা শেষ হবার মধ্য দিয়ে দুই বন্ধুত্তের রঙিন জীবনের অধ্যায় শেষ হবার কথা ছিল কিন্তু বিশ্বাস করুন পারিনি,এখনও অবধি দুই বন্ধুর চার হাত এক করে আছি।সেই কলেজের প্রথম দিন থেকে একই ছাদের নিচে বাস করে প্রথমে ডিপ্লোমা শেষ করে একই প্রতিষ্ঠান চাকরিরত অবস্থায় অন্য একটি কলেজ থেকে একই সাথে বিএসসি ডিগ্রী লাভ করতে যাচ্ছি আমরা।আপনাদের হয়তো বুঝতে আর বাকি নাই যে,আমি আমার রুমমেট অনুপম এর কথাই বলছি। সম্পর্কটা এখন আর রুমমেটে সীমাবদ্ধ নেই,অনুভবে মনে হয় সম্পর্কটা এখন রক্তে মিশে গেছে।মজার কথা কি জানেন, শুধু অফিসে নয় কেউ আমাদের কথা শুনলে বলে,বিয়েটাও একই সাথে একই দিনে করে ফেলিস!একমাত্র সৃষ্টিকর্তাই জানে কপালে এটাও লেখা আছে কিনা?

