বগুড়ার ক্লিনিকগুলোর অনিয়ম - ১ম পর্ব 


আমরা সাধারণ মানুষেরা ডাক্তারদের কাছে যাই চিকিৎসা নেবার জন্য।আর ডাক্তারদের লক্ষ্য হল সাধারণ মানুষকে জিম্মি করে প্রচুর পরিমানে অর্থ হাতিয়ে নেয়ে। তাই বলে সবাই কিন্তু এক নয়। আজ আমি বগুড়া জেলার শেরপুর উপজেলার কিছু ক্লিনিকের অনিয়ম নিয়ে লিখব। আমাদের এই শহরে প্রায় ১৫ টি ক্লিনিক রয়েছে।প্রায় সবগুলো ক্লিনিক এ প্রচুর পরিমানে রোগীর উপস্থিতি লক্ষ করা যায়, অন্যদিকে সরকারী হাসপাতালের চিত্র একেবারে বিপরীত,রোগী শূন্য । এই সরকারী হাসপাতালের ডাক্তারাই কিন্তু এই সব ক্লিনিকগুলোর মালিক অথবা এসব ক্লিনিকে রোগী দেখেন।
এই সব ক্লিনিকে চিকিৎসার চেয়ে বেশি হয় অপচিকিৎসা। কোন একটি নিদিষ্ট বিষয় এর উপর প্রশিক্ষিত ডাক্তার চিকিৎসা করছেন সকল রোগের। শুধু কি চিকিৎসাই করছেন?
না, তারা আবার জটিল জটিল অস্রপাচারো করছেন। অথচ তারা কিন্তু সার্জন না। প্রশাসনের নাকের ডগায় উপজেলা সদরের বিভিন্ন ক্লিনিকে এসব কাজ তারা প্রতিনিয়ত করেই চলছে।
আমরা সাধারণ মানুষেরা কিন্তু বুঝি না ডাক্তার সার্জন নাকি গিইনি নাকি মেডিসিন। আমরা বুঝি তিনি একজন ডাক্তার। আমরা বিশ্বাস করে তাদের কাছে যাই আরোগ্য লাভের জন্য, আর তারা আমাদের এই বিশ্বাসককে পুঁজি করে হাতিয়ে নিচ্ছে লক্ষ লক্ষ টাকা। আজ দেখলাম কোন এক ক্লিনিকে মেডিসিন স্পেশালিষ্ট ডাক্তার দ্বারা সিজার এর মত জটিল অপারেশন করানো হল। (অনুসন্ধান চলছে, আগামীতে ডাক্তার ও ক্লিনিকের নাম জানানো হবে)। এদিকে যে মেডিসিন স্পেশালিষ্ট ডাক্তার দিয়ে অপারেশনটা করানো হল তার বিরুদ্ধে একবার অভিযোগ উঠেছিল তার ডাক্তারি সনদপত্র ভুয়া। অথচ তিনি নাকি প্রতি নিয়ত সিজার এর মত জটিল অপারেশন করে যাচ্ছেন।
এটাত গেল একটি অনিয়িম, এরকম শত শত অনিয়ম করে চলছে ক্লিনিক গুলো। এর বিরুদ্ধে প্রশাসন কেন ব্যাবস্থা নিচ্ছে না।

