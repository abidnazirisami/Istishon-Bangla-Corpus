মানবিক ধর্মে জাগি__ তানিয়া আক্তার



ধর্মরে কখনও রাখিনা অন্তরে
ঘুুরি ধর্মের লেবাস পরে।
হাক-ডাক দিই ফতোয়া কত
মন্ত্র-টন্ত্র জপি-মালা শত।
পাশে কাঁদে শিশু বহু নারী পুরুষ
যাই সব এড়িয়ে আমরা বেহুশ।
মানুষে মানুষে মিলে অপরূপ মিত্রতা
এইটুকু ভুলে করি- শুধু শত্রুতা।
বাইরে ধর্ম ধর্ম করে দেখাই অহমিকা
পায়ে দলি অপরের ধর্মের শিখা।
মন্দির মসজিদ গীর্জা প্যাগোড়ায়
আমাদের দেহবল দৌঁড়ে ফুরায়।
গভীর চোখে চেয়ে দেখিনা কখনও
মানবিক বোধগুলোর অধঃপতন এখনও।
ধর্ম ধর্ম গেল, গলা ফাটাই চিৎকারে
ভিতরে দানব সাজি বিভৎস রূপ ধরে।
সকল মানুষে প্রেম জন্মালনা বলে
বৃথা যত ধর্মের বুলি গেল অতলে।
মানবিক ধর্মে আমরা জাগব যেদিন
মানবকুল ভালবাসায় ভাসবে সেদিন।

