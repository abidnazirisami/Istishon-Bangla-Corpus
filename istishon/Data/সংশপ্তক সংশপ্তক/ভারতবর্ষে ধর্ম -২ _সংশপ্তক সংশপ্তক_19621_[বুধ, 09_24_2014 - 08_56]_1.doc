ভারতবর্ষে ধর্ম -২ 


জৈন ধর্ম প্রথমে পূর্ব ভারত অর্থাত অঙ্গরাজ্য বা ভাগলপুর জেলা,বিদেহ ও কোশল রাজ্যে প্রচারিত হয়.কথিত আছে এর প্রচারক মহাবীর যখন রাড় দেশে তার ধর্ম প্রচারে যান তখন তার পিছনে ওখানকার অধিবাসীরা কুকুর লেলিয়ে দেয়.মগধ-রাজ বিম্বিসার ও অজাত শত্রু এই ধর্ম মতের অনুসারী ছিলেন.মৌর্য সম্রাট চন্দ্র গুপ্ত তার শেষ বয়সে জৈন ধর্মের অনুসারী হয়েছিলেন.তিনি জৈন শাস্ত্র মতে শেষ বয়সে রাজ্য ত্যাগ করে মহিসুরের শ্রাবণবেলগোলায় দেহত্যাগ করেন.এই সময় তাকে চন্দ্রগুপ্ত মুনি বলে ডাকা হত.তার নাম স্মরণে রাখার জন্য শ্রাবনবেলগোলায় চন্দ্রগিরি নামে একটা গুহা নির্মিত হয়।
জৈন ধর্ম প্রাথমিক পর্যায়ে পূর্বভারতে জনপ্রিয়তা পেলেও পরে এখানে তার অস্তিত্ব বজায় থাকেনি.পশ্চিম ভারত তথা গুজরাট ও রাজপুতানার কিছু অংশে এই ধর্ম স্থায়িত্ব লাভ করে.বহু গুজরাটি ও মারওয়ারী রা এখনো জৈন ধর্মের অনুরাগী.পশ্চিম ভারতে "শেতাম্বর"সম্প্রদায়ের প্রভাব বেশি দেখা যায়.দক্ষিন ভারতেও জৈন ধর্ম একসময় ব্যাপক প্রভাব বিস্তার করেছিল.ভারতের এই অংশে ছিল "দিগম্বর" সম্প্রদায়ের প্রভাব.জৈন ধর্ম মতে যদিও ব্যক্তিগত ধন সম্পত্তি রাখা নিষেধ তবুও এই ধর্মানুসারী ধনী গুজরাটি কিংবা মারোয়ারী রা যুক্তি দেখান যে এটা ভূ-সম্পত্তির ক্ষেত্রে প্রযোজ্য নগদ অর্থ বা সোনা-দানার ক্ষেত্রে প্রযোজ্য হয়না।
চন্দ্রগুপ্তের শাসন আমলে উত্তর ভারতে ভয়াবহ দুর্ভিক্ষ দেখা দিলে অনেক জৈন সন্যাসী "ভ্দ্রবাহুর"নেতৃত্বে দক্ষিন ভারতে চলে আসেন.ভদ্রবাহুর প্রভাবে দাক্ষিনাত্যের জৈন সন্নাসীরা মহাবীরের অনুশাসন গুলি কঠোরভাবে মেনে চলতেন। তারা কোনো গ্রন্থী বা বস্ত্র পরিধান করতেন না.এই জন্য তাদের বলা হত "দিগম্বর"সম্প্রদায়.অপরদিকে উত্তর ভারতে যে সব জৈন সন্নাসীরা থেকে যান তারা "স্থল্ভদ্রের" নেতৃত্বে শ্বেতবস্ত্র পরিধান করতেন.এইজন্য তাদের কে বলা হত শ্বেতাম্বর জৈন.জৈন ধর্মের মূলত এই দুই সপ্রদায়ের ভিতর কোনো মৌলিক মতভেদ ছিলনা।
জৈন ধর্মের নিয়মনীতি গুলি প্রধানত মৌখিক ভাবে প্রচলিত ছিল.এই ধর্ম সূত্রগুলিকে সংকলন করে লিপিবদ্ধ করার জন্য পাটলিপুত্রে জৈন সন্ত স্থুলভদ্র এক জৈন মহাসভার আয়োজন করেন.এই সভায় বিচার বিশ্লেষণ করে ১২ টি অনুশাসন গ্রহণ করা হয়.এর নাম হয় দ্বাদশ অঙ্গ.পরে বল্ভিতে পুনরায় এক মহাসভার আয়োজন করে আরো ১২ টি অনুশাসন সংযোগ করা হয়.এর নাম দ্বাদশ উপ অঙ্গ।
জৈন ধর্ম এখনো ভারতবর্ষে বিদ্যমান.কিন্তু বৌদ্ধ ধর্ম একসময়ে ভারতে প্রবল প্রতাপে বিরাজিত থাকলেও ধীরে ধীরে তা লোপ পেয়েছে.জৈন ধর্মের এই স্থায়িত্তর কারণ হলো হিন্দু ধর্মের সাথে বিরোধে না গিয়ে তারা আপোষে গিয়েছে.হিন্দুদের জাতিভেদ প্রথা ও আচার অনুষ্ঠান জৈনরা মেনে নেওয়ার ফলে তা জনসাধারণের কাছে তা বৌদ্ধদের থেকে স্থায়িত্ব বেশি লাভ করে.তাছাড়া জৈন ধর্ম গৃহস্তদের দিকে বেশি নজর দিয়েছে.অর্থাত গৃহী হলেও আপনি জৈন ধর্মানুসারী হতে পারেন.কিন্তু বৌদ্ধ ধর্মের সে সুযোগ ছিলনা।
জৈন ধর্ম হিন্দু ধর্মের সাথে আপোষ করলেও তাদের মূলনীতি নাস্তিক্যবাদ তারা অক্ষুন্ন রাখতে সমর্থ হয়েছিল.বরং জৈনদের প্রভাবে হিন্দুধর্মে অহিংস প্রভাব বেড়েছে.জৈনরা বৌদ্ধদের মত অন্তরকলোহে আত্মশক্তি ক্ষয় করে নাই.তারা একমত হয়ে তাদের দ্বাদশ অঙ্গ ও উপ অঙ্গকে রক্ষা করে.এই জন্যে জৈন ধর্মে হীনযান ও মহাযান এর মত পরস্পর বিরোধী মত তৈরী হয়নি।

