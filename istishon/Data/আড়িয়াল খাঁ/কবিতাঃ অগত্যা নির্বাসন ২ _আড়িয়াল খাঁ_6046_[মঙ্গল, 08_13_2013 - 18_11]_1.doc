কবিতাঃ অগত্যা নির্বাসন ২ 


 তুমি আসো, তুমি যাও, হেঁটে হেঁটে কথা কও-
ক্যানভাসে রঙ দাও, পদরেখা মনে এঁকে,
হিয়া কাঁদে, বলি তাও, অভিমান চুপ রও
হৃদাকাশে যারে চাও, সেই নারী নাহি ডাকে। 
ছেঁড়া তুলি, সবগুলি, সাদা রঙ কালো হয়
অসহায় বুলবুলি, পরাজিত আঁকিয়ে-
তুমি কড়ি, তুমি কলি, তবু ফুল আলো নয়
যাতনায় ব্যাথ্যাঝুলি, ঠোঁট দু’টো বাকিয়ে। 
প্রেম খাদে, মহানাদে, পড়ে রই সেই সই
অযুহাতে বানচাল, হাতটাও বাড়ালেনা,
নববোধে, সোনারোদে, একা প্রাণ এল বই-
অপঘাতে একি হাল, পথটাও মাড়ালেনা!
শত রাতি, প্রেমবাতি, একেলায় জ্বলে নাই
একা বসে সেই থেকে, নিশি আঁকি তুলিতে,
একরতি, অবনতি, চুমে তাই মানে নাই-
মুছি ঘষে মনে রেখে, তাই বাকি ভুলিতে। 
১১/০৮/১৩

