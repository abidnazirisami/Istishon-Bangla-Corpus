কবিতাঃ অগত্যা নির্বাসন 


কথা নাই, কথা নাই, কথাগুলো উড়বে
ঠোটে নাই, নীড়ে নাই, শ্রাবণেতে ঝড়বে।
প্রেম কই, ফ্রেম কই, ছবিগুলো ভাসছে
কথাগুলো ফ্রেমে ভরে প্রেম শুধু হাসছে।
অন্দরে বন্দরে মিছিমিছি খোঁজাখুঁজি
প্রেমিকের কপটতা শশী বলে সোজাসুজি।
কথা নাচে, প্রেম বাঁচে, ক্ষণিকের জন্য
ভণিতার কথা শেষে প্রেম হয় হয় বন্য।
আঁখি নায়, মন যায়, কথাহীন প্রেম খোঁজে
নোঙর ফেলে শেষে, হয়রানে চোখ বোজে।
প্রেম তাই ভুলে যাই অভিমান বিষাদে
হিয়া মরে অভাবে, চোখ মরে নিষাদে।
অবহেলা, প্রেমখেলা, আলো নাহি জ্বলে হায়!
প্রেমরথে ওড়া তবে স্বপ্নেই থেকে যায়।
শুকতারা, মুখচোরা, এককীই হেঁটে যায়
স্বপ্নেরা ভালবেসে কপোলেই চুমু খায়।

