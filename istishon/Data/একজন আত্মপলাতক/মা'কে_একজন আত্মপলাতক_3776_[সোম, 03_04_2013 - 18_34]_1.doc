মা'কে


তুমি তো জানোনা মা! বুভুক্ষ মোরা কতদিন থেকে, অন্তরে শুধু অতৃপ্তিই রয়ে গেল, বার বার মনে পড়ে কেন এসেছিলাম মোরা তোমার মাতৃত্বের নিকট পরাজিত হয়ে। তুমি তো জান না মা! আমরা তোমার কত মেহনতী ছেলে। কিন্তু আমরা এতগুলিতেও তোমার পেট ভরাতে পারলাম না। তুমি কঠিন হও মা, অন্ধ মাতৃত্ব আর দেখিও না। তোমার আদরের ছেলেটিই তোমাকে খেতে দেয় না। বরং তোমার পেট খালি করে নির্বিঘ্নে মোটা হয় সে। মা! তুমি বিঘ্ন হও তোমার ঐ মোটা ছেলের প্রতি। 

