বহুরূপী নারী 


 এই কবিতাটি প্রেম ও দ্রোহের কবি নামে খ্যাত কবি হেলাল হাফিজের অনির্ণীত নারী কবিতার ছায়া অবলম্বনে রচিত।
নারী কি ছবির মত
নারী কি রঙ তুলি
নারী কি আজ কৃষ্ণ-কলি
না কি প্রেমিকের আনারকলি।
নারী কি কোন ছায়া
না কি সংসারের মায়া
নারী কি আষাঢ়ে গল্প
না কি শ্রাবণ ধারা।
নারী কি কোন ফুল
না কি অনর্গল করে যাওয়া শুধুই ভুল।
নারী কি আমার কেউ
না কি আলেয়ার আলো,
নারী আজ আইটেম সং এর নামে
পুরুষের চোখে চেটে খাওয়া পণ্য ,
তাই আজ নারীর নাম দিয়েছি
বহুরূপী অনন্য।

