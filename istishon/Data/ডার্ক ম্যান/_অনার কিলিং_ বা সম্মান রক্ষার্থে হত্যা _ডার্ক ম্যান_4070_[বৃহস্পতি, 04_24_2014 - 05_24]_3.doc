_অনার কিলিং_ বা সম্মান রক্ষার্থে হত্যা 


অনার কিলিং(সম্মান রক্ষার্থে হত্যা)
অনার কিলিং বা সম্মান রক্ষার্থে হত্যা হল কাউকে নিজের পরিবার বা গোত্রের সম্মানহানির দায়ে ঐ পরিবার বা গোত্রের অপর ব্যক্তি কতৃক হত্যা করা, যার মাধ্যমে এই সম্মান হানির উপযুক্ত প্রতিকার হয়েছে বলে মনে করা হয়। পৃথিবীর বিভিন্ন জায়গায় অনার কিলিং প্রচলিত। নারীরা হলো অনার কিলিং এর প্রধান শিকার। পাকিস্তান, জর্ডান,লেবানন, সিরিয়ান রিপাবলিক সহ অন্যান্য মধপ্রাচ্যের দেশে এ প্রথা অধিক প্রচলিত। তবে ইংল্যান্ড, ফ্রান্স, জার্মানির মত দেশেও অনার কিলিং এর খবর পাওয়া যায়।
হত্যার কারণঃ সম্মান রক্ষার্থে হত্যার ক্ষেত্রে যে সকল কারণ প্রধান তার মধ্যে রয়েছেঃ
১/পরিবারের অমতে বিয়ে করা।
২/নিম্নবর্ণ বা মর্যাদার কাউকে বিয়ে করা।
৩/বিবাহ-পূর্ব সম্পর্ক।
৪/বিবাহ-বহির্ভূত সম্পর্ক আছে বলে সন্দেহ পোষণ করা।
৫/ধর্মীয় বিধি নিষেধ অমান্য করা।
৬/সামাজিক বা গোত্রীয় বিধি-নিষেধ অবজ্ঞা করা। 
অনার কিলিং এর কিছু ঘটনা নিম্নে উল্লেখ করা হল
কলকাতায় অনার কিলিং, বোনের মাথা কেটে আত্মসমর্পণ দাদারঃ
পরিবারের সম্মান বাঁচাতে মধ্যযুগীয় বর্বরতার সাক্ষী থাকলো কলকাতা। ডিসেম্বর, ২০১২ তে প্রথম অনার কিলিং এর ঘটনা ঘটে কলকাতাতে। বন্দরের কাছে নাদিয়াল থানা এলাকায় শ্বশুর বাড়ী থেকে পালিয়ে আসা অত্যাচারিত বোনের মাথা কেটে খুন করে দাদা। পরে সে কাটা মাথা নিয়ে আত্মসমর্পণ করে খুনি মেহতাব আলম।
২০০৪ সালে আকবরের সাথে বিয়ে হয়েছিল নিলোফারের। তাদের দুইটি সন্তানও আছে। বিয়ের প্রথম দিন থেকে নিলোফার অত্যাচারিত হত বলে অভিযোগ। ২৯ নভেম্বর শ্বশুরবাড়ি থেকে পালিয়ে যায় সে। পরদিন তার বাবা থানায় একটি নিখোঁজের অভিযোগ জানান। এতদূর পর্যন্ত কোন সম্মানহানি হয় নি।
কিন্তু নিলোফারের দাদা মেহতাব আলম জানতে পারেন, নিলোফার তার প্রাক্তন প্রেমিক ফিরোজের কাছে রয়েছে। মেহতাব খোঁজ নিতে শুরু করে এবং জানতে পারে ফিরোজের দাদার বাড়িতে আশ্রয় নিয়েছে। ৩০শে নভেম্বর সেখানে একটি তলোয়ার হাতে চড়া হয়। ফিরোজের বৌদি সাবু বাঁধা দিতে গেলে প্রথমে তাকে কোপায়। এতে সাবুর হাত ঝুলে পরে। পরে তার বোন নিলোফারকে টেনে হিঁচড়ে বের করে এনে এক কোপে মাথা কেটে ফেলে। পরে সেই কাটা মাথা আর তলোয়ার নিয়ে থানায় আত্মসমর্পণ করে। 
পাকিস্তানে অনার কিলিংঃ
সেপ্টেম্বর ২০১৩ সালে অনার কিলিং এর শিকার হন তিন নারী। পেশোয়ার আর কোহাট নগরীর মধ্যবর্তী দারা অঞ্চলে এই ঘটনা ঘটে।
স্থানীয় প্রশাসনের এক কর্মকর্তা বার্তা সংস্থা এএফপি কে জানান, দুই বছর আগে জাওয়াকি গ্রামের এক মুদির দোকানির সাথে করাচির ২২ বছর বয়সী এক নারীর বিয়ে হয়। তবে সম্প্রতি ওই নারীর বিরদ্ধে চাচি ও চাচাতো বোনের সহায়তায় অন্য এক পুরুষকে বিয়ে করার অভিযোগ উঠে।
তাই স্থানীয় উপজাতি পরিষদ(জিরগা) এই বিষয়ে হস্তক্ষেপ করে এবং ওই তিন নারীকে হত্যার ঘোষণা করে। উপজাতিয় এলাকায় পাকিস্তানের দণ্ডবিধি কার্যকর থাকে না।
পাকিস্তানের মানবাধিকারের রিপোর্ট অনুযায়ী, ২০১১ সালে প্রায় ৯৪৩জন নারী অনার কিলিং এর শিকার হন।
কিছু আশার কথা
সম্প্রতি ফেব্রুয়ারি মাসে অনার কিলিং এর দায়ে একজনকে মৃত্যুদণ্ড এবং অপর ৫ জনকে যাবতজীবন কারাদণ্ড দিয়েছে পাকিস্তানের একটি আদালত। তবে তারা উচ্চ আদালতে আপিল করারা সুযোগ পাবেন। 

