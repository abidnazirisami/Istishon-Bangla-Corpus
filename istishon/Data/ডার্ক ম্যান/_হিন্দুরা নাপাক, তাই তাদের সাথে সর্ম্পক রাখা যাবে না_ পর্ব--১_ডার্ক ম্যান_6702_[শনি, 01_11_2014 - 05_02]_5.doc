_হিন্দুরা নাপাক, তাই তাদের সাথে সর্ম্পক রাখা যাবে না_ পর্ব--১


আমি চট্টগ্রামের একটি মসজিদে নিয়মিত জুমা'র নামাজ পড়তাম। কিন্তু গতকাল থেকে ঐ মসজিদে আর নামাজ পড়ি না। এর মূল কারণ হচ্ছে ঐ মসজিদের হুজুর হাদীসের ভূল ব্যাখ্যা দিয়ে সাম্প্রদায়িক দাঙ্গা সৃষ্টির চেষ্টা করছেন॥
গত ৩/১/২০১৪ সালে প্রতি শুক্রবারের মত আমি মসজিদে জুমা'র নামাজ পড়তে যাই। মসজিদের ইমাম নামধারী ঐ মোল্লা যথারীতি বয়ান শুরু করলেন। প্রথমে দেশের রাজনৈতিক পরিস্থিতি নিয়ে কথা বললেন। প্রথমে তার রোষানলে পড়েন শেখ হাসিনা কারণ তিনি একজন নারী প্রধানমন্ত্রী হয়েও আরেকজন নারী আইনজীবির নিরাপত্তা দিতে পারেন নি।
এরপর তিনি বিয়ে এবং দেন-মোহর সংক্রান্ত বিভিন্ন বিষয়ে শরীঅতের বিভিন্ন বিষয়ের কথা বললেন যা ছিল খুবই গুরুত্বপূর্ণ। এছাড়া নারীর অধিকারের কথা বললেন।
তবে বয়ানের শেষ দিকে মোল্লা এমন কথা শোনালেন যা আমার কানে বোমার শব্দ হয়ে আসল। তার সব রাগ গিয়ে পড়ল প্রতিবেশী দেশ এবং হিন্দুদের উপর। তিনি বললেন "হিন্দুরা নাপাক, তাই তাদের সাথে সর্ম্পক রাখা যাবে না"॥ অথচ মসজিদের আশেপাশে হিন্দুদের জমি ও দোকানপাট রয়েছে যা আমাদের জন্য প্রয়োজনীয়।
যেহেতু আমার কোন ক্ষমতা নাই ঐ হুজুরের বিরুদ্ধে কোন ব্যবস্থা নেওয়ার তাই যতদিন পর্যন্ত তিনি নামাজ পড়াবেন ততদিন ঐ মসজিদে যাব না॥ আর হাদীসে তো রয়েছে, ইসলামী বিধান বিকৃতিকারীদের পিছনে নামাজ পড়া জায়েজ না। এখন আর ঐ মসজিদে নামাজ পড়তে যাই না॥

