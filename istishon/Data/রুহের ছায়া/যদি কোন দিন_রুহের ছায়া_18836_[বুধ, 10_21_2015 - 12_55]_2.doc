যদি কোন দিন


শিশির ভেজা ঘাসে শুয়ে কখনো,
পূর্ণিমারাতে জোৎস্না স্নানে মেতেছো?
পাতাবাহারের পাতাগুলো ছুয়ে,
কখনো কি রঙের মেলায় ডুবেছো?
বনটিয়া মেতেছে, ডুবেছে, ভেসেছে,
একবার আমাকে ছুয়েও দিয়েছিলো।
অত:পর নাইট কুইনের অপেক্ষায় থেকেছি,
বিচ্ছিন্ন আমি সব ফেলে,একঘরে হয়ে।
কেউ বলেছিল উম্মাদ, কেউবা বোকা,
আর সেই বনটিয়া বলেছিল আমি প্রতারক,
সত্যিই,আমি প্রতারক,উষ্ণতার প্রচারক।
কোন এক বিকেলে যদি ডুমুর ফুল ফোটে,
যদি আবার পুরনো কঙ্কাল মুখ তুলে চায়,
যদি নেশাময় রাতে জোনাকিরা কাদে,
তবে,তবে আমি অট্টহাসি হাসবো।
পুরাতন সেই অট্টালিকার লুকিয়ে থাকা সৃতি
তোমার আমার মিলন মোহনার বিছানা,
সব,সবটা আমি পুড়িয়ে দেব খড় দিয়ে,
আর ছাইগুলো অবশিষ্ট থাকবে তোমার মনে।
যদি কখনো সৃতিচারণ করে মন কেঁদে উঠে,
তবে তুমি চলে এসো কৃষ্ণচূড়া হাতে,
নীল রঙের সেই ভেজা শাড়ি পরে,
এলোমেলো তোমার ভেজা চুলে নাহয়
আরেকটিবার আমি হারিয়ে যাবো।
@ প্রলোভনের মায়াজাল

