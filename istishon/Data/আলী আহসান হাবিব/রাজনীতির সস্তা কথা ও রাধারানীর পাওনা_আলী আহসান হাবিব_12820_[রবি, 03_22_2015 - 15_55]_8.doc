রাজনীতির সস্তা কথা ও রাধারানীর পাওনা


প্রধানমন্ত্রী শেখ হাসিনা এক বক্তব্যে বলেছেন, অগ্নিসংযোগকারীদের বাপ-দাদার জমিও বাজেয়াপ্ত হবে ? প্রধানমন্ত্রী যদি সত্যি সত্যিই এমন বিষয় নিয়ে আইন তৈরী করেন, তবে বাংলাদেশের শান্তিপ্রিয় অরাজনৈতিক ব্যক্তিরা সাধুবাদ জানাবেন বৈকি।
কিন্তু প্রধানমন্ত্রীর এ বক্তব্য আইনে পরিনত হবে না। পেট্রোল বোমার আঘাতে নীরিহ মানুষ পুড়ে মরছে, আবার কেউ জীবন্ত মমি হয়ে বেচ আছে। বিরোধীদলীয় রাজনীতির এমন নাশকতায় রাজনীতিবীদরা আক্রান্ত না হলেও সাধারন মানুষ অথবা মাঠ পর্যায়ের মানুষ ক্ষতিগ্রস্থ হচ্ছে। সন্ত্রাসী এমন কর্মকান্ডকে বন্ধ করার বদলে প্রধানমন্ত্রী বললেন, অগ্নিসংযোগকারীদের বাপ-দাদার জমিও বাজেয়াপ্ত হবে ! মাননীয় প্রধানমন্ত্রীর এ বক্তব্য যে কোনদিন বা স্তবায়ন হবে না, তা এরকম সহমর্মীতা আদায় করার ধারাবাহিক বক্তব্যই প্রমান করে।
প্রধানমন্ত্রী বলেছেন, ২০২১ সালের মধ্যে বাংলাদেশকে মধ্যম আয়ের দেশে পরিনত করবেন-ভালো উদ্যোগ, কিন্তু এ উদ্যোগ বাস্তবায়ন কি আদৌ হচ্ছে ? সরকারি দপ্তরে সাধারন মানুষের সেবার দরজা খোলা থাকলেও সাধারন মানুষ আসলে কি সরকারি সেবা পাচ্ছে নাকি, সেবা নামক শব্দটি কিনে নিতে হয় প্রয়োজনের তাগিদে ? কৃষকদের কাছ থেকে সরকার ২৮ টাকা কেজি দরে গম কিনবেন, ভালো উদ্যোগ, এমন ঘোষনা বাস্তবায়নও হবে-কিন্তু সরকারকে গম সরবরাহ করবে কারা ? কৃষক ? না, কোন কৃষকই সরকার ঘোষিত ২৮ টাকা দর পাবেন না। বর্তমানে বাজারে ১৮/১৯ টাকা কেজি দরে গম বিক্রি করতে বাধ্য হচ্ছে কৃষকরা। সরকার ঘোষিত ২৮ টাকা দর পাবেন ব্যবসায়িরা, সংসদ সদস্যরা সহ সকল রাজনৈতিক ব্যক্তিবর্গ। বরাবেরর গোপনে তৈরী করা হবে কৃষকের ভুয়া তালিকা। আর এভাবেই কৃষকের নামে হাতিয়ে নিবেন কোটি টাকা।
দেশ থেকে মৌলবাদ উৎখাতের বিষয়টি হাস্যকর বিষয়ে পরিনত হয়েছে। অভিজিত হত্যাকান্ডে মৌলবাদী সন্ত্রাসীরা তাদের শক্তি সম্পর্কে জানান দিয়েছে। সরকারের হাতের মুঠোর মধ্যে থাকা জামায়াত-শিবিরকে এখনো নিষিদ্ধ করার সাহস দেখাননি প্রগতিশীল সরকার। সেখানে জঙ্গীবাদ, মৌলবাদ উৎখাতের বিষয়টি প্রগতিশীল মানুষদের কাছে সরকারের সহানুভূতি পাবার একটি কৌশল মাত্র।
সরকারি কর্মকর্তাদের নতুন বেতন স্কেল ঘোষনার বিষয়টি যদিও এখনো অপেক্ষমান। কিন্তু এমন বেতন স্কেল ঘোষনা করে সরকার কি অর্থনৈতিক বৈষম্য দুর করতে চাইছেন, নাকি অর্থনৈতিক দুরত্ব বাড়াতে চেয়েছেন ?
শতকরা ৮০ ভাগ কৃষকের এই দেশে ২মন ধান বিক্রি করে একজন কৃষককে একটি ইলিশ কেনার স্বপ্ন দেখতে হয়, সেখানে সরকারি চাকুরেদের সাথে কৃষকের অর্থনৈতিক বৈষম্য বাড়বে, তাতে কোন সন্দেহ নাই। দেশে দুটি সম্প্রদায়ে বিভক্ত হতে যাচ্ছে। এক হলো, সরকারি লোকজন, আর অপরটি হলো বে-সরকারি লোকজন। সরকারের এমন উদারনীতি যদি মধ্যম আয়ের দেশে পরিনত করার মত মানসিকতা-তবে কৃষক শ্রেনী বা বে-সরকারি লোকজন কো্রন গোত্রের্ আওতায় আসবে ? অর্থনৈতিক দাপটে দেশের মধ্যে মনিব আর প্রজা সম্পর্কের রাষ্ট্রে পরিনত হতে যাচ্ছে-এটা নিশ্চিত।
দেশের এ প্রান্ত থেকে অপরপ্রান্তে চলছে সন্ত্রাসবাদ। বিরোধীদলীয় নেত্রী সংবাদ সম্মেলন করে বললেন, অগ্নিসংযোগ, জ্বালাও পোড়াও রাজনীতি তার দল করে না। তিনি সরকারি দলকে এর জন্য দায়ী করেন ! তাহলে বিষয়টি কি দ্বারালো-হয় সরকার সন্ত্রাস করছে, অথবা বিরোধীদল সন্ত্রাস করছে। কিন্তু সন্ত্রাস যেই করুক-এমন সন্ত্রাসীর কবলে পরে কিন্তু সাধারন মানু্ই মরছে, ক্ষতিগ্রস্থ হচ্ছে। সরকার বা বিরোধীদলের মানুষ মরছে না। আসলে কেউ্এমন সন্ত্রাসের শিকার হউক, এটা মোটেই কাম্য নয়।
সরকার ঘোষনা করলেন যে, সংবাদপত্র শতকরা ৭৫ ভাগ বেতন ভাতা বাড়িয়ে বেতন অবকাঠামো বাস্তবায়ন করবেন। তথ্য মন্ত্রী সহাস্যেই এ ঘোষনা দিলেন। ভুক্ত ভোগি মাত্রই জানে যে, সরকারের এমন ঘোষনার সাথে কাগজে কলমে মিল থাকলেও বাস্তবে এমন ঘোষনা বাস্তবায়ন হয় নাই। বরং সরকার ও দেশের সুনাম ক্ষুন্ন করতে প্রগতিশীল মিডিয়ার ভেতরে মুখোশ পড়ে আশ্রয় নিয়েছ মৌলবাদী, জঙ্গীবাদী, সমর্থক, আশ্রয়দাতারা। সরকার মৌলবাদী সমর্থিত কয়েকটি মিডিয়া বন্ধ করলেও এখনো প্রকৃত মৌলবাদীদের মিডিয়া বন্ধ করেনি। মৌলবাদী মিডিয়ায় কর্মরতরা কি সবাই দেশ ছেড়েছন বা মারা গেছেন ? না এদের কেউ মরেনি, বা দেশান্তর হয়নি। এরা প্রগতিশীল মিডিয়ার মধ্যে মুখোশ পড়ে ঢুকে পড়েছে। সাংবাদিকতা না করেও সম্পাদক, অথবা তৈল মর্দন করা কোন চটি লেখকও সম্পাদকের মত গুরুত্বপূর্ন আসনে বসেছে। এতে সরকারের ভোট রাজনীতির পথ পরিষ্কার হলেও, বাংলাদেশ জঙ্গীবাদের স্থায়ী ঠিকানায় পরিনত হতে যাচ্ছে।
সরকার, মন্ত্রী, এমপি, বিরোধীদল-সবই যেন এক কাতারে দাড়িয়ে। মুখে যা আসছে তাই মন্তব্য করছে। ইতিহাসের ধারাবাহিকতায় এখনকার রাজনীতিবীদদের সম্পর্কে আগামী প্রজন্ম সেই প্রস্তর যুগের আগ্রাসী মনোভাবের রাজনীতিবীদ হিসেবে গ্রহণ করবেন ? ধর্মনিয়ে বাড়াবাড়ি সকল সময় সকল রাষ্ট্র, সমাজকে পেছনেই টেনে ধরে। উগ্রবাদ কোন ধর্ম হতে পারে না। জিহাদ, জিহাদী, হত্যা কোন ধর্মের অন্তরর্ভুক্ত নয়। সেই সনাতন ধর্মের যৌনরিপু, কিংবা ইসলাম ধর্মের কতল, এসব সে আমলের, যখন পারমানবিক কোন শক্তির উত্থান ঘটেনি।
এ বিংশ শতাব্দীতে রাজ্য শাসনের ধরন পাল্টালেও মিথ্যাচার, প্রজানিধন, মানবাধিকার লঙ্ঘন, প্রাধান্য পেয়েছে। সময় বদলিয়েছে, কৌশল বদলিয়েছে, সেই সাথে বদলেছে শাসন আর শোসনের কৌশল।
যে, রাধারানীর কথা উপরে লিখেছি-তার বিষয়টি হলো এমন, “ রাধারানীকে একদল দুবৃত্ত ধর্ষন করে তার দু-চোখ উপড়ে ফেলে। পুলিশ মূল আসামীদের বাদ দিয়ে দু-জনেরনামে অভিযোগপত্র দাখিল করে। আদালত অভিযুক্ত দুইজনের যাবজ্জীবন কারাদন্ড এবং ক্ষতিপূরন বাবদ ২ লাখ টাকা করেএ জরিমানা করে। দোষী সাব্যস্ত হওয়া ওই দুই যুবকের বাবা বেচে থাকায়, ওই দুই যুবক বাবার কোন সম্পত্তির অধিকার পায় নাই। তাই রাধারানীর ক্ষতিপুরনের টাকাও আদায় হয় নাই। রাধারানীর জীবন থেকে আলো চলে গেছে। এটা কি করা যেতো না যে, রাধারানীর জন্য জরিমানার টাকা অন্যভাবে আদায় করা ?
না, আসলে রাধারানীদের কথা ভেবে এই দেশে কোন আইন হয় না। আইন হয়, যেভাবে দুবৃত্তায়ন বাড়ে। প্রগতিশীল সরকারের কাছে মানুষের প্রত্যাশা অনেক বেশি, কিন্তু কোন অবস্থাতেই তার গন্ডি থেকে বের হয়ে সাধারন মানুষের জন্য কাজ করছে না। মুখোশধারীদের চিহ্নিত করছে না। আগামী প্রজন্ম হয়তো মিথ্যাচারের স্বর্গ সময় বলে এই বিংশ শতাব্দীর রাজনীতিকেই বলবে। তারপরো প্রত্যাশা, কথা বলুন, তবে কাজে যা পরিনত করবেন, তাই বলুন। কাজ করুন, যা করতে পারবেন। অভিজিত হত্যাকান্ডের অপরাধীদের বের করা হবে না-এটা ভাবতে চায় না, সাধারন মানুষ। সাধারন মানুষ সত্যিকারভাবেই ধর্মনিরেপক্ষ, সত্যাশ্রয়ী একটি রাষ্ট্রে বসবাস করতে চায়। যেখানে পেশার সম্মান আছে, যেখানে শ্রদ্ধাবোধ কাজ করে।
তাই এ সন্ত্রাসের পথ বন্ধ করতে সরকারকে আরো কঠোর নীতি অবলম্বন করতে হবে। মুক্তমনাদের কথা শুনুন, কারন মিডিয়া এখন ব্যক্তিস্বার্থে অথবা মুখোশধারীদের আশ্রয়স্থল হয়েছে। তবে দু-একটি মিডিয়া কথা বলতে চাইলেও মুখোশধারীর দাপটে তারা চাপে চেপ্টা।
আমরা মন থেকে সম্মান করতে চাই। ভালোবাসার জায়গাটুকু জোর করে আদায় করার চেষ্টার অর্থই হলো ক্রমাগত ঘৃনা আর ক্ষোভের জন্ম দেয়া। 

