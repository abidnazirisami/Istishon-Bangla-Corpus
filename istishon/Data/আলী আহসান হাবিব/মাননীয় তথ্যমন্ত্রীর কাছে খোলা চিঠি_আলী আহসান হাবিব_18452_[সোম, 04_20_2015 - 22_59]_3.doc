মাননীয় তথ্যমন্ত্রীর কাছে খোলা চিঠি


পত্রিকার মালিক আর সম্পাদকদের কাছে আপনি কত টাকা উৎকোচ প্রহন করেন ?
মাননীয় তথ্যমন্ত্রী মহোদয়,
আমার সালাম গ্রহণ করুন।
মাননীয় মন্ত্রী মহোদয়, সকাল হলেই পেট নামক এই শয়তানটা খাই খাই শুরু করে। পানি দিয়ে সান্তনা দেবার চেষ্টা কখনো কখনো ব্যার্থ হয়। দুপুর গড়িয়ে বিকেল হলেই শরীরের দুর্বলতা কাহিল করে ফেলে। তারপরেও দৃঢ় সংকল্প নিয়ে বসে থাকি কম্প্উটারের টেবিল চেয়ার নিয়ে। এরই মধ্যে শত ফোন আসে। কেউ বলেন “ভাই আমার স্ত্রীর অপারেশন করতে হবে, কিন্তু ডাক্তার তাকে হাসপাতালে ভর্তি না নিয়ে ক্লিনিকে নিতে বলে।“
মাফ করবেন, ছোট একটা কাহিনী বলি, স্কুলের নবনির্মিত ভবনের ছাদ ফেটে যায় কয়েকদিনের মধ্য। ছবি তুলে আনলে ইঞ্জিনিয়ার সাহেবগন বিব্রত বোধ করেন। তখন তারা আমার কাছে এসে অনুনয় বিনয় করে একটা ভারি হলুদ খাম ধরিয়ে দেন, সংবাদ না ছাপানোর জন্য। জেলা শহরে আসতে তখন মিশুক বা টেম্পুভাড়া লাগতো ১৫০ টাকা। সেই হিসেবে ৩শ টাকা আর অন্যান্য খরচ সহ ৫শ টাকা খরচ করে সংবাদটি পাঠালে, প্রথম আলো সেই সংবাদ গুরুত্ব দিয়ে ছেপে দেয়। পরদিন সংবাদ পড়ে ঢাকা থেকে স্থানীয় ইঞ্জিনিয়ার সাহেবদের বারোটা বাজিয়েছে। ক্ষুব্ধ ইঞ্জিনিয়ারগন ক্ষুব্ধ হয়ে আমার কাছে আসলে, আমি তাদের বলি, যে, টাকাটা খুব উপকারে লেগেছে, কারন টাকাটা না হলে জেলা শহরে যেতে পারতাম না। ৫শ টাকা খরচ হয়েছে, বাকীটা ফেরত নিয়ে যান। ইঞ্জিনয়ার সাহেবগন লজ্জায় মাথা নিচু করে চলে যান। টাকাটা আমার পার্শ্ববর্তী মনা বুড়ি নামক এক বিধবাকে দিলে তিনি সেই টাকা দিয়ে আজ স্বাবলম্বি।
মাফ করবেন, প্রসংগক্রমে গল্পটি বললাম, এই কারনে যে, দুর্নীতিবাজরা আমার উপস্থিতি টের পেলে পিপাসার্ত হয়ে যায়। অন্যান্য সাংবাদিকরা গালিগালাজ শুরু করে দেয় আমাকে।
আমার প্রশ্ন হলো, দুর্নীতিবাজরা আমাকে যদি অধিক ভালোবাসে, তাহলে আমি আমার পেশাগত কাজে ততটাই অনৈতিক।
এরকম দৃঢ় মনোবলের কারনে, পুলিশ, রাজনীতিবীদ, সন্ত্রাসী, ইসলামী জঙ্গী নেতা কর্মী এমন কেউ নেই যে, আমার শরীরটাকে এক্সারসাইজের বালুর বস্তা হিসাবে ব্যবহার করেনি। মাসের পরে মাস চিকিৎসা করিয়েও আজো ফাল্গুন চৈত্র বা পৌষ মাঘ মাস আসলেই টের পাই। স্ত্রীর ভৎসনাও সইতে হয়, সেও সেবা করতে করতে বিরক্ত। দেশটাকে শোষনহীন আর দুর্নীতিমুক্ত দেশ গড়ার স্বপ্ন নিয়ে ছাত্র রাজনীতি শুরু করি। এখনো সেই আদর্শ ধরে আছি।্আমার বাবা একজন আদর্শবান শিক্ষক। তাই জীবনে নিজের একটি ভালো বাড়ি পর্যন্ত করতে পারেন নি।
সাংবাদিকতা পেশায় আসার পরে, টাকা পয়সার অবস্থা দেখে, দ্বিতীয় আর কোন সন্তান নেবার স্বপ্ন বর্জন করেছিলাম। কারন এই একটি সন্তানকে কিভাবে মানুষ করবো, তারই চিন্তায় ব্যস্ত থাকতাম। সবার দোয়ায় একমাত্র মেয়ে আমার বেশ ভালো মেধাবী।
আমার কোন ব্যাংক ব্যালেন্স নেই। যা আয় তাই ব্যয়। বিলাসিতা বলতে কিছু নেই। আমার সৌভাগ্য হয়েছিল আপনার পায়ে সালাম করার, আমার ভাগ্য হয়েছিল কমরেড ফরহাদ ভাইয়ের প্রিয়পাত্র হবার।
মাননীয় মন্ত্রী, ক্ষুধা, তৃষ্ণা আমারো লাগে, কষ্ট পাই, দুর্বল হয়ে যাই শারীরিক ভাবে। আপনার দপ্তরে আমি একটি প্রতিকারের চিঠি দিয়ে আজ ৪ মাস অতিবাহিত হলেও তার কোন ফলাফল পাইনি।
আপনার ফেসবুক আইডির ইনবক্সে লিখেও কোন প্রতিকার আজো পেলাম না। আমার মনে হয়, একজন সাংবাদিকের চিঠিও যদি আপনাদের কাছে গুরুত্বপূর্ন মনে না হয়, তবে সাধারন মানুষরা যে চিঠি আপনাদের দপ্তরে দিয়ে আসে, সে চিঠিগুলো কি আদৌ খোলা হয়, নাকি সিটি কর্মরেশনের ময়লার গাড়িতে স্থান পায়।
আমি ক্ষমা চেয়ে নিচ্ছি, বিশেষ ভূমিকা রাখার জন্য। তবে আপনার আদর্শকে আমি শ্রদ্ধা করি বলেই অধিকারের জায়গা থেকে অনেক কথা বলতে ইচ্ছা করে।
##### মাননীয় মন্ত্রী আপনি নিশ্চই জানেন যে, সংবাদপত্র শিল্পের সাথে জড়িতদের জন্য, ৮ম সংবাদপত্র মজুরি বোর্ড গঠনের লক্ষ্যে মাননীয় বিচারপতি এবাদুল হককে চেয়ারম্যান করে ১৩ সদস্য বিশিষ্ঠ একটি কমিটি গঠন করা হয়। সেই যাচাই বাছাই কমিটি প্রায় এক বছর, সংবাদপত্রের মালিক, সম্পাদক, সাংবাদিক নেতা সহ প্রতিটি বিভাগীয় শহরে আলোচনা করেছেন।
৮ম সংবাদপত্র মজুরি আইন চুড়ান্ত করার কাগজে অর্থাৎ আপনার অধিদপ্তর থেকে সরকারি ভাবে প্রজ্ঞাপন জারী করা আইনের কাগজে সম্মানীত বিচারপতি মহোদয় ক্ষোভ প্রকাশ করে বলেন, "গ্রাম, জেলা শহর এবং অখ্যাত কিছু পত্রিকা তাদের আয় ব্যয়ের হিসাব কমিটি বরাবের দাখিল করলেও, দেশের প্রথম সারীর পত্রিকা, দৈনিক প্রথম আলো, কালেরকন্ঠ, ডেইলিস্টার, বাংলাদেশ প্রতিদিন, ডেইলি সান এজাতীয় পত্রিকাগুলোকে শথবার অনুরোধ এবং নোটিশ প্রদান করেও তারা তাদের কাগজপত্র কমিটির কাছে উপস্থাপন করেনি।"
মাননীয় মন্ত্রী মহোদয়, গত ০৯/০৯/২০১৩ ইং তারিখে আপনার অধিদপ্তর থেকে চুড়ান্ত হওয়া "৮ম সংবাদপত্র মজুরি বোর্ড" প্রজ্ঞাপন জারী করেছেন। সেই প্রজ্ঞাপনে অনেক ভালো ভালো কথা লেখা রয়েছে। এটা দেশের যে কোন সাধারন মানুষ দেখলেই বলবেন যে, সরকার সংবাদপত্র শিল্পের সাথে জড়িত সংবাদ কর্মী সহ সকল পর্যায়ের কর্মকর্তা ও কর্মচারীদের যথাযথ সম্মান প্রদর্শন করে, তাদের জীবন যাত্রার আয় ও ব্যয়ের হিসাব করেই এ আইন প্রনয়ন করেছেন।
"৮ম সংবাদপত্র মজুরি বোর্ড" নামক আইনে দেশে প্রকাশিত সকল সংবাদপত্রকে ক, খ, গ, ঘ ও ঙ ক্যাটাগরিতে ভাগ করেছেন। ওয়েজ বোর্ড বাস্তবায়ন কমিটি সিদ্ধান্ত দেন যে, ৮ম সংবাদপত্র ওয়েজ বোর্ড গঠন না হওয়া পর্যন্ত গত ০১/০৭/২০১২ ইংরেজী তারিখ থেকে সংবাদপত্রে কর্মরতদের মূল বেতনের শতকরা ৫০ ভাগ হারে মহার্ঘভাতা প্রদান করতে হবে। এ বিষয়টি আপনার অধিদপ্তর থেকে প্রজ্ঞাপন জারী করা হয়।
"৮ম সংবাদপত্র মজুরি বোর্ড" গঠনের পরে যদি কোন সংবাদপত্র তা বাস্তবায়ন না করে তবে, এই আইনের ৮ম অধ্যায়ের "ক" অনুচ্ছেদ অনুযায়ি সংশ্লিষ্ট সংবাদপত্রের বিরুদ্ধে আইনগত ব্যবস্থা হিসাবে, ১। সরকারি কোন বিজ্ঞাপন প্রদান করা হবে না, ২। কাগজ আমদানীর ক্ষেত্রে সরকার যে ভর্তুকি প্রদান করে, তা আর প্রদান করা হবে না, ৩। সংশ্লিষ্ট সংবাদপত্রের ডিক্লারেশন বাতিলের সিদ্ধান্ত নেওয়া হবে।
মাননীয় মন্ত্রী,
আমি ঠাকুরগাওয়ের মত প্রত্যন্ত এলাকায় থেকেও প্রগতিশীল ধারার একজন সাংবাদিক হিসেবে বেশ সুনামের সাথে কাজ করে আসছিলাম। গত ২০০৯ সাল পর্যন্ত দৈনিক প্রথমআলো পত্রিকায় উপজেলা এবং জেলা প্রতিনিধি হিসেবে কাজ করেছি। প্রথমআলো কর্তৃপক্ষ আমার অনুসন্ধানী সংবাদ বিশেষ করে মানবাধিকার ও ইসলামিক জঙ্গী তৎপরতার যে সব অনুসন্ধানী সংবাদ পাঠিয়েছি এবং প্রথমআলো কর্তৃপক্ষ অতি গুরুত্বের সাথে সেই সব সংবাদ, সংবাপত্রের প্রথম পাতা সহ বিভিন্ন পাতায় গুরুত্ব দিয়ে ছেপেছে। ২০০৫ সালের ২৫ ফেব্রুয়ারি আমার পাঠানো একটি সংবাদ প্রথমআলোর প্রথম পাতায় ৩ কলামে প্রকাশ করা হয়। সেই সংবাদে দেশের ১৬৪টি স্থানের জঙ্গী সংগঠন, তাদের নেতা কর্মী এমনকি ড. গালিব সহ শায়খ আব্দুর রহমান, আব্দুল আউয়াল, সানি সহ অনেক গুরুত্বপূর্ন জঙ্গীর নাম প্রকাশ করা হয়েছিল। সরকার সেদিন সেই সংবাদটিকে গুরুত্ব দেয়নি। সেই সংবাদকে গরুত্ব দিলে কোন অবস্থাতেই জঙ্গীরা সারাদেশে ১৭ আগস্ট একযোগে সিরিজ বোমা হামলা করতে পারতো না। যাহোক।
একটু বেশি বেতন পাবার আশায়, এবং ভালোভাবে সংসার চালানোর আশায় ২০০৯ সালে কালের কন্ঠে যোগদান করি। অনেক কষ্ট আর ত্যাগ স্বীকার করে অবশেষে কালের কন্ঠকে আমরা প্রতিষ্ঠা করতে সমর্থ হই। সেখানেও প্রথমদিকে অনুসন্ধানী সংবাদ লিখতে শুরু করি। প্রায় দেড় বছর পরে কালেরকন্ঠ আমাকে শিক্ষানবিশ স্টাফ রিপোর্টার থেকে পদোন্নতি দিয়ে এবং চাকরী স্থায়ী করে ৭ম ওয়েজ বার্ডের ৩য় গ্রেডে অন্তর্ভুক্ত করেন।
এর মধ্যেই কালের কন্ঠের ভেতরে অনেক রদবদল ঘটে। বিভিন্ন পত্রিকা থেকে লোকজন এসে সেখানে যোগদান করে। আমরা যারা প্রথমআলো থেকে সেখানে যোগদান করেছি, কৌশলে আমাদের অনেককেই অকার্যকর করে দেবার ষড়যন্ত্র করে। এর ধারাবাহিকতায় কোন কারন ব্যাখ্যা, কোন অপরাধ কোন কিছুর ব্যাখ্যা প্রদান না করে, শ্রম আইন, ওয়েজ বোর্ড আইন, প্রেস কাউন্সিল আইন এমনকি ১৯৭৩/৭৪ সালের সাংবাদিকদের চাকরী বিধি লংঘন করে কালেরকন্ঠের সম্পাদক ইমদাদুল হক মিলন সাহেব আমাকে ৪ লাইনের একটি অব্যাহতি পত্র পাঠান। অথচ স্থায়ী কাউকে অব্যাহতি প্রদান করতে হলে কমপক্ষে ১২০ দিন আগে নোটিশ প্রদান করতে হবে, ৭ দিনের সময় দিয়ে আত্মপক্ষ সমর্থনের সুযোগ দিতে হবে, তারপরেও অব্যাহতির বিষয়টি অটল থাকলে সংশ্লিষ্ট সাংবাদিককে ৪ মাসের গ্রোস সেলারী তার একাউন্টে জমা দিতে হবে, অব্যাহতি দেবার ৭ দিনের মধ্যে যত বছর চাকুরী করেছে, প্রতি বছরের জন্য ২ মাসের করে সর্বশেষ মূল বেতনের গ্রাচ্যুইটি প্রদান করতে হবে, ৩ বছর চাকুরী করলে এককালীন সর্বশেষ বেতন অনুযায়ি গ্রোস সেলারীর সমান ২ টি উৎসব ভাতা প্রদান করতে হবে, চাকুরীকালীন সময়ে দুর্ঘটনায় শরীরের কোন স্থায়ী ক্ষতি হলে তার ক্ষতিপুরন দিতে হবে, প্রফিডেন্ট ফান্ড এর টাকা তাৎক্ষনিকভাবে দিতে হবে, গোষ্ঠি ইন্সুরেন্সের টাকা ৩০ দিনের মধ্যে পরিশোধ করতে হবে।
মাননীয় মহোদয়, কালেরকন্ঠ কর্তৃপক্ষ শুধু আমার ক্ষেত্রেই নয়, অধিকাংশ সাংবাদিকের ক্ষেত্রে ৮ম ওয়েজবোর্ড বাস্তবায়ন করেন নাই।
আমার ক্ষেত্রে যেসব অন্যায় করা হয়েছে তা হলো- ১। ইসলামিক জঙ্গী সংক্রান্ত তথ্য প্রমান সহ, জঙ্গীদের কার্যক্রম, অর্থের জোগানদাতা, তাদের প্রশিক্ষন ও আশ্রয়দাতাদের সম্পর্কে অনুসন্ধানী সংবাদ পাঠানো হলেও, তা তারা পত্রিকায় প্রকাশ করে নাই, এমনকি সে সংবাদের বিষয়ে তারা আমাকে কোন জিজ্ঞাসাবাদও করে নাই। যা সাধারনত সংবাদ সম্পাদনার সময় সাব-ইডিটর কোন জিনিস না বুঝলে বা অসঙ্গতিপূর্ন হলে তা জেনে নেন।
২। অগ্রনী ব্যাংক থেকে ভুয়া কাগজপত্র, বানিয়ে, মানুষের বসতবাড়ী, জায়গা জমিকে নিজের জমি বানিয়ে, কিছু ষ্ট্যাম্পে ঠিক জমি রেজিষ্ট্রির দলিলের মত, তবে সে সব ভুয়া কাগজপত্র ব্যাংকে জমা দিয়ে প্রায় শত কোটি টাকা লোন প্রদান করা হয়েছে, যাতে অগ্রনী ব্যাংকের এক শ্রেনীর অসাধু লোক জড়িত। এমন সংবাদ পাঠানোর ফলে কালেরকন্ঠ অফিস থেকে আমাকে পরিষ্কারভাবে ফোন করে জানানো হয়, ভবিষ্যতে এরকম কোন সংবাদ বা যে কোন ধরনের সংবাদ অগ্রনী ব্যংকের বিরুদ্ধে লেখা যাবে না, কারন এটা নাকি উপরের নির্দেশ।
৩। গ্রামীণ ব্যাংকের দুর্নীতি নিয়ে প্রায় ১ বছর অনুসন্ধান চালিয়ে একটি সংবাদ পাঠাই। সে সংবাদ ছাপানো হয়নি। তারা ফোন করে বলেন, সরকার ড. ইউনুসের বিরুদ্ধে বললেই আমরাও বলবো, তা কেন ? গ্রামীন ব্যাংকের বিরুদ্ধ কোন সংবাদ পাঠানো যাবে না।
এভাবে কালেরকন্ঠের সম্পাদক, উপদেষ্টা সম্পাদক, প্রকাশক, বার্তা সম্পাদক, সহকারী বার্তা সম্পাদক ও মফস্বল সম্পাদক আমার বিরুদ্ধে ষড়যন্ত্র করে। বিষয়টি আমি বুঝতে পরে গত অক্টোবর/২০১৪ সালে কালেরকন্ঠের সম্পাদক মিলন সাহেবকে জানাই। কিন্তু তিনি কোন ব্যবস্থা গ্রহণ করেননি।
অত:পর গত ২০ জানুয়ারি, ৪ লাইনের একটা অব্যাহতি পত্র পাঠানো হয় আমাকে। যেখানে কোন কারন, দোষ উল্লেখ ছিল না। বিষয়টি সাংবাদিকদের প্রতি যেমন অপমানকর, তেমনি প্রচলিত সব আইনকে বৃদ্ধাঙ্গুলি দেখানো হয়েছে।
## আমি অব্যাহতিপত্র প্রত্যাহারের জন্য আবেদন করি, তারা কোন ব্যবস্থা নেন নাই।
## গত ০১/০৭/২০১২ ইং সাল থেকে গত ০৯/০৯/২০১৩ সাল পর্যন্ত মোট ১৫ মাসের মহার্ঘভাতা প্রদান না করে আত্মসাৎ করেছে।
## ০৯/০৯/২০১৩ ইং তারিখ থেকে সম্পাদকের পছন্দ অনুযায়ি কিছু সংবাদ কর্মীকে "৮ম সংবাদপত্র মজুরি বোর্ডের" অন্তর্ভুক্ত করে বেতন দেয়া হলেও আমি সহ অনেককেই এই বেতন স্কেল প্রদান করা হয় নাই।
## ২০০৬ সালের শ্রম আইন এবং সংশোধিত ২০১৩ সালের শ্রম আইন মান্য করা হয় নাই।
## কালের কন্ঠে কর্মরত অবস্থায় ২০১১ সালে আমি সন্ত্রাসীদের দ্বারা নির্যাতনের শিকার হয়ে দীর্ঘদিন চিকিৎসা করি এবং সে সন্ত্রাসী হামলার কারনে এখনো আমাকে চিকিৎসা অব্যাহত রাখতে হয়েছে। এ বিষয়ে ঠাকুরগাও থানায় একটি মামলা দায়ের করি, যার জিআর নং-১৯/১১। যা বর্তমানে বিচারাধীন। পুলিশ সন্ত্রাসীর বিরুদ্ধে স্বাক্ষ্য প্রমান পেয়ে আদালতে অভিযোগপত্র দাখিল করেছে।
### এমন অবৈধ আচরনের প্রতিকার চেয়ে আমি গত ০৮/০২/২০১৫ ইং তারিখে বাংলাদেশ প্রেস কাউন্সিল, ঢাকা অফিসে একটি অভিযোগ দায়ের করি। বাংলাদেশ প্রেস কাউন্সিলের সচিব মহোদয়, আমার অভিযোগের প্রেক্ষিতে সাংবাদিকের ন্যায্য পাওনা এবং বিধি মেনে চলার জন্য কালেরকন্ঠকে গত ১১/০২/২০১৫ ইং তারিখে একটি অফিসিয়াল চিঠি ম্যাসেঞ্জার দ্বারা এবং ফ্যাক্সযোগে প্রদান করেন। কালের কন্ঠ কর্তৃপক্ষ বাংলাদেশ প্রেস কাউন্সিলের আইনগত চিঠিকেও বৃদ্ধাঙ্গুলি দেখিয়ে আজ পর্যন্ত কোন ব্যবস্থা গ্রহন করে নাই।
### মাননীয় বিজ্ঞ তথ্য মন্ত্রী মহোদয়, আমি আপনার বরাবের গত ০৯/০২/২০১৫ ইং তারিখে একটি অভিযোগপত্র আপনার সচিবালয়ে দিয়ে আসি। যার রিসিভ কপি আমার কাছে রয়েছে। কষ্ট ভারাক্রান্ত মন নিয়ে বলছি, মাননীয় তথ্য মন্ত্রী সকল তথ্য ও প্রযুক্তির বিষয়ে সার্বক্ষনিক খোজ খবর নিয়ে জনস্বার্থে কাজ করবেন এমনটাই আপনার অতীত জীবনের রাজনীতি ও ব্যক্তিত্ব থেকে দেশবাসী আশা করেছিল। আমি সেই আশায় আপনার বরাবের অভিযোগ দাখিল করলেও আজ পর্যন্ত সে অভিযোগের ভাগ্যে কি হয়েছে শত চেষ্টা করেও তা জানা যায়নি।
## মাননীয় মন্ত্রী বাংলাদেশ ফেডারেল সাংবাদিক ্ইউনিয়নের নেতা, সভাপতি জনবা মঞ্জুরুল আহসান বুলবুল ভাই কালেরকন্ঠ সম্পাদককে আইন মান্য করার জন্য অনুরোধ করে ফোন দিয়েছিলেন। শুধু তাই নয়, বিচার বিভাগের উর্দ্ধতন (সংগত কারনে নাম প্রকাশ করলাম না)-এমন অবিচারের কথা শুনে এবং এমন অব্যাহতিপত্র দেখার পড়ে, তিনি মিলন সাহেবকে ফোন করেছিলেন। মিলন সাহেব সম্ভবত নিজেকে ঈশ্বর বা তার সমান মনে করে এসব অতি গুরুত্বপূর্ন মানুষের ফোনকে অবজ্ঞা করেছিলেন। তবে সেই উর্দ্ধতন ব্যক্তি আমাকে বলেছিলেন, তথ্যমন্ত্রনালয়ের মন্ত্রী মহোদয় এমন অবিচার সহ্য করবেন না।
### মাননীয় মন্ত্রী আজ ৪ মাস হতে চললো, আপনার সম্পর্কে অতি বিশ্বাস আর ভক্তি করা উর্দ্ধতন সেই ব্যক্তিও আজ হতাশ যে, আপনি এখন পর্যন্ত কোন পদক্ষেপ গ্রহণ করেন নাই।
শ্রদ্ধেয় মাননীয় মন্ত্রী মহোদয়, আপনাদের তৈরী করা আইন এবং ওই সকল আইনের ভেতরে অবশ্য পালনীয় বলে কিছু আইনের ক্ষেত্রে বলা রয়েছে। দেশের সাংবাদিক সমাজ সাগর-রুনির হত্যার বিষয়টি কখনোই মেনে নেয়নি। আপনার রাজনৈতিক দর্শন এবং ব্যক্তিত্ব দেশের সকল সাংবাদিকের কাছে আপনি একজন অতিগ্রহনযোগ্য ব্যক্তি।
আপনার নখদর্পনে থাকার কথা ছিল যে, কোন সংবাদপত্র বা কোন মিডিয়া আপনাদের আইন মানছে না। আপনি নিশ্চই অবগত আছেন যে, দেশের দু-একটি পত্রিকা বাদ দিয়ে ৮ম ওয়েজ এমনকি কেউ ৭ম ওয়েজবোর্ড আইনও মানে না। আপনি ঢাকা শহরে থাকেন। আপনার আশপাশেই সংবাদপত্র শিল্পগুলো রয়েছে। সংবাপত্রগুলো যে সকল তথ্য আপনাদের সরবরাহ করে সরকারি সুবিধা সহ ডিক্লারেশন রক্ষা করে চলেছে, তাদের সে তথ্য যাচাই বাছাই করা দরকার ছিল।
অতি আক্ষেপের সাথে আমি অভিযোগ করছি যে, সামাজিক যোগাযোগ মাধ্যম ফেসবুকে আপনার ম্যাসেজ বক্সে আমি একাধিকবার আপনার অধিদপ্তরে অভিযোগ করার বিষয়টি জানিয়েছি। কিন্তু দু:খের বিষয় আপনি কোন পদক্ষেপ গ্রহন করেননি।
আমি স্থানীয় আদালতে অব্যাহতি পত্রকে চ্যালেঞ্জ করে একটি এবং অপরাধজনক বিশ্বাস ভঙ্গ করার অপরাধে আর একটি মামলা করেছি। আমি হতবাক যে, আদালতও সেসব মামলা নিতে ভয় পায় !
মাননীয় মন্ত্রী মহোদয়, আপনারা নারী শিক্ষার অগ্রাধিকার এবং নারীর সম অধিকারের কথা বলে আসছেন, আপনাদের আমরাও গ্রাম গঞ্জ, শহরে একই আন্দোলনে সামিল হয়েছি। অসৎ উপায়ে সাংবাদিকতা করলে প্রথমআলো ছেড়ে কালের কন্ঠে কিছু বেশি বেতনের আশায় যোগদান করতাম না। আমার ব্যাংক হিসাব নম্বরে শুধু বেতনের টাকাই জমা হয় আর তা সাথে সাথেই খরচ হয়ে যায়। অর্থের অভাবে দ্বিতীয় কোন সন্তান নেওয়ার কথা কখনো মনের ভেতরে ঠাই নাই। তাই একমাত্র কন্যা সন্তানটি বেশ মেধাবী হওয়ায় তাকে একটি ভালো শিক্ষা প্রতিষ্ঠানে এইচএসসি শ্রনীতে ভর্তি করিয়েছি। আমার অর্থনৈতিক অবস্থা এখন এতটাই খারাপ যে, একমাত্র সন্তানের পড়াশোনা করার খরচ জোগান দিতে পারি না। আমি কালেরকন্ঠ সম্পাদক মিলন সাহেবকে এ কথাও বলেছি, এমন অন্যায় করে আমার সন্তানের পড়াশোনার ব্যাঘাত ঘটাবেন না।
মাননীয় মন্ত্রী মহোদয়, সাধারন মানুষের পাশে থাকা, অনুসন্ধানী সংবাদ লেখা, প্রগতিশীলদের সমর্থন দেয়ায় যদি আমার জন্য উপহার হয় অব্যাহতি তাহলে বলার কিছু নাই।
তবে, আমি সহ সারাদেশের সাংবাদিক সমাজ আমরা হতভম্ব যে, আপনার মত প্রগতিশীল মানুষ যে মন্ত্রনালয়ে রয়েছে, সেখানে সংবাদপত্র শতভাগ স্বচ্ছ হবে বলেই আমাদের প্রত্যাশা ছিল। আমাদের সে প্রত্যাশা পুরন হয়নি।
আমার অনুরোধ এই যে, আপনাদের প্রনীত, অর্থাৎ সরকার প্রনীত যে সকল আইন কেউ মানতে চায় না, সে সকল আইনের বিলুপ্ত ঘোষনা করেন। নইলে শোষনহীন, দুর্নীতিহীন বাংলাদেশ গড়ে তুলবার যে স্বপ্ন আপনারা আমাদের দেখিয়েছেন, তাতে মানুষ অতি মাত্রায় আইনের প্রতি অশ্রদ্ধাশীল হয়ে পড়ছে। যে ন্যায্য আইন বাস্তবায়ন করতে আপনাদের কোন গুরুত্ব থাকে না, তাহলে খামোখা সে আইন প্রজ্ঞাপন জারী করেন কেন ? একজন বিচারপতির সমন্বয়ে ১৩ সদস্য একটি আইন প্রনয়ন করলো, আপনাদের মন্ত্রীসভা তা অনুমোদন দিলো, তারপরে আপনার মন্ত্রনালয় প্রজ্ঞাপন জারী করলো-বাধ্যবাধকতামূলক সে আইন বাস্তবায়ন হয়নি, আপনাদের বুকের উপরেই এসকল আইন অমান্যকারীরা বীরদর্পে চলছে, তাহলে কি মাননীয় মন্ত্রী আপনাকে ম্যানেজ করেই এসব আইন অমান্য করছে ?
বাংলাদেশে ঘুষের প্রবনতা বড় একটি বদনাম। আপনাকে সেই কাতারের একজন বলে আমরা সাংবাদিক সমাজ তা দেখতে চাই না।
মাননীয় মন্ত্রী মহোদয়, ঢাকার অনেক স্বনামধন্য সাংবাদিক আমাকে চিনেন এবং জানেন। এবং এই চেনা বা জানাটা হয়েছে শুধুমাত্র সংবাদের কারনেই।
তাই এই খোলা চিঠির মাধ্যমে আপনার কাছে বিনীত অনুরোধ, আপনাদেরই বাস্তবায়িত আইন মানতে বাধ্য করুন সংবাদপত্র মালিক ও সম্পাদকদের। আমার প্রতি ন্যায় বিচার করুন। একটা দৃষ্টান্ত স্থাপন করুন। আপনি সারা দিলে হয়তো আমি বেচে যাবো, আমার পরিবার বেচে যাবো, সন্তানের পড়াশোনা হবে। আর আপনার নিরবতার কারনে হয়তো, তীব্র ক্ষোভ, আর ঘৃনা নিয়ে সংবাদশিল্প এবং আইনকে দেখতে হবে। সারা দেশের সাংবাদিক সমাজ এমন অবিচারের বিচার চায়। আপনি চাইলে সারাদেশের সব জেলায় প্রকৃত সাংবাদিকদের সাথে আলোচনা করতে পারেন যে, তারা এমন অন্যায়ের বিচার চায় কি না ? আইন তৈরী করেছেন, তা বাস্তবায়ন করুন, নইলে আইন নামের শব্দটি হাস্যকরে পরিনত হবে, আইন প্রনেতাদের প্রতি মানুষের বিশ্বাস উঠে যাবে।
মাননীয় মন্ত্রী, মানুষ কোন কিছু হয়ে জন্মায় না। জন্মের পরেই সে কিছু একটা হয়। আমি সেই ছাত্রবেলা থেকেই প্রতিবাদী এবং আজো। আজ আমি অবিচারের শিকার। আপনারা যারা দেশ পরিচালনার পদে বসে আছেন, আপনারা মানুষকে সঠিক পথে পরিচালনা করবেন, আইন মানতে বাধ্য করবেন, এটা প্রত্যাশা করা নিশ্চই অপরাধের নয়। অথচ, প্রতিকার চাইতে গিয়ে যদি্ আমারই অপরাধ হয়, আপনারা কেউ বিচার করবেন না বা নীতি নৈতিকতার কারনে বিচার করার সামর্থ হারালে, আমার মত ক্ষুধা, তৃষ্ণায় ভোগা এবং সন্তানের ভবিষ্যতের চিন্তা করা মানুষগুলো কোন পথে চলবে, এটাও কিন্তু বলে দেবার দায়িত্ব আপনাদের। আর এজাতীয় লোকদের যদি নৈতিক স্খলন ঘটে, তার দায় দায়িত্বও আপনাদের। কারন ইতিহাস কাউকে ক্ষমা করতে জানে না। ভবিষ্যত প্রজন্ম নিশ্চই জানবে, সাংবাদিক হাবিব, ন্যায় বিচার পাবার জন্য, বাংলাদেশের এমন কোথাও নাই যে যায়নি। এমনকি আদালতে গিয়েও বিচার পায়নি। ক্ষুধা, তৃষ্ণা সাংবাদিক হাবিবকে আরষ্ট করে ফেলেছিল, তাই হয়তো সে জটিল জীবন ধারনে বাধ্য হয়েছিল।
ক্ষমা করবেন মাননীয় মন্ত্রী। আপনি বিচার করবেন, এটা মন থেকেই আশা করছি।
বিনীত
স্বাধীনতার স্বপক্ষের একজন সাংবাদিক।

