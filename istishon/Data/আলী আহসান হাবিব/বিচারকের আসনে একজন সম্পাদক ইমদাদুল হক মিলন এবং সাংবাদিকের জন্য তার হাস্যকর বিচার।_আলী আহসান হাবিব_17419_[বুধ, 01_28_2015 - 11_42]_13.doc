বিচারকের আসনে একজন সম্পাদক ইমদাদুল হক মিলন এবং সাংবাদিকের জন্য তার হাস্যকর বিচার।


এটা একটা বাস্তব কাহিনী এবং এখন পর্যন্ত যা যা হয়েছে তাই পাঠকদের সামনে হুবুহু তুলে ধরলাম। 
বাংলাদেশের প্রথম সারির পত্রিকা প্রথম আলো থেকে গত ২০০৯ সালে কালের কন্ঠ পত্রিকায় যোগদান করলাম। কিছু বেশি টাকা বেতন পাবো এমন আশা নিয়ে। তখন সম্পাদক ছিলেন আবেদ খান। তিনি সম্পাদক চাকরী ছেড়ে চলে গেলেন। তার স্থলে সম্পাদক হিসেবে নিয়োগ পেলেন বর্তমান সম্পাদক ইমদাদুল হক মিলন। তিনি কখনো সাংবাদিকতার সাথে জড়িত না থাকলেও লেখক ছিলেন। যাহোক কাজ কর্ম ভালোই চলছিল। এরই মধ্যে পত্রিকা অফিসে আভ্যন্তরীন বিবাদ শুরু হলো।
প্রথম আলো পত্রিকায় বিশেষ বিশেষ এবং অনেক অনুসন্ধানী সংবাদ লেখার কারনে প্রথম আলো আমাকে কয়েকবার পুরষ্কার দেন। 
গত ২৬ জানুয়ারি কালেরকণ্ঠ পত্রিকার প্রতিনিধি সম্মেলন। আমি ২৫ তারিখ পর্যন্ত কোন চিঠি পাইনি। ২৫ তারিখ রাত সাড়ে ৯টার দিকে মফস্বল বিভাগের রুবেল নামে এক ব্যক্তি আমাকে ফোন করে জানালেন, কালেরকন্ঠ পত্রিকা থেকে আপনাকে অব্যাহতি দেয়া হয়েছে। আমি হতবাক হলাম, কারন বাংলাদেশের প্রেস কাউন্সিলের আইন অনুযায়ি এবং সপ্তম ও অষ্টম রোয়োদাদ বোর্ড অনুযায়ি যদি কর্মরত কোন নিজস্ব প্রতিবেদককে বাদ দিতে হয় তবে তাকে কমপক্ষে ৬০ দিন আগে বাদ দিবার কারন সহ জানাতে হবে। এর মধ্যে ওই নিজস্ব প্রতিবেদকের বিরুদ্ধে আনা অভিযোগ কতখানি সত্য বা মিথ্যা তার জন্য প্রতিবেদকের কাছে ব্যাখ্যা চাইতে হবে। 
আমি এমন একটা টেলিফোন সংবাদ পাবার পরে বিচলিত হয়ে যাই। কালেরকন্ঠের অফিসের সাথে যোগাযোগ করে ব্যার্থ হই। আমার একমাত্র সন্তান কলেজে পড়াশোনা করে, তার পড়াশোনার খরচ কিভাবে চলবে, এমন নানান ধরনের চিন্তায় আমি খুব আবেগী হয়ে যাই। গভীর রাতে আত্মহত্যা করার সিদ্ধান্ত নেই। 
আমি আমার ফেসবুক ওয়ালে আমার আত্মহত্যার কারন ব্যাখ্যা করে একটা লেখার পরে ভোর হবার জন্য অপেক্ষা করছি। এমন সময় আমার সেই আত্মহত্যার নোট পড়ে বাংলাদেশ সহ বিশ্বের অনেক বিখ্যাত সাংবাদিক, মানবাধিকার সংগঠন, বন্ধু আমাকে ফোন করতে থাকেন এবং ফেসবুকে একটি গ্রুপ তৈরী করে আমাকে আত্মহত্যার সিদ্ধান্ত থেকে সরে আসার জন্য রাতভর চেষ্টা করেন। এর মধ্যে আমার শুভাকাংখী সবাই পুলিশ পাঠিয়ে আমাকে উদ্ধার করেন। 
এক দিন পরে সকালে আমাকে কালেরকন্ঠ অফিস থেকে ফোন করে জানানো হলো কালেরকন্ঠের সম্পাদক আমাকে ঢাকা অফিসে আসতে বলেছেন। 
আমি পরেরদিন ঢাকা অফিসে গেলাম। সারাদিন চেষ্টার পরে সন্ধা সময় সম্পাদকের কক্ষে আমাকে ডাকা হলো। তার আগে সেই কক্ষে, কালেরকন্ঠের সম্পাদক ইমদাদুল মিলন, উপদেষ্টা সম্পাদক অমিত হাবিব, বার্তা সম্পাদক আফতাব হোসেন, যুগ্ম সম্পাদক মোস্তফা কামাল, যুগ্ম সম্পাদক তৌহিদুর রহমান ছাড়াও, মফস্বল বিভাগের ভারপ্রাপ্ত সম্পাদক রুবেল এবং খেলাধুলা বিষয়ক লেখক রায়হান সেখানে উপস্থিত ছিলেন। 
আলোচনা শুরু হলো। সম্পাদক সাহেব প্রথমেই সবার দৃষ্টি আকর্ষন করে এবং আমার দিকে দেখে তিনি বলতে লাগলেন যে, "তোমাকে অব্যাহতি দেয়া হয়েছে, এমন কোন কথা আমি সম্পাদক হয়ে জানিনা। তোমাকে যে কেউ একজন ফোন করলো, আর তুমি তাতে এমন সিদ্ধান্ত নিয়ে আমাদের সবাইকে অপমান করেছ। তুমি অফিসের সাথে যোগাযোগ করতে পারতা।" এমন কথার পরে তিনি আমাকে বলার জন্য অনুমতি দিলেন। আমি সম্পাদক সাহেবকে বললাম, "যদি আমাকে অব্যাহতি দেবার কোন সিদ্ধান্তের কথা আপনি না জেনে থাকেন, তাহলে ভারপ্রাপ্ত মফস্বল সম্পাদক রুবেল আমাকে কেন ফোন করে বললো যে, আপনাকে চাকরী থেকে বাদ দেয়া হয়েছে ?" এই কথাটির ব্যাখ্যা রুবেলের কাছ থেকে নেন। সম্পাদক সাহেব রুবেলের কাছ থেকে কোন উত্তর নিলেন না, তখন রুবেল বললো যে, "আমি গত একমাসে কোন সংবাদ পাঠাইনি।" বিষয়টি আমি চ্যালেঞ্জ করে বললাম, "আপনারা আমার ইমেইল সেন্ট আইটেম চেক করুন যে আমি কতগুলো সংবাদ পাঠিয়েছি।" সে সংবাদগুলোর মধ্যে গুরুত্বপূর্ন এবং কিছু অনুসন্ধানী সংবাদ আমি ফেসবুকে শেয়ার করে দিয়েছি।" এখন যদি কোন মফস্বল সম্পাদক সংবাদ এবং সংবাদের গুরুত্ব সম্পর্কে না বোঝে তার দায় দায়িত্ব তো আমার নয়।" এমন কথার পরে উপদেষ্টা সম্পাদক অমিত হাবিব বললেন, "আসলে এত কথা নয়, আপনি কালোরকন্ঠকে খাটো করেছেন, আপনি আমাদেরকে অযোগ্য লোক বলে ঈঙ্গিত করেছেন, যা আপনি অপরাধ করেছেন। লজ্জা থাকলে এতক্ষনে চাকরী থেকে ইস্তফা দিয়ে চলে যাওয়া উচিত ছিল।" সম্পাদক মিলন সাহেব বললেন, আসলে এ মানসিকভাবে অসুস্থ। তার শাস্তি হওয়া দরকার। তিনি বেশ ঔদ্ধত্ব ভাষায় বললেন, "এই ছেলেটি এখানে আসার আগে কোথাকার কোন জজ, কোথাকার কোন হাইকোর্টের বিচারক এমনকি সাংবাদিক নেতা বুলবুলকে দিয়ে আমাকে ফোন করিয়েছে", তিনি আমাকে প্রশ্ন করে বললেন, তারা তোমাকে বাচাতে পারবে, নাকি আমি তাদের কথা শুনবো ? তারা আমাকে ফোন করার কে? তারপর তিনি সবার কাছে এ বিষয়ে রায় চাইলেন। কেউ কেউ প্রকাশ্যে বললেন, আবার কেউ চুপ থাকলেন। তবে অমিত হাবিব, আফতাব হোসেন আমাকে ভৎসনা করলেন। 
তারপর আলোচনা শেষ হলো। আমি সম্পাদক সাহেবকে বললাম, আমি কি ঠাকুরগাওয়ে চলে যাবো ? তিনি বললেন, তুমি কোথায় যাবা সেটা তোমার বিষয়। তার একটু পরেই তিনি ফোন করে ডেকে বললেন যে, কাল দুপুর ১২টা সময় অফিসে এসো। 
আমি পরদিন যথারীতি ১২ টা সময় অফিসে গেলাম। একটানা সন্ধা ৭ টা পর্যন্ত সম্পাদক সাহেবের সাথে দেখা করার চেষ্টা করলাম। দেখা করতে না পেরে আমি সম্পাদক সাহেবকে ফোন করে বললাম যে, "আমি কি চলে যাবো?"। তিনি বললেন, আচ্ছা আজকে যাও, কাল আবার এসো। পরের দিনও তিনি সন্ধা পর্যন্ত সময় দিলেন না, আমি ফোন করে বললাম যে, "আমি কি ঠাকুরগাও চলে যাবো?"। তিনি বললেন, আচ্ছা চিন্তা করোনা, ভালো করে কাজ কর। সব ঠিক হয়ে যাবে। 
তারপর যথারীতি আগের মতই কাজ করতে লাগলাম। এদিকে অফিসে খোজ নিয়ে জানলাম যে, আমার বেতন বন্ধ করে রাখা হয়েছে। আমি অফিস প্রশাসনকে ফোন করলাম, তারা কোন জবাব দিতে পারলেন না। 
গতকাল আমি বিশেষ একটি সূত্রে জানতে পারলাম যে, আমাকে চাকুরী থেকে অব্যাহতি দেয়া হয়েছে !
১। আমার খুব অবাক লাগলো যে, গত ২৫ ডিসেম্বর তারিখে সম্পাদক সাহেব জানেন না যে, আমাকে চাকরী থেকে বাদ দেয়া হয়েছে। 
২। প্রকাশ্য আলোচনায় এমন কথা তিনি বলার পরে, প্রশ্ন আসলো, তাহলে ভারপ্রাপ্ত মফস্বল সম্পাদক কোন আইনে ফোন করে বললো যে, "আপনাকে চাকরী থেকে অব্যাহতি দেয়া হয়েছে ?" 
৩। যুক্তিযুক্ত এমন প্রশ্নের কোন উত্তর সম্পাদক নিজে দিলেন না, বা ভারপ্রাপ্ত মফস্বল সম্পাদকের কাছ থেকেও নিলেন না !
৪। সরকার ঘোষিত রোয়েদাদ বোর্ড অনুযায়ি একজন সম্পাদক, তার অধিনস্থ কোন নিজস্ব প্রতিবেদকের সাথে কোন আচরনবিধি অনুসরন করেননি। 
৫। আমি যদিও এখনো কোন চিঠি পাইনি, তবে অফিস থেকে চিঠির ভাষা শুনে হতবাক লাগলো যে, তিনি সেখানে কোন কারনের কথা লিখেননি, শুধু লিখেছেন, আনাকে অব্যাহতি দেয়া হলো। স্যার হয়তো ভুলেই গেছেন যে, বাংলাদেশে আইন আছে। 
৬। প্রশাসনিক কর্মকর্তাকে আজ ফোন করলাম, তিনি বললেন, অবহিত করার কোন সময় না পাওয়া গেলে সংশ্লিষ্ট সাংবাদিককে ২ মাসের বেতন দিয়া তাকে অব্যাহতি দেয়া যায়। আমি বুঝেই উঠতে পারলাম না, স্যাররা কি আইন বোঝেন না, নাকি আইনকে ফাকি দিয়ে যাচ্ছেন অনরবত।
৭। "রোয়েদার্দ" বলতে ৮ম সংবাদ পত্র মজুরি বোর্ড রোয়েদাদ, ২০১৩ বোঝাবে। যা ২০১৩ সালের জুন মাস থেকে চালু করতে হবে। 
৮। সরকারের নিয়ম অনুযায়ি আমাকে ৭ম রোয়েদাদ বোর্ডে বেতন দেয়া হয়েছে। যা আমাকে তো ফাকি দেয়া হয়েছে, সরকারের নির্দেশাবলী অমান্যও করা হয়েছে। স্যার হয়তো এক্ষেত্রে জানেন যে, এ আইন অমান্য করলে, কেউ যুক্তিযুক্তভাবে অভিযোগ করলে, প্রথমত আদালত অবমাননার দায়ে অভিযুক্ত হবেন, সেই সাথে, ক. মজুরি বোর্ড রোয়েদাদ বাসত্মবায়নের জন্য সুপারিশ : অষ্টম সংবাদপত্র মজুরি বোর্ড রোয়েদাদ বাস্তবায়ন নিশ্চিত করার জন্য নিম্নলিখিত বিষয়গুলো বিবেচনার জন্য সুপারিশ করেছেঃ-
১. যে সমস্থ সংবাদপত্র অষ্টম সংবাদপত্র মজুরি বোর্ড রোয়েদাদ বাস্তবায়ন করবে না ঐ সকল সংবাদপত্র সরকারি সুযোগ-সুবিধা পাবে না।
২. যে সমস্থ সংবাদপত্র অষ্টম সংবাদপত্র মজুরি বোর্ড রোয়েদাদ বাস্তবায়ন করবে না ঐ সকল সংবাদপত্র সরকারি বিজ্ঞাপন প্রাপ্তির সুবিধা পাবে না।
এমন আইনটির জন্য রাষ্ট্রপতির আদেশক্রমে (মরতুজা আহাম্মদ), ভারপ্রাপ্ত সচিব সাক্ষর করেছেন এবং তা গেজেট আকারে প্রকাশিত হয়েছে।
৯। স্যাররা এটা ভুলেও গেছেন যে, বাংলাদেশ শ্রম আইন, ২০০৬-এর বিধানমতে সাংবাদিক, সংবাদপত্র শ্রমিক-কর্মচারী সংবাদপত্রের সঙ্গে সংশিষ্ট ব্যক্তিবর্গের স্বার্থে The Newspaper Employees (Conditions of Services) Act, 1974 ১৯৭৪-এর সংশোধন, পরিমার্জন ও পরিবর্ধন করে পুনর্বহাল করা হয়েছে।
১০। এ ছাড়াও প্রেস কাউন্সিল আইনে এ সংক্রান্ত অভিযোগ দায়ের করলে সম্পাদক মহোদয়কে সে শুনানীতে সরাসরি হাজির হতে হবে।
১১। কোনও একজনের জন্যও আইন অমান্য করার দায়ে তিনি অভিযুক্ত হবেন।
১২। কোন অবস্থাতেই অগ্রীম নোটিশ দেয়া ছাড়া The Newspaper Employees (Conditions of Services) Act, 1974 কোন ক, খ, গ ক্যাটাগরির সাংবাদিককে, ছাটাই, বাধ্যতামূলক অবসর দেয়া যাবে না। কমপক্ষে ৯০ দিন পূর্বে ক্ষেত্র বিশেষে ৬০ দিন পূর্বে কারন ব্যাখ্যার নোটিশ প্রদান করতে হবে।
১৩। আইনে বলা হয়েছে যদি কেউ এক বছর নয় কিন্তু ছয় মাসের অধিক কর্মরত থাকেন তবে অব্যাহতি প্রাপ্ত অথবা মৃত সাংবাদিকের ওয়ারিশকে ন্যুনতম একমাসের সম পরিমান আপডেট যখন যে রোয়েদাদ প্রযোজ্য সে অনুযায়ি, সম্পূর্ন টাকা এক সপ্তাহের মধ্যে প্রদান করতে হবে। এছাড়াও, গ্রুপ বীমার অংশ হিসেবে ক, খ, গ, ঘ, ঙ শ্রেনীর সংবাদপত্রের সকল শ্রনীর সাংবাদিক ও কর্মচারী ঝুকি বীমা সহ ৫০, ৪৫, ৪০, ৩০ ও ২৫ মাসের সম পরিমান মূল বেতনের গ্রুপ বীমা সুবিধা প্রাপ্ত হবেন। এই বীমার প্রীমিয়াম সংবাদপত্র কর্তৃপক্ষ একত্রে পরিশোধে বাধ্য থাকবেন, অন্যথায় তিনি শ্রম আইন, বীমা আইন ও আদালত অবমাননার দায়ে অভিযুক্ত হবেন। 
১৪। ২৪ নংধারায় অর্জিত ছুটি (আর্নড লিভ) সকল শ্রেণীর সংবাদপত্র ও সংবাদ সংস্থার সকল শ্রেণীর কর্মচারী শ্রম আইন, ২০০৬ এর বিধান মোতাবেক অর্জিত ছুটি প্রাপ্য হবেন। (কেউ যদি সে ছুটি ভোগ না করেন, সেক্ষেত্রে তিনি সর্বসাকুল্যে যখন যে রোয়েদাদ প্রনিত হবে, তখন সর্বশেষ রোয়েদার্দ অনুযায়ি সমন্বিত ছুটির সম পরিমান অর্থ প্রাপ্ত হবেন, যা নিয়োগকারী প্রতিষ্ঠান বা সংবাদপত্র অফিস অব্যাহতি প্রাপ্ত, মৃত, অবসরে যাওয়া সাংবাদিক ও কর্মকর্তা কর্মচারীকে ৭ কর্মদিবসের মধ্যে পরিশোধ করতে বাধ্য বাধ্য থাকবেন। 
২৫. বিনোদন ছুটি (রিক্রিয়েশন লিভ) : সকল শ্রেণীর সংবাদপত্র ও সংবাদ সংস্থার সকল শ্রেণীর কর্মচারী তিন বছর অব্যাহত চাকুরি (কনটিনিউয়াস সার্ভিস) সমাপনের পর এক মাসের বেতনসহ (ওয়েজ অর্থাৎ গ্রস বেতন) এক মাসের বিনোদন ছুটির সুবিধা প্রাপ্য হবেন। এ ক্ষেত্রে বেতন বলতে ছুটি মঞ্জুরকালীন সময়ে প্রাপ্ত বেতনকে বুঝাবে। কোন কমচারী প্রাপ্য বিনোদন ছুটি পরবর্তী তিন বছরের মধ্যে ভোগ না করলে তা বাতিল বলে গণ্য হবে। অবশ্য কোন কর্মচারী বিনোদন ছুটি ভোগ করার ইচ্ছা প্রকাশ না করেন তাহলে সে ক্ষেত্রে সংশিস্নষ্ট কর্মচারী আরও এক মাসের বেতনসহ মোট দুই মাসের বেতন প্রাপ্য হবেন। এ ক্ষেত্রে বেতন বলতে সর্বশেষ সময়ে ঘোষিত সমন্বিত বেতন বোঝাবে। 
১৫। The Newspaper Employees (Conditions of Services) Act, 1974 কোন ক, খ, গ ক্যাটাগরির সাংবাদিককে, ছাটাই, বাধ্যতামূলক অবসর দেয়া যাবে না। কমপক্ষে ৯০ দিন পূর্বে ক্ষেত্র বিশেষে ৬০ দিন পূর্বে কারন ব্যাখ্যার নোটিশ প্রদান করতে হবে। এ ক্ষেত্রে সংশ্লিষ্ট কর্মচারী যদি মনে করেন যে, তার প্রতি অবিচার করা হয়েছে, সেক্ষেত্রে তিনি ক্যাটাগরী অনুযায়ি ক্ষতিপূরন এবং সম্মানহানী অথবা উভয় বিষয়ে বিচারপার্থী হতে পারবেন। 
১৬। শ্রম আইন-২০০৬ অনুসারে শুধুমাত্র ন্যায্য সকল পাওনা পরিশোধ করতে নির্দেশনা এবং আদায়ের ব্যবস্থা করবেন, সে ক্ষেত্রে আদালত অবমানতার কারনে সে আদালত ভিন্ন রায় প্রদান করবেন। মামলার খরচ ৪র্থ ও ৫ম রোয়েদার্দ বোর্ডের আইন বলবৎ রেখে রাষ্ট্রপক্ষকে নিয়োগকারী প্রতিষ্ঠানকেই বহন করতে হবে। 
১৭। ব্যক্তিগত আক্রোশে যদি কোন সংবাদপত্র কর্মচারীকে অভিযুক্ত করে চাকুরী থেকে অব্যাহতি, বাধ্যতামূলক অবসর দেয়া হয়, সেক্ষেত্র ক্ষতিগ্রস্থ ব্যক্তি, শ্রম আদালত ছাড়াও, ফোজদারী দন্ডবিধি আইনে ওই প্রতিষ্ঠানের বিরুদ্ধে সরকার পক্ষীয়ভাবে নিয়মিত মামলা রুজু করতে পারবেন। এক্ষেত্রে অভিযোগ প্রমানিত হলে প্যানেল কোড অনুযায়ি আদালত ব্যবস্থা গ্রহণ, ক্ষতিপুরন অথবা উভয় দন্ডে দন্ডিত করতে পারবেন। 
১৮। আমি অনেক আগেই বলেছিলাম, যিনি আমাকে শিখিয়েছিলেন যে, গ্রাম দিয়ে শহর ঘেরাও করতে হবে, তিনিই বলেছিলেন, সংবাদ লেখার ক্ষেত্রে যতটা আইন জানা যত দরকার, তার চেয়ে সংবাদের উপাদানের সম্মান রক্ষার জন্য সর্বোচ্চ আইন জানা আবশ্যক।
১৯। আমার ব্যাংক ষ্টেটমেন্ট বলছে, আমাকে ৮ম ওয়েজ অনুযায়ি বেতন দেয়া হয়নি, যা একদিকে আদালাতকে অবমাননা করা হয়েছে, অন্যদিকে আমি ব্যক্তিগত আক্রোশের শিকার হয়েছি বলে প্রমানিত হয়েছে। এই ক্ষেত্রে আইনের পরিভাষা অনুযায়ি আমি ৪টি সুবিধার আবেদন করতে পারবো ১। ৮ম ওয়েজবোর্ড অবমাননা করে, বেতন প্রদান করা হয়েছে যা আদালত অবমাননার সামিল, ২। ৮ম ওয়েজ ফাকি দেবার চেষ্টার কারনে সরকারি সুবিধা বন্ধের জন্য সরকারের পক্ষে কথা বলতে পারবো। ৩। কার্যকরের তারিখ হতে ক্ষতিপুরনের দিন পর্যন্ত ৮ম ওয়েজ অনুযায়ি বেতন ভাতাদির খন্ডিত অংশ পরিশোধ সহ ওই সময়ে ক্ষতির পরিমান নির্ধারন করে ক্ষতিপুরন দাবি করা যাবে। 
২০। The Newspaper Employees (Conditions of Services) Act, 1974 অনুযায়ি কোন সংবাদপত্র প্রতিষ্ঠানে কর্মরত সাংবাদিক বা কর্মচারী দায়িত্ব পালনকালে কোন ফোজদারী মামলায় যুক্ত হলে, অথবা ওই প্রতিষ্ঠানের জন্যই কোন ফৌজদারী মামলা রুজু করলে মামলা নিষ্পত্তি না হওয়া পর্যন্ত সংশ্লিষ্ট কর্মচারীকে কোন অবস্থাতেই ছাটাই, অব্যাহতি বা বাধ্যতামূলক অবসর দেয়া যাবে না। এক্ষেত্রে সংশ্লিষ্ট কর্মচারীকে যখন যে সরকারি প্রজ্ঞাপন জারি হয়, তা নিয়মিত প্রদান করে আসতে হবে।
আসলে মানুষের শিক্ষার শেষ নাই। এর আগে নিয়ম ছিল সাংবাদিকতার বয়স ১০ বছর না হলে কেউ সম্পাদক হতে পারবেন না, এখন তা বাড়িয়ে ১৫ বছরে আনা হয়েছে। 
আমি দেশের একজন খ্যাতনামা লেখক, যিনি আমার কাছে অতি পূজনীয় লোক, তার কাছ থেকে এত দুর্বল বিচার কখনো কল্পনা করিনি। আমি সম্পাদক মহোদয়কে বারবার করে ম্যাসেজ দিয়েছি যে, আমার একমাত্র সন্তান সে বেশ মেধাবী বলেই তাকে আমি শতকষ্টের মাঝেও তাকে একটি ভালো কলেজে এইচএসসিতে ভর্তি করিয়েছি। যাকে ঘিরে আমার সব আশা। স্বপ্ন ছিল মানুষের সেবা করবো। আংশিক করতে পেরেছি। আমার মেয়ে ডাক্তার হবার জন্য মানসিক প্রস্তুতি গ্রহণ করেছে এবং সেইভাবেই পড়াশোনা করছে। সাংবাদিকতায় আমি সর্বোচ্চ চেষ্টা করেছি স্বচ্ছতা বজায় রাখার। প্রথম আলোর মত পত্রিকা ভালো লেখার জন্য কয়েকবার পুরষ্কার দিয়েছে। সেই পত্রিকাতেও আমার বর্তমান সম্পাদককে আমি দেখেছি, কথা হয়েছে অনেক। প্রথম আলো থেকে চলে এসেছিলাম, কারন কয়েকটা টাকা বেশি পাবো এই আশায়, কারন তখন সে টাকা দিয়ে চলতে পারছিলাম না। আমার জেলায় সাংবাদিক মহলে আমাকে নিয়ে চরম বদনাম আছে। কারন, আমি কোন সাংবাদিক সংগঠনের সাথে জড়িত নাই। আমি কোন চাদাবাজির সাথে জড়িত নই, আমি হয় সংবাদ সংগ্রহের কাজ করি, নইলে একটু সময় পেলেই কৃষি আর গরু ছাগল দেখি। কোন কোন সময় আমি একা বসে থাকি। সাংবাদিকদের সাথে মিশলেই অনেক মানুষের বদনাম করতে হয়, অথবা সায় দিতে হয়, অথবা শুনতে হয়। আসলে এরকম সমালোচনা আমার কাছে ভালো লাগে না। আপনি নিশ্চই জানেন যে, কোন বিচারালয়ের বিচারকের পদ আপনার চেয়ে অনেক উপরে। তাই কোথাকার কোন বিচারক, শব্দটি আমার কাছো শোভনীয় মনে হয়নি। 
যদি চাদা বাজি করতাম, তবে প্রথম আলো ছেড়ে কালের কন্ঠে না আসলেও চলতো। আর মফস্বলের ভারপ্রাপ্ত সম্পাদক রুবেলকে বলছি, আপনি বেশ কটাক্ষ করে বলেছেন, আমি অনেক নীতির কথা লিখেছি-(আপনি নীতি শব্দটিকে ভালোভাবে নেন নাই)। আমি আপনাকে আবারো বলছি, আমি নীতির কথাই বলবো, শেষ পর্যন্তও বলবো, হয়তো আমার চাকরী থাকবে না, তারপরেও বলবো। কারন আমি নীতিবান ছিলাম এবং আছি। আমি এটা লালন করি বলেই এখনো শোষনহীন সমাজের স্বপ্ন দেখি, ক্ষুধার্ত মানুষগুলোর মুখ আমাকে পিড়া দেয়। 
আপনি দেখেছেন যে, রায়হান আমার এলাকার ছেলে। তার বাবা মুক্তিযোদ্ধা কমান্ডারের নির্বাচনে হেরে গেছেন। তার পরে তিনি সাংবাদিকদের ডেকে ডেকে নির্বাচিত মুক্তিযোদ্ধার বিষয়ে অভিযোগ করেছেন। আমার প্রশ্ন হলো, দেশ স্বাধীনের প্রায় ৪৩ বছর হলো, তিনি ৪৩ বছরেও অভিযোগ করলেন না, যখন নির্বাচনে হেরে গেলেন, তখন অভিযোগ করলেন। আমি জানতাম তার অভিযোগ শতভাগ সত্য। তারপরেও সে সত্যকথাগুলো লিথতে আমাকে বিভিন্ন জনের কাছে যেতে হয়েছে, একাধিক জনের স্বাক্ষাৎকার নিতে হয়েছে। বিষয়টা কি এমন হতে পারতো না যে, নির্বাচনে হেরে গিয়ে তিনি তার সঠিক অভিযোগের বাইরেও আরো কোন কথা বলেছেন, যা হয়তো ব্যক্তিগত। সংবাদটি ভালো করে পড়ুন, ইচ্ছার বিরুদ্ধে হলেও সেরকম একটি বাক্য কিন্তু এসেছে। সংবাদপত্র কারো ব্যক্তিগত হাতিয়ার হয়, অন্তত: এটা আমি মেনে চলি। নইলে আমি তো হামলার স্বীকার হয়ে মামলা করেছি, অনেক সংবাদ লিখতে পারতাম, লিখিনাই, কারন কেউ যেন না ভাবে আমি সংবাদপত্রকে ব্যক্তিগত কাজে ব্যবহার করছি। 
আপনিতো জ্ঞানী মানুষ, তবে বয়সে আমার ছোটই হবেন। জীবনে ছোটবড় সবাইকে সম্মান দিন, আপনিও সম্মান পাবেন। আর আমি জানি কালেরকন্ঠে আমার চাকরী করা হবে না হয়তো, তবে মামলাতে আমি জিতবো এটা সত্য। সে মামলায় সম্পাদক মহোদয়ের ভাস্য অনুযায়ি আপনি আইনের চখে অভিযুক্ত। কারন সম্পাদক সাহেব আপনার সামনেই বলেছেন, আপনি আমাকে ফোন করেছেন, আমাকে চাকরী থেকে অব্যাহতি দেয়া হয়েছে। যা সম্পাদকের নির্দেশে আপনি বলতে পারতেন। কিন্তু সম্পাদক সাহেব বলেছেন, তিনি বিষয়টি সম্পর্কে মোটেও জানেন না। ফোজদারী দ:বি: অনুযায়ি আপনি আমাকে আত্মহননের পথে ঠেলে দিয়েছিলেন, আপনি আপনার পদবীর অপব্যবহার করেছেন, আপনি একজন সাংবাদিককে চরম হয়রানীর শিকার করেছেন। আপনি আমার মানহানি করেছেন এবং ব্যক্তিগত কোন আক্রোশ মিটাতে চেয়েছেন, যা স্পষ্টত: আইনে অপরাধ। আপনার সাথে নিশ্চই ঠাকুরগায়ে দেখা হবে। আর অন্যদের সাথে ঢাকাতে। 
আমি জীবনে কাউকে অভিশাপ দেইনি, আমি আমার জন্য সৃষ্টিকর্তার কাছে কিছু চাইনি। তবে আইনের বাচারের উর্দ্ধে বিধাতার বিচার হলো এই রকম, যাকে যতটা অসম্মান করা হবে, তার চেয়ে বেশি অসম্মানিত নিজেকে হতে হবে। নিশ্চই বিধাতা আমাকে তা দেখার সুযোগ করে দিবেন।

