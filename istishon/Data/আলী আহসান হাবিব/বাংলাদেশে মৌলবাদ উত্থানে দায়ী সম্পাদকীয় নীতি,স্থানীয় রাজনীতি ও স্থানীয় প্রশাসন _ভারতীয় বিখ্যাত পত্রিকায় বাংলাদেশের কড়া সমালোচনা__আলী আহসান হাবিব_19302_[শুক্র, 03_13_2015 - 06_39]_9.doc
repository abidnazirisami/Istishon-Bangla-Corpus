বাংলাদেশে মৌলবাদ উত্থানে দায়ী সম্পাদকীয় নীতি,স্থানীয় রাজনীতি ও স্থানীয় প্রশাসন _ভারতীয় বিখ্যাত পত্রিকায় বাংলাদেশের কড়া সমালোচনা_


বিবিসি সংবাদ মাধ্যমকে দেয়া এক সাক্ষাৎকারে ব্লগার অভিজিৎ রায়ের স্ত্রী ব্লগার রাফিদা বন্যা আহম্মেদ দাবি করে বলেন, ব্লগার এবং প্রগতিশীল মানুষ হত্যার ধারাবাহিকতা প্রমান করে যে, বাংলাদেশে মৌলবাদ তথা ধর্মীয় সন্ত্রাস কতটা বৃদ্ধি পেয়েছে।
ভারতের বিখ্যাত দৈনিক পত্রিকা "আনন্দবাজার" তাদের সম্পাদকীয় লিখেছে "অথচ সবটুকু শক্তি দিয়ে মুক্তি তৈরির কথা ছিল-এই হত্যাকান্ড কেবল বিক্ষিপ্ত জঙ্গিদের কাজ ভাবলে ভুল হবে। স্বাধীনতার জন্য এত দাম দিয়েও বাংলাদেশের কোনও সরকারই সেই মুক্ত পরিবেশ তৈরির কাজটি করতে পারেনি"। (নিচে লিংক দেয়া হলো)
এমন জঙ্গি তৎপরতার কথা যে শুধু বিদেশী গনমাধ্যম বলছে তা নয়, দেশে কর্মরত প্রগতিশীল ধারার সাংবাদিকরাও বলেছে এবং বলে আসছে। রাজধানী সহ রাজধানীর বাহিরে কর্মরত সাংবাদিকরা জঙ্গিদের নাম ঠিকানা এমনকি তাদের অর্থের উৎস সম্পর্কে নানান তথ্য গনমাধ্যম অফিসে প্রেরন করলেও অধিকাংশ সংবাদ মাধ্যম তা প্রকাশ করেনি। কোন ঘটনা ঘটে যাবার পর সে ঘটনা এবং জঙ্গি সম্পর্কে তাৎক্ষনিক সংবাদ লিখে কোন রকমে দায় সারা ভুমিকা পালন করেছে অধিকাংশ সংবাদ মাধ্যম।
দৈনিক প্রথমআলো জঙ্গি তৎপরতা নিয়ে বিশেষ বিশেষ সংবাদ করার উদ্যোগ নিলেও সাম্প্রতিক সময়ে পত্রিকাটিতে তা আর লক্ষ্য করা যায়নি। অন্যদিকে দৈনিক কালেরকন্ঠ পত্রিকায় প্রগতিশীল কিছু মানুষ কাজ করলেও সেখানে লুকিয়ে আছে বিপরিত ধারার কিছু লোক, যারা সম্পাদকীয় নীতির সাথে সরাসরি জড়িত। অন্যান্য পত্রিকা সহ রেডিও টেলিভিশনে তাৎক্ষনিক সংবাদ পরিবেশন করে তাদের দায় সারছে। জঙ্গি তৎপরতা নিয়ে আগাম কোন সংবাদ ও উৎকন্ঠার কথা পরিবেশন করছে না।
দেশের সংবাদ মাধ্যমের এমন সম্পাদকীয় নীতি জঙ্গীদের সাথে আতাত করার সামিল।
২০০৫ সালে দেশব্যাপী বোমা হামলার মাধ্যমে জঙ্গিরা তাদের শক্তি ও ক্ষমতা প্রকাশ করেছিল। তার আগে দেশব্যাপী কিছু বিচ্ছিন্ন ঘটনায় জঙ্গিবাদের অস্তিত্ব প্রকাশ পায় দেশের প্রায় সব স্থানে। জঙ্গি নেতা শায়খ আব্দুর রহমান, বাংলাভাই, আউয়াল, সানি, সহ হাজারো জঙ্গির নাম উঠে আসে তখন। জঙ্গিরা এতটাই শক্তিশালী ছিল যে, তৎকালীন সরকারের বিভিন্ন শ্রেনীর নেতা কর্মীর সাথে আতাত করে তারা তাদের কর্মকান্ড বিস্তার করে। সরকারের সে নিরব অবস্থানের কারনে আইন শৃঙ্খলা বাহিনী জঙ্গিদের বিরুদ্ধে উল্লেখযোগ্য কোন ভুমিকা রাখেনি। তৎকালীন সময়ে সংবাদ মাধ্যের মধ্যে উল্লেখযোগ্য প্রথমআলো জঙ্গিদের বিষয়ে বেশ সক্রীয় ভুমিকা রেখে সংবাদ পরিবেশন করে। তারপরেও সরকারের অসহযোগিতার কারনে সংবাদ মাধ্যম তাদের দায়িত্ব পালন করে যায়। সে সময় প্রগতিশীল কিছু মানুষ এ জাতীয় সংবাদের সাথে একাত্ব মনোভাব পোষন করে এবং তৎকালীন সরকারের নিরবতার বিরুদ্ধে রুখে দাড়ায়। পরবর্তীতে সরকার বদলায়। নির্বাচিত হয়ে আসেন প্রগতিশীলদের সমর্থনের সরকার।
সরকারের মন্ত্রী পরিষদের কয়েকজন মন্ত্রী, সংবাদপত্রের কয়েকজন সম্পাদক এবং টেলিভিশনের কয়েকজন উর্দ্ধতন কর্মকর্তা মৌলবাদী সমর্থনে গঠিত সরকারের সময় জঙ্গি তৎপরতার বিরুদ্ধে কথা বললেও প্রগতিশীলদের সমর্থনে সরকার ক্ষমতায় আসার পরে তারা জঙ্গিদের বিষয়ে মৌন ভুমিকা পালন করে। তাদের এমন মৌনতার কারনে বাংলাদেশে মৌলবাদ, ধর্মীয় সন্ত্রাস, জঙ্গি তৎপরতা তাদের শক্তি বৃদ্ধি করে। গ্রামে গ্রামে কর্মী সংগ্রহ, কর্মী বৈঠক সহ নানা ধরনের তৎপরতা চালাতে থাকে এসব মৌলবাদী সংগঠনগুলো।
জঙ্গি কর্মকান্ডের অন্যতম নেতৃত্বকারী স্থান হলো দেশের ময়মনসিংহ এবং উত্তরাঞ্চলের কয়েকটি জেলা। এ কয়েকটি জেলার কিছু লোক মধ্যপ্রাচ্য, কুয়েত, সৌদি আরব, আবুধাবি, সিরিয়া, আফগানিস্থান সহ বিভিন্ন দেশে উচ্চ পদে কর্মরত এবং তারাই বাংলাদেশে জঙ্গিদের অর্থ সরবরাহ করে। এসব অর্থ সরবরাহকারীদের মধ্যে উল্লেখযোগ্য হলো, Rivaival অফ ইসলামিক হেরিটেজ সোসাইটি (আরআইএইচএস), আল-রাবেতা, দি রোজ, মুসলিম এইড, সহ আরো বেশ কিছু প্রতিষ্ঠান।
এসকল প্রতিষ্ঠানের প্রধানরা দাবি করেন যে, তারা কোনভাবেই মৌলবাদী রাজনৈতিক সংগঠন যেমন জামায়াত, শিবির কে কখনো সমর্থন করেনা। কিন্তু তাদের এসকল তথ্য ভুল। কারন, তারা মৌলবাদের একটি অংশ এবং জঙ্গি তৎপরতার অন্যতম ধারক ও বাহক।
বাংলাদেশের সংবাদ মাধ্যমে অপসাংবাদিকরা নিয়ন্ত্রন করছে। সরকার মৌলবাদ নিয়ন্ত্রিত দু-একটি সংবাদ মাধ্যম বন্ধ করে দিলেও, এসকল প্রতিষ্ঠানে কর্মরত লোকজন প্রগতিশীল ধারার কিছু প্রতিষ্ঠানে ঢুকে পড়ে সরকারের বিরুদ্ধে ষড়যন্ত্রে লিপ্ত। সরকারের সমর্থন করে এবং সরকারের প্রশংসা করে কিছু প্রগতিশীল মুখোশপড়া মানুষ সরকারের ক্ষতি করে আসছে। আসলে প্রশংসা সব সময় ভালো দিক বয়ে আনেনা। সমালোচনা সরকারের জন্য অপরিহার্য্য ছিল।
বাংলাদেশের সংবাদ মাধ্যম এখন নিয়ন্ত্রন করছে সাংবাদিক না হয়েও কিছু সম্পাদক, সংবাদ কর্মী, যারা নীতির কথা বলে, আদর্শের কথা বলে মুখোশ পড়ে লুকিয়ে আছে কিছু অপসাংবাদিক।
এসকল কুখ্যাত লোকের কারনে সরকার আজ বিভ্রান্ত। মিডিয়ার ভেতরে ঢুকে পড়েছে জঙ্গিবাদ, মৌলবাদ। সম্পাদক এবং সম্পাদকীয় নীতিমালা আজ দেশের এমন দুরাবস্থার জন্য দায়ী।
অভিজিৎ হত্যাকান্ড নতুন কোন ঘটনা নয়। এ হত্যাকান্ড প্রগতিশীল সরকারকে চপেটাঘাত করেছে।
দেশে এখন সব মানুষ জিম্মি ? মৌলবাদ সমর্থনকারী রাজনৈতিক দল, দেশের মানুষকে জিম্মি করেছে। সরকারের ভেতরের এসকল মুখোশধারী লোককে এখনই না সরালে এবং মিডিয়ার ভেতরে লুকিয়ে থাকা এসব মুখোশধারীকে এখনই বিতারিত না করলে, দেশ মৌলবাদ শক্তির কাছে পরাজয় বরন করবে।
ওই একই কথা বলতে হয়, এত মূল্য দিয়ে দেশ স্বাধীন করার পরেও সে মূল্য বা বিসর্জনের কোন সম্মান আমরা দিতে পারিনি।
এদেশে আরো লাখো অভিজিৎ রয়েছে। তাদের জীবনের নিরাপত্তা দেয়া, জনগনকে স্বাধীনতার সুফল ভোগ করতে দেয়া সরকারের মৌলিক দায়িত্ব। তাই জঙ্গি তৎপরতা রুখতে সরকারকে আরো কঠিন হতে হবে। নইলে বিশ্বের কাছে বাংলাদেশ একটি মৌলবাদ রাষ্ট্র পরিচিতি পাবে।
সংবাদ মাধ্যমে হস্তক্ষেপ করলে হয়তো কেউ কেউ প্রতিবাদ করে বলবেন যে, সংবাদ মাধ্যমের স্বাধীনতা হরন করা হচ্ছে। কিন্তু এখন সংবাদ মাধ্যম যে অবস্থায় রয়েছে, এখান থেকে মৌলবাদের বীজ নষ্ট করতে সরকারকে মিডিয়ায় হাত দিতেই হবে। রুখতে হবে অপসাংবাদিকতা।
এদেশে মৌলবাদের বিস্তারের দায় সারা দেশের সাংবাদিক সমাজ বহন করতে পারে না। এসব মৌলবাদ আর জঙ্গি গোষ্ঠির সাথে জড়িত মুখোশধারীদের সংবাদ মাধ্যম থেকে এক্ষনেই বিতারিত করা প্রয়োজন। নইলে, বাংলাদেশ পরিনত হবে মৌলবাদ শাসিত রাষ্ট্রে। বিলুপ্ত হবে এদেশের স্বাধীনতার ইতিহাস।http://www.anandabazar.com/editorial/%E0%A6%85%E0%A6%A5%E0%A6%9A-%E0%A6%...
https://soundcloud.com/bbc-world-service/rafida-bonya-ahmed-murdered-blo... 

