অভিজিত কি তাহলে দোজখে যাবে _


কিছু উগ্রপন্থী মৌলবাদী প্রায় সব ব্লগারকে নাস্তিক উপাধী দিয়ে থাকেন। আর একজন নাস্তিককে খুন করে ইসলাম রক্ষা করা তাদের কাছে একটা মহান কাজ বলেও মনে করেন। ব্লগার রাজীব ইসলাম ধর্মের সমালোচনা করে লেখালেখি করতেন বলে তাকে খুন হতে হয়েছে। ওই একই ধারাবাহিকতায় আজ খুন হলো ব্লগার অভিজিত !
অভিজিত হিন্দু ধর্মাবলম্বীদের একজন, যদিও তিনি মনে করেন মানবতা হলো তার ধর্ম। অভিজিত রক্ষনশীল ছিল না। সে যা কিছু অসংলগ্ন তার প্রায় সব কিছুরই সমালোচনা করে লিখতেন। আপনি আমি এবং আমরা সকলেই জানি, সকল ধর্মের ভেতরেই সমালোচনা করার উপাদান রয়েছে। যদিও এসকল ধর্ম এক একটি ধর্মীয় গোষ্ঠি পালন করেন, মেনে চলেন এবং এসকল ধর্মগ্রন্থ ঐশ্বরিক। তেমনি ইসলামকে শান্তির ধর্ম বলা হয় এবং আল্লাহ তাআলার পক্ষ থেকে হযরত মুহম্মদ (সা:) কে মানবজাতির কল্যানের জন্য নবী হিসেবে প্রেরন করা হয়। হযরত মুহম্মদ (সা:) আল্লাহ তাআলার সকল বাণীকে লিপিবদ্ধ করেন এবং সেই লিপিবদ্ধ পবিত্র ধর্মগ্রন্থ মুসলমানদের জীবন যাপনের সকল নিয়মাবলী মেনে চলার নির্দেশ প্রদান করা হয়।
আল্লাহ তাআলা পবিত্র কোরআন শরীফে বলেছেন, জ্বীন এবং মানুষকে তিনি তার ইবাদত করার জন্যই পাঠিয়েছেন। তিনি পবিত্র কোরআনে অন্যান্য ধর্মের অনুসারি সম্পর্কেও মুসলমানদের জন্য সুষ্পষ্ট নির্দেশ প্রদান করেছেন।
আল্লাহ তাআলা এক ও অদ্বিতীয়। তিনি সর্বময় ক্ষমতার অধিকার। আল্লাহ তাআলার সাথে কাউকে শরীক করা যাবে না। পৃথিবীর সকল মানুষের কর্মকান্ডের বিচার তিনি করবেন। এ কারনে তিনি ৮ টি বেহেশত ও ৭ টি দোজখ তৈরী করেও রেখেছেন। তিনি নিজ নিজ ধর্ম রক্ষা ও পালন করা নির্দেশ দিবার পাশাপাশি অন্য ধর্মের লোকদের নিয়ে যেন বাড়াবাড়ি করা না হয় তারও নির্দেশ প্রদান করেছেন।
কেউ ইসলাম ধর্ম, হযরত মুহম্মদ (সা:) সম্পর্কে কটুক্তি করলে বা আল্লাহর সাথে কাউকে শরীক করলে তার প্রতিবাদ করার জন্য বলেছেন।
সকল মুসলমান সহ সকল মানবজাতির জীবন যাপন সম্পর্কে নির্দিষ্ট আইন প্রনয়ন করেছেন। ক্ষেত্র বিশেষে আইন লঙ্ঘনকারীদের বিচার করার সুনির্দিষ্ট নির্দেশনা প্রদান করেছেন। স্বাক্ষীদের মাধ্যমে যদি কারো অপরাধ প্রমানিত হয় তবে বিভিন্ন ধরনের অপরাধের জন্য ভিন্ন ভিন্ন শাস্তির বিধান তৈরী করেছেন। যা শরীয়াহ আইন নামে পরিচিত।
অভিজিতের জন্ম হিন্দু পরিবারে হলেও সে তার প্রধান ধর্ম হিসেবে মানবতাবাদী বলে দাবি করে। ধরেই নিলাম, অভিজিত ও তার অনুসারিরা ইসলাম বিদ্বেষী এবং হযরত মুহম্মদ (সা:) সম্পর্কে নানান রকম বিদ্রুপ মন্তব্য বা সমালোচনা করে লেখালেখি করেছেন।
এ কারনে দেশে প্রচলিত আইন রয়েছে, মুসলিম প্রধান দেশ হিসেবে কোরআনের আলোকে অনেক বিচার কাজ হয়।
ইসলাম, হযরত মুহম্মদ (সা:) এবং আল্লাহ সম্পর্কে লেখালেখি করে তিনি যদি ইসলাম ধর্মের অনুসারীদের ধর্মীয় অনুভূতিতে আঘাত করে থাকেন, তবে আপনি এবং যারা আজ অভিজিতকে হত্যা করলো তারা সবাই মিলে ধর্মীয় অনুভূতিতে আঘাত করার দায়ে আদালতে বিচার প্রার্থনা করতে পারতেন।
কিন্তু কোন বিচার না করেই অভিজিতকে হত্যা করা হলো, এমন কোন নির্দেশ কি আল্লাহ তাআলা তার পবিত্র ধর্মগ্রন্থে উল্লেখ করেছেন ? নাকি দেশের মধ্যে ধর্মযুদ্ধ চলছে ? যদি তা না হয়, তবে বিনা বিচারে নর হত্যাকে আল্লাহ তাআলা সবচেয়ে জঘন্য কাজ বলে উল্লেখ করেছেন। হত্যাকারীকে অবশ্যই আল্লাহ তাআলার বিচারের মুখোমুখি হতে হবে। হত্যাকারী যাকে হত্যা করলো, হত্যার শিকার হওয়া ব্যক্তির সকল প্রকার অপরাধের দায় ওই হত্যাকারীকে বহন করতে হবে বলে আল্লাহ তাআলা পবিত্র কোরআনে বলেছেন।
মৌলবাদীদের এবং অতি মাত্রায় দাবি করা মুসলিম ভাইকে বলছি, যে ৪ টি স্তম্ভ অর্থাৎ নামাজ, রোজা, হজ্ব ও যাকাত সহ সকল ফরজ কাজ আপনি নিজে পালন করছেন তো ?
আমার বিশ্বাস, আপনি পবিত্র কোরআনের আলোকে জীবন পরিচালিত করছেন না। ইসলাম ধর্মকে রক্ষার অজুহাতে মানুষের মধ্যে ইসলাম একটা হত্যাকারী এবং উগ্রতাবাদী ধর্ম হিসেবে পরিচয় করিয়ে দিচ্ছেন। আপনি মুসলমান হলে অবশ্যই সমালোচনাকারী বা ইসলাম বিদ্বেষীর কর্মকান্ডের প্রতিবাদ করতেন। বিচার করার ক্ষমতা আল্লাহ তাআলার। তিনি সকল মুসলমানকে ধৈর্য্য ধারন করার নির্দেশ প্রদান করেছেন।
আপনি অইভজিতকে নাস্তিক আখ্যা দিয়ে তাকে হত্যা করার অধিকার ইসলাম আপনাকে দেয় নাই। অন্যদিকে ইসলাম ধর্ম বাদ দিয়ে অন্য ধর্মের লোক মারা গেলে তাকে যেন দোযখে নিক্ষেপ করা হয় এমন কথা বলার জন্য পবিত্র ধর্মগ্রন্থে উল্লেখ রয়েছে।
ইসলাম বিদ্বেষী হিসেবে অভিজিতের কোন বিচার না করে, আপনারা অভিজিতকে নাস্তিক উপাধী এবং ইসলামের শত্রু হিসেবে তাকে হত্যা করে ফেললেন। ইসলাম ধর্মানুসারে ইসলাম বিরোধীদের জন্য দোযখ নির্ধারন করা হয়েছে।
অভিজিতকে হত্যা করে এই রকম একজন ইসলাম বিরোধী বা ইসলামের শত্রুকে হত্যা করায় তার সকল পাপ আপনার ওপর কি অর্পিত হলো না ? অভিজিত তার জীবদ্দশায় যদি কোন পাপ করে থাকে সে পাপের বোঝা কি আপনার ওপর যোগ হলো না ? নাস্তিক উপাধী দেয়া অভিজিতকে হত্যা করে তাকে কি আপনি সকল পাপ মুক্ত করলেন না ?
এখন আপনিই বলুন, অভিজিত কি তাহলে দোজখে যাবে ? বরং একজন মানুষকে হত্যা করার দায়ে আর তার জীবনের সকল পাপ নিজের মধ্যে নিয়ে আপনি আপনার স্থায়ী ঠিকানা দোযখ বলে নির্ধারন করলেন।
মুসলমান হয়ে এত বড় ভুল করা ঠিক হয়নি। ইসলামকে উগ্র আর জঙ্গীবাদের ধর্ম হিসেবে আপনারা মানুষের মধ্যে স্থাপন করছেন। ইসলাম বিরোধীদের হত্যা করার নাম জিহাদ নয়। সংযমতা, মানুষের সেবা করা, মানুষ যেভাবে পাপ কাজ থেকে দুরে থাকবে, মানুষের জন্য সুখ কামনা করা এবং নিজেকে সম্পৃক্ত রেখে মানুষের জন্য কাজ করার নামই জিহাদ। আবেগ দিয়ে ধর্ম রক্ষা হয় না। বাস্তবতার আলোকে আপনাকে, আপনার গোষ্ঠিকে ন্যায় নীতির পথে চলার জন্য কাজ করলেই হয়তো ধর্ম রক্ষা হতো।
হয়তো কোন কাজের মাধ্যমে আল্লাহ তাআলা আপনাকে এবং আপনাদের ক্ষমা করে দিয়ে বেহেশত দান করলেও, ওই নাস্তিক অভিজিতের সাথেই আপনাকে বেহেশতে বসবাস করতে হবে। তখন যদি কথিত সেই নাস্তিক অভিজিত বলেন, হে আল্লাহ আমাকে এই লোকগুলি হত্যা করেছিল, আজ তাদের সাথে আমাকে একই জায়গায় রেখেছেন, তবে কি আল্লাহ তাআলা আপনাকে বেহেশতে ঠাই দিবেন ?
শুভ বুদ্ধির উদয় হউক, মানবতা জাগ্রত হউক আপনাদের। শান্তিতে থাক অভিজিত। ক্ষমা করো অভিজিত, তুমি মানুষের সেবায় নিজেকে নিয়োজিত করলেও এই মানুষই তোমাকে হত্যা করলো। এরা সমগ্র মানবজাতিকে কলংকিত করেছে। আমরা লজ্জিত, তুমি আমাদের ক্ষমা করো না ভাই।

