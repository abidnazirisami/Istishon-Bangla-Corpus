_অভিজিত-রাষ্ট্র-ফারাবী_ অভিজিত হত্যার দায় রাষ্ট্র এড়াবেন কিভাবে _


অভিজিত-রাষ্ট্র-ফারাবী
অভিজিত হত্যার দায় রাষ্ট্র এড়াবেন কিভাবে ?
:মাথাঠুকি: :মাথাঠুকি: :মাথাঠুকি: :মাথাঠুকি: :মাথাঠুকি: :মাথাঠুকি: :মাথাঠুকি: :মাথাঠুকি:
ব্লগার রাজীব হত্যাকান্ডে ২০১৩ সালে গ্রেফতার হয় ফারাবী। "কাশিমপুর কারাগারে আনসারুল্লাহবাংলা টিমের আধ্যাত্মিক নেতা জসিম উদ্দীনের সান্নিধ্য লাভ করে ফারাবী। ওই কারাগারে আটক রাজীব হত্যাকান্ডের ৬ আসামী নর্থ সাউথ বিশ্ববিদ্যালয়ের শিক্ষার্থীদের সাথে ঘনিষ্টতা হয় ফারাবীর। ওই সময় আধ্যাত্মিক নেতা জসিম উদ্দীনের শিষ্য হয়ে যান ফারাবী। একই বছরের আগস্ট মাসে উচ্চ আদালত থেকে জামিনে মুক্তি পান ফারাবী।"
জেলখানা থেকে বেরিয়ে তার কর্মকান্ড থামিয়ে রাখেনি। সে বিভিন্ন সামাজিক মাধ্যমে মুক্তমনা ব্লগারদের সাথে বিভিন্ন ছদ্মনামে বন্ধুত্ব গড়ে তোলেন এবং নাম পরিচয় সংগ্রহ করতে থাকেন। ২০১৪ সাল থেকে আমেরিকা প্রবাসি লেখক ও ব্লগার অভিজিত কে হত্যার হুমকি দেন। সে তার ষ্টাটাসে বিভিন্ন সময়ে লিখতে থাকেন, অভিজিত দেশে আসলেই তাকে হত্যা করা হবে। শেষ পর্যন্ত হত্যা করা হলো অভিজিতকে। ব্লগার রাজীব হত্যাকান্ডে আটক ফারাবী জামিনে মুক্তি পেলো, তারপরেও সে তার প্রচার প্রচারনা চালাতে থাকলো, তখন রাষ্ট্রের আইনশৃঙ্খলা বাহীনি কি সুখ নিদ্রায় ছিলেন ? অভিজিত হত্যাকান্ডের দায় কি রাষ্ট্র বা আইনশৃঙ্খলা বাহীনি এড়াতে পারেন ?
:মাথাঠুকি: :মাথাঠুকি: :মাথাঠুকি: :মাথাঠুকি: :মাথাঠুকি:
এক সময় রাজনীতিবীদরা বলতে শুরু করলেন, জঙ্গী হলো মিডিয়ার সৃষ্টি। পরে ওই জঙ্গীরাই যখন দেশব্যাপী সহিংসতা, সন্ত্রাস আর বোমাবাজি করলো, তখন ওই রাজনীতিবীদদের সরকার জঙ্গী খুজতে শুরু করলেন। সেখানেও বহু কৌশল খাটিয়ে শুধুমাত্র দলের প্রধানদের ধরে এনে বিচার করা হলো। কিন্তু দেশব্যাপী প্রায় কয়েক হাজার লোককে জঙ্গী সম্পৃক্ততার অভিযোগে গ্রেপ্তার করা হলেও, এদের প্রায় সবাই জামিনে মুক্তি পায় এবং এক পর্যায়ে মামলা থেকেও রেহাই পায়।
জঙ্গীরা দেশব্যাপী পুনরায় বিভিন্ন নামে সংগঠিত হতে থাকে। তাদের কর্মকান্ড থেমে থাকেনি। অতি সম্প্রতি জামাতুল মুজাহিদিনের প্রধান সহ ৫ জন এহসার সদস্যকে গ্রেপ্তার করে র‌্যাব। আটককৃত জঙ্গীদের মধ্যে ডেফোডিল বিশ্ববিদ্যালয়ের শিক্ষার্থী ও জামায়াতুল মুজাহিদিনের এহসার সদস্য আরিফকে মুক্ত করতে বর্তমান সরকারের একজন প্রভাবশালী সংসদ সদস্য সুপারিশ পত্র দিয়েছেন ! ঘটনার শেষ এখানেই নয়। সারাদেশে জঙ্গী সদস্যরা তাদের তৎপরতা বাড়ানোর পাশাপাশি তারা লোকবল সংগ্রহে মাঠ পর্যায়ে কাজ করছে। এসব কাজ কর্মের জন্য কুয়েত সহ মধ্যপ্রাচ্য ভিত্তিক সংগঠন রিভাইভ্যাল অব ইসলামিক হেরিটেজ সোসাইটি (আর,আই এইচ এস), আল রাবেতা, আল হেরা সোসাইটি, আল ফোরকান, সহ আরো কয়েকটি সংগঠন অর্থ সরবরাহের পাশাপাশি উল্লেখযোগ্য সংখ্যক মসজিদ, মাদ্রাসা ও এতিমখানা প্রতিষ্ঠা করে সাধারন মানুষকে তাদের প্রতি আকৃষ্ট করছে। ২০০৫ সালে দেশব্যাপী বোমা হামলার পরে জড়িত সন্দেহে সারা দেশে কয়েক হাজার জঙ্গীকে গ্রেপ্তার করে মামলা করা হয়। কিন্তু মামলা হলেও প্রায় সবাই মামলা থেকে রেহাই পেয়ে যান। সে সময় অভিযোগ উঠে যে, এসকল জঙ্গী সদস্যদের সাথে প্রগতিশীলের মুখোশপড়া কিছু রাজনীতিবীদ আতাত করে মামলা থেকে রেহাই করার ব্যবস্থা করেন।
জঙ্গীদের সেল্টার হোম বলে পরিচিত ঠাকুরগাও জেলায় ১৮৫ জন লোক জঙ্গী তৎপরতায় জড়িত বলে কয়েকটি মামলা হয়। কিছু কিছু মানুষকে গ্রেপ্তার করে পুলিশ। কিছুদিনের মধ্যেই সব মামলা থেকেই রেহাই পায় অভিযুক্তরা।
জয়পুর হাটে থানায় হামলা চালিয়ে পুলিশের অস্ত্র লুটের অন্যতম আসামী ওয়াহেদুল কয়েকবার অস্ত্র সহ গ্রেপ্তার হলেও সেও মামলা থেকে খালাস পেয়েছে। কুয়েত ভিত্তিক সংগঠন আরআইএইচএস এর প্রধান ঠাকুরগাও জেলার রানীশংকৈল উপজেলার কামরুজ্জামান। তার ভাই মোজাম্মেল, আর এক ভাই আখতারুজ্জামান ওই আরআইএইচএস এর হয়ে দি রোজ নামে এতিমখানা, কুয়েতী মাদ্রাসা, মসজিদ ও ঢাকায় একটি স্কুল পরিচালনা করেছেন। মোজাম্মেল হকের এক ভাতিজা নাসরুল্লাহ ২০০৩ সালে রাঙ্গামাটিতে বোমা তৈরীর সময় বোমা বিস্ফোরন হয়ে মারা যায়। তার আর এক ভাতিজা দিনাজপুরের গুড়গোলা নামক স্থানে বোমা তৈরীর সময় বোমা বিস্ফোরনে মারা যায়। মোজাম্মেল হকের জামাই ওয়াহেদুল্লাহ জয়পুরহাটে থানায় হামলা চালিয়ে পুলিশের অস্ত্র লুট মামলার অন্যতম আসামী। তার এক ভাই হিজবুল্লাহ, ওহিদুল, সহ খুলনা, বাগেরহাট কয়েকটি মাদ্রাসা পরিচালনা করছে। জঙ্গী তৎপরতার অভিযোগে পুলিশ মোজাম্মেলকে গ্রেপ্তার করলেও পরদিন সকালে পুলিশের গাড়ীতে করে তাকে সম্মান সহকারে বাড়িতে রেখে আসে পুলিশ। তৎকালীন শিক্ষামন্ত্রী এহসানুল হক মিলন তদবির করেন এসব জঙ্গীর বিষয়ে। তাই পুলিশ তাদের আটক করলেও জেলখানায় আটকে রাখতে পারেনি। এই পরিবারটির সকল আত্মীয় পরিজন জঙ্গী তৎরতা ও জঙ্গীদের অর্থ সরবরাহের সাথে জড়িত। চট্রগ্রাম আদালতে বই বোমা বিস্ফোরন ঘটিয়ে বিচারক হত্যার আসামী রিক্সাচালক শাহাদৎ হোসেন চট্রগ্রামে হাতেনাতে গ্রেপ্তার হয়। জঙ্গী নেতা মিজানুর রহমানকে পুলিশ আটক করলেও তাকে ছেড়ে দিতে বাধ্য হয় পুলিশ। গাইবান্ধা এলাকার জঙ্গী সংগঠনের অস্ত্র ও কলাকৌশল প্রশিক্ষক ফজলে রাব্বীকে পুলিশ গ্রেপ্তার করলেও আদালত তাকে জামিনে মুক্তি দেয়। শেষ পর্যন্ত মামলাটিও শেষ হয়ে যায়। ২০০৩ সালে রানীশংকৈল উপজেলায় রাউতনগর নামক জায়গার একটি মসজিদে ভোর বেলা জঙ্গী প্রশিক্ষনরত ৩০ জনকে স্থানীয় লোকজন আটক করে। পুলিশ ওই ৩০ জনকে থানায় নিয়ে যেতে চাইলেও স্থানীয় কিছু লোকজন তাদেরকে ছাড়িয়ে নেয়।
ঠাকুরগাও জেলায় জঙ্গী সম্পৃক্ততার অভিযোগে আ:রহমান (০১), আ:রহমান (০২), লোকমান আলী, লুৎফর রহমান, আসালত সহ আরো মোট ৪০ জনকে আটক করে পুলিশ। ২০০৫ সালে পুলিশের তালিকায় সর্বমোট অভিযুক্ত তালিকায় ১৮৫ জনের নাম থাকলেও বর্তমানে জঙ্গী সংক্রান্ত কোন তথ্য এবং তালিকা পুলিশের কাছে নাই। সম্প্রতি র‌্যাবের হাতে আরিফ নামে এক জঙ্গী গ্রেপ্তার হলে পুলিশের তৎপরতা বাড়ে। তারপরেও সে সময়ের জঙ্গী তালিকাভুক্তরা কে কোথায় আছে, তারা কি কর্মকান্ড করছে, এ বিষয়েও কোন তথ্য পুলিশ বা গোয়েন্দা সংস্থার কাছে নাই।
দেশে যখনই কোন ঘটনা ঘটে, তখন পুলিশের তৎপরতা বাড়ে, আবার অজ্ঞাত কারনে আইনশৃঙ্খলা বাহীনি নিরব হয়ে যায়।
জঙ্গী সম্পৃক্ত বিভিন্ন কৌশলে তাদের কর্মকান্ড অব্যাহত রেখেছে, কিন্তু আইনশৃঙ্খলা বাহীনি এসব জঙ্গীদের প্রতি নজরদারী করছে না। প্রগতিশীল দাবি করা কয়েকটি পত্রিকা তাদের আদর্শের কথা বললেও, জঙ্গী সংক্রান্ত কোন অনুসন্ধানী সংবাদ ছাপাতে দ্বিধাগ্রস্থ হয় এবং সংশ্লিষ্ট সাংবাদিকের ওপর মানসিক অত্যচার করা হয়।
এখন প্রশ্ন হলো, রাজীব, অভিজিত সহ আরো হাজার মুক্তমনা মানুষকে হত্যা করার পরে কি সরকারের আইনশৃঙ্খলা বাহীনির হুশ হবে নাকি সরকারের ভেতরে মুখোশপরা আরেক সরকার জঙ্গীদের প্রতিষ্ঠা করতে চাইছে ?
দেশে জঙ্গীদের কর্মতৎপরতা বাড়ছে, এর দায় কি সরকার এড়াতে পারবেন ? কিংবা রাজীব বা অভিজিত হত্যার দায় সরকার এড়াতে পারবেন ?
প্রগতিশীল রাজনৈতিক দল বলে দাবি করা সরকারি দলের নীতি নির্ধারকরা কি জানেন না, বিষ বৃক্ষ কর্তন নয়, উৎপাটন করতে হবে ? নইলে বিষ বৃক্ষের শেকর থেকে আবারো বিষবৃক্ষের জন্ম নিবে।
দেশে মৌলবাদী সংগঠনকে নিষিদ্ধ, জঙ্গী তৎপরতায় অভিযুক্তদের আইনের কাঠগড়ায় এনে বিচার করলে এবং তাদের ওপর শুদ্ধি অভিযান চালালে দেশ থেকে জঙ্গীবাদ সমূলে শেষ হয়ে যেতো। মাদ্রাসা শিক্ষার আধুনিকিকরন, কওমী মাদ্রাসাগুলোর নিয়ন্ত্রন, এতিমখানাগুলো নিয়ন্ত্রন ও পর্যবেক্ষনে রাখলে কি জঙ্গী তৎপরতা বাড়তো ?
বিশ্বের কাছে বাংলাদেশও আজ জঙ্গী রাষ্ট্র বলে পরিচিতি লাভ করেছে। সরকার কি এসবের দায়ভার এড়াতে পারেন ? নাকি এখনো চুপ থেকে শুধু এখন যারা ধরা পড়ছে, তাদের কোন রকমে কৌশলে বিচার করে, তাদেরকেও ছেড়ে দিবেন ?
রাষ্ট্রযন্ত্র বিকল হলে জুয়া, নারী নির্যাতন, যৌনতা, আর মৌলবাদীদের উত্থান হয়। তবে কি রাষ্ট্রযন্ত্র বিকল হয়ে পড়েছে ? নাকি আমরাও আর এক সোমালিয়া, মোগাদেসু অথবা সিরিয়া, লেবানন, বা পাকিস্তানে পরিনত হতে যাচ্ছি ? যুদ্ধাপরাধীদের বিচারে বিলম্বের কারনে দেশে কয়েকগুন দেশোদ্রোহীর সংখ্যা বেড়েছে। অন্যদিকে মৌলবাদী রাজনৈতিক দল নিষিদ্ধ না করা, জঙ্গীবাদকে সমূলে উৎপাটন না করলে আগামী ভবিষ্যৎকে কঠিন বাস্তবতার মুখোমুখি হতে হবে। আর এ জন্য প্রগতিশীল সরকারই দায়ি হবেন।

