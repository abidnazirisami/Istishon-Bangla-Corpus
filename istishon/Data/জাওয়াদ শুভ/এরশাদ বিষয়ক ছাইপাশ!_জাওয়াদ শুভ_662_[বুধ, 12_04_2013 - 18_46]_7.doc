এরশাদ বিষয়ক ছাইপাশ!


এরশাদ ইস্যুতে দেশ গরম। আর তার উত্তাপ বেশ ভালভাবেই ছড়িয়েছে অনলাইনে। আমরা বাঙ্গালীরা আসলে অদ্ভুত একটা জাতি! এরশাদের মত মানুষ আমাদের কাধের উপর বসে দিনের পর দিন কাঠাল ভেঙ্গে খাচ্ছে আর আমরা যুগের পর যুগ বয়ে চলছি! আমাদের রাজনৈতিক দৈন্যতা সম্ভবত শেষ সীমায় পৌছে গেছে আর তাই বোধ হয় এরশাদের এত কদর! আসলে এরশাদের রাজনীতি ৯০ দশকের শুরুতেই শেষ হয়ে যাওয়া উচিৎ ছিল। নূর হোসেনদের রক্ত মোটামুটি বৃথাই গেছে বলতে হয় এই ২০১৩ তে এসে। এই বেহায়া বহাল তবিয়তে বাংলাদেশে রাজনীতি করে যাচ্ছে। শুধু রাজনীতি করছে বললে ভুল হবে বরং বলা ভাল, পলিটিকাল এনজাইমে পরিনত হয়েছে যাকে ছাড়া ক্ষমতার ( দায়িত্ব নয়) স্বাদ নেয়া বড় দুই দলের পক্ষে কস্টকর।
নানা কারনেই এরশাদ নির্মল বিনোদনের খোয়াড়। সেটা পলিটিকাল নন স্টপ ডিগবাজী কিংবা সেক্স রিলেটেড স্কান্ডাল যাই হোক না কেন। তবে আজকাল আমি এরশাদ এর কর্মকান্ড দেখে যতটা না বিনোদিত হই , তার চাইতে বেশি রোমাঞ্চ অনুভব করি দলকানা লীগার বা বি এন পি সমর্থকদের এরশাদ ঘটিত অঘটনের প্রতিক্রিয়া দেখে!
পর্ব ১- এরশাদ মহাজোট ছাড়ছেন। এই খবরে লীগকানা দের প্রতিক্রিয়া-
'এরশাদ একটা ঘোচু। কুনু কামের নহে। ও চলে গেলে লীগের একটা চুলও খসবে না। ( ভেতরে ভেতরে হহাকার!!!)
বি এন পি সমর্থকদের প্রতিক্রিয়া-
অবশেষে এরশাদ লাইনে এসেছে। উনাকে ধন্যবাদ তার সঠিক সিদ্ধান্তের জন্যে। বাকশালি সরকাররে উপর ঠাডা পড়ুক!
পর্ব ২- তার সপ্তাহ খানেকের মধ্যে যখন আবার এরশাদ আবার লীগের অনুকূলে ভেড়ে তখন লীগার রা বলা শুরু করে-
'যাক, এরশাদের সুমতি হয়েছে। উনি স্বাধীনতার স্বপক্ষের শক্তি তে ফিরে এসেছেন। তাকে অভিবাদন। '
আর বি এন পি পন্থী শিবিরের প্রতিক্রিয়া- 'এরশাদ বিশ্বাসঘাতক, বেহায়া,লম্পট, স্বৈরাচার, দূর্নীতিবাজ। কুপা হালারে!!!'
এভাবেই চক্র চলে অবিরাম।
চারিত্রিক বৈচিত্র ধরে রাখতে গিয়ে যখন তিনি আবার পল্টি মারেন তখন পক্ষ বিশেষে কথা বদল হয়। এক দল গালি দেয় আরেক দল জানায় অভিবাদন। এককালের গনতন্ত্রের বড় শত্রু আজ গনতান্ত্রিক রুপ ধারন করে গনতন্ত্রের রক্ষক বনে যাচ্ছে আর আমরা হাতে তালি বাজাচ্ছি আর বলছি ' কাক্কু, ক্যারি অন!' কি অদ্ভুত! এই লোকটা রাজনীতিকে যতটা নোংরা করেছে তা এক কথায় অবিশ্বাস্য! আওয়ামীলীগের চেতনা যে শুধু মাত্র মুখে তা তাদের এরশাদ প্রেম দেখলেই বোঝা যায়, আর ভেতরে ঢোকার দরকার নাই। বি এন পি একটি চেতনাবিহীন দল নিঃসন্দেহে, তা না হলে জামাতের সাথে ঘর সংসার অসম্ভব। কেন তার বেজন্মা দল তা নিয়ে কথা বাড়াতে চাচ্ছি না। তবে আমার কস্ট ঘুরেফিরে ঐ লীগের জন্যেই, এরশাদের সাথে জোটবদ্ধ থেকে নূর হোসেন দিবস পালনের মত মূর্খতা লীগ দেখিয়েছিল! আদর্শ কে এভাবে জলাঞ্জলি দিয়ে তারা কোন চেতনার ধারক বলে নিজেকে দাবী করে? এই তঞ্চকতা কেন? এই অপরাধের শাস্তি আওয়ামী লীগকে পেতে হবে। যেমন বি এন পি পাবে জামাত সঙ্গের জন্যে। অবশ্য তার নমুনা দেখা যাচ্ছে। গনতন্ত্রের প্রধান শত্রু আজ খালেদা জিয়া আর শেখ হাসিনা কে একযোগে বলছে- "ভাজ খোল, আনন্দ দেখাও, করি গনতন্ত্রের তরজমা।"

