লোকপ্রিয় হুমায়ুন আহমেদ এবং কিছু অপ্রিয় কথা


বন্ধু আমার জীবনে হুমায়ুন আহমেদের বই ছাড়া আর তেমন কোন বই পড়েনি একথা শুনে বিশ্বাস করতে পারি নি। তারপর সে আমাকে অনেক কস্টে বোঝালো যে হুমায়ুন আহমেদ ছাড়া আর কোন সাহিত্যিক তার মন ভেজাতে পারে নি। তার সংগ্রহে অন্তত ৪০ খানা হুমায়ুন আহমেদের বই আছে, আর পি ডি এফ -এ প্রায় সবগুলোই! সে নিজেকে একাধারে হিমু ও মিসির আলি ভাবতে ভালবাসে, মেয়ে হলে সে রুপা হত, ভয়ানক ব্যাপার! তবে একসাথে হিমু আর মিসির আলি চরিত্র কেমন হতে পারে তা ভাবা নিতান্তই অসম্ভব। হিমু এক অদ্ভুত চরিত্র সন্দেহ নেই, হুমায়ুন আহমেদের বাকি চরিত্রগুলোও বিচিত্র। তবে উনার বাজারি বই গুলোর এই শক্তি অনেক আক্ষেপের জন্মও দেয়!
 হুমায়ুন আহমেদের গত জন্মদিনে এক বিচিত্র ব্যাপার চোখে পড়ল এবং পীড়াও দিল, সেটা হল তার ভক্তকূলের বিপুল পাগলামো! একদল যুবক হিমু সেজে আর মেয়েরা রুপা সেজে দল বেধে নুহাস পল্লী আর মোহনগঞ্জ যাবে, সুধু যাবেই না তারা উদ্ভট সব কর্মকান্ডও করে যাবে। তারা গেল এবং মোটামুটি মাজারী ভক্তের মত উদ্ভট পন্থায় উপাসনা(!) করল। বাংলা সাহিত্য কি এমনই দরিদ্র যে হুমায়ুন আহমেদের পূজো দিতে হবে? নাকি চ্যানেল আই এর বানিজ্যের ফাদ আমরা বুঝতে অক্ষম? আমি বলছি না হুমায়ুন আহমেদ কোন সাধারন মানুষ বা সাহিত্যিক, কিন্তু এত বাড়াবাড়ি কিসের? হিমু সেজে কি লাভ? আপনাদের ভাষায় বাংলা বস্তাপচা সিনেমার নায়কেরাও তো হিমুর চাইতে উত্তম চরিত্র , সাজতে হলে জসিম সাজুন, অন্যায়ের প্রতিবাদ করুন, তাতে সমাজের লাভ বৈ ক্ষতি হবে না। বাস্তবতা বিচারে হিমুর চাইতে জসিমের বস্তির রাজা অনেক লৌকিক এবং উৎকৃস্ট। কারন নদীর পাড়ে গর্ত খুড়ে গলা পর্যন্ত ডুবে চাদ দেখার চাইতে এক ঘুষিতে গুন্ডা বাহিনীর পালের গোদার তিন চারটি দাত ভেঙে ফেলা বেশি কাংখিত।
হুমায়ুন ভক্তদের বড় সমস্যা তে আমার ঐ বন্ধু ভুগছে, তার জগতে হুমায়ুন আহমেদ ছাড়া আর কেউ নেই সে আহমেদ ছফা কে চেনে না, চেনে না আহমেদ শরীফ কে, হুমায়ুন আজাদ ও তার অচেনা ,আর এগুনো বৃথা। এক মানসিক বৈকাল্য তাকে গ্রাস করছে অনবরত। আমি ক্লাস এইটে থাকতে হুমায়ুন সাহিত্যে ঢুকেছি ক্লাস টুয়েল্ভ -এ থেমেছি, মাঝখানে মোহে মেতে ছিলাম তার। এক সমরেশ পড়েই মোহ ভঙ্গ, পরের দিকে আর নাই বা গেলাম। হুমায়ুন আহমেদের লেখা বই গুলোর মধ্যে ৭/৮ টি বাদ দিলে বাকি সব বানিজ্যিক বই। যেগুলো তাকে লোকপ্রিয় করেছে। আর এক হুমায়ুন আজাদ চাইলে বছরে এমন জনপ্রিয় বাজারি ১ ডজন বই বের করতে পারতেন, ভাগ্যিস উনি সেই পথে হাটেন নি। আহমেদ ছফা তাকে নিয়ে বলেছিলেন-
 “হুমায়ূনের সঙ্গে আমার সম্পর্কের ইতিহাস
যাঁরা জানেন, তাঁদের অনেকেই তাঁর এই
উন্নতি বা অবনতির জন্য অংশত আমাকেই
দায়ী করতে চান। তাঁর প্রথম বই যখন
বেরিয়েছিল, আমিই সবচাইতে বেশি উচ্ছ্বাস
প্রকাশ করেছি। তখন আমার মনে হয়েছিল হয়ত
হুমায়ূনের মধ্যে কালে কালে আমরা চেখভের মত
একজন প্রতিভার সন্ধান পাব।
তিনি তো সে পথে গেলেন না।
উপর্যুপরি সামরিক শাসন, গণতান্ত্রিক
আকাঙ্ক্ষার পরাজয় সব
মিলিয়ে এখানে যে চিন্তাহীন অরাজক
পরিস্থিতি—হুমায়ূন সেই সময়ের প্রোডাক্ট।
অবশ্য হুমায়ূনের ব্যক্তিগত কামালিয়াত এটুকু
যে তিনি পাঠকদের মধ্যে স্থান করে নিয়েছেন।
আমার প্রশ্ন, এটা কি স্থান? হুমায়ূনের
পরবর্তী সময়ের রচনা চানাচুরের মত।
খেতে মজা লাগে, কিন্তু পেট ভরে না এবং সার
পদার্থও বিশেষ নেই। (ছফা, স্মা., পৃ. ৬০)
এটা এক নিখুত মন্তব্য হুমায়ুন আহমেদ সম্পর্কে। হুমায়ুন আহমেদ জনপ্রিয়তার দিকে ঝুকেছিলেন প্রচন্ডভাবে। তাই তিনি লোকপ্রিয়তা ধরে রাখতে উদ্ভট সব চরিত্র সৃস্টি করা শুরু করেন আর তা আমাদের মাথায় গেথে দেন। হুমায়ুন আজাদ তার এই সব উপন্যাস কে অপোন্যাস হিসেবে আখ্যা দেন। তিনি বলেন-
" নিকৃস্ট লঘু অপোন্যাসের লোকপ্রিয়তা দেখে আঘাত পায় আমার উপন্যাসানুভূতি" 
বলা বাহুল্য এখানে হুমায়ুন আজাদ হুমায়ুন আহমেদ এর উপন্যাস কে ইঙ্গিত করে কথাটি বলেছেন। তো জনপ্রিয়তাই সব নয়, আমাদের হুমায়ুন আহমেদ পূজো দেবার আগে একটু ভাবা উচিত বলে মনে করি। উনি বানিজ্য করতে চেয়েছিলেন এবং পেরেছেনও তবে অবস্থা যা হচ্ছে তাতে হয়তো নুহাশ পল্লীতে কয়েক দিন পর তার মাজার বসবে হিমু আর রুপারা হবে ভক্ত, হুমায়ুন পত্নী শাওন হবেন প্রধান খাদেম।

