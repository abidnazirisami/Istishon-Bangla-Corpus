নেলসন ম্যান্ডেলার প্রতি শ্রদ্ধা দেখানোর অধিকার আমাদের আছে কি_


ম্যান্ডেলা মারা গেছেন। অপ্রত্যাশিত কিছু নয় সেটা। আমরা শোকাহত । কিন্তু কেন আমরা এত শোকাহত? তিনদিনের রাস্ট্রীয় শোক পালন চলছে। যেখানে দশ বছরে পাচ বার আমাদের জাতির জনকের মৃত্যুদিন পালন হয় না, কাটা হয় জন্মদিনের কেক সেই দেশ ম্যান্ডেলার চেতনা বা আদর্শ কতটুকু ধারন করার যোগ্য? ম্যান্ডেলার সংগ্রাম কাদের জন্যে,কিসের জন্যে তা এই অভাগা জাতি জানে কি? চোখ বন্ধ করে বলে দেয়া যেতে পারে ,জানে না। বাঙালী মাত্রই জানে ম্যান্ডেলা বর্ণবাদ বিরোধী নেতা। ব্যাস! এইটুকুই। মজার ব্যাপার হল এই বর্ণবাদ আমাদের সমাজে কোনকালেই মহা দুর্যোগ ঘটায়নি কারন নেটিভদের মধ্যে বর্ণগত অমিল সামান্যই। বৃটিশ পিরিয়ডে কিছুটা বর্ণবিভ্রাট (!) যে হয়নি তা নয়, কিন্তু এ নিয়ে কোন বিপুল বিদ্রোহ দেখা যায় নি।যে সমস্যা আমাদের ভোগায়নি তা নিয়ে আদিখ্যেতা আসলেই বেমানান। বৃস্টির দেশের মানুষ নিঃশ্চই খরার মর্ম উপিলব্ধি করবে না! ম্যান্ডেলা সাউথ আফ্রিকার অবিসংবাদিত নেতা সন্দেহ নেই কিন্তু তাতে আমাদের কি? আমরা কি উনার আদর্শ ধারন করি? ম্যান্ডেলা প্রথম আফ্রিকান যে কিনা আফ্রিকার মাটিতে দাড়িয়ে বলেছিলেন- ' আফ্রিকায় সব দেশের , ধর্মের, বর্নের মানুষ এর থাকার অধিকার আছে। ' উনি পৃথিবিকে এক সুতোয় বাধার স্বপ্ন দেখেছিলেন। জাতীয়তাবাদের সুর তার মাঝে ছিল না আর বোধহয় সেজন্যেই তিনি সাবার কাছে প্রিয়! অদ্ভুত ঠেকছে ? আমরা জাতীয়তা বাদে উজ্জীবিত জাতি, নোয়াখাইল্যা রা বরিশাইল্যা দের দেখতে পারে না দু চোখে। মমিসিঙ্গা রা কুমিল্লার চোখের বিষ। সেই দেশের মানুষ করবে ম্যান্ডেলার আদর্শ ধারন? টানা ২৭ বছর জেল খেটে উনি মুক্ত সাউথ আফ্রিকায় পা রাখেন, চাইলে তাকে তার বহু আগেই ছেড়ে দেয়া হত, কিন্তু তিনি তা চান নি। যখন উনি দেখেছেন সাউথ আফ্রিকা পরবর্তী প্রজন্মের জন্যে নিরাপদ তখন উনি কারাগার ছেড়েছেন। আপোষ করেন নি অন্যায়ের সাথে। আর আমাদের কাছে আপোষহীনতা মানে নির্বাচনে না যাওয়া কিংবা নিজ অবস্থানে অনড় থাকা। যেখানে ম্যান্ডেলা সবার আগে দেখেছেন মানবতা কে, সেখানে আমাদের প্রধান কাংখিত বস্তু হল গনতন্ত্র! হরতাল অবরোধ গনতান্ত্রিক অধিকার বিশেষ। দু মুঠো খাবারের সন্ধানে রাস্তায় রিক্সা নিয়ে বেরুনো অপরাধ এ দেশে। ম্যান্ডেলা ক্ষমতা পেয়েছিলেন, কিন্তু তা কুক্ষিগত করেন নি। আফ্রিকানরা সম্মান করত তাকে প্রচন্ডভাবে, ভালবাসতো। আর তার কাছে এটাই বড় কিছু ছিল গদির চাইতে। আর আমাদের নেতারা একবার ক্ষমতায় গেলে নামতেই চায় না! অন্তত মানসম্মান থাকতে না। টেনে হিচঁড়ে নামাতে হয় ক্ষমতা পাগলদের।এটাই কি ম্যান্ডেলার আদর্শ? কোন মিল কি আছে তার আদর্শের সাথে আমাদের ? তাকে শ্রদ্ধা জানানোর যোগ্য আমরা আজো হতে পারি নি, যা করছি সব লোকদেখানো। এটা অনুচিৎ।

