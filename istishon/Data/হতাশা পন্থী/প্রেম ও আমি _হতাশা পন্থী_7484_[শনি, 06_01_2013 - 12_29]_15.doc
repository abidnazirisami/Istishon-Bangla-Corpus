প্রেম ও আমি 


প্রেম ধর্ম জাত আর বর্ণ বুঝে,
কারন সাধারন প্রেম তার জাতের বাহিরে পুরুষ কিংবা নারীকে খুঁজে পায় না।
প্রেম শুধু দেহ খুঁজে,
কারন সাধারনের প্রেম একলা ঘরে দেহ ছাড়া আর কিছুই খুঁজে পায় না।
কথিত ভাববাদী আর বস্তুবাদীরা দেহ আর বিত্ত ছাড়া আর কিছুকে প্রেম ভাবে না, তাই তারা প্রেম খুঁজে পায়।
বিশুদ্ধ ভাববাদীরা আর বস্তুবাদীরা প্রেম নিয়ে অনেক গভীরে চলে যায়, তাই প্রেম তাকে আর খুঁজে পায় না।
প্রেম নিয়ে তর্ক চলে কিন্তু কেউ খুলে বলতে পারে না, আমি কেন প্রেম করি, প্রেমের সংজ্ঞা নাই। প্রেম মাত্রই বায়বীয় একটি মোহ, প্রেমকে বস্তু যারা ভাবে তারা যেন জেনে রাখে তারা তাপকে একটি পদার্থ মনে করে।
মিছে মায়ায় তবু এই মরীচিকার পিছে ছুটে চলা, অ্যাটল্যান্টিক হতে প্রশান্ত মহাসাগর। খুলে বলতে পারার কিছুই নাই,
ঠুনকো কিছুতে বিশ্বাস নেই,
তারপরেও পেতে চাওয়া,
ঠিক স্বার্থপরের মতো
সহজ করে বলতে চাওয়া, তোমাকে ভালোবাসি কিনা জানি না, তোমার দেহের গন্ধ আমাকে খুঁজে নিবে কিনা তাও জানি না।
আমি খুব সৌভাগ্যবান তুমি আমাকে সময় করে দিয়েছো,
তোমার হাত ধরতে না দিলেও তোমার ছায়া তলে হাঁটতে দিয়েছ,
আমি আবার বলতে চাই তোমাকে ভালোবাসি কিনা আমি জানি না,
কিন্তু আমি সান্ত্বনা পাই তোমার ছায়ার নিচে হেঁটে যেতে,
আমি সান্ত্বনা পাই যখন জানতে পারি কেউ বসে আছে।
আমি প্রেমে বিশ্বাস করি না, জাগতিক সকল অবিশ্বাসের দর্শনে বিশ্বাসী।
প্রেমে বিশ্বাস করবো সেদিন, যেদিন সনাতন মেয়েটির ভালোবাসা আমাকে কাছে টেনে নিবে; কিংবা পাহাড়ি সে মেয়েটি, যাকে চোখে পরে তার জাতের ছেলের কাছে ছুটে গিয়েছে আমার ভালোবাসা ভুলে গিয়ে।
পৃথিবীতে যেদিন প্রেম নেমে আসবে, সেদিন পৃথিবীতে ঈশ্বর নেমে আসবে।
তাঁদের ধন্যবাদ যারা আমাকে ভুল করে জাত ধর্ম আর বর্ণকে জয় করেছে, যারা দেহকে ভুলে গিয়েছে, যারা স্বার্থকে জয় করেছে, যারা কবিতাকে ভালোবেসে কবিকে ঘর করেছে।
আমি তোমাকে প্রেমে করি না, আমি নিয়ত হতাশা পন্থী, আমি সান্ত্বনা পাই তোমাকে কাছে পেয়ে।

