গত ৭ দিন 


 গত ৭ দিন ক্যানভাসে রঙ নিয়ে স্বপ্ন খুঁজেছি
কিন্তু একবারও সিগেরেট চুম্বন করিনি,
গত ৭ দিন কবিতার খাতায় নতুন কবিতা খুঁজেছি
কিন্তু একবারও সিগেরেট চুম্বন করিন,
গত ৭ দিন ডায়রিতে গল্পের নাম খুঁজেছি
কিন্তু একবারও সিগেরেট চুম্বন করিনি, 
গত ৭ দিন আকাশে তাকিয়ে হারানোর কারন খুঁজেছি
কিন্তু একবারও সিগেরেট চুম্বন করিনি, 
গত ৭ দিন তোমার ছায়ার নিচে হাঁটার নিরাপত্তা খুঁজেছি
কিন্তু একবারও সিগেরেট চুম্বন করিনি, 
গত ৭ দিন নতুন নেশাতে বুঁদ হয়ে থেকেছি
গত ৭ দিন আফিমের গন্ধে মুখ লুকিয়েছি
গত ৭ দিন অন্ধকার গলিতে মদের খালি বোতলে নতুন নেশা খুঁজেছি।
গত ৭ দিন . . . . .
গত ৭ দিনে আমি নতুন নেশা পেয়েছি,
গত ৭ দিনে ইকারাসের মত আকাশে উড়তে চেয়েছি,
গত ৭ দিন লাতিনের দুর্গম পাহাড়ি পথে হেঁটে চলা যুবকের চোখের বিপ্লবী লাল ভালোবাসা আমি দেখেছি,
আবার,
এই আমি,
গত ৭ দিন আয়নার সামনে দাড়িয়ে থাকা তুমিকে দেখেছি,
কিন্তু একবারও সিগেরেট চুম্বন করিনি। 
গত ৭ দিন নতুন নেশাতে নিজেকে আর ভেজাতে পারিনি
গত ৭ দিন সিগেরেটে স্পর্শ করিনি
গত ৭ দিন। 
গত ৭ দিন আমি তুমি হতে আমরা হতে
গত ৭ দিন
গত ৭ দিন
গত ৭ দিন
গত ৭ দিন আমি তাই সিগেরেটের ধুঁয়াতে নিজেকে খুঁজতে চাইনি। 
গত ৭ দিন আমি নতুন নেশা পেয়েছি
গত ৭ দিন লাল রক্তে আমি লাল গোলাপ দেখেছি
গত ৭ দিন ।
গত ৭ দিনে আড়াল হতে তোমার ছায়া খুঁজেছি ।

