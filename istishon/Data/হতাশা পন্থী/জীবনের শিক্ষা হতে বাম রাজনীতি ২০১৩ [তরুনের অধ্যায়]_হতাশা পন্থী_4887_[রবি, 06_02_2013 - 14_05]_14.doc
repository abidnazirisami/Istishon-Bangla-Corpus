জীবনের শিক্ষা হতে বাম রাজনীতি ২০১৩ [তরুনের অধ্যায়]


অন্য ৮/১০ জনের মতো চে গুয়েভারা মাথা খেয়েছে, বিপ্লব বলতে যা বুঝায় তার সংজ্ঞাতে ছিলো চে'র জঙ্গলে ঘোরাঘুরির অধ্যায়টুকু, একটি বিনির্মাণ এর চাইতে এখনো ফ্যান্টাসি করতে ভালো লাগে গেরিলা হয়ে ঘোরাঘুরি চিন্তা করতে, ৬৫ হতে আজ পর্যন্ত কত তরুনের রক্ত বিন্দুতে চে বয়েছে জানি না। কিন্তু তার হিরোয়িক ফিগার রক্ত গরম করেছে অনেক!!!
বর্তমান তরুনের মাঝে [সবাই না, যারা না তারা নগণ্য, তারা উদাহরন হবার যোগ্যতা রাখে না] চে'র টি শার্ট, ব্যাগ,ওয়ালেট এর মাঝে চে'র ছবি সীমাবদ্ধ।
আমার এদের মাঝে কোন তফাৎ এই জন্য নেই কারন, আমিও চে'র জীবনকে গ্রহন করে ফ্যান্টাসি করি। দর্শন গ্রহন করতে পারি নাই, এটা করার মতো ধী হতে পারি নাই।
জীবনে কম দল ফ্রন্ট করা হয় নাই। ঐ গুলার কথা বলার দরকার নাই, রিসেন্ট ৪ জন নিয়ে আমি সহ ৫ জন ফ্রন্ট করা হয়, বলে রাখা ভালো এরা সবাই ছবির হাটের বাম। তোপখানার বাম, ছবির হাটের বাম আর এ বি বাম। বাংলাদেশে এখন এই ৩ বাম দল আছে। এর মাঝে ছবির হাটের বামদের কথা আলাদা কারন এদের দল নাই কিন্তু এদের জ্ঞান আর পাঠ আছে। তবে এরা কিছুটা ডাইভারটেড বিভিন্ন দিকে।
প্রথম জনঃ ইনি জোনায়েদ সাকী পন্থী, স্বীকার করতে লজ্জা করেন, জোয়ানেদ সাকী হচ্ছে বিশুদ্ধ ব্যাক্তি। চারুকলার ছাত্র, পোস্টার করার কথা দিয়ে শুরু, অবশেষে আমার কথা নিয়ে সব শেষ।
দ্বিতীয় জনঃ ইনি ছাত্র ফ্রন্ট এর সাকন পন্থী, কিন্তু শিবদাশ ঘোষের মতো বিয়া ছাড়া থাকতে পারবে না। এই শালা মেইন ভন্ড, পরে DU তে কোন একটা সাবজেক্ট এ। প্রেম করে, ঘর করার স্বপ্ন দেখে। আবার শিবদাশ ঘোষের মতো নিজেকে সন্ন্যাসী দাবী করে।
তিন ও চার নাম্বার জনঃ এরা ফেসবুকে বদরপন্থী এক বাম সেলিব্রেটির অনুসারী, আমি এদের নিয়ে কিছু বলতে চাই না। এদের মাঝে বিপ্লব কোন পর্যায়ে আছে আর রাজনৈতিক আদর্শ ঠিক কোথায় এরা এটা নিয়ে সংজ্ঞাহীন।
আমি এদের সবাইকে অনেক লজিক্যালি ক্লিয়ার ভেবেছিলাম, আমার ভাই পাঠের অভ্যাস ঠিক কেমন জানি না, পড়া থাকলেও তা পাজেল। এরা বিভিন্ন পন্থী, মাওলানা মাও এর মতো গৌণ আর মৌল লজিক নিয়া এদের সাথে উঠা বসা শুরু করি, মাঝে ক্যাম্পাসে যাওয়া শুরু করি, ছবির হাটের বাহিরে ফুলার রোড আর চারুকলাতে আস্তানা করি।
সমস্যা বাধে তখন যখন বুঝতে পারি এরা কপি পেস্ট মানুষ!!!
মারাত্মক আকার এদের!!!
স্ট্যাটাস এর বাহিরে এদের কিছুই নাই, আরও বলে দেয়া ভালো এদের সাথে কথা বলে বুঝতে পারলাম কেন বাংলাদেশে ৪০খানা পন্থা বামদের। আর মার্ক্স কেন চায় নাই মধ্যবিত্তদের বিপ্লবের বাহিরে রেখেছেন।
এরা সবাই রাজা, এরা বিপ্লব করলে দেশ মগের মুল্লক হবে। এরা চিন্তা করতে পারে না, এরা সমস্যার সমাধানের জন্য ভাই ব্রাদার বুঝে, তত্ত্ব গিলে খায়, তাও বদর আর জোনায়েদ সাকীর।
আমি খ্যাম চাইলাম, আমি নিজেকে আজকে হতে আর কম্যুনিস্ট দাবী করি না,
বিপ্লব এর রোমান্টিসিযম এ নাকি ফ্যান্টসিযম এ আছি জানি না।
আমি নিয়ত হতাশ হতে হতাশ হচ্ছি, এখন আমি হতাশ পন্থী, গেরিলা মুক্তি ছাড়া মুক্তি নাই, আড়ং এর পাঞ্জাবি পিন্দা বিপ্লব হয় নাই, বিপ্লব হয় পোকা মাকড় হতে।
মধ্যবিত্ত সমাজ কারো কথা শুনে না, এরা পাঠের অভ্যাস রাখে, কিন্তু বিপ্লব করার যোগ্যতা রাখে না। বিপ্লবে যত মাথা তত ব্যাথা হবে, তাই গ্রামে চলে যেতে হবে, মূর্খ মানুষ এর আবেগ আর ব্রেন এক দিকে কাজ করে, বাংলার গ্রাম না থাকলে দেশ আর বাংলাদেশ হইতো না।
এখন যে অবস্থা ঐক্য হবে না, আর বিপ্লব হলে মোল্লারা বিপ্লব করবে, কারন ওরা কথা শুনে, ওদের নীতি এক।
তবু আমি হতাশা হতে স্বপ্ন দেখবো, চলে যাবো, কিন্তু বলে যাবো কম্যুনিস্ট, বাম, সমাজতন্ত্র অচল আর বাতিল।
এই শতকে বিপ্লব হবে আধুনিক সমাজ আর আধুনিক বৈজ্ঞানিক সমাজতন্ত্রের।

