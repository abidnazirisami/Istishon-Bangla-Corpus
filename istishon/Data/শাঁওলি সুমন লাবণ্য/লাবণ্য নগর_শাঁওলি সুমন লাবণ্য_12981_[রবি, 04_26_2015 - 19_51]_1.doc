লাবণ্য নগর


ঘুড়ি উড়ানো বন্ধ করো
পথ পরিচ্ছন্ন হলে ভ্রমণে যাবে কার্পাস তুলো
কতো কতো খেলা হলো বিভ্রমে বিভ্রমে
থেমে গেছে বাঁশি; মথুরা নগর
দীর্ঘ লুকিয়ে পড়েছে চাঁদ গোপিনীদের কলসে কলসে
আমি তো বিভ্রান্ত
পেতেছিলাম দ্বিখণ্ডিত শরীর করাতকলের নিচে
অতঃপর জন্ম দেই ভূমিপুত্র; নাড়ি কেটে আমার শাবক
কতোকাল দাঁড়িয়েছিলাম জীবনের পেছন দরোজায় জানিনা তো
উড়ে যাও কার্পাস তুলো নি-ভূমে নিভৃতে
কখনোই বেড়াতে যাবো না আমি
জায়গা পছন্দ হলে পাকাপাকি কিনে নেবো লাবণ্য নগর

