উপক্রমণিকা


অথচ কিছুই বলবো না ভাবছি কেন। কতো কিছুই তো বলার থাকে। ব্যক্তিগত, অব্যক্তিগত, রাষ্ট্রিক কিংবা বৈশ্বিক। প্রতিদিন অজস্র ঘটনাবলী নাড়া দিয়ে যায়। আজ বলি কাল বলি করে বলা হয় না। ছোটবেলায় শেখানো হয়েছে আগে নির্ধারণ করো কী কী তুমি বলবে না। সব কথা বলার কোনো প্রয়োজন নেই তোমার। এভাবে প্রথম মত প্রকাশের পথে গলাটিপে ধরা হয়েছে। যখনি কথা বলতে চাই তখনি দেয়াল দাঁড়িয়ে যায়। এভাবে একদিন আমি কথা বলাই ভুলে গেলাম। আমি আমার সন্তানদের বলি, তোমরা বলো।যা মনে আসবে। একই সঙ্গে শোনো এবং দ্যাখো।
তোমরা অবশ্যই দ্রোহী হও। নিয়ম ভাঙো, কেবল নিজেকে ভেঙো না।
আমার পুত্র-কন্যারা, একদিন আমিও তোমাদের কাছ থেকে বলতে শিখে যাবো নিশ্চিত।

