ভাঙনের শব্দ ছাড়া কোনো সিম্ফনি নেই


ঝুলে আছি অন্তঃসত্তা বোধে
তটস্থ আলোয় ম্রিয়মাণ ঘাসের গ্রীবা বেঁকে গেলে
জননীরা খুলে রাখে চক্ষু ও দাঁত
বাতাসে বাতাসে দূরতম দেশের সৌরভ
দৃশ্যান্তের মিথুনবিচ্যুত নারী ও টিকটিকি নেমে পড়েছে জলের অতলে
ভাঁজ খুঁলে যাচ্ছে ধীরে
মুছে গেছে বিগতরাতের স্মৃতি
হারিয়ে ফেলেছি অলৌকিক জুতো স্বপ্নের ভেতর
হায় পিতা! কোন সে সুদৃশ্য সাঁকো ভেঙে গেল শাব্দিক দ্বিধায়
এ-নগরে ভাঙনের শব্দ ছাড়া আর কোনো সিম্ফনি নেই...

