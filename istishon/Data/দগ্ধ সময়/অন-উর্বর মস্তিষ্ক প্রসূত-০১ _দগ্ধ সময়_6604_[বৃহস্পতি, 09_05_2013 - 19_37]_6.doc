অন-উর্বর মস্তিষ্ক প্রসূত-০১ 


 যুদ্ধ-সংঘাতে ব্যস্ত পৃথিবী,
ধারণ করে ক্ষুধার্ত সন্তান
বোমার আওয়াজে প্রতিনিয়ত ম্রীয়মান, মানবতার হাহাকার ।
এখানে, শস্যের বদলে কেনা হয় 'বারুদ'
রুটির বদলে প্লেটে পরিবেশন হয় 'মাইন'।
কারখানায় বিস্কুটের বদলে তৈরি হয় শত-লক্ষ-কোটি গুলি
মানবতার হাহাকার, ক্ষুধার্তের কান্না
প্রতিদিন এখানে, স্তব্ধ হয় বিকট অস্ত্রের গর্জনে ।
দুর্ভিক্ষে, এখানে ভাতের মাড় না, ছড়িয়ে দেয়া হয় 'নাইট্রো-গ্লিসারিন'।
সাক্ষাতে, প্রতিনিয়ত 'দারিদ্র্যের' বিরুদ্ধে এভাবে রচিত হয় 'যুদ্ধ'
স্তব্ধ করে দেয় ক্ষুধা'কে, সকল ক্ষুধার্তের জীবন'কে ......

