প্রকৃত প্রগতিশীল মুখোশধারী হিপোক্র্যাট এবং একটি উদাহরণ


ফেসবুক সেলিব্রেটি নামক এই জিনিসটা উদ্ভাবন হওয়ার পরই ফেসবুকে স্বচ্ছ চর্চা নষ্ট হয়ে গেছে,কে কাকে চিপায় ফেলতে পারে তাই নিয়েই এখন সকলের অবস্থা কাহিল।
এক ফারাবী আর রকমারি কে নিয়ে কতজনের কত থিওরী!এই মহাউন্মাদের আর রকমারি.কমের অসুস্থ কর্মকান্ড নিয়ে কোনও কিন্তুর জায়গা থাকার তো কথা নয়!
সহজ যুক্তি,যে রকমারি এক মহাউন্মাদের অসুস্থ আবদার/হুমকি কে আমলে নিয়ে বই আউট অফ প্রিন্ট দিয়ে ফারাবীর স্ট্যাটাসে নির্লজ্জ কমেন্ট দেয় এবং নিজেদের পেইজে বেহুদা স্ট্যাটাস দিয়ে আবারো নিজেদের ভুল ঢাকার চেষ্টা করে তাদের ব্যাপারে তো কোনও ছাড় হবার কথা নয়!
যারা নিষিদ্ধ মওদুদীর বই বেঁচে,যুদ্ধাপরাধী গোলাম আজমের বই বেঁচে,জিহাদের বই বেঁচে তাঁদের তো অভিজিৎ রায়ের বই বিক্রিতে কোনও অসুবিধা দেখিনা!কিন্তু তারা এটাই মেসেজ দিলো যে তারা ফারাবীর মতো মহাউন্মাদ,ধর্মান্ধ,ছাগুদেরকে পশ্রয় দিচ্ছে এবং তারাও একই মনোভাব পোষণ করে বলেই এই কাজ করেছে।তাদের তো বর্জনই করা উচিত!
আর যারা এই কথা তুলছেন বিদেশে বসে উনারা এনারা এসব ওসব করছে,বলছে,এটা আরো নিম্নমানের কথা মনে হলো।আপনি দেশে বসে করছেন টা কী?প্রতিদিন তো খুব প্রগতির বাণী কপচিয়ে স্ট্যাটাস দেয়া হয়,ব্লগে ব্লগে লেখা হয়,এই কারেঙ্গা সেই কারেঙ্গা,দেশে অসাম্প্রদায়িকতা নাজিল কারেঙ্গা।ধর্মকে পঁচিয়ে,কুসংস্কারকে পঁচিয়ে স্ট্যাটাস দেয়া হয় তখন আপনাদের মুক্তচিন্তা ঝরে ঝরে পড়ে,অথচ যখন ফারাবী নামক এই ছাগুর হুমকিতে ভয় পেয়ে রকমারি বই সরিয়ে ফেলে তখন এটা নিয়ে কোনও কথা তো বলতে দেখা যায় না,বরং উল্টো যারা এটার প্রতিবাদ করছেন তাদেরকে দোষ দিয়ে বলা হচ্ছে ফারাবী আর তাঁদের মধ্যে কোনও পার্থক্য নেই!!
পিনাকী ভট্টাচার্য নামক সেলিব্রেটি ফেসবুকে লিখেছেন-
একদল বলছে নাস্তিকদের বই বিক্রি করা যাবেনা, আরেক দল বলছে মউদুদির বই বিক্রি করা যাবেনা। 
তোমারা কে হে? কোনটা বিক্রি করা যাবে আর কোনটা যাবেনা সেটা ঠিক করে দেবার? তোমাদের ম-রাল জাজমেন্ট কেন আরেকজনের প্রতিষ্ঠানের উপর চাপিয়ে দাও। কে তোমাদের এই দায়িত্ব দিয়েছে? চিন্তায় তোমরা এতো স্বৈরাচারী কেন? 
দুই পক্ষই সমান ফ্যানাটিক।
মউদুদি থেকে রুশদি সবার বই বুক স্টোরে থাকবে। যার যেটা পছন্দ সে সেটা কিনবে। গ্রহণ বা বর্জন করে ইতিহাস, ইতিহাসের সেই ক্ষমতা মানুষের হাতে নেই।
তাহলে নিঃসন্দেহে আঙ্গুল তুলে দেখিয়ে তাদেরকে বলছি,হ্যাঁ আপনাকেই,আপনিই প্রকৃত প্রগতিশীল মুখোশধারী হিপোক্র্যাট।

