_তুমি একজন নারী_


"তুমি একজন নারী"
কাল থেকে যখনই তুমি রাস্তায় বের হবে
মাথায় রাখবে তুমি একজন নারী!
তুমি যখন যা ইচ্ছা করতে পারোনা,
ইচ্ছে হলেই তুমি উড়নচন্ডী হতে পারোনা,
ইচ্ছে হলেই শিস দিয়ে গাইতে পারোনা-প্রাণের গান!
তুমি যখন ইচ্ছে ঘর ছেড়ে মাঠে ঘাটে ছুঁটতে পারোনা,
ঐ মাঠঘাট তোমার জন্য নয়,মাথায় রেখো তুমি একজন নারী,
তোমার শরীরের ভাজে ভাজে তুমি বহন করে চলো হাজার শত্রু!
মাথায় রাখবে-তোমার যোনী দিয়ে মীরজাফরেরা বের হয়!
তোমার রক্ত থেকে বেরোয় যারা-তারাই তোমাকে ঘরে আটকে রাখে!
তোমার বুকের গোলাপ ছিড়তে!
তোমার ঠোঁটের মধু ভাঙ্গতে!
তোমার যোনীর শষ্য পেতে!
তারাই তোমাকে দেবী বানাবে
আর পূজো শেষে ভাসিয়ে দেবে গঙ্গার জলে!
কাল থেকে যখনই তুমি রাস্তায় বের হবে
ভুলেও কখনো ভুলে যাবেনা তোমার বক্ষবন্ধনী ঢেকে রাখতে
ভুলেও দেখাবে না তোমার অন্তর্বাসের সুনীল বাঁধন!
মাথায় রাখবে তুমি একজন নারী
তোমার যোনী দিয়েই মীরজাফরেরা বের হয়!
১৫ পৌষ ১৪১৯

