ধর্ম ও সৃষ্টিকর্তায় মানতে এবং বিশ্বাস করতে যাই তখনই কিছু প্রশ্ন!


মানূষের সব থেকে বেশী দরকার চিন্তার স্বাধীনতা।কথাটা আপাতভাবে শোনার পর মনে হবে চিন্তা তো সবারই স্বাধীন,যে যার মতো চিন্তা করে।আমার মতে না,আমাদের চিন্তাও স্বাধীন নয়।
আমাদের এই বদ্ধ সমাজে আমরা এমন ভাবে বড় হয়ে উঠছি যে এখন আমাদের চিন্তাতেও এই সমাজ আর এই পারিপার্শ্বিকতার দেয়ালের বাইরে গিয়ে আমরা চিন্তা করতে পারি না/সাহস হয় না।আর দুএকজন যারা এই চিন্তার সীমারেখার গন্ডিকে অতিক্রম করে ফেলেন তারাই চাপাতির কোপ খান,জেল খাটেন,শাস্তি ভোগ করেন,সামাজিক ভাবে হেয় প্রতিপন্ন হোন,বন্ধুহীন হয়ে পড়েন এবং একটা সময় একাকী গৃহবন্দী জীবন কাঁটান।এটাই হচ্ছে আমাদের সমাজের চিন্তার স্বাধীনতাকামীদের পরিণাম।
সেই চিন্তার স্বাধীনতাকামীদের অথবা মুক্তচিন্তকদের আমাদের সমাজের সাপেক্ষে প্রচলিত বাংলায় ডাকা হয় নাস্তিক অথবা নাস্তিক নামক গালির মাধ্যমে।আফসুস লাগে,এমনই এক সমাজের বাসিন্দা আমরা এখনো আমাদের চিন্তার জায়গাটিকেও গন্ডির বাইরে নিয়ে যেতে শিখিনি।কিন্তু একটু সাধারন জ্ঞান ব্যবহার করেও যদি আমি ধর্ম ও সৃষ্টিকর্তায় মানতে এবং বিশ্বাস করতে যাই তবুও কিছু প্রশ্ন তো আমার ভিতরে মাথাচাড়া দিয়ে উঠবেই।
কারন-
আমি কখনোই মনে করিনা হঠাৎ করেই আকাশ হতে আমাকে কেউ সমৃদ্ধ একটি পৃথিবীতে ফেলে দিল আর তখন থেকেই পৃথিবী মানুষে মানুষে ফুলে ফেপে উঠেছে।
আমরা -হোমো সেপিয়েন্স এর পূর্বেও আরো অনেক প্রজাতি পৃথিবীর বুকে বীরদর্পে হেঁটে বেরিয়েছে। তারও বহু আগে এই পৃথিবীতে বিলুপ্ত হয়েছে ডায়নোসরের রাজত্ব। তাই আমাকে হুট করে কেউ লিখে দিলেন যে কারো ইচ্ছা হলো আর ছয় দিনে(!!লক্ষ কোটি দিনের হিসেবে ছয় দিন কি একটি কৌতুক ছিল!!) সব হয়ে গেলো আর অমনি তিনি দুজনকে মাটিতে পাঠিয়ে দিলেন তা তো মানা সম্ভব নয়!
(মনুষ্য বিবর্তন)
(ডায়নোসর)
(হোমো এরগ্যাস্টার)
মানুষকে সৃষ্টির সেরার আসনে বসানো আমাদেরই গোপনে লুকানো সেরা হবার ইচ্ছারই প্রতিফলন ,মূলত বিবর্তনের বন্ধুর পথে মানুষও অন্যান্য প্রাণীর সাথে চলমান জীব ব্যতীত আর কিছুই না। 
আর এই বন্ধুর পথে বেঁচে থাকতে কোন অলৌকিক সত্ত্বার প্রতি প্রার্থণার নয় বরং নিজের পরিশ্রমে বেঁচে থাকার সামর্থ্য অর্জন করতে হবে।এক বন্ধু একবার তার মৃত্যুর পর তার অস্তিত্ব নিয়ে এবং জীবনের লক্ষ্য কি এই প্রশ্ন নিয়ে ব্যাপক চিন্তায় পড়েছিলো,তো আমাকে বললে আমি হেসেছিলাম আর আমার যা মনে এসেছিলো তা হলো জীবনের লক্ষ্য আসলে কিছুই না,যে সকল লক্ষ্য আমরা ঠিক করি তা ওই পরিস্থিতিতে ঐ সময়ে আমাদের যা দরকার তার ভিত্তিতেই আমাদের লক্ষ্য স্থির হয়।
আমাকে আজ আমাজন অরণ্যে কেউ একা ফেলে দিয়ে আসলে আমার লক্ষ্য এটা থাকবে না যে কোনও পরম করুনাময় আমাকে তার অপার করুনা দিয়ে আমাকে সেখান থেকে বের করে নিয়ে আসবেন বরং আমার তখন জীবনের লক্ষ্য একটাই থাকবে সেই প্রতিকূল পরিবেশে জীবিত থেকে কি করে বের হয়ে আসা যায়,কি করে সারভাইভ কররা যায়।তাই জীবনের প্রকৃতপক্ষে কোন নির্দিষ্ট লক্ষ্য আছে বলে আমার মনে হয় না।
তেমনি আমাদের মৃত্যুর পর কি হবে তা নিয়ে ভাবাটা নিতান্ত হাস্যকর একটি বিষয় এবং সময়ের অপচয়।কারন জন্মের আগেও বহুবছর মৃত থাকতে আমার কোনও সমস্যা হয় নি।তাই মৃত্যু পরবর্তী কিছু নিয়ে ভেবে ভেবে সুন্দরী হুরের সান্নিধ্যের স্বপ্নে বিভোর থেকে সময় কাটিয়ে সময় অপচয় করা আর ইথারকে সত্য ভেবে তা প্রমাণ করতে চাওয়া একই বিষয়।
এখন যদি আমি বলি আমার পাশে রবীন্দ্রনাথ বসে আছেন, এক মনে লিখে যাচ্ছেন কবিতা! কত মানুষ আমাকে পাগল বলে আখ্যা দিবে ইয়ত্তা নেই, কেউ বলবে ফাজলামি, কেউ বলবে ভন্ডামি, কেউ বলবে হ্যালুসিনেশান! ডাক্তার দেখান!!
কিন্তু একই প্রশ্ন আমি সৃষ্টিকর্তার উপর করতে গেলে আমাকে নাস্তিক মুরতাদ আখ্যা দেয়া হবে নিঃসন্দেহে। কিন্তু যখন বলা হয় ঈশ্বর সবখানে আছেন, সব দেখছেন তখন কেন আমি তাদেরকে ডাক্তার দেখাতে বলব না/বলতে পারবো না!!সেলুকাস নয় কি?
ফাইনম্যানের ভাষ্যে শেষ করবো-
"আপনার থিয়োরি যতই সুন্দর কিংবা স্মার্ট হোক না কেনো যদি তা এক্সপেরিমেন্টালি প্রমাণ করতে না পারেন তবে তা ভুল"।
এবং নিঃসন্দেহে সেটার স্থান আস্তাকুঁড়।

