কবীরা সম্রাট সেই কবিটির শেষটুকু। 


 এমনই এক মহাজাগতিক রাতে ফিজিক্সের সকল সূত্রকে
ছিঁড়ে ফেলে, ফিনিক্স পাখির মতো মেদুসা আসবে বলে
বিলবাড়ীর জঙ্গল ঘেরা গৃহস্থানে মৃত্যুর সাথে সংলাপ হয়
অজস্র দেবতার। মেদুসা আসবে বলে -কৃষ্ণ বাজায় না বাঁশি,
জমিয়ে রাখে সুর।
বিষের ছোবলে শেষ চুমুটা কাকে খাবে মেদুসা?
এই ভেবে সকল দেবতারা হন্তদন্ত হয়ে পায়ে পড়ে আমার।
আমি? আমি এক আত্নম্ভরী কবীরা সম্রাট -যার ঠোঁটে
হাজার বছরের বিষের তৃষ্ণা, বিষাদের পেয়ালায় মৃত্যুই যার একান্ত প্রেমিকা। দেবতাদের নেশাখোর রাতের অন্ধকারে পাঠিয়ে দেই ওয়াবদার আখড়ায়,সবুজের চর্চায়। ওদিকে ভোরের ঠিক আগে আগেই আগমন ঘটে মেদুসার,...নির্লিপ্ত সূর্যের আগমণে বিষের তৃষ্ণার
সাথে মহাজাগতিক মিলন হয় বিষাক্ত প্রেমিকার....।

