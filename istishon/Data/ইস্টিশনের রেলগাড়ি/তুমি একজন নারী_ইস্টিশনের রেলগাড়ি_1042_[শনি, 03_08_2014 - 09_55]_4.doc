তুমি একজন নারী


 তুমি একজন নারী
কাল থেকে যখন তুমি রাস্তায় বের হবে
মাথায় রাখবে তুমি একজন নারী!
তুমি যখন যা ইচ্ছা করতে পারোনা
ইচ্ছে হলেই উড়নচন্ডী হতে পারোনা
মন চাইলেই শিস দিয়ে গাইতে পারোনা প্রাণের গান!
তুমি ঘর ছেড়ে মাঠে ঘাটে ছুঁটতে পারোনা
ঐ মাঠঘাট তোমার জন্য নয়,
মাথায় রেখো,তুমি একজন নারী
তোমার স্থান ঐ যে ডিমলাইটের পাকঘর
কিংবা তুমি হচ্ছো শস্যক্ষেত্র যেখানে
অবাধ বিচরণ জায়েজ করেছে জারজ ঈশ্বর।
তুমি সন্তানের দুগ্ধবতী জননী,তবু তোমার স্তনের ভাঁজ
কখনো খুলে রাখা যাবে না,ঐ ভাঁজ পবিত্র নিষিদ্ধ অঙ্গ!
প্রতিদিন তোমার সন্ধ্যার আগে ঘরে ফিরতে হবে
তুমি ইচ্ছে করলেই পুরোটা রাত রাস্তায় কাটাতে পারো না
তোমার গলার কম্পাংক সর্বদা মাইনাস রেঞ্জে থাকা চাই
এখানে তোমার বেহুদাপণা বরদাস্ত করা হবে না।
তোমার শরীরের প্রতিটা ভাঁজে ভাঁজে
তুমি বহন করে চলো হাজার শত্রু
মনে রাখবে-
তোমার যোনী দিয়ে আল্লামা শফীরা বের হয়!
তোমার রক্ত থেকে বেরোয় যারা
তারাই তোমাকে আটকে রাখে ঘরে। 
তোমার বুকের গোলাপ ছিঁড়তে
তোমার ঠোঁটের মধু ভাঙ্গতে
তোমার যোনীর শস্য পেতে
তারাই তোমাকে দেবী বানাবে
আর পূজো শেষে ভাসিয়ে দেবে গঙ্গার জলে! 
কাল থেকে যখনই তুমি রাস্তায় বের হবে
ভুলেও কখনো ভুলে যাবেনা-
তোমার বক্ষবন্ধনী ঢেকে রাখতে!
ভুলেও দেখাবে না-
তোমার অন্তর্বাসের সুনীল বাঁধন!
ওমন তেঁতুলপণা কোনও ঈশ্বরই সহ্য করবে না
কোনও ঈশ্বরই এতো সুচরিত্র নিয়ে জন্মায়নি
ওসব ঈশ্বরের জন্মদাতা নয় কোনও নারী,তবুও
মাথায় রাখা চাই তুমি একজন নারী,
তোমার যোনী দিয়েই নবী মুহম্মদরা বের হয়! 
(রি-এডিট)

