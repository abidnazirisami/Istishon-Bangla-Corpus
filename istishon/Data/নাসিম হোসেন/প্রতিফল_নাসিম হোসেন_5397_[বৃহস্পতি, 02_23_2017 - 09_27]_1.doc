প্রতিফল


হারুন মিয়ার মাথাটা হঠাৎ তীব্র ব্যাথায় ছেয়ে গেল। মুখ থুবড়ে পড়ে গেলেন কাদা মাটিতে। নাকে মুখে কাদা ঢুকে যাচ্ছে। তবে মাটির একটা গন্ধ পাওয়া যাচ্ছে, মাটির গন্ধে আচ্ছন্ন হয়ে ব্যাথাটা আর অনুভব হচ্ছে না। মাটির মাঝে এই মাদকতার ব্যাপারটা হারুনের আগে জানা ছিল না।
আলতো করে চোখ মেলার পর শেষবারের মতো খরগোশটাকে দেখলেন গর্ত থেকে উকি দিতে। কৌতুহলী দৃষ্টিতে খরগোশটা চেয়ে আছে। ধীরে ধীরে আবছা হয়ে গেল খরগোশ আর মানুষের পৃথিবীর ছবিগুলো। সুর্যটা একবার খুব তেজে জ্বলে উঠে, সব অন্ধকার হয়ে গেল।

