আবুইল্লা আর বাবুইল্লা___পর্ব শেষ ১ 


--মিয়া ভাই ওই দিন দেখলাম বহুত বাজার সদাই করলেন?
--ক্যা তুই করস নাই?
--করছি তো কিন্তু আপনে দেহি মেলা সদাই করলেন।
--হায় রে আমার কপাল তুই কি কিছুই জানস না নাকি?
--ওই বেডা চউক্ষের সামনে যুদ্ধ লাগতাছে আর কস কি হইছে।
--কোন হানে কি কন আপনে কি কুয়াবে (স্বপ্নে) আছেন্নি?
--কেন হুনস নাই সিরিয়ারে আক্রমন করতে আম্রিকা সহ কয়টা দেশ জাহাজ নিয়া আগাইতেছে?
--হাহাহা হেইডাত বইদেশ।হাসাইলেন আমি আরও কই কি নাকি কি হইছে?
--তাইলে ক দেহি আমগো দেশের পিয়াজ এর দাম বাড়ল কেন?
--এইডাত বাজারে সংকট ছিল তাই?
--বেক্কল এইহানেই তো ঘাপলা আমি তো দেহি ভিতরের জিনিষ তুই দেহস বাহির।
কোটি কোটি টাকা কয়দিনেই নিয়া নিল এইডারে কয় বেবসা রাজনীতি।
--একডু খুলে কন দেহি মিয়া ভাই?
--হুন সবাই যহন দেখতেছে খারাপ সময় বড় বড় দেশ আরেক দেশ কে হুমকি দামকি দিতাছে,তহন বদ বেবসাহিরা ভাবল এইত এহন সুযোগ তাই মুনাফাখোর হক্কলে এক হইয়া দিছে পিয়াজের তেজ বাড়াইয়া।পাবলিক ভাববার আগেই কাম ফতে আলী।আমাগো দেশের সরকার যদি টেরাকে পিয়াজ না লইয়া বাহির হইত তাইলে তো গজব হইয়া যাইত।
--কথা এক্কান কইছেন টিকি।আমি দোহানে যাইয়া কইলাম চাইরডা পিয়াজ দেন,দিল আমি তারে ১০ টাকা দিছি হে কয় আরও ২০ টাকা লাগব,কইলাম ১ কেজি নারে ভাই চাইরডা।কয় চাইরডাই ৩০ টাকা।মাথাডা চক্ষর দিয়া উডল, কি আর করুম ১ ঘণ্টা পরে মাথা জুইতে আইল।
--এহন বুঝ কেন সদাইপাতি বেশি করছি?কোন সময় যে কি হয় এহন আর কেউ বলতে পারে না।আগাম বার্তার দিন খতম।
--কিন্তু মিয়া ভাই যুদ্ধত থাইমা গেল।
--কেডায় কইছে বেক্কল তরে না এহন কইলাম আগাম খবরের দিন শেষ।
--কোন দেশ নাকি ভোট দিছে।
--ভোট না ভেটো দিছে।
--হেইডা কি?
--হুন তরে কই যে যাই করুক নিজের স্বার্থ ছাড়া কোন হালাই এক পা নড়ে না।এই গপ্প আরেকদিন করুমনে।
চল বাড়ি যাই আসমানের অবস্থা ভাল না।ওই যে কইলাম না।
আগাম খবরের বেইল নাই...... 

