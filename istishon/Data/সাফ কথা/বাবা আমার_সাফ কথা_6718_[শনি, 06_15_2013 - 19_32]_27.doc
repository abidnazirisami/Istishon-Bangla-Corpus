বাবা আমার


'বাবা'শব্দটি কানে আসলেই চোখটা আমার ভিজে উঠে।অনেক একটি নির্ভরতা একটি উদ্যান অসীম ভরসা অনেক জিনিষের সমন্বয়ের নামটি বাবা। আমার জীবনটাই বাবা নির্ভর।
আমার আবদার আমার আশা আমার শাসন বারণ সবই আমার বাবা।
মা অনেকটা বাবার ছায়াই বলা যায়।বাবা যা বলবেন মা তাতেই সম্মতি জানিয়ে রাখতেন।
শিশু থেকে কৈশোর যৌবন সন কিছুতেই আমার বাবাই আমাকে নিয়ন্ত্রণ করেছেন।
খুব ভয় পেতাম বাবাকে।এখন এই সময়ের ছেলে মেয়েদের মত আমাদের এত আহ্লাদ
এত মা বাবা ঘেঁষা আমরা ছিলাম না।ভয় দ্বিধা শ্রদ্ধা সবমিলিয়েই ছিল আমাদের পারস্পারিক সম্পর্ক ।জীবনটা খুব জটিল ছিল না।
যখন খুব ছুটছি বেবসা আর মুনাফার খুজে।কোন কিছুতেই পিছনে তাকাচ্ছি না। এগিয়ে যাচ্ছি তো যাচ্ছিই।
একদিন বাবা বললেন কি সব করিস, দেখে শুনে চল একবার পা পিছলে পড়লে দাঁড়াতে কষ্ট হবে বাবা।
কিছু বলতে পারিনি,ঐযে বললাম না,বাবাকে খুব ভয় পেতাম।
২০১২ সালে বেশ কয়টি ব্র্যান্ড এর বেবসা করছি।
বাজার দরে এগুলোর বেশ কদর আছে, নাম বলছি না।
তো বেবসা বাণিজ্য চলছে তার নিজের গতিতে আমিও চলছি একটু অন্যরকম
মানে আয়ের সাথে বেয়ের হিসাব না কষেই। লাগানহিন ঘোড়ার মত।
যথারীতি যা হবার তাই হল।সব হিসাব সব লাভ ক্ষতি মিলিয়ে আমার প্রায় মাথা নষ্ট হবার আর বাকি থাকল না।
আমি নিমিষেই আকাশ থেকে মাটিতে পতিত হলাম।চারিদিকে দেনা ব্যাংক পাব্লিক।যেন সিন্দবাদের দৈত্য আমার কাঁধে।
জীবনসাথী পরম ভালবাসার স্থান।তাকেও বুঝাতে পারছি না আমার হিসেব নিকেষ।
তিনিও এক ধনীর দুলালী।মুখ ফিরিয়ে নিলেন।কোন ভাবেই তাকে বুঝাতে পারছি না যে আমাকে হেল্প করতে হবে।
অতই সাগরে একা আমি আর আমার ছোট্ট তরী।দুঃসময়ে যা হয়।অনেক আপনজন দূরে চলে গেল।যাদেরকে আমি অসময়য়ে সহযোগিতা করেছি তারা আরও বেশি নাগালের বাইরে ছলে গেল।রাতদিন টেনশন করি ঘুমাতে পারি না খেতে পারি না।ব্যাংকের চাপ পাবলিক চাপ।
কত সময় গেছে মনে মনে ভাবি আত্মহত্যা করব।কিন্তু পারিনা...।
কেন পারিনা।সেই আমার বাবার জন্য।
একদিন বাবা ডাক দিয়ে নিয়ে গেলেন।বললেন কি খবর এমন দেখাচ্ছে কেন? কি বলব কেঁদে ফেল্লাম।এত ভয় পাই বাবাকে সেই বাবার কাঁধ যেন আমাকে সব পরাজয় থেকে মুক্তি দিল।
বাবা বল্লেন...এত ভেঙ্গে পড়লে কি চলে তুমি না পুরুস,তুমি লাভ করবে লস করবে।কিন্তু ভেঙ্গে পরবে কেন?আমি আছি আমার দিকে তাকাও।তাকাতে পারিনি কিন্তু মন আমার যেন একরাশ কাশবন এর ছুঁয়ায় মদির হয়ে শান্ত হয়ে গেল।
আমার বাবা ফ্যামিলি সভা ডাকলেন আমার ভাই বোন সবাইকে বললেন আমার এই ভাল ছেলেটা বিপদে পড়েছে সবার উচিত তাকে তুলে আনার।কিভাবে?বললেন পারিবারিক সম্পদ বিক্রি কর।তার দেনা শোধ করে তাকে আবার পুজি দাও।সবাই এক কথায় রাজি হয়ে গেল।আমার রাশবারি বাবার কথার কেও অন্য পথে না গিয়ে বাবার পথেই আসল।
সেদিন মনে হয়েছিল আমার বাবা তার ছোট্ট ছেলেকে কুলে তুলে আদর করছেন।যে ছেলে হাঁটতে গিয়ে হুঁচট খেয়ে পড়েছিল।
এই আমার বাবা যখনি কষ্ট পাই অসহায় বোধ করি চোখের সামনে আগে যে ছবি ভাসে তা আমার বাবার মুখ।
আমি বেঁচে আছি আমার বাবার আদরে করুণায় ভালবাসায়।আল্লাহর পড়ে আমার বাবাই আমার স্রস্টা আমার কল্যাণ দাতা।আমার পৃথিবী।আমার বাবা আমার এমন সম্পদ যা কখনই ফুরাবে না।
আমার বাবার জন্য দোয়া করবেন।
আজও আমার বাবা আমাদের পাহারা দেন।তার সন্তানরা যেন ভাল থাকে।মানুষ যেন কখনই তার সন্তান্দের খারাপ না বলে।আমার বাবা শুধু এই কথাটি বলেন।
একজনও যেন বলে না তুমি খারাপ।তুমার মুখই আমার মুখ উজ্জ্বল করবে।আসলেই তিনি
আমার বাবা।আমার পিতা।আমার অস্থিত্ত।বাবা তুমাকে আমার শতকোটি সালাম।

