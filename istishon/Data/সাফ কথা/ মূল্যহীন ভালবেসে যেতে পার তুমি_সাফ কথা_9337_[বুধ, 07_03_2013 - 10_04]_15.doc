 মূল্যহীন ভালবেসে যেতে পার তুমি


সাদা চাদরে মুখডাকা আমার।চার বেয়ালার পালকি তৈরি।শেষ বিদায়ের ঘণ্টা বেজে উঠল।চারিদিকে কান্না আর আহাজারি সবাই উন্মুখ আমায় এই বুঝি নিয়ে যাবে।সবাইকে আমি ছুঁতে পারছি শুধু নিজেকে ছাড়া।আমি সবাইকে দেখতে পারছি তাও নয়ন ছাড়া।কেবলি তোমার মুখখানা খুঁজছি আমি।পেয়ে গেলাম তোমায়, এখনও বলছ তোমার পরীক্ষা শেষ হয়নি।আমাকে চরম মূল্য দিয়ে আজ নিঃস্ব হাতে বিদায় নিচ্ছ তুমি।আমি হতবাক।আজও তোমার অভিযোগ ফুরাল না।একশটি পৃথিবী বিক্রি করেও আর ফিরে পাবে না আমায়।তোমার কষ্টের অবস্থান আর আমার শেষ যাত্রা।কোনটি বেশী নির্মম জানা হল না জীবদ্দশায় আজ জেনে আমি নির্বাক। তোমার কঠিন শিলা বুঝি গলবার নহে।ভাল থেক আর ফেরার কোন সাধ্য আমার নেই।ঠোটের কোণে মুচকি হাসি আমি।
আমার আমি কেবলি তোমার ছিলাম।আমার তুমি কখনোই আমার ছিলে না।
নির্মমতার কঠিন আচ্ছাদন কেবলি তোমাকেই মানায়।জয় নির্মম ভালবাসার।আমার হৃদয় আজ শূন্য, হাত মাটিতে লুটাচ্ছে। অনেকটা তোমার পায়ের কাছে।পদদলিত করতে পারো অনায়াসে।আজ আমি যাচ্ছি না ফেরার দেশে।সেই অবেলার আমি কখনও তোমায় রক্তাত্ত করিনি জয়ের আশায়।আজ মূল্যহীন ভালবেসে যেতে পার তুমি।দ্বিধা দ্বন্দ্ব আজ পড়েই থাকবে।ন্যায়-অন্যায় দাবি মুখ বুজে সইতে হবে না।যাবার কালে জিজ্ঞেস করে যাই...আমার শুধুই আমার তুমি আর কি চাই? 

