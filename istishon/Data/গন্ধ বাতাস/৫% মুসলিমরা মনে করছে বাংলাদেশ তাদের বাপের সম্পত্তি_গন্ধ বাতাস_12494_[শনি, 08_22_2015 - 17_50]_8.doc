৫% মুসলিমরা মনে করছে বাংলাদেশ তাদের বাপের সম্পত্তি


বাংলাদেশ আমারও একদিন দেশ ছিলো । তবে এখন পশ্চিমবঙ্গ । আমি হারালাম , আমার জাতিয় ভাষা আর কৈশোরকে । ফেলা আসা দিন আজও পিছু ছাড়েনি স্মৃতির শব্দ ঝুলিতে ।
১৯৯২ সাল । বাবরি মসজিদকে ইসু করে যখন উত্তাল হয়ে উঠলো বাংলাদেশ । হাড়িয়ে গেলো আমার কৈশোর । কেনো বাংলাদেশ উত্তাল হলো ? কেনো ভারতের ফোঁড়ার ব্যথা বাংলাদেশের হিন্দুদের সইতে হলো ? আমরাও সে ব্যথার জ্বালায় জ্বললাম । বাবা ডিসিশন নিলো দেশ ত্যাগের । আমি ভেঙে পরলাম । ততদিনে আমার শিল্প ও সাহিত্য জীবনের নাম ডাক ছড়াতে লাগছিল । বাবার ডিসিশনে আমার পা থেমে গেলো । আমি নিজেকে হতাশ করলাম । নিজের কাছে নিজে ছোট মনে হচ্ছিল । পশ্চিমবঙ্গেই যদি বসাবাস করবো তবে বাংলাদেশে জন্মাতে হলো কেনো ? 
উত্তরটা আজও আমি পায়নি । খোঁজারও চেষ্টা করেছি । কিন্তু কই তার উত্তর ।
আমি আজও বিশ্বাস করি । সংখ্যালঘুরা বাংলাদেশে মানসিক ও নাগরিক হিসেবে ভালো নেই । 
আমার এক মুসলিম বন্ধু আমাকে বলেছিলো । আর যাই হোক বাংলাদেশে দাঙ্গা-টাঙ্গা কখনও হবে না । তোরা ডিসিশন চেঞ্জ কর । আমি বন্ধুটাকে উত্তর থাকা স্বত্তেও দিতে পারে নি । কিন্তু উত্তরটা আমার জানা ছিলো । আমিও জানতাম বাংলাদেশের হিন্দুদের প্রতি আর যাই হোক দাঙ্গা কখনও হবেনা । কেননা বাংলাদেশের হিন্দুরা কখনই মুসলিম মৌলবাদীদের বিরুদ্ধে লাঠি ধরতে পারবে না । যা ভারতের মুসলিম পারে । আর তার জন্যই ভারতে মাঝে মাঝে দাঙ্গা বাঁধে । যদি হিন্দুরা ভারতের মুসলিমদের মত লাঠি ধরতে পারতো ,তবে প্রতিদিন বাংলাদেশে হিন্দু-মুসলিমের দাঙ্গা হতো । 
বেশ কিছুদিন আগে সাংবাদিক কলামিস্ট আব্দুল গফ্ফার চৌধূরি লণ্ডনে জেনোসাইড আর্কাইভ অনুষ্ঠানে বলেছিলেন-বাংলাদেশে নীরবে সংখ্যালঘু নির্যাতন চলছে , এটা বন্ধ করতে হবে । জানিনা সত্যিই বন্ধ হবে কি-না । ভাবতে অবাক লাগে । মোটে ৫% উগ্র মুসলিমদের বিরুদ্ধে কেনো ওদেশের সরকার সোচ্চার হচ্ছেন না । কেনোনা কখনই এই ৫% কখনই চাইনি বাংলাদেশ , বাংলাদেশ হিসেবে আত্ম প্রকাশ পাক । আর বাংলাদেশ হোক সবার দেশ । 

