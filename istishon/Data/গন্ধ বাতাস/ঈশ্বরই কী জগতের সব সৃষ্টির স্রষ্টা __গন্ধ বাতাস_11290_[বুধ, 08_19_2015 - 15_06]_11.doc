ঈশ্বরই কী জগতের সব সৃষ্টির স্রষ্টা _


বিজ্ঞান ও ধর্ম । যে ধর্ম এক সময় বিজ্ঞানীদের উপর নির্মম নির্যাতন চালাত । সেই ধর্মই আজ বিজ্ঞানের আশ্রয় নিয়ে ধর্মের নবীকরনে ব্যস্ত হয়ে উঠেছে । আমার প্রশ্নটা অন্য জায়গায় । ধর্ম বড় না বিজ্ঞান বড় ?
বিজ্ঞানের দৌলতে এখন আমরা জানি জগতের উপাদান ক্ষিতি-অপ্-তেজ-মরুৎ-ব্যোম বলতে কিছুই বলা হয় না । অথবা ভুল বলা হয় । ধর্মের এই ব্যাখ্যা বিজ্ঞানীদের দৌলতে জানতে পারি , তা পুরাটাই ভুল । কেননা জল একটি যৌগিক পদার্থ । তা হলে জগৎ সৃষ্টির মূল বিষয়টা কি ? জগৎ গঠিত ৯২টি মৌলিক পদার্থ দিয়ে । তার কিছু ধাতু , কিছু অধাতু । আবার কিছু কঠিণ , কিছু তরল আর কিছু গ্যাসীয় । ইতিমধ্যে বেশ কয়েকটি মৌল গবেষণাগারে জন্মেছে । তাদের ধরা হলে মৌল পদার্থের মোট সংখ্যা দাঁড়ায় ১০৮ টি । সংখ্যাটি বাড়তেও পারে । 
জগতে যদি ১০০ কোটি ধরনের বস্তু থাকে তবে তা তৈরী করার জন্য কেবলমাত্র ৯২ টি মৌল পদার্থ দরকার ।
এই ৯২ টি মৌলিক পদার্থের জন্য রয়েছে ৯২ টি জাতের পরামাণু । আরো জানা যায় যে, ৯২টি পরমাণু মাত্র তিনটি কণা দিয়ে তৈরী । 

