তোমরা মানুষ হও, তোমরা মানবিক হও, তোমরা সভ্য হও,


শুনো হে ধর্মান্ধর দল। নাস্তিক দেখলেই তোমাদের শরীরের লোম দাঁড়িয়ে যায়, না? চাপাতি দিয়ে কল্লা ফেলাইতে ইচ্ছে করে, না? মাথায় খুন চাপে তাই না? তোমরা কি জানো একজন বিশ্বাসী আস্তিক থেকে নাস্তিক হতে হলে তাঁকে কতোটা জ্ঞানের পথ পাড়ি দিতে হয়, কতোটা জানতে হয় জানো? তারা রাত জেগে জেগে কতো শত শত বই পড়ে ইতিহাস ঘাটে জানো? অন্য কেউ কিভাবে নাস্তিক হয়েছে জানিনা। নিজের কথা বলতে গেলে বলব, না আমাকে নাস্তিকতা কেউ বীজ মন্ত্রের মতো শিখিয়ে দেয়নি। গড্ডালিকার স্রোতে গা ভাসিয়েও নাস্তিক হইনি। শুধু জানার কৌতুহলের জন্য দীর্ঘপথ পাড়ি দিতে হয়েছে। নিজেকে কতবার প্রশ্ন করে করে ক্ষত বিক্ষত হয়েছি। মাথার ভিতর চিন্তার সংঘর্ষে রাস্তা ঘাটে হাঁটার সময় পাগলের মতো কতো বিড়বিড় করেছি। এমনকি লোকে পাগল বলে পরিহাসও করেছে। একমনে বাসে দোকানে রিকশায় বই পড়ার সময় কতজন মিটিমিটি হেসে বিদ্রুপ করেছে তার ইয়ত্তা নেই। শুধু মাত্র জানার ইচ্ছে ছিল আমার।
একজন এমনি এমনি মাগনা মাগনা নাস্তিক হয়না। আর মুর্খ অন্ধের দ্বারা নাস্তিক হওয়া কখনো সম্ভবও না। একজন নাস্তিক হতে হলে তাকে অনেক প্রথাবিরোধী হতে হয়। পরিবারের ধর্মীয় শৃঙ্খল থেকে মুক্ত হতে হয়। কোটি কোটি মানুষের বিশ্বাস ঈশরকে ভুল প্রমান করতে হয়। অনেক মানবিক হতে হয়। মানবিক কথা এজন্য বললাম, আজ পর্যন্ত কোনো নাস্তিক কোনো ধর্মান্ধকে চাপাতি দিয়ে কোপাইতে গিয়েছে বলে এমনটা শোনা যায়নি।
তোমরা তো খুব সহজেই বলে ফেলো, নাস্তিক হত্যা জায়েজ। নাস্তিকদের যেখানে পাও কতল করো। পিছন থেকে মাথায় আঘাত করে মৃত্যু নিশ্চিত করো। ব্যস হয়ে গেল তোমাদের ইসলামের বিজয়! কয়জনকে মারবে তোমরা? অভিজিৎকে হত্যা করে তাঁর মতাদর্শের আগুন নেভাতে পেরেছো কি? অভিজিতের অনুসারী ওয়াশিকুর বাবুরা কি থেমে ছিল? তারা মৃত্যুর পরোয়া করেছিল? সেই মরার আগে কি বলে যায়নি আই এম অভিজিৎ? কোথায় ১৪০০ বছর আগের পুরোনো ঘুনে ধরা ইসলামের মতবাদকে ঘিরে তোমাদের এতো বড়াই কিসের? এতো অহংকার কিসের? ওখানে জান্নাতের ৭২ হুরের কথা বলা হয়েছে, অফুরন্ত সরাবের নদীর কথা বলা হয়েছে বলে এটা বিশ্বাস করতে হবে তোমাকে? এটাকে সঠিক বলে মেনে নিতে হবে? জান্নাত কি আদৌ কখনো দেখেছো? আমি যদি বলি জান্নাত বলে এই মহাবিশ্বে কিছু নেই। সেটা কেন তোমাদের বিশ্বাস হয়না? কোথায় কেয়ামত, কোথায় দোজখ, কোথায় হাসরের ময়দান আজো দেখেছো কি?
দেখো মুহম্মদ তার বিশ্বাসের কথা বলে গেছেন। তিনি যা বিশ্বাস করতেন, তা বলে গেছেন। তোমরা কেন তার মতাদর্শের দাসত্ব করবে? কেন তার বিশ্বাসকে তোমরা অনুসরণ করবে? মনে রেখো মুমিন, তোমরাও কিন্তু মহম্মদের চেয়ে কোন অংশে কম না। মহম্মদ ও মানুষ তোমরাও মানুষ। তোমরা মহম্মদের পরগাছা হয়ও না। পারলে নিজে একেকটি গাছ হও। মুহম্মদের চেয়ে উৎকৃষ্ট হও। ১৪০০শ বছরের পুরোনো বুলিকে আগলে রেখে নিজেকে আর মুর্খের পরিচয় দিওনা। তোমরা মানুষ হও, তোমরা মানবিক হও, তোমরা সভ্য হও, এই যুগে সভ্য হতে না পারলে তোমাদের নিন্দা আর হাসির পাত্র হয়েই থাকতে হবে।
৩--৪--১৫

