মুসলমানীয় নামের বিখ্যাত নাস্তিকরা আরবীয় নামের সংস্কৃতি থেকে যেন বের হতে পারেনই না!


মুসলমানীয় নামের বিখ্যাত নাস্তিকদের এই একটা দোষ। তাঁরা আরবীয় নামের সংস্কৃতি থেকে যেন বের হতে পারেনই না! আরজ আলী মাতুব্বর, সৈয়দ ওয়ালীউল্লাহ, আহম্মদ ছফা, আহম্মদ শরীফ, শামসুর রহমান, হুমায়ুন আজাদ, তসলিমা নাসরিন, আসিফ মহিউদ্দিন, পারভেজ আলম, আব্দুল মান্নান মামুন, ওমর ফারুক, এই নামগুলো আরব্য নামের সংস্কৃতির প্রতিনিধিত্ব করে। 
হুমায়ুন আজাদ এতোবড় প্রথাবিরোধী ছিলেন। অথচ নিজের পিতৃত্বের পরিচয় তাঁর সন্তানদের উপর ঠিকই চাপিয়ে দিয়েছেন। তিনি যদি সত্যি পুরুষতান্ত্রিকতা মনের গভীরে পুষে না রাখতেন তাহলে "আজাদ" শব্দটা তাঁর সন্তানদের নামের পেছনে কখনো জুড়ে দিতেন না। যেমন- অনন্য আজাদ, স্মিতা আজাদ, মৌলি আজাদ। আর তিনি যদি নারীবাদকে সত্যিই সমীহ করতেন, তাহলে তাঁর সন্তানদের নামের পেছনে "কোহিনুর" (তাঁর স্ত্রীর নাম লতিফা কোহিনুর) শব্দটা জুড়ে দিতেন।
যাই হোক নারীতন্ত্র পুরুষতন্ত্র কোনোটাই আমার কাম্য নয়। আমার কাম্য মানবতন্ত্র। হ্যাঁ যা বলছিলাম, এই পর্যন্ত দেখা মুসলমানীয় নামের বিখ্যাত নাস্তিকদের নাম দেখে চোখ বন্ধ করে বলে দেয়া যায় এরা মুসলমান ঘরের! আপনারা এতো কিছু লিখেন, এতো কিছু ভাঙ্গেন, এতো কিছুর সংস্কার চান, অথচ ঐ আরব্য সংস্কৃতির নামের খোলস থেকে একটু বেড়িয়ে আসতে পারেন না?
আজ যদি তসলিমা নাসরিনের কোনো সন্তান থাকতো তিনি হয়তো নাসরিন পরিচয়ে তাঁর সন্তানের নামের শেষাংশ পদবী (তিনি পুরুষতান্ত্রিক বিরোধী তাই বললাম) রাখতেন। তারপরও তো এটা নির্দ্বিধায় বলা যায়, নামগুলো আরব্য নাম! আগামীতে আসিফ মহিউদ্দিনের কোন সন্তান হলে হয়তো রাখবেন- জমির উদ্দিন, কবির উদ্দিন, বদর উদ্দিন, ফাতেমা উদ্দিন, তানিশা উদ্দিন! ওমর ফারুক লুক্স বা পারভেজ আলমের কোন সন্তান হলে তাদের নামের শেষাংশে হয়তো জুড়ে দেবেন আলম আর ফারুক! সন্তানটা একি সাথে পির্তৃত্বের পরিচয় ও মুসলমানিত্ব (আরব্য-সংস্কৃতি) বহন করল। খারাপ কি?
-এখন মুসলমানদের সব কার্যক্রম আর প্রায় শাখায় "ইসলামিক" শব্দটা জুড়ে দেয়া হয়েছে। ইসলামি ব্যংক, ইসলামি সংস্কৃতি, ইসলামি জীবন, মুসলিম বৈজ্ঞানিক, মুসলিম ইতিহাসবিদ, মুসলিম পদার্থবিদ, মুসলিম কবি, মুসলিম সাহিত্যিক। এমন হয়তো একদিন আসবে "মুসলিম নাস্তিক" শব্দটা আমাদের শুনতে হবে। বা ইতিহাসে পাতায় লিপিবদ্ধ করা হবে উমুক আর তমুক মুসলিম নাস্তিক ছিলেন! তখন আসিফ মহিউদ্দিন, ওমর ফারুক লুক্স, আব্দুল মামুনরা মনে মনে এই ভেবে হয়তো সুখ পাবেন- আমি একজন মুসলিম নাস্তিক!
১৮--২--১৫

