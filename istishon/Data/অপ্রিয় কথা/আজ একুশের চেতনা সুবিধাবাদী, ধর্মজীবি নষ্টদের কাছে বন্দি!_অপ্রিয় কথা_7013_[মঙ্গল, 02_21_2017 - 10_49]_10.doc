আজ একুশের চেতনা সুবিধাবাদী, ধর্মজীবি নষ্টদের কাছে বন্দি!


১
১৯৫২সাল। পাকিস্তানী শাসকরা পুর্ব বাংলায় যখন তাদের ভাষা উর্দুকে বাঙালীর উপর জোর করে চাপিয়ে দেয়ার পাঁয়তারা করছিল। সেই বছর তখন ২১ ফেব্রুয়ারি সকালে পাকিস্তান সরকারের ১৪৪ ধারা জারি ভঙ্গ করে সালাম, বরকত, রফিক, জব্বার... রা ''রাষ্ট ভাষা বাংলা চাই" এই দাবীতে মিছিল বের করে। তখন সেই মিছিলে শফিক রেহমান আর আবদুল গাফফার চৌধূরী ও ছিল। মিছিলের মাঝখানে। সামনে ছিল সালাম রফিক বরকতরা....এরপর পাকিস্তানী পুলিশরা গুলি করে সালাম রফিকদের..... বুক ঝাঝড়া করে দেয়, মিছিল ছত্রভঙ্গ হয়ে যায়! সবাই দিকব্ধিদিক ছুটতে থাকে। ছত্রভঙ্গ মিছিল থেকে আব্দুল গাফফার চৌধূরী প্রাচীর টপকাতে গিয়ে পায়ে চোট পেয়ে জ্ঞাণ হারিয়ে ফেলেন। জ্ঞাণ ফিরে দেখেন তিনি বিশিষ্ট ভাষাবিদ ডঃ মুহম্মদ শহীদুল্লার বাড়িতে। ভাষাবিদ তখন তাঁর পায়ে বরফ লাগাছিলেন। পরদিন ২২ই ফেব্রুয়ারি আব্দুল গাফফার চৌধূরী তাঁর ব্যাচালার বাসায় বসে বসে লেখেন-- 
আমার ভাইয়ের রক্তে রাঙানো একুশে ফেব্রুয়ারি,
আমি কি ভুলিতে পারি?
শত ছেলে হারা মায়ের অশ্রু
ভুলায়ে ফেব্রুয়ারি,
আমি কি ভুলিতে পারি.....?
২
পাঁচ বছর আগে আমার এক বন্ধুর দুলা ভাইয়ের আগাম জামিন আনতে গিয়েছিলাম উচ্চ
আদালত- (হাইকোর্ট) এ। জামিনের উছিলায় বন্ধুর সাথে এই প্রথম আমার ঢাকা আসা।
বিশাল সবুজ ঘাসের মাঠ! আদালতের উপর পতাকা দেখা যাচ্ছে, নিচে বিচারের প্রতীক দাঁড়িপাল্লাটা সুন্দর করে খোদায়
করা। এই সেই উচ্চ আদালত, দেশের সর্বোচ্চ বিচার ব্যবস্থা। এই আদালতকে প্রধানমন্ত্রী পর্যন্ত মাননীয় বলে। আমরা মাঠ পেরিয়ে এনেক্স ভবনের ভিতর দিয়ে আদালতে ঢুকে গেলাম।
যেখানে বিচার বসে, জামিন দেবে। ওমা! এসে দেখি এখানে সবকিছু ইংরেজি বক্তব্য! আইনজীবি তাঁর বক্তব্য
উপস্থান করেছেন ইংরেজিতে। মাননীয় বিচারক ও বলছেন ইংরেজিতে! আমি কিছুই
বুঝতে পারছি না! মূর্খের
মতো হা হয়ে চেয়ে আছি। যে মাননীয় উচ্চ আদালত দেশের ভাল মন্দ সবকিছুর নির্দেশ দেয়, সে আদালতে ইংরেজির চর্চা? আমার মনে প্রশ্ন জাগে, আমাদের ভাষা আন্দোলন? মুক্তিযুদ্ধে ৩০ লক্ষ শহীদ? এগুলো তো হয়েছিল বাঙালীর ভাষা ও সংস্কৃতির অস্তিত্ব টিকিয়ে রাখার জন্য! তো কেন আমরা অন্য দেশের ভাষা চর্চা করবো? তাও আবার দেশের সর্বোচ্চ আদালতে! একশো বছর আগের
ব্রিটিশের সেই নীতি কি আমরা এখনো অনুসরণ করবো? ঐ
নিয়মটা কি পাল্টানো যায় না?
৩
-আরে আমার মেয়ে তো ইংলিশ
মিডিয়াতেই পড়ে! বাংলা পড়েই না!
-কি বলিস? আমার ছেলেতো বাংলা তেমন বলতেই পারে না! ভাবছি এইচ এস সির পর
ইউরোপের কোনো দেশ কিংবা অস্টেলিয়ায় পাঠিয়ে দেব পড়াশুনার করার জন্য!
-ঠিক বলেছিস। এখানে কখনো মানুষ হবে না। বাঙালী একটা কোনো কালচার বাংলা একটা ভাষা? আমার মেয়ে তো গ্রামের বাড়ি যেতেই চাই না! যতসব মূর্খ লোকের বসবাস ওখানে।
-এই জানিস আমার ছেলে কিন্তু গান শোনে হিন্দি আর ইংলিশ, ছবিও দেখে তাই।
-আমার মেয়েও তাই....
এই হল বর্তমান আমাদের দেশের উচ্চ মধ্যবিত্ত আর মধ্যবিত্ত অভিভাবকদের
(বিশেষ করে মা) মানসিকতা! ছেলে- মেয়ে প্রচন্ড ইংলিশ জানে, বাংলা তেমন জানে না। তা নিয়ে মায়ের গর্বের শেষ
নেই! এই ইয়ং ইয়ং মা রা কপালে লাল টিপ দিয়ে, গুছিয়ে সবুজ শাড়ি পড়ে, চিকন-চাকন
কোমর দুলিয়ে ভাষা দিবসে আবার শহীদ মিনারে ফুল দিতে যায়! সাথে পাঞ্জাবী পড়া স্বামী ও থাকে!
৪
২০১৭ সাল। আজ একুশে ফেব্রুয়ারি। আজ একুশে ফেব্রুআরি ইসলামিস্টদের কাছে এই বাংলায় টিকে থাকার অবলম্বন হয়ে দাঁড়িয়েছে। এখন তারা টিকে থাকার জন্য ড্রামা শুরু করেছে। তারা বুঝতে পেরেছে পাকিস্তানের ডাকঢোল বাজিয়ে এদেশে জনমুখী হওয়া সম্ভব নয়। ৩০ লক্ষ শহীদের মুক্তিযুদ্ধের ইতিহাসকে উপেক্ষা করে পাকিস্তানের স্তুতি গেয়ে এখানে জায়গা করার কথা চিন্তা করাটা হবে বোকামী। তারচেয়ে বরঞ্চ একুশে চেতনার সাথে ইসলামী চেতনা মিশালে বাঙালী মুসলমানকে ভালই গেলানো যাবে। এখন তারা শহীদ মিনারে ফুল দেয়া শিরক, ইসলামে হারাম এসব কথাবার্তা বন্ধ রেখেছেন। এখন তারা ৫২ ভাষা আন্দোলনের দাবীকে ইসলামের সাথে গুলিয়ে নিজেদের জায়গা একটু মজবুত করে নিচ্ছেন। ভাষা আন্দোলনের সাথে আল্লাকে জড়িয়ে দিলেন, এবার বাঙালী মুসলমান এমন সুস্বাদু লাচ্ছি না খেয়ে যাবে কোথায়? একদিকে একুশের চেতনাধারী হওয়া গেল, আরেকদিকে ধর্মজীবি ইসলামিস্টরা বৈরীহীন দারুন একটা প্লাটফরম পেয়ে গেল। 
৫
এবারও বরাবরের মতোই উপেক্ষিত থাকল মুক্তচিন্তার সমাজ। রাষ্ট ভাষা বাংলা প্রতিষ্টার দাবীতে ৫২ তে ভাষা আন্দোলন হয়েছিল। যেখানে পুর্ব পাকিস্তানের শতভাগ মানুষ ছিল বাংলা ভাষাভাষীর। সালাম, বরকত, রফিক, জব্বার, শফিউলদের জেদ ছিল রাষ্ট্রের অন্যায় সিদ্ধান্তের বিরুদ্ধে মাথা নত না করা। তাঁদের দাবী একটাই, বাংলা ভাষায় কথা বলার অধিকার প্রতিষ্টা করা। কিন্তু আজ বাংলা ভাষার মুক্তচিন্তার প্রগতিশীল লেখকরা বই মেলায় নিগৃহীত, অবাঞ্চিত। যে বইমেলার বাংলা একাডেমীর পরিচালকরা একুশে ফেব্রুআরির চেতনাকে পুঁজি করে বাংলাদেশে বই মেলার জম্ম দিয়েছে। তারা আজ মুক্তবুদ্ধির চর্চার লেখকদের বই গ্রন্থমেলায় ঢুকতে দেননা। কারণ কি? কারণ একটাই মুক্তবুদ্ধির চর্চা করে যারা লেখেন, তাদের বই ইসলামিস্ট মুসলমানদের অনুভূতিতে আঘাত দিতে পারে!
---যারা আজ লাল সবুজের জামা-কাপড় পড়ে, পাঞ্জাবী পড়ে, মাথায় "অমর একুশ"এর বেচ পড়ে শহীদ বেদীতে ফুল দিয়ে শ্রদ্ধা জ্ঞাপন করেছেন, তারা কি জানেন বই মেলায় মুক্তবুদ্ধির চর্চাকারী লেখকদের বই নিষিদ্ধ করে ভাষা আন্দোলনের শহীদদের প্রতি কতোটা অবমাননা করা হয়েছে? তারা কি জানেন, একটা লেখকের বাক-স্বাধীনতাকে হরণ করলে এটা একুশের চেতনার কতোটা পরিপন্থী হয়? আজ একুশের চেতনা সুবিধাবাদী ধর্মজীবি নষ্টদের কাছে বন্দি। আজ একুশের চেতনা পুরোনো শকুনদের কাছে জিম্মি......

