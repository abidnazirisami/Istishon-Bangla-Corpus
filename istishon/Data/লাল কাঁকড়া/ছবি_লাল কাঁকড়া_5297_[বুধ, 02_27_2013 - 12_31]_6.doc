ছবি


ছবি ,আমার জীবনে ছবির গুরুত্ব বর্ণনাতীত । জীবন্ত মানুষ যে জীবন থেকে অবসর নিয়েছে সেখানে ছবিই বেঁচে থাকার মুখ্য সঙ্গী আমার কাছে । মোট তিনজনের একজন ছবি হয়ে গেল ,অবশিষ্ট দুই জন ঐ ছবিকে নিয়ে ১৩ বছর চললাম ,এবার বাকি দুইজনের আরও একজন ও আমাকে স্তব্ধ করে দিয়ে ছবি হয়ে গেল ,আমি ছিলাম নীরব দর্শক ,কিচ্ছু করার মত বিবেক বা বুদ্ধি জাগ্রত ছিলনা তখন ।
আমাকে মানুষ করে সে যা পেল তা হল ,আমি নিজের হাতে খুব স্বাভাবিকভাবে তার নাখ আর কানে গুঁজে দিলাম তুলো । এখনও তুলো গুলো সাথে রাখি,খুব যত্ন করে ।আর সেই ছবি । যেখানেই যায় না কেন ছবিটা থাকে ঘরে। ভয় পেয়ে ঘুম ভেঙ্গে গেলে ছবিই সম্বল । খুব মন খারাপের সময়ও ঐ ছবি ,আবার খুব খুশি হয়ে গেলেও ছবিতেই আশ্রয় খুজতাম । এ ছিল আমার জীবনে মৃত মানুষের ছবির তাৎপর্য ,যদিও আমার ধর্মে এটা নিষিদ্ধ তবুও ,আবেগের কাছে বিবেক হেরে গিয়েছে জীবনের অনেক জায়গাতেই। এরকমই কোন পরাজয় থেকে জীবনে জায়গা করে নিল কেউ ,সম্পূর্ণ নতুন কেউ ,তবু একটুও ভয় করেনি তাকে ,অজানা উৎস থেকে পেলাম বিশ্বাস।খুব নির্ভয়ে আমি তাকে আপন জানলাম,আমার জানলাম,যার হাতে হাত রেখে নির্ভরতা খুজলাম ,নিজের মনেই ভেবে নিলাম সে হাত চিরদিনই আমাকে শক্ত করে ধরে রাখবে । নিজের অজান্তেই তার ওপর কিছু অধিকার বসাতে গেলাম, চাওয়া বেশি হয়ে গেল ।বিবেককে পরাজিত করা মন আর যাবে কতদুর? আমাকে ছুঁড়ে দিল ,ভেঙ্গে চুরমার করে দিল ,থাকলো যথারীতি ছবি।ছবির মত আপন করে আর কিছু পায়নি আমি জীবনে ।
ছবি যদি কথা বলত বা বুঝত .........

