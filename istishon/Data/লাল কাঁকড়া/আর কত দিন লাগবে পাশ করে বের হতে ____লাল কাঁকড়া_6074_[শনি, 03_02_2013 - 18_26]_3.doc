আর কত দিন লাগবে পাশ করে বের হতে ___


ধন্য ধন্য ইঞ্জিনিয়ারিং পড়া,
পড়তে আইসাই খাইসি ধরা !!!
এতো স্বপ্নের ইঞ্জিনিয়ারিং পড়া,
স্টুডেন্ট তো নই আমরা ,জীবন্ত মরা !!!
ডাক্তারি পাশ করে বেরোতে লাগে মোট ৬ বছর,ইঞ্জিনিয়ারিং পাশ করে বেরোতে লাগে ৩ বছর ৭ মাস ।পড়াশুনা কোনদিনই ভাল লাগেনা ,কিন্তু করলে মানুষে ভাল বলে তাই করি (actually করতাম ,এখন আর করিনা !!!) ,কাজেই জীবনের কত কম সময় পড়াশুনা করে মানসম্মানের সাথে বেঁচে থাকা যায় সেটা চিন্তা করে পড়তে আসলাম ইঞ্জিনিয়ারিং ,খাইলাম ধরা !!!জীবন থেকে সুখ শান্তি আনন্দ ফুর্তি উঠে গেল ,যার গ্রেডশিটে "A" ছাড়া অন্য কোন লেটার ছিলনা ,"+" ছাড়া অন্য কোন চিহ্ন ছিলনা তার গ্রেডশিটে গ্রেডিং এর কোন লেটার আর বাদ গেলনা ।
আজীবন ৫ আর ৫ শুনে এসে এখানে দেখি ৩ মানেই বিশাল ব্যাপার ৪ এর ওপর কিছু নাই । গ্যাদা কালের স্বপ্ন ছিল আমার নিজের বাড়ির প্ল্যান আমি নিজেই করব (তখন আসলে বুঝতাম ই না যে ইঞ্জিনিয়ারিং পড়া আসলে কি ),কাজেই কোন দেখা দেখি নাই ,সাবজেক্ট চয়েস সিভিল ,এখানেই খাইসি বাঁশ ! আর তার পর থেকে আজ ৩ মার্চ ,৪ বছর পূর্ণ হল ,বাঁশের পুরা বাগানই হজম করছি। ক্যামনে শুনেন তাহলে ।
ইঞ্জিনিয়ারিং এ 5th year এ উঠলাম আজকে,বলে রাখা ভাল ,ইঞ্জিনিয়ারিং এ 5th year এর সৌভাগ্য (!) অর্জন কেবল তখনি সম্ভব যখন কাঙ্ক্ষিত সময়সীমার মধ্যে অনাকাঙ্ক্ষিত সেশন জট জোর করে জায়গা করে নেয় ,আমরা তারই স্বীকার । না পিছিয়ে কোন টার্ম ফাইনাল শেষ হয়নি। পরীক্ষার মধ্যে একমাসেরও বেশি চাপিয়ে দেওয়া ছুটি বরণ করেছি । স্বপ্ন দেখেছি বের হব কবে ???
আব্বু আম্মুর স্বপ্ন ছিল ভাল কিছু হব ,আম্মু জীবনের শেষ মুহূর্তেও একটাই স্বপ্ন দেখেছিল ,আমার একটা চাকরি ।আমার সেই ছোটবেলার স্বপ্ন ,আমার নিজের প্ল্যান করা আমার বাড়ি,আর সত্যি হলনা ,কারণ বাড়িতে থাকার মত কোন অবশিষ্ট মানুষ আমার পাশের অপেক্ষায় আর জীবিত নেই । আমার পরিবারের একমাত্র জীবিত মানুষ এই আমি এখনও ইঞ্জিনিয়ারিং পড়েই যাচ্ছি ,নিজের স্বপ্ন বিলুপ্ত হলে কি হবে ,জীবনের শেষ দিন গুলোতে আম্মু বলেছিল ,"আমাদের মত মানুষদের জন্য কিছু করিস ",মনে আছে সেই কথা । জীবনে নেই কোন রঙ ,নেই কোন ভাললাগা ,প্রেম দিয়েছে ছুটি ,হারিয়ে গিয়েছে শান্তির ঘুম ,দিবাস্বপ্নই সম্বল এখন। একসময় গান গাইতে ভাললাগত ,এখন শুধু শুনি ,কণ্ঠ আর ওদের সাথে মিলেনা । একসময় ছবি আকতে চেষ্টা করতাম ,এখন ছবি তুলি ,রঙ তুলি আর আমার সাথে যায়না । একসময় রান্নাকে একটা আর্ট হিসেবে নিয়েছিলাম ,আর এখন গ্যাসের সিলিন্ডারটা ফাঁকা। একসময় সৌখিন ছিলাম ,এখন এলোমেলো। কলম,অঙ্ক , ক্যালকুলেটার ,কম্পিউটার ,ক্যামেরা ,ছবি, কিছু স্মৃতি আর ইঞ্জিনিয়ার হবার চেষ্টা । সকালে উঠে নিশ্চিত হতে হয় ব্রাশ করার সময় আছে কিনা ? না থাকলে না করেই ক্যাম্পাস যাওয়া ,নাশতা তো দুরের কথা। রুমে ফিরতে দুপুর ,সব কাজ শেষ হতে হতে সন্ধ্যা ,তন্দ্রা ,ঘুম ,ঘুমের মধ্যে টেনশান ,ভাঙ্গে ঘুম,চোথা (ইঞ্জিনিয়ারিং এ নোট কে চোথা বলে),বই,রিপোর্ট ,খাতা ,আর নেট । রাত ৪/৫ টার দিকে এনারজি শেষ হয়ে আসে ,ঘুম খুলে দেয় চোখের চশমা ,কিন্তু ঘণ্টা খানিক পরেই ক্লাস ,কাজেই ঘুমের মধ্যেও শান্তি নাই ,চোখ খুলে আবারও ব্রাশ করার সময় আছে কি নাই সেটা চেক করে দিনের শুরু... ভার্সিটি লাইফে কান ধরে দাঁড়িয়ে থাকার শাস্তিটা ইঞ্জিনিয়ারিং এ খুব স্বাভাবিক ব্যাপার । আর আমার বিশ্ববিদ্যালয়ের পুরকৌশল বিভাগের ছাত্রদের চুল ,দাড়ি ,শার্ট ,প্যান্ট সবই টিচার কর্তৃক নিয়ন্ত্রিত থাকে ,তবে সিনিয়র হবার সাথে সাথে কিছুটা স্বাধীনতা বাড়ে ।ক্লাস ওয়ান থেকে একাডেমিক শিক্ষা জীবনের শুরু ,কোথাও কখনও কাদিনি ,কেঁদেছিলাম ইঞ্জিনিয়ারিং পড়তে এসে ,বোর্ড ভাইভা তে ,এতো জোরে ধমক দিয়েছিল স্যার ,যদিও ওভাবে ধমক দিয়ে উনি আমাকে কিছু শেখাতে পেরেছিলেন বলে মনে হয়না ,তবে শিক্ষকদের কাজ হল জ্ঞান দান করা ,বিব্রত করা নয় বলেই আমি জানি ।দেশের সাধারণ মানুষের কাছে ইঞ্জিনিয়ারিং স্টুডেন্ট লাইফ মানে এক স্বপ্নিল জীবন,নিশ্চিন্ত জীবন । কিন্তু যতটা নিশ্চিন্ত দূর থেকে মনেহয় আসলেই কি তাই ? নির্দিষ্ট পয়েন্ট থাকলে মেডিকেলে ফর্ম তলা যায় ,যেটা ইঞ্জিনিয়ারিং এ যায়না,বিষয়ভিত্তিক পর্যবেক্ষণের পর উত্তীর্ণরা কেবল পরিক্ষায় অংশগ্রহন করে ,চান্স পাওয়া তো আরও পরের ব্যাপার !( এখানে বলে রাখি,আমি দেশের কোন পড়াকেই ছোট করে দেখিনা ,এখানে শুধু এটুকুই বুঝাতে চেষ্টা করছি ,ইঞ্জিনিয়ার হতে গেলে কিরকম জীবনের সাথে নিজেকে অভ্যস্ত করতে হবে বা কিরকম মানসিক প্রস্তুতি থাকতে হবে । )আর পাশ করার পরের অবস্থা কিছুটা দুঃখজনক তবে তা সারাজীবন তো আর থাকেনা । আমরা যখন পাশ করে বের হই তখন সবার দৃষ্টিতে আমরা ইঞ্জিনিয়ার হলেও প্রকৃতপক্ষে হই বেকার ,ফ্রেশার। ভাবার কোন কারণ নেই যে নিজ যোগ্যতায় খুব সহজেই কেউ ডেকে নিয়ে গিয়ে চাকরি দিবে । তবে ব্যাতিক্রম কিছু আছে ,সেগুলো তো আর উদাহরণ নয়। আর যে ভুলটা করা উচিত না সেটা হল ,কোন সিনিয়র এর কাছে শুনে নিজের সাবজেক্ট সিলেক্ট করা। সম্পূর্ণ নিজ দায়িত্বে প্রতিটা সাবজেক্ট আসলে কি সেটা দেখা উচিত ,এক্ষেত্রে নেট সাহায্য করতে পারে । অতঃপর কোন বিষয়ে ছাত্র/ছাত্রীর আগ্রহ আছে সেটাই সিলেক্ট করা উচিত । অনেকেই একটা ভ্রান্ত ধারণা রাখেন তা হল এখন কোন সাবজেক্ট প্রথমে আছে ?সেইটাতেই পড়তে হবে ।
এটা আসলে যে সাবজেক্ট আগে শেষ হয় অর্থাৎ সিট ফিলআপ হয়ে যায় সেই সাবজেক্ট কেই বুঝায় ,কিন্তু এক্ষেত্রে যদি এমন হয় যে উক্ত সাবজেক্ট থেকে আপনি কোনরকমে পাশ করে বের হবেন তাহলে তেমন কোন লাভ হবেনা । যেই সাবজেক্ট থেকেই পাশ করেন না কেন সে বিষয়ে আপনাকে ভাল রেজাল্ট করে বের হতে হবে। আপনার সাবজেক্ট ভাল কিন্তু আপনার রেজাল্ট যদি ভাল না হয় তাহলে ভবিষ্যতে কষ্ট হবে ।
আর ব্যাক্তিগত ভাবে আমি নিজে মনে করি , সাবজেক্ট চয়েস করার সময় আপনি ভবিষ্যতে কোথায় স্থায়ী হতে চান সেটাও মাথায় রাখা উচিত ।
আজ ৩ মার্চ , আমাদের সিরিজের ক্যাম্পাসে আসা ৪ বছর পূর্ণ হয়ে গেল,পাশ করে বের হতে দেরি আছে। এখন আমাদের কাছে সবচেয়ে বিব্রতকর পরিস্থিতি হচ্ছে ,যখন কেউ জিজ্ঞেস করে আর কত দিন লাগবে পাশ করে বের হতে ???সেই কবে থেকেই বলে আসছি আর ১ বছর ,আজ কেউ জিজ্ঞেস করলেও একই উত্তর হবে ,আমরা সরকারী বিশ্ববিদ্যালয়ের গর্বিত স্টুডেন্ট,সেইসাথে চিন্তিতও কম নয় । 
তবে, ইঞ্জিনিয়ারিং লাইফটা খারাপ নয়,ভালবাসি ইঞ্জিনিয়ারিং ...... 

