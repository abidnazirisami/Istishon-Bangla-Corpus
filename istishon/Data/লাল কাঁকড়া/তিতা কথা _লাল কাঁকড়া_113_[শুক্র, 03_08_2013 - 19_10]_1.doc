তিতা কথা 


প্রকাশ্যে কারো নিজস্ব কাজের প্রশংসা করা গেলে ,প্রকাশ্যে তার ত্রুটি তুলে ধরা যাবেনা কেন??? দ্বিতীয় ক্ষেত্রে যদি হয় ব্যাক্তিগত আক্রমণ করা তাহলে তো প্রথম ক্ষেত্রেও হবার কথা ছিল কারণ প্রশংসা তো আর অনুমতি নিয়ে করা হয়না !!!
নারী দিবস বা পুরুষ দিবস (!) ,হাস্যকরভাবে কোন নির্দিষ্ট দিনে সেই দিবস সংশ্লিষ্ট মানবগোষ্ঠীর প্রতি চরম সম্মান প্রদর্শিত হলেও আপনার ঠিক পাশের নারীর সাথেই আপনি অশ্লীল ভাষা প্রয়োগ করবেন নির্দ্বিধায় ,কেন?
সমান অধিকার সমান অধিকার করে চেঁচিয়ে গোলা বসালেও আপনারই অফিসের সারকুলারে লিখে দিবেন women engineers are discouraged !!!
কারো প্রকৃত মুখোশ খুলে দিলে ওপরে ওপরে "ব্যাক্তিগত আক্রমণ" বললেও " আপনি নিজেও সাবধান হয়ে যান ঠিকই !!!
জীবনের প্রতিটি পদক্ষ্যেপ নিতে আপনি যথেষ্ট কৌশলী ,কিন্তু নাম হবে শুধু প্রকৌশলীদের !!!
এদিক ওদিক তাকিয়ে যখন দেখেন সবাই অনেক লুজ শিট নিচ্ছে তখন আপনিও আপনার লেখা বড় করেন,বিশাল লেখা লিখেন কিন্তু একটা Implicit কথার মানে বুঝতে হিমশিম খান !!! 
নবম শ্রেণী থেকে আইনের বই গুলো পারিবারিক সূত্রে দেখার সুযোগ ছিল ,কৌতূহল দেখে যার বই সে বুঝিয়েও দিত।
পরবর্তীতে যুক্তিবিদ্যা পড়ে মজা পেতাম।
তারপর পারিবারিক সূত্রেই বাংলার সাথে পরিচয় ,রবীন্দ্রনাথের লেখা বুঝতে কষ্ট হত বেশ ,তবুও রাতদিন চেষ্টা করতাম আর জীবনানন্দ দাস কে খুব ধন্যবাদ দিতাম মনে মনে ,তার লেখা বুঝতে কষ্ট কম হত।
উচ্চ মাধ্যমিকে দেখার শখ হল মেডিকেলে কি পড়ায় ?পারিবারিক সূত্রে ঐ খোঁজ নিয়েও দেখি বিশাল সময়ের ব্যাপার!!!
গণিতের প্রতি ভাললাগা অনেক আগের,গেলাম ঐটাই পড়তে ,থিউরি দেখে বিরক্ত ,অঙ্কে আবার থিউরি !!
বিকল্প খুঁজতে হবে।নন টেকনিক্যাল সাইড বাদ ,আসলাম প্রকৌশল বিদ্যায়,আমাকে দেখার পর থেকে আর কোন ভাই বোন এই পড়া পড়তে চায়না .........
এবার দেখতে গেলাম বি সি এস কি জিনিস,সেখানে গিয়ে সাধারণ জ্ঞানের পড়া দেখে মনে হল সাধারণ জ্ঞান আর কমন সেন্সে এতো পার্থক্য কেন??? 
আমি এ যুগের ফাঁপা যুক্তির চেয়ে খুব সাধারণ কোন বাস্তবতার মধ্যে যুক্তিবিদ্যার বাস্তব রূপ খুঁজি। 

