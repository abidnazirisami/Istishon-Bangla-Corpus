সমসাময়িক


প্রথম কথা হচ্ছে যারা বলছেন শুধুমাত্র "সংখ্যালঘু" দের নির্যাতন করা হচ্ছে তাদের সাথে একমত নই ,কারণ "সংখ্যাগুরু" রাও প্রাণ হারাচ্ছে ,এবং মোটেও নিরাপদ নয়। শিবিরের এলাকা হিসেবে পরিচিত রাজশাহীতে এখন অলিতে গলিতে আতঙ্ক। কোন সাধারণ মানুষই নিরাপদ নয়। আর সারাদেশেও যে শুধুমাত্র "সংখ্যালঘু" রা প্রাণ হারাচ্ছে ,সম্পদ বিনষ্ট হচ্ছে তাও নয়। মসজিদেও আগুন ,মন্দিরেও আগুন ,মনেও আগুন।
এখন আসা যাক "শান্তি"র খোঁজে ।দেশের এই অবস্থায় আমি কাউকে খুজে পায়নি যে নির্দ্বিধায় বলছে "ভাল আছি",তবে করেকজন "চরম আস্তিক" ছাড়া।উনারা সবসময় ভালই থাকেন। দেখেও যারা দেখেনা ,শুনেও যারা শুনেনা ,তারা বুঝেও বুঝবেনা ,এটাই স্বাভাবিক ।এদের নিয়ে ভাবার কোন দরকার দেখিনা ,কারণ ভালই তো আছে।
এবারে যারা ভাল নেই তাদের কথায় আসি । সংখ্যালঘু আর সংখ্যাগুরু বলে যদি সত্যিই কোন শ্রেণীকরণ থেকে থাকে দেশে ,তাহলে বর্তমান অবস্থার প্রেক্ষিতে তারাই সংখ্যাগুরু যারা প্রত্যক্ষ বা পরোক্ষ ভাবে ভাল নেই ,তারাই । আর যারা ভাল আছেন তারাই বর্তমানে সংখ্যালঘু।
রাস্তা ঘাটে এখন শিবির মানেই আতঙ্ক। আমিতো রুমে বসে লিখছি ,কিন্তু এই মুহূর্তে যারা রাস্তায় আছেন তারা জানেন আতঙ্ক কি জিনিস ।নিজের না অভিজ্ঞতা হলে আঁচ করা যাবেনা। আমি লেখার ভাষা খুজে পাইনা ,কি লিখব,কাকে লিখব ?কারণ যতই লেখা লিখি করিনা কেন ,যাদের উদ্দেশ্যে লেখা তাদের কি আদৌ বোধোদয় হচ্ছে ??? কথা তো সেখানেই বলা উচিত যেখানে আমার কথা বুঝার মত সুস্থ মস্তিষ্ক বিরাজমান।
দেশের বেশিরভাগ মানুষ যদি সুস্থ মস্তিষ্কের হয় ,তাহলে কেন আমরা পারছিনা দেশের আবর্জনা গুলোকে পিশে ফেলতে ???
হয়ত আনাচে কানাচে লুকিয়ে থাকা মীরজাফররা এর পেছনের কারণ ।
সাধারণ মানুষের দুর্ভোগ কোনদিনই তেমন গুরুত্ব পায়নি
এতো কিছু হয়েছে তবু ভুল করেও গুলি কোন রাঘব বোয়ালকে কোনদিন লাগেনি ।
একজন মানুষ অসাধারন বা সাধারণ ,আস্তিক বা নাস্তিক ,স্বধর্মের বা বিধর্মী যায় হোক না কেন তাকে খুন করার অধিকার কোন মানুষের নেই। আস্তিকদের যদি নিজ ধর্মের দাওয়াত দেওয়ার স্বাধীনতা থাকে তাহলে নাস্তিকদেরও নাস্তিকতার দাওয়াত দেওয়ার অধিকার থাকার কথা ,কিন্তু তারা সেটা দেয়না।তারা কেবল প্রকাশ্যে তাদের মতামত বা যুক্তি উল্লেখ করে থাকে ,কারণ মানুষ হিসেবে মত প্রকাশের স্বাধীনতা সবারই আছে ।এখন কথা হচ্ছে নাস্তিকদের যুক্তি যদি এতো ছিন্তার কারণ হয় তাহলে তারা যদি আস্তিকদের মত দাওয়াত দিত ,রুমে এসে বই দিয়ে যেত তাহলে কি যে হত কে জানে ...
নাস্তিক মুক্ত দেশ গড়তে যারা এতই নিবেদিত প্রাণ তারা আগে নিজেদের জীবন থেকে নাস্তিদের আবিষ্কার করা জিনিস গুলো বাদ দিয়ে দেখান যে আপনি "কত বড় আস্তিকের বাচ্চা আস্তিক !!!"
নিজ ধর্মকে কলঙ্কিত করে কাউকে বুঝান সম্ভব নয় যে কেবল এবং কেবল মাত্র আপনার নিজের ধর্মটাই শান্তির ।আপনার আচরণে যদি কেউ নিজে থেকেই বুঝতে সক্ষম হয় তাহলেই কেবল বুঝানো সম্ভব।
আজকাল ফেসবুকের কল্যাণে বেশ কিছু নব্য দেশপ্রেমিক ,নব্য সাহিত্যিক দেখি। লেখা দেখে হাসি পেয়ে যায়, নিজেকে জাহির করার নিদারুণ চেষ্টা।এদের জন্য আমার ব্যাক্তিগত মতামত হচ্ছে লিখতে হলে আগে পড়তে হয়,জানতে হয় । আর প্রকৃত প্রেম জাহির করার প্রয়োজন হয়না ,প্রতিদান চায়না।

