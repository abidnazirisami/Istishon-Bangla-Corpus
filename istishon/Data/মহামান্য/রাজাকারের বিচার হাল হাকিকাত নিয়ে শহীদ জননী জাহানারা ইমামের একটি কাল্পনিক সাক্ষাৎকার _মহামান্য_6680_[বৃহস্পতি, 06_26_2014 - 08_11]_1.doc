রাজাকারের বিচার হাল হাকিকাত নিয়ে শহীদ জননী জাহানারা ইমামের একটি কাল্পনিক সাক্ষাৎকার 


বেহেস্তে জাহানারা ইমামের সাক্ষাৎকার নিচ্ছেন সেখানকার কোন এক সাংবাদিক।
সাংবাদিকঃ কেমন আছেন?
জাহানারা ইমামঃ ভাল নাই।
সাংবাদিকঃ ভাল নাই কেন?
জাহানারা ইমামঃ ১৯৯১ সালে যুদ্ধাপরাধীদের বিচার করেছিলেন গন আদালতে। সে রায় তো কার্যকর হইলো না। আমার ছেলেদের হত্যার বিচার এখনো হইলো না।
সাংবাদিকঃ কি যে বলেন না। আওয়ামি লীগ সরকার তো এখন ক্ষমতায়। ওরা তো বিচার করছে।
জাহানারা ইমামঃ সে ওয়াদা তো ১৯৯১ এ করেছিল আমার কাছে। বলেছিল, বাংলাদেশ আওয়ামি লীগ আপনার সাথে আছে। পাশে ঠাই দিন। দিয়েছিলাম। কিন্ত ওরা তো মর্যাদা রাখছে না।
সাংবাদিকঃ কি যে বলেন না। রাজাকার সব জেলে ঢুকায়ে রাখছে। এরপরে মর্যাদা কিভাবে রাখছে না।
জাহানারা ইমামঃ দেখুন, ওরা ১৯৯৬ সালে পাঁচ বছর ক্ষমতায় ছিল। ২০০৮ থেকে এখন পর্যন্ত ৬ বছর। মোট ১১ বছর। এই প্রায় এক যুগ সময় ক্ষমতায় থেকে ওরা ফাসী দিয়েছে একজন রাজাকারকে। বাকিদের রায় হয় না। রায় হলে আপিল হয় না। আপিল হলে শুনানী হয় না। সময়ক্ষেপন চলছে।
সাংবাদিকঃ আপনি কি মনে করেন সরকারের সদিচ্ছার অভাব আছে?
জাহানারা ইমামঃ যে রাজনীতিতে যে কোন মুল্যে ক্ষমতায় টিকে থাকা লক্ষ্য। সেখানে যে কোন কিছু সম্ভব। আদর্শহীন রাজনীতিতে যে কোন কিছু হতে পারে। রাজাকার বিচার এখানে সেকেন্ডারী ইস্যু, প্রথম লক্ষ্য ক্ষমতা ভোগ করা।
সাংবাদিকঃ তাহলে কি আর রাজাকাররা ঝুলবে না?
জাহানারা ইমামঃ নির্ভর করছে আওয়ামি লীগকে ক্ষমতায় থাকা নিয়ে কেউ চ্যালেঞ্জ করতে পারে কিনা। রাস্তায় নামতে পারে কিনা। এ ধরনের কিছু দানা বাঁধলে কিংবা কোন ধরনের চ্যালেঞ্জের মুখে পড়লে আরেকটা ফাসী হয়তো আমরা দেখতে পারি। যেমন- নির্বাচনের আগে আগে কাদের মোল্লার রায়।
সাংবাদিকঃ জামাত নিষিদ্ধের ব্যাপারে সরকারের অবস্থান?
জাহানারা ইমামঃ জামাত নিষিদ্ধ হবে কিনা সে ব্যাপারে মন্ত্রীদের কথাবার্থা আজকাল অনেক কিছু ইঙ্গিত দেয়। রাজনীতির ভোলের উপর নির্ভর করবে এটাও। তবে একটা ব্যাপারে প্রায় নিশ্চিত, জামাত যদি নিষিদ্ধ হয়ও তাদের আদর্শ নিষিদ্ধ হবে না। ডাল পালা ছেঁটে বনসাই বানিয়ে রাখবে। খুব একটা বাড়তে দেবে না। আবার একেবারে মেরেও ফেলবে না।
সাংবাদিকঃ কেন?
জাহানারা ইমামঃ জামাত মরে গেলে আওয়ামী লিগের জন্য বিরাট লস। ব্যাবসা করতে যে শুধু পুঁজি লাগে তা না। রাজনীতি করতে গেলেও লাগে। আওয়ামি লীগের পুঁজি ১৯৭১। বিএনপি এখানে কিছুটা ভাগ বসাতে চেয়েছিল কিন্তু পারেনি। এখন আওয়ামি লীগ টিকে আছে এই একটা ইস্যুর উপরে ভর করে। মানুষ বিচার চায়। রক্তের দায় শোধ করতে চায়। আওয়ামি লীগের আপাত পুঁজি এটাই।

সাংবাদিকঃ বিএনপি যদি ৭১ এর গৌরবের ভাগ নিতে চায় তবে কেন জামাত তার সাথে?
জাহানারা ইমামঃ আসলে যা হবার কথা ছিল তাই হয়েছে। মানুষের পেট থেকে জন্মালে মানুষ হয়। হনুমানের পেট থেকে হনুমান। হনুমানের পেট থেকে নিশ্চয়ই মানুষ জন্মাবে না। জিয়াউর রহমান জামাতকে রাজনীতিতে পুনর্বাসিত করেছিলাম। স্বাধীনতা বিরোধীদের রাজনীতি করার অধিকার দিয়েছিলেন। এখনো তারা সে পথে হাঁটছে। ফলাফল হয়েছে, মানুষ তাদের উপেক্ষা করেছে, করছে। এটা একদিন হবার কথা ছিল। এখন হচ্ছে। ব্যাপারটা অনুমেয় ছিল।
সাংবাদিকঃ আওয়ামি লীগ তবে কি হাতের পুঁজি শেষ করতে চাইছে না।
জাহানারা ইমামঃ ঠিক তাই। তার ক্ষমতায় থাকা দরকার। যে কোন রাজনীতির লক্ষ্য ক্ষমতায় যাওয়া। আদর্শের রাজনীতি হলে সঠিক কাজটা করে ক্ষমতায় থাকা। আদর্শহীন রাজনীতি হলে যে কোনভাবে ক্ষমতায় থাকা। মানুষ চুলোয় যাক, তাদের আবেগ চুলোয় যাক। এখন যা হচ্ছে সেটাকে এক শব্দে বলা যায়- ব্ল্যাকমেইলিং। সোজা রাস্তা ছেড়ে বাঁকা রাস্তা ধরেছে। অথচ এ সময়ের মধ্যে শীর্ষ রাজাকারদের বিচার শেষ হয়ে গেলে মানুষ আওয়ামি লীগকে মাথায় তুলে রাখতো। আবার অন্যদিকে, জামাতকে না হয় দেশে আপনি দুর্বল করে দিয়েছেন কিন্তু তাদের বিদেশী মুরুব্বীরা বসে নেই। তারা চেষ্টা চালাবে। যত সময় পাবে তত গুছিয়ে আক্রমন করবে। বিপদ এতে বাড়ছে বৈ কমছে না।
সাংবাদিকঃ তবে কেন?
জাহানারা ইমামঃ আমার মনে হচ্ছে আওয়ামি লীগ ভয় পাচ্ছে। যুদ্ধাপরাধ কার্ডটা শেষ হয়ে গেলে মানুষ জিজ্ঞেস করবে, তোমাকে যে আমি ক্ষমতায় রাখবো আবার, আমাকে কি দিবে? নিশ্চিতভাবে মানুষের চাওয়ার মধ্যে থাকবে সুশাসন, দুর্নীতিমুক্ত দেশ। আওয়ামি লীগের বর্তমান স্ট্রাকচারে দল হিসাবে তার পক্ষে প্রায় অসম্ভব এসব চাহিদা পুরন করা। বিশাল রকমের পরিশুদ্ধির দরকার হবে। যা বঙ্গবন্ধু শেখ মজিবুর রহমান করতে গিয়ে দলের ভেতরের মানুষদের হাতে নিহত হয়েছেন। তখন গুটি কয়েক ছিল। এখন লক্ষ লক্ষ। এর চাইতে বরং এ ইস্যু জিয়ে রাখলে অনেক বেশী লাভ। মানুষ একটা নিয়ে ব্যাস্ত থাকলো, পরের ধাপে কি আছে সে আর দেখতে চাইলো না।
সাংবাদিকঃ আওয়ামি লীগ বিচার করতে এভাবে আর কতদিন সময় নিবে বলে মনে করেন?
জাহানারা ইমামঃ শুধু মাত্র মহান আল্লাহ পাক জানেন। নিশ্চয়ই তিনি আলেমুল গায়েব।
সাংবাদিকঃ একটা প্রানবন্ত সময় উপহার দেয়ার জন্য আপনাকে ধন্যবাদ।
জাহানারা ইমামঃ তোমাকেও ধন্যবাদ।

