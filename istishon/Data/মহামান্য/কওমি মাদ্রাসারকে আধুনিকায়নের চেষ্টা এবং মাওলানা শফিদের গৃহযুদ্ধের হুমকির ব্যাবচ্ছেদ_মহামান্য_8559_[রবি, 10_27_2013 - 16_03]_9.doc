কওমি মাদ্রাসারকে আধুনিকায়নের চেষ্টা এবং মাওলানা শফিদের গৃহযুদ্ধের হুমকির ব্যাবচ্ছেদ


কওমি মাদ্রাসার আধুনিকায়নের লক্ষ্যে সরকার যে আইন প্রণয়ন করতে যাচ্ছে তা পাশ হলে হেফাজতে ইসলামীর নায়েবে আমীর আল্লামা শফি গৃহযুদ্ধ শুরু হবে বলে হুমকি দিয়েছেন। আসুন বর্তমানে এই মাদ্রাসার ছাত্রদের অবস্থা জানি- 
*কোন সার্টিফিকেট দেয়া হয় না। হুজুরদের দেয়া মৌখিক সার্টিফিকেটই একমাত্র ভরসা। তাই মাদ্রাসার বাইরে এসে অফিস আদালতে কাজ করার সুযোগ নাই। কাজের একমাত্র ভরসা হুজুর যদি দয়ামায়া করে কোনও মাদ্রাসায় মুয়াজ্জিন, ইমাম হিসাবে সুপারিশ করেন অথবা বড়জোর কোন মাদ্রাসার শিক্ষক হয়ে ক্লায়কেশে বেঁচে থাকা। এর বাইরে আয় উপার্জনের একমাত্র রাস্তা অবস্থাপন্নদের করুনা। বিনিময়ে হুজুরেরা চান আনুগত্য আর তাদের প্রজেক্ট অনুসারে মসজিদে নামাজ পড়তে আসা মানুষকে বিপথে পরিচালিত করা। নিয়োগ পাওয়া শিক্ষকদের কাজ বাচ্চা ছেলেগুলোকে দরকার অনুসারে রাস্তায় যখন তখন নামিয়ে দেয়া। যেমনটা আমরা দেখেছি মতিঝিলে হেফাজতের সমাবেশে। এইবারের প্রজেক্ট ছিলো যুদ্ধাপরাধীদের রক্ষা করা। 
এই মাদ্রাসাগুলো পরিচালিত হয় সাধারনত বিদেশী ডোনেশন আর দেশী অবস্থাবান লোকদের দান দক্ষিনায়। বিদেশী ডোনেশন এমনি এমনি আসে না। নানানজন নানান উদ্দেশ্যে দান করেন। এ ধরনের উদ্দেশ্যের আউটপুট হিসাবে জঙ্গিবাদের চাষ হয় সেখানে। গ্রেনেড, গোলাবারুদ কোনও কিছুরই কমতি নেই। সাম্প্রতিককালে চট্রগ্রামের এক কওমি মাদ্রাসায় বোমা বিস্ফোরনে কয়েকজন মাদ্রাসা ছাত্রের মৃত্যু এবং গ্রেনেড উদ্ধার আমাদের ভয়াবহভাবে শংকিত করে। বাংলাকে তালেবান স্টেটে পরিনত করার জন্য যা যা দরকার সবই তারা করে যাচ্ছেন এবং সেটা পরিকল্পনামাফিক। 
কওমি মাদ্রাসার আধুনিকায়নের লক্ষ্যে আইন পাশ হলে বাংলাকে আফগানিস্তানে পরিনত করার যে লক্ষ্য নিয়ে তারা এগুচ্ছেন তা মাঝপথেই বিনষ্ট হয়ে যায়। মাদ্রাসাগুলো সরকারী অর্থায়নে পরিচালিত হবে। তাই বিদেশী জঙ্গি গোষ্ঠীর এখানে প্রভাব বিস্তারের ক্ষমতা শেষ হয়ে যাবে। মাদ্রাসার ছাত্ররা সার্টিফিকেট পাবে। শিক্ষা ব্যাবস্থা আধুনিক ও বাস্তবমুখী হওয়ায় দ্রুত সমাজের মূল স্রোতে চলে আসবে্ন তারা। চাকুরীর সুযোগ উন্মোচিত হবে। বড় হুজুরদের তাদের জীবন জীবিকা আটকে রেখে যা খুশী তাই করানোর সুযোগ থাকবে না। শফি হুজুরদের প্রজেক্ট বেসিসের অর্থ আসা তাতে বন্ধ হয়ে যায়। হেলিকপ্টারে চড়ার অর্থ আসবে না, কোটি টাকার গাড়িও কেনা সম্ভব হবে না। নিজের পেটে লাত্থি আসলে কে-ই বা শান্তশিষ্ট হয়ে বসে থাকতে পারে। তাও দুই চার লাখ টাকার ব্যাবসা না। কোটি কোটি টাকার ব্যাবসা চিরতরে বন্ধ হয়ে যাবে। তাই গৃহযুদ্ধের হুমকি দেয়াটাই স্বাভাবিক।
মাদ্রাসার ছাত্ররা আমাদের সমাজেরই মানু্‌ষ, আমাদেরই ভাই। দেশকে এগিয়ে নিতে হলে সবাইকে নিয়েই এগোতে হবে। এই দেশের উন্নয়নে তাদের হাত আমাদের আরো শক্তিশালী করবে। সেইসাথে সমাজ এগোবে আলোর পথে। স্বনির্ভর হয়ে নিজের পায়ে দাঁড়িয়ে দরিদ্র ছেলেটি আর অর্থাভাবে ভুগবে না। কারো কাছে হাত পাততে হবে না। বর্তমানে তাদের দান দক্ষিনার মাধ্যমে সমাজে একরকম পরগাছায় পরিনত করে রাখা হয়েছে। সেখান থেকে তারা পরিনত হবেন বটবৃক্ষে।
কওমি মাদ্রাসার এই আইন হতে পারে আমাদের দেশকে এগিয়ে নেয়ার পথে একটা মাইলফলক। লাখ লাখ অসহায় ছেলের স্বনির্ভর হবার একমাত্র সুযোগ। তাই যত বাধায় আসুক না কেন, সরকার আশা করি শত বাধাকে অগ্রাহ্য করে অবশ্যই এই আইন পাশ করবেন। কারো দয়া দাক্ষ্যিন্যের উপর আমাদের দেশে কেউ নির্ভরশীল থাকুক আমরা তা চাই না। বাঁচলে বাঁচার মত করেই বাঁচুক, মাথা উঁচু করেই বাঁচুক। 

