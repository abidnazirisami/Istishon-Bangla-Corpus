তথ্য প্রমানে স্বাধীনতার ঘোষক বঙ্গবন্ধু শেখ মুজিবুর রহমান


দেশ স্বাধীন হবার পরে ঘাপটি মেরে থাকা স্বাধীনতা বিরোধী শক্তি এক পর্যায়ে বুঝে গেল বাংলাদেশ আর ভৌগলিকভাবে পাকিস্তানে ফেরত যাচ্ছে না। কিন্তু আদর্শিকভাবে পাকিস্তানে ফিরিয়ে নেয়া খুবই সম্ভব। এই লড়াইয়ে বঙ্গবন্ধু ছিলেন তাদের সবচাইতে বড় শত্রু। তাকে হত্যা করে প্রাথমিক লক্ষ্য হাসিল করা হল। এরপরের ধাপে ছিল স্বাধীনতা তিনি চেয়েছিলেন কিনা কিংবা আদতে তিনি স্বাধীনতার ঘোষনা দিয়েছিলেন কিনা সে বিতর্কে দেশবাসীকে দ্বিধা বিভক্ত করে ফেলা। জেনারেশনের পর জেনারেশন চললো ইতিহাস বিকৃতির এই জঘন্য মিথ্যাচার। কিভাবে কোথা থেকে এর শুরু সে আলাপে পরে যাচ্ছি। 
বস্তুত বঙ্গবন্ধুর নেতৃত্বে ছয় দফা আন্দোলনের মধ্য দিয়ে শুরু হয় আমাদের স্বাধীনতার লড়াই। এক নজর দেখা যাক এই দাবী গুলো কি কি ছিল-
১। শাসনতান্ত্রিক কাঠামো ও রাষ্ট্রের প্রকৃতি: ১৯৪০ সালের ঐতিহাসিক লাহোর প্রস্তাবের ভিত্তিতে সরকারের বৈশিষ্ট্য হবে Federal বা যুক্তরাষ্ট্রীয় ও সংসদীয় পদ্ধতির; তাতে যুক্তরাষ্ট্রের অঙ্গরাজ্যগুলো থেকে কেন্দ্রীয় ব্যবস্থাপক সভার নির্বাচন হবে প্রত্যক্ষ এবং সার্বজনীন প্রাপ্তবয়স্ক ভোটাধিকারের ভিত্তিতে।প্রদেশগুলোকে পূর্ণ স্বায়ত্তশাসন দিতে হবে। কেন্দ্রীয় ব্যবস্থাপক সভার প্রতিনিধি নির্বাচন জনসংখ্যার ভিত্তিতে হবে।
২।কেন্দ্রীয় সরকারের ক্ষমতা: কেন্দ্রীয় বা যুক্তরাষ্ট্রীয় সরকারের দায়িত্ব থাকবে কেবল প্রতিরক্ষা ও বৈদেশিক বিষয়ে সীমাবদ্ধ।অবশিষ্ট সকল বিষয়ে অঙ্গরাজ্যগুলোর পূর্ণ ক্ষমতা থাকবে।
৩।মুদ্রা ও অর্থ বিষয়ক ক্ষমতা: পুর্ব ও পশ্চিম পাকিস্তানের জন্য দু'টি পৃথক মুদ্রা-ব্যবস্থা চালু করতে হবে, যা পারস্পরিকভাবে কিংবা অবাধে উভয় অঞ্চলে বিনিময়যোগ্য।এ ক্ষেত্রে দু'অঞ্চলে স্বতন্ত্র বা পৃথক পৃথক ষ্টেট ব্যাংক থাকবে এবং মুদ্রার পরিচালনা ক্ষমতা থাকবে আঞ্চলিক সরকারের হাতে। অথবা, এর বিকল্প ব্যবস্থা হিসেবে একটি মুদ্রা-ব্যবস্থা চালু থাকতে পারে এই শর্তে যে, একটি কেন্দ্রীয় সংরক্ষণ ব্যবস্থা প্রতিষ্ঠা করতে হবে, যার অধীনে দুই অঞ্চলে দুটি রিজার্ভ ব্যাংক থাকবে। তাতে এমন বিধান থাকতে হবে যেন এক অঞ্চল থেকে অন্য অঞ্চলে সম্পদ হস্তান্তর কিংবা মূলধন পাচার হতে না পারে।বিশেষ করে পূর্ব পাকিস্থান থেকে পশ্চিম পাকিস্থানে মূলধন পাচার বন্ধ করার জন্য সংবিধানে কার্যকর ব্যবস্থা থাকতে হবে।
৪। : রাজস্ব কর ও শুল্ক বিষয়ক ক্ষমতা: সকল প্রকার রাজস্ব ধার্য ও আদায়ের ক্ষমতা থাকবে অঙ্গরাজ্যগুলোর হাতে।কেন্দ্রীয় তথা প্রতিরক্ষা ও বৈদেশিক বিষয়ের ব্যয় নির্বাহের জন্য কেন্দ্রীয় সরকারকে প্রয়োজনীয় রাজস্বের যোগান আঞ্চলিক তহবিল হতে সরবরাহ করা হবে। সংবিধানে নির্দেশিত বিধানের বলে রাজস্বের এই নির্ধারিত অংশ স্বাভাবিকভাবেই ফেডারেল তহবিলে জমা হয়ে যাবে। এহেন সাংবিধানিক বিধানে এমন নিশ্চয়তা থাকবে যে, কেন্দ্রীয় সরকারের রাজস্বের প্রয়োজন মেটানোর ব্যাপারটি এমন একটি লক্ষ্যের সাথে সংগতিপূর্ণ হতে হবে যেন রাজস্বনীতির উপর নিয়ণ্ত্রন ক্ষমতা নিশ্চিতভাবে প্রাদেশিক সরকারের হাতে থাকে।
৫। বৈদেশিক বাণিজ্য বিষয়ক ক্ষমতা: পঞ্চম দফায় বৈদেশিক বাণিজ্য বিষয়ে নিম্নরূপ সাংবিধানিক বিধানের সুপারিশ করা হয়: (ক) ফেডারেশনভুক্ত প্রত্যেকটি অঙ্গরাজ্যের বহির্বাণিজ্যের পৃথক পৃথক হিসাব রক্ষা করতে হবে। (খ) বহির্বাণিজ্যের মাধ্যমে অর্জিত বৈদেশিক মুদ্রা অঙ্গরাজ্যগুলোর এখতিয়ারে থাকবে এবং অঙ্গরাজ্যের প্রয়োজন অঙ্গরাজ্য কর্তৃক ব্যবহৃত হবে। (গ) কেন্দ্রের জন্য প্রয়োজনীয় বৈদেশিক মুদ্রার চাহিদা সমান হারে অথবা সর্বসম্মতনির্দিষ্ট হারে অঙ্গরাজ্যগুলেআ মিটাবে। (ঘ) অঙ্গরাজ্যের মধ্যে দেশজ দ্রব্য চলাচলের ক্ষেত্রে শুল্ক বা করজাতীয় কোন বাধা থাকবে না। (ঙ) সংবিধানে অঙ্গরাজ্যগুলোকে বিদেশে নিজ নিজ বাণিজ্য প্রতিনিধি দল প্রেরণের এবং স্ব স্ব স্বার্থে বাণিজ্য চুক্তি সম্পাদনের ক্ষমতা দিতে হবে।
৬। আঞ্চলিক সেনাবাহিনী গঠনের ক্ষমতা: (ক) আঞ্চলিক সংহতি ও জাতীয় নিরাপত্তা রক্ষার জন্য সংবিধানে অঙ্গরাজ্যগুলোকে স্বীয় কর্তৃত্বাধীনে আধা-সামরিক বাহিনী বা আঞ্চলিক সেনাবাহিনী গঠনের ক্ষমতা দিতে হবে। (খ) কেন্দ্রীয় সরকারের সকল শাখায় বা চাকরি ক্ষেত্রে প্রতিটি ইউনিট থেকে জনসংখ্যার ভিত্তিতে জনবল নিয়োগ করতে হবে। (গ) নৌ-বাহিনীর সদর দপ্তর করাচি থেকে চট্টগ্রামে স্থানান্তর করতে হবে।
এই আন্দোলনের ধারাবাহিকতা চলে ১৯৬৯ এর গণ অভ্যুত্থানের শেষ পর্যন্ত। ছাত্রদের দেয়া ১১ দফার ভিত্তিতে আইয়ুব খান পদত্যাগ করেন এবং ১৯৭০ এর নির্বাচন দেয়া হয়। 
৬ দফা দাবী আসলে কি ছিল? এর জবাব পাওয়া যায় সিদ্দিক সালিকের বইতে। যিনি ১৯৭১ এ আমাদের মুক্তিযুদ্ধে পাকিস্তানী সেনাবাহিনীর একজন গোয়েন্দা কর্মকর্তা হিসেবে এ অঞ্চলে কর্মরত ছিলেন। 
 “ আমার লক্ষ্য বাংলাদেশ প্রতিষ্ঠা করা”। বঙ্গবন্ধু জানতেন না তার এ বক্তব্য গোপনে রেকর্ড হয়ে চলে যাচ্ছে ইয়াহিয়া খানের কাছে।
He confident his views on L.F.O to his senior colleagues without realizing that there words were being taped for Yahya’s consumption. On the recording Mujib said “My aim is to establish Bangladesh. I shall tear L.F.O into pieces as soon as the elections are over. Who could challenge me once the elections are over. (Reference- Witness to surrender ibid, page 1)
গোয়েন্দা মারফত এই টেপ ইয়াহিয়া খানকে প্রদান করা হলে শ্রবন করে তীব্র প্রতিক্রিয়া ব্যাক্ত করে বলেন “ আমি এর শোধ নিব, যদি তিনি বেঈমানি করেন)
I will fix him, if he betrays me. (Witness to surrender, ibid1)
৭-ই মার্চের ভাষনে “এবারে সংগ্রাম মুক্তির সংগ্রাম, এবারের সংগ্রাম স্বাধীনতার সংগ্রাম” এই অমর বাক্যটিতে স্পষ্ট হয়ে যাবার কথা স্বাধীনতার ঘোষনা। কিন্তু না, বিভ্রান্ত কিংবা উদ্দেশ্যপ্রণোদিত ভাবে মতামত প্রকাশ করা মানুষ তা মানতে রাজি না। 
আমাদের স্বাধীনতার বিপক্ষে থাকা আমেরিকার গোপন নথি কি বলে তা দেখা যাক। এ নথিটি মার্কিনীরা ২০০৫ সালে ডিক্লাসিফাইড করে। ২৬ শে মার্চে মার্কিন গোয়েন্দা সংস্থা সুস্পষ্টভাবে তৎকালীন মার্কিন প্রশাসনকে জানিয়ে দেয় শেখ মুজিবুর রহমান পুর্ব পাকিস্তানকে স্বাধীন সার্বভৌম “বাংলাদেশ” হিসেবে ঘোষনা করেছেন। 

সি আই এ মার্চের প্রথমভাগে এসে বুঝতে পারে শেখ মুজিবর রহমান স্বাধীনতা আন্দোলনের ডাক দিবেন। এই প্রেক্ষিতে ৭-ই মার্চ সকালে আমেরিকান রাষ্ট্রদুত যোসেফ ফারল্যান্ড বঙ্গবন্ধুর সাথে দেখা করেন এবং স্পষ্ট ভাষায় জানিয়ে দেন, স্বাধীনতার লড়াইয়ে বঙ্গবন্ধুর পাশে আমেরিকা থাকছে না। (Reference: The last days of united Pakistan- G.W.Chowdhury, page-120)
৭-ই মার্চ বঙ্গবন্ধু বাঙ্গালীর স্বাধীনতার রেসকোর্সের ময়দানে লক্ষ মানুষের উপস্থিতিতে ঘোষনা করলেন। পাকিস্তানী জান্তার হুমকি কিংবা আন্তর্জাতিক চাপের মাথা নোয়ানেল না। 
২৫ শে মার্চ কাল রাত্রিতে গনহত্যা শুরু হবার পরপর বঙ্গবন্ধুর স্বাধীনতার ঘোষনা পাকিস্তন বেতারের ওয়েভ লেন্থের পাশাপাশি ভেসে আসে। সেখানে তিনি সুস্পষ্টভাবে গণ প্রজাতন্ত্রী বাংলাদেশের স্বাধীনতা ঘোষনা করেন। প্রখ্যাত ব্রিটিশ সাংবাদিক ডেভিড লোসাক তার “Pakistan crisis” বইয়ে লিখেন-
“ When the first shot had been fired, The voice of sheikh mujibur rahman came faintly through on a wavelength close to that of the official Pakistan Radio. In what must have been and sounded like, A pre recorded message, The Sheikh proclaimed east Pakistan to be the people republic of Bangladesh” (David Loshak, Pakistan crisis, London, pp 98-99)

২৬ শে মার্চ ইয়াহিয়া খান এক ভাষন দিলেন। সেখানে তিনি জানান শেখ মুজিবর রহমান ও তার দল পাকিস্তানের শত্রু। তারা পুর্ব পাকিস্তানকে আলাদা করতে চায় এবং এই অপরাধে তাদেরকে প্রাপ্য শাস্তি দেয়া হবে। (Reference: The dawn, 27th march, 1971)
৩ রা আগস্ট পাকি সামরিক জান্তা ইয়াহিয়া খান পাকিস্তান টিভিতে এক সাক্ষাৎকারে বলেন, “শেখ মুজিবের বিচার হবে। কেননা তিনি পাকিস্তানকে আলাদা করতে চেয়েছেন। সে দেশদ্রোহী ও প্রকাশ্য বিদ্রোহী।
১লা সেপ্টেম্বর ফ্রান্সের লা ফিগারো পত্রিকায় এক সাক্ষাৎকারে ইয়াহিয়া খান বলেন, “ মুজিব পাকিস্তানের শত্রু”। 
এখানে উল্লেখযোগ্য একটি ব্যাপার হল, শেখ মুজিব স্বাধীনতার মহানায়ক ছিলেন এ কথা কুচক্রান্তকারীরা মেনে না নিতে পারলেও সারা পৃথিবীর নানা দেশের তৎকালীন দলিলাদি পর্যালোচনা করে দেখা যায় সেখানে মুজিব ভিন্ন অন্য কারো নাম নেই। এমনকি খোদ পাকিস্তানে আজ অবদি স্কুলে পড়ানো হয় শেখ মুজিব দেশ ভেঙ্গেছেন। 
তাহলে এখন প্রশ্ন জাগে কেন এই অপপ্রচার। উত্তরটা খুব সহজ, শেখ মুজিব বাঙ্গালীর স্বাধীনতা লড়াইয়ের প্রান পুরুষ। তার ভূমিকাকে প্রশ্নবিদ্ধ করতে পারলে গোটা মুক্তিযুদ্ধ প্রশ্নবিদ্ধ হয়। পাকিস্তানকে আদর্শিকভাবে বাংলায় প্রতিস্থাপিত করা যায়। দশকের পর দশক ধরে প্রচারনা চালানো অপপ্রচারকারীরা একেবারে বিফল হয়নি। কিছু মানুষকে বিভ্রান্ত করতে পেরেছে তো অবশ্যই। 
সিআইএ দ্বারা নানা দেশে সংগঠিত ঘৃণ্য কার্যকলাপের কিছু ফাঁস হয়ে যাবার পরে মার্কিন যুক্তরাষ্ট্রের জনসাধারনের একটি অংশ বিক্ষুব্ধ হয়ে উঠে এবং এ ব্যাপারে তথ্য জানার দাবী্তে সোচ্চার হয়ে উঠেন। তার পরিপ্রেক্ষিতে ১৯৭৮ সালে মার্কিন সিনেটের সিলেক্ট কমিটি ৮৪টি দেশের সংবাদপত্র, গণ মাধ্যমকর্মীদের মধ্যকার ৮৮৭ জন সিআইএ এজেন্টের নাম প্রকাশ করেন। এদের মধ্যে বাংলাদেশের ৫ জন এজেন্টের নাম জানা যায়। এরা হচ্ছেন- বাংলাদেশ টাইমস ও সাপ্তাহিক হলিডের প্রাক্তন সম্পাদক এনাতুল্লাহ খান, দৈনিক ইত্তেফাকের মইনুল হোসেন এবং আনোয়ার হোসেন মঞ্জু, বাসস এর প্রাক্তন জেনারেল ম্যানেজার আমানউল্লাহ। দৈনিক বাংলা ও দৈনিক বার্তার প্রাক্তন সম্পাদক জনাব নুরুল ইসলাম পাটোয়ারি। বলাই বাহুল্য, বঙ্গবন্ধু হত্যাকান্ডের প্রেক্ষাপট তৈরি করতে ৭৫ পুর্ব মিডিয়াতে মিথ্যা তথ্য দিয়ে অপপ্রচারে নেতৃত্ব দিয়েছেন এই কয়েকজন মানুষই। 
স্বাধীনতার ঘোষনা নিয়ে আজ ৪৩ বছর পরেও যে অল্প বিস্তর বিতর্ক তা শুরু এদের হাত ধরে এবং সেটা ছিল অবশ্যই পুর্ব পরিকল্পনার অংশ হিসাবে। বঙ্গবন্ধু হত্যাকান্ডের পরপরই এনায়েতুল্লাহ খান “সাপ্তাহিক বিচিত্রা” পত্রিকায় “শেখ মুজিবের উত্থান পতন” শিরোনামে একটি প্রবন্ধ লিখেন। তা ছিল অজস্র মিথ্যাচার এবং বিষেদগারে ভরা। সেখানে তিনি বার বার প্রমান করতে চান এবং বলেন শেখ মুজিব ২৫ শে মার্চ রাতেও ছিলেন স্বাধীনতার প্রশ্নে দ্বিধাগ্রস্ত। সেই শুরু। এরপরে এর ধারাবাহিকতা চলেছে। অজ্ঞানতা চলেছে পাল্লা দিয়ে, সাথে বিভ্রান্তি। 
স্বাধীনতার ৪ দশক পার হয়ে যাবার পরে ইতিহাস স্পষ্ট। শুধু আবেগ দিয়ে নয়,বরং তথ্য এবং প্রমানের অকাট্য সত্যের উপর ভিত্তি করে। এরপরেও যারা প্রশ্ন তুলে নিঃসন্দেহে তা উদ্দেশ্যপ্রণোদিত এবং স্বাধীনতা বিরোধী শক্তির নির্দিষ্ট এজেন্ডা পালন করার জন্য। 

