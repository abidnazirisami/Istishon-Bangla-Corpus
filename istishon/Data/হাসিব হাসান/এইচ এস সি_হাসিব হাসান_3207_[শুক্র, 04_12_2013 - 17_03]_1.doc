এইচ এস সি


নাহিদ ভাই, মাননীয় শিক্ষামন্ত্রী।
সিলেটে এমসি কলেজে আগুন দেখে আপনি কাঁদলেন। চেয়েছিলাম, আপনি উচিৎ ব্যাবস্থা নিবেন। নিলেন না।
আপনার মন্ত্রনালয়ের অধীনে থাকা শিক্ষকদের উপর পিপার স্প্রে করা হলো। চেয়েছিলাম, আপনার মুখ থেকে সরি শব্দটা শুনব। শুনতে পাইনি।
ইসলাম ধর্ম বইয়ে এত বড় বড় ভুল নিয়ে পাবলিশ হলো, আপনার কোন স্পিচ পেলাম না।
এস এস সি পরীক্ষা তো কোন মতে চিপাচুপা দিয়ে বের হয়ে গেছে, এখন চলছে এইচ এস সি পরীক্ষা। বিরোধী দল হরতাল দিচ্ছে আর আপনি পরীক্ষা পেছাচ্ছেন।
আপনার কোন বক্তব্য পাচ্ছি না। মাঝে সাঝে এদিক ওদিক দেখি আপনি তাদের অনুরোধ করছেন পরীক্ষার দিন হরতাল না দিতে।
এটা কোন ব্যাবস্থা না ভাই। আপনি দায়ীত্ব নিন। ব্যাবস্থা নিন হরতাল বন্ধের আইন তৈরির জন্য। জানি হীনমন্যতার জন্য হয়তো নিজ দলেরই সমর্থন পাবেননা, কিন্তু কোটি মানুষের ভালবাসা পাবেন। আর যদি ভোটের হিসাব করেন তবে এই ছেলেমেয়ে গুলো অল্প কিছুদিন এর মধ্যেই ভোটার হবে। তাদের পরিবারের সমর্থন থাকবে আপনার প্রতি। না হলে তারা সারাজীবন আপনাকে দোষারোপ করবে।
হয়তো বলবেন, বিরোধী দল হরতাল না দিলেই তো পারে। তাহলে বলব, আমরা বিরোধী দলকে ভোট দিয়ে ক্ষমতায় আনিনি। আপনাদেরকে ক্ষমতায় এনেছি। কিছু একটা করেন রে ভাই। নইলে তো অচিরেই দেখতে পাব অনার্সের মতো ইন্টারমিডিয়েটেও রেজাল্টে লেখা থাকবে
passing year 2013
held in 2014.
আপনার মত একজন মানুষকে শিক্ষামন্ত্রী হিসাবে পেয়েও এটা দেখা বড়ই দুঃখজনক।

