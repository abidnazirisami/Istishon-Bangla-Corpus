বক্তৃতা 


এসির মধ্যে ঘামছেন আর ঘাম মুছছেন মধ্যবয়স্ক ভদ্রলোকটি। জনৈক বিদ্বান মানুষের বক্তৃতা শুরুর দিকে ভালো লাগলেও টানা পৌনে এক ঘন্টা পর সেই ভালো লাগা অনুভূতি তিঁতা হয়ে গেছে। এর পরে তার বক্তৃতা। আর বেশিক্ষণ নেবেননা মনে হয়, বিদ্বান বক্তার বক্তব্য শেষের পথেই মনে হয়।
বক্তৃতা দেবার জন্যে কথা ভাবতে ভাবতে সামনে বসা সারি সারি দর্শকের দিকে তাকালেন ভদ্রলোকটি। প্রায়ই যুবাবয়স্ক ছেলেপেলে, বক্তৃতা শোনার চাইতে অনুষ্ঠান শেষের বিরিয়ানীর প্যাকেটের দিকেই তাদের ঝোঁক বেশি। লোকটির মনে পরে গেলো নিজের যুবাবয়েসের কথা, লুঙ্গির কাছায় হেরোইনের পোটলা বেঁধে নদী সাঁতরে পার করেছিলেন তিনি। তখন কিছুই ছিলো না তার, এখন সবকিছুই আছে। এই হেরোইনের বদৌলতে তিনি দেশের একজন ডাকসাইটে শিল্পপতি ও রাজনীতিবিদ। কিন্তু তিনি বিশ্বাসঘাতক নন! যেই হেরোইনের বদৌলতে তার এই অবস্থা, তিনি সেই হেরোইনের বর্তমান সবচেয়ে বড় কারবারীও, পুরোনো অবৈধ ব্যাবসার কথা তিনি এখনো ভুলো যাননি!
এসকল কথা চিন্তা করতে করতে বিদ্বানের এক ঘন্টার স্বল্পমেয়াদী বক্তব্য শেষ হয়ে গেলো। তিনি বিদ্বানের দিকে মুচকী হেসে নাম ঘোষণার পরে চেয়ার থেকে উঠে এগোতে থাকলেন মাইকের দিকে। স্মিত হেসে শুরু করলেন মাদক বিরোধী সভার প্রধান অতিথি হিসেবে অনুষ্ঠানের শেষ বক্তব্য।
নাহ, তাড়াতাড়ি বক্তব্য শেষ করতে হবে, বিরিয়ানীর জন্যে বুভুক্ষ যুবাদের চেহারা হেরোইন আসক্ত যুবাদের মতোই লাগে........ 

