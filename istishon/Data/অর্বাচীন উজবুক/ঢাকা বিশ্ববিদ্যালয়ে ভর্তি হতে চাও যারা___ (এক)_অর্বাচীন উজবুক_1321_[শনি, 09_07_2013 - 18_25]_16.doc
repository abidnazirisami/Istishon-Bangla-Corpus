ঢাকা বিশ্ববিদ্যালয়ে ভর্তি হতে চাও যারা___ (এক)



সেদিন ‘ক’ ইউনিট নিয়ে লেখার পর বাকিগুলো নিয়েও লেখার কথা ছিল। অনেকেই যত তাড়াতাড়ি সম্ভব লিখতে বলেছে। আজ ‘খ’ ইউনিটের বিভাগগুলো নিয়ে লিখব।
‘খ’ ইউনিটের অন্তর্ভুক্ত বিষয়গুলো হচ্ছে- কলা, সামাজিক বিজ্ঞান ও আইন অনুষদের সকল বিভাগ, বিজ্ঞান অনুষদের ভূগোল ও পরিবেশ, জীববিজ্ঞান অনুষদের মনোবিজ্ঞান, সমাজকল্যাণ ও গবেষণা ইন্সটিটিউটের সমাজ কল্যাণ, শিক্ষা ও গবেষণা ইন্সটিটিউটের বিএড এবং স্বাস্থ্য অর্থনীতি ইন্সটিটিউটের স্বাস্থ্য অর্থনীতি।
কলা অনুষদের বিষয়গুলো হচ্ছে- বাংলা, ইংরেজি, ফারসি ভাষা ও সাহিত্য, উর্দু, আরবি, সংস্কৃত, পালি ও বুদ্ধ শিক্ষা, ইতিহাস, দর্শন, ইসলাম শিক্ষা, ইসলামের ইতিহাস ও সাহিত্য, তথ্য বিজ্ঞান ও পাঠাগার ব্যাবস্থাপনা, নাট্যতত্ত্ব ও নাট্যকলা, সঙ্গীত, ভাষাতত্ত্ব, বিশ্ব ধর্ম ও সংস্কৃতি ।
সামাজিক বিজ্ঞান অনুষদের বিষয়গুলো হচ্ছে- অর্থনীতি, সমাজবিজ্ঞান, পলিটিকাল সাইন্স, আন্তর্জাতিক সম্পর্ক, গণযোগাযোগ ও সাংবাদিকতা, নৃতত্ত্ব, লোকপ্রশাসন, পপুলেশন সাইন্স, শান্তি ও সংঘাত শিক্ষা, ওমেনস এন্ড জেন্ডার স্টাডিজ, ডেভেলপমেন্ট স্টাডিজ, টেলিভিশন এন্ড ফিল্ম স্টাডিজ।
আইন অনুষদের একটিই বিষয়- আইনে এলএলবি অনার্স। 

উক্ত বিষয়গুলোর যেকোনো একটিতে পড়তে চাইলে ‘খ’ ইউনিটের অধীনে অনুষ্ঠিত পরীক্ষায় অংশ নিতে হবে... মানবিক শাখার সবাই এবং জিইসি বা সমতুল্য পরীক্ষায় যাদের অন্তত দুইটি মানবিক শাখার বিষয় আছে তারা এই ইউনিটে পরীক্ষা দিতে পারবে। মাধ্যমিক ও উচ্চ-মাধ্যমিক দুইটি পরীক্ষার মোট পয়েন্ট ৭ বা তার অধিক(চতুর্থ বিষয় বাদে) প্রাপ্তরাই কেবল আবেদন করতে পারবে...
মোট ১২০ নম্বর এর পরীক্ষা। বাংলা- ৩০ নম্বর, ইংরেজি- ৩০ নম্বর এবং সাধারণ জ্ঞান- ৬০ নম্বর। উল্লেখ্য, পাশ নম্বর ৪৮... তবে প্রতি বিষয়ে ন্যূনতম নম্বর পেতে হবে। ন্যূনতম মানে প্রত্যেক বিষয়ে ৪০% নম্বর থাকা বাঞ্ছনীয়। 
সবমিলিয়ে সবাই অনেক ভালো করো... সুভকামনা রইল... 

