আর কত রক্ত দিতে হবে _


আবারও শিবিরের হামলার শিকার হলেন গণজাগরণ মঞ্চের একজন কর্মী। প্রায় ১০ ঘণ্টা আগে রাজধানীর রূপসী বাংলা হোটেলের সামনে আরিফ নূর নামের এই কর্মী হামলার শিকার হন।
আরিফ নূর 
জানা যায় উদীচী শিল্পগোষ্ঠীর সদস্য আরিফ নূর হার্টের রোগী ছিলেন। হার্টে তিনটি ব্লক নিয়েও স্বাধীনতার চেতনায় বিশ্বাসী এই ব্যাক্তি স্লোগানে মুখর ছিলেন... প্রশ্ন হচ্ছে, আর কত? আর কত রক্ত দিতে হবে এদের? তন্ময়, ত্বকী, দ্বীপ, আরিফের মত আর কত মুক্তিযুদ্ধের চেতনাধারীদের এদেশের শত্রুদের কাছে হার মানতে হবে? আজ আরিফ হামলার শিকার হয়েছেন, কাল আপনাকেও কোপানো হবে... 
এর সমাধান কি আমি জানিনা... আর কত এভাবে দেশকে ভালবাসার অপরাধে অমানবতা প্রতিষ্ঠা পাবে... আপনি কি জানেন? জামাতিরা কি এতে করে আরও বেশি সাহস পেয়ে যাচ্ছে না?
আরিফ নূরের বর্তমান অবস্থা 
এই প্রসঙ্গে একটা ঘটনা শেয়ার করি। কয়েকদিন আগে এক কাজে এক লোকের সাথে আমার পরিচয় হয়। ভালই মনে হল লোকটার সাথে কথা বলে। অত্যন্ত মিষ্টিভাষী আর অমায়িক। দিন যায়, লোকটাকে কেমন যেন মনে হতে থাকে, আমি সেই কাজটির সুত্র ধরে লোকটির কাছে কিছু অর্থ পেতাম। সে আমাকে টাকাটা দিচ্ছিল না, আমি অনেকবার চাইলাম। শেষমেশ বাধ্য হয়ে রাগারাগিও করলাম। এবার থলের বেরাল বেরিয়ে এলো। দাড়িওয়ালা এই লোক আমাকে জামাত-শিবিরের হুমকি দিল। আমিতো হেসেই কুল পাই না। কিন্তু জামাত-শিবিরেরা যে কত শক্তিশালী আর সুগঠিত তা টের পেলাম যখন দেখলাম লোকটা আমার সবচেয়ে কাছের বন্ধুটিকে খুঁজে বের করে আমাকে সাবধান করে দিতে বলেছে। দেখুন তাহলে কি অবস্থা এদের। মানুষকে ঠকিয়ে আবার ধর্মের নামে এক রাজনৈতিক দলের ক্ষমতার হুমকি দেয়। এদের সৃষ্টিকর্তা কি এসব করতে বলেছেন? আমি যতদূর জানি কোন ধর্মই তো খারাপ কাজ করতে বলেনা। তাহলে এরা কি আসলেই মুসলিম? মিথ্যাচারের লিমিট কি জিনিস এটা এরাই আমাদের দেখিয়েছে। 
এভাবেই জামাত শিবির ধর্মকে অস্ত্র বানিয়ে আপনাকেও কোপাবে কোন এক রাস্তার পাশে। আরিফ, ত্বকীদের নির্মম সহিংসতার শিকার হতে হবে। খুঁজে দেখুন, ওদের ছাগুমার্কা পেজগুলোতে কি লিখে রেখেছে। প্রকাশ্যে হুমকি দেবার মতো করে লিখেছে, অনেকদিন নাস্তিক মরে না, শীঘ্রই মরবে... 
দেশকে ভালোবাসা, স্বাধীনতার পক্ষে চিন্তা করা, মুক্তিযুদ্ধের চেতনায় বিশ্বাসী হওয়া কি এতটাই অপরাধ? আর কত রক্ত দিতে হবে? বলতে পারেন কি? 

