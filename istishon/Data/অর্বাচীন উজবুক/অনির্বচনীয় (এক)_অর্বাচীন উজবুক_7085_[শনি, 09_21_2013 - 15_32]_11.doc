অনির্বচনীয় (এক)


লাইফবুওয়!
আমি টিভি খুব একটা দেখি না। আসলে সময়ই হয়না দেখার। গত শুক্রবারে এক আত্মীয়ের বাসায় গেলাম দাওয়াত খেতে। খাওয়ার পর ড্রয়িং রুমে বসে দেখি টিভি চলছে। লক্ষ্য করলাম, একটা বাংলা চ্যানেলে সাকিব আল হাসান লাইফবয়ের একটা এ্যাড করছেন যেখানে তিনি ওয়াশরুম থেকে এসে যে সাবান দিয়ে হাত ধূতে হয় সেটা শেখাচ্ছেন। অবাক হয়ে ভাবলাম, বিশ্বায়নের এই যুগে মানুষ যখন মঙ্গলে জমি কিনতে উৎসুক, যখন মানুষ ভাবে চাঁদে করবে বসতি, তখন বাঙালীকে বাথরুম করতে শেখাতে হয়! কেমন যেন অসামঞ্জস্য লাগল ব্যাপারটা।আমার প্রশ্ন হছে কেন(আবারও আমার প্রশ্ন!)?
এটার মোটামুটি একটা উত্তর আমি দাঁর করিয়েছি(আমি আসলে আপনাদের কাছে উত্তর চাই!)। আমাদের শিক্ষাটা আর শিক্ষা ব্যবস্থাটা আসলে প্রযুক্তির সাথে এখনও এডভান্সড না(সবাই জানে!)। মানে আমাদের দেশে প্রযুক্তিগত জিনিসপত্রের আগমনের সাথে সাথে এগুলো ব্যবহারের নিয়ম বা এগুলো কীভাবে ব্যবহার করতে হবে তার কোন একাডেমিক শিক্ষা আমরা পাইনা। যেমনঃ মোবাইল ফোন। এটার আগমন খুব দ্রুত না হলেও একবিংশ শতাব্দীর শুরুটা(২০০০-০৪,০৫,০৬) বাংলাদেশে মোবাইল ফোন ব্যবহারের রেনেসাঁ যুগ বলা যায়। ২০০৮ এর দিকে আমি গ্রামের কৃষক ভাইটিকেও ‘চায়না ফোন’ ব্যবহার করতে দেখেছি। তারা মোবাইল সম্পর্কে যা জানত তা হল- একই সাথে ফোন করে কথা বলা যায়, রেডিও, এমপিথ্রি, ভিডিও দেখা ও শোনা যায় এই ছোট্ট একটা বাক্সের সাহায্যে। মোবাইল ফোন ব্যবহারের নিয়মকানুন, নীতিমালা টাইপ কিছু যে আদৌ থাকতে পারে এই মানুষগুলো তা জানতই না(এখনো জানে না!)। এই মানুষগুলোই মোবাইলের লাউডস্পিকারে গান শোনে যেখানে সেখানে(এখন অনেক কমে গেছে, ২০০৮-০৯ এর দিকে এই প্রচলনটা চরমে ছিল!)। 

এই যে আমরা ফেসবুক ব্যবহার করি, কতজনই ফেসবুক সম্পর্কে ভালমতো জানে? দেশের অনেক মানুষই আছে যারা ফেসবুক কি ভালমতো না জেনেই আইডি খুলে বসেন।এটার কাজ কি, এটা চালানোর নীতিমালা কি সেটাও তারা জানে না। বিশেষ করে অর্ধ-শিক্ষিত মানুষগুলো কিছু না জেনে ফেসবুক ব্যবহার করে, ফটো আপলোড করে, স্ট্যাটাস দেয়, “bafuk moga hocce”(ব্যাপক মজা হচ্ছে)। ফেসবুকবাসিরা আবার এমন গুরুতর বানান দেখে তাদের নাম দিয়েছে মুরাদ টাকলা! তারা জানতেও পারছে না, তাদের অজ্ঞতা নিয়ে হাসিতামাশা হচ্ছে। মোটকথা, প্রযুক্তির প্রসারের সাথে সাথে আমাদের শিক্ষাটা সেভাবে গতিশীল হয়নি। 
তাই, একই সময়ে আমাদের এখানে থ্রি জি নেটওয়ার্কও চালু হয়, পাশাপাশি আমাদের বিজ্ঞাপনে টয়লেট শেষে হাত ধূতে শিখতে হয়!
সেলিউকাস! কি বিচিত্র এই দেশ! আচ্ছা আপনারা লাইফবয় সাবানের বানানটা ভালমতো দেখেছেন? দেখুনতো আরেকবার! 
জ্যাম এন্ড জেলি কোং 
সেদিন বাসের ঘটনা আর স্বপ্ন নিয়ে অনির্বচনীয় (শূন্য) লিখেছিলাম। আজও একটু টানলাম বিষয়টা, তবে সরাসরি বাস না, রাস্তা। 
হ্যাঁ, আমাদের প্রিয়(!) নগরী ঢাকার রাস্তা। এই বিষয়টা নিয়েও আপনাদের মত বিজ্ঞজনের কাছে আমার আবারও প্রশ্ন! ভাই, কি করলে, কি কাজখানা করলে আমাদের ট্র্যাফিক জ্যামটা কমবে? যারা ঢাকায় আছেন, তাদের জীবন যে জ্যামের ঠ্যালায় নাকাল হচ্ছে তা আর বলতে। আর যারা ঢাকায় থাকেন না, তারা মাসে অথবা দুই তিন মাসে তো একবার ঢাকায় আসেন। কি অবস্থাটাই না হয় বলেন। আমি ব্যাক্তিগত ভাবে ঢাকার যানজট নিয়ে খুব বেশি হতাশ। প্রতিদিন যখন ভার্সিটি যাবার উপলক্ষে আমাকে কোন এক ব্যস্ত রাস্তার উপর দিয়ে বিপুল জ্যাম সহ্য করে যেতে হয়। জ্যামে আটকে থেকে আমাদের একেক জনের ঘণ্টা হিসেব করে আমরা এক দিনে কত বছর পিছিয়ে যাচ্ছি সেসব স্টাটিস্টিক্স নাহয় নাই বা দিলাম। আমাদের এতো এতো ইঞ্জিনিয়াররা আছেন, এতো চিন্তাশীল মানুষেরা আছেন, আপনারা এগিয়ে আসুন না, দেখুন না কীভাবে এটা সমাধান করা যায়... 
শার্লক হোমস
এবার অন্য কিছু নিয়ে লেখি। গত কয়েকদিন যাবত আমি শার্লক হোমসের সিজনগুলো দেখছি। আমার শ্যালক(!) সাজিদ এনে দিয়েছে। এতো মজার আর রোমাঞ্চকর! কি আর বলব। খুব উপভোগ করলাম 'হরতালের ছুটিটা'। শার্লক চরিত্রে বেনেডিক্ট কার্ল্টনএর অভিনয় এক কথায় অসাধারণ! আর মার্টিন ফ্রিম্যানও সমান তালে জন ওয়াটসনকে ফুটিয়ে তুলেছেন। আপনারাও দেখতে পারেন। ভিডিও লিঙ্ক এইখানে। 
সকলের কল্যাণ হোক... 

