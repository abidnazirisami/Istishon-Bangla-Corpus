কে তুমি ঈশ্বর _


 ভিখারীরও 'রাজা' হতে ইচ্ছে করে একদিন
জন্ম থেকে জন্মান্তরে
আত্না থেকে আত্নায়
খুজে পেতে ইচ্ছে করে
কে তুমি ঈশ্বর ?
পতিতারও 'বধু' হতে ইচ্ছে করে একদিন
দেবর থেকে ননদে
শ্বশুর-শ্বাশুরীর আহ্লাদে
প্রানপ্রিয় স্বামীর বুকে মাথা রেখে
খুজে পেতে ইচ্ছে করে
কে তুমি ঈশ্বর ?
বখাটেরও ইচ্ছে করে 'প্রেমিক' হতে একদিন
রাস্তার গলি ছেড়ে
পার্কের চেয়ারে
প্রেমিকার ঠোট ছুয়ে
খুজে পেতে ইচ্ছে করে
কে তুমি ঈশ্বর ?
স্বর্গেরও 'নরক' হতে ইচ্ছে করে একদিন
লেলীহান অগ্নীশিখায়
পাপীদের প্রানের ভিড়ে
খুজে পেতে ইচ্ছে করে
কে তুমি ঈশ্বর ?
ছায়ারও 'জীবন' হতে ইচ্ছে করে একদিন
ভাষাহীন প্রতিচ্ছবির জগত ছেড়ে
জীবন ও জীবিকার নগরে
খুজে পেতে ইচ্ছে করে
কে তুমি ঈশ্বর ?

