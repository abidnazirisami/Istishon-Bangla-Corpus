বড় দুঃসময়


 অতন্দ্রিলা!
ধ্রুপদী সন্ধ্যার আলোর মত তুমি এসেছিলে
আমার তখন ঘুটঘুটে বিচ্ছিরি অন্ধকার
বিশাল এক ফারাক ছিলো দু’জনার
টেক্কার বিবির মত, তোমায় যখন কাছে টেনে নিলাম
উল্টে-পাল্টে দেখতে লাগলাম
কি এক উদ্ভুত ক্ষমতা তোমার ।
চুর্ণ-বিচুর্ণ করে বিভক্ত করো অণু-পরমাণুতে
মেপে দেখতে চাও কত কুলম্ব ব্যাথা নিয়ে
বেচে আছি এই আমি ।
যতবারই গোপনাঙ্গে হাত রেখেছো
মনে হইনি দেহটাই মুখ্য ।
তুমি কেবল দেখতে চেয়েছো-
কতটুকু উষ্ণতায় একটি বেদনার হিমালয় গলে
একশো নদি হতে পারে ।
প্রসারিত উলংগ পিঠে যখন চুমু খেতে
মনে পড়ে যেত সৎ মায়ের আঘাতে
প্রতিষ্ঠিত অসামঞ্জস্য কিছু চিহ্নের কথা ।
খুব আশ্চর্য হয়ে তুমি দেখতে আর বলতে
কত মহাকাল ধরে এই গলিপথ বেয়ে
ছুটে গেছে মহাভারতের সামন্তবাদীরা ।
বড় দুঃসময় তখন-
ধার করা রিচ-ম্যানের শার্ট পড়ে ডেটিং-এ যেতাম
ফিরে এসে বন্ধুর চক্ষুবর্ণ দেখে মনে হতো
ওটা একটা কারবালার প্রান্তর ।
বন্ধু আমার ভালো ছিলো ।
শার্টে লেগে থাকা লিপিষ্টিকের দাগ
সে নিজেই তুলতো ।
বন্ধু আমার সুখেই আছে ।
বড় দুঃসময় তখন-
যখন তোমায় শেষবারের মত কাদতে দেখেছি
চোখ থেকে গাল বেয়ে যে অশ্রু পড়েছিলো
আমি তা অকালেই শুকিয়ে যেতে দেখেছি ।
তোমাকে ফেরাতে পারিনি ।
বড় দুঃসময় তখন-
মাসে আট হাজার টাকায় এনজিও-তে খাটি
বিসিএস ক্যাডার মঞ্জুরের হাত থেকে
তোমাকে বাচাবার কোন ক্ষমতাই আমার ছিলোনা ।
বড় দুঃসময় তখন-
শুনেছি, তুমি এখন আগের মতই হাসো
চুলের খোপাটা আগের ছেয়ে ঘন হয়।
তোমার কোলে নবজাতক খেলা করে
নতুন করে স্বপ্ন বাধো তুমি ।
বড় দুঃসময় এখন-
বৃদ্ধ বিধবা সৎমা’র চিকিতসার জন্য
প্রতিদিন অভারটাইম খাটতে হয় ।

