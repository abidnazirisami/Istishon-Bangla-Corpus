জেগে উঠো


 তবে তাই হোক্,
হে নিহত পাখি !
তোমার চরণ ধুলোয় নৈস্বর্গ রাখি ।
আমিও মরতে জানি প্রেম, প্রিয়তমা ভুলে
যে বুলেট হেনেছে আঘাত বক্ষে-পিঠে ও আঙ্গুলে
আমি তার জবাব দিতে চাই ।
জেগে উঠো পৃথিবীর মানুষ মৃত্যুর অমাবস্যায় ।
আজ শত মা, চেয়ে আছে তোমাদের পানে
প্রিয়তমা জ্বেলেছে প্রদীপ শ্বশানে শ্বশানে ।
তবে তাই হোক ,
দ্রোহের রক্ত জাগ্রত হোক ।
মা বকুক,
বাবা তার বেদনা বুঝুক ।
ভাই তার ভাইয়ের রক্ত খুজুক ।
বোনেরা দেখে যাক লাশের কাতার
দেবতার নির্মম প্রানের বিচার ।
যে নরপশু সত্বীত্ব কেড়েছে মায়ের
পিতার বক্ষে হেনেছে আঘাত বেয়োনেটের
আমি তারে চিনি ।
জেগে উঠো পৃথিবীর নর-নারী, সাহস-সাহসিনী ।
তবে তাই হোক,
জেগে উঠো বংশীবাধক
জেগে উঠো ।
জেগে উঠো আধ-বয়সী নারি, নতুম কিশোরী
জেগে উঠো ।
জেগে উঠো কুলি-মজুর, ঠাকুর ও হুজুর
জেগে উঠো ।
জাত-ভেদ ভুলে যাও
কাস্তেটা শান দাও ।
জেগে উঠো কে আছো ?
একবার মরে বারবার বাচো ।
জেগে উঠো! জেগে উঠো !
আজি নব দিগন্ত, নব আলোক
তোমার প্রাণের পৃষ্ঠে জাগ্রত হোক ।

