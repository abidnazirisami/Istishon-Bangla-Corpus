হঠাৎ তোমাকে- -


 এতটা অস্বাভাবিক কখনোই ছিলাম না আমি ।
হঠাৎ তোমাকে দেখে-
কৃতঘ্ন শব্দের রাশি বেয়ে নেমে গেলো এপিটাফ ।
গুনেগুনে দু-বার ইতঃস্তত দৃষ্টিকে ফিরিয়েছিলাম স্বেচ্ছায়
পাছে চোখে চোখ পড়ে যায় এই ভেবে-
বেমালুম ভুলে গেলাম
পৃথিবিতে এখনো মানুষ বিভেদ নিয়ে ঘুমোতে যায়।
আমাদের বিভেদ ছিলো দুটি জন্মকাল ও
কিছুটা উচ্চতার ।
এতটা তোলপাড়
এর আগে পৃথিবিতে দুবার-ই ঘটেছিলো ।
ধবংশের কোন নমুনা রাজা ম্যানসনের দোতলায় নেই ।
সাম্প্রতিক হাওয়ায় টের পেতে থাকি
পোড়া হৃৎপিন্ডের উপর ধূয়োর পলেস্তরায় ভুল বানানে
কে যেন লিখছে তোমার নাম !
অহেতুক ছূতোয় বারবার সামনে এসে দাড়াই-
এই বুঝি ডাক দিয়ে জিজ্ঞেস করলে- কেমন আছো বৈরাগী ?
ভীষন স্পষ্ট করে বলতাম- আমি ভালো নেই ।
অতঃপর আরো কিছু ইতিহাস ...।।

