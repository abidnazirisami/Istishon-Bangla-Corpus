ছবিটা সে না দিলেও পারতো-


 আমি খুব কম চা পান করি
খুব কম বলতে একেবারেই কম- মাসে দু তিন কাপ
পৃথিবীর বহুল আলোচিত পানীয়-এর প্রতি
এরুপ অনিহার সুনিদৃষ্ট কোন কারণ নেই।
বন্ধু-বড়ভাইদের সাথে খুব শখ করেই
গুড়ের চা'য়ে চুমুক দিলাম।
পক্ষান্তরে, মুখপন্জিকায় রিফ্রেশ দিতেই-
তাবিহা Changed her profile picture .
ছবিটা সে না দিলেও পারতো।
ছয় কিলোবাইট-এর একটি ছবি
কি এমন পরিবর্তন ঘটতে পারে এক কাপ চা
ও একটি পৃথিবীর।
এতদিন মনে হতো পৃথিবী অর্থহীন,
'জীবন' বিশালরকমের একটা ইয়ারকি মাত্র
আথচ আজ ভাবি-
যদি কয়েক হাজার বছর পৃথিবীতে বেঁচে থাকা যেত!
ছবিটা সে না দিলেও পারতো।
পাবলো নেরুদা, ভ্যান গখ, লিওনার্দ্য বেঁচে থাকলে হয়তো
আজীবন এই একটি ছবি-ই আঁকতো।
সুনীল যদি ভুল করে কোনদিন পৃথিবীতে আসে
সে অবশ্যি এই ছবিটা নিয়ে কবিতা লিখবে।
সাদা-কালো ছবিটার কাছে
অদ্ভুতরকম গুরুত্বপূর্ণ হয়ে উঠেছে বৈরাগ্যের জীবন
ক্রমেই মিলিয়ে যাচ্ছে সময় উত্তপ্ত চায়ের কাপে
সহজ কোন অনুভূতি নেই আজ মানুষের বুকের ভিতর 
ছবিটা সে না দিলেও পারতো

