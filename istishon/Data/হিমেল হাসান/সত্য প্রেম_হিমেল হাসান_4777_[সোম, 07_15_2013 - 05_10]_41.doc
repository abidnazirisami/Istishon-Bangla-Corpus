সত্য প্রেম


 চেচিয়ে লাভ কি বলো ?
আমারও তো অন্যরকম হতে ইচ্ছে করে
যতটুকু দিয়েছো স্বেচ্ছায়
বাকীটুকু নিতে চাই জোর করে ।
বর্গা দিয়েছো শতবিঘা জমি
কতজন ফলিয়েছে ফসল ।
আমায় কেবল এক কাঠা দাও
ওতেই ফলাবো আসল ।
দু’হাতের দশ আঙ্গুলে
রাতভর লাঙ্গল দিবো উর্বর বক্ষে তোমার ।
ক্লান্তির ঘুম এলে
জোর করে জাগিও আবার ।
কি জটিল! মসৃন শরীর!
যেন এক তাজ্জব নগরী
গলিপথ, রাজপথ তারপর অন্দর মহল
পথে-পথে চেকপোষ্ট, সুঠাম প্রহরী ।
খুলে ফেলো লাল ফিতে, অহেতুক বেনারশী
হুঙ্কারে কেপে উঠুক ধৈর্য্যের সাড়শী ।
আজ একবার চেখে দেখতে দাও
কতটুকু কামনার বিষে যুবকের মৃত্যু ঘটে।
কতবার মিলন হলে
সমাজে কলঙ্ক রটে ।
বেহিসাবী হৃদয়ের প্রেম চাই না’কো
কিছুটা মাংস দাও, শরীরে শরীর রাখো ।
বাহারী ফুলের সুবাস বড্ড বেশী খেয়ালী লাগে
কতইবা আর উত্তেজনা তোমার
তারচেয়ে বেশী আমার জাগে ।

