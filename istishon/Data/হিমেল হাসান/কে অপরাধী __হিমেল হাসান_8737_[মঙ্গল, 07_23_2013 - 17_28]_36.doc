কে অপরাধী _


 কেউ দেখে নাই
আমার শরীর জুড়ে কত দাবানল ।
প্রসারিত ফুসফুসে গুনেপোকার অট্টহাসি
কেউ দেখে নাই ।
কত ছটাক রক্তের মাঝে ভালোবাসা প্রবাহীত হয় ।
অন্ধকার মলাটে বাধানো যে জীবন
কেউ তারে খুলে দেখে নি !
যে সুখ হারিয়েছি খেয়ালের ভুলে
তার সন্ধান মেলেনি কোথাও ।
অভিমান গুটিয়ে রাখি শামুকের মত ।
অলস ভোরের আলো মেখেছি যত
জীর্ন দুঃখের দেহে, সে কোন কথা বলেনি ।
খয়েরী মাতাল চোখ প্রশ্ন রেখে যায়
অদৃশ্য প্রতিপক্ষের কাছে- কে অপরাধী ?
প্রতিধ্বনিত হয়, প্রতিধ্বনিত হয়
অবশেষে অনুনাদে ভেঙ্গে যায় সব ।
পরে থাকে প্রশ্নটুকু- কে অপরাধী ?

