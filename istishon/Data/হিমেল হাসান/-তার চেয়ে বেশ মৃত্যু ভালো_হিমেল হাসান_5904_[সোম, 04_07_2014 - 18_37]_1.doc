-তার চেয়ে বেশ মৃত্যু ভালো


 আমাকে কেউ বাহিরে আনো
এইখানে এই অন্ধকার ভালো লাগে না ।
আমাকে কেউ ভেতরে টানো
এইখানে এই আলো ভালো লাগে না ।
আমাকে কেউ বাহিরে আনো।
আমাকে কেউ ভেতরে টানো ।
তার চেয়ে বেশ মৃত্যু ভালো ।
আমাকে কেউ জাগিয়ে তোল
ঘুমের ভেতর দুঃস্বপ্নের পোঁকামাকড় কাঁটে।
আমাকে কেউ ঘুমোতে বলো
জেগে থাকলেই ভেতর-বাহির সমস্ত যায় ফেটে।
আমাকে কেউ জাগিয়ে তোল।
আমাকে কেউ ঘুমাতে বলো ।
তার চেয়ে বেশ মৃত্যু ভালো ।

