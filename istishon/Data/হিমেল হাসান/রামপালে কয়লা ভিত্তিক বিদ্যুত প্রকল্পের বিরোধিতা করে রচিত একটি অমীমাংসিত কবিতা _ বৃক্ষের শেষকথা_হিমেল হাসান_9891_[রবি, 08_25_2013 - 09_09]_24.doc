রামপালে কয়লা ভিত্তিক বিদ্যুত প্রকল্পের বিরোধিতা করে রচিত একটি অমীমাংসিত কবিতা _ বৃক্ষের শেষকথা



আমিই পৃথিবীর প্রথম উৎপাদিত পন্য
সূর্য এবং মৃত্তিকার প্রথম সন্তান ছিলাম আমি ।
মানুষ তখনো তাদের লজ্জাস্থানের ব্যাবহার জানতোনা
তবে তার আগেই আমি তাদের মুখে খাবার তুলে দিয়েছিলাম ।
আজ তোমরা নিজেদের ‘বন্য’ বলে গালি দিতে শিখেছো
অথচ ভুলে যেওনা তোমাদের সভ্যতার ক্রমবিকাশের নথি
আমাদের পত্রপল্লবে লিখা আছে ।
গাছের বাকলেই প্রতিষ্ঠিত ছিলো মৃত্যুর প্রতিশেধক; এখনো আছে ।
সভ্যতার দুই হাজার বছর পরেও শিখতে পারোনি- প্রেমিকাকে কিভাবে চুম্বন করতে হয়
পিয়াল বনের পলাশ ফুলকে দেখে নিও ।
নিজের ঘরকে সুশভিত করেছো আমাদের হাড় আর শেকড়ে
কখনো প্রতিবাদের কন্ঠকে তোমাদের শ্রব্যতার সীমানায় পৌছাতে পারিনি ।
………………………………………………
আজ তোমাদের কাছেই প্রশ্ন রেখে গেলাম-
সন্তান কতটা বেইমান হলে পিতাকে হত্যা করতে পারে?

