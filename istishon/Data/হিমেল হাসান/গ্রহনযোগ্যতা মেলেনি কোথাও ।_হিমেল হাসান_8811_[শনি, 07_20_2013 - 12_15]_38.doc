গ্রহনযোগ্যতা মেলেনি কোথাও ।


 ভ্রোমরকে গ্রহন করে জংগলের ফুল
এক চিলতে আলো ঠায় পেয়ে যায় শিশিরের বুকে
গোপন চুম্বনে আধারের নিকুঞ্জে ঢেউ তুলে নিশিথীনি
পৃথিবীর কোথাও আমার গ্রহনযোগ্যতা মেলেনি ।
ধর্ষিত কিশোরীর গ্রহনযোগ্যতা মিলেছে
মিলেছে গণধর্ষক, দেহব্যাবসায়ী, ভন্ড-প্রতারক সকলের।
কেবল আমার গ্রহনযোগ্যতা পরে আছে ঘাসের শিকড়ে ।
মেঘের সন্তানেরা পেয়েছে স্থান, এক পশলা বৃষ্টির পরে ।
মেরু থেকে বিষুব আমি খুজে গেছি-
স্বাক্ষরিত সনদপত্রের গ্রহনযোগ্যতা ।
গ্রহনযোগ্যতা মেলেনি কোথাও ।
পৃথিবী গড়েছে বসত চন্দ্রের বিপরীতে
সময় গিলেছে কাল সহজ কিস্তিতে ।
পুরাতন ইতিহাস লিখা হয় নতুন পৃষ্ঠায়
বদলায় প্রকাশকাল, সেও গ্রহনযোগ্যতা পায় ।
কেবল আমার গ্রহণযোগ্যতা রয়ে যায় অপ্রকাশিত ।
বেওয়ারিশ লাশ পেয়ে যায় মাটির বসত ।
পোষ্টবক্সে পরে থকে প্রাগৈতিহাসিক প্রেমপত্র
অষ্টপুরুষ বিভাজিত হয় গ্রহনযোগ্যতার আশায় ।
সময়ে সময়ে সেও গ্রহণযোগ্যতা পায় ।
কেবল আমার গ্রহনযোগ্যতা মেলেনি কোথাও ।
শহুরে বস্তিতে ঈশ্বর ভিড় করে হিসেবের খাতা নিয়ে
দৈন্যতা কার আছে বাকী ?
কার ঘরে কুরান নেই, পুরান নেই, জায়নামাজ ফুটো ?
ক্ষুধার্ত ভগবান, মন্দিরে প্রশাদ নেই- বিক্ষুব্ধ ঈশ্বর ।
অতঃপর গ্রহনযোগ্যতা পায় পুজিবাদী ঈশ্বর ।
কেবল আমার গ্রহনযোগ্যতা মেলেনি কোথাও।
গ্রহনযোগ্যতা মেলেনি কোথাও ।

