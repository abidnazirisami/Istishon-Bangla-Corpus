~~রক্তের আর্তনাদ_-১~~


 আতুড় ঘরে লেগে থাকা রক্তের পলেস্তরায়
নবজাতকের আনন্দ দেখেছি ।
আমার শরীর বেয়ে যে রক্তের ঢালনেমে গেছে-
তাতে কেবল জারজ নরপশুর ছবি ভেসে ঊঠে ।
বাশী রক্তেরা ধ্যানমগ্ন; আঙ্গুলে, নখে, লোমকুপে ।
ধ্যানমগ্ন রক্তের বিষাদ থেকে যে চিতকার
তা বুঝি তোমরা শোননা ?
খচখচ করে উঠা ব্যাথার ব্যঞ্জনায় প্রানের যে আকুতি
তা কেবল নিলামেই তুলতে জানো।
একটিবারো, মুখ খুলে বললেনা
ঘাতকের নাম, কি ওদের পরিচয়।
দুবৃত্তের রুমাল দিয়ে ঢেকে রাখো
ধর্মের ইজারাদের ।
এ কেমন সভ্যতা? এ কেমন সুশীলতা ?
এ কেমন দেশ?
আমি কার জন্য রক্ত করি জল?
যেখানে-
ঘাতকের দন্ড নেই, মৃত্যু নেই
ওরা বেচে থাকে আরো কিছু প্রানের নেশায়
আরো কিছু রক্তের তৃষ্ণায় ।
ভদ্রমহোদয়গণ!
অনেক তো হলো সম্পাদকীয়তা ।
কাগজের পর কাগজে, ছাপা হরফে
মানুষের রক্তের কালিতে আর কত কলাম লিখবে ?
চল্লিশোর্ধ পতিতাও একসময় ক্ষান্ত হয় ।
তোমাদের ভন্ডামীর মৃত্যু ঘটেনা
দেহের মৃত্যুর আগে ।

