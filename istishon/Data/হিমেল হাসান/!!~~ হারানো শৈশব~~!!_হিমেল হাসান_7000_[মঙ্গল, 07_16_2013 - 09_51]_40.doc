!!~~ হারানো শৈশব~~!!


 বিবেকের আদালতে মামলা ঠুকে দিলাম
হে পিতা!
ফিরিয়ে দাও হারানো শৈশব-সঞ্চয়ীতা ।
আমি যে বিশ্ববিদ্যালয়ে পড়ি
এখানে জীবন নেই টার্মটেষ্ট আছে।
পুথিগত বিদ্যার ভাজে সত্য হারিয়ে গেছে।
এখানে বাবুল নেই,
জামালের হালের গরু খায়না’ক ধান ।
নেতাদের পোষ্টারে ছেয়ে গেছে ক্যাম্পাস
প্রকম্পিত মিথ্যে স্লোগান।
শিশির শুকিয়ে যায় গর্ভপাতের আগে
পরাধীন ভোরের আলোয় শৈশব নাহী জাগে ।
এখানে প্রেমিক যুগল অভিমানে রাত জাগেনা
ভালোবেসে কভু তারা বকুলের মালা গাথে না ।
ডজনে ডজন প্রেম, কেউ কারো ধার ধারেনা ।
দেখে যাও হে পিতা!
পোয়াতি কুত্তার মত তোমার ঔরশজাত সন্তান
মুখোস্ত মন্ত্রের প্রসব বেদনায় কাতর ।
বুনো শুয়রের মত ব্যস্ত এ জীবন
আমার আর ভাল্লাগেনা ।
আমাকে ধারাপাত দাও, ভুলে যাওয়া নামতার ঘর
সাথে দিও ঘুড়ি ও নাটাই
মাঝরাতে বাউলের আসর ।
ক্রমশ ঝিমিয়ে পড়া কাকুড়ার বেলতলা
কেটে যেত এখানেই পুরোটা বিকেলবেলা ।
ষোলগুটি, মার্বেল, মোড়্গ লড়াই…
হারানো শৈশব ফিরে পেতে চাই ।
সংক্ষেপিত

