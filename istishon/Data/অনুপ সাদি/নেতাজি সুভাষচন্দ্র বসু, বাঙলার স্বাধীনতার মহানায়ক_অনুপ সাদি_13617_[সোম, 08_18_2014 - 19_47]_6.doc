নেতাজি সুভাষচন্দ্র বসু, বাঙলার স্বাধীনতার মহানায়ক


বাঙালির মহান নেতা নেতাজি সুভাষচন্দ্র বসু (জন্মঃ ২৩ জানুয়ারি, ১৮৯৭ - মৃত্যুঃ ১৮ আগস্ট, ১৯৪৫) ছিলেন বাঙালির স্বাধীনতার মহানায়ক। তিনি স্বাধীনতা এনে দিতে চেয়েছিলেন রক্তের বিনিময়ে। তিনি বলতেন, তোমরা আমাকে রক্ত দাও আমি তোমাদেরকে স্বাধীনতা দেব। এই কথাটি আমরা ছোটবেলায় শুনতাম নেতাজি সম্পর্কে। তিনি হয়তো তাই ভেবেছিলেন এবং একদা এক রাতে স্বাধীনতা আনার জন্য সেই যে গোপনে বাড়ি থেকে বের হলেন, আর ফিরলেন না। বাঙলার একাংশ আজ আংশিক স্বাধীন, আরেক অংশ দিল্লির নখরের আঁচড়ে আহত, স্বাধীনতা কোনো অংশেই কার্যকর নেই; অর্থনৈতিক স্বাধীনতা দুই বাংলাতেই সুদূরপরাহত। তাই হয়তো আমরা ভুলে গেছি এই মহানায়কের নাম। ২৩ জানুয়ারি তার জন্মদিন কারোরই মনে থাকে না।
সেই যে এক নেতা ছিলো, যে বাঙালির বারোটা বাজিয়ে ছেড়েছিলো, আর বাঙালিকে দিল্লির অধীন করে রাখার সর্বোচ্চ চেষ্টা করেছিলো, সেই নেংটি পরা ন্যাংটো শয়তানটি বুঝে ফেলেছিলো যে সুভাষচন্দ্র বসু তার জন্য এক চ্যালেঞ্জ। ১৯৩৮ সালে নেতাজি সর্বসম্মতরূপে কংগ্রেসের সভাপতি নির্বাচিত হন। ন্যাংটো শয়তান গান্ধীর সাগরেদ দক্ষিণপন্থিরা ঐক্যবদ্ধ হয় নেতাজির বিরুদ্ধে এবং একযোগে ওয়ার্কিং কমিটি থেকে পদত্যাগ করে, যার ফলশ্রুতিতে নেতাজি কংগ্রেস ছাড়তে বাধ্য হন।[১] গঠন করেন ফরওয়ার্ড ব্লক; এবং পরবর্তীকালে ১৯৪১ সালে দেশত্যাগ করেন স্বাধীনতা আনার মহান উদ্দেশ্যে।
১৯৪৩ সালের ৪ জুলাই ভারতীয় স্বাধীনতা সংঘের এক সাধারণ সভায় রাসবিহারী বসু তার ‘আজাদ হিন্দ বাহিনী’ সুভাষের হাতে তুলে দেন এবং সংঘের সভাপতির দায়িত্বও দেয়া হয় সুভাষ বসুকে। আর সেইখানেই তাঁকে নেতাজি নামে আখ্যা দেয়া হয়। সুভাষ বসু সভাপতির দায়িত্ব নিয়ে অভিবাদন গ্রহণ করলেন এবং বললেন-
“আপসে স্বাধীনতা আসবে না-আসতে পারে না
আমাদের দাবি, স্বাধীনতার দাবি।
রিক্ত আমি, সর্বহারা আমি, তোমাদের হয়তো আজ
কিছুই দিতে পারবো না। তবে, তোমরা
আমাকে রক্ত দাও, আমি স্বাধীনতা দেব।”
ভারতকে স্বাধীন করার জন্য আজাদ হিন্দ বাহিনীকে নেতাজি ঢেলে সাজালেন। জাতীয় নেতাদের নামানুসারে ব্রিগেড বা বাহিনী গঠন করলেন। ভারতকে স্বাধীন করার সব আয়োজন শেষ করে ১৯৪৩ সালের ২১ অক্টোবর জাপানে গঠন করলেন অস্থায়ী আজাদ হিন্দ সরকার। সুভাষ হলেন সেই অস্থায়ী সরকারের যথাক্রমে রাষ্ট্রপতি, প্রধানমন্ত্রী, সমর ও পররাষ্ট্র সচিব।[২]
সারা পৃথিবীতে সাড়া ফেলেছিলো সুভাষের অস্থায়ী সরকার। সেই সরকারকে স্বীকৃতি দিলো জাপান, জার্মানি, ইতালি, ক্রোয়োশিয়া, বার্মা, থাইল্যণ্ড, চিন, ফিলিপাইন, মাঞ্চুরিয়া। রচিত হল জাতীয় সংগীত-
কদম কদম বাড়ায়ে যা
খুশিতে গীত গায়ে যা,
এ জিন্দেগি হ্যায় কৌস কী
তে কৌস পে লটায়ে যা।
তিনি সকল ধরনের কুসংস্কারের বাইরে ছিলেন। তিনি বলেছিলেন, “ধর্মের নামে, দেশের নামে বা রাজনীতির নামে কোনো প্রকার গোঁড়ামি যেন আমাদের শিক্ষা মন্দিরে প্রবেশ করিতে না পারে, সেদিকে আমাদের দৃষ্টি রাখা উচিত।”
নেতাজীর অর্থনৈতিক চিন্তাঃ
তিনি ছিলেন বিজ্ঞানভিত্তিক শিক্ষার পক্ষপাতি। তাঁর মানসিকতা বোঝার জন্য আমরা পড়তে পারি এই কথাটুকু যেখানে তিনি লিখছেন, “ধর্মনিরপেক্ষ ও বিজ্ঞানভিত্তিক শিক্ষার আর একদিক দিয়া উপযোগিতা রহিয়াছে-ইহা অর্থনৈতিক চেতনা জাগ্রত করিতে সহায়তা করে। অর্থনৈতিক চেতনার প্রভাব গোঁড়ামির মৃত্যু ঘোষণা করে। একটি মুসলমান কৃষকের সহিত মুসলমান জমিদারের যে মিল, তাহা অপেক্ষা অনেক বেশি মিল রহিয়াছে একটি হিন্দু কৃষকের সহিত একটি মুসলমান কৃষকের। জনসাধারণের অর্থনৈতিক স্বার্থ কোথায় নিহিত রহিয়াছে, তাহা তাহাদের শিখাইতে হইবে এবং একবার তাহা উপলব্ধি করিতে পারিলে তাহারা কখনো সাম্প্রদায়িক বিরোধে দাবার ছক হইতে সম্মত হইবে না।”[৩]
১৯৪৫ সালের ১৮ আগস্ট জাপানি বিমানে টোকিও ফিরতে গিয়ে তাই-তো-কু বিমানবন্দরে আগুন লেগে তাঁর বিমান ধ্বংস হয়। 
তথ্যসূত্রঃ
১. সিরাজুল ইসলাম চৌধুরী, বাঙালীর জাতীয়তাবাদ, ইউপিএল, পৃষ্ঠা-১৭৪
২. শাহজাহান সাজু, নেতাজি সুভাষ চন্দ্র বসু, কথাপ্রকাশ, ঢাকা, পৃষ্ঠা-৩৫-৩৬।
৩. মনীষী চেতনায় শিক্ষা, এআইডিএসও, কলকাতা, পৃষ্ঠা, ২৫-২৬।

