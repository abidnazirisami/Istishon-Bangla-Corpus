ইস্টিশন ব্লগ নিয়ে কিছু কথা; ইস্টিশন ব্লগের যেইসব ফিচারের পরিবর্তন আনা দরকার (আলোচনায় সকল ব্লগারের অংশগ্রহণ একান্ত কাম্য) 


ইস্টিশন ব্লগের যাত্রা কেবল শুরু। এই ব্লগ নতুন হলেও জনপ্রিয়তার দিক দিয়ে অতি দ্রুত এগুচ্ছে। এর অন্যতম কারন, অনলাইনের বেশিরভাগ ব্লগ প্ল্যাটফরমই যখন শুধুমাত্র মুখে মুখে "রাজাকার বিরোধিতা" বুলি আউড়িয়ে তলে তলে ঠিকই "জামাতী" লালন-পালনের মাধ্যমে হিট বজায় রাখেন, অথবা সরকারের তোষামোদি করে বিশেষ সুবিধা ভোগ করেন, তখন ইস্টিশন ব্লগ পরিস্কার ভাবে জামাতী রাজাকারদের প্রকাশ্যে বয়কট এবং সরকারের মনোরঞ্জনকে বুড়ো আঙ্গুল দেখিয়ে আসছে। বাংলার তরুন প্রজন্ম এখন অনেক সচেতন। যারা আমাদের স্বাধীনতাই চায়নি, তাঁরা কিভাবে এই স্বাধীন দেশে রাজনীতি করতে পারে? আমাদেরকে অবশ্যই শক্ত হাতে এই পাকিস্তানি হায়েনাদেরকে প্রতিহত করতে হবে। সম্প্রতি অনলাইনে জামাতি প্রপাগান্ডার বিরুদ্ধে ইস্টিশন ব্লগের স্পষ্ট ও সাহসী পদক্ষেপকে সাধুবাদ জানাই। আমরা আশা করছি, অতি দ্রুত ইস্টিশন ব্লগ আরও অনেক দূর এগিয়ে যাবে। বাংলাদেশের অন্যতম ব্লগ প্ল্যাটফরমের দাবীদার হতে ইস্টিশনের আর বেশি দেরী নেই। তাইতো আমরা দেখতে পাই, মাত্র কয়েক মাসেই সারা অনলাইন জগতে ইস্টিশন ব্লগ কিভাবে জনপ্রিয়তা লাভ করেছে! সরকারি তোষামোদিকে বুড়ো আঙ্গুল দেখিয়ে ইস্টিশন সর্বদা সাধারণ মানুষের কথা বলবে, আমরা এমনটাই প্রত্যাশা করি। আমাদের দৃঢ় বিশ্বাস আছে, ইস্টিশন ব্লগ আমাদের বিশ্বাসের মর্জাদা রাখবে।
এখন আসি আমাদের সবার প্রিয় এই পরিবারটির অলঙ্করন অথবা ফিচার নিয়ে কিছু কথায়। আমাদের ব্লগ তথা পরিবার নিয়ে ভাববার অধিকার তো আমাদেরই। 
১/ স্টিকি হওয়া পোস্ট নিয়ে কিছু কথা আছে। স্টিকি পোষ্টের আয়তন প্রথম পাতায় যতটুকু শো করে, তাতে করে হোমপেজে থাকাকালীন সময়ে একটা স্টিকি পোষ্টের কারনেই দ্বিতীয় কোনো পোস্ট আর চোখে পড়েনা। এর উপর যদি একাধিক পোস্ট স্টিকি হয়ে থাকে, তখন নতুন পোস্ট পেতে নিচের দিকে যেতে হয়। এই বিষয়টার দিকে নজর দিতে হবে। হোমপেজে প্রবেশ করার পরই যদি নতুন পোস্টগুলো দেখা যায়, তখন এইটা খুবই সুখকর হবে। এক্ষেত্রে স্টিকি পোষ্টের আয়তন লম্বায় এখন যতটুকু হোমপেজে শো করে, তাঁর অর্ধেক করা যেতে পারে। আর একই সময় একটার বেশি পোস্ট স্টিকি না হওয়াই বোধকরি ভালো হয়। 
২/ পোস্ট পুরোটা খুলে দেখার আগেই দেখা যায়, পোস্টের নিচের দিকে লেখা আছে, “প্রিয় তালিকায় যোগ করুন”। যেহেতু কোনো লেখা পড়ার আগে কখনো প্রিয় তালিকায় যোগ করার প্রশ্ন আসেনা, তখন এইখান থেকে এই অপশনটি সড়িয়ে ফেলায় শ্রেয়। পোস্ট পুরোটা ওপেন করার পর, পোস্টের শেষে এই অপশনটি দেয়া যেতে পারে। পোস্ট ভালো লাগা, না লাগা, শেয়ার, কতবার পড়া অয়েছে, প্রিয়তে নেয়া অপশনগুলো শুধুমাত্র পোস্টের শেষে থাকলেই বোধকরি ভালো হয়। তবে পোস্ট পুরোটা ওপেন করার পূর্বে পোস্টের নিচে শুধুমাত্র “এতটি মন্তব্য”, “এতবার পড়া হয়েছে”, “বাকিটুকু পড়ুন” অপশন তিনটা থাকা উচিত। 
৩/ “ফেসবুকে গুনীজনের কথা”, “ইস্টিশনে গুনীযাত্রী’র কথা”, “প্রজন্মের বায়োস্কপ” এই ফিচার তিনটা না থাকলেই ভালো হয়। ব্লগের অতিথি অথবা ব্যবহারকারীরা তেমন একটা নজর দেন না এইসব অপশনগুলোর দিকে। শুধু শুধু হোমপেজের উপরের দিকের মূল্যবান জায়গার অপচয়। যেখানে “ফেসবুকে গুনীজনের কথা” ও “ইস্টিশনে গুনীযাত্রী’র কথা” অপশন দুইটা রাখা হয়েছে, সেখানটাই স্টিকি পোস্টের স্থান হতে পারে। 
৪/ এই বিষয়টা অতি জরুরী এবং কর্তৃপক্ষের ভাববার বিষয় যে, কারও নামের ওপর ক্লিক করলে সরাসরি তাঁর লেখাগুলো দেখা যায়না। সেখানে তাঁর লেখা ব্লগ না দেখিয়ে, তাঁর সম্পর্কে তথ্য দেখায়। ব্লগিং এর ক্ষেত্রে যার গুরুত্ব তেমন একটা নেই। ব্লগে মানুষের পরিচয়ের আগে লেখার সাথে পরিচয় হয়। তাই বলছি, কারো নামের ওপর ক্লিক করলে যেন সরাসরি তাঁর লেখা ব্লগগুলো দেখা যায়। এতে করে সাধারণ ব্লগারেরা অনেকটাই সুবিধা পাবে কারো লেখা খুব সহজেই খুঁজে পেতে। 
৫/ একজন ব্লগারের ব্লগ মানুষজন কতবার ভিজিট করলো, তাঁরও একটা পরিসংখ্যান থাকা দরকার প্রত্যেক ব্লগারের ব্লগে। এতে করে পুরনো এবং বেশি সম্পৃক্ত ব্লগারদের খুব সহজেই চেনা যাবে। 
৬/ ইস্টিশনের নিজস্ব ইমোটিকন থাকা দরকার। যা কোথাও দেখা যায়না। ইমোটিকন নড়াচড়া করলে ভালো দেখায় না। সুন্দর ইমোটিকন চাই। 
৭/ ইস্টিশন ব্লগের একটা মান সম্মত স্থায়ী ব্যানার দরকার। বিশেষ কোনো উপলক্ষ ছাড়া সবসময় সেই ব্যানারটাই যেন ব্যবহৃত হয়। 
৮/ ওয়েটিং রুমে দেখা যায় এই মুহুর্তে সাইটে কতযন যাত্রী আছেন। সেখানে পুরনো ব্লগারদের নাম ধারাবাহিক ভাবে উপর থেকে নিচে থাকলে ভালো হয়। সিনিয়র ব্লগারদের চেনা খুব সহজ হবে। এই নিয়মটা এখনও এই সাইটে বিদ্যমান আছে কিনা আমার জানা নেই। 
৯/ মন্তব্য করলে মন্তব্যের নিচে “স্বাক্ষর” অথবা এইরকম কিছু একটা থাকে। এইটার আদৌ কোনো দরকার আছে কিনা জানা নেই। মন্তব্য করলে শুধু শুধু একটা বারতি লেখা মন্তব্যের সাথে পোস্ট হয়। বিরক্তিকর কারন বটে। এই দিকে কর্তৃপক্ষের নজর দেয়া উচিত।
১০/ প্রতিমন্তব্য করার পর প্রতিমন্তব্যের ব্যাকগ্রাউন্ড কালারটা একটু ডিফারেন্স থাকলে ভালো হয়। একবার মাত্র চোখ বুলালেই বোঝা যাবে কোনটা সরাসরি মন্তব্য আর কোনটা প্রতিমন্তব্য। 
আজকে তাহলে এতটুকুই থাক। আমাদের ব্লগ নিয়ে আমাদেরকেই ভাবতে হবে। আমার সাথে প্রতিটা পয়েন্টেই যে সকলের সাথে একমত হবে, এমন ভাবছি না। তবে আশা করছি, আলোচনায় সকল ব্লগারই অংশগ্রহণ করবেন। এর বাইরেও যদি আপনাদের কিছু বলার থাকে, নির্দ্বিধায় বলতে পারেন। ইস্টিশন কর্তৃপক্ষের দৃষ্টি আকর্ষণ করছি। বিশেষ কিছু বলার থাকলে আমাকে ফেসবুকে মেসেজ করতে পারেন। www.fb.com/sohagsokal 
শুভ ব্লগিং! 

