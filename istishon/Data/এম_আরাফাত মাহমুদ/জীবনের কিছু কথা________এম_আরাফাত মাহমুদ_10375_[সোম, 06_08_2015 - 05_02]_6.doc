জীবনের কিছু কথা_______


"জীবনের প্রত্যেকটা দিন সমান যায় না ... কোন কোন দিন খুব খারাপ যায় ... হাজার চেষ্টা করেও লাভ হয় না, ভাগ্য সহায় হয় না ... কত শত সকাল শুরু হয় প্রচন্ড বাজে অনুভূতির মধ্যে দিয়ে ... অনেকগুলো দুপুরে প্রচন্ড ক্ষুধা নিয়েও মুখে খাবার তুলতে ইচ্ছে হয় না ... অনেকগুলো বিকাল কাটে নিঃসঙ্গতায় ... কিছু বিচ্ছিরি রকমের রাত কেটে যায় বালিশে মাথা রেখে ছটফট করতে করতে ... চোখের নিচের কালিটুকু জানিয়ে দেয়ঃ
"তুমি ভালো নেই ... সত্যিই ভালো নেই !!"
সময়টা তখন আস্তে চলে ... ঘড়ির কাটা থেমে যায় ... কাছের মানুষগুলা কেমন জানি দূরে সরে যায় ... যেই কাজেই হাত দাও তুমি, সেই কাজটাই ঠিকভাবে হয় না ... পুরো পৃথিবীটাই তোমার বিপক্ষে চলে যায় ... তুমি প্রচন্ড হতাশ হয়ে যাও ... দিনের অনেকটা সময় দুই হাত দিয়ে মাথা চেপে বসে থাকো ... তোমার বেঁচে থাকতে ইচ্ছে হয় না তখন ... এই সময়টা বড্ড খারাপ ... বড্ড বেশিই খারাপ !!
তুমি এই সময়টায় ডিপ্রেসড হয়ে হাল ছেড়ে দিলেই সব শেষ ... তুমি ডিপ্রেসড হও, তুমি হতাশ হও, তুমি দু ফোঁটা চোখের পানি ফেলো ... সমস্যা নেই ... কিন্তু তবুও হাল ছেড়ে দিও না ... তোমাকে বাঁচতে হবে ... ধৈর্য্য ধরে বাঁচতে হবে !!
অনেকগুলো অমাবস্যার রাত এর পরেই জোছনা আসে ... কোন এক অমাবস্যার রাতে তুমি হাল ছেড়ে দিলে ঐ জোছনা দেখবে কে ??
রাতটা খুব কষ্টের ... সময়টা খুব ধীরে চলে ... তুমি দাঁতে দাঁত চেপে সয়ে যাও ... এই তো আরেকটু পরেই ভোর হবে ... আর একটু পরেই খারাপ সময়টা কেটে যাবে ... তুমি আরেকটু সয়ে যাও ... "আর পারিনা" বলতে বলতেই সয়ে যাও ... ট্রাস্ট মি, এক সময় সূর্যটা উঁকি দিবেই !!
"খারাপ সময়" আসবে ... অনেক অনেকটা সময় ধরে সে থাকবে ... একটা সময় সে চলে যাবেই ... ট্রাস্ট মি ... তুমি শুধু অপেক্ষা করো ...
"খারাপ সময়" ই চলে যাবে ... তুমি চলে যেও না ... "অপেক্ষা" আর "ধৈর্য্য" এর হাত দুটো শক্ত করে ধরে তুমি টিকে থাকো ... তোমার চলে যাওয়া নিষেধ ... একদম নিষেধ !!"

