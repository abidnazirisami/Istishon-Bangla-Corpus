তবুও অব্যক্ত___


 কাগজের গায়ে লেপ্টে থাকা এ কালি
যে অব্যক্ত বাণী প্রকাশের ব্যর্থ প্রচেষ্টায় লিপ্ত,
তা হয়তো তুমি বুঝবে না।
সে তো শুধুই আমার অন্তহীন হৃদয়ের অতলে নিদ্রিত, সুপ্ত।
সাদা মেঘের জলরঙ ঐ আকাশের নীল ক্যানভাসে
যে এ্যাবস্ট্র্যাক্ ­ট পেইন্টিং এঁকে যায়,
তার মর্ম বুঝার সাধ্য হয়তো তোমার নেই
সে কেবলই ব্যর্থ হয়ে কোথায় মিলায়!
শরতের নদীর তীরে সাদা কাশবন
তোমায় যে বার্তা পৌঁছে দিতে চায়
তা হয়তো তুমি বুঝতে পার না,
সে কেবলই ব্যর্থ হয়ে আবার ফিরে যায়।
এতো এতো কবি, কবিতায়, পাতায় পাতায়,
যে বাণী লিখে যায়
তা হয়তো তুমি কখনো পড়বে না,
তবু জেনে রেখো, সে শুধু তোমারই প্রসংশায়।
আমার কবিতা লেখার এ হাস্যকর চেষ্টা
যে কথাটি বুঝাতে চায়,
তা হয়তো তোমার কাছে শুধুই হাস্যকর
তবু জেনে রেখো, এ কবিতাটি লেখা হয়েছে গভীর ভালোবাসায়।।

