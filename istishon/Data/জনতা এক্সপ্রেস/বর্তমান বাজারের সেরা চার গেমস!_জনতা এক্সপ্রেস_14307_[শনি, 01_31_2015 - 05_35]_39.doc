বর্তমান বাজারের সেরা চার গেমস!


গেমসে কোনো বড় বা ছোট নেই। সবারই আসক্তি আছে গেমসে। কাজের ফাঁকে একটু সময় পেলেই হাতে থাকা ডিভাইসে চলে গেমস নিয়ে যুদ্ধ। আর এই গেমের দুনিয়ার সেই হাজার হাজার গেমস থেকে ব্যবসায় সফল হওয়া চার গেমস নিয়ে এই আয়োজন।

থিফ-৪
ধনী-দরিদ্রের বৈষম্য নিরসনে গরিবের বন্ধুরূপে আবির্ভাব ঘটে এক চোরের, যে রাতের আঁধারে ধনীদের কাছ থেকে চুরি করে গরিবের কাছে পৌঁছে দেয়। তবে চুরিটা কখনোই সহজ নয়। এজন্য সম্মুখ মুষ্ঠিযুদ্ধে রক্তাক্ত হতে হয়। এমন দীপ্ত সাহসে বলীয়ান চোরের জীবনকাহিনী নিয়ে ব্যতিক্রমধর্মী সিরিজ গেম ‘থিফ’। গুপ্তঘাতক শত্র“ বাহিনীর সঙ্গে যুদ্ধ করে সমাজের চলমান বৈষম্য নিরসনে লড়াই করতে হবে। গেমারদের কাছে তাই জনপ্রিয়তার শীর্ষে থিফ সিরিজের চতুর্থ সিকুয়্যাল ‘থিফ-৪’। গেম নির্মাতা স্কোয়ার এনিক্স নির্মিত গেমটি আগের সিকুয়্যালগুলোর বাণ্যিজিক সফলতার রেকর্ড ভেঙে গড়েছে নতুন রেকর্ড। অ্যাকশন ধাঁচের গেমটিতে মূলত ধনী-দরিদ্রের বৈষম্য এবং জমিদারদের অত্যাচারের প্রেক্ষাপট ফুটে উঠেছে। আর বিশেষভাবে ইউরোপের গেমাররা এই গেমটিকে দিয়েছে ১০ এর মধ্যে ৯। গেমটির প্রতিটি স্তরে বা লেভেলে রয়েছে নতুনত্বের ছোঁয়া। গেমটির গ্রাফিক্স ও শব্দশৈলী অসাধারণ।

ডার্ক সোউলস ২
দ্বিতীয় সেরা গেম ‘ডার্ক সোউলস ২’। অ্যাডভেঞ্চার-অ্যাকশনের মিশিলে নির্মিত গেমটির প্রকাশক ন্যামকো বান্দাই ইন্টারেক্টিভ। বছরের মাঝামাঝি অবমুক্ত হওয়ার পরপরই গেমটি ব্যাপক সুনাম কুড়িয়েছে। গেমটির মূল কাহিনী হলো, অভিশপ্ত জীবন থেকে মুক্তি পেতে ভ্রমণ করতে হবে ড্রাগনের রাজ্যে। দৈত্যাকার প্রাণী এবং বীভৎস জীবের সঙ্গে লড়াই করতে হবে। অর্জন করতে হবে অভিশাপমুক্ত হওয়ার শক্তি ‘মাজুলা’। গেমটিতে ব্যবহƒত ম্যাসিভ অ্যাকশন গ্রাফিক্স গেমারদের দৃষ্টি কাড়তে সমর্থ হয়েছে। তাইতো বাজারে আসার প্রথম সপ্তাহেই রেকর্ড পরিমাণ বিক্রি হয়েছে ‘ডার্ক সোউলস ২’।

ড্রাগন এজ-ইনকুইজিশন
কল্পনার নগরী দেডাসে জাদুকরী ক্ষমতায় চলে পুরো বিশ্ব। নগরীতে আবির্ভূত হওয়া একজন জাদুকর সত্যসন্ধানী যোদ্ধা ক্যাসান্ড্রাকে পাঠিয়ে দেয় অন্য এক রাজ্যে। সেখানে বিভিন্ন অতিপ্রাকৃত বিশালাকায় প্রাণীর সঙ্গে লড়াই করে নিজেকে ফিরিয়ে আনছে দেডাসে। এমনই জাদুকরী অ্যাডভেঞ্চারধর্মী প্রেক্ষাপটে নির্মিত ‘ড্রাগন এজ : ইনকুইজিশন’ গেমটি। বছরের প্রায় শেষ প্রান্তিকে অবমুক্ত হলেও গেমটির রোমাঞ্চকর কাহিনী এবং আকর্ষণীয় গ্রাফিক্স এগিয়ে রেখেছে গেমটিকে। একজন গেমার ১৩টি ভিন্ন ভিন্ন চরিত্রে এবং প্রেক্ষাপটে গেমটি উপভোগ করতে পারবে।

ফিফা-১৫
চলতি বছর আয়োজিত হয় বিশ্বের সবচেয়ে বড় গেমের আসর ‘ফুটবল বিশ্বকাপ-২০১৪’। তাই বিশ্বের ফুটবলপ্রেমীদের উন্মাদনায় ভাসাতে ইএ স্পোর্টস [ইলেক্ট্রনিক আর্টস] অবমুক্ত করে গেম ‘ফিফা-১৫’। চমৎকার এ গেমটিতে গেমার মেসি, নেইমার, রোনাল্ডো, ওজিলসহ বিশ্বের সব তারকা ফুটবলারকে নিয়ে অবতীর্ণ হতে পারবে গেমে। গেমে গেমারকে প্রতি মুহূর্তেই নিজ দক্ষতা এবং পারদর্শিতার সমন্বয়ে লড়তে হবে। গেমটিতে থাকছে ৬৬টি দেশের আন্তর্জাতিক দল এবং বিশ্বের ২৬টি দেশের প্রিমিয়ার লীগ খেলার সুযোগ। প্লে-স্টেশন ৪, এক্সবক্স ওয়ান, আইওএস, অ্যান্ড্রয়েড অপারেটিং সিস্টেম [ওএস] এবং মাইক্রোসফট উইন্ডোজচালিত পিসিসহ প্রায় সব ধরনের গেমিং ডিভাইসের জন্য অবমুক্ত হওয়া গেমটি রয়েছে তালিকার চতুর্থ স্থানে।

