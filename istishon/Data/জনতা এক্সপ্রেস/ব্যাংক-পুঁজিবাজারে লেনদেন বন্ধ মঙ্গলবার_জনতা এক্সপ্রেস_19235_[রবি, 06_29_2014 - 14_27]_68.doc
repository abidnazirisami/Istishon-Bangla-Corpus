ব্যাংক-পুঁজিবাজারে লেনদেন বন্ধ মঙ্গলবার


ষান্মমাসিক হিসাব-নিকাশের জন্য আগামী মঙ্গলবার তফসিলি ব্যাংকে কোন ধরনের লেনদেন হবে না। প্রতিবছর ১ জুলাই ও ১ জানুয়ারি যথাক্রমে ছয়মাস ও বাৎসরিক ভিত্তিতে হিসাব-নিকাশ করে ব্যালান্সশিট তৈরি করে ব্যাংকগুলো। যে কারনে এই দুই দিন ব্যাংকে কোন লেনদেন হয় না। দিন দু’টি ব্যাংক হলিডে হিসেবে গণ্য হয়। এদিকে আগামী মঙ্গলবার ব্যাংক বন্ধ থাকায় দেশের উভয় পুঁজিবাজারে শেয়ার লেনদেনও বন্ধ থাকবে। তবে আগামী বুধবার থেকে ব্যাংকের পাশাপাশি যথারীতি পুঁজিবাজারের লেনদেন আবার চালু হবে। এ বিষয়ে ঢাকা স্টক এক্সচেঞ্জ লিমিটেডের এক সংবাদ বিজ্ঞপ্তিতে বলা হয়েছে, আগামী ১ জুলাই ব্যাংক বন্ধ থাকায় কোন ধরনের আর্থিক লেনদেন সম্ভব হবে না। যে কারনে এ দিন দেশের উভয় পুঁজিবাজারে লেনদনও বন্ধ থাকবে।

