কাশ্মিরী হত্যা করলে পুরস্কৃত হয় ভারতীয় সেনারা _ এএফপি



কনকনে শীতের মধ্যে কাশ্মীরের প্রত্যন্ত অঞ্চলে কাঠের তৈরি একটি ঝুঁপড়ি ঘরে বসে আছেন বেগম জান (৩৮)। দশ সন্তানকে নিয়ে দুশ্চিন্তা ও বিষন্নতায় দিন কাটাচ্ছেন তিনি। অপেক্ষা করছেন তার নিখোঁজ স্বামীর সংবাদ শোনার জন্য। গত নভেম্বরে হারিয়ে যাওয়ার পর এখনো জানেন না কী ঘটেছে তার ভাগ্যে। 
বেগম জানের স্বামী গোলাম জিলানি খাতানাকে (৪২) ভারতীয় সেনাবাহিনী গুম করেছে বলেই আশংকা করছে তার পরিবার। জান জানান, স্বামী ফিরে আসার কোনো আশাই তিনি করতে পারছেন না। সেনাবাহিনী যদি নিয়ে থাকে, তবে তাকে মেরেই ফেলেছে।
গোলাম জিলানির মতো আরও অনেকেই গুম হয়ে গেছে ভারতীয় সেনাবাহিনীর হাতে। গত বৃহস্পতিবার এ বিষয়ে একটি অনুসন্ধানী প্রতিবেদন প্রকাশ করে বার্তা সংস্থা এএফপি। অনুসন্ধানী এই প্রতিবেদনটিতে উঠে এসেছে ভয়ঙ্কর সব তথ্য। যা কিনা আবার দেয়া হয়েছে বিভিন্ন প্রসিদ্ধ মানবাধিকার সংস্থার বরাতে।
হিমালয় কোলঘেঁষা মুসলিম অধ্যুষিত কাশ্মীরে ভারতীয় সেনাবাহিনী মোতায়েনের গোড়া থেকেই হত্যা-গুম ও নির্যাতনের শিকার সেখানকার অধিবাসীরা। কিভাবে ষড়যন্ত্র-চক্রান্তের মাধ্যমে জম্মু-কাশ্মীর ভারতের অন্তর্ভূক্ত হলো, নিজেদের স্বাধীনতা হারালো, সেই কাহিনী জানতে এই লেখাটি (স্বাধীন কাশ্মীর যেভাবে ভারতের পদানত হলো!) পড়তে পারেন। 
কয়েক দশক ধরে সাজানো বন্দুকযুদ্ধ, বিক্ষোভ দমন, আর পাকিস্তানি অনুচর প্রতিরোধের নামে কাশ্মীরিদের হত্যা করে আসছে ভারত। মানবাধিকার সংস্থাগুলোর মতে, ১৯৮৯ সাল থেকে এ পর্যন্ত কমপক্ষে ৮ হাজার কাশ্মীরি গুম হয়ে গেছে। এদের অধিকাংশই তরুণ। তারা আর কখনো ফিরে আসেনি। এএফপির অনুসন্ধানে জানা গেছে, কাশ্মীরিদের হত্যা করলে ভারতীয় সেনাসদস্যরা সরকারের কাছ থেকে অর্থপুরস্কার ও পদোন্নতি পেয়ে থাকে।
২০১০ সালে ভারতীয় সেনা সদস্যরা পাকিস্তানি জঙ্গি আখ্যা দিয়ে হত্যা করে। ওই তিন তরুণের মৃত্যুতে কাশ্মীরব্যাপী বিক্ষোভ ছড়িয়ে পড়ে। সেই বিক্ষোভ দমনে ভারতীয় বাহিনীর গুলিতে ১২০ বেসামরিক নাগরিক নিহত হয়। পরবর্তীতে এক বিরল পুলিশি তদন্তে জানা যায়, ওই তিন তরুণকে বন্দুকযুদ্ধের নাটক সাজিয়ে ইচ্ছা করেই হত্যা করেছিল সেনাসদস্যরা।
আরও জানতে পড়ুন দ্য ডন প্রকাশিত এই (In India-held Kashmir, missing men revive fears of 'disappearances') নিবন্ধটি।
আরও পড়ুন দ্য এক্সপ্রেস ট্রিবিউন এর এই (India covering up human rights violations in Kashmir: report) নিবন্ধটি।

