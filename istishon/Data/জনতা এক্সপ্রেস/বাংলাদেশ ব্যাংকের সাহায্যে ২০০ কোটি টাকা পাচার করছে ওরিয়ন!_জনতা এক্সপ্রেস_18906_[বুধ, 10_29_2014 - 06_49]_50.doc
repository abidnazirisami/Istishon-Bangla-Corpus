বাংলাদেশ ব্যাংকের সাহায্যে ২০০ কোটি টাকা পাচার করছে ওরিয়ন!



নিয়ম বর্হিভূতভাবে বাংলাদেশ থেকে দেড় মিলিয়ন পাউন্ড বা প্রায় দুই শ’ কোটি টাকা ব্রিটেনে পাচার করতে চায় ওরিয়ন গ্রুপের কম্পানি ওরিয়ন ফার্মা। এ পরিমান অর্থ দিয়ে ব্রিটেনের বায়ো হেলথ নামের একটি কম্পানির শতভাগ শেয়ার কিনতে চায় ওরিয়ন ফার্মা। বাংলাদেশ থেকে কোন দেশে বিনিয়োগ করার উদ্দেশ্যে অর্থ পাচারের সুযোগ না থাকলেও ওরিয়ন ফার্মার এই অনৈতিক আব্দারে বাংলাদেশ ব্যাংক টাকা ছাড়ের বিকল্প পদ্ধতিতে কিভাবে ব্রিটেনে টাকা পাঠানো যায় সে অনুসন্ধানে নেমেছে।
তারেক রহমানের ঘনিস্ট হিসেবে পরিচিত ওরিয়ন গ্রুপ ব্রিটেনে দুই শ’ কোটি টাকা দিয়ে একটি ওষুধ কম্পানি কিনতে চায়। ব্রিটেনের বায়ো হেলথ নামের এ প্রতিষ্ঠানটির শত ভাগ শেয়ার মাত্র ২’শ কোটি টাকায় কিনে নিচ্ছে ওরিয়ন। ওরিয়ন বাংলাদেশ ব্যাংক ও বাংলাদেশের একটি বেসরকারি ব্যাংকে পাঠানো চিঠির সূত্রে জানা গেছে, বায়ো হেলথের (http://www.bio-health.co.uk/index.html) শুধুমাত্র সুনাম বা ব্রান্ড ভ্যালু কিনছে না ওরিয়ন। এর সঙ্গে বায়ো হেলথের ১০৯টি পণ্যর প্যাটেন্ট ও তার উৎপাদনের শর্ত, ৫২ ডেসিমল জায়গার ওপর ৬ হাজার বর্গফুটের একটি অফিস ভবন ও এই ওষুধ কম্পানির যন্ত্রপাতিও তারা ক্রয় করছে।
নিয়ম নেই, তবু বাংলাদেশ ব্যাংক 
বাংলাদেশ থেকে টাকা বিদেশে বিনিয়োগ করার কোন সুযোগ নেই। তবুও প্রভাবশালী মহলের চাপে বাংলাদেশ ব্যাংক নিয়ম খতিয়ে দেখার জন্য সংশ্লিষ্টদের নির্দেশ দিয়েছেন। গত ২৪ আগস্ট এ জন্য ওরিয়ন ফার্মার ব্যবস্থাপনা পরিচালক সালমান করিমের কাছে কাজের অগ্রগতি জানিয়ে পত্র দিয়েছেন বাংলাদেশ ব্যাংকের সহকারি পরিচালক হুমায়ূন কবীর পলাশ।
অথচ নিয়ম অনুযায়ী এ ধরনের কোন আবেদন খতিয়ে দেখারই সুযোগ নেই। কিন্তু প্রভাবশালীদের চাপে বাংলাদেশ ব্যাংক ওরিয়নের জন্য এখন শর্ত শিথিল করতে যাচ্ছে। সোজা কথায় অর্থ পাচারের সঙ্গী হচ্ছে এখন রাষ্ট্রীয় ব্যাংক। আর সেক্ষেত্রে দেশের স্বার্থ নয়, বরং ব্যবসা কম্পানির স্বার্থটাকেই প্রাধান্য দিচ্ছে তারা।
ব্রিটেনে ২০০ কোটি টাকায় ওষুধ কম্পানি!
বায়ো হেলথ ৭০ বছরের পুরানো একটি কম্পানি। বাজারে তাদের ১০৯টি পন্য রয়েছে। একটি অফিস বিল্ডিং, যন্ত্রপাতি, পন্যের লাইসেন্স, ব্রান্ড ভ্যালু সহ মাত্র ২’শ কোটি টাকায় ব্রিটেনের বাজারে বিক্রি করার মত পাগল নেই। তাহলে ওরিয়ন কিভাবে কিনছে। এ প্রশ্নে উত্তর দিলেন এক কর্মকর্তা।
বাংলাদেশের এক ঊর্ধ্বতন কর্মকর্তা নাম না প্রকাশ করার শর্তে জানিয়েছেন, মাত্র ২’শ কোটি টাকায় বিট্রিনে জমিই পাওয়া যাবে না। আর বাড়ি, যন্ত্রপাতি, ব্রান্ড ভ্যালু সহ বিক্রি করার প্রশ্নই আসে না। আসল বিষয় হলো এটি আরো অনেক দামে কেনা হচ্ছে। দাম কমিয়ে দেখানো হচ্ছে।
খোঁজ নিয়ে জানা গেছে, ৬ হাজার বর্গফুটের একটি দালান বাড়ি ও ৫২ ডেসিমল জায়গার দামই ব্রিটেনের মিডওয়ে সিটি স্টেটে কম করে হলেও ৩’শ কোটি টাকা। এর সঙ্গে ১০৯টি পন্য, যন্ত্রপাতি, ব্রান্ড ভ্যালুর দাম হাজার কোটি টাকার কম হবার সুযোগ নেই।
ওই কর্মকর্তা আরো জানান, ওরিয়ন গ্রুপ ১০০ মেগাওয়াটের একটি বিদ্যুৎকেন্দ্র আছে। এ কেন্দ্রের তেল আনার অনুমতি পেয়েছে তারা। বিদেশ থেকে কম দামে তেল এনে বেশি দাম দেখানো হচ্ছে বাংলাদেশে। আর বাড়তি চুরির টাকা হুন্ডি হয়ে চলে যাচ্ছে। সেই হুন্ডির টাকা দিয়েই তারা বায়ো হেলথ কিনছে।
এখানেই শেষ নয়
শুধু ওরিয়নই নয়, বেক্সিমকো, ইউনাইটেড গ্রুপ, স্কয়ার, সামিট গ্রুপ সহ দেশের শীর্ষ বহু কম্পানিই ইতিমধ্যে ব্রিটেন টাকা পাচার করে সেখানে কম্পানি খুলে বসেছে।
ওরিয়ন বাংলাদেশে তারেক রহমানের ঘনিষ্ঠ হিসেবে পরিচিত একটি কম্পানি। এই ফাকিবাজ কম্পানিটি ওয়ান ইলেভেনের সময় দেশ থেকে পালিয়েছিলো। দৈনিক আমার দেশের শীর্ষ শেয়ারের মালিকও ওরিয়ন গ্রুপ।
বহুল আলোচিত যাত্রাবাড়ি ফ্লাইওভারটিও এই কম্পানি করেছে। তারেক জিয়ার মালিকানাভুক্ত বেলহাসার শেয়ার কেড়ে নিয়ে যাত্রাবাড়ি ফ্লাইওভার নির্মান সে আরেক তেলেসমতি কারবার।
সংযুক্ত নথি
ওরিয়ন গ্রুপের পুকুর চুরিরর সিরিজ প্রতিবেদন থাকছে ইস্টিশনের পাঠকের জন্য। পরবর্তী পর্বে পড়বেন যাত্রাবাড়ি ফ্লাইওভার নিয়ে সাগরচুরির প্রতিবেদন।
.................

