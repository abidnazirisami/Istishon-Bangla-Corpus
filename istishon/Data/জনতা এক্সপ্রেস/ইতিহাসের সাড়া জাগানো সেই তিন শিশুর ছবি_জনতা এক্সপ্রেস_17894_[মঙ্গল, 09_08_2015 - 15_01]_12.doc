ইতিহাসের সাড়া জাগানো সেই তিন শিশুর ছবি


ইতিহাসে ঘটনা পরিক্রমায় স্বাক্ষী হয়ে আছে অনেক কালজয়ী স্থিরচিত্র। যেসব ছবি সভ্যতাকে নাড়া দিয়েছে, সভ্যতার সভ্যদের মুখে চপেটাঘাত মেরেছে ঐসব ছবি। সভ্যতার মানুষদের সাথে ঘটে যাওয়া সেই নির্মমতার স্থিরচিত্রগুলো আজও সাক্ষী হয়ে আছে শাসকদের নির্মমতার ও শোষিতেদের উপর নির্যাতনের প্রতিচ্ছবি হয়ে। ইতিহাস থেকে সেই ধরনের তিনটি শিশুকে নিয়ে কালজয়ী তিনটি স্থিরচিত্র সম্পর্কে আলোচনা করব।
ছবি-১
তুরস্কের বদ্রাম এলাকায় বুধবার সমুদ্রতীর ধরে হাঁটছিলেন আলোকচিত্রী নিলুফার ডেমির। হঠাৎই তিনি সমুদ্রতটে পড়ে থাকতে দেখেন লাল টি-শার্ট, নীল প্যান্ট ও কালো জুতা পরা নিথর শিশুটির দেহ, যার ওপর দফায় দফায় আছড়ে পড়ছে সাগরের ঢেউ।
বালুতে মুখ গুঁজে থাকা শিশুটিকে দেখে আতঙ্কে প্রায় জমে যান তিনি। তবে যখন নিশ্চিত হলেন শিশুটির জন্য কিছুই করার নেই, তখনই সঙ্গে থাকা ক্যামেরায় তুলতে শুরু করেন শিশুটির একের পর এক ছবি; যে ছবি নিয়ে এখন বিশ্বজুড়ে চলছে তোলপাড়।
বলা হচ্ছে- তুরস্কের সমুদ্রতটে বালুতে মুখ গুঁজে পড়ে থাকা তিন বছরের শিশু আইলান কুর্দির সেই ছবির কথাই।

সেই মুহূর্তটি প্রসঙ্গে তুরস্কের দোগান সংবাদ সংস্থার আলোকচিত্রী নিলুফার ডেমির সিএনএনকে বলেন, 'শিশুটির জন্য কিছুই করার ছিল না। তার জীবন ফিরিয়ে দিতে করণীয় কিছুই অবশিষ্ট ছিল না।'
গত ২ সেপ্টেম্বরের এই ঘটনা বিশ্ববাসীর মন ও মানবীয়তাকে কঠোরভাবে আঘাত করেছে। সিরিয়ার ৩ বছরের শিশুর এই শক্তিশালী স্থিরচিত্র জাতির চেতনাকে নতুনভাবে জাগ্রত করেছে এবং উদ্বাস্তুদের অধিকার সম্পর্কে এবং কয়েক মাসে তাদের উপর হওয়া আইএস এর ধর্মের নামে জঙ্গীবাদের উপর বিশ্বের মানুষের মনোযোগ আকর্ষণ করেছে।
বিশ্ব মানবতা মনে করছে, হয়তো সিরিয়ার ধর্মীয় সন্ত্রাসের শিকার শিশু আইলান কুর্দির এই হৃদয়বিদারক ছবির হাত ধরেই ইউরোপের ‘চলমান অভিবাসী সংকট’ সমস্যার সমাধান হবে এবং পৃথিবী আরও একধাপ পরিবর্তনের দিকে এগিয়ে যাবে। তবে আমরা কামনা করবো আইলানের মত আর কোনো দেব শিশু যেন অকালে তাদের মূল্যবান জীবনের অবসান ঘটিয়ে এভাবে বিশ্ববাসীকে কাঁদিয়ে ইতিহাসের পট পরিবর্তন না করে, আর এ ব্যাপারে বিশ্ববাসীকেই সচেতন থাকতে হবে। শিশু আইলান জীবন দিয়ে বিশ্বমানবতাকে জাগ্রত করার কারণেই আজ হাজার হাজার উদ্বাস্তুদের আশ্রয় দিচ্ছে ইউরোপের বিভিন্ন দেশ।
ছবি-০২
দক্ষিণ সুদানের মধ্যে বেলসেন-বার্গেন কনসেনট্রেশন ক্যাম্পের পাশে একটি ছোট্ট মেয়ের মৃত প্রায় বিভীষিকাময় কঙ্কালসার শরীরের পাশে বসে একটি শকুন তার মৃত্যুর প্রহর গুনছে লোভী দৃষ্টি নিয়ে, শিশুটি কখন মারা যাবে।

পৃথিবীর সেরা স্থিরচিত্র গুলোর মধ্যে এই ছবিটি অন্যতম। ছবিটি তুলেছিলেন সাউথ আফ্রিকান ফটো সাংবাদিক কেভিন কার্টার। আমরা ইতিহাস হতে দেখতে পাই যে, ঐ সময়ে ক্যাপচার করা সেই হৃদয়বিদারক ছবি ১৯৯৩ সালে প্রকাশের পর অবশ্যই অবস্থা পরিবর্তিত হয়েছিলো। সেই চিত্র শিল্পী যে শিশুকে না বাঁচিয়ে ছবি তুলতে ব্যস্ত ছিলো ঘটনা ক্রমে সে আত্মহত্যা করেছিলো। সেদিন সুদানের আয়োদ গ্রামের কাছে ঐ ঘটনার সময় তিনি ২০ মিনিট অপেক্ষা করেছিলেন সবচেয়ে ভালো ছবিটি তুলতে। এর মধ্যে শকুনটি তার শিকার সমাপ্ত করে। তিনি ইচ্ছে করলেশিশুটিকে বাঁচাতে পারতেন।
ছবি-৩

তিন নম্বর হৃদয় বিদারক ছবিটি ভিয়েতনাম যুদ্ধের। ছবিতে দেখা যাচ্ছে একটি আতঙ্কগ্রস্ত নয় বছরের নগ্ন বালিকা আগুনে তার পোশাক পুড়ে যাওয়ার পর জীবন বাঁচাতে দৌঁড়াচ্ছে, সাথে আরও কিছু আতঙ্কিত শিশু আছে। নাপাম হামলার পর তারা তদের জীবন বাঁচাতে দৌড়াচ্ছিলো। এই ছবিটি ১৯৭৩ সালে ভিয়েতনামী আলোকচিত্রী নিক ধারণ করেছিলো। নাপামের আগুনে দগ্ধ ও আতঙ্কগ্রস্থ কিম ফুকের নগ্ন ছবিটি ভিয়েতনাম যুদ্ধ তথা ভিয়েতনামে মার্কিন আগ্রাসনের বিরুদ্ধে বিশ্বব্যাপী জনমত গড়ে তুলতে আগুনে ঘি ঢালার মত কাজ করেছিলো। আজও বিশ্বব্যাপী শাসকদের আগ্রাসন চলছে। আর এর বড় শিকার হচ্ছে শিশু ও নারীরাই। 
ছবি ও তথ্য: সংগৃহিত

