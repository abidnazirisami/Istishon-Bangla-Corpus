ঈশ্বর যেখানে নেই প্রকৃত মানবতা সেখানেই!


একটা ঘটনা বলি....
আমার বেড়ে উঠা থেকে শুরু করে স্কুলিং পর্যন্ত সবই গ্রামে। সেই সুবাদে আবহমান গ্রাম সম্পর্কে আমার অন্য সব শহুরে লোকজনের থেকে ধারনা একটু হলেও বেশী।
গ্রামে থাকার সময় আমি অনেক কিছু প্রত্যক্ষ করতে পারার সুযোগ পেয়েছি। অন্যান্য শহুরে লোকজন গ্রাম সম্পর্কে যে ধারনা তা অনেকটা ইতিহাসের একজন ছাত্রের কাছে পদার্থবিজ্ঞান এর ধারনার মতই অপ্রতুল।
আমি ব্যক্তিগত ভাবে মনে করি গ্রাম হল দ্বৈতচরিত্রের একটা আদর্শ উদাহরন... এখানে যেমন সরলতার মৌন নদী আছে তেমনি সেই নদীর মাঝে কুটিলতার কালসাপের ও অভাব নেই।
আসল ঘটনায় আসি....
আমার এক পরিচিত প্রতিবেশী কাকার জীবনে ঘটে যাওয়া একটা ঘটনা এটা।
আমার কাকার নাম ছিল আব্দুস সালাম। অসাধারন সাবলিল একজন মানুষ। আমার জীবনে দেখা একমাত্র সহজ সরল সাদা মনের মানুস। জীবনে কুটিলতা কি জিনিস সেটা বুঝতেন না কিন্তু কুটিলাতাকে অনেক কাছ থেকে প্রত্যক্ষ করার দুর্ভাগ্য তার হয়েছিল।
সাধারন দরিদ্র কৃষক হিসেবেই তিনি সমাজে গন্য হতেন। কিন্তু পৈতৃক ভাবে অনেক সম্পত্তির মালিক ছিলেন। সংসারটাও খুব বড় ছিল না। এক মেয়ে আর ছোট একটা ছেলেকেই নিয়ে ছিল তার সাংসারিক জীবন। অনেকটা মসৃন ভাবেই তাদের দিন অতিবাহিত হয়ে যাচ্ছিল।
কিন্তু রৌদ্রউজ্জল দিনের শেষে হঠাৎ কালবৈশাখী ঝড় যেমন করে সব কিছু তসনস করে দেয়।তেমনি করে তার জীবিনেও নেমে এসেছিল এক ভয়াল ঝড়..যা কালবৈসাখী এর থেকেও অনেক বেশী কালো। অনেক বেশী দুর্বিষহ।
তার বড়মেয়ে দেখতে -শুনতে সুন্দরি ছিল।এতটাই ছিল যে পাড়া গায়ে তা বড্ড বেশী বেমানান মনে হত।
আমারা হয়ত সবাই মনে করে থাকি পাড়া গায়ের মেয়েরা হয়ত অনেক বেশী নিরাপদ..শহুরে মেয়েদের থেকে..যা সম্পুর্ন ভুল একটা ধারনা।
পাড়া গায়ে একটা ধর্ষণের খবর বেশীরভাগ ক্ষেত্রেই অপ্রকাশিত থেকে যায়। যা আমরা শুনি তা মূল ঘটনার শতকরা ১০ ভাগও না।
যাই হোক....আমার চাচি অনেক আগেই গত হয়েছেন। তাই আমার চাচাকেই পিতা এবং মাতা দুটির দায়িত্তই পালন করতে হত।
থাকার জায়গার মধ্যে যা ছিল তা হল এক রুমের একটা দোচালা ঘর...নিচে আমার চাচা শুতেন আর খাটে দুই ভাই বোন একসাথে থাকতেন।
আগেই বলেছিলাম আমার চাচার সহায় সম্পত্তি ভালই ছিল...খুব স্বাভাবিক ভাবে তার প্রকৃত হিতাকাঙ্ক্ষীর পরিমান অনেক কম ছিল।
এই ক্ষেত্রেও ঘরের শত্রুর পরিমানই বেশী ছিল।
তার আপন ভাই ভাতিজাদের সাথে তাদের সম্পর্ক অনেকটা কুকুর আর মাংসের টুকরার মত ছিল।যাই হোক...সালাম চাচার sacrifice এর কারনে তা খুব বেশী খারাপ পর্যায়ে পৌছুতে পারত না। কিন্তু তাই বলে কি কুকুর তার আহার থেকে বেশী দিন নিবৃত থাকতে পারে।
একদিন খবর পেলাম সালাম চাচাকে গ্রামবাসী সবাই ধরে গাছের সাথে বেধে রেখেছে। তাকে অনেক মারধর করা হচ্ছে। কিছুই বুঝতে না পেরে সরাসরি ঘটনা স্থিলে গিয়ে উপস্থিত হয়ে যা শুনতে পেলাম তার জন্য আমি মোটেও প্রস্তুত ছিলাম না। সালাম চাচা নাকি তার নিজের মেয়েকে রাতে রেপ করেছেন এবং যাতে ঘটনা কেউ না জানতে পারে সেইজন্য মেয়েকে রেপ করার পর বালিস চাপা দিয়ে হত্যা করছে।
ততক্ষনে পুলিস এসে গেছে এবং তাকে হাজতে নিয়ে যাওয়ার প্রক্রিয়া চলছে...
পুলিস প্রাথমিক ভাবে তাকে নানা ভাবে জিজ্ঞাসা করতে থাকলেও.. একটা জিনিস চোখে পরার মত ছিল যে চাচা কোন কথাই বলতে পারছেন না।মনে হচ্ছিল তিনি এই জগতে নাই। চোখদুটি অস্বাভাবিক ভাবে ঢুলুঢুলু ছিল।
মনের মাঝে একরাশ ঘৃনা নিয়ে আমি বাড়ি এলাম। যে এই দুনিয়ায় কাউকে ভাল বলার কি উপায় নেই...এই প্রশ্নটা বার বার মনের মাঝে ঘুরপাক খাচ্ছিল।
পরের ঘটনা খুব সংক্ষিপ্ত... বিভিন্ন পত্র-পত্রিকায় ছাপা হল এই ঘটনা...অনেক মানুষ থুতু ফেলল...তার উদ্দেশ্যে। তার বিচার চেয়ে মিছিল সমাবেশ হল...
সব শেষে তার বিচারের রায় হল...তিনি দোষী সাব্যস্ত হলেন। রায়ে মৃত্যু দন্ড দেয়া হল।
মৃত্যু দন্ড কার্যকর করার করার আগে...হঠাৎ আমাদের বাড়িতে বাবার কাছে একটা চিঠি এল...থানা থেকে। পরে জানতে পারলাম...সালাম চাচা আমার বাবার সাথে দেখা করতে চেয়েছেন। আমার বাবা অনেকটা অনিচ্ছাসত্ত্বে হাজতে গেলেন তার সাথে দেখা করার জন্য...সাথে আমিও ছিলাম।
তারপর চাচার সাথে দেখা হওয়ার পর তিনি যা বললেন তা সংক্ষেপে বলতে গেলে এইরকম...
"জয়নাল ভাই কাল পরশুর মধ্যে আমার ফাসি হবে। আমি আজ দোষী প্রমানিত হইছি। তোমার কাছে ভাল হইয়া আমার কোন লাভ নাই। সবাই আমারে আজীবন খারাপ জানব। কিন্তু ভাই আমি আজকে মরার দরজার সামনে দাঁড়াইয়া তোমারে কিছু সত্য কথা কইবার চাই...আমি আমার মাইয়ার সাথে কোন খারাপ কাম করি নাই। মা মরা মাইয়াডারে আমি আমার জানের থিকাও বেশী ভালবাসতাম যেদিন ঘটনাটা ঘটে সেই দিন আমি একটু রাইত কইরা বাড়ি আহি। আমার ছোড পোলাডা অনেক দিন ধইরা..নানি বাড়ি যাইবার চায় তাই ওরে ওর নানির বাড়ি পাঠাইয়া বাড়িত ফিরতে আমার দুপুর রাইত হইয়া যায়। বাড়িত ফিরা দেখি...আয়সা ঘুমাইতেছে।আমারও অনেক ঘুম আইতাছিল দেইখা ওরে আর না ডাইকা...আমি ঘুমাইয়া গেছিলাম। বিহানে যহন ঘুম থিকা উইঠা ওরে ডাকতে যামু তহন দেখি ও কোন রাও(আওয়াজ) করে না।
গায়ে হাত দিয়া দেহি ঠান্ডা হইয়া রইছে। লগে লগে আমি চিক্কুর দিয়া মানুস জন ডাকি....
সবাই আইসা দেখে মাইয়াডা আমার মইরা আছে। ডাক্তার আইসা কইল...আমার মাইয়ারে নাকি খারাপ কাম কইরা তার পর গলাটিপা মাইরা ফালাইছে। লগে লগে দেখি...কুদ্দুস(চাচার বড় ভাই) আর ওর পোলাপান কইতেছে..আমি নাকি এই কাম করছি,আমার মাইয়া নাকি ওগো কাছে অনেকবার বিচার দিছে...আমি নাকি ওর লগে খারাপ কাম করবার চাইতাম। এর পর ঘটনা ত তোমরা জান।
আমার কথা তোমরা বিশ্বাস কর বা নাই কর তাতে আমার কোন লাভ হব না। খালি সত্যটুকু তোমাগো জানাইলাম। আমার যা হওয়ার তা ত হবই...
শুধু আফসোস একটাই...মাইয়াডারে এমনে কইরা নির্যাতন করল...তার বিচারডাও চাইবার পাইলাম না। আমরা গরীব মানুস...আমাগো বিচার এই দুনিয়ায় পামু না তা আমরা জানি...খালি আল্লার কাছে একটা দোয়া করি আল্লা যেন...অই জানোয়ার গো বিচার করে...আল্লায় যেন অগো বিচার করে"
বলতে বলতে দেখলাম চাচা হাউমাউ করে কান্না শুরু করে দিল। আমার আব্বা অনেক শক্ত হৃদয়ের মানুস...কিন্তু তার শক্ত আবরন ভেদ করে সেই দিন অশ্রু ঝরতে দেখেছিলাম।
যাই হোক যা হবার তাই হল...সমাজের দৃষ্টিতে একটা নরপশুর বিনাশ সাধন হল।সমাজ পবিত্র হল...শুধু সত্যটা খুব বেশী নিরবে কেঁদে আস্তে আস্তে বিলিম হয়ে গেল।
তারপর অনেক কাল গত হয়েছে আমি শহরে এসেছি...শহরের কর্মের ধোপে অনেক খানিই ভুলে গিয়েছিলাম ঘটনাটা।
কিন্তু আবার কেন জানি হঠাৎ করে মনে পরতে শুরু করল...যখন দেখলাম...নাস্তিক আস্তিক অনেক কিছু নিয়েই বিতর্ক চলছে তখন আবার হঠাৎ করে ঘটনাটা হৃদয় পটে আস্তে আস্তে সজীব হয়ে উঠতে থাকল...
মনে পরার জন্য হয়ত একটিমাত্র লাইন দায়ি সেটা হল...আল্লায় একদিন বিচার করব।
আসলেই ত এই অসহায় মানুসটার এই জুলুমের বিচার কে করবে। দুনিয়ার বিচার যেখানে জলজ্যান্ত একটা প্রহসন হিসেবে প্রতিয়মান হয়েছে সেখানে এই আস্তাকুরে মরা মানুসটার নির্জাতনের বিচার কে করবে।
আল্লা করবে,ভগবান করবে,ইশ্বর,করবে।
নাস্তিকতার আদলে মানবতার কথা যারা বলেন তাদের মতে ত কোন আল্লাহ নেই। তাহলে কি এই জুলুমের কোন বিচার নেই। সেই ধর্ষনকারি সেই হত্যাকারি... এবং সেই মজলুমের কি একই পরিনতি হবে। দুই জনেই কি শুধুই পচে যাওয়ার মাধ্যমে বিনষ্ট হবে। যদি তাই হয় তাহলে কি এরই নাম মানবতা... যেখানে জালিম এবং মজলুমের ...পরিনতি একই...
সবশেষে বলব দুনিয়ায় এইরকম ঘটনা এক দুটো নয়....হাজারটা এই রকম উদর পিন্ডি বুদর ঘারে চাপানোর ঘটনা আছে...নাস্তিক ভাইদের কাছে প্রশ্ন...এর কি বিচারের ব্যাবস্থা আপনারা রেখেছেন...নাকি কোন ব্যাবস্থা নাই আপনাদের মানবতার ওই নাস্তিকতাবাদে...।
আশা করব কেউ যেন ঘটনার বাস্তবতা অনুসন্ধান করে গলদঘর্ম হবেন না। মনে রাখবেন.... এই পৃথিবীতে এই রকম কেন এর থেকে হাজার গুন ভয়াবহ জুলুমের ঘটনার উদাহরন এর অভাব নেই।

