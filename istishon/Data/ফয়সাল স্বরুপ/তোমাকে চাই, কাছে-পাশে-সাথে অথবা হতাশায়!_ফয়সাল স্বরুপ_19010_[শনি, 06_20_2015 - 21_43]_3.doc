তোমাকে চাই, কাছে-পাশে-সাথে অথবা হতাশায়!


আমার আর কিছু পড়া হয়না, করা হয়না, দেখা হয়না, শোনা হয়না।
কেবল একটি নারী, একটি পরীর অপেক্ষায়, আশায়, নেশায়।
যখন পড়তে যাই কিছু, হোক তা টিভির খবরের স্ক্রল, পেপারের হেডলাইন, বইয়ের পাতা কিংবা গল্প-স্টাটাস-কবিতা মনে হয় সবাই লিখে রেখেছে তোমার সব কথা, সব ব্যাথা।
সব অক্ষরের মধ্যে তোমার নামের অক্ষরে চোখ আটকায়, তোমাকে মনে পড়ে যায়, আমার আর কিচ্ছু পড়া হয়না।
দেখতে গেলে টিভি কিংবা মুভি, তোমাকে মনে পড়ে।
মানুষ দেখলে তোমাকে মনে পড়ে, মেয়েমানুষ দেখলে তোমাকে মনে পড়ে।
প্রত্যেকে যেন তোমাকে মনে করিয়ে দেওয়ার জন্যেই, তুমিও এমন চলতে, ফিরতে,হাটতে,কাঁদতে পারো...
ইদানীং আকাশ খুবই নীল, তোমার নীল কামিজের মতো,নাহ ওতো নীল না।
জামার নীলটাই বেশি গাঢ় ও সুন্দর, তোমার জন্য আমার আক্ষেপ-উৎকন্ঠা আর হতাশার মতোন।
গানটান শুনতে ইদানিং ভালো লাগেনা, তোমার কন্ঠ ভেসে আসে খালি, ওটার কাছে এসব আর ভালো লাগেনা।
একটা চিকন মিস্টি আর শান্ত সুরে তুমি কথা বলো, তুমি বকো, তুমি গাও, তুমি বিরক্ত হও আর সবচেয়ে অসাধারনভাবে তুমি হাসো - শব্দতরঙ্গের নিখুত সমন্বয়ে যা হয়ে ওঠে গ্রীষ্মের খুব গরম দুপুরে হঠাৎ আশপাশ থেকে আসা জলমাখা শীতল বাতাস;আশপাশে হয়তো কোথাও বৃষ্টি হয়েছে এমন জলমাখা ঠান্ডা বাতাসে যেমন গরম আর থাকেনা- তোমার হাসিতে মুহুর্তে ভোলা যায় সব ক্লান্তি আর দূঃখবোধ!
আমার কোনদিকে তাকালেও তোমার কথা মনে পড়ে, যখন কালো রং দেখি, তোমার দূঃখ,তোমার ব্যাথার কথা মনে পড়ে।
যখন সাদা কিছু দেখি, সাদা বকের মতন, তুলার মতন, শরৎ এর মেঘের মতন - তোমার চোখ ভেসে উঠে আমার চোখে।
যখন লাল দেখি, রক্তের মতন, জবার মতন, নরম কিছু দেখি কুসুমের মতন, পাপড়ির মতন- তোমার ঠোটের কথা মনে হয়- একজোড়া অসাধারন লালচে ঠোট যার শৈল্পিক সঞ্চালনে তুমি বলো কথা, গাথো একের পর এক বাক্য!
কিছু মেয়ে, কিছু নারীর সাথে সখ্যতা আছে, কিন্তু হৃদ্যতা তোমার সাথেই!
নাইলে সবসময় ভাবি কেনো!
তোমার সাথে থাকতে ইচ্ছা করে, তুমি কি করো না করো জানতে ইচ্ছা করে- আমার অসহ্য লাগে তোমার নীরবতা-তোমার চোখের নোনাজল-যেমন অসহ্য লাগে আমার মা-কে চুপ থাকতে আর কাঁদতে দেখে!
আমি খুব খারাপ, চোখদুটো আরো খারাপ, মস্তিষ্ক যাকে তুমি মনও বলতে পারো আরো খারাপ।
কেনো জানো, যখনই মানুষ দেখি, মেয়েমানুষ দেখি, তোমাকে খুজি,
যাদের আমি চিনি ও চিনিনা, যাদের সাথে পরিচয় আছে ও নেই, ঘনিষ্ঠতা আছে বা নেই- তারা যেন তোমার প্রতিনিধি, তুমিই যেন পাঠিয়েছো তাদের- মনে করাতে তোমাকে।
আমার দম আটকায়, যখন আমি তোমার 'ভাল থাকা' আটকাই, মন খারাপ করাই, কষ্ট দেই।
আমি তোমার অসাধারন হাসি দেখতে চাই, তোমাকে ভালো থাকতে দেখতে চাই নিরন্তর।
আমি দেখতে পাই অথবা না পাই, যেন এমনই হোক-
তুমি কাজ করছো, ঘামছো, বিরক্ত হচ্ছো, অসহ্য হচ্ছো, তারপর সফল হয়ে হাসছো মিটমিট করে, একরাশ নিঃশ্বাস ফেলে উদযাপন করছো সফলতা, পেয়াজ কাটা থেকে তোমার সাধের মানুষ কাটা!

