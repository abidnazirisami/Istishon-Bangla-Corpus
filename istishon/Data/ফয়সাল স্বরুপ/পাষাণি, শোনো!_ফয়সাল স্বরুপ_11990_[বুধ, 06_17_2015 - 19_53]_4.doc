পাষাণি, শোনো!


ধরে নাও আমি কষ্টে আছি.....
উল্টা তেলাপোকার মত ছটফট করছি তোমার মেঝেতে,
তোমার স্পর্শের অপেক্ষায়; তোমার ছোট্ট স্পর্শ পেলেই আবার ছুটতে শুরু করবো, উড়তে শুরু করবো-এই ভরসায়।
ধরে নাও আমি থেমে আছি,
অবরোধে গাবতলী-সায়েদাবাদের থেমে থাকা বাসের মতো,
একটি আইনের অপেক্ষায়;থেমে থাকা চলবেনা- তোমার দফতর থেকে জারি হবে।
ধরে নাও সবকিছু স্তব্ধ হয়ে গেছে,
কবরের মতো; তোমার দুই-চারটা তুচ্ছ কথা, দুচার লাইন গানের অভাবে সব
পানসে হয়ে গেছে নির্বাক সাদাকালো সিনেমার মতো।
ধরে নাও আমি ঝুলে আছি ক্রুশবিদ্ধ যিশুর মত,
ব্যাথায় কাতরাচ্ছি, হাতে পেরেকের মতোন ব্যাথা দিচ্ছে একটি ফোন।
তোমার সাড়ার অপেক্ষায়।
কতদিন সাড়া দাওনা, নিজে থেকে কিছু বলোনা, শুনলে বিরক্ত হও!
তোমার সরল স্বাভাবিক দুইটা কথা, তিনটি ইমো, চারটি ম্যাসেজ পেলে হাত থেকে পেরেক নামবে, বুক থেকে পাথর নামবে, গলা থেকে কাঁটা নামবে।

