খারাপ আব্বুটা তার সাধ্যের মধ্যে যা করেছিল__


- আব্বু একটা টাচফোন কিনে দেন না?
- কেনো ফোন দিছি না তোমাকে?
- এটা তো টিপতে হয়, ছোট স্ক্রিন, অপশন কম।
টাচফোনে অনেক কাজ হয়, এটা 'আম পাড়া' ফোন।
- আমার সাধ্যের মধ্যে ঐ 'আম-পাড়া' ফোনই আছে,
আর টাচ ফোন নিয়ে কি কাজটা করবা আমাকে বুঝাও?
কয় টাকা কামাবা ফোন দিয়ে আমাকে বলো! বলো!
- আব্বু, নেট চালানো, নেটে তো এখন সব কিছু করা যায়।
- ওসব আমাকে বুঝাতে এসোনা! নেট দিয়ে কি করা যায় না যায় আমি তো একটু হলেও জানি!
তুমি যে ভাত খাও সেই ভাতই তো আমি খাই, নাকি?
- কলেজ শেষ হয়ে গেল আমার, কয়েক মাস পর ভার্সিটি তে উঠবো।
একটা টাচ ফোন কিনে দিতে চাচ্ছেন না। ধুর।
আপনার নিজের ভাইই তার ছেলেকে ম্যাট্রিকের আগেই দ্যাখেন কম্পিউটার কিনে দিছে, ও ফোন চালায় ক্লাস সিক্স থেকে।
- আমার ছেলেকে আমার সাধ্যের মধ্যে যা আছে দিছি। তোমাকে দিচ্ছিনা এমন তো না। এমন?
তুলনা যে করছো তুমি,
এমনো অনেক ছেলে আছে রোজগার করে নিজে পড়ে আবার সংসার চালায়, আছেনা?
তোমাকে সেটা করতে হচ্ছে?
আরামেই রাখছি তোমাকে, যথেষ্ট।
আর তোমার আব্বুর এই কথা এখন খারাপ লাগছে, পরে বুঝবা, আব্বুই ঠিক ছিলো।
তখন মনে হবে।
এখন মুখ কালো করে লাভ নেই, সামনে থেকে যাও। 
আব্বুটা আসলেই খারাপ ছিলো।
নিজের শরীর খারাপ থাকলেও ডাক্তার দেখাতোনা বাড়তি খরচ এর ভয়ে, ওষুধ কম কম কিনতো। বড় মাছ বলতে বাড়িতে আনতো ১২০ টাকা কেজির বড় পাঙ্গাশ মাছ। বড় একটা পাঙ্গাশ মাছের যে ওজন হতো, অন্য মাছের কেজির দামই তার থেকে বেশি ছিলো।
কারন তার ছেলেকে আর ছোট মেয়েকে প্রাইভেট পড়াতে হতো কয়েক জায়গায়, আলাদা করে টিউটর দেওয়ার টাকা ছিলোনা- প্রতি সাবজেক্ট এর জন্য একজন যা নিতো ৫ টা স্যারের বাসায় গিয়ে পড়ে আসলে তার চেয়ে কম টাকায় হয়ে যায়। সেখানে দুইজনের জন্যই মাসের শুরুতেই ভালো অংকের টাকা দিতে হতো, আবার বই খাতা কেনার জন্যে, ছেলের সাইকেল থাকলেও মেয়ের স্কুল আর পড়তে যাতায়াতের জন্য কখন কি লাগে, রাখতেও হতো। 
একটা সময় পর দেখা গেলো, ম্যাট্রিকে ল্যাপটপ পাওয়া ছেলেটির রেজাল্ট খারাপ হল, সে ভালো কলেজে ভর্তি হওয়ার মত রেজাল্ট না করায় নেতা-টাকা ইত্যাদি করে মাঝারী একটা কলেজে পড়তো।
আর টাচফোন না পাওয়া ছেলেটি দেশের সেরা প্রতিষ্ঠানে আর ঐ ছোট মেয়েটা এইটে ট্যালেন্টপুলে বৃত্তিসহ জিপিএ৫ পেয়ে সায়েন্স নিয়ে নাইনে ওঠে ........

