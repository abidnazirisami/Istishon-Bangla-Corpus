জাবর


 চিন্তার তিন তার ছিঁড়ে যায়;
প্রেমিকের আজ মনে নেই চুমুর স্বাদ!
সেই শেষ কবে খেয়েছিলো-
টপাটপ কয়েকবার, এক বর্ষার সন্ধ্যায়!
জন্ডিস- পাওয়া ল্যাম্প পোস্ট এক -
গভীর রাতে তার ছায়াকে একাকী করে;
দীর্ঘতর আজ কোনো গ্রীষ্মের রাতের মেঘ -
সেই নি:শ্বাসের ঘ্রাণ মনে করিয়ে দেয় শীতল হাওয়ার!
ধুম্রশলাকার ধোঁয়ায় ঢাকা পড়ে দিন তার্।
কতো জনই পেতেছিলো চুমুর ফাঁদ
তবু একাকী ছায়া আজও সেই স্মৃতি নিয়ে চুম্বন করে
ধোঁয়ার অধরে , জাবর কেটে চিন্তার!
জাবর
সন্ধি মুহিদ
৪ বৈশাখ ১৪২০

