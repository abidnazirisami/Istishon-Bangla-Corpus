কামনার বাস্তবায়ন


 আমি ছিলাম মৃতের মত নিরীহ;
শুধু দূর থেকে তোমাকে দেখতে চেয়েছি
ছুঁতে চাইনি তোমার দেহ।
,
আমার চোখ মুখ
তোমার পেলব শরীরের উত্তাপ চায় নি।
দূর থেকে তোমার হাসি দেখতে চেয়েছিলো।
,
বেলী ফুলের মত ফুটফুটে শুভ্রতা তোমার,
তোমার হাসিতে যেন হীরের বুকে সূর্যকিরণ।
তোমার টনটনে কণ্ঠ; দূর থেকেই করেছি অনুভব।
,
আমার এই ভালবাসায় কাম ছিলো না।
ভালবাসাটা ছিলো তোমার মতই পবিত্র।
তবে আজ ক্যানো এগিয়ে এসে বললে,
"আমায় চুমু খাও।"
,
আমার চোখ মুখ
কান ঠোঁট, অন্তরাত্মা পর্যন্ত লজ্জায় রাঙা হল।
আমি এভাবে তোমায় চাই নি।
ভালবাসাটা ছিল নপুংসক।
,
আজ ক্যানো এই মৃতকে জাগালে?
নিজেকে মৃত করার জন্যেই? নাকি প্রেমটুকুকে?
,
তুমি কি জানো না যে-
সত্যিকারের ভালোবাসায় কাম থাকে না?
,
কামনার বাস্তবায়ন
সন্ধি মুহিদ
২৮/৫/১৩

