বৃষ্টিভেজা একাকী কাকের বিষন্নতা


 সেদিন বৃষ্টিতে একটা কাক একা একা ভিজছিলো।
হয়তো সে ছিলো তার সঙ্গিনীর অপেক্ষায়,
অথবা সঙ্গিনীকে হারিয়ে প্রজ্বলিত হৃদয় নিয়ে,
হয়তো সে জলে ভিজে শান্ত হতে চেয়েছিলো।
হয়তো আমারই মতো সেই কাকচক্ষু হতেও
সেদিন বর্ষিত হয়েছিলো কয়েক ফোঁটা অশ্রু।
কাকটা ঠায় বসেছিলো ছাদের কোণে,
আমি দেখছিলাম তাকে শূণ্য মনে।
ধূসর আকাশ বারেবারে চমকায়, আলোকিত হয়।
কাকটার ছায়া নড়ে, কাকটা নড়ে না।
কাকটার সাথে আমিও একটা একা পাখি হই,
চেয়ে রই, ভিজে চোখে, শুণ্যতায় হারাই।
সন্ধি মুহিদ
২/৭/১৩

