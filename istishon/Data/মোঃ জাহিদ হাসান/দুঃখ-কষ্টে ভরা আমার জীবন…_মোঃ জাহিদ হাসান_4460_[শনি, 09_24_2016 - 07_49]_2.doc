দুঃখ-কষ্টে ভরা আমার জীবন…


কষ্টের কথায় এসে এখন আমার একটি গানের কথা মনে পড়ে যাচ্ছে। গানটি হলো এস.আই.টুটুলের “জীবনে ভালোবেসে করেছি ভূল, বুঝিনি পাথরে ফুটবেনা ফুল।”
আজ সকাল থেকে সারাটাদিন আমার মনে এই গানের লাইন দুইটা বাজছে আর হঠাৎ হঠাৎ করে চাপা কান্নায় বুকটা ফেটে যেতে চাইছে। কিন্তু শান্তিতে একটু কাঁদতেও পারছি না। কারণ নিজের ভালোবাসার মানুষটাকে আপন করে পাওয়ার জন্য চাকুরী করতে গতকাল খাগড়াছড়ি থেকে কুমিল্লা আগমণ করলাম। আর আজই আমার ভালোবাসার মানুষটি আমাকে বলছে যে, সে নাকি বিয়ে করতে যাচ্ছে, তার বাবা-মা এবং আত্মীয়-স্বজনদের পছন্দের ছেলেকে। অনেক ছোটবেলায় বাবাকে হারানোর পর থেকে, খুব কষ্টের উপর দিয়ে যাচ্ছি আমি। কিন্তু আমার সেই কষ্টগুলো আমি কখনো কাউকে বলতে পারিনা। কারণ তেমন কোন মানুষই পাইনি। যা ও গত কয়েক মাস আগে একটি মেয়েকে ভালো লাগত, তখন সেই মেয়েটির নাম্বার নিয়ে তার সাথে গড়ে তুলি বন্ধুত্বের সম্পর্ক। কিন্তু তার ঠিক ৪-৫ মাস পরে মেয়েটির মুখ থেকে শুনি সে নাকি আমাকে খুব ভালোবাসে। তখন আমি কেন জানি মনের অজান্তে তাকেও আমার ভালোবাসার কথা বলে ফেলি। তখন থেকে শুরু হয় আমাদের ভালোবাসার গল্প। ভালোবাসার গল্পের পাশাপাশি শুরু হয়ে যায় আমাদের সংসার নিয়ে পরিকল্পনা। সংসার জীবন কিভাবে কাটাবো? কিভাবে ছেলে-মেয়েদের মানুষ করবো এইসব। এর ভিতর হঠাৎ গতকাল থেকে আমাদের এই ভালোবাসার গল্প। কেন? সেটা আমি এখনও পর‌্যন্ত বুঝে উঠতে পারিনি। খুব কষ্ট হলেও কাউকে দেখাতে পারছি না। আসলে পৃথিবীতে হয়তো আমার জন্মই হয়েছে শুধু কষ্ট পাওয়ার জন্য। জীবনে কষ্টের পিছনে ছুটতে ছুটতে এখন ভূলেই গেছি সুখ কি? আর কখনো সুখের দেখা পাবো কিনা তাও জানিনা। তবে আমার জীবনে যা কিছুই হোক, সবসময় আল্লাহ্র তা’আলার কাছে একটাই দোয়া করি, আল্লাহ্ যাতে আমার সেই ভালোবাসার মানুষটাকে অনেক অনেক বেশী সুখে রাখে এবং সেও যাতে তার বাবা-মা ও আত্মীয়-স্বজনদের পছন্দ করা পাত্রকে বিয়ে করে অনেক সুখে থাকতে পারে। এছাড়া আমার আপাতত আর কিছুই চাওয়ার নেই উনার দরবারে।

