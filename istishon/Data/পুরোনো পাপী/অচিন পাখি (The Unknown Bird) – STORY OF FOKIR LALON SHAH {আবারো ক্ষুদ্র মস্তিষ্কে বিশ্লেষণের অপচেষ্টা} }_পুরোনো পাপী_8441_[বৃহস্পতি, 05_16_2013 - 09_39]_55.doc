অচিন পাখি (The Unknown Bird) – STORY OF FOKIR LALON SHAH {আবারো ক্ষুদ্র মস্তিষ্কে বিশ্লেষণের অপচেষ্টা} }


"চিরদিন পুষলাম এক অচিন পাখি" 
সিনেমাতো আমরা দেখিই। কিন্তু ডকুমেন্টারি কয়জন দেখি?? বা দেখলেও কয়জন অন্যের সাথে শেয়ার করি? আমি বলছিনা যে সব ডকুমেন্টারিই খুব ভালো মানের হয়। কিন্তু তারপরেও এইগুলো নিয়েও আমাদের কথা বলা উচিৎ, নয়তো ডকুমেন্টারির মেকিং বৃথা। আজকে সেইরকমই এক ডকুমেন্টারি নিয়ে এসেছি আপনাদের সাথে শেয়ার করতে। 

তানভীর মোকাম্মেল নিবেদিত “অচিন পাখি (The Unknown Bird) – STORY OF FOKIR LALON SHAH” দেখে শেষ করলাম মাত্র। লালন সাঁই এর কাছে থেকে তো আর সম্ভব হয়নি, তাই তার নিজ স্থানে যেয়ে যতটুকু সম্ভব হয়েছে ততটুকুই করেছেন তিনি। শাকুর মজিদ স্যারের “ভাটির পুরুষ” এ যেমন সম্ভব হয়েছিল বাউল সম্রাট শাহ আব্দুল করিমের সরাসরি অংশ গ্রহণ, তেমনটি না হলেও বেশ ভালো ভাবেই হারিয়ে গিয়েছিলাম কোথায় যেন।
বায়ু + উল = বাউল যারা ধর্মীয় পন্থায় বায়ুর সাথে যোগাযোগ রেখে আত্মসাধনা বা ভজন সাধনা কর্ম সম্পাদন করে তারাই বাউল।
বায়ু সাধনার মূল উৎস বাতাস। বাতাসের তিনটি গতি। উর্ধ, অধঃ এবং মধ্যম গতি। এই তিন গতির মাধ্যমে যোগ সাধনায় ব্যয়াম, অপাল, ন্যাস, কুম্ভ এবং মক্ষ এই পাঁচটি সাধনের মাধ্যমে যে ব্যাক্তি উন্নীত হতে পারে, সেই বাউল।।
স্রষ্টা এবং সৃষ্টি কে যদি বুঝতে হয় তবে ধর্মের মূল বিধানে দাঁড়িয়ে নিজেকে চিনতে হবে। এটিই বাউলদের মূল উপজীব্য।
অসাধারণ সব দেহতত্ত্ব সহ লালণের আদর্শে আজও অনেক বাউলের মিলণমেলা বসে কুষ্টিয়ায়। অসাধারণ এই শিল্পী এবং অসংখ্য গানের স্রষ্টার রচিত সকল সৃষ্টিই যে কাউকে নিয়ে যাবে কোন এক অজানা জায়গায়। যেখানে মানুষে মানুষে কোন ভেদাভেদ থাকবে না। সবাই মনের মানুষের সন্ধানে ছুটে বেড়াবে।
ওরে বেদে নাই যার রূপ রেখা
পাবে সামান্যে কি তার দেখা।।
এই দেখার আশায়ই বাউলরা ছিল, আছে এবং আশাকরি যুগ যুগ ধরে থাকবে। ছোট থাকতে একটা লালন গীতি শুনে ভিন্ন অর্থে চিন্তা করেছিলাম।
“মিলন হবে কতদিনে
আমার মনের মানুষের সনে।।”
কিন্তু বড় হওয়ার সাথে সাথেই চিন্তাধারায় পরিবর্তন আসতে থাকে। খুজতে শুরু করি আসলেই নিজের মনের মাঝে যে বাস করে তাকে। এখনো খুজে পাইনি। পাব কিনা তারও ঠিক নেই। তবে খোজার পরিধি বাড়ছে।
আগেই একবার বলছিলাম মনেহয়,
“মাঝে মাঝে নিজেরই বাউল হইতে ইচ্ছা করে, কিন্তু পর্যাপ্ত সাহসের অভাবে সম্ভব হয়ে ওঠে না।” অপেক্ষায় আছি সেই সাহস সঞ্চয়ের।
আশাকরি ১ ঘন্টা সময় নিয়ে দেখে ফেলবে সবাই।
http://www.youtube.com/watch?v=jgoTE2DXkl0
কাছাকাছি সম্পর্কিত আরেকটি পোষ্টঃ http://www.istishon.com/node/1939 

