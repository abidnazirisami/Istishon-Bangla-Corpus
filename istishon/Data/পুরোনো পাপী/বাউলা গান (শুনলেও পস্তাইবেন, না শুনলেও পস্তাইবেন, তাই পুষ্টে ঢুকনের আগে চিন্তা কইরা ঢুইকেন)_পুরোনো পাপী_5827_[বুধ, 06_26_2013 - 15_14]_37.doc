বাউলা গান (শুনলেও পস্তাইবেন, না শুনলেও পস্তাইবেন, তাই পুষ্টে ঢুকনের আগে চিন্তা কইরা ঢুইকেন)


বাউল শাস্ত্র নিয়া তো বেশ কয়েকবার লেইখা সবার মাথা খাইয়া দিছি। জানি সবাই বিরক্ত হইয়াও বেশি ভদ্রতা দেখাইয়া কিছু কন নাই। আসেন আজকে সবাইরে বাউলের রাজ্যে নিয়া যাই। এর আগে একটা পোষ্ট ছিল মনেহয় শুধু রবীন্দ্রসঙ্গীতের। আজকে কিছু অসাধারণ আর প্রিয় বাউল গান শুনেন। দেখেন কোন ফিলিং জাগিয়া উঠিলে জানাইয়েন। 

আর সবচেয়ে গুরুত্বপূর্ণ ব্যাপার হল কোন গানের লিঙ্ক দিলেই সবাই লাফাইয়া পইরা অডিও ডাউনলোডের লিঙ্ক চায়। ভাই আমি ইয়ুটিউব নির্ভর মানুষ। তাই দয়া করে http://www.youtube-mp3.org/ এই লিঙ্ক এ গিয়ে ইয়ুটিউবের লিঙ্ক কপিপেস্ট করে সহজেই এম্পি৩ হিসাবে নামাইয়া নিতে পারবেন। একটু কষ্ট কইরা খান। সারাদিনতো অনলাইনেই বইসা থাকেন(ক্ষেত্র বিশেষে প্রযোজ্য)। 
প্রথমে মহাত্মা লালন সাঁই কে দিয়েই শুরু করি। লালন সাঁইজির যাত গান আছে তার ১০ ভাগও মনেহয় এখনো শোনা হয় নাই। এর জন্যে বেশ বড় কারণ হল অনেক কিছুই সংরক্ষণ করা হয় নি। তারপরেও তার গান আর রচনা মূলত আধ্যাত্মিক। মানব ধর্ম আর মনের মানুষের সন্ধানে রচিত। চলুন দেখি খুজে পাই নাকি আমাদের মনের মানুষ। (লুল পুরুষ ও মহিলা বৃন্দ, এই মনের মানুষ আপনাদের বয়/গার্লফেরেন্ড না)
রাখিলেন সাঁই কূপজল করে
----লালন সাঁই
রাখিলেন সাঁই কূপজল করে,
আন্ধেলা পুকুরে..
কবে হবে সজল বরষা?
রেখেছি মন সেই ভরষা..
আমার এই ভগ্ন দশা,
যাবে কত দিন পরে?..
এবার যদি না পাই চরণ,
আবার কি পড়ি ফ্যাড়ে..
রাখিলেন সাঁই কূপজল করে,
আন্ধেলা পুকুরে..
নদীর জল কূপজলই হয়,
বিল-বাওরে পড়ে রয়..
সাধ্য কি সে গঙ্গাতে যায়?
গঙ্গা না এলে পরে..
তেমনি জীবের ভজন বৃথা,
তোমার দয়া নাই যারে..
রাখিলেন সাঁই কূপজল করে,
আন্ধেলা পুকুরে..
তোমার যন্তরে পুড়ি এই অন্তর,
রয় যদি সে লক্ষ বছর..
যন্ত্রী বিহনে যন্ত্র,
কভু না বাজতে পারে?..
আমি যন্ত্র তুমি যন্ত্রী,
সুবল বলাও আমারে..
রাখিলেন সাঁই কূপজল করে,
আন্ধেলা পুকুরে..
https://www.youtube.com/watch?v=4ha7bwsCVuk
চাতক বাচে কেমনে
লালন সাঁই
চাতক বাঁচে কেমনে
মেঘের বরিষণ বিনে।।
তুমি হে নব জলধর
চাতকিনী মল এবার
ঐ নামের ফল সুফল এবার
রাখ ভুবনে।।
তুমি দাতার শিরোমণি
আমি চাতক অভাগিনী
তোমাবিনে আর না জানি
রাখ চরণে।।
চাতক মলে যাবে জানা
ঐ নামের গৌরব রবেনা
জল দিয়ে কর সান্তনা
অবোধ লালনে।।
http://www.youtube-mp3.org/#v=ZXkSZRLjfj8
মিলন হবে কত দিনে
লালন সাঁই
মিলন হবে কত দিনে
আমার মনের মানুষের সনে।।
চাতক প্রায় অহর্নিশি
চেয়ে আছে কালো শশী
হব বলে চরণ-দাসী,
ও তা হয় না কপাল-গুণে।।
মেঘের বিদ্যুৎ মেঘেই যেমন
লুকালে না পাই অন্বেষণ,
কালারে হারায়ে তেমন
ঐ রূপ হেরি এ দর্পণে।।
যখন ও-রূপ স্মরণ হয়,
থাকে না লোক-লজ্জার ভয়-
লালন ফকির ভেবে বলে সদাই
(ঐ) প্রেম যে করে সে জানে।। 
https://www.youtube.com/watch?v=cAK_a5rbQqM
ধন্য ধন্য বলি তারে
--লালন গীতি
ধন্য ধন্য বলি তারে
বেঁধেছে এমন ঘর
শূন্যের উপর ফটকা করে।।
সবে মাত্র একটি খুঁটি
খুঁটির গোড়ায় নাইকো মাটি,
কিসে ঘর রবে খাঁটি
ঝড়ি-তুফান এলে পরে।।
মূলাধার কুঠরি নয় টা
তার উপরে চিলে-কোঠা
তাহে এক পাগলা বেটা
বসে একা একেশ্বরে।।
উপর নীচে সারি সারি
সাড়ে নয় দরজা তারি
লালন কয় যেতে পারি
কোন্‌ দরজা খুলে ঘরে।।https://www.youtube.com/watch?v=tFDXg2F2BQo
পাবে সামান্যে কি তার দেখা!
লালন সাঁই
পাবে সামান্যে কি তার দেখা!
(ওরে) বেদে নাই যার রূপ-রেখা।।
কেউ বলে, পরম মিষ্টি কারো না হইল দৃষ্টি ।।
বরাতে দুনিয়া সৃষ্টি ।।
তাই নিয়ে লেখাজোখা।
(ওরে) তাই নিয়ে লেখাজোখা।
নিরাকার ব্রহ্ম হয় সে সদাই ফেরে অচিন দেশে ।।
দোসর তাই নাইকো পাশে ।।
ফেরে সে একা একা।
(ওরে) ফেরে সে একা একা।
কিঞ্চিৎ ধ্যানে মহাদেব, সে তুলনা কি আর দেবো ।।
লালন বলে, গুরু ভাবো
যাবে রে মনের ধোঁকা।
(ওরে) যাবে রে মনের ধোঁকা।
https://www.youtube.com/watch?v=k0Jtobue2WI
খাঁচার ভিতর অচিন পাখি
ফকির লালন সাঁই
খাঁচার ভিতর অচিন পাখি
কেমনে আসে যায়
আমি ধরতে পারলে মন বেড়ি
দিতাম পাখির পায়
আট কুঠরীর ওই দরজাটা
মধ্যে মধ্যে ঝরকা কাটা
তার উপরে সদর কোঠা
আয়না মহল তায়
কপালের খেল নইলে কি আর
পাখিটির এমন ব্যবহার
খাচা ভেঙ্গে পাখি আমার
কোনখানে পালায়
মন তুই রইলি খাচার আশে
খাঁচা যে তোর কাঁচা বাশে
কোনদিন খাচা পড়বে খশে
ফকির লালন কেঁদে কয়
https://www.youtube.com/watch?v=UtFqajAQJV4
মায়া নদী 
 মায়া নদী কেমনে যাবি বাইয়া
ও নাইয়া ....মায়া নদী কেমনে যাবি বাইয়া
ও রঙ্গিলা দেশের নাইয়া .....
মায়া নদী ........(2)
ও নাইয়া ...........ও নাইয়া .....
এই না নদীর বাকে বাকে কুমির থাকে ঝাকে ঝাকে
সেই কুমিরে ফেলবে তোরে খাইয়া
ও নাইয়া ....সেই কুমিরে ফেলবে তোরে খাইয়া
বিবেক হলুদ গায়ে মাইখা ...বিবেক হলুদ গায়ে মাইখা
অনাসে যাও না পারি দিয়া ....ও রঙ্গিলা দেশের নাইয়া
মায়া নদী কেমনে ........(2)
ও নাইয়া .........ও নাইয়া .......ওরে এই নদীর তিনটি ঘাট
ছায়ামনি ধৈরা সেথা তাদের রূপ দেখিয়া যেওনা ভুলিয়া
তাদের রূপ দেখিয়া ভুইলা গেলে ..এ ..নাইয়া রূপ দেখিয়া ভুইলা গেলে
মরবি শেষে পার খাটায় কালিয়া
ও রঙ্গিলা দেশের নাইয়া ....মায়া নদী ......
ও নাইয়া .......এই না নদীর হুমার জোটে
পার ভাঙ্গিয়া পানি ছোটে
কত সাধের বাগান গেল রে ভাসিয়া
ও নাইয়া ...সাধের বাগান গেল রে ভাসিয়া
কত সাধুর জনা ডুবে মরে রে নাইয়া ...কত সাধুর জনা ডুবে মরে রে নাইয়া
এই নদীর হাবুডুবু খাইয়া
ও রঙ্গিলা দেশের নাইয়া .....মায়া নদী .....https://www.youtube.com/watch?v=ZKO7JFg5a-8
ডুবে দেখ দেখি মন
 লালন গীতি
ডুবে দেখ দেখি মন কি রুপ লীলাময়
আকাশ পাতাল খুঁজিস যারে
এই দেহে সে রয় ।
লাম-আলিফ লুকায় যেমন
মানুষে সাঁই আছে তেমন
তা নইলে কি সব নূরীগণ
আদম তনে সেজদা জানায় ...
ডুবে দেখ দেখি মন কি রুপ লীলাময় ।
https://www.youtube.com/watch?v=u6qHlKZy92s
সময় গেলে সাধন হবে না
--- লালনগীতি
সময় গেলে সাধন হবে না
দিন থাকতে দ্বীনের সাধন কেন জানলে না
তুমি কেন জানলে না
সময় গেলে সাধন হবে না
জানো না মন খালে বিলে
থাকে না মিল জল শুকালে ।।
কি হবে আর বাঁধা দিলে
মোহনা শুকনা থাকে, মোহনা শুকনা থাকে,
সময় গেলে সাধন হবে না
সময় গেলে সাধন হবে না
অসময়ে কৃষি কইরে মিছা মিছি খেইটে মরে
গাছ যদি হয় বীজের জোরে ফল ধরে না
তাতে ফল ধরে না,
সময় গেলে সাধন হবে না ।।
অমাবস্যায় পূর্নিমা হয়
মহা জোগ সে দিনের উদয় ।।
লালোন বলে তাহার সময়
দনডোমো রয় না, দনডোমো রয় না,দনডোমো রয় না
সময় গেলে সাধন হবে না
দিন থাকতে দ্বীনের সাধন কেন জানলে না
তুমি কেন জানলে না
সময় গেলে সাধোন হবে না
https://www.youtube.com/watch?v=yj_2HAlhaqo
ক্ষম ক্ষম অপরাধ
- লালন সাঁই
বারে বার ডাকি তোমায়
ক্ষম ক্ষম অপরাধ……!
বড় সঙ্কটে পড়িয়া এবার
ওগো দয়াল
বারে বার ডাকি তোমায়
ক্ষম ক্ষম অপরাধ……!
দাসের পানে একবার চাও হে দয়াময়
ক্ষম অপরাধ।
তোমারি ক্ষমতায় আমি
যা ইচ্ছে তাই কর তুমি ।।
রাখ মার সে নাম নামি ।।
ওগো দয়াল
তোমারি এই জগৎময়
পাপী অধম তরাইতে সাঁই
পতিত পাবন নাম শুনতে পাই ।।
সত্য মিথ্যা জানবো হেথায় ।।
ওগো দয়াল তরাইতে আজ আমায়
কসুর পেয়ে মার যারে
আবার দয়া হয় গো তারে
লালন বলে এ সংসারে
অগো দয়াল
আমি কি তোমার কেহই নই।। 
https://www.youtube.com/watch?v=gude1W9ojQg
লন্ঠনে রূপের বাতি
-- লালন সাঁই
দেখ দেখি মন
দেখতে যার ঐ বাসনা হৃদয়
লণ্ঠনে রূপের বাতি জ্বলছে সদাই।। 
বাতি যেদিন নিভে যাবে
ভবের শহর আঁধার হবে
সুখ পাখি তোর পালাইবে
ছেড়ে সুখালয়।। 
রতির গিরে ফসকা মারা
শুধুই কথার ব্যবসা করা
তার কি হবে রূপ নিহারা
মিছে গোল বাধায়।। 
সিরাজ সাঁই বলেরে লালন
স্বরূপে তুই দে রে নয়ন
তবেই হবে রূপ দরশন
পড়িসনে ধাঁধায়।।
https://www.youtube.com/watch?v=MJyuYH5yvYQ
রবেনা এই ধন
- লালন গীতি 
একবার সবুরের দেশে বয় দিয়ে দম কষে
উঠিসনারে ভেসে পেয়ে যন্ত্রণা
রবেনা এ ধন জীবন যৌবন
তবু কেন মন এত বাসনা।। 
যে করে কালার চরনের আশা
জানো না রে মন তার কি দুর্দশা
ভক্তবলী রাজা ছিল, সর্বস্ব ধন নিল
বামুন রুপে প্রভু করে ছলনা। ।
রামের ভক্ত লক্ষণ ছিল সর্বকালে
শক্তিশেল হানিল তার বক্ষস্হলে
তবু রামচন্দ্রের প্রতি, লক্ষণ না ভুলিল ভক্তি
লালন বলে কর এ বিবেচনা । ।
http://www.reverbnation.com/prithwiraj/song/16950297-robena-lalongiti-pr...{%22506404896086741%22%3A554394427916898}&action_type_map={%22506404896086741%22%3A%22reverbnation_fb%3Aupload%22}&action_ref_map=[]
মানুষ ভজলে সোনার মানুষ হবি
লালন সাঁই 
মানুষ ভজলে সোনার মানুষ হবি ।
মানুষ ছাড়া খ্যাপা রে তুই মূল হারাবি ।। 
এই মানুষে মানুষ গাঁথা
গাছে যেমন আলেক-লতা
জেনে শুনে মুড়াও মাথা
ও মন যাতে তরবি ।।
দ্বিদলের মৃণালে
সোনার মানুষ উজলে
মানুষগুরু নিষ্ঠা হলে
তবে জানতে পাবি ।। 
এই মানুষ ছাড়া মন আমার
পড়বি রে তুই শূন্যাকার
লালন বলে মানুষ আকার
ভজলে তারে পাবি ।।
https://www.youtube.com/watch?v=PYfdTxBBNP8
চলো যাই আনন্দের বাজারে
--লালন গীতি
চলো যাই আনন্দের বাজারে।
চিত্ত মন্দ তমঃ অন্ধ নিরঙ্গম রবে না রে।।
সুজনায় সুজনাতে সহজ প্রেম হয় সাধিতে
যাবি নিত্য ধামেতে প্রেম পদের বাসনা।।
প্রেমের গতি বিপরীতে সকলে জানে না
সেখানে কৃষ্ণপ্রেমের বেচাকেনা
অন্য বেচাকেনা নাইরে।।
সহস্র রাগের কারণ বাঁকা শ্যাম করলো ধারন
হইলো গৌর বরণ রাধার প্রেম সাধনে।
আনন্দে সানন্দে মিশে যোগ করে যেজনে
সে নিহেতু প্রেম অধর ধরা লালন কয় যেতে পারে।।
https://www.youtube.com/watch?v=tPZdXzHh5cA
চরণদাসী।
লালন সাঁই
আমারে কি রাখবেন গুরু চরণদাসী।
ইতরপনা কার্য আমার ঘটে অহর্নিশি।।
জঠর যন্ত্রণা পেয়ে
এসেছিলাম করার দিয়ে।
সে সকল গিয়েছি ভুলে ভবে তে আসি।।
চিনলাম না সে গুরু কি ধন
জানলাম না তার সেবা সাধন।
ঘুরতে বুঝি হলো রে মন আবার চৌরাশি।।
গুরু যার থাকে সদয়
শমন বলে তার কিসের ভয়।
লালন বলে মন তুই আমায় করলি দোষী।।
http://www.lalongeeti.com/products/%E0%A6%86%E0%A6%AE%E0%A6%BE%E0%A6%B0%...
যেখানে সাঁইর বারাম খানা
- লালন সাঁই
শুনিলে প্রাণ চমকে ওঠে
দেখতে যেমন ভুজাঙ্গনা
যেখানে সাঁইর বারাম খানা
যা ছুঁইলে প্রাণ পোড়ে
এই জগতে তাইতেই তরী
বুঝেও তা বুঝতে নারি
কীর্তি কর্ম'র কি কারখানা
আত্মতত্ত্ব যে জেনেছে
দিব্যজ্ঞানী সেই হয়েছে
কু-বৃক্ষে সুফল পেয়েছে
আমার মনের ঘোর গেল না।।
যে ধনের উৎপত্তি প্রানধন
সেই ধনেরই হলো না যতন
অকালের ফল পাকায় লালন
এই দুঃখের তো শোর মিললো না।।
শুনিলে প্রাণ চমকে ওঠে
দেখতে যেমন ভুজাঙ্গনা
যেখানে সাঁইর বারাম খানা।।
https://www.youtube.com/watch?v=MgEyjOAo4F0
সাঁই আমার কখন খেলে কোন খেলা
-- লালন সাঁই
সাঁই আমার কখন খেলে কোন খেলা
জীবের কি সাধ্য আছে গুণে পড়ে তাই বলা।।
কখনো ধরে আকার কখনো হয় নিরাকার
কেউ বলে সাকার সাকার অপার ভেবে হই ঘোলা।।
অবতার অবতারী সবই সম্ভব তারই
দেখ জগৎ ভরি এক চাঁদে হয় উজলা।।
ভাণ্ড ব্রহ্মাণ্ড মাঝে সাঁই বিনে কি খেল আছে
ফকির লালন কয় নাম ধরে সে কৃষ্ণ করিম কালা।। 
http://www.lalongeeti.com/products/shaiamar/
কানার হাট-বাজার
লালন সাঁই
বেধ বিধির পথ শাস্ত্র কানা
আর এক কানা মন আমার
এসব দেখি কানার হাট বাজার…
এক কানা কয় আর এক কান।রে
চল এবার ভব পারে ।।
নিজে কানা
পথ চেনে না
পরকে ডাকে বারং বার
এসব দেখি কানার হাট বাজার……
পন্ডিত কানা অহংকারে
সাধু কানা অন্-বিচারে
পন্ডিত কানা অহংকারে
মোড়ল কানা চুগলখোরে
আন্দাজে এক খুটি গেরে ।।
জানেনা সীমানা কার
এসব দেখি কানার হাট বাজার…।।
কানায় কানায় হোলা মেলায়
বোবাতে খায় রস গোল্লা গো
আবার লালন বলে মদনা কানা
ঘুমের ঘোরে দেয় বাহার
এসব দেখি কানার হাটবাজার……
https://www.youtube.com/watch?v=Iv6OGKWA8kQ
জাত গেল
লালন সাঁই 
জাত গেল জাত গেল বলে
একি আজব কারখানা
সত্য কাজে কেউ নয় রাজি
সবি দেখি তা না-না-না।।
আসবার কালে কি জাত ছিলে
এসে তুমি কি জাত নিলে,
কি জাত হবা যাবার কালে
সে কথা ভেবে বল না।।
ব্রাহ্মণ চন্ডাল চামার মুচি
এক জলেই সব হয় গো শুচি,
দেখে শুনে হয় না রুচি
যমে তো কাকেও ছাড়বে না।।
গোপনে যে বেশ্যার ভাত খায়,
তাতে ধর্মের কি ক্ষতি হয়।
লালন বলে জাত কারে কয়
এ ভ্রম তো গেল না।।https://www.youtube.com/watch?v=a4Ex01trocc
করিমনা কাম ছাড়ে না
---- লালন সাঁই 
প্রেম রসিকা হব কেমনে
করি মানা কাম ছাড়ে না মদনে!!
এই দেহেতে মদন রাজা করে কাচারি
কর আদায় করে লয়ে যায় হুজুরি
মদনতো দু্‌ষ্টু ভারি তারে দেয় তহশিলদারি
করে সে মুনসীগিরি গোপনে।
চোর দিয়ে চোর ধরাধরি একি কারখানা
আমি তাই জিজ্ঞাসিলে তুমি তো বল না
সাধু সব চেতন থাকে চোর সব পালায় ডরে
লয়ে যায় শূন্য ভরে কোনখানে।
অধীন লালন বিনয় করে সিরাজ সাঁইর পায়
স্বামী মারিলে নালিশ জানাব কোথায়
তুমি মোর প্রাণ পতি কি দিয়ে রাখবো রতি
কেমনে হব সতী চরণে।
ডাউনলোড লিংকঃ--- http://doridro.net/download/Indian%20Bangla%20Songs/Indian%20Bangla%20Ad...
দেখ না মন ঝাকমারি এই দুনিয়াদারি
লালন সাঁই 
দেখ না মন ঝাকমারি এই দুনিয়াদারি।
পরিয়ে কৌপনি ধ্বজা মজা উড়ালো ফকিরী।।
বড় আশার বাসা এ ঘর পড়ে রবে কোথা রে কার
ঠিক নাই তারই।
পিছে পিছে ঘুরছে শমন
কোনদিন হাতে দেবে দড়ি।।
দরদের ভাই বন্ধুজনা
ম’লে সঙ্গে কেউ যাবেনা মন তোমারই।
খালি হাতে একা পথে বিদায় করে দেবে তোরই।।
যা করো তাই করো রে মন
পিছের কথা রেখ স্মরণ বরাবরই।
দরবেশ সিরাজ সাঁই কয় শোন রে লালন
হোস নে কারো ইন্তেজারি।।
https://www.youtube.com/watch?v=y5Y8QMUpBLg
এইবার আসি বাউল সম্রাট শাহ্‌ আব্দুল করিম। বাংলাদেশে ২ ধরণের বাউলের সন্ধান পাওয়া যায়। উনি ২য় ধরণের। যার গান ও রচনায় আধ্যাত্মিকতার ছোয়া যেমন আছে তারচেয়ে বেশি আছে রোম্যান্টিকতা। চলেন শুইনা দেখি
তুমি বিনে আকুল পরান
--বাউল শাহ আব্দুল করিম
“তুমি বিনে আকুল পরান থাকতে চায়ে না ঘরে রে
সোনা বন্ধু ভুইলনা আমারে রে”(২)
আমি এই মিনতি করি রে
সোনা বন্ধু ভুইলনা আমারে রে.................।। 
“সাগরে ভাসাইয়া কূল মান
তোমারে সপিয়া দিলাম আমার দেহ মন প্রান” (২)
সর্বস্ব ধন করিলাম দান
তোমার চরণ পরে রে...........
সোনা বন্ধু ভুইলনা আমারে রে.................।। 
“আমারে ছাড়িয়া যদি যাও প্রতিজ্ঞা করিয়া বল তুমি আমার মাথা খাও” (২)
তুমি যদি আমায় কান্দাও তোমার কান্দন পরে রে..........
সোনা বন্ধু ভুইলনা আমারে রে.................।। 
“কুলমান গেলে ক্ষতি নাই আমার, তুমি বিনে প্রান বাচেনা কি করিব আর”(২)
তোমার প্রেমও সাগরে
প্রেম সাগরে তোমার
করিম যেন ডুবে মরে রে......
সোনা বন্ধু ভুইলনা আমারে রে.................।। 
https://www.youtube.com/watch?v=BvgmOs3Jy2o
বন্ধুরে কই পাবো সখি গো
--বাউল শাহ আব্দুল করিম 
বন্ধুরে কই পাবো সখি গো
সখি আমারে বলো না?
আমার বন্ধু বিনে পাগল মনে বুঝাইলে বুঝেনা
সাধে সাধে ঠেকছি ফাঁদে গো
সখি দিলাম ষোল আনা
আমার প্রাণ-পাখি উড়ে যেতে চায় আর ধৈর্য মানে না
আমার বন্ধু বিনে পাগল মনে বুঝাইলে বুঝেনা
কী আগুন জ্বালাইলো বন্ধে গো
সখি নিভাইলে নিভে না
জল ঢালিলে দ্বিগুণ জ্বলে উপায় কি বলো না?
আমার বন্ধু বিনে পাগল মনে বুঝাইলে বুঝেনা
বাউল আব্দুল করিম বলে সখি
অন্তরের বেদনা
সোনার বরণ রূপের কিরণ
না দেখলে বাঁচিনা
বন্ধুরে কই পাবো সখি গো
সখি আমারে বলো না?
আমার বন্ধু বিনে পাগল মনে বুঝাইলে বুঝেনা
https://www.youtube.com/watch?v=ZsvSN8evzt4
কেমনে চিনিব তোমারে (মুর্শিদ ধন হে)
 বাউল শাহ্‌ আব্দুল করিম
মুর্শিদ ধনহে কেমনে চিনিব তোমারে
দেখা দেওনা কাছে নেওনা, আর কত থাকি দূরে
(মুর্শিদ ধনহে) কেমনে চিনিব তোমারে ।।
মায়া জালে বন্দি হয়ে আর কত কাল থাকিব
মনে লয় সব ছাড়িয়া তোমারে খুঁজে নিব
আশা করি আলো পাব, ডুবে যাই অন্ধকারে
(মুর্শিদ ধনহে) কেমনে চিনিব তোমারে ।।
তন্ত্র-মন্ত্র করে দেখি তার ভিতরে তুমি নাই
শাস্ত্র-গ্রন্থ পড়ি যত আরও দূরে সরে যাই
কোন সাগরে খেলতেছ লাই, ভাবতেছি তাই অন্তরে
(মুর্শিদ ধনহে) কেমনে চিনিব তোমারে ।।
বাউল আব্দুল করিম বলে দয়া কর আমারে
নত শিরে করজোড়ে বলি তোমার দরবারে
ভক্তের অধীন হও চিরদিন, থাক ভক্তের অন্তরে
(মুর্শিদ ধনহে) কেমনে চিনিব তোমারে ।।
https://www.youtube.com/watch?v=cROPBi8SdqE
বাউলা গান
বাউল শাহ্‌ আব্দুল করিম 
যা দিয়েছো তুমি আমায়
তা দিয়েছো তুমি আমায় কি দেব তার প্রতিদান
মন মজালে ওরে বাউলা গান
আমার, মন মজালে ওরে বাউলা গান ।। 
অন্তরে আসিয়া তুমি যখন দিলে ইশারা
তোমার সঙ্গ নিলাম আমি সঙ্গে নিয়া একতারা
মন মানেনা তোমায় ছাড়া তোমাতে সঁপেছি প্রাণ
মন মজালে ওরে বাউলা গান ।।
কি করে পাবো তোমারে তাই ভাবি দিন-রজনী
মনের ভাব প্রকাশ করি কথায় দিয়ে রাগিণী
এস্কে দিল-দরিয়ার পানি ভাটি ছেড়ে বয় উজান
মন মজালে ওরে বাউলা গান ।।
কত গান গেয়ে গেলেন যারা মরমী কবি
আমি তুলে ধরি দেশের দুঃখ-দুর্দশার ছবি
বিপন্ন মানুষের দাবি করিম চায় শান্তির বিধান
মন মজালে ওরে বাউলা গান ।। 
http://www.mediafire.com/download/9hg6qp6pggr93x6/baula_gan_by_Jajabor_r...
যা হইবার তা হইয়া গেছে
-বাউল শাহ্‌ আব্দুল করিম
ভাবিলে কি হবে গো
যা হইবার তা হইয়া গেছে
জাতি কূল যৌবন দিয়াছি
প্রাণ যাবে তার কাছে গো।। 
কালার সনে প্রেম করিয়া
কাল নাগে দংশিছে
ঝাড়িয়া বিষ নামাইতে পারে
এমন কি কেউ আছে গো?
পিরিত পিরিত সবাই বলে
পিরিত যে কইরাছে
পিরিত কইরা জ্বইলা পুইড়া
কত জন যে মরছে গো।। 
বলে বলুক লোকে মন্দ
কূলের ভয় কি আছে
আব্দুল করিম জীতে মরা
বন্ধু পাইলে বাচে গো।। 
https://www.youtube.com/watch?v=2GlHYZIvmE4
কেন পিরিতি বাড়াইলা
---শাহ্‌ আব্দুল করিম
কেন পিড়িতি বাড়াইলা রে বন্ধু
ছেড়ে যাইবা যদি
কেমনে রাখিব তর মন
আমার আপন ঘরে বাদী রে বন্ধু
ছেড়ে যাইবা যদি।।
পাড়া পড়শী বাদী আমার
বাদী কালন নদী
মরম-জ্বালা সইতে না’রি
দিবানিশি কাঁদি রে বন্ধু
ছেড়ে যাইবা যদি।।
কারে কি বলিব আমি
নিজে অপরাধী
কেঁদে কেঁদে চোখের জলে
বহাইলাম নদী রে বন্ধু
ছেড়ে যাইবা যদি।।
বাউল আব্দুল করিম বলে
হল এ কী ব্যাধি
তুমি বিনে এ ভুবনে
কে আছে ঔষধি রে বন্ধু
ছেড়ে যাইবা যদি
কেন পিড়িতি বাড়াইলা রে বন্ধু
ছেড়ে যাইবা যদি।।https://www.youtube.com/watch?v=MrFY_GC4GnE
বসন্ত বাতাসে
শাহ্‌ আব্দুল করিম
বসন্ত বাতাসে সই গো,
বসন্ত বাতাসে,
বন্ধুর বাড়ির ফুলের গন্ধ
আমার বাড়ি আসে!..
সই গো, বসন্ত বাতাসে!..
বন্ধুর বাড়ির ফুল বাগানে
নানান বর্ণের ফুল,
ফুলের গন্ধে মনানন্দে
ভ্রমর হয় আকুল!..
সই গো, বসন্ত বাতাসে!..
বন্ধুর বাড়ির ফুলের টঙ্গি
বাড়ির পূর্ব ধারে,
সেথায় বসে বাজায় বাঁশি
প্রাণ নিলো তার সুরে!..
সই গো, বসন্ত বাতাসে!..
মন নিলো তার বাঁশির তানে,
রূপে নিলো আঁখি..
তাইতো পাগল আব্দুল করিম
আশায় চেয়ে থাকি!..
সই গো, বসন্ত বাতাসে!..
https://www.youtube.com/watch?v=ykDe7-gNrOc
তুমি কি জাননা রে আমি ভালবাসি তুমারে
বল কি দুষে ছাড়িতে চাও মোরে
প্রাণের বন্ধু রে।।
ধন দিলাম প্রাণরে দিলাম
যৌবন করলাম দান
তর পিরীতে চাইলাম না রে
লাজ আর কূল মান
আমার বলতে যা ছিল
সব দিয়াছি তুমারে।।
আমি যে তুম্বার রে বন্ধু
তুমি বন্ধু কার
তুম্বার লাগি কান্দেরে বন্ধু
মন পাখি আমার
হাত বান্ধা যায় পাও বান্ধা যায়
মন বান্ধিব কি করে।। (বল কি দুষে)
https://www.youtube.com/watch?v=nXnAiAbIjCM
বন্ধে মায়া লাগাইছে,পিরিতি শিখাইছে
শাহ্‌ আব্দুল করিম 
বন্ধে মায়া লাগাইছে,পিরিতি শিখাইছে
দেওয়ানা বানাইছে
কি যাদু করিয়া বন্ধে,মায়া লাগাইছে।
বসে ভাবি নিরালায়
আগেতো জানিনা বন্ধের পিরিতের জালায়
যেমন ইটের ভাটায় কয়লা দিয়া আগুন জালাইছে।
আমি কি বলিব আর
বিচ্ছেদের আগুনে পুড়ে কলিজা আঙ্গার
প্রান বন্ধের পিরিতের নেশায় কুলমান গেছে।
বাউল আব্দুল করিম গায়
ভুলিতে পারিনা আমার মনে যারে চায়
কুলনাশা পিরিতের নেশায় কুলমান গেছে।
https://www.youtube.com/watch?v=DzDAil-pCoM
এই দুনিয়া মায়ার জালে বান্ধা
বাউল শাহ্‌ আব্দুল করিম 
এই দুনিয়া মায়া জালে বান্ধা
শুনবে কি বুঝবে কি, ওরে ও মন ধুন্ধা
এই দুনিয়া মায়া জালে বান্ধা ..
কতজনা পাগল হইয়া
মায়াতে মন মজাইয়া
আপনার ধন পরকে দিয়া
সার হইয়াছে কান্দা ..
বহুরূপী রঙ-বাজারে
মন থাকেনা মনের ঘরে
রঙ দেখাইয়া প্রাণে মারে
লাগাইয়া ধান্ধা ..
এই দুনিয়া মায়া জালে বান্ধা ..
ছেড়ে দিয়া মায়াপুরী
দিতে হবে ভব পাড়ি
চেয়ে দেখো মন-ব্যপারী
দিন গেলে হয় সন্ধ্যা ..
আপনি যদি ভালো বুঝ
সুসময়ে মুর্শিদ ভজ
জ্ঞান থাকিতে পাগল সাজো
চোখ থাকতে হও আন্ধা ..
এই দুনিয়া মায়া জালে বান্ধা ..
সময়ে কাজ সাধন করো
নবির মতো মনকে গড়
আপনি কর্ম আপনি সারো
করুক লোকে নিন্দা ..
কাটিয়া মায়ারই বাঁধন
যে হইয়াছে মানুষ রতন
এ করিম কয় নাই তার মরণ
সবসময় সে জিন্দা ..
https://www.youtube.com/watch?v=YMVmAHCnzkM
আমি কি করিবো রে প্রাননাথ
বাউল শাহ্‌ আব্দুল করিম 
আমি কি করিবো রে প্রাননাথ
তুমি বিনে
আমার সোনার অঙ্গ পুড়ে অঙ্গার
হল দিনে-দিনে রে প্রাননাথ
তুমি বিনে
আসা যাওয়া সার হইয়াছে
নিয়তির বিধানে
জন্ম-জ্বরা যম-যাতনা
বাড়ে দিনে দিনে রে
প্রাননাথ তুমি বিনে
আমি কি করিবো রে প্রাননাথ তুমি বিনে
আশেক যারা জানেন তারা
মন দিয়া মন কিনে
প্রেম সাগরে বাইলে বড়শী
ধরে রসের মীনে রে
প্রাননাথ তুমি বিনে
আমি কি করিবো রে প্রাননাথ তুমি বিনে
চির অপরাধী আমি
বাঁধা আছি ঋণে
তোমার কাছে ক্ষমা চাহে
করিম দীনহীনে রে
প্রাণ নাথ তুমি বিনে
আমি কি করিবো রে প্রাননাথ তুমি বিনে
আমি কি করিবো রে প্রাননাথ
তুমি বিনে
আমার সোনার অঙ্গ পুড়ে অঙ্গার
হল দিনে-দিনে রে
প্রাননাথ তুমি বিনে
https://www.youtube.com/watch?v=-y1Tw9UN2fM
এইবার আসি অন্যান্য বাউলদের গানে। বাকি সবার গান আলাদা করে বলার কিছু নাই। তবে এই পোষ্টে যা যা দিচ্ছি এর সবগুলাই নিয়মিত শুনি। অসাধারণ সব। সবারই ভাললাগার কথা। 
বাউড়ি বাতাসে
গীতিকারঃ কাউসার আহমেদ কাজল
সুরকারঃ ফুয়াদ নাসের বাবু
আমি তোমার হাতের ঘুড়ি হব খোলা আকাশে
ইচ্ছে মতন উড়াও আমায় বাউড়ি বাতাসে বন্ধু।। 
যত দূর যাওনা কেন, নাটাই তোমার সাথে
ইচ্ছে হলেই টানবে সুতো আসবো তোমার হাতে
আমি তোমার মনের খুশি হয়ে থাকবো তোমার পাশে
ইচ্ছে মতন উড়াও আমায় বাউড়ি বাতাসে।। 
তোমার মনের সব মাধুরী মিশিয়ে যেন
মনের মানুষ করে আমায় তোমার কাছে টান বান্ধব
আমি তোমার হয়ে থাকি যেন জীবনের বার মাসে
ইচ্ছে মতন উড়াও আমায় বাউড়ি বাতাসে।। 
https://www.youtube.com/watch?v=vzjBHVbnTks
বনমালী তুমি পরজনমে হইও রাঁধা
রাঁধারমণ দত্ত 
বনমালী তুমি পরজনমে হইও রাঁধা
আমি মরিয়া হইবো শ্রী নন্দীর নন্দন
তোমারে বানাবো আধা।। 
তুমি আমারই মতন জ্বলিও জ্বলিও
বিরহ কুসুম হায় গলেতে পরিও
তুমি যাইও যমুনারই ঘাটে
না মানিও ননদীর বাঁধা।। 
তুমি আমারই মতন কান্দিও কান্দিও
কৃষ্ণ কৃষ্ণ নাম কেবলি বলিও
তুমি বুঝিবে তখন নারীর বেদন
রাধারই প্রাণে কত ব্যাথা।। 
তুমি আমারই মতন মরিও মরিও
শ্যাম কলঙ্কের হাড় গলেতে পরিও
তুমি উড়াইও তখন আমারই মতন
বুকে লইয়া দুঃখের চিতা।। 
https://www.youtube.com/watch?v=ZaX06OpsXHk
শ্যাম কালিয়া
-রাঁধারমণ দত্ত
শ্যামকালিয়া সোনা বন্ধুরে, ও বন্ধু
নিরলে তোমারে পাইলাম না।।
আমার মনে যত দুঃখ ছিলরে, বন্ধু
খুলিয়া কইলাম না।
ফুলের আসন ফুলের বসনরে,
আরে ও বন্ধু, ফুলেরই বিছানা।।
(ও তোমার) হৃদকমলে চুয়াচন্দন রে বন্ধু ছিটাইয়া দিলাম না
নিরলে তোমারে পাইলাম না।
ক্ষীর ক্ষীরিয়া মাখন ছানারে,
আরে ও বন্ধু, রসের ও কমলা।।
(ওই আমার) দুই হস্তে চান্দ মুখ রে বন্ধু তুলিয়া দিলাম না
নিরলে তোমারে পাইলাম না।
ভাইবে রাধারমণ বলেরে, আরে ও বন্ধু
মনে যেই বাসনা।।
(ওরে) তোমারও পিরীতে আমায় রে বন্ধু নিরাশা কইরো না
নিরলে তোমারে পাইলাম না।
https://www.youtube.com/watch?v=-0LRp0OYLTc
আমার বন্ধু দয়াময়
--রাধা রমন
আমার বন্ধু দয়াময়
তোমারে দেখিবার মনে লয়।
তোমারে না দেখলে রাধার
জীবন কেমনে রয় বন্ধুরে।।
কদম ডালে বইসারে বন্ধু
ভাঙ্গ কদম্বের আগা।
শিশুকালে প্রেম শিখাইয়া
যৌবনকালে দাগা রে।।
তমাল ডালে বইসারে বন্ধু
বাজাও রঙের বাশি।
সুর শুনিয়া রাধার মন
হইলো যে উদাসি রে।।
ভাই বেরাদার রমণ বলে
মনেতে ভাবিয়া।
নিভা ছিল মনের আগুন
কে দিল-ই জ্বালাইয়া রে।।
https://www.youtube.com/watch?v=E4z1_yfveLU
কি হবে বাসর রচিয়া
রাজ্জাক দেওয়ান 
যদি দেখা না দিলে আসিয়া
কি হবে বাসর রচিয়া।।
ফুলেরই সুরভী নিয়া
ক্ষণ পরে দেও ফেলিয়া
কি হবে বাসর রচিয়া।। 
যে ফুল কড়িয়ে নিলে হৃদয়ও মন্দিরে
ক্ষণ পরে দিয়েছ ঠাই কবরীর মাজারে
ক্ষোপা খুলে শপথ ভুলে দিয়েছ ফেলিয়া ।।
চাঁদেরে কে চায় জোছনাই যাচে
আলো যদি নিভে যায় আঁধার নেমে আসে
সেই আধারে আঁখি ঝরে ভালবাসিয়া।। 
শিল্পীর মন নিলেনা নিলে শিল্পীর গান
নীরবে দাঁড়িয়ে কান্দে তাই রাজ্জাক দেওয়ান
প্রেমের দেনা শোধ হলনা নয়নের জল দিয়া।। 
http://www.youtube.com/watch?feature=player_embedded&v=X41aX6PQLuo
আবদুর রহমান বয়াতি
– মন আমার দেহ ঘড়ি
একটি চাবি মাইরা দিলা ছাইড়া
জনম ভইরা চলিতেছে
মন আমার দেহ ঘড়ি সন্ধান করি
কোন মিস্তরী বানাইয়াছে
থাকের(মাটির) একখান কেস বানাইয়া মেশিন দিল তার ভিতর
ওরে রং বেরং এর বার্নিশ করা দেখতে ঘড়ি কি সোন্দর
ঘড়ির তিন পাটে তে গড়ন সারা
এই বয়লারের মেশিনের গড়া
তিনশো ষাটটি স্ক্রুপ মারা, ষোলজন পাহারা আছে 
ঘড়ি হাইস্পিডিং ফ্যাপসা পেচিং লিভার হইলো কলিজায়
ছয়টি বলে আজব কলে দিবানিশি প্রেম খেলায়
ঘড়ির তিন কাঁটা বারো জুয়েলে, মিনিট কাঁটা হইল দিলে
ঘন্টার কাটা হয় আক্কেলে, মনটারে সেকেন্টে দিসে
ঘড়ির কেসটা ৩২ চাকের, কলে কব্জা বেসুমার
দুইশ ছয়টা হাড়ের জোড়া বাহাত্তর হাজার তার
ও মন, দেহঘড়ি চৌদ্দতলা, তার ভিতরে দশটি নালা,
একটা বন্ধ নয়টা খোলা গোপনে এক তালা আছে। 
দেখতে যদি হয় বাসনা চলে যাও ঘড়ির কাছে
যার ঘড়ি সে তৈয়ার করে ঘড়ির ভেতর লুকাইছে
পদর্ারও সত্তুর হাজারে
তার ভিতলে লড়ে চড়ে
জ্ঞান নয়ন ফুটলে পরে দেখতে পারবেন চোখের কাছে;
ওস্তাদ আলাউদ্দিনে ভেবে বলছেন,
ওরে আমার মনবোকা;
বাউল রহমান মিয়ার কর্মদোষে হইল না ঘড়ির দেখা
আমি যদি ঘড়ি চিনতে পারতাম,
ঘড়ির জুয়েল বদলাইতাম,
ঘড়ির জুয়েল বদলাইবো
কেমন যাই মিস্ত্ররীর কাছে?
মন আমার দেহঘড়ি
সন্ধান করি, কোন মিস্ত্রী বানাইছে
https://www.youtube.com/watch?v=bd62wf5_Ggw
আমি যদি ডুইবা মরি
গোপাল গোসাই
আমি যদি ডুইবা মরি
কলঙ্ক রবে নামে
দেহ তরী ছেড়ে দিলাম গুরু
তোমার নামে
দেহ মন সব সঁপিলাম আমার
অমৃতের হার তোমায় দিলাম গো
এই অধমেরে চিনে রাখো গুরু
কৃপা-সিন্ধুর প্রেম বন্ধনে ।।
অন্ধ গোপাল গোসাই বলে
ভুলে রইলাম মায়ার জালে গো হায়রে
এই ভব সাগর পাড়ি দেব গুরু
রক্ষা নাই তুমি বিনে।। 
https://www.youtube.com/watch?v=lksfN7dxPFM
নদীর এক কূল ভাঙ্গিয়া গেলে
কথা ও সুরঃ সংগ্রহ 
নদীর এক কূল ভাঙ্গিয়া গেলে
কি আর এমন যায় আসে,
হাসিতে হাসিতে নদীর আরেক কূল ভাসে।। (হায়রে)
রাঙ্গা বউয়ের ভাঙ্গা বুকের পাড়ে
মেঘ থম থম করে
আহা মেঘে সাতার কাটে
লক্ষ্মীন্দর জাগিয়া দেখে
বেহুলা তার নাই পাশে।। 
দুঃখী কন্যার কালো চোখের কোনে
সুখ ঝলমল করে
আহা সুখে উড়াল মারে
কিসের আশায় বান্ধে বাউল
কান্দে বাউল কার আশে।। 
https://www.youtube.com/watch?v=aLDDl82Yk5o
হৃদমাজারে রাখিব
কথা ও সুরঃ আমার অজানা
কত লক্ষ জনম ঘুরে ঘুরে
আমরা পেয়েছি এই মানব জনম
এ জনম চলে গেলে আর পাবো না
তোমায় হৃদমাজারে রাখিব ছেড়ে দেব না
যেতে চাইলে যেতে দেব না।। 
ভূবন মোহন গোরা গুনি জনার মনহরা
ও গৌড় রাধার প্রেমে মাতওয়ারা
চাঁদ গৌড় আমার রাঁধার প্রেমে মাতওয়ারা
ধুলায় দেয় ভাই গড়াগড়ি।। 
https://www.youtube.com/watch?v=XO7sJ8DCemM
আমি কোথায় পাব তারে
গগন হর্করা 
আমি কোথায় পাব তারে
আমার মনের মানুষ যেরে।
হারায়ে সেই মানুষ তার উদ্দেশ্যে
দেশ বিদেশ বেড়াই ঘুরে।
লাগি এই হৃদয় শশী
সদা প্রাণ হয় উদাসী,
পেলে মন হত খুশী,
দিবানিশি দেখতাম নয়ন ভরে।।
আমি প্রেমানলে মরছি জ্বলে,
নিভাই অনল কেমন করে,
মরি, হায়, হায়, হায় রে
ও তার বিচ্ছেদে প্রাণ
কেমন করে দেখনা তোরা হৃদয় চিরে।।
দিব তার তুলনা কি
যার প্রেমে জগৎ খুশী,
হেরিলে জুড়ায় আঁখি,
সামান্যে কি দেখতে পারে তারে?
যে দেখেছে সেই মজেছে ছাই দিয়ে সংসারে,
ও সে না জানি কুহক জানে
অলক্ষে মন চুরি করে
কুলমান সব গেলরে
তবু না পেলাম তারে
বসত্‌ কোথায় না জেনে ভাই
গগন মরে,
না জেনে ভাই গগন কেঁদে মরে,
আমার মনের মানুষ যেরে।
https://www.youtube.com/watch?v=jQOLkeHbyyE
রসিক আমার
- জালাল উদ্দিন খাঁ
সোনার ময়না ঘরে থুইয়া বাইরে তালা লাগাইছে
রসিক আমার মন বান্ধিয়া পিন্জর বানাইছে
রসিক আমার মন বান্ধিয়া পিঞ্জর বানাইছে।। 
দিন হীন মুর্শিদে কয়
মাটির বাসন ভাইঙ্গা গেলে আর কি জোড়া লয়
দয়াল চাইলে লইব জোড়া
মুর্শিদ চাইলে লইব জোড়া
এমন দয়াল কে আছে
রসিক আমার মন বান্ধিয়া পিঞ্জর বানাইছে
রসিক আমার মন বান্ধিয়া পিঞ্জর বানাইছে।।
পাগল জ্বালালে কয়
পিঞ্জর ছাইড়া গেলে ময়না আর কি বন্দী হয়
মুর্শিদ চাইলে হইব বন্দী
দয়াল চাইলে হইব বন্দী
এমন দয়াল কে আছে
রসিক আমার মন বান্ধিয়া পিঞ্জর বানাইছে
রসিক আমার মন বান্ধিয়া পিঞ্জর বানাইছে।।
https://www.youtube.com/watch?v=NSR8aj8i-Js
শুয়া উড়িল রে
গীতিকারঃ শীতালং শাহ
সুরকারঃ রাম কানাই দাস
শুয়া উড়িল উড়িল জীবেরও জীবন
শুয়া উড়িল উড়িল রে
আরলাম আকানে ছিলা আনন্দিত মন
ভবে আসি পিঞ্জরাতে হইলা বন্ধন।
নিদয়া নিষ্ঠুর পাখি দয়া নাই রে তোর
পাষাণ সমান হিয়া কঠিন অন্তর।
পিঞ্জরায় থাকিয়া করলা প্রেমেরও সাধন
পিঞ্জরা ছাড়িয়া যাইতে না লাগে বেদন।
শীতলং ফকিরে কইন দম কর সাধন
দমের ভিতর আছে পাখি করিও যতন।
http://www.youtube-mp3.org/#v=FScHInyy21g
কুহু সুরে মনের আগুন
--আমির উদ্দিন 
আমার কি সুখে যায় দিন রজনী, কেউ জানে না
কুহু সুরে মনের আগুন আর জ্বালাইও না
ও আমার প্রান বন্ধুয়ার তুলনা নাই বলিরে তোরে
দেশ বিদেশে থাকো কোকিল চিনোনি তারে
সে আমার হৃদয়ের ধন,
সে ছাড়া অসহায় হইয়া ঝরে দু নয়ন
কোকিল যারে চাহে মন
একা একা, একা একা থাকা আমার ভালো লাগেনা
কুহু সুরে মনের আগুন আর জ্বালাইও না।
আমার কি সুখে যায় দিন রজনী, কেউ জানে না
কি সুখে যায় দিন রজনী, কেউ জানে না
কুহু সুরে মনের আগুন আর জ্বালাইও না।। 
বুকে জ্বলে ধিকি ধিকি পিরিতের অনল
সপ্ত সাগরের জ্বলেও হবেনা শীতল
ওই যে বসন্ত ফাগুন কুকিলের কুহু সুরে
বুকে ধরে ঘুন, বন্ধু হইলো নিদারুন
আসিবে বলিয়ে গেলো ফিরে এলো না।।
মনের মানুষ বিনে আমি কেমনে রই একা
ধরিয়া বান্ধিয়া যৌবন যায়নিরে রাখা
কোকিল আমার উপায় বল
প্রাণ বন্ধুয়ার খবর জানলে আমায় নিয়া চল
আমি যার নামের পাগল
আমিরুউদ্দিন শুধু মাত্র বন্ধুর দিওয়ানা।।
http://www.youtube-mp3.org/#v=_Ua61K1eX-Y
সোনাবন্ধে কি আগুন জ্বালাইল গো
বাউল রকিব শাহ 
সোনাবন্ধে কি আগুন জ্বালাইল গো
জ্বালাইয়া পুড়াইয়া আঙ্গারা বানাইলো।।
বন পুড়িলে সবে দেখে চাইয়া
মন পুড়িলে কেউ দেখেনা অন্তরে ডুবিয়া
যার অন্তরে জ্বলে আগুন সে জানে কি হইলো।। 
সোনাবন্ধে কি যাদু করিয়া
জ্বালাইয়া পুড়াইয়া গো বন্ধে কইরাছে আঙ্গারা
সেই আগুনে পুড়ে কত সোনার সংসার তেজিলো। 
রকিব শাহ কয় বিনয় করিয়া
ঝাপ দিয়ো না প্রেম আগুনে ভব নদের নাইয়া
জীবন ভরা সুনাবন্ধে নয়ন জলে ভাসাইল।।
http://www.youtube-mp3.org/#v=EjlyySJ595o
মানুষ ধর মানুষ ভজ
--রশীদ উদ্দিন
মানুষ ধর মানুষ ভজ
শোন বলি রে পাগল মন
মানুষের ভিতরে মানুষ
করিতেছে বিরাজন।।
মানুষ কি আর এমনি বটে
যার চরণে জগত লুটে
এই না পঞ্চ ভূতের ঘটে
খেলিতেছে নিরাঞ্জন,
চৌদ্দ তালার উপরে দালান
তার ভিতরে ফুলের বাগান
লাইলী আর মজনু দেওয়ান
সুখেই করে যে আসন।।
দুই ধারে দুই কঠোরা
হায়াত মওত মাইঝখানে
সময় থাকতে উঠরে ত্বরা
নিকটেতে কালসমন,
সোনার পুরী আন্ধার করে
যেদিন পাখি যাবে উড়ে
শূণ্য খাঁচা থাকবে পড়ে
কে করবে আর কার যতন।।
তালাশে খালাশ মেলে
তালাস করে রঙমহলে
উঠিয়া হাবলঙের কূলে
চেয়ে থাকব সর্বক্ষণ
দেখিবে হাবলঙের কূলে
দুইদিকেতে অগ্নি জ্বলে
ভেবে রশিদউদ্দিন বলে
চমকিছে স্বর্ণের মতন হবে।।
http://www.youtube-mp3.org/#v=eph0_Oqdlek
আরও একটা গান শুনাইতে ইচ্ছা হইতেছে কিন্তু লিরিক লিখতে ইচ্ছা হইতেছে না।
গোলাম ফকিরের গাওয়া গান, গেল বন্ধু আর আইলো নাhttps://www.youtube.com/watch?v=FaU1x1_WMXM
পরে এইটার লিরিক্স লেইখা দিমুনে সময় কইরা। আর এই বিশাল লিরিক্স এর মাঝে বানান ভুল ক্ষমাসুন্দর চোক্ষে না দেখিলেও আমার কিচ্ছু যাইবো আইবো না কইলাম 

