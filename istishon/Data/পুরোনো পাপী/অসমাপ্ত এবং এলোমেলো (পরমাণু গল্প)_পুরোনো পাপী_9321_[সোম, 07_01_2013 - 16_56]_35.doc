অসমাপ্ত এবং এলোমেলো (পরমাণু গল্প)


ইভান বরাবরই স্ট্রেইট শট খুব ভালো খেলে। মিডল স্ট্যাম্পে অথবা অফ থেকে মিডেল পর্যন্ত যে কোন বলেই তার স্ট্রেইট শট অসাধারণ। সাধারণত সরু কোন জায়গায় খেলতে খেলতে যা হয়। ইভান, নাফী, জুবায়ের, তপু, মাহী সব একই রাস্তায় ক্রিকেট খেলতে অভ্যস্ত। শুধু খেলতেই না এরা সকলে এক এক জন ক্রিকেট বোদ্ধা। প্রতিদিনই নিজেদের ইচ্ছা মতন নিয়ম বানাচ্ছে নিজেদের পক্ষে। পরক্ষণেই আবার তা বাতিল। অল্পবয়স্ক ছেলেদের যে স্বভাব। 

এই গল্প যাকে ঘিরে সে ইভান। আমরা কোথায় ছিলাম?? স্ট্রেইট ড্রাইভে। তো সেদিন প্রথম বারের মতন স্ট্রেইট ড্রাইভ করেও সে সুবিধা করতে পারলো না, বোল্ড। কিন্তু তারচেয়ে ভয়াবহ ব্যাপার সে আউট হয়ে টু শব্দটিও করে নি যা সাধারণত হয় না। আউট হওয়ার পরেও তাকে ক্রিজ থেকে সরাতেও বেশ বেগ পেতে হয় সবার। কিন্তু আজ সে দ্রুতই আউট হয়ে ক্রিজ থেকে সোজা চলে এসে বসে পরলো। যদিও তার দলের গুলো ইতিমধ্যে শুরু করে দিয়েছে চিৎকার চেঁচামেচি। কিন্তু বেশি সুবিধা করতে পারলো না বেশি। 

ইভান ঠিক শট খেলার আগ মুহুর্তে যেন চোখের চারপাশে সব হঠাত করে ঝাপসা হয়ে এক যায়গায় চলে গেল তার দৃষ্টি। কখনোই এমন হয় নি। তার চোখে সরষে ফুলের পরিবর্তে নীল রঙ দেখছে। কারণ তার সামনে দিয়ে নীল রঙের কিছু একটা পরে কেউ একজন হেটে আসছে। সে তাকিয়ে থাকতে থাকতেই কখন জানি কি হয়ে গেল বুঝতেও পারলো না। 
এমনতো কখনো হয়নি। সে বসে বসে ভাবছে...... ভেবেই চলেছে ... 

