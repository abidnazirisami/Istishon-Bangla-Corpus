╚»★ Shadow Of Time (2004)★«╝ {কালের ছায়ায় দুটি মানুষের একই চাওয়ার ভিন্ন রূপ} [ইহা একটি গত বাধা রিভিউ]



http://www.imdb.com/title/tt0360960/
অনেক অনেক আগের কথা যখন এই উপমহাদেশের গরীব মানুষগুলো এখনকার মতই ভুখা নাঙ্গা থাকতো। খেতে পেতনা দুবেলা ঠিক মতন। শেষে খেতে না পেয়ে তাদের সন্তানদের বিক্রি করে নিজের জীবন বাচানোর চেষ্টা করতো। সন্তানদের বিক্রির পর থেকেই আসলে এই সিনেমার কাহিনী শুরু হয়। গল্প ডালপালা ছড়াতে থাকে। 
তখনকার সময়ে মানবাধিকার সংস্থা বলে কিছু ছিলনা, শিশুশ্রমের কোন আইনও ছিল না। তাই সেই ছোট ছোট বাচ্চাদের যারা টাকার বিনিময়ে কিনতো তাদের কাজে লাগাতো নিজের মতন করে। কখনো শ্রমিক হিসেবে কখনোবা ভোগ-বিলাসে। কিন্তু আশ্চর্যের ব্যাপার হল ছোট বাচ্চাগুলোর মাঝে তখনো ছিল স্বপ্ন। বেচে থাকার আশা। প্রিয়জনকে ফিরে পাবার কামনা। এইধরণের একটা গল্পকে ঘিরেই শুরু হয় এই সিনেমার গল্প। 

মূল গল্প শুরুটা ওরকম হলেও আসলে মূল কাহিনী কিন্তু মানুষের কাছে এই ধরণের অসঙ্গতি তুলে ধরা ছিল না। বরং ছিল সেই সময়ের বিভিন্ন সময়, কাল ও স্থান ভেদে একই মানুষ গুলোর একের প্রতি অন্যের অনুরাগ, অকৃত্রিম ভালবাসা। যার মায়া ছেড়ে মানুষ তখনো বের হতে পারেনি, আজও বের হতে পারে না। 

অসাধারণ এবং অদ্বিতীয় এই গল্পের রচয়িতা কিন্তু কোন বাঙ্গালী নয়। সিনেমার নাম ইংরেজী হলেও এটি কলকাতায় নির্মিত একাডেমী এওয়ার্ড প্রাপ্ত জার্মান পরিচালক Florian Gallenberger এর রোম্যান্টিক ফিচার ফিল্ম। তিনটি বিশেষ সময়ে একই পাত্র-পাত্রীর মাঝে সম্পর্ককে তুলে ধরেছেন পরিচালক। গল্পের শুরু থেকে ছোট সময়ে, তারপরে পরিণত অবস্থায় এবং শেষে বৃদ্ধ বয়সে তাদের একজনের জন্যে আরেকজনের মমতা এবং বিসর্জন সুন্দর ভাবে উপস্থাপিত হয়েছে। 
অসাধারণ অভিনয়ের মাধ্যমে আরো সুন্দর করে ফুটে উঠেছে প্রতিটি চরিত্র। সাথে মিউজিক কম্পোজিশন, আর বেশ কিছু জায়গায় ক্যামেরার আলো-ছায়ার খেলা দর্শককে মুগ্ধ করে রাখবে তাতে কোনই সন্দেহ নেই। 
সিনেমাতে শুধুইযে রমান্স ফুটিয়ে তুলেছেন পরিচালক তা কিন্তু নয়। তুলে ধরেছেন তখনকার শুধু তখনকারই নয় বরং এখনকার সময়েও একটি অসহায় মেয়ের বেড়ে ওঠা। যার যাওয়ার কোন যায়গা নেই, থাকার কোন স্থান নেই। খাবারের জন্যে কোন পুজি নেই। অবশেষে পতিতা বৃত্তিকেই জীবিকার তাগিতে এবং খানিকটা জোর করেই পেশা হিসেবে গ্রহণ করাকে তুলেধরেছেন খুব সুন্দর করে। 

রোম্যান্টিক সিনেমা দেখতে বসার আগে অন্তত ২ বার চিন্তা করি। কিন্তু দেখতে বসে সময় কিভাবে চলেগেল এখনো পর্যন্ত বুঝতে পারলাম না। অসাধারণ গল্প আর প্রতিটা সময়কে আলাদা আলাদা ভাবে উপস্থাপন সাথে নতুন রূপে সকলের উপস্থিতি মোহিত করে রাখবে দর্শকদেরকে। 
সিনেমাটি বাভারিয়ান ফিল্ম এওয়ার্ড বেস্ট সিনেমাটোগ্রাফি আর বেস্ট পরিচালনার পুরস্কার পায়। এছারাও জার্মান ফিল্ম এওয়ার্ড এ বেস্ট সিনেমাটোগ্রাফি আর বেস্ট কস্টিউম ডিজাইনের জন্যে মনোনীত হয়।
যারা দেখেননি এখনো ট্রাই করতে পারেন। গতবাধা প্রেমের গল্প আর কত দেখবেন? মাঝে মাঝে রুচি পরিবর্তন করুন। তবে না আবার রুচি ফিরে পাবেন।

সিনেমার নাম : Shadow Of Time
কাহিনীঃ Florian Gallenberger
চিত্র গ্রহন: Jürgen Jürges
চিত্রনাট্য ও পরিচালনাঃ Florian Gallenberger
সঙ্গীত পরিচালনাঃ Gert Wilden Jr.
প্রযোজনা : Helmut Dietl, Norbert Preuss
শ্রেষ্টাংশে: Tannishtha Chatterjee, Prashant Narayanan, Tillotama Shome, Irfan Khan 
ডাউনলোড লিঙ্কঃ https://www.youtube.com/watch?v=c5LkSulgBYc
প্রথম প্রকাশঃ https://www.facebook.com/moviepagol

