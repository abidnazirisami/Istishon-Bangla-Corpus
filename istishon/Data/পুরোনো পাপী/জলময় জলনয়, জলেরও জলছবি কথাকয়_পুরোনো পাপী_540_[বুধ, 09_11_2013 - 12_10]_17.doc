জলময় জলনয়, জলেরও জলছবি কথাকয়


 
জলময় জলনয়, জলেরও জলছবি কথাকয়..কবিতার মতই একের পর এক দৃশ্যপট চলে যাচ্ছে. ব্যাকগ্রাউন্ড এ কন্ঠের উপস্থিত নেই তার বদলে দৃশ্যউপযোগী সঙ্গীতের ব্যবহার. রাজশাহীর পদ্মা নদী নিয়ে নির্মিত প্রামান্যচিত্র জলেরও জলছবি দি সং অফ পদ্মা। 

শুরুতে নদীতে ঢিল ছুড়ে মারা কিমবা সূর্যোদয় ছবির শুরু কে একটু অন্যরকম করে তুলেছে। একটি প্রামাণ্যচিত্রের প্রধান কাজ গবেষণা এবং সেই সাথে ধারাভাষ্য। জলেরও জলছবি সেই দিক দিয়ে আলাদা। সাধারণত ডকুমেন্টারিতে ডকুমেন্টস প্রেসেন্টেশন এর গুরুত্ত্ব বেশি থাকে জলছবি সেখানে ভেঙ্গে দেয় সব নিয়ম। জলের মতই বিন্যস্ত হতে থাকে সে পুরো ক্যানভাস জুড়ে। হঠাৎ করে দর্শক প্রবেশ করে ছবিতে। 

পানি সল্পতা নিয়ে নদীর হাহাকারে সে শিহরিত বোধ করে. নদী নিজেই যেন বলে দিচ্ছে তার সব কষ্টের কথা..তার কষ্টের কথা তাকে নিয়ে রাজনীতি করার কথা তার সারা বছরের কথা...এরপর নাটকীয় ভাবে একের পর এক লিখিত ডকুমেন্ট আসতে থাকে যেগুলো চোখে আঙ্গুল দিয়ে দর্শক কে নিজের স্থান চিনিয়ে দিবে. কিছু শট এ আই লেভেলে রাখা ক্যামেরা অনেকটা সেই কাজটাই করেছে. যেখানে ইলিশ ছাড়া আমরা পহেলা বৈশাখ কল্পনা করতে পারি না, সেখানে ইলিশের অন্যতম অভয়ারণ্য পদ্মানদীর এ হাল দেখে সত্যিই কিছুক্ষনের জন্য মন খারাপ হয়ে যায়.. “ আমি ডকুটি এমনভাবে বানিয়েছি যাতে ওটা দেখতে কারো সাবটাইটেল এর প্রয়োজন না হয়” প্রিমিয়ার শো তে এভাবেই নিজের ছবি সম্পর্কে বলেছিলেন পরিচালক আহসিফ খান.
জলেরও জলছবি অন এয়ার হচ্ছে চ্যানেল নাইন এ আগামী শুক্রবার, ১৩ই সেপ্টেম্বর রাত ৮ টা ২৫ মিনিটে, পুন:প্রচার হবে রাত ১২ টায়..


