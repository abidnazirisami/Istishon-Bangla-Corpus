╚»★ Gloomy Sunday -A Song of Love and Death (1999)★«╝ ‘বিষণ্ন রবিবার’, যে সুর শুনে আত্মহত্যা করেছিলো এক ঝাঁক প্রাণ



কিছুদিন আগে একবার লিখেছিলাম “FEW SONG LISTEN BEFORE YOU DIE” নিয়ে। যার একটি অংশে রয়েছে Gloomy Sunday. এই গান নিয়ে বিশাল ইতিহাস রয়েছে যা প্রায় সকল সঙ্গীতানুরাগী মানুষেরই জানা। এইরকম অনেক গান থেকে উৎসাহিত হয়ে প্যার ২৫০ টির ও বেশি সিনেমা তৈরী হয়েছে। তেমনি এই Gloomy Sunday নিয়েই পুরো একটা সিনেমাই তৈরী হয়ে গেছে।

১৯৩৩ সালে হাঙ্গেরীয়ান কবি লাজলো জাভোর এর একটি কবিতাকে উপজীব্য করে পিয়ানিস্ট রেজসো সেরেস সৃষ্টি করলেন একটি মোহনীয় সুর Gloomy Sunday.. ।এরপর সেরেসের সেই সুরের বিষন্নতায় ঘটে গেলো একে একে ১৭টি আত্মহত্যা। হাঙ্গেরীর সরকার তখন বাধ্য হলো সুরটিকে সেদেশে নিষিদ্ধ করতে !! কিন্ত আইনকরে কি আর শিল্পকে বদ্ধ করা যায়? তাই আইন কানুন উপেক্ষা করে সে সুর ছড়িয়ে পড়লো হাঙ্গেরীর বাইরে। ইউরোপ, আমেরিকা মিলিয়ে প্রায় ২০০ আত্মহত্যার সঙ্গে এই সুরের সম্পর্ক রয়েছে বলে অনুমান করা হয়।এক পর্যায়ে সেরেস নিজেকে দায়ী করতে শুরু করলেন এতগুলি প্রাণের আত্মাহুতির জন্য। ফল স্বরূপ তিনি নিজেও জানালা থেকে লাফিয়ে আত্মহত্যা করেন।

কি আছে এই সুরে? আপনারা শুনতেচাইলে দিলাম লিঙ্কঃ http://www.youtube.com/watch?v=8Kkxbw3s2pM&feature=related
আমার কাছে বেশ মেলডিয়াস সিম্ফোনিক একটা এটমোষ্ফেয়ার এর জন্য সুরটিকে বেশ ভালই মনে হয়েছে, কিন্তু আমি এখনও বহাল তবিয়তে বেঁচে আছি এবং আত্ম হননের বিন্দু মাত্র ইচ্ছাও আমার মনে উকি দেয় নাই এখনো । তবে প্রথম যেদিন গানটা শুনি সেইদিন বিরক্তিতে আত্মহত্যার ইচ্ছা যে জাগেনাই তা বলবো না । আশ্চর্যের ব্যাপার লাজলোর এই সুরটি এই ২০০২ সাল পর্যন্তও বিবিসি ইংল্যান্ডে নিষিদ্ধ ছিলো।
গানের এই ভার্সনটা আমার বেশ ভাল লাগেঃ http://www.youtube.com/watch?v=GRxzkiPc7t8 প্রথমে যখন শুনি তখন BILLIE HOLIDAY VERSION টা ভাললাগে নাই

এই সত্য ঘটনাটির সঙ্গে হাঙ্গেরীতে দ্বিতীয় বিশ্বযুদ্ধের সময় ইহুদিদের উপর নাৎসিদের অত্যাচার, আর একটি ত্রিভূজ প্রেম এই তিনটি ব্যাপারের সমন্বয় ঘটিয়ে পরিচালক রলফ সুবেল এর তৈরী সিনেমা Gloomy Sunday। “ধর্ম” এক বিবেদ সৃষ্টি করার উপকরণের নাম। এর কারণ সবাই নিজ নিজ ধর্ম অন্যের উপরে চাপিয়ে দিতে চায়। কেউ আলাদা ভাবে অন্যকে সহ্য করার ক্ষমতা রাখে না। সৃষ্টির পরথেকে এখন পর্যন্ত যত গুলো যুদ্ধ সংঘটিত হয়েছে তার মূলে খুজলে বেশিরভাগই ধর্মের কারণেই হয়েছে। তেমনই এক যুদ্ধ ছিল দ্বিতীয় বিশ্বযুদ্ধ যাতে জার্মানদের প্রধান টার্গেট ছিল ইহুদী। মুভিটিকে বলতে পারেন ফিকশন এবং ইতিহাসের সমন্বয়। ফিকশন বলছি কারণ পুরোপুরি ইতিহাসকে চিত্রায়িত করেননি গল্পের প্রয়োজনে। সে কারণেই কিছুটা ফিকশনের স্বাদ চলে এসেছে। যেমন, সেরেস এর আত্মহত্যাটা দেখানো অন্যভাবে বাস্তবের মতন নয়, বাস্তবে তিনি জানালা থেকে লাফ দিয়েছিলেন।
মূল কাহিনীটা লাজলো নামের এক ইহুদি ব্যবসায়ীর। লাজলোর রেষ্টুরেন্টে পিয়ানিষ্ট হিসেবে কাজ নেয় আন্দ্রাজ। লাজলো আর তার বান্ধবী ইলোনা দু’জনে মিলে রেষ্টুরেন্টটি পরিচালনা করেন। কিছুদিন পরে ধীরে ধীরে আন্দ্রাজের প্রতি তার বান্ধবী ইলোনার আসক্তি বাড়তে থাকে। লাজলোর সহজ সরল সাধারণ চরিত্রটি তার নীরব প্রতিবাদ (ইহুদী মাত্রই কি খারাপ?)। আর তাই আন্দ্রাজের প্রতি ইলোনার আসক্তিতে আক্রোশের পরিবর্তে লাজলোর প্রতিক্রিয়াটা শুনুন ‘কোন ইলোনা ছাড়া বেচেঁ থাকার চেয়ে আমি অর্ধেক ইলোনা নিয়েই বাঁচতে চাই’। এইখানে আন্দ্রাজ ক্রিশ্চিয়ান আর লাজলো ইহুদী, এথেকে সহজেই বোঝাযায় পরিচালক কি বোঝাতে চেয়েছিলেন তার প্রতীকী এই সিনেমায়। এরপর আন্দ্রাজের সেই বিখ্যাত সুর সৃষ্টি, লাজলোর সহায়তায় তার বিখ্যাত হয়ে যাওয়া এবং একটার পর একটা আত্মহত্যা এগুলি গতানুগতিক গল্প। কিন্তু এর মধ্যেও সংলাপের গভীরতায়্ বিশ্ব রাজনীতিতে মানবতার সংকট সবাইকে মোহে জরিয়ে রাখবে। যেমন এক পর্যায়ে লাজলোর উপর এক ইহুদী জেনারেলের আক্রমণ এর ফলে ইলোনার কাছে লাজলোর সহজ সরল কৌতুহলী প্রশ্ন ‘আমার মা-বাবা ইহুদী, তাই আমিও ইহুদী, তারা অন্য ধর্মের হলে আমিও অন্য ধর্মের হতাম। যা আমি আমার জন্ম সূত্রে পেয়েছি, যার জন্য আমি দায়ী নই, তার জন্য কেনো আমাকে মরতে হবে?”…এই প্রশন দিয়েই সহজে বোঝাযায় প্রশ্ন আসলে দর্শকের উদ্দেশ্যে ছুড়ে দিয়েছেন পরিচালক।
ছবিটির মেকিং এবং স্ক্রিপ্ট খুব সুন্দর। স্ক্রিপ্টে গভীরতা আছে। প্রতিটি চরিত্রের অভিনয় অসাধারণ। বিশেষ করে মূল চরিত্র গুলো সবাই বেশি ভাল অভিনয়ে সবাইকে মুগ্ধ করবে। মিউজিক সিলেকশন আর ব্যাকগ্রাউন্ড মিউজিক অসাধারণ। কস্টিউম ডিজাইন বেশ চোখে পরার মতন। দুঃখের রঙ নীল বলেই হয়তো ইলোনার কস্টিউমে নীলের ব্যাবহার লক্ষ্যনীয়। ২০০০ সালে Deutscher Filmpreis এ বেস্ট চিত্রনাট্য ও Bavarian Film Awards এ বেস্ট পরিচালক ও সিনেমাটোগ্রাফীর পুরস্কার পায় এই সিনেমাটি।
যারা এখনো দেখেননি জলদি বসেপরুন দেখতে। এই জিনিষ মিছ খাইলে জীবন বৃথা।

Director: Rolf Schübel
Writers: Ruth Toma (screenplay), Rolf Schübel (screenplay), 1 more credit »
Stars: Joachim Król, Erika Marozsán, Stefano Dionisi
Music: Detlef Friedrich Petersen
Producer: Richard Schops
ডাউনলোড করুনঃ http://kickass.to/gloomy-sunday-1999-xvid-ac3-waf-t4676625.html
সংবিধি বদ্ধ সতর্কীকরণঃ একটু বড় সাইজের সিনামার লিঙ্ক দিলাম। ছোট সাইজ খুইজা ভাল পাইনা। কেউ আপনাদের ছোট সাইজের লিঙ্ক দিলে তারপরে ধরা খাইলে আমি দায়ী থাকবো না।
প্রথম প্রকাশঃ আমরা ɯoʌıǝ পাগল বোইন qɹoʇɥǝɹ

