~স্বপ্নডানায় {On the Wings of Dreams} (২০০৭)~


 
আমরা স্বপ্নেই বাচি। স্বপ্ন দেখি বলেই বাঁচার তাগিত অনুভব করি। স্বপ্ন দেখার ক্ষমতা যাদের নেই, তাদের জীবনের কোনই অর্থ নেই। নিরামিষ জীবন যাপনের কোন ভিত্তি নেই। স্বপ্ন আছে বলেই মানুষ ঘুমোতে যাওয়ার আগে পরের দিন জেগে উঠতে চায়, স্বপ্ন আছে বলেই আমরা ভবিষ্যতের পরিকল্পনা করি, স্বপ্ন দেখি বলেই জীবন এখনো অর্থহীন হয়ে যায় নি। তেমনই এক স্বপ্নের গল্প নিয়ে আনিসুল হক এর গল্পে গোলাম রাব্বানী বিপ্লব তৈরী করেছেন “স্বপ্নডানায় (The Wings of Dream)”।

সাধারণ মানুষের দৈনন্দিন জীবন-যাপনকে কেন্দ্র করে যে অসাধারণ কিছু করা যায় তারই প্রমাণ “স্বপ্নডানায়”। সাধারণ গ্রামের মানুষের জীবনকে তুলে এনেছেন গল্পকার তার গল্পের মাঝে। শুধু তাই নয়, পরিচালকের ছোয়ায় তা যথার্থই ফুটে উঠেছে সিনেমায়।
স্বপ্নদেখার অভ্যাস যাদের আছে তেমনই একজন গ্রামের কবিরাজ ক্যানভাসার কে নিয়ে গড়ে উঠেছে সিনেমার গল্প। এক গ্রাম্য হাটে ছেলের জন্যে প্যান্ট কিনতে গিয়ে হঠাৎ প্যান্টের পকেটে কিছু বিদেশী টাকা সদৃশ কাগজ পেয়ে তার স্বপ্ন দেখার শুরু হয়। তার সাথে স্বপ্নে যোগ দেয় তার স্ত্রী ও বন্ধু সহ বেশ কয়েকজনই। এভাবেই গল্পও এগিয়ে যায়।

গল্পের সাথে চরিত্র গুলো যেন সুন্দর ভাবেই মানিয়ে গেছে। মাহমুদুজ্জামান বাবু কে আগে কখনো অভিনয় করতে দেখিনি, আর দেখলেও মনে নাই। তবে বেশ সাবলীল অভিনয়ই ছিল। সাথে রোকেয়া প্রাচী, আর ফজলুর রহমান বাবু তো অসাধারণ । শামীমা ইসলাম তুষ্টির অভিনয় ভালো লাগে নাই। এই চরিত্রটির এত ভোগলামী না দেখাইলেও পারতেন।
স্বপ্ন দেখা ভালো, তবে আকাশ কুসুম স্বপ্নের কারণে কি কি ক্ষতির সম্মুখীন হতে পারেন সে ধারণা কি কারো আছে?? এই সিনেমাতে তার বেশ কিছু উদাহরণ দেখতে পাবেন। তারপরও মানুষ স্বপ্ন দেখে। আকাশ কুসুম স্বপ্নই মানুষের সবথেকে বেশি পছন্দের। তারপরেও আমরা স্বপ্নেই বাঁচি।

আবহ সঙ্গীতের কথা বললে বেশ কিছু পুরোনো গানের কথা চলে আসবে। তবে একটা গান আমার এখনো কানে বাজছে।
“আমি কি আর দেখি রে বন্ধু দেখায় আমার কপাল
জীবনে ভোর হইলো না মোর তবু সুর্য দেখায় সকাল”
এটি কার লেখা অথবা সুর কার করা কিছুই জানিনা। পুরো গানটাও শুনি নাই। তারপরেও অসাধারণ লাগছে গানটা। এ ছাড়াও পুরো সিনেমার মিউজিক বেশ ভালো লাগছে।
“স্বপ্নডানায়” ২০০৮ সালে সেরা বিদেশী ভাষার চলচ্চিত্র বিভাগে একাডেমি পুরষ্কার মনোনয়ের জন্য বাংলাদেশ থেকে অনুমোদন পায়, কিন্তু চূড়ান্ত মনোনয়ন পায় নি। তবে স্বপ্নডানায় এর জন্য ২০০৭ এর সাংহাই ইন্টারন্যাশনাল ফিল্ম ফেস্টিভাল এর চূড়ান্ত প্রতিযোগিতায় শ্রেষ্ঠ পরিচালকের পুরস্কার পান গোলাম রাব্বানী বিপ্লব। এছাড়াও একই বছরের ইন্টারন্যাশনাল ফিল্ম ফেস্টিভাল ভারত এ বিশেষ জুরি পুরষ্কার ও পান গোলাম রাব্বানী বিপ্লব।
সিনেমার নাম : স্বপ্নদানায়
কাহিনীঃ আনিসুল হক
চিত্রনাট্য ও পরিচালনাঃ গোলাম রাব্বানী বিপ্লব
সঙ্গীত পরিচালনাঃ বাপ্পা মজুমদার ও গোলাম রাব্বানী বিপ্লব
প্রযোজনা ও পরিবেশনা : ইম্প্রেস টেলিফিল্ম
শ্রেষ্টাংশে: মাহমুদুজ্জামান বাবু, ফজলুর রহমান বাবু, রোকেয়া প্রাচী, শামীমা ইসলাম তুষ্টি, মোমেনা চৌধুরী এবং আরো অনেকেই।
✘✘✘ দয়া করে কোন বাংলাদেশী মুভির ডাউনলোড লিংক শেয়ার করবেন না। বাংলা মুভি সিনেমাহলে গিয়ে অথবা অরিজিনাল ডিভিডি কিনে দেখুন। দেশের চলচ্চিত্র রক্ষায় অগ্রণী ভূমিকা পালন করুন।
প্রথম প্রকাশঃ http://moviepagol.info/?p=481

