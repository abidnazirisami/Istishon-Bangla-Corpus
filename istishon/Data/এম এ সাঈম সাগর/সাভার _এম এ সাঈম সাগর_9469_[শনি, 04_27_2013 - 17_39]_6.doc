সাভার 


 ""সাভার""
হাতে তার একটি চিঠি
মায়ের জন্য লেখা,
দিতে পারেনি তা মাকে
হয়নি তো আর দেখা। 
"মাগো,তোমার জন্য আনতে পারিনি ওষুধ
ক্ষমা করে দিও আমায়"
বুকে নিয়ে এমন আকুতি
চলে গেল তার দেহ,
এর জন্য কি নয় দায়ী
আমাদের সমাজের কেহ?
হাজারো মানুষের আত্মা
চাইছে আজ জবাব,
তাদের মৃত্যুর কে দায়ী
নয় কি আমাদের সমাজ?
নিজের স্বার্থ শুধু বুঝলি তোরা
দিলিনা আমাদের জীবনের মূল্য,
তোদের তো বলা যায়না মানুষ
তোরা নয় কি পশুর সমতূল্য?
হাজারো মানুষের না বলা কথা
বলতে দিলি না তুই সাভার,
জবাব তোকে একদিন দিতে হবে
কেন করলি এমন ব্যবহার?
[সাভারের একজন মৃত মেয়ে শ্রমিকের হাতে একটা চিরকূট পাওয়া যায় আর তাতে লেখা ছিল যে মা আমাকে ক্ষমা করে দিও আমি তোমার জন্য ওষুধ নিতে পারলাম না। তার স্মৃতিকে উৎসর্গ করে আমার এই কবিতা লেখা]

