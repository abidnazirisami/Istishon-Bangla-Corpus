দাহজল-৩


১. জন্মাল ঘাসেরা
কবরের অন্ধকার ভেদ করে
মাটির শুকনো রক্ত নতুন শরীরের যাত্রায়
দীর্ঘ হিসেবের নদীর আকালের জল
ফের ধুয়েছে ধুসর স্নায়ুর প্রপঞ্চ
অসীম সীমারেখায় দাঁড়ানো প্ল্যাটফর্ম হতে
নব হলুদের স্রোত..................
২. নীল কালো মিশ্রণের সুদূর কাঁথার ভেতর হিসেবের
ফোঁড়।ভালবাসার গালিচায় ঘিরে রেখেছে
জীবন্ত চেতনের নকশা জ্বল জ্বল ঐতিহাসিক সিঁথিরা
হলুদ স্রোতের দাহতায় ঘাসেরা আরো ভীষণ
রকম আস্ফালন।

