ভ্রূণ হত্যা


 অন্ধকার বিছানা,পাথর ঘেরা ঘোর তম
স্রোতের চাদর ভেজাল এতদিনকার সঞ্চিত রক্ত
মেঝের উপর সমস্ত অভিমান ঢেলে
গত তিন রাত জরায়ুর চিৎকারে বোবা দেয়াল কেঁদেছে
নতুন নিঃশ্বাসের বিক্রিয়া,তার মিলন সম্পূর্ণ হওয়ার আগেই
তথাকথিত স্রষ্টার হিসেবের খাতায় কালো কালির দাগ
সেখানে মুনাফার লেনদেনে ঘুরে ঘুরে কেবল চক্রপাক
ইতিমধ্যে বহু উষ্ণ রক্তনদীর আঁধার বেয়ে আঁধারের জাল
কৃত্রিম নরকের শুটিং অজস্র কালো মেঘের পর্দায়
বিবেকের সূর্য ঘুমিয়ে ঘুমিয়ে সিনেমা দেখছে
অবশেষে পাকের জাল খুলে যখন সময় হলো
ভ্রূণ হত্যার বর্বর দৃশ্য বোকার দর্শকেরা ভুলে গেল
০২/০৫/২০১৩
রাত-২.৫১ মিনিট
হেমসেন লেইন

