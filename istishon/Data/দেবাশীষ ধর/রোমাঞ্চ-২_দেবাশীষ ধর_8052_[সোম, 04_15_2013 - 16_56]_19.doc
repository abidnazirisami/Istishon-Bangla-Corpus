রোমাঞ্চ-২


১. আমাদের দীর্ঘ যাপিত সময়গুলো বহমান নদী
বেসুরা বেহালার তীব্র ভাষা গুটানো বাগযন্ত্রে
আক্রান্ত; হিসেবের মধুর বিনিময় প্রবাহিত ব্যথার তারে
স্বপ্নের ঠোঁটে অস্থির অনুভূতির উষ্ণ চুম্বনেরা
আজো সেই ঘামে ভেজা পথের উপর আমাদের রোমাঞ্চ!
২. আবর্জনার জঘন্য শহরের পার্কের কাছ থেকে দূরে সরে
অবিশ্বাসের সম্পর্কের তিক্ততার বিছানায় পৌছেছে
যখনি ভরসার হাত রেখেছি ভেজা বালির আপন গভীরে
দাঁড়াল স্রোতের পূর্বপুরুষ প্রতিবন্ধক প্রাচীর ভেদ করে
পিছিয়ে গেলে ফের সাজানো অরণ্য অপূর্ণতায় রেখে 
৩. আবারো হাসির শব্দরা নতুন ক্যানভাসে তুলির চাষ
দরজার কপাট খুলে দেখেছি তোমার গোপন দীর্ঘশ্বাস
০২/০৪/২০১৩
রাত-৩.০১ মিনিট
হেমসেন লেইন

