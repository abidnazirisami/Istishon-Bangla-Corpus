ঘুমন্ত কঙ্কাল


ম্যানহোলের বিছানায়
শরীর ঘুমিয়ে
যেখানে বয়ে নর্দমার রং লাল
তরতাজা রক্ত।
জেগে থাকা প্রখর চোখসব
বহু তর্কের মুখেরা
বিবেকী-টিবেকী মানবিক স্নায়ুরদল
আবেগী স্বপ্নরা
মধ্য সকালের জাগৃতির ছন্দরা
ডুবেছে বোবার পেয়ালায়।
কেনই বা ফুটপাত কাঁদছে
অবিশ্রান্ত দায়ভারে!
স্বাক্ষীর রাজপথে লিপিবদ্ধ অভ্যস্তী চর্চা
গুম হয়ে যায় শান্ত বাগানের স্বাভাবিক প্রক্রিয়া
সেই যুবকের শরীর এখন ঘুমন্ত কঙ্কাল
সমস্ত রাত পাখিরা বসেছে ঘিরে ওর
ওকে সরানো হবে
হয়ত আগামীকাল আরেকজন আসবে।।

