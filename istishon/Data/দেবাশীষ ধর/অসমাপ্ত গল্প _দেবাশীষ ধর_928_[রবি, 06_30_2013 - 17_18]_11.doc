অসমাপ্ত গল্প 


রৌদ্রের চাদরে রেকর্ড আলাপের পথ।গলির পর
গলি ভিজালে চোখের ঘামে।জমা রাখলাম
প্রতিটি লোকাল বাসের অপ্রস্তুত ঈর্ষায়,
ছোকরা ফকিরের নোংরা হাসির চেহারায়,
চুমুকের শেষ পানের চা এর পাত্র দুটো এখনো
চেয়ে আছে শেষ দৃশ্যের অপেক্ষায়। উপর-নিচ
বেঁকে যাওয়া দৃষ্টির প্রস্থচ্ছেদ বিশিষ্ট মোটা
দেয়ালের ওপারে যাবতীয় অরণ্যকুলে
সমস্ত কথোপকথন।
ঠোঁটে সিগারেট জ্বলে উঠতেই গল্পটি থেমে যায় ।

