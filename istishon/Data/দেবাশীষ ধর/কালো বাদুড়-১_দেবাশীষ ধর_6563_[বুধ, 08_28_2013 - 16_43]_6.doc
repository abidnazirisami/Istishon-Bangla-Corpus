কালো বাদুড়-১


 আমড়ার প্রকান্ড ডালগুলো
বীরত্ব তেজ নিয়ে পূর্বপুরুষের
শাসনের ভঙ্গিমায়,কালো
ঘাসের জঙ্গল ঘিরে
দেয়ালের পিঠ বেয়ে,
ইচ্ছেমতো খেয়ে খেয়ে
জন্মেছো অজস্র ফার্ণ । 
এখানেতেই ভোগহীন অবেলা
অন্ধ জীবনের বয়স হাঁটছে
তখনো গৌধূলির শেষ ছটায়
লাল জবার গর্ভ ফেটে তীব্র লোভ
অলস আধিপত্য জমালো । 
যখনি ঢলে পড়লো শরীর বিছানাটাকে আঁকড়ে ধরে
গভীর রাতে কালো বাদুড়ের সুরে নেমেছে মরণ জখম । 
দুপুর-১২.০৭ মিনিট
২৭-০৮-১৩
হেমসেন লেইন

