হোঁচট


 শব্দহীন হাসি এক ঝলক দেখে
হোঁচট খেলাম
মুচকির ভেতর অনেক
পুলক মিশে ছিলো
জড়িয়ে সিল্কি ওড়না
গোপন কোলাহলের যাত্রা শুরু
.........ফের হোঁচট দিলো ।
 জানালার কার্নিশ ভেদ করলো
শরতের মৃদু রোদের রেখা
আমার অন্ধকার বিছানার
রঙ্গিন চাদর বেঁচে উঠলো
যেন মরীচীকার সবটুকু আগুন নিভে
তোমার অনাকাঙ্খিত শিল্পকর্ম রচনা
অধীর আগ্রহের অপেক্ষা শেষ
কুয়াশার গালিচায় যে পর্দা
উন্মোচন করলে,তার আড়ালে
ঢেকে গেল প্রাপ্তির সমীকরণ
আরেকটিবার.........
ভীষণভাবে হোঁচট দিলে ।

