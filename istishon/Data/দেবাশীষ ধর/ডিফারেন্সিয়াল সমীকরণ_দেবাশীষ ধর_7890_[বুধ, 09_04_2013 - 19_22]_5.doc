ডিফারেন্সিয়াল সমীকরণ


 গোছানো চুল, গরম গালের আদরের ঘ্রাণ নিয়ে
বহুপদীর হিসেব শুরু করলাম সারাটা রাত্র ধরে
যত রকমের গ্রাফ কাগজ ঘেটে ঘুটে গতির
গলিপথ যেখানটায় শেষ হলো, অসীমের অসংজ্ঞায়িত 
সংখ্যারেখা বেয়ে পৌছালো প্রথম বিন্দুতে ।
মিছিলের ভাঙ্গাপথ তোমার সাপেক্ষে ডিফারেন্সিয়াল 
আমার খাতার বুক চিড়ে তত্ত্বের কথারা বসে
অশৃঙ্খল সমীকরণ , রেখেছো অসমাধান প্রশ্নে
আমাদের চুম্বনের সাপেক্ষে বেড়ে উঠা
একের পর এক দীর্ঘ সংগ্রামের ডিফারেন্সিয়াল,
জটিল সমীকরণ দাড়ালো 
তোমার শ্যাম চোখের নিচে জমেছে অক্ষরেখা ।
রাত-২.৫১ মিনিট 
০৩-০৯-১৩ 
হেমসেন লেইন

