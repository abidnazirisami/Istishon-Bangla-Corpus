রোমাঞ্চ-৩


 ভেজা পথ স্যান্ডেল ভাসিয়ে
মিছিলের বেগ শেষ, তারপর
যখন দৌড়ে গেলো অস্থির খেয়ালেরা
ঠৌটের আদর গন্ধ পেলাম,
গরম পেয়ালার ওপর আমাদের কর্কশ সন্ধ্যা বিছিয়ে
কাগজের বুকের উপর পৃষ্ঠার পর পৃষ্ঠা ঝরিয়ে
কাটছে কালির গভীর আঘাত.........
আলোড়িত শব্দরা হেঁটে হেঁটে পৌছেছে
তোমার রস ভরা হাসির সুগন্ধ আমার সারাদিনের নোংরা শার্টে লাগলো,
রাজপথের সমস্ত ধুলোর ঘাসেরা থুতনিতে,অপেক্ষার হাত স্বস্তি পেল
মগজ মনন দরজায় তত্ত্ব কথার যত উপাদান ঘুমিয়ে গেল
জাগলো অশরীরী কাব্যকথন আমাদের আয়োজন ক্ষেতে
ডুবল খিস্তির আচারেরা............... 
ঘামের শরবত জমায়
দীর্ঘ দিনগুলোর রৌদ্র শহর
সেই লাল পিঁপড়েদের অরণ্য কোলে আবারো অগোছানো রোমাঞ্চ।
 ...............*.................... 
০৮/০৫/২০১৩
রাত-৩:৩৯ মিনিট
হেমসেন লেইন

