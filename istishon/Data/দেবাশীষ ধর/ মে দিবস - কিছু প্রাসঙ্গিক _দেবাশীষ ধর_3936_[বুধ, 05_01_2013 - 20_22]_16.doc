 মে দিবস - কিছু প্রাসঙ্গিক 


পহেলা মে দিবস দেশের বিভিন্ন প্রান্তে পালিত হচ্ছে । ঘুরতে ঘুরতে দেখলাম,সন্ধ্যার দিকে কয়েক জায়গায় মে দিবসের অনুষ্ঠান হচ্ছে কিন্তু একজনও শ্রমিক সেখানে দেখি নি ।এমনকি যারা ওই অনুষ্ঠানের আয়োজক তাদের জিজ্ঞেস করে জানলাম,তারাও কোন শ্রমিকদের এখানে আসতে বলেন নি এবং সেই ব্যাপারে তাদের কোন আগ্রহ নেই । অথচ তারা গানে,আবৃত্তিতে,বক্তব্যে শ্রমিকদের অধিকার আদায়ের কথা বলে ফাটিয়ে ফেলছেন । মুখে বেশ ভালো প্রগতির বুলিও শুনলাম ।বাহিরের পোশাকে, আচার ভঙ্গিমায় , উপস্থাপনে স্পষ্টই বোঝায়, এরা এই সব আয়োজন কোন চেতনা-ফেতনা নয়, লোক দেখান মহান মে দিবস পালন করছে ।যেখানে ওরা কোন দিন একজন শ্রমিকের সাথে কথা বলেছে কিনা সন্দেহ । এদের মধ্যে আমাদের কিছু ফ্যাশন প্রিয় আছেন যারা এই রকম প্রোগ্রামে এসে নিজেদেরকে অনেক দায়িত্ববান ভূমিকায় রাখতে চান যারা সেই শ্রমিকের সামান্য ঘামের গন্ধ তারা সহ্য করতে পারে না, নোংরা ময়লা হাতের স্পর্শে তাদের অনেক অস্বস্থি হয় । 

