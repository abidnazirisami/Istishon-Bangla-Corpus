খেলার আসর


 পুরনো মেজাজের বয়স,তার প্রাণ ফিরে আসে
কণ্ঠের চিৎকারে দীর্ঘ লালনের আদর। সেই
সব সবুজ সম্পর্ক গাঁথা সেই পুরনো মরীচীকায়
কচি কোলাহল শূন্য আসর ভাঙ্গে,
বার্ধক্যের হাড়ে সাংসারিক তেজ ।
ফিরে এসে তৃপ্তির হিসেবেরা
ঘণ্টা বাজায় অবহেলার পেন্ডুলামে
হারানো শাসনের ক্ষমতার গন্ধরা
আঁকড়ে ধরে রেখেছে মমতায় মাটিকে
ক্লান্তির হাঁটুরা হেঁটে বেড়ায়......
আবারো ঢেকে দিলো নিরব সন্ধ্যা,
হাসির তামাশারা সব নিয়ে গেল,
বুড়ি অপেক্ষার চোখে দিন গুনতে
শুরু করলো খেলার আসরে.....
১৩-০৮-২০১৩
রাত-৩.০০ টা
হেমসেন লেইন

