ভাল লাগা কি অপরাধ_ 


আমি চাই নি আমার চলার পথে বাঁধা হয়ে দাঁড়ায় এমন কিছু হোক। কত গরীব আর নিঃস্ব পরিবার হতে তিলে তিলে এক ফোটা এক ফোটা রক্ত দিয়ে বাবা-মা বিশ্ববিদ্যালয় পর্যন্ত পাঠিয়েছে। পড়ালেখা শেষ করব, ভাল একটা চাকরি করব তার পর মায়ের ছোটবেলায় কোলে নিয়ে গাওয়া গান টুকটুকে লাল বউ আনব ঘরে।
কিন্তু কিসে কি হয়ে যাচ্ছে এ?
প্রথম দুটি বছর ভালই কেটেছে। লজ্জায় এবং অভ্যাস না থাকায় কখনো বিপরীত লিঙ্গের কারো সাথে নিতান্ত দায় না পড়লে কথা বলতাম না।
হঠাৎ একদিন ক্লাসের একজনের চোখ দুটি খুব ভাল লেগে গেল। কারণ তার চেহারা ঢাকা থাকত। প্রথমে আমলে নিইনি। কিন্তু আস্তে আস্তে জেকে বসতে লাগল ভিতরে।
অন্তরঙ্গ বন্ধুকে বলেই ফেললাম। তারপর ভাইয়ার কানে তুললাম কথাটা। ভাইয়া বলে আর লাভ কি? সেও আমার ইয়ারমেট অতএব সিদ্ধান্ত গ্রহণে সে পজিটিভ । আমার পক্ষেই আছে।
সমস্যাটা অন্য জায়গায়। খোজ খবর নিলাম সে দেখতে অনেক সুন্দর, শুধু তাই নয় ভেবেছিলাম গরীব ঘরের মেয়ে হবে বোধহয় তাই একটু সাহস পাচ্ছিলাম। কিন্তু সে আশায় ও গুড়ে বালি হয়ে আরেকটা খবর পেলাম তিন ধনী (একজন বিলেত প্রবাসী) ভাইয়ের একমাত্র ছোটবোন সে।
শুনেই মাথায় হাত চলে আসল।
এ অবাধ্য মনকে থামাতেই হবে না হলে পড়াশুনা অন্য কাজ সব ফেলে সারাদিন খালি গান শুনতে আর কবিতা লিখতে ইচ্ছে করে এভাবে চলবেনা।
বাবা খুনখুনে বুড়ো বয়সে এখনো কামলা খাটে, মা অসুস্থ, ছোট বোন তিনটি তারাও কমবেশি অসুস্থ্য।
তাড়াতাড়ি শেষ করে একটা কিছু করতেই হবে। বাবার মুখের দিকে আর তাকানো যায় না।
এত কিছু কে বোঝে? সারাদিন ক্লাস পরীক্ষা দৌড়াদৌড়ি এখনো ছটা মাস পার করতে পারলেই তবে না কোন জায়গায় ছোটখাট হলেও একটা চাকরি পাব। এসব ভাবতে ভাবতে যখন শক্ত বিছানায় পিঠ লাগাই তখনি মনের মধ্যে উঁকি দেয় সেই দুটি করুণ চোখ।
আমার কেন জানি মনে হয়েছিল এই চোখ দুটি কত কিছুই দেখেনি, প্রেম কি জিনিস কখনো কল্পনা করতে পারেনি।
অবশেষে গত কয়েকদিন আগে তার খুব ঘনিষ্ঠ এক বান্ধবীর সাথে ফেসবুকে খুব ক্লোজ হয়ে গেলাম। বিভিন্নভাবে মেয়েরা কথা দিয়ে কথা বের করতে উস্তাদ। সে ও আমাকে খুঁচিয়ে খুঁচিয়ে বের করে নিল। শুনছি তার বিয়ের প্রস্তাব আসছে ভাল ভাল সম্বন্ধ হতে।
ভেবেছিলাম মনের কথা মনে রাখতেই যদি তার বিয়েটা যদি হয়ে যায় তাহলে অন্তত মনে সান্তনা দিতে পারব।
কিন্তু একজনকে বলেই ফেলেছি। মেয়েরা আবার পেটে কথা রাখতে পারে না শুনেছি। তাই ভয়ে আছি এতদিন যত প্রেমের কবিতা লিখতাম সব মেয়েই সন্দেহ করত আমি কারো না কারো প্রেমে হাবুডুবু খাচ্ছি। এবার যদি হাতে নাতে প্রমাণ পেয়ে যায় তাহলে বড্ড কেলেংকারি হয়ে যাবে যে! এখনো একটা সেমিস্টার বাকি অনার্স শেষ হতে। মাস্টার্স না হয় নাই বা করলাম। কিন্তু ও মেয়ে যদি আমাকে প্রত্যাখ্যান করে তাহলে আমি কিভাবে তার সামনে যাব সে সব কথা ভাবছি আর হিন্দি গজল শুনছি।
উইকিলিক্স এর চেয়েও ভয়ঙ্কর মেয়েরা তিলকে তাল বানাতে ওস্তাদ, জানি না শেষ মেষ কি হয়।
সবাই দোয়া করবেন, আর পরামর্শ দিন আমি কি করব। সরাসরি মেয়েকে প্রস্তাব দিব কি না। সে মেয়ে আবার দরকার ছাড়া কোনো ছেলের সাথে কথা বলেনা। ও একটা কথা, আমি দেখতে শুনতে একেবারে খারাপ নই। লম্বা চওড়া স্বাস্থ্য ও ভাল। ভাল লিখতে পারি। এটুকুই.........
আবার কথা হবে...হয়ত গাইতে গাইতে আসব ভালবাসা ভাললাগা এক নয়

