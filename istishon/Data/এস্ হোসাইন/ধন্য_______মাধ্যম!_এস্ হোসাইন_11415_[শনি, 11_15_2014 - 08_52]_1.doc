ধন্য_______মাধ্যম!


গণমাধ্যম শব্দবন্ধটাই প্রচলিত এই অর্থে যে তা গণমানুষের আনন্দ, ক্ষোভ, হাহাকার তুলে ধরবে। যুগে যুগে আমরা দেখেছি কী করে শোষকের বিরুদ্ধে, অন্যায়ের বিরুদ্ধে গণমাধ্যমগুলো বলিষ্ঠ এবং প্রাণসঞ্ছারি ভুমিকা পালন করেছে। একাত্তরের প্রতিটি গাঁথায় আমরা দেখতে পাই স্বাধীন বাংলা বেতার কেন্দ্র পালন করেছে দিয়াশলাইয়ের ভুমিকা। অথচ আজ আমরা জানি বর্তমান গণমাধ্যমগুলোর মানুষের পাল্স ধরার ক্ষমতা সেই সময়ের 'চে হাজার গুণ বেশি। কিন্তু নেই সেই সৎ সাহসী মানবপ্রেমী কণ্ঠস্বর। তারা লখিন্দরের বাসর থেকে তুলে আনতে পারে দম্পতির একান্ত সংলাপ। তারা রেলমন্ত্রীর বিয়ের লাইভ সম্প্রচার নিয়ে ব্যস্ত থাকে, পৃথিবীর কোন অজানা গলিতে ন্যুড রেলি হচ্ছে তা ফলাও করে প্রচার করে। এই ফাঁকে দেশের কতগুলো অসহায় তরুণ অনশনে মৃত্যুর সাথে লড়াই করে। মরুক, যে ইচ্ছা করে মরতে চায় তাকে ফেরানোর দায়িত্ব কি কারও আছে? । ততক্ষণে তারা হীরক রাজার স্তুতিগান অথবা নাট্যাভিনয় প্রচার করুক। 

