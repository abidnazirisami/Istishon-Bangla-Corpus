প্রশ্ন


প্রথম পোষ্টেই প্রশ্ন শুনে বিরক্ত হলে দুঃখিত।
আমার কেন ঘুম আসে না?
স্বপ্নদোরের আগল ধরে দিনে রাতে
হাজার পেঁচক পাহারাতে,
আমার কেন জলসহজে দিন কাটে না?
রাত কাটে না?
চোখের সামনে যাচ্ছে বয়ে জলের জীবন
শঙ্কাবিহীন,
শ্যাওলা ভাসা জলের জীবন।
কঠিন আমার পাথরজীবন
জলের তোড়ে ক্যান ভাসে না?
ফাগুন রোদে কৃষ্ণচূড়া
হেসে উঠে রক্তরাগে।
আর কিছুতেই আমার কেন চোখ হাসে না?
মন নাচে না?
আমার কেন ঘুম আসে না? 

