রিয়াল মাদ্রিদে ''ক্রিস্টিয়ানো রোনালদো'' মিথোলজি



বিলবাওয়ের বিপক্ষে জোড়া গোলে ক্রিস্টিয়ানো রোনালদো টানা তৃতীয় মৌসুমে রিয়াল মাদ্রিদের হয়ে ত্রিশটি বা তার বেশী গোল করার মাইলফলক অর্জন করলো। এই মাইলফলকের মাধ্যমে ক্রিস্টিয়ানো রোনালদো সাবেক মাদ্রিদ কিংবদন্তি হুগো সানচেজের ১৯৮৬-৮৭ এবং ১৯৮৯-৯০ দুই মৌসুমে ৩০টি বা তার বেশী গোলের রেকর্ড ভেঙে ফেলেছে।
গ্রীক মিথলজিতে জিউস
দেবতা আতলাসকে শাস্তি দিয়াছিল স্বর্গের বোঝা কাধে বহন করার, আতলাসের প্রতীক হল কাধের উপর বিশ্ব।
রিয়াল মাদ্রিদ মিথলজিতে ক্রিস্টিয়ানো রোনালদো যেন ছবির মতোই কাধে বয়ে চলছে পুরো রিয়াল মাদ্রিদকে। এই পর্তুগিজ ফুটবল দেবতা ইতিহাসের সেরা ক্লাব রিয়াল মাদ্রিদকে এগিয়ে নিয়ে যাচ্ছে আরো নতুন নতুন ইতিহাস আর মাইলফলকের দিকে। ইতিমধ্যেই এটা প্রমানিত হয়েছে ''একজন ক্রিস্টিয়ানো রোনালদো'' একটি ভালো মানের মুভির মত, যা রিয়াল মাদ্রিদ দর্শকরা মাঝখানে অনেকদিন মিস করেছে। এই মুভির ষোলকলা পূর্ণ হবে, এক দশকের বেশী সময় জিততে না পারা দশম চ্যাম্পিয়নস লীগটা জিতে নিলে। 
আসন্ন চ্যাম্পিয়নস লীগ সেমিফাইনালে রিয়াল মাদ্রিদের প্রতিপক্ষ বরুশিয়া ডর্টমুণ্ড। প্রথম লেগ অনুষ্ঠিত হবে ২৪ এপ্রিল ,ডর্টমুণ্ডের মাঠ সিগনাল ইডুনা পার্কে। ফিরতি লেগ হবে ৩০ এপ্রিল, সান্তিয়াগো বার্নাব্যুতে।

