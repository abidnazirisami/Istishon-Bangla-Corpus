নারী মান


 চারিদিকে দেয়াল ছিল
বন্দী ছিল নারী,
কলম নিয়ে যুদ্ধে নেমে
জয় হলো যে তারই!
দেখিয়েছিলেন পর্দা রেখেও
পূরন করা যায়
সুলতানার স্বপ্ন,
এমন সন্তান জন্ম দিয়েছো
বাংলা মাগো
ধন্য তুমি ধন্য।
যে নারীকে দেবী করে
করো তুমি পূজা,
সেই নারীকেই শূলে চড়াও
যখন তুমি রাজা।
হয়তো অনেক নারীও
দুর্বলতার সুযোগ নেয়,
তাই বলে কেন ঢালবে কালি
সব নারীদের গায়?
যার দেখানো পথে চলে পেলাম
শিক্ষার সাধনা,
শুভ জন্মদিন সেই মহীয়সী
কিভাবে করি তোমারি বন্দনা?

