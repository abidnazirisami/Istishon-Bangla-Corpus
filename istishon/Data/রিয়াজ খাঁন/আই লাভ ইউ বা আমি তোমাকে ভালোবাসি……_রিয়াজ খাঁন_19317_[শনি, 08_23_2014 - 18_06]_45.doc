আই লাভ ইউ বা আমি তোমাকে ভালোবাসি……


 আই লাভ ইউ বা আমি তোমাকে ভালোবাসি এই
বাক্যটি উচ্চারণ করলেই যে ভালোবাসা হয়
এমনটা অনেকেই
বিশ্বাস করেন না। একাকিত্ব জীবনের অবসান
ঘটিয়ে যাকে নিয়ে জীবনের বাকি সময় কাটাবেন তার
সম্পর্কে আগেভাগেই একটা পরিষ্কার
ধারণা রাখা উচিৎ।
অর্থাৎ যার সাথে প্রেমের বন্ধনে বন্দি হবেন
সে মানুষটা আসলেই মানসিক বিকারগ্রস্ত
কী না এটা চিনে নেওয়া আপনার
জন্যে অতি প্রয়োজন।
নয়তো তার জন্য জীবনের সুন্দর দিনগুলো সুন্দর
না-ও
হয়ে ওঠতে পারে।
খাটি প্রেমিক চিনে নিতে টাইমস অব
ইন্ডিয়া চারটি লক্ষণের কথা জানিয়েছে।
কারো প্রেমে পড়ার
আগে লক্ষণগুলো মিলিয়ে নিতে পারেন।
১. সহমর্মিতার অভাব: আপনার সুখে-
দুঃখে যদি প্রতিনিয়তই
সমানভাবে আপনার প্রেমিক একাত্ম হতে না পারেন
এবং সব
সময় নিজেকে নিয়েই ব্যস্ত থাকেন, তাহলে বুঝবেন
আপনি একজন আত্মকেন্দ্রিক বিকারগ্রস্ত
মানুষের সঙ্গে প্রেম
করছেন। বিষয়টি বোঝা মাত্রই আপনাকে সতর্ক
হতে হবে।
২. বিবেকবর্জিত মানসিকতা: ধরুন,
আপনাকে কথা দিয়ে আপনার প্রেমিক
তা রাখতে পারেননি।
কিন্তু এর জন্য তার মধ্যে কোনো অনুশোচনা নেই।
আপনি কষ্ট
পেয়েছেন কী না, তা নিয়ে তাঁর মাথাব্যথাও নেই;
তিনি তার মতোই আছেন। তাহলে বুঝবেন আপনার
ব্যাপারে তিনি খুব একটা মনোযোগী নন।
৩. নির্মম রসিকতায় আসক্তি: সতর্কভাবে খেয়াল
করুন, অন্য
সবার বিরক্তির উদ্রেক করে কিংবা অন্যকে আহত
করে, এমন
কোনো নির্মম রসিকতা আপনার প্রেমিক করছেন
কি না।
যদি দেখেন, স্রেফ মজা করে আপনার প্রেমিক
কোনো নিরীহ
কাউকে পিটিয়ে কিংবা অবলা জীবজন্তুকে হত্যা বা মারধর
করে পৈশাচিক আনন্দ উপভোগ করছেন,
তাহলে নিশ্চিত
জানবেন আপনার প্রেমিক একজন বিকারগ্রস্ত
মানুষ।
৩. কারণে-অকারণে মিথ্যে বলা: আপনার প্রেমিক
বা হবু
প্রেমিক কারণে-অকারণে অবলীলায়
মিথ্যা বলে যাচ্ছেন,
তখনই ধরে নেবেন এই ছেলের ব্যাপারে সিদ্ধান্ত
নিতে ভেবেচিন্তে দেখার বিষয় আছে। মনে রাখবেন,
নিয়মিত মিথ্যা বলা একজন
খ্যাপাটে বা বিকারগ্রস্ত
মানুষেরই লক্ষণ। আর আপনার
সঙ্গে মিথ্যে বলা মানে সম্পর্কের
সঙ্গে প্রতারণা করা।

