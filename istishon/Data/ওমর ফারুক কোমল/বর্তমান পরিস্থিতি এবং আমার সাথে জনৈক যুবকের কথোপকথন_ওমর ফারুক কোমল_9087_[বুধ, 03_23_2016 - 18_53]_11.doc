বর্তমান পরিস্থিতি এবং আমার সাথে জনৈক যুবকের কথোপকথন



তাহাদের ভাষ্যমতে যৌবনকে উপভোগ করতে হবে।
-তা মশাই কিভাবে?
-বন্ধু-বান্ধব বাড়াতে হবে, দিন রাত আড্ডাবাজি, পার্টি-সার্টি করতে হবে, মাঝে মাঝে বন্ধুদের সাথে ড্রাগস নিতে হবে।
-তা মশাই আমিতো ড্রাগস নেই না, কখনও ধূমপানই করলাম না!
-ধুর বেটা, তুইতো পুরুষই না! আসল পুরুষের মুখে এসব কথা আসে না।
-ও..... জানতামই না!
-হুম, তারপর বিভিন্ন মেয়েদের সাথে রুম ডেট এর অভ্যাস তৈরি করতে হয়। এতে শরীর স্বাস্থ দুই ভালো থাকে, ফুরফুরা থাকে। কত মাইয়ারে খায়া দিলাম।
-হুম, বুঝলাম। যাক বাদ দিন, তনু মেয়েটা যে কুমিল্লার ক্যান্টনমেন্টের ভেতরে ধর্ষিত হয়ে খুন হল এই ব্যাপারে সমাজের একজন তরুণ যুবা হয়ে আপনার ভাষ্য কি?
-কে ধর্ষিত হইসে বললি? তনু। আজকে প্রথম শুনলাম। দেখভাই, আমি এই যুগের তরুণ যুবক। এইসব নিয়ে ভাবার সময় নাই। দেশ যাক রসাতলে আমার বাপের কি বল? বাবার টাকায় খাচ্ছি-দাচ্ছি বেশ আছি। কিন্তু তাসকিনের সাথে কাজটা কিন্তু অনেক খারাপ হইসে। ভারত আমাদের চির শত্রুই রয়ে গেল। আর হ্যাঁ, খবর নিয়ে দেখ মাইয়া নিশ্চয়ই ছোট-খাট ড্রেস পইড়া ঢলাঢলি করত, ধর্ষকের আর দোষ কি? যাক বাদ দে, আমি এখন একটু নিউ মার্কেট জামু, সালমান খানের বিয়িং হিউম্যানের একটা নতুন টি-শার্ট আসছে, কিনতে হবে। ছোটবোনের জন্যে আবার পাখি ড্রেসটা নিতে হবে। আর শুন তুই কিন্তু এইসব নিয়া বেশি কথা তথা বলিস না। পরে দেখবি গুম হইয়া গেসস, দেশের অবস্থা ভালো না। শুনস নাই, কোন জোহা না তোহা গুম হইয়া গেল?
-হুম, তাহলে চুপ থাকতে বলছেন? কিন্তু আমরা যদি না জাগি তাহলে কেমনে সকাল হবে?
-আবারো সাহিত্যিক কথা বার্তা? দেখ ভাই, তোর আর তোর মত কিছু আবালের কথাতে ধর্ষকের কিছু আইব-যাইব না। ধর্ষক থাকবো উপরমহলের ছত্রছায়ায়। ঐযে বললি না সেনানিবাসে কান্ডটা ঘটসে? তাইলে তো বুঝাই যায় কারা জড়িত আছে। সো, বাদ দে এগুলা। রুম ডেট কর রুম ডেট। মনটা শান্ত হইব। রুম লাগলে আমাকে বলিস। বাসা খালি আসে। আর ফেসবুকে, ব্লগে লেখালেখি বন্ধ কর। কোন লাভ নাই। কোন লাভ নাই
-পরামর্শ দেয়ার জন্যে ধন্যবাদ। আল্লাহ্‌ হাফেজ।
-২৩/০৩/১৬ ইং 

