কুকুরের আর্তনাদ


 আমি আজ ক্লান্ত, অবশ্রান্ত,
তবু বিষাদের ব্যথায় হইনিকো ক্ষান্ত।
আমি উঠবো, আমি ছুটব,
সময়ের প্রয়োজনে আমি দরজাটা ভাঙবো।
ও বাড়ির কুকুরটা ঘেউ ঘেউ করবে,
প্রয়োজনে-অপ্রয়োজনে কামড়াতে আসবে।
কলমের লিখাটা তবু গতিময় ছুটবে,
নরকের সাপ হয়ে তোদেরকে কাটবে।
যুদ্ধ বিরতি আর হবেটা যে কবে,
মানুষ মরছে কেন চাপাটির কোপে?
সত্যান্বেষী আজ সত্যকে খোঁজে,
মিথ্যার রাজ্যটা ভয়ে ভয়ে মরে।
মানব সন্তান মোরা, বাংলা আমার দেশ,
এ পরিচয় তোদের কাছে খাটে নাকো বেশ।
মায়ের জাত, বোনের জাত, পায়নাকো ছাড়,
বিবেকের কাছেও তোরা বিক্রি হয়ে যাস।
একদিন সব বদলে যাবে,
বদলাবি না তোরা,
দেশের মুখ উজ্জ্বল হবে,
জ্বলবি শুধু তোরা।

