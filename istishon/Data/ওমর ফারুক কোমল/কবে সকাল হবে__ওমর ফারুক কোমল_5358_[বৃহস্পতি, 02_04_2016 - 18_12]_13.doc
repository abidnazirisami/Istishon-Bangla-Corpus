কবে সকাল হবে_



কবে সকাল হবে?
------ওমর ফারুক কোমল
নিজেকে বড় শুন্য লাগে
জন্ম নেয়া এই ভূমিতে,
অবাক হয়ে তাকিয়ে থাকি
দেখবার কেহ নাহিরে।
চুয়াল্লিশটা বছর গেল
টাকার খেলা দিবা-রাত্র,
জোড় যার মুল্লুক তার
এটাইযে ভাই আসল মন্ত্র।
ধনী আরও ধনী হবে
নিয়ম কর্তা নিয়ম ভাঙবে,
দেশাত্মবোধ হারিয়ে গেছে
এটাই সত্য ভাই।
বাবা আসবে ওপার থেকে,
বোন যাবে এপার থেকে,
চোখের নিচে ধূল জমেছে
চলতে থাকবে তাই।
খুন করেছে, গুম করেছে
সাবধান! মুখে আনতে নেই,
খাচ্ছ-দাচ্ছ বেশতো আছো
বিপদ ডাকতে নেই।
মানুষ দুদিন তালে নাচবে
তিন দিনেতে ছাই,
চলছে চলুক যেমন তেমন
আমার তাতে কি ভাই?
কবি একটা আস্ত পাগল
কিসব লিখছে ছাই,
সবাই আজও ঘুমিয়ে আছে
সকাল হবে না তাই।

