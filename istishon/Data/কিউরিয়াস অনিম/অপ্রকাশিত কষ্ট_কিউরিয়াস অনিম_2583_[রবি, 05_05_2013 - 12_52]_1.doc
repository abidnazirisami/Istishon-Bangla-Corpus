অপ্রকাশিত কষ্ট


- প্রতিদিনেই তোর সমস্যা থাকে ?
প্রশ্নটা শুনে থতমত খেয়ে গেল নীর । কি বলবে সে ? কথাটা তো আর মিথ্যে নয় । প্রতিদিনে বিকেলেই সে আড্ডায় আসে , কিছুক্ষণ থাকে তারপর চলে যায় । কিন্তু কি করবে সে ? বসে থাকলে যে তার চলবে নাহ , তার এখন কোনো কিছুই ভাল লাগে নাহ । একটা কারণ অবশ্য আছে , কিন্তু সে ছোটবেলা থেকেই চাপা স্বভাবের । তার সব কথা তার মাঝেই থাকে , প্রকাশ করতে তার ভাল লাগে না । আকাশ আবার প্রশ্নটা করলো , - কি বললাম শুনস নাই ? প্রতিদিনেই তোর সমস্যা থাকে ?
নীর কিছু না বলে উঠে চলে গেল । আকাশ অবাক হয়ে চেয়ে রইলো নীরের এইভাবে চলে যাওয়া দেখে । তারপর কিছু খাটি বাংলায় গালি দিয়ে সাব্বিরের পাশে গিয়ে বসলো । আগে প্রায় প্রতিদিনেই নীর,সাব্বির আর আকাশ বসে আড্ডা দিত । কিন্তু ইদানিং নীর আড্ডায় ঠিকই আসে কিন্তু মুর্তির মত কিছুক্ষণ বসে থেকে চলে যায় । সাব্বির আকাশের দিকে তাকিয়ে বললো ,
-আচ্ছা , নীর এরকম করলো ক্যান ?
-সেইটা আমি কি জানি ? ঐ আবালটার আলাপ বাদ দে তো , রাগ উঠতাছে প্রচুর শালার উপরে । শালার ভাব দেখছস ?
সাব্বির একটু উঠে দাড়িয়ে বললো ,
- একটা ছেলে এতদিন আমাদের সাথে চললো আর এখন চইলা যাইতাছে । এখন তোর কি মনে হয় কোনো কারণ ছাড়া নীর এইরকম করার ছেলে ? কয়েকদিন ধরেই দেখতাছস নাহ নীর কেমন জানি হইয়া গেছে ? চুপচাপ থাকে সারাক্ষণ ?
আকাশও উঠে দাড়ালো এবং সাব্বিরের দিকে চেয়ে বললো ,
- তুই কি বলতে চাইতাছস একটু ক্লিয়ার করবি ?
সাবির পাল্টা প্রশ্ন করলো ,
- তোর এখন কোনো জরুরি কাজ আছে ?
আকাশ একটু অবাক হয়ে বললো ,
- নাহ তো । কিন্তু ক্যান ?
সাব্বির হাঁটা শুরু করে দিয়ে পিছন ফিরে বললো,
-চল নীরের বাসায় যাই , নীরের মা এর সাথে বিষয়টা নিয়ে আলাপ কইরা আসি । 
২।
- তুই সিউর এইটাই বাসা ?
সামনের টিনের ঘরটি দেখিয়ে জিজ্ঞেস করলো আকাশ । ঘরটির অবস্থা খুবিই খারাপ ।
সাব্বির বললো ,
- নীর তো এই বাসার ঠিকানাই দিছিলো , চল গেইটে নক করি ।
নক করার কিছুক্ষণ পর ছোট্ট একটা মেয়ে বের হয়ে আসলো । সাব্বির মেয়েটিকে জিজ্ঞেস করলো ,
- এইটা কি নীরের বাসা ?
- হ্যা । কিন্তু ভাইয়া তো বাসায় নাই ।
- সমস্যা নেই । আন্টি মানে নীরের আম্মু বাসায় আছে ?
- হ্যা আছে ।
- আচ্ছা , উনার সাথেই একটু দরকার আছে । আমরা নীরের বন্ধু । একসাথে ইউনোভার্সিটিতে পড়ি ।
- আচ্ছা । এই ভিতরে আসেন ।
এই বলে মেয়েটি গেইট থেকে সরে গেলো । 
৩। 
সাব্বির আর আকাশ বসে আছে ২ টি চেয়ারে । আর তাদের একটু সামনে দাড়িয়ে আছে মিসেস রোকেয়া , নীরের মা । বয়ষ্ক একটা মানুষকে দাড় করিয়ে রেখে নিজেরা বসে রয়ছে , ব্যাপারটা ভাবতেই তাদের অস্বস্তি লাগছে । তারা অনেক বার বলেছে ,
-সমস্যা নেই আন্টি , আপনি বসেন ।
কিন্তু কিছুতেই তিনি রাজি হলেন নাহ । নীরের বাসায় মাত্র একটা রুম । এখানেই সব কিছু । সাব্বির একটু ইতস্তত করে প্রশ্ন করলো ,
- ইদানিং দেখছি নীর একটু একটু অন্যমনষ্ক থাকে সবসময় । কিছু হয়েছে নাকি ?
মিসেস রোকেয়া একটা দ্বীর্ঘশ্বাস ফেলে বললেন ,
- নীরের বাবা মারা যাওয়ার পর নীরেই আমাদের সংসারের হাল ধরে । সে ২ টা প্রাইভেট টিউশনি করতো । সেখান থেকে পেত ৬ হাজার টাকা । এটা দিয়েই আমাদের সংসার চলতো । কিন্তু কয়েকদিন আগে হঠাৎ করে জানালো তার ২ টা টিউশনিই নাকি চলে গেছে । মানে সে যাদের পড়াত তারা ২ জনেই এসএসসি পরীক্ষার্থী ছিলো , এখন পরীক্ষাও শেষ । প্রাইভেটও শেষ । 
সাব্বির আর আকাশ কি বলবে বুঝে উঠতে পারছিল নাহ । হা করে চেয়েছিল । হঠাৎ নীরের মার ডাকে বাস্তবে ফিরে এল । মিসেস রোকেয়া বললেন ,
- চা খাবে ? চা করি ?
সাথে সাথে ২ জনেই বলে উঠলো,
- না আন্টি । আজকে যাই । কাজ আছে ।
বলে উঠে পড়লো তারা । 
৪।
সেইদিন রাতে বাসার ছাদে বসে ছিল সাব্বির । হঠাৎ ফোন বাজলো , চেয়ে দেখলো আকাশের ফোন । সে ফোন রিসিভ করলো ,
- হ্যালো ,
-দোস্ত , কাহিনী হইছে তো ।
- কি হইছে বল ।
- নীর তো আত্মহত্যা করার চেষ্টা করছিলো , ঘুমের ট্যাবলেট খাইয়া পার্কে পইড়া ছিল । তার পর এক লোক দেইখা হাসপাতালে নিয়া গেছে ।
সাব্বিরের মনে হলো সে ভুল শুনছে , সে আবার জিজ্ঞাস করলো ,
-কি বলছোস ?
- আরে গাধা কি বলছি তো শুনছসেই । ঘুমের বড়ি খাইয়া পার্কের বেঞ্চে পইড়া আছিলো।
-তুই কেমনে জানলি ?
-আরে নীরের পকেটে ফোন আছিলো নাহ ? সেইখানে লাস্ট ডাইয়ালড নাম্বার ছিল আমার টা । তাই হাসপাতাল থেইকা সেই লোক যে নীররে নিয়া হাসপাতালে গেছে সে আমারে ফোন করছিলো । আমি হাসপাতালে যাইতেছি এখন । তুইও আয় । 
৫। 
হাসপাতাল থেকে নীর ছাড়া পেল ২ দিন পর । নীর প্রচুর ভেঙ্গে গেছে । বাসায় থাকে , খুব একটা বের হয় নাহ । প্রতিদিনেই আকাশ আর সাব্বির তার বাসায় গিয়ে কথাবার্তা বলে উৎসাহ দেয়ার চেষ্টা করে । তাতে খুব একটা লাভ হয় নাহ । 
বেশ কয়েকদিন পর , নীর একা বাসায় বসে ছিল । হঠাৎ ফোন বেজে উঠলো , চেয়ে দেখলো আকাশের ফোন । ফোন টা রিসিভ করলো ,
-হ্যালো ।
- হ্যালো দোস্ত কি করতাছস ?
- কিছুই নাহ । বইসা আছি ।
- আজকে বিকালে একবার দেখা করতে পারবি ? একটু দরকার ছিল ।
- কখন ?
- এই ধর , ৫ টার সময় ।
- আচ্ছা , কই আসমু ?
- আমার বাসার সামনে আসিস । 
বিকাল ৫ টা ৩০ মিনিট,
নীর,আকাশ আর সাব্বির ৩ জন মিলে হাঁটছে । নীর বেশ কয়েকবার জীজ্ঞেস করলো তারা কোথায় যাচ্ছে , কিন্তু সাব্বির বা আকাশ কেউই কোনো উত্তর দেয় নাই । শুধু মুচকি মুচকি হাসছিলো তারা । 
সেইদিন বিকালে আকাশ আর সাব্বির তাদের ২ জনের ২ টা প্রাইভেট নীরের জন্য ছেড়ে দেয় । সেইজন্যেই তারা নীরকে নিয়ে তারা যেখানে প্রাইভেট পড়ায় সেখানে পরিচয় করাতে নিয়ে যাচ্ছিলো । ২ টা প্রাইভেট পড়িয়ে নীর এইবার পাবে ৮ হাজার টাকার মত । এইবার আর তার মনে হয় না তার আত্মহত্যা করার কোনো প্রয়োজন পড়বে । 

