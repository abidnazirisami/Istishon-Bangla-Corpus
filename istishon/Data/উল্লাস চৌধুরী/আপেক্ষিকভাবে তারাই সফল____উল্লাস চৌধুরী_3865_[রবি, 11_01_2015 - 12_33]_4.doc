আপেক্ষিকভাবে তারাই সফল___


শুরুটা আসিফ মহিউদ্দিনকে দিয়ে... সফল কিন্তু হয়নি। এসামলাই নিয়ে জার্মানী।
তারপর? গণজাগরন মঞ্চের শুরুর মাথাতেই প্রিয় রাজীব ভাই। থাবা বাবা দিয়েই পরিচিত। আলোড়ন পুরো দেশে তখন। টালবাহনা করে বিচার কদ্দুর? কোন সঠিক পদক্ষেপ? কিন্তু আইন শৃঙ্খলা বাহিনী তখনও ঠিক ছিল। এখনও আছে... আমি বলছি না, আমাদের চোদনা বানানো স্বরাষ্ট্র মন্ত্রী বলেছে।
দীর্ঘ দুই বছর।
আবার সেই ফেব্রুয়ারি। স্থান টিএসসি চত্বর। হাজারো মানুষ এবং অসংখ্য পুলিশের ফাঁকে নিশ্চিন্তে কুপিয়ে হত্যা করা হল অভিজিৎদাকে। নিজের বাম হাতের বুড়ো আঙুল হারালেন বন্যাদি। যুক্তরাষ্ট্র থেকে এফবিআই আসলো। তবুও কদ্দূর কী হল? এনি আপডেট?
ততক্ষণে দেশকে বাঙলাস্থান, বালের দেশ, এইসব বলা নিঃসৃত হতে থাকে অনেকের মুখে। 
অভিজিৎদার ঘা শুকাতে না শুকাতেই বাবু ভাই। কত একসাথে আড্ডা দিছি।
দিনদুপুরে বাসার সামনের থেকে চাপাতির ধারালো অস্ত্রের ঘা তার উপর। ভিন্ন লিঙের তিনজন খুনিদের ধরলেও...... এরপর? এনি আপডেট?
তখন কিন্তু মোটামুটি অনেকেই ভয় পেয়েছিলাম... দুই মাসও যায়নি দুইজন নেই।
এরপর অনন্ত বিজয় এবং নীলয় নীল। নীলয় নীলকে তো বাসায় গিয়ে মারা হল 
দেশকে আমিও অনেক কিছু বলেছি। এই দেশের ভবিষ্যৎ নেই। বাইরে চলে যাব। দেশে থাকলে কল্লার ভয়... আরও হাবিজাবি কত কী। এরপর সরকারের দায়! দোষলাম সরকারকে। বিচারহীনতার কারণে।
সরকার আমাদের হাতেগোণা কয়েকজনের কাছে অবশ্যই চাপ নিবে না। কিন্তু চাপটা কিন্তু আছে ঠিকই।
বাঙলাদেশ আগে বাড়ছে। কিন্তু যাওয়ার সময় পেছনে গর্ত করে যাচ্ছে। যখন পেছনে আসতে যাবে, পেছনে আসবে না। গর্তে পড়বে।
অতঃপর কাল! অফিসে ঢুকে হত্যা।
কি পাচ্ছেন? বিচার? নিরাপত্তা? ক'জন নিরাপদ? কাল যে আপনি হবেন না তার কোন নিশ্চয়তা? 
ওরা সফল। ওরা যাই চাইছে আমরা তাই করছি। দেশকে গালি, দেশ নিয়ে স্বপ্ন দেখা। সরকারকে চাপে ফেলে জনসম্মুখে তাকে নিচু করা।
আমরা ভয় পাই। হতাশ হই। আশা গুলো দূরে ঠেলি... নিজেকে সুরক্ষিত করার চেষ্টা করি। কিন্তু ক'জন দেশের বাইরে যেতে পারব?
আজকে 'আমার সোনার বাঙলা' গান গাওয়া লোকটিই আগামীকাল বলছে 'এই দেশে থাইকা কোপ ছাড়া কি পামু?'
এইটাই চায়।
সফল তারা।
আপেক্ষিকভাবে তারাই সফল। 

