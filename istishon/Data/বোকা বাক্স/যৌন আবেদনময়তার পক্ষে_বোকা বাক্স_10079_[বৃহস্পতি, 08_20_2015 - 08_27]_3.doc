যৌন আবেদনময়তার পক্ষে


একদল বালক বালিকা তাদের বয়ঃসন্ধি কালে জড়িয়ে পড়ছে বিভিন্ন ধরনের কু কাজে । নেশা ভাঙ্গ থেকে শুরু করে যৌন মাদকতা পর্যন্ত । খেয়াল নেই কারোর । নীল চোরা স্রোতে ভাসছে দেশীয় সভ্যতা । পশ্চিমি দেশ গুলোকে অনুসরণ করতে মানা নেই । কিন্তু পশ্চিমি দেশগুলোর মত ই যে আমাদের দেশেও ফ্রি সেক্সের জোয়ার আসতে শুরু করেছে তা বোঝা যাবে ভিক্টোরিয়ার সবুজ ঘাসে কিংবা সিনেমা হলের নীল আলোয় প্রাপ্ত বয়স্ক মানুষদের অনুপস্থিতির ভাটা দেখে । 
নারী স্বাধীনতা অবশ্য ই থাকা দরকার । তার মানে এই নয় যে স্বাধীনতা মানে বিশৃঙ্খলতার ছাড় পত্র । সংযত এবং শৃঙ্খল জীবনের মানেই সভ্যতা । কিন্তু বর্তমানে সেই পরিস্থিতি থেকে বিচ্যুত হচ্ছে সমাজ । তাই মেকি নারী স্বাধীনতার নামে যে অশ্লীলতাকে প্রধান্য দিচ্ছেন গুটি কয়েক তথা কথিত বুদ্ধিজীবি তাও বুঝতে বাকি নেই কারো । তবু নিজেদের আমোদ প্রমোদের নীল মাত্রাকে বেডরুমের বেড কভার ছাড়িয়ে সমাজের সাদা হিমালয়ে তার প্রভাব ফেলতেও দ্বিধা বোধ করছেন না ওই শ্রেণীর মানুষরা । সাফল্যপ্রীয় মানুষদের জীবন অভিধানে যেমন Impossible শব্দটি থাকে না তেমনি এই সব বুদ্ধিজীবিদের বুদ্ধিতে শালীনতা এবং অশালীনতার পার্থক্য কুলায় না । ব্লাউজের হুক খুলে যৌন আবেদনময়তার পক্ষেই থাকছেন এই সব বুদ্ধিজীবিরা । যৌন সুড়সুড়ি মুলক লেখা এখন পুরস্কার পাচ্ছে ভুরি ভুরি ।

