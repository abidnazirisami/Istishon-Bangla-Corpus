বিদ্যা চুরি ৷


'যদি তুর ডাক শুনে কেউ না আসে তবে নাকি একলা চলতে হয়'
লাইনের শুরুটা শুনে যদিও আপনার রবিন্দ্র সংগীত মনে হতে পারে এটা আদো রবীন্দ্র সংগীত নয় ৷ এটাকে হয়ত চুরি বিদ্যাও বলা যাবেনা ৷ যদি কোন ভাবেই এটাকে চুরি বিদ্যার কলে ফেলে দেন তখন হয়ত বলবেন রবীন্দ্রনাথ নিজে যেখানে চুরি করেছে সেখানে আমার দোষ কোথায়? রবীন্দ্রনাথ চুরি করাটা দোষের কিন্তু যখনই এই চুরি বিদ্যাকে জাতীয় সংগীতের খেতাব দিবেন সেটা নিষ্পাপ পদ্ম ফুলে রুপান্তরিত হয় ৷ সাকিব খানের কোন একটা ছবি কোনভাবে তামিল বা হিন্দি ছবিকে নকল করলে সেটা দোষ হয়ে যায় ৷ কিন্তু সালমানখান আমির খান হলিউড নকল করলে সেটা বাংলাদেশ থেকেও কয়েক কোটি টাকা আয় করে ৷ দোষটা ওখানে নয় ৷ দোষটা দৃষ্টিভংগীতে ৷ 
'গজনি' ৷ বক্স অফিস হিট করা একটি চলচিত্র ৷ এর নাম শুনেনি অথবা দেখেনি এই রকম খুব কম মানুষই খোজেঁ পাওয়া যাবে ৷ দাড়ান ৷ গজনির সাথে বাংলাদেশের কোন ছবির মিল খোঁজে পেয়েছিলেন? উত্তরে হয়ত বলবেন মিল থাকতেও পারে বাংলাদেশেতো ছবি নকল করেই প্রচার করা হয় ৷ যদি বলি আমির খানের গজনি ছবিটাই বাংলাদেশের মান্নার ' ধোকা' ছবি থেকে নকল করা ৷ বিশ্বাস হয়? বিশ্বাস না হওয়ারই কথা ৷ আমির খানের গজনি বাংলাদেশে অনেক আগেই মান্না করে ফেলেছিলেন ৷ 
শুধু মাত্র একটা ছবিতে সীমাবদ্ধ নয় ৷ বাংলাদেশে হিট করা ফেরদৌস মৌসুমী অভিনিত 'খাইরুন সুন্দরী' যেটা ওপার বাংলায় 'প্রানের স্বামী ' নামে করা হয় ৷ অক্ষয় কুমারের 'Rowdy Rathor' যেটা বাংলাদেশে মান্না 'উল্টা পাল্টা69' নামে অনেক আগে করে গেছিলেন ৷ জিৎ এর 'জোশ' যেটা বাংলাদেশে 'ভালবেসে মরতে পারি' নামে হয়েছিল ৷ 
যেই ছবিগুলো করে আমির খান অনেক বেশি জনপ্রিয় হয়েছিলেন সেই 'বাদল' 'বিচ্চু' ছবিগুলো কিন্তু বাংলা থেকে নকল করা ৷ তাছাড়া বাংলাদেশে জনপ্রিয় 'মনপূরা' 'শ্বশুর বাড়ি জিন্দাবাদ' ছবিগুলো কাহিনী চুরি হয়েছিল ৷ 
বিষয়টাকে ব্যাবসায়িক দৃষ্টি কোন থেকে বললে কিছু বলার থাকেনা ৷ ব্যাবসা ক্ষেত্রে যে যার মত ইচ্ছা ব্যাবসা করতে পারে ৷ কিন্তু এই ব্যাবসার সাথে জড়িয়ে আছে আমার দেশ ৷ আমার সংস্কৃতি ৷ একটা দেশের প্রতিচ্ছবি ৷ তাই অনেক কিছু সহ্য করার মত হয়না ৷দূরের কোন কিছুর প্রতি আকর্ষন মানুষের স্বভাবজাত ৷ তাই বলে এত বেশি হওয়া উচিত নয় ৷ ভাবতে অবাক লাগে বাংলাদেশ থেকে চুরি করা বিদ্যা বাংলাদেশে বিক্রি করে কয়েক কোটি আয় করে নিয়ে যাচ্ছে! !!! আর বাংলার এত ইন্ডাস্ট্রি শুধুমাত্র চুরি বিদ্যার কারনে ধংস হয়ে যাচ্ছে সেটাও কারো নজরে আসে না ৷ 
যেই ছবি নকল করে বক্স অফিস হিট করে অনেক সুনাম কুড়ায় , এটা ওদের সাফল্য নয় ৷ আমাদের সাফল্য ৷ ওদের অহংকার নয়, অহংকার আমাদের ৷

