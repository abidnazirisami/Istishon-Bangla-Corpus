প্রেম


“জীবে প্রেম করে যেই জন, ঈশ্বরে সেবিছে সেই জন ” এই বাণীটি আমাদের এই তরুণ – তরুণী, কিশোর – কিশোরী খুব ভালভাবেই নিজেদের জীবনে প্রয়োগ করে চলেছেন । কি ভাবছেন? কেন বলছি এই কথা ? আপনারাই একটু ভাবুন না ! আশে পাশে তাকালেই উত্তর পেয়ে যাবেন । থাক উত্তর খোঁজা লাগবে না । আমি বলছি । একটু লক্ষ্য করলেই দেখবেন আপনার আশেপাশের মানুষগুলোর মাঝে অনেকেই চুটিয়ে রাত দিন প্রেম করে যাচ্ছে । তাদের মাঝে কেও কেও “জীবে প্রেম করে যেই জন, ঈশ্বরে সেবিছে সেই জন ” এতই মেনে চলে যে তারা একাধিক মানুষের সাথে প্রেম করে চলেছে যা এক প্রকার প্রতারনা বলা চলে । একাধিক প্রেম করার একটা আধুনিক নাম ও আছে, তা হল ‘time pass’ । এই রকম টাইম পাসকারী মানুষের কাছে একাধিক প্রেম করাটা ফ্যাশন হয়ে দাঁড়িয়েছে । তাদের কাছে ইহা এক প্রকার স্মার্টনেস । তারা নিজেরাই যখন এই স্মার্টনেস এর স্বীকার হয়ে অনেক কষ্ট পায় তখন বান্দরের মত লাফানো শুরু করে বলে “দুনিয়ার সব ছেলে \ মেয়ে খারাপ , আমার ভালবাসা কেউ বুঝলও না” । আসলে যে সে নিজে খারাপ তা আর স্বীকার করে না । এই টাইম পাসকারী যখন নিজে প্রতারনা করতো তখন কোথায় থাকে তাদের ভালবাসা ? একবারও কি তারা ভাবে না যে একাধিক প্রেমের খবর তার প্রেমিক\ প্রেমিকা জানতে পারলে কত কষ্ট পাবে!! আরে ভাই প্রেম করার এতই সখ যখন একজনের সাথেই করেন না । আপনারা যারা মনে করেন একাধিক প্রেম করা স্মার্টনেস , তারা শুনে রাখেন মানুষকে ধোঁকা দেয়া স্মার্টনেস না । নিজে যখন এই স্মার্টনেস এর স্বীকার হবেন তখন কানতে কানতে বুড়িগঙ্গায় লাফ দিয়া মরা লাগবে । আর যাদের টাইম পাস করার এতই সখ একের পর এক প্রেম না করে ভাল কোনও কাজ করেন । আবার অনেকে একটা প্রেম করলেও যখন মন চায় তখন সম্পর্ক ভেঙ্গে ফেলে । আর সম্পর্ক ভাঙ্গার পিছনে দেয়া শুরু করে একের পর এক অজুহাত । আরে প্রেম শুরু করার আগে এই অজুহাত কই ছিল ? না বুঝে প্রেম করতে গেলেন কেন?? প্রেম করা কি school এর পরীক্ষা যে করতেই হবে ............ এই রকম সম্পর্কে জড়ানোর আগে অনেক চিন্তা ভাবনা করা উচিত...... যারা এখনো ধোঁকাবাজি করছেন সময় আছে ভাল হয়ে যান । আর অনেক ছেলেরাই বলেন যে মেয়েরা খাবারের মেন্যুর মত তাই বদলাতে হয় । আচ্ছা আপনার মা বোন কি মেয়ে না যে এই রকম মনোভাব পোষণ করেন?

