রক্তে ডাক


ছুটছিল সবাই, এ্যাম্বুলেন্স, দমকল, পুলিশ, ছাত্র-জনতার ঢল-
‘রক্ত প্রয়োজন’ ধ্বনিত প্রতিধ্বনিত হওয়া- বলিষ্ঠ শরীগুলোর
ধমনী বেয়ে ছুটে যাওয়া তপ্ত প্রতিটি রক্তকনা তুমুল ছুটছিল।
যুবকটি দু’চোখ ভরে দেখে নিল মুক্ত আকাশ, হয়তো শেষবার,
যুবতীটি’র অন্তিম শ্বাস চলে গেলো ষ্ট্রেচার ধরা অস্থির হাত ছুঁয়ে,
বিলাপগুলোকে থমকে দিল লাশ এর জন্য নির্ধারিত মূল্য ঘোষনা ।
নির্বাক একটি জনস্রোত ধীর গতিতে ফিরে গেল বিভিন্ন সীমানায়,
বিউগল বাজেনি কোথাও, দামামা শোনেনি কেউ, তবু মন ডেকে কয়
রক্ত চাই ! রক্তচোষা’দের রঙহীন শীতল রক্তগুলো চাই এবার !!

