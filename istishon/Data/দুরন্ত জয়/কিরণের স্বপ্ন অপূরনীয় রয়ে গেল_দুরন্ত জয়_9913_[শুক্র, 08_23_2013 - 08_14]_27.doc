কিরণের স্বপ্ন অপূরনীয় রয়ে গেল


গোধূলি লগ্ন। রৌদ্র উজ্জ্বল দিনের নীল আকাশ এখন রক্তিম রঙ্গে রঞ্জিত হয়েছে।ছাদে বসে সেই আকাশের দিকে অপলক দৃষ্টিতে তাকিয়ে আছে কিরণ। গত বছর এসএসসি পরীক্ষা দেবার কথা ছিল কিন্তু দিতে পারে নি। খুব আশা ছিল ওর এবং ওর বাবা মার, যে কিরণ এ-প্লাস পাবে ওকে বিদেশে পাঠানো হবে পড়া লেখার জন্যে। কিন্তু তার আশা আর পূর্ণ হল না।
কিরণ খুবই মেধাবী ছাত্র। কিন্তু খুব বেশি পড়তো না। যেই টুকু পড়তো তাতেই এই রেজাল্ট।যদি আরও ভাল করে পড়তো তাহলে যে কি হত! ফেসবুক জিনিস টা হঠাৎ করেই খুবই জনপ্রিয় হয়ে উঠেছে আমাদের দেশে। এখন খুব কম যুবক ই পাওয়া যায় যাদের ফেসবুকে অন্তত একটি একাউন্ট নেই। কিরণের এই ফেসবুকে বসে থাকার খুব বড় রকমের একটা বদ অভ্যাস আছে। হয়তো কিছুদিন পরে এই ফেসবুক’কে একটা নেশা হিসেবে বিশ্ব দরবারে স্বীকৃতি দেয়া হবে। যেমন মাদকের নেশা তেমনই এই ফেসবুকের নেশা। সকালে ঘুম ভাঙ্গে মায়ের চেঁচা মেচি ও বাবার ধমকে। ঘুম থেকে উঠেই হাত মুখ ধুয়ে বই নিয়ে বসতে হয় কিরণের। কিন্তু সেই বইয়ে ফাকে যে মোবাইল নিয়েই ফেসবুকে ঢুকে পরা হয় তা কখনও কেউ খেয়াল করে নি। ফেসবুকে ঢুকেই কোন বন্ধু কি করলো, কি ম্যাসেজ দিল তা চেক না করতে পারলে যেন মন তার টিকে না।
আর পাঁচটা দিনের মতই সেই দিন টা। ঘুম থেকে উঠেই বইয়ের ফাকে মোবাইল নিয়ে ফেসবুকে লগইন করলো কিরণ। হোম পেজ লোড হতেই দেখে ৯৭ টা নোটিফিকেশন, সাথে ৮ টা ম্যাসেজ। এই তো গত কাল রাত ২টার দিকেই তো ঘুমিয়েছে, এখন বাজে ৯ টা। এই কয়েক ঘণ্টার মধ্যেই এত গুলো নোটিফিকেশন ও ম্যাসেজ!! যাই হোক সে আগে ম্যাসেজ অপশনেই ক্লিক করলো। তার কয়েক টা বন্ধুর ম্যাসেজ এবং লাইক ভিখারি কয়েক জনের ম্যাসেজ। কিন্তু একটা অচেনা লোকের ম্যাসেজ ও আছে। সে সবার আগে সেই অচেনা লোকের ম্যাসেজ টি পড়ার জন্য ক্লিক করলো। ম্যাসেজে টা পরে কিরণ তো খুব খুশি আর অবাক। ম্যাসেজটা ছিল অনেকটা এই রকম –“আমি কাকাতুয়া প্রোডাকশনের সাথে যুক্ত আছি। আমরা একটা টেলিফিল্ম বানাচ্ছি, সেই জন্য কিছু নতুন মুখের দরকার। ফেসবুকে আপনার সকল ছবিই দেখলাম, আপনাকে আমাদের পছন্দ হয়েছে। আপনি কি আমাদের সাথে কাজ করতে ইচ্ছুক?’ কিরণ কি আর মানা করে! সাথে সাথেই জানিয়ে দিল যে সে রাজি। কোন কিছু ভাবলো না সে। কিন্তু পরে এই নিয়ে ভাবতে ভাবতে তার বাবার কথা মনে হল সে তো যেতে দেবে না। আর কয়েক মাস বাকি। লোকটিকে কয়েক টা প্রশ্ন করলো সে- কোথায় শুটিং, কত দিন হবে...আরও অনেক কিছু। ঘণ্টা খানেক কেটে গেল লোকটার কোন খবর নেই। কিরণ ভাবলো ওকে কেউ তাকে বোকা বানিয়েছে। এই লোক ভুয়া। পরক্ষনেই তার অভিনয় করার ভুত মাথা থেকে চলে গেল। নতুন এক পেজের এডমিন হয়েছে কিরণ সেই পেজে পোস্ট দিচ্ছে সে। আরও পেজ আছে, এই নিয়েই ব্যস্ত। এর ও ঘণ্টা খানেক পর সেই অজ্ঞাত ব্যক্তির ম্যাসেজ। কিরণের মোবাইল নম্বর চাইলো ব্যক্তিটি। আবার সেই ক্যাটবেরি চকলেটের এর বিজ্ঞাপনের মত অভিনয়ের সখ চেপে বসলো। নাম্বার দিল। কিছুক্ষণ পরেই একটা অচেনা নম্বর থেকে ফোন।
-হ্যালো
-হ্যলো, কে বলছেন?
-আপনি কি কিরণ বলছেন?
-হ্যা, আমি কিরণ, আপনি কে?
-আপনাকে ফেসবুকে ম্যাসেজ দিয়েছিলাম। আমার নাম তারেক।
-ও তারেক ভাইয়া। স্লামুয়ালাকুম।
-আয় হায় এত তারা তারি মেরে ফেলবেন আমাকে? হাহাহা
- হাহা সরি ভাই, আসসালামুয়ালাইকুম।
-হুম এবার ঠিক আছে। ওয়ালাইকুম আসসালাম। কেমন আছো?
-ভাল ভাই। আপনি?
-হুম ভাল আছি আল্লাহ’র রহমতে। তোমাকে যে কাজের জন্য ফোন দেয়া। শুটিং হবে সিলেটে মোট ৩০ দিনের মত লাগবে।
-ভাইয়া এত দিন? আমার তো সামনে এক্সাম।
- তোমার তো আর ৩০ দিন না। মোট ত্রিশ দিন। তোমাকে ১০-১২ দিনের মত শুটিং এ লাগবে।
-ও তাহলে ঠিক আছে। আমি আমার বাবা মাকে জানিয়ে আপনাকে জানাচ্ছি।
- ওকে জানান। আর শুন এই ১০-১২ দিন সব খরচ আমরা দেব। সাথে ১৮,০০০ টাকা দেব।
- ওকে ভাইয়া আমি আপনাকে জানাবো কয়েক দিনের মধ্যে।
- তাড়াতাড়ি জানিয়ো। দুই দিন সময় আমরা তিন দিন পরই রওনা হব।
-ওকে ভাই।রাখি তাহলে।
-ওকে বাই।
কিরণ তো মনের মধ্যে খেয়ালী পোলাও রাঁধছে। তাকে যখন টিভিতে দেখাবে কেমন লাগবে তার! সব বন্ধুরা দেখবে তাকে। ভেবেই নাচতে ইচ্ছা করছে তার।এখন বাবা আসলেই জানাবে সে। মার সাথে কথা বলে শুধু শুধু সময় নষ্ট। সোজা বাবাকে রাজি করালেই কাজ শেষ। বাবা আসলো, বাবার সাথে আহ্লাদ করছে। সুযোগ বুঝে বলেই ফেলল। কিন্তু বাবা রাজী নয়। কিছুতেই যেতে দেবে না তাকে। পর দিন আবার বলল , কিন্তু ফলাফল শূন্য। যেতে দেয়া হবে না তাকে।তার পরের দিন লোকটাকে ফোন করলো সে । আজ ই শেষ সময় জানানোর।
-ভাইয়া, আসসালামুয়ালাইকুম।
- হুম ওয়ালাইকুম আসসালাম।কেমন আছো?
- ভাল না ভাইয়া, বাবা পারমিশন দেয় নি।
- ও তাহলে তো কিছু কররা নাই।
-হুম ভাইয়া, অনেক ইচ্ছা ছিল।ধুর বাবা কিছুই বুঝে না!
- এক কাজ করো আমরা আগামীকাল রওনা হব, তুমি চলে এসো। সিলেট পৌঁছাবার পর তোমার বাবাকে জানিয়ে দিও। তখন আর কিছুই বলবে না।
- না ভাইয়া বাবা রাগ হবে।
- আরে পরে যখন তোমাকে টিভিতে দেখবে তোমার আত্মীয় রা। তোমার বাবা-মা, তোমার বন্ধুরা সব ঠিক হয়ে যাবে।
-ওকে ভাইয়া তাই করবো।ভাল আইডিয়া।
- ওকে তাহলে বাই, ব্যগ গুছিয়ে রেখ সকাল সাতটায় এসে পইরো কলাবাগানে শ্যামলি কাউন্টারে। 
সাহস করে যেতে চাচ্ছে সে, কিন্তু আবার পরোক্ষনেই বাবার বকা-বকির কথা মনে করে হতাশ হতে হয়। রাতে আবার শেষ চেষ্টা করলো কিরণ। কিন্তু কোন লাভ হল না। তার বাবা নিজ সিদ্ধান্তে অটল। সে এবার জিদ করলো সে যাবেই।
সকাল সাতটা বাজতে বিশ মিনিট বাকি। ব্যাগ রাতেই গুছিয়ে রেখেছিল সে। বাবা-মাকে সালাম করে বেড়িয়ে পরলো। ধানমন্ডি কলাবাগান থেকে বাসে উঠতে হবে। সেখানে চলে গেল। অজ্ঞাত সেই লোক তারেক দাঁড়িয়ে আছে। শ্যমলি কাউন্টারের সামনে। তার সাথে আরও আট – দশ জন ছেলে। বাসে উঠলো তারা। রাস্তায় যেতে যেতে গল্প হল পরিচয় হল সবার সাথেই। শুধু কিরণ হয়, সেখানে আসা আতিক,কায়সার,রাআদ,সাব্বির,মোশাফেক,পাভেল সবাই ই লুকিয়ে এসেছে। কিরণের অপরাধ বোধটা একটু লাঘব হল। 
তারা সবাই সিলেট পৌছালো। একটা বাংলো টাইপের বাসায় নিয়ে যাওয়া হল। কিন্তু সেখানে কেউ নেই। সবার বাবা মাকে ফোন দিতে বলল একে একে। সবাই জানালো। তারেকের কাছে নাম্বার দিল সবার বাবা – মার। সবাইকে রুম দেখিয়ে দেয়া হল। এক রুম তিন জন কে শেয়ার করতে হবে। যদিও সবাই ই বড়লোক পরিবার থেকে আগত। সবাই নিজ নিজ সেপারেট রুমে থাকতে অভ্যস্ত। তাতেও দ্বিমত নেই কারোও।
পর দিন শুটিং এর কোন নাম গন্ধ দেখছে না কেউ। আরও যে লোক আশার কথা কাউকেই দেখছে না। বাড়ি থেকে বেড় হতেও দিচ্ছে না। দুপুরের দিকে তারেক, নিজামী নামের এক দাড়ি ওলা লোক কে নিয়ে তাদের সবাইকে ডেকে একটা বড় ঘরে নিয়ে যায়। সবার কাছ থেকে মোবাইল ফোন নিয়ে নেয় তারা। একে একে সবার বাবা-মার কাছে ফোন করে লোক গুলো। তখন সবাই বুঝতে পারে যে তারা আসলে অপহৃত হয়েছে। নিজের ইচ্ছায় তারা ফাঁদে পা ফেলেছে। 
তাদের সকলের বাম হাতের একটি করে আঙ্গুল কেটে নেয়া হয়। ওখানে কিরণ বাদে সবাই ছিল ডান হাতি। কিরণের অনেক কাকুতি মিনতির পর ও ওকে ছেড়ে দেয় না অপহরণ কারীরা। এক পর্যায়ে কিরণ বলে তার ডান হাতের আঙ্গুল কেটে নিতে। সে বাম হাত দিয়ে লিখে কিন্তু মানুষ রূপী দু পেয়ে পশু গুলো কথা শুনলো না। কিরণের স্বপ্ন গুলো ধূলিসাৎ হল।
সেখানে কেটে গেল দশ দিন। এর মধ্যেই অনেকেই মুক্তিপণের বিনিময়ে ছড়া পেল। কিন্তু সে এখনও আছে এই নরকীটদের বন্দী হয়ে। সে ভাল করেই জানে যে তার বাবার পক্ষে এই পরিমাণ মুক্তিপণ দেয়া সম্ভব নয়। কিন্তু একদিন সেই লোক গুলো তাকে ডাকলো। সে এবার আশার আলো দেখতে পেল। তারেক কে নিজামী জানালো যে কিরণের বাবা মুক্তিপণ দিয়েছে, কিন্তু কম। তারেক অগ্নিশর্মা হয়ে কিরণ কে সজোরে একটা থাপ্পড় দিল। নিজামি তারেক কে বলল –“ওর বাপ টাকা কম দিছে ওকেও আমরা পুরা দেব না। ওর হাত কেটে ওর বাপের কাছে পাঠিয়ে দে”। যেই বলা সেই কাজ। নির্দয়ই পশু গুলো কিরণের বাম হাত টা কেটে নিলো। পাঠিয়ে দিল তাকে।
কিরণ এখনও বেচে আছে। কিন্তু তার ও তার বাবার স্বপ্ন গুলো অপূরণীয়ই রয়ে গেল। বাবা-মার কথা না শুনার ফলেই আজ তার এই অবস্থা। সে এখন সকলে বলে কেউ যেন তার বাবা মায়ের অবাধ্য না হয়। বাবা মা সর্বদাই সন্তানের মঙ্গল কামনাই করে। অন্য কিছু না। তারা ব্যক্তি হিসেবে যেমন খুশী হতে পারে কিন্তু একজন বাবা-মা, বাবা-মা হিসেবে কখনই খারাপ না। সর্বদাই তারা নিজ সন্তানের ভাল চায়।

