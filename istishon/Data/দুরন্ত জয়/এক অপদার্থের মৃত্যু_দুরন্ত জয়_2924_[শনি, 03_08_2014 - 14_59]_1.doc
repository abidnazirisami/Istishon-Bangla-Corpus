এক অপদার্থের মৃত্যু


ভেবেছিলাম কত কি করবো, সময় পেলাম না। ডায়রিতে লেখা হল না, কাউকে ফোন করা হল না। এখন আর সময় নেই, ডায়েরি লেখাও যাবে না, কাউকে ফোন দেয়াও যাবে না। তারা কেউ কিছু আন্দাজ পারলে অনেক বড় সমস্যা হয়ে যাবে।
পাশেই দেয়াল সোকেজ, ফেলনা জিনিস দিয়ে তৈরি করা নানান জিনিসে ভরা। 
আচ্ছা এ জিনিস গুলোর কি হবে? যখন মা ফেলে দিতে চাইতো, আমি এগুলো আগলে রাখতাম। কত বাকাদিত কেন এগুলো বানাতাম, আবার অনেক সময় যখন অন্যরা এসে প্রশংসা করতো- বাহ উচ্ছ্বাস তো ভাল জিনিস বানায়। মা তখন অনেক খুশি হত, অবশ্য স্বীকার করতো না এ কথা। এখন তো আমি থাকবো না। তাহলে কি আমার উপর রাগ করে সব ফেলে দেবে? নাকি আগলে রাখবে আমার স্মৃতি হিসেবে! আসলেই মা আমি এক অপদার্থ, কোন কাজের না। শুধু শুধু কত কি করতাম।
ঐন্দ্রীলাকে ফোন দেয়া হল না। ও শুনলে ভীষণ রাগ করবে, অনেক বকবে আমাকে। আর কি করবে? ধুর ভাল লাগে না ওর কথা ভাবতে, আর ভাববো না ওর কথা। আচ্ছা আগামী সপ্তাহে তো ওর জন্মদিন এর পরই নয় কাজ টা করা যেত। এখন কি হবে! গতবছর ওর জন্মদিনে ওকে গোলাপ আর চুমু দেই নি বলে কতই না রাগ করেছিল। তিন দিন আমার ফোন পর্যন্ত রিসিভ করেনি। এবার কি যে হবে! আবার ভাবছি ওর কথা, আসলেই আমি একটা পাগল! 
পাগল! আচ্ছা দীপ্ত ভাইয়া কি বলবে আমাকে বকা দিবে অনেক জানি। তার পাগল ভাইটার দ্বারা সে এমন কাজ কখনই আশা করে নি। কি করবো আমার যে আর রাস্তা নেই ভাইয়া। এসএসসি পরীক্ষা যখন দিয়েছিলাম বলেছিল গোল্ডেন পেলে বড় একটা পার্টি দেবে, কিন্তু গুড়ে বালি। আমি অপদার্থ পাব গোল্ডেন এ প্লাস। হাহাহা... দীপ্ত ভাইয়া যে কি মন খারাপ করেছিল, তখনই বুজেছি আসলেই আমি যেন তার অনেক আপন কেউ। 
চোখে জল এসে গেল, না এখন ইমোশনাল হলে হবে না। আমাকে আমার স্বার্থ চিন্তা করতেই হবে। আচ্ছা এ ডায়েরি গুলো যখন সবাই পড়বে খুব হাসবে মনে হয়। কি না কি লিখেছি। হাসলে হাসুক আমার কি শামসুর রহমান বলেছিলেন- যেমন ইচ্ছে লেখার আমার কবিতার খাতা। আমি বললাম যেমন ইচ্ছে লেখার আমার নিজের খাতা। অহ! নিজের খাতা নয়। বাবার কিনে দেয়া খাতা। শুধু শুধু এই অপদার্থের পড়া লেখার পেছনে টাকা গুলো খরচ করেছে। আচ্ছা বাবা তো খুব মন খারাপ করেছিল আমার রেজাল্ট দেখে, করবেই না কেন? সবাই তো চায় ভাল কিছু। আমি তো অপদার্থ সবাই বলে। প্রতিদিনই তো কত নালিশ আশে “আপনার ছেলে এখানে গিয়েছে। এখানে বসে আজ ছবি আঁকছে” বাবা কান পেতে সব শুনে, তার তো নিশ্চয়ই অনেক মন খারাপ হয় তাই না! অঙ্কুর একটা ছবি চেয়েছিল ওকে দেয়া হল না আর। আবার রাগ করে বলবে- উচ্ছ্বাস একটা ছবি একে দিলি না আমায়, এই তুই আমার বন্ধু শালা। 
যেদিন প্রথম রক্ত দিয়ে এসে মাকে বলেছিলাম কতই না বকেছিল। গরম দুধ ফল আরও কত কি এনে বকে বকে খায়িয়েছিল। হাহাহা... মা যে কি! এক ব্যাগ রক্ত দান করলে কি হয়। এজন্যেই পরে যে আরও দুই বার দিয়েছি মাকে জানাইনি। আজ তো এক ব্যাগ নয় দেহের সমস্ত রক্ত বেরিয়ে যাবে, এই তো হলুদ বিছানার চাদর টি কেমন লাল হয়ে গিয়েছে। চাদর টা ধুতে অনেক কষ্ট হবে মার, আমি থাকলে ধুয়ে দিতে পারতাম। 
এত কিছু ভাবছি কেন আমি, আমি স্বার্থপর হব বলেছিলাম না। তাহলে অন্যদের নিয়ে এত কেন ভাবনা! আচ্ছা কত দিনের ইচ্ছেটা পূর্ণ হচ্ছে। আমি আজ মরবো। সমাজের অপদার্থ কমে যাবে একটা। এখন আর কেউ অভিযোগ দিবে না। আমার সাথে তার ছেলে ঘুরে ঘুরে ভব ঘুরে হয়ে যাচ্ছে। এখন আর আমার ডিএসএলআর দিয়ে আকাশের ছবি তুলবো না, আঁকবো না কোন ছবি। গল্পও লিখবো না কোন। আমি আজ শেষ হয়ে যাচ্ছি। পড়া লেখা না পারা, ঘুরে বেড়ানো এক অপদার্থ কমে যাবে এ সমাজ থেকে। খারাপ রেজাল্টের জন্য উপহাস করলেও সমাজের লোকেরা হয়তো এবার আমায় বাহবা দেবে......। বিদায় সবাইকে। অপদার্থ চলে যাচ্ছে।
গল্প পড়া শেষ। হাতের বইটি বন্ধ করলো রাহাত।
 কি গল্পরে! কিভাবে লেখে পারভেজ স্যার এমন গল্প গুলো!
বাঁচতে ইচ্ছে করে না আমার শুধু ইচ্ছে করে মরে যাই। পড়া লেখা পারি না, কোন কাজের না। আমিও তো পারভেজ স্যারের গল্পের উচ্ছ্বাসের মতই অপদার্থ। নাহ আমি কি করে উচ্ছ্বাসের মত হলাম আর উচ্ছ্বাস তো অপদার্থ না। গল্প লিখতো, ছবি আঁকত, ফেলনা জিনিস দিয়ে সোকেজ সাজাবার জিনিস বানাতো। উচ্ছ্বাস তো নিজের এ গুণ গুলো খুঁজে বের করতে পারে নি তবে কি আমার মধ্যেও আছে এমন কোণ গুন। নাহ! আমি আত্মহত্যা করবো না। আমার মধ্যেও হয়তো আছে এমন গুন। আত্মহত্যা নিয়ে পারভেজ স্যারের গল্প গুলো পড়লে মরার ইচ্ছে মিটে যায়। আমাদের মত মানুষের মনের কথা যে কি করে বুঝেন তিনি।
ধুত শুধু শুধু মরতে ইচ্ছে করে। কি কারণে আত্মহত্যা করতে চেয়েছিলাম তাও ভুলে গিয়েছি!! যাই কলেজে যেতে হবে, কাল সাংস্কৃতিক অনুষ্ঠান, উপস্থাপনার দায়িত্ব আমার উপর চাপিয়ে দিয়েছে স্যার আর কাজ পায় না!! অবশ্য আমার মত অপদার্থকে আর কি কাজ দেবে। ভাল লাগে না আর, ইচ্ছে করছে ছাদ থেকে লাফ দেই!!!!
কপাল চাপরাতে বাসা থেকে বেড়িয়ে গেল রাহাত। গন্তব্য কলেজ অডিয়োটরিয়াম। 
{{বিঃদ্রঃ প্রিয় বড় ভাই এবং বোন দয়া করে একটূ কমেন্টে বলবেন গল্পটিতে কি কি বিষয় ফুটে উঠেছে, কারণ এতে বুঝতে পারবো আমি যা বোঝাতে চাই সে বিষয় গুলো বোঝাতে পারি কি না।
আর সমালোচনা করুন, ভুল ধরিয়ে দিয়ে সহায়তা করুন। }}

