সংখ্যালঘু নির্যাতন ও জামাত শিবির


  গ্রামের হিন্দু সম্প্রদায়ের লোকেরা আতংকিত। যে কোন সময়েই তাদের উপর হামলা হতে পারে। তাদের ধারণা ভুল হল না, খবর এসেছে ছুটে আসছে তাদের দিকে। ভীত সকলেই, বাঁচতে হলে গ্রাম ছাড়তে হবে। গ্রাম ছেড়ে পালাবার একটিই পথ তা হল নদী। নদী পাড় হয়ে ওপাড়ে যেতে পাড়লে প্রাণ বাঁচানো যাবে। এ সিদ্ধান্তই নিল সকলেই। নদী সাঁতরে পাড় হচ্ছে, লক্ষ্য অপর পাড়ে পৌঁছে জীবন রক্ষা করা। কি ভাবছেন? একাত্তর নিয়ে কোন গল্প লিখছি? না এ কোন গল্প নয় অথবা একাত্তরের কোন ঘটনাও নয়। এটি গত রবিবারে ঘটে যাওয়া একটি ঘটনা
যশোরের অভয়নগর উপজেলার চাঁপাতলা গ্রামে রবিবার, ৫ই জানুয়ারি সন্ধ্যায় হিন্দু সম্প্রদায়ের উপর হামলা চালানো হয়। তাদের দোষ কি ছিল জানেন? তাদের দোষ ছিল তারা ভোট দিয়েছে। হ্যাঁ দশম জাতীয় সংসদ নির্বাচনের ভোটে তারা ভোট দিয়েছিল। এই ছিল তাদের অপরাধ। এর আগে নির্বাচনে ভোট না দেয়ার হুমকি দিয়েছিল বিএনপি-জামাত। ১৫৪ টি আসনে বিনা প্রতিদ্বন্দ্বিতায় যখন ১৪ দলীয় প্রার্থীরা জয় লাভ করে তখন এরাই বলেছিল এতে নাগরিকের ভোটাধিকার খর্ব হয়েছে, তারা ভোট দিতে পারবে না। তাহলে ভোট দিতে বাধা দিলে ভোটাধিকার খর্ব হয় না? 

নির্বাচনের ভোট শেষ হবার পর সন্ধ্যা ৭টায় লাঠি সহ অন্যান্য দেশীয় অস্ত্র নিয়ে প্রায় দেড় শতাধিক লোক গ্রামটিতে হামলা চালায়। এসময় গ্রামের অন্তত দেড়শত বাড়ি ঘড় ভাংচুর করা হয়, বিভিন্ন মূল্যবান সামগ্রী লুট করা হয়। এসময় আগুন দেয়া হয় অনেক গুলো বাড়িতে। একই দিনে দিনাজপুরে হিন্দু সম্প্রদায়ের বাড়ি-ঘড় ও ব্যবসায় প্রতিষ্ঠানে হামলা চালানো হয়, পুড়িয়ে ফেলা হয় এবং লুটপাট করা হয়। এছাড়া মাগুরা সদরের হিন্দু সম্প্রদায়ের এক কৃষকের পানের বরজ পুড়ে দেয়া হয়। এ যেন ঠিক একাত্তরের স্বরূপ। শুধু এখন নয় ইতিপূর্বে বিভিন্ন যুদ্ধাপরাধীর বিচারের রায় দেয়ার পর, কাদের মোল্লার ফাঁসির রায় কার্যকরের পর দেশের বিভিন্ন স্থানে হামলা চালানো হয় এই হিন্দু সহ সংখ্যা লঘু সম্প্রদায়র উপর। তাদের উপাসনালয় ভাংচুর করা হয়। যারা করেছে তারা অন্য কেউ নয়, একাত্তরের সেই স্বাধীনতা বিরোধী শক্তি, রাজাকার-আলবদরের সৃষ্ট দল জামাত-শিবির। 
২৮ তারিখ জামাত নেতা দেলোয়ার হোসেন সাঈদিকে ৭১ এর মানবতা বিরোধী মামলায় ফাঁসি দেয়ার পর নোয়াখালীর রাজগাঞ্জবাজার গ্রামে হিন্দু সম্প্রদায়ের উপর হামলা চালানো হয়। একজন আক্রান্ত ব্যক্তি Amnesty Internation  কে জানায় যে জামাত-শিবিরের হরতাল সমর্থনকারীরা তাদের বাড়িঘরে হামলা চালায়, এসময় তাড়া প্রায় ৩০টি বাড়িতে আগুন দেয় যেগুলোতে প্রায় ৬৬টি পরিবার বাস করতো। তারা সেখানে মন্দির গুলোতেও আগুন দিয়েছে। একই দিনে বাগেরহাট জেলার মোরেলগঞ্জ উপজেলায় একটি গ্রামে ও নোয়াখালীর বেগমগঞ্জ উপজেলায় আরও মন্দিরে ভাংচুর করে।
পুরো মার্চ মাস জুড়েই লক্ষ্মীপুর, বরিশাল, বাগেরহাট, মুন্সীগঞ্জ, নবাবগঞ্জ, গোপালগঞ্জ, চট্টগ্রাম, নাটোর, কুমিল্লা, নেত্রকোনা, বগুড়া, ভোলা, রংপুর, সিলেট, নেত্রকোনা সহ প্রায় সারা দেশেই হিন্দুসম্প্রদায়ের মানুষের উপর হামলা চালায় জামাত-শিবির। লুটপাট করে, ঘড় বাড়ি ও উপাসনালয় পুড়িয় দেয়। 
এপ্রিলের ৫ তারিখ টাঙ্গাইলের মির্জাপুরে তিনটি মন্দিরে আগুন দেয় এবং এ মাসে আরও জায়গায় আগুন দেয় তারা। ২০১৩ প্রায় সারা বছরটি জুড়েই জামাত শিবিরের এ তাণ্ডব চলতে থাকে। ২৫শে নভেম্বর দশম জাতীয় সংসদ নির্বাচনের তফসিল ঘোষনা করবার পর থেকে ১৮ দলীয় জোটের তীব্র ক্ষোভের স্বীকার হয় এই অমুসলিম সম্প্রদায় গুলো। ডিসেম্বরের ১২ তারিখ কাদের মোল্লার ফাঁসির রায় কার্যকর করার পর হামলা চালায় হিন্দু সম্প্রদায়ের উপর। কিছুদিন হ্রাস হামলা বন্ধ থাকলেও ৫ জানুয়ারি নির্বাচনের পর তা আবারও শুরু হয়। 

লাল চিহ্নিত জেলা গুলোতে ২০১৩সালে হিন্দু সম্প্রদায়ের উপর আক্রমণ করে জামাত শিবির
১৯৪৭ এ দেশ বিভাগের পর থেকেই এ দেশে অমুসলিম সম্প্রদায়ের উপর অত্যাচার চলেই আসছে। যার ফলে পূর্ব পাকিস্তানে ১৯৪৭ হতে ১৯৭০ পর্যন্ত অর্থাৎ ২৩ বছরে অমুসলিম সম্প্রদায়ের লোক হ্রাস পেতে থাকে। ১৯৭০ মোট জন্যসংখ্যার ১৫ শতাংশ লোক অমুসলিম সম্প্রদায়ের ছিল, যা পূর্বে ছিল ৩০ শতাংশ। যার পেছনে অন্যতম কারণ অত্যাচারের কারণে দেশত্যাগ। স্বাধীনতার পর দেশান্তরের পরিমাণ কমলেও ১৯৭৫ এ জাতির জনক বঙ্গবন্ধু শেখ মুজিবর এর নৃশংসভাবে হত্যার পর দেশান্তর আবার বৃদ্ধি পায়। ২০১১ সালের পরিসংখ্যান অনুযায়ী বাংলাদেশে ধর্মীয় সংখ্যালগু মোট জনসংখ্যার ৯.৬ শতাংশ। যদি অত্যাচারের ধারা এরূপ চলতে থাকে তবে বাংলাদেশে সংখ্যালঘু অথবা অমুসলিম কোন সম্প্রদায়ের কেউ ছিল তা রূপকথার মত গল্প হয়ে যাবে কারণ সংখ্যা লঘুরা বিলুপ্ত হয়ে হয়ে যাবে। অন্য ধর্মের ব্যক্তিরা বিলুপ্ত হয়ে যবে।

এটা শুধু হিন্দু সম্প্রদায়ের জন্যে নয় সমস্ত বাঙালি জাতির জন্য চিন্তা বিষয়। একাত্তরেও এই পশুরা আমাদের স্বাধীনতার বিরুদ্ধে অবস্থান নিয়েছিল এবং অমুসলিম সম্প্রদায়ের উপর হামলা করেছিল ঠিক এভাবেই। এখনও তারা তাদের এ ধারা অব্যাহত রেখেছে। তারা আরও বড় কোন সমস্যা সৃষ্টি করবার আগেই তাদের বিরুদ্ধে আমাদের পদক্ষেপ নেয়া জরুরি। আমারা সকলেই একটি অসাম্প্রদায়িক বাংলাদেশের স্বপ্ন দেখি, যেখানে থাকবে না কোণ জাতি ভেদ, থাকবে না সাম্প্রদায়িক দাঙ্গা। যদি অসাম্প্রদায়িক বাংলাদেশ গড়ে তুলতে হয় তবে সবার আগে প্রয়োজন ধর্মব্যবসায়ী এ জামাত-শিবির কে সমূলে নিঃশেষ করা। সাথে তাদের ও বর্জন করা যারা কিনা তাদের সহায়তা করছে। 
হিন্দু সম্প্রদায়ের একজন হিসেবে আমি একটা কথা বলতে চাই, ধর্মের দোহায় দিয়ে যারা আমাকে, আমার মত হাজার হাজার মানুষের ক্ষতি করছে, হুমকি দিচ্ছে তাদের এবং তাদের সহায়তা কারীকে আমি কোন যুক্তিতে সমর্থন দেব। 
বলা হয় মানুষের জন্ম-মৃত্যু হয় একবার। আমি বলি মানুষের জন্ম-মৃত্যু বহুবার হয়, যখন এক জন মানুষ নিজের স্বার্থের কথা না ভেবে অন্যের জন্য কিছু করে তখন তার মাঝে এক নতুন মানুষের জন্ম হয় আবার যখন কেউ নিজের স্বার্থ হাসিলের জন্য অন্যের ক্ষতি করতে দ্বিধা বোধ করে না তখন তার ভেতরের মানুষটির মৃত্যু হয়। তাই আসুন আমরা এই হামলার প্রতিবাদ করি। জামাত শিবির কে পতিত করি। জামাত শিবিরের মত বড় সংগঠনের বিরুদ্ধে লড়বার ক্ষমতা বর্তমানে শুধু আওয়ামীলীগেরই আছে। তাই বর্তমানে সরকারকে সহায়তা করা আমাদের দায়িত্ব। গণতন্ত্র সুষ্ঠ নির্বাচন নিয়ে কথা বলার সময় ভবিষ্যতে পাওয়া যাবে। কিন্তু জামাত-শিবির এর এই অপ-তৎপরতা চলতে থাকলে আমাদের বাংলাদেশই থাকবে না তখন কি করে গণতন্ত্রের কথা বলবেন? 
তথ্য সূত্রঃ 
 (১)
(২)
(৩) 
(৪) Amensty internation
(৫) Wikipedia
(৬)প্রথম আলো
(৭) টাঙ্গাইলের তিনটি হিন্দু মন্দির পোড়ানো
(8) 
 এ নিয়ে তেমন কোন দল বা সংগঠনের কোন কার্যক্রম চোখে পড়ে নি তবে সিপি গ্যাং এর আয়োজিত একটি ইভেন্ট চোখে পড়বার মত। তাই যোগ করে দিলাম ইভেন্ট লিংক- https://facebook.com/events/564539466966846 

