সবাইকে ঈদের শুভেচ্ছা ও কিছু ব্যক্তিগত মতামত


আমরা জাতি হিসেবে খুবই সৌখিন।যদিও নিজেদের দরিদ্র জাতি হিসেবে দাবী করি কিন্তু আমাদের মত এত উৎসব মুখর দেশ আছে কিনা সন্দেহ।
আজ বিজয়া দশমি।প্রতিমা বিসর্জনের মাধ্যমে শেষ হল হিন্দু ধর্মাবলম্বীদের সবচেয়ে বড় ধর্মীয় উৎসব,শারদীয় দূর্গা পূজা।এর সাথে সাথেই আরেক সম্প্রদায় নিচ্ছে ঈদ উৎযাপনের প্রস্তুতি।আরেক সম্প্রদায় বললে ভুল হবে,আমরা মুখে মুখে ধর্ম নিয়ে তর্ক করলেও একে অপরের উৎসবে ঠিকই সামিল হই। এর প্রমাণ পাওয়া যায় প্রতিমা দর্শনে গিয়ে মন্ডপে মন্ডপে মুসলিম দের আধিক্য দেখে, আবার ঈদে ঘুরতে বের হয়ে গ্রুপে হিন্দু বন্ধুর উপস্থিতিতে। 
ধর্ম যার যার উৎসব সবার। ব্যঙ্গ করুন আর যাই করুন না কেন , আমাদের প্রধান মন্ত্রির এই উক্তিটি কিন্তু ফেলে দেবার নয়। আমার নিজের কথাই বলি , পূজায় ঘুরতে গিয়েছি ৮ জন বন্ধু তন্মধ্যে ৫ জন মুসলিম সম্প্রদায়ের। আবার আজ পূজা শেষ না হতেই আমি আবার বন্ধুদের সাথে ঈদের পরিকল্পনা করছি।তাই তর্কের খাতিরে তর্ক করে লাভ কি? কোন ধর্ম কি তা নিয়ে এত মাথা ঘামিয়ে কি কাজ?যার যার ধর্ম তাকে পালন করতে দিন।তর্ক করে জয়ী হতে পারবেন, হয়তো কোন পুরুষ্কার পাবেন না। কিন্তু সেই মানুষ টির তীব্র ক্ষোভের অধিকারী হবেন আপনি এবং আপনার ধর্ম।তাই সুযোগ পেলেই সেও আপনার ধর্ম নিয়ে উপহাস করতে ছাড়বে না। অবশ্য এটা চলে আসছে যুগ যুগ। বিশেষ করে সংখ্যা গুরু মুসলিমরা এ উপহাসের দিকে ভাল এগিয়ে আছে । তাতে আমি দোষ দেব পরিবারকে। কারণ শিশু কাল হতে সে যদি এভাবে তার বয়োজেষ্ঠ্যদের অন্য ধর্ম নিয়ে উপহাসে আত্মহারা হতে দেখে সে এর ব্যতিক্রম হবে না। 
তাই সকলকে বলছি অন্য ধর্ম নিয়ে উপহাস পরিহার করুন। সাম্প্রদায়িক সম্প্রিতি বজায় রাখুন ভবিষৎ প্রজন্মও তাহলে সুশৃংখল হবে। একে অপরের প্রতি শ্রদ্ধা শীল হওন।
সবাইকে অগ্রিম ঈদের শুভেচ্ছা জানাচ্ছি।

