ঈদে বিধর্মীর ঘুরবার অধিকার নেই, তবুও তোমাদের ঈদের শুভেচ্ছা এই বিধর্মীর পক্ষ থেকে । এতেও কি অধর্ম হবে! ( পড়ে দেখার অনুরোধ)


আগামীকাল ঈদ সবাইকে আগেই ঈদের সুভেচ্ছা দিয়ে দিচ্ছি। কিন্তু আমি তো হিন্দু আপনাদের কি ঈদের শুভেচ্ছা দিতে পারবো? আমি তো বিধর্মী আমার সাথে কি আপনি কোলাকোলি করে আপনার আনন্দ টুকু ভাগ করে নিতে পারবেন? – হ্যাঁ এখন এমন ই সন্দেহ হচ্ছে একটি ছোট্ট ঘটনার পর।
কিছুদিন আগে আমার স্কুলের বন্ধুরা মিলে এক ইফতার পার্টির আয়োজন করি। মূল দায়িত্ব ছিল আমার এক বন্ধু। নাম তার কল্লোল। ওর কথায় আমি ওকে সেই পার্টির এরেজঞ্জমেন্ট এ সহায়তা করি। তখন ও আমার মনে হিন্দু মুসলিম ভেদাভেদ নেই। পার্টিতে অনেক মজাও হল। অনেক ছবিও তুললাম আমরা।
ফেসবুকে দেয়া হল সেই ছবি গুলো। ওখানে আমাদের স্কুলের প্রাক্তম এক ছাত্রের কমেন্ট। “জয় কি মুসলিম নাকি ও ইফতার পার্টি করে”। আমি ওকে সুন্দর ভাবে বললাম “ন্ধু ইফতার পার্টি করতে, ঈদের ঘুরতে মুসলিম হওয়া লাগে নাকি রে। বন্ধুত্বই যথেষ্ট। আর ধর্ম যার যার উৎসব সবার। বুঝলা” চার পাচজন আবার আমার এই কমেন্টে লাইক বসিয়ে দিল।কিছুক্ষণ পর তার কমেন্ট- “ধর্ম যার যার উৎসব সবার এমন কোন কথা তো কোরানে নেই,তোদের কোণ ধর্ম গ্রন্থে আছে দেখা”। আজব কথা বার্তা শুনে আমার মেজাজ গরম। বলে কি ছেলে! আবার এর মাঝেই বলে – তোরা আসিস ভাল, কিন্তু আমদের ধর্মে নিষেধ আছে অন্য কোন অনষ্ঠান পালন না করার। একটা সূত্র ও দিয়ে দিয়েছিল সে।
আমি একটা স্টাটাদ দিলাম ___আচ্ছা ইফতার পার্টি করতে,তারপর ঈদে ঘুরতে বের হতে কি মুসলিম হওয়া লাগে!হিন্দুরা করতে পারে না!জানতাম না। এত বছর তো ঈদে সকাল থেকে সন্ধা পর্যন্ত ঘুরতাম। সালাম করে সালামী ও নিতাম বন্ধুদের সাথে।
কিন্তু এখন কি সব নিয়ম চেঞ্জ করতে হবে নাকি?
গত কার আমাদের ‪‎কল্লোল‬ ভাই এর উদ্যোগে ইফতার পার্টি হয়। যত টুকু পেরেছি ওকে হেল্প করার চেষ্টা করেছি। ওর সাথেই ছিলাম।
ওখানে এক ছেলে বলে -জয় মুসলিম হইছে নাকি।
উত্তর দিলাম আরে ইফতার পার্টি করতে ঈদে ঘুরতে কি মুসলিম হওয়া লাগে নাকি?
আজ ঈদের প্ল্যানিং করছিলাম সেই কথা ঐ বন্ধুর -জয় কি মুসলিম নাকি!
আজব পাবলিক সব।
আমি সেই বাচ্চা কাল থেকে ঈদের দিন সকালে উঠে গোসল করে নতুন জামা পরে সবাইকে সালাম করতাম বন্ধুদের সাথে। তারপর ঘুরতে যেতাম। বুঝলি
তোরা এখন নিয়ম বানাবি নাকি হিন্দুরা ইফতার করতে পারবে না,ঈদে ঘুরতে পারবে না!

সেখানে সে আবার কমেন্ট অন্য আইডি দিয়ে একই কথা।আমি বললাম”আরে আমি তো ইফতার পার্টিতে গিয়েছি আমি কি ইফতার করার আগে দোয়া পড়েছি? আমি কি ঈদে নামাজ পড়েছি যে তোদের ধর্ম পালন করেছি! আজব কথা বার্তা”আমি কমেন্ট করলাম যে “ এই আপনারা এখানে যারা মুসলিম আছেন তাদের উপর ছেড়ে দিলাম কথাটা। আপনারাই বলবেন আমি বললে আবার বিধর্মী আর নাস্তিক ট্যাগ খাইতে হবে”। অনেকেই কমেন্ট করল। কেউ তার কথা ঠিক কিন্তু বলল “এই গুলা তো কালচার। এইগুলো করলে কি ধর্ম পালন করা হয় নাকি” নাবিদ ভাই নামের এক ভাই বলল আরে এইসবের কথায় কান দিয়ো না। এগুলো করলে অন্য ধর্ম পালন করা হয় নাকি। আমিও তো ঘুরি” সেই মহাশয় আমাকে নিয়ে স্টাটাস দিয়ে দিল “””Devilz Enimyz
once a boy called #joy...das......!!! i saw a picture of him with some of my friends in a iftar party so then i asked him that #joy das did u reverted to islam?? then he replied: is there any causes to revert i used to celebrate eid day from childhood....!!!! so my answer to him (joy das) " you can celebrate the eid but we cant (muslim) celebrate the puja that u held..cause allah (god) forbitted that for us in surah mayidah chapter 5 verse 90)”
আচ্ছা এখন তো মনে হচ্ছে আপনাদের সাথে এক সাথে কথা বললেও আপনাদের অধর্ম হবে!!
কিছু কিছু হিন্দু ও কিছু কিছু মুসলিমের জন্য আমরা এখন ও মানুষ হতে পারলাম না। মুসলিমের ঘরে খেলে জাত যাবে, আবার হিন্দুর ঘরে খেলে যাত যাবে। এমন ধারনার জন্য আমরা শুধু হিন্দু আর মুসলিম ই রয়ে গেলাম। যার জন্য ধর্মের প্রতিষ্ঠা সেই মানুষ আর হতে পারলাম না।
আমি হলাম বিধর্মী এখন দেখছি মানুষ হওয়া বাদ দিয়ে দিতে হবে এদের জন্য!! ঈদেও প্ল্যান ছিল এখন আর ইচ্চা নেই।
সেই ছোট বেলার অভ্যাস বদলাতে হবে।মনে হচ্ছে।
উপরি উক্ত এই কারনের আপনকের ঈদের শুভেচ্ছা জানাতে দ্বিধা হচ্ছে আপনাদের অধর্ম হবে নাকি আবার!!
এদের জন্য একটাই কথা আমার তরফ থেকে-
মুখে বল ধম্ম্য ধম্ম্য
কাজের বেলায় নাই
বলতে গেলি আমায় তুমি নাস্তিক বল ভাই!
তোমায় শুধু বলব আমি
আগে মানুষ হও ভাই।
যত ধম্ম্য আছে সবই মানুষের জন্য-
তাইতো তো আমি বলি তোমায়
সবার উপরে
মানুষ সত্য তাহার উপরে নাই।

