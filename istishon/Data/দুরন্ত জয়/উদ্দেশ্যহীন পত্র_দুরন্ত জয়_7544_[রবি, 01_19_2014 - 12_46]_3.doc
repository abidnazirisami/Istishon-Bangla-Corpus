উদ্দেশ্যহীন পত্র


 প্রিয়,
আজ তোমায় অনেক সুন্দর লাগছিল। যেন স্বর্গে থেকে নেতে আশা কোন অপ্সরি। পড়ন্ত বিকেলের আলো-আধারের খেলা তোমার সৌন্দর্য আরও বহু গুনে বাড়িয়ে দিয়েছিল। ক্ষনিকের জন্য আমি যেন হারিয়ে গিয়েছিলাম কোন এক অজানায়, আমি পৃথিবীতেই আছি তো? আমার সামনে আমার পরিচিত সেই প্রিয় মুখটিই কি এটা? চোখ দিয়ে তোমায় বহুবার দেখেছি, মন থেকে কখন সেভাবে দেখি নি। আজ দেখলাম তোমায়। তুমি বিশ্বাস করবে না খুব ইচ্ছে করছিল তোমায় বলি -জানো আজ তোমায় অনেক সুন্দর লাগছে। কিন্তু কি করবো বল তুমি যে শুনবে না! তুমি যে আমায় বোঝ নি কখনও। বুঝতে পার নি । আমি যে স্বার্থপর হতে পারি নি, স্বার্থপর হলে আজ তোমার আর আমার মধ্যে এ দুরত্ব থাকতো না। তুমি আমার বহু কাছে তবুও যেন তোমার আর আমার মাঝের এ দুরত্ব অনেক বেশি। অভিমান করেছ তাতে সমস্যা নেই, অভিমানও যে ভালবাসারই অংশ কিন্তু তুমি যে আমায় ভুল বুঝেছো। তুমি বোঝনি আমি কি চেয়েছিলাম তোমায় কথায়। জাএদা যেমন অন্যের কথায় কান দিয়ে তার নিকটতম বন্ধু হাসান কে হারিয়েছিল তুমিও হারিয়েছো আমাকে। আমি এখনও স্বপ্ন দেখি তোমায় নিয়ে, বাতাসে দোলায়িত তোমার খোল চুল নিয়ে এখনও খেলতে ইচ্ছে করে।হয়তো অনেক দেরি হয়ে গিয়েছে। তুমি হয়তো বদলে গিয়েছো। নাহ! তোমাকে দোষ দেব না, আমিই হয়তো বদলে গিয়েছি। 
তোমার জন্য সর্বদা আমার শুভ কামনা রইলো, ভাল থেক তুমি। কখন যদি এ অধমের সাহায্যের প্রয়োজন পড়ে নির্দ্বীধায় চেয়ে নিয়। আমি অবশ্যই তোমায় সাহায্য করবো। পথ চলতে প্রত্যকের বন্ধু প্রয়োজন, তুমি আমি কেউ ব্যতিক্রম নই। তুমি সেই বন্ধুটি পেলে আমায় বলবে প্লিজ? আহ! অনধিকার চর্চা হয়ে যাচ্ছে যে, আমি বলছি আমি একা নই, আমার ও পথ চলার সঙ্গী আছে, সে হল তোমার দেয়া সুখ স্মৃতি, তোমার সাথে কাটানো সেই দুপুর, বিকেল আর সন্ধ্যা গুলো। আর আমার হৃদয়ে তুমি তো আছোই। কখনও ভুলতে বলো না প্লিজ, পারবো না। 
ইতি,
স্বপ্ন জগতের স্বপ্ন লেখক। 
[সবাই দেখি চিঠি লিখে আমি লিখমু কারে! লিখার জন্য মানুষ লাগে নাকি আবার? কল্পনা করে লিখে এখানে দিয়ে দিলাম কেউ যদি পড়ে ইম্প্রেস হয় আর কি  তারপর তারেই লিখা যাবে  ] 
>

