অভিমানী প্রিয়তমার নিকট চিঠি 


প্রিয়তমা ,
আমার হৃদয়ের অন্তস্থলে বসবাস রত আমার প্রিয়তমা,আজকের দিনের কথা মনে আছে?
আজ সেই দিন যে দিন তোমার মুখে প্রথম ভালবাসার কথা শুনেছিলাম। আজ সেই দিন যে দিন জীবনে প্রথম ভালবাসার স্বাদ পেয়েছিলাম। 
হ্যা আজকের তারিখেই তুমি আমায় বলেছি যে "ভালবাসি তোমায়"। ভালবাসি কথাটি কত গম্ভির তাই না? কি আছে এতে ? এই যে শত অভিমান এটাই কি ভালবাসা! আচ্ছা ভালবাসাটা কি ,তুমি কি জানো? আমাকে একটু বলবে। আজ তুমি আমার কাছে না থেকেও অনেক কাছে আছো। তুমি যে আমার হৃদয়ের কোন এক প্রকষ্ঠে বন্দি। চাইলেই কি বেড়িয়ে যেতে পারবে। পারবে না। আচ্ছা একটা সত্য কথা বলবে আমায় । আজও কি ভুলে যেতে পেরেছো আমাকে? আমি জানি আজও তোমার প্রতিটি নি:স্বাশ আমার কথা তোমার অন্তর থেকে বয়ে নিয়ে আসে। আমি স্পষ্টত শুনতে পাই সেই কথা গুলো। তুমি হয়তো ভাবছো আমি মিথ্যা বলছি,না তো আমি মিথ্যা বলছি না। নিজেকে একটু প্রশ্ন করে দেখ উত্তর পেয়ে যাবে। 
আমার অভিমান তোমার উপরে তোমার অভিমান আমার উপরে ,কিন্তু এখনও যে তুমি আমার কথা প্রতিটি দিনই ভাব। সব সময় তো আমিই তোমার অভিমান ভাঙ্গাই আজ একটু ব্যতিক্রম হলে দোষ কি বল? একবার বলেই দেখ "ভালবাসি তোমায়"। তুমি বুঝে উঠার আগেই আমার হৃদয়ের আকাশে থাকা অভিমানের মেঘ গুলো নিমিশেই ভেসে গিয়ে অপার ভালবাসার সূর্যালোক বিকশিত হবে। 
থাক আর কিছু বলব না তোমায়। আমি জানি তুমিও হয়তো মনে মনে এগুলোই ভাবছো। তোমার উপর আমার বিস্বাস আছে,আমার ভালবাসার প্রতি আমার বিস্বাস আছে।সেই দিনটির অপেক্ষায় রইলাম। 
ইতি
তোমারই ভালবাসার পথে হারিয়ে যাওয়া এক অজ্ঞাত পথিক। 
 ((এটা শুধুই একটি লেখা ভিন্নখাতে প্রবাহিত
না করার আহবান রইলো))

