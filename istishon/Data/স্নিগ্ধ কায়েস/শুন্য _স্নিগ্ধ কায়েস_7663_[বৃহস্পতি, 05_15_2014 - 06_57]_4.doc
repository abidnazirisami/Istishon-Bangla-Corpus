শুন্য 


 আমি সেখানেই, যেখানে কিছু নেই
শুধু অন্ধকার ঝুলে থাকে,
দেখে যাও একপলক, মৃত্যুর শোক
আমার মত মৃত্যুও এখানে আশায় থাকে।
ব্যাকুল হৃদয়, আছে কোথাই
মৃত্যু খুঁজে যায় অবিরাম,
এতটুকু করুনা, মন তো করে না
মৃত্যুকে, কেউ দেয় না এতটুকু দাম।
অন্ধকারের ভয়, সাহসকে করে পরাজয়
ভয় আর অন্ধকার যেন একই রকম,
শূন্যে চোখ রেখে, রংয়ে দৃষ্টি আঁকে
অন্ধকারও যে একটা রঙ ভুলে যায় তা বেমালুম।
জীবনকে তুমি, ভাবো উর্বর ভূমি
মৃত্যু এখানে ক্ষুদার্ত নদি
কিছু সৃষ্টি কর, না-কি সৃষ্টিকে ছাড়ো
না-কি ভাগ্যই বলে খরা হয়ে জীবনকে বাঁধি।
অবশেষে, মৃত্যুকে ভালোবেসে
ছড়িয়ে দেও শূন্যে অনুভূতির রেখা,
অন্ধকারের মসৃনতা, শুধুই শূন্যের স্বাধীনতা
এই স্বাধীনতায়, মহাবিশ্বেরও ছাপ নেই আঁকা।
আমি সেই স্বাধীনতায়, তোমাকে চাই
চোখ বন্ধ করে তুমি একবার দেখো,
এখানে ভয় নাই, কোন নগ্নতা নাই
আছে শুধু কোমল অনুভূতির স্পর্শ।

