সিলেটের আঞ্চলিক গান


 আমরা ঘরর তাইন
গাউ গেরামো যাইন
উল্টা পাল্টা ছাল্লা দিয়া
মাইর লাগাইয়া আইন।।
গাউ গেরামো বিছার লাগলে
খুশির সীমা নাই
কতবইলে দাওত পাইতা
সোনার মাইগো মাই
ঘুষ খাইয়া বিছার করইন
আইনরে বানাইন গাইন।।
বাদী বিবাদীর লগে
করইন কানাকানি
টেখছিরেবা করজ কিছু
টেখা দেও আনি
ফাটা বাশর ছিফাত রাইখা
টেকা কামাইন তাইন।।
চোররে কইন চুরি করিছ
গিরছরে কইন হজাগ থাকিছ
সামনা সামনি তারিফ করইন
হরইয়া গেলে হালা ডাকইন
মলম বেছতে বড়ো ভালা
লাগাইন খালি বাইন।।
ইলেকশনের সময় আইলে
পায়ে ধরইন গিয়া
মাথা আতাইন ফুঁ দেওয়াইন
মুরব্বীদের দিয়া
নির্বাচনের পরে আবার
বুড়ি ডিম দেখাইন।।
আন্দোলনর সময় ভাগইন
মোবাইল বন করিয়া
সুদিন দেখলে সামনে থাকইন
মাথা আছরাইয়া
নেতা নেত্রীর পাশে গিয়া
ফটো তুলতা ছ্ইান।।

