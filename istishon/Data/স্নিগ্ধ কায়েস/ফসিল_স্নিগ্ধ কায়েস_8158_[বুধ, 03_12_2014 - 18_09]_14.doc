ফসিল


প্রাগৈতিহাসিককাল থেকেই টিকে আছে ওরা। মানুষের জন্মের অনেক আগে থেকেই পৃথিবীতে প্রাণের সৃষ্টি হয়েছে। তাদের অনেকেই লুপ্ত হয়ে গেছে বহু আগে। কিন্তু বেশ প্রজাতির প্রাণী কালের করাল পরিবর্তনকে ফাঁকি দিয়ে বহাল তবিয়তে টিকে আছে আজও। তাদের এই টিকে থাকা বিবর্তনবাদে বিশ্বাসী বিজ্ঞানীদের বিস্মিত করেছে। তাদের বিবর্তনবাদের ভিত্তিমূলে আঘাত হেনেছে এই সব প্রাগৈতিহাসিক প্রাণী। প্রাণী বিজ্ঞানে এরা আখ্যায়িত হয়েছে ‘জীবন্ত ফসিল' হিসেবে। এদের মধ্যে সবার আগে আসে পেরিপেটাস নামে একজাতের পোকা। প্রথম জন্মেছিল এরা ৫০ কোটি বছর আগে। ক্রান্তীয় অঞ্চলে আজও দেখা মেলে এদের। এই দীর্ঘ সময়েও তাদের দেহের আদল এতটুকু পরিবর্তিত হয়নি। অশ্বক্ষুর-কাঁকড়া অবশ্যই সাগরে বসতি জন্মেছে ৩০ কোটি বছর আগে। অথচ আজও চেহারা ও জীবনযাত্রায় বিন্দুমাত্র ঘটেনি।
ওকাপি=হরিণ, জেব্রা আর জিরাফের মিশ্রণে আজব এক জীব। বিংশ শতাব্দীর গোড়ার দিকে আফ্রিকার গভীর জঙ্গলে এদের প্রথম সন্ধান মিলে। ভারি লাজুক আর নিরীহ প্রকৃতির। এদের পূর্বপুরুষ প্রথম জন্মেছিল ২ কোটি বছর আগে। সেই থেকে একই চেহারা আর জীবনযাত্রা নিয়ে আজও টিকে আছে ওরা।
ব্যাঙ=বহু প্রাচীনকালেই জন্মেছে ব্যাঙের পূর্বপুরুষ। সম্ভবত প্রায় ১৭ কোটি বছর আগে। আবার কারো কারো মতে ২২ কোটি কিংবা ২৭ কোটি বছর আগে। কালের বিবর্তনে বিবর্তিত হয়ে চেহারা পাল্টেছে তারা, জীবনযাত্রা বদলেছে শুধুমাত্র একটি প্রজাতি ছাড়া। সে হলো নিউজিল্যান্ডের স্টিফেনস আইল্যান্ডের এক জাতের ব্যাঙ। ১৯১৭ সালে প্রথম এর দেখা পায় আধুনিক মানুষ। এই ব্যাঙের বিশেষত্ব হলো এদের পায়ের পাতা আর সব ব্যাঙের মতো চামড়ার পর্দা দিয়ে জোড়া নয়।
কুমির=কুমিরের প্রথম প্রজাতি জন্মেছিল ১৯ কোটি বছর আগে। তারপর বিভিন্ন শাখা-প্রশাখায় ভাগ হতে হতে বর্তমানে ২১টিতে এসে ঠেকেছে। তাদের মধ্যে ঘড়িয়াল, এ্যালিগেটর আর কেইম্যানরা যদিও উচ্চ বংশীয় তবু দ্বিতীয় শ্রেণীর কুমির। সবচেয়ে খানদানী হচ্ছে মূল কুমিররা। এই ১৯ কোটি বছর ধরেই তারা তাদের কৌলিন্য আজও বজায় রেখেছে।
প্লাটিপাস=সম্ভবত বর্তমানকালের সবচেয়ে আজব এবং অদ্ভূত জীব। একদিকে এটি সরীসৃপ আবার অন্যদিকে স্তন্যপায়ী। আবার ভিন্নভাবে এদের ত্রিভঙ্গ বৈশিষ্ট্যও লক্ষণীয়। একদিকে সে হাঁস, আবার সে বেজি আবার সে এমনকি ভোঁদড়ও। হাঁসের মতো ঠোঁট আছে। বাস করে পানিতে। পানির তলা থেকে গর্ত খুঁড়ে চলে যায় পানির সমতলের উচ্চতায়। মাটির গভীরে বাসা বাঁধে। ডিম পাড়ে আবার বাচ্চা ফুটলে তাকে স্তনের দুধ খাওয়ায়। এদের দেখা মেলে প্রধানত অস্ট্রেলিয়ায়। প্রথম জন্মেছিল ১৫ কোটি বছর আগে। সেই থেকে তাদের আকৃতি ছোট হয়ে এলেও মূল বৈশিষ্ট্যগুলো আজও অক্ষুণ্ণ আছে।
কোয়েলাকান্থ=জীবন্ত ফসিলদের মধ্যে সবচাইতে বেশি আলোড়ন সৃষ্টি করেছে এটি। প্রাণী বিজ্ঞানীরা মনে করেন বিবর্তনবাদের বিরুদ্ধে সবচাইতে বেশি আঘাত হেনেছে এটি। এটি মূলত একজাতের সামুদ্রিক মাছ। প্রথম জন্মেছিল সম্ভবত ৪০ কোটি বছর আগে। ১৯৩৮ সালে দক্ষিণ আফ্রিকা উপকূলের কাছে ভারত মহাসাগরে প্রথম ধরা পড়ে। অথচ মনে করা হতো ৩০ কোটি বছর আগে এটি বিলুপ্ত হয়ে গেছে। পরে আরো কয়েকটি কোয়েলাকান্থ ধরা পড়ায় এটির বর্তমানকাল পর্যন্ত টিকে থাকা ও বংশ বৃদ্ধির প্রমাণ মিলেছে।
লাভ ফিশ=অস্ট্রেলিয়ায় পাওয়া যায়। প্রথম জন্মেছিল ২০ কোটি বছর আগে। এই সুদীর্ঘ সময়েও এটির কোনো পরিবর্তন হয়নি।

