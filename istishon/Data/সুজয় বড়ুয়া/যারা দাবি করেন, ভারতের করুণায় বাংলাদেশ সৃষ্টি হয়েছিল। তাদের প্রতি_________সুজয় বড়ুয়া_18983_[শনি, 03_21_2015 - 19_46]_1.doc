যারা দাবি করেন, ভারতের করুণায় বাংলাদেশ সৃষ্টি হয়েছিল। তাদের প্রতি________


আমরা বই-পুস্তকে পড়েছি,"উপকারীর উপকার স্বীকার করা উচিত।" 
কিন্তু উপকার স্বীকার মানে এই নয় যে- পরবর্তীতে উপকারী বন্ধু যখন,ক্রমাগত অপকার করে গেলে; তার (উপকারী বন্ধুর) পূর্ববর্তী উপকারের কথা স্মরণে রেখে,উপকৃত বন্ধু কতৃক এই সকল অপকর্ম মুখ বুজে সয়ে যাওয়া।
এই সকল কথাগুলো বলছি, সে সকল ভারতবাসীর উদ্দেশ্যে,যারা মনে করেন -"ভারত আমাদের স্বাধীনতা এনে দিয়েছে। তাই ভারতের কোন অন্যায় কর্মকাণ্ডের প্রতিবাদ করা মানেই স্বাধীনতা এনে দেওয়া বন্ধুর প্রতি অকৃতজ্ঞতা প্রদর্শন স্বরূপ।"
এই কথাগুলো আসছে, সমসাময়িককালের বাংলাদেশ-ভারতের মধ্যবর্তী কিছু ঘটনা প্রবাহ নিয়ে ।
হ্যাঁ, প্রিয় ভারতবাসী; মুক্তিযুদ্ধে আপনাদের উপকার অনস্বীকার্য। আপনারা,আপনাদের ভূখন্ডে আমাদের দেশের শরণার্থীদের আশ্রয় দিয়েছিলেন।(যদিও এদের মধ্যে অনেকেই ন্যূনতম সুযোগ সুবিধা পান নি)। আপনাদের ভূ-খণ্ডেই এবং আপনাদের দেশের কিছু প্রশিক্ষক দ্বারাই প্রশিক্ষিত হয়েছিল আমাদের অনেক মুক্তিযোদ্ধা। আপনাদের তৎকালীন প্রধানমন্ত্রী (মিসেস ইন্দিরা গান্ধী) সহ অন্যান্য কূটনীতিকদের বিভিন্ন তৎপরতা আমাদের স্বাধীনতা অর্জনে সহায়ক ভূমিকা পালন করেছিল। ১৯৭১ এর ৩রা ডিসেম্বর, ভারতীয় সেনাবাহিনী আমাদের মুক্তিবাহিনীর সাথে যুক্ত হওয়ার পর, মাত্র ১৩ দিনেই আমরা আমাদের পরম আরাধ্য স্বাধীনতা।
উপরের কথাগুলো যেমন সত্য, তার চেয়ে পরম সত্য- আপনাদের সাহায্য ব্যতিরেখে ১৩ দিনে (ভারতীয় সেনাবাহিনী যোগ দেওয়ার পর) স্বাধীন হতে না পারলেও, একদিন না একদিন আমরা স্বাধীন হতাম,এই ব্যাপারে আমি নিশ্চিত।
সেক্ষেত্রে হয়তো, আমাদের স্বাধীনতা সংগ্রামকাল ৯ মাসের পরিবর্তে ৯ বছর হত। সেটা অস্বীকার করার জো নেই।
না,এ কথাগুলো কোন গাঁজাখুরি গল্প নয়। এর বড় প্রমাণ, অস্টাদশ শতাব্দী হতে বিঙ্গশ শতাব্দী পর্যন্ত বিভিন্ন ঔপনিবেশিক শক্তি হতে বিভিন্ন দেশের অভ্যুদয়। উদাহরণ হিসেবে দিতে পারি-
১)ইংরেজ উপনিবেশ হতে পাক-ভারত সৃষ্টি, ২)ডাচ উপনিবেশ থেকে ইন্দোনেশিয়ার জন্মলাভ, ৩)পর্তুগীজ উপনিবেশ থেকে ব্রাজিল,৪)স্প্যানিশ উপনিবেশ থেকে আর্জেন্টিনা,ভেনুজুয়েলা,কলম্বিয়ার স্বাধীনতা প্রাপ্তির ঘটনা।
এসব কথা থেকেই সহজেই অনুমেয়, তৎকালীন পাকিস্থানের সিংহভাগ(৫৬ শতাংশ) মানুষের দাবিকে অগ্রাহ্য করে,কোন ঔপনিবেশিক শক্তি টিকে থাকতে পারত না।
আরো কয়েকটি প্রসঙ্গে আসিঃ 
#আচ্ছা ১৯৭১ কি, ভারত স্রেফ বাংলাদেশকে স্বাধীন করার নিমিত্তে সাহায্যের হাত বাড়িয়েছিল?
-না, তাদের অন্যতম উদ্দেশ্য ছিল,চিরশত্রু পাকিস্থানকে ভেঙে- এই অঞ্চলে নিজেদের শ্রেষ্ঠত্ব প্রতিষ্ঠা করা। তবে, বাংলাদেশের প্রতি সহানুভূতির জায়গাটাও ছিল (যা পৃথিবীর অনেক দেশেরই ছিল না )
#১৯৭১ সালে ভারতীয়রা কি নিজের বুকের রক্ত ঢেলে দিয়ে স্বাধীন করেছিল?
না। 
একটা হিসেব করি-
মানবদেহে প্রায় ৫-৬ লিটার রক্ত থাকে। যদি স্বাধীনতা যুদ্ধে ৩০ লক্ষ মানুষ শহিদ হয়ে থাকেন,তাহলে বাংলাদেশীদের বিসর্জিত রক্তের পরিমাণ দাঁড়ায়-
৫লিটার*৩০০০০০০ মানুষ =১ কোটি ৫০ লক্ষ লিটার রক্ত। (রক্তের পরিমাণ গড়ে ৫ লিটার ধরা হয়েছে)
রক্তকে যদি পানি হিসেবে কল্পণা করি-
আমরা জানি, 
৪ ডিগ্রী সেন্টিগ্রেডে, ১লিটার পানি= ১ কেজি পানি। 
১ কোটি ৫০ লক্ষ লিটার পানি= ১ কোটি ৫০ লক্ষ কেজি পানি।
রক্ত তো আর সত্যি সত্যি পানি না,রক্ত হল এমন একটি তরল পদার্থ যার আপেক্ষিক গুরুত্ব(সমপ্রিমাণ পানির চেয়ে কতগুন ভারী ) ১.০৬ ।
সুতরাং, ১ কেজি পানি = ১.০৬ কেজি রক্ত
১ কোটি ৫০ লক্ষ কেজি পানি = ১ কোটি ৫৯ লক্ষ কেজি রক্ত।
কি বুঝলেন, ১ কোটি ৫০ লক্ষ লিটার রক্ত / ১ কোটি ৫৯ লক্ষ লিটার রক্ত দিয়ে বাংলাদেশীরা এই দেশের মানচিত্র এঁকেছে। তাই এই জাতিকে,নিকৃষ্ট ভঙ্গিতে দেখার কোন সুযোগ নেই।
গানের ভাষায় বলতে চাই -
 দাম দিয়ে কিনেছি বাংলা-
কারোর দানে পাওয়া নয়।।
#পাকিস্থানি বাহিনী কি ভারতের কাছে আত্মসমর্পণ করেছিল? 
-পাকিস্থানী কমান্ডার "নিয়াজি" আত্মসমর্পণ করেছিল "জগজিত সিং অরোরার" কাছে। কিন্তু তাই বলে ভারতীয় সেনাবাহিনীর কাছে নয়। সেটা নিচের চিত্রেই উল্লেখিত আছে। ভারতীয় সেনাবাহিনীর সদস্য হলেও আত্মসমপর্ণের সময় "অরোরা" ছিলেন-"ভারত-বাংলাদেশের যৌথ কমান্ড" এর প্রধানের লেভেল গায়ে লাগিয়ে।

সবশেষে বলতে চাই,মুক্তিযুদ্ধে ভারতীয়দের অবদান একেবারেই কম নয়,বরং যথেষ্ট।ভারতের এই বন্ধুত্বপূর্ণ আচরণের জন্য আমরা জাতি হিসেবে সমগ্র ভারতের কাছে কৃতজ্ঞ। কিন্তু কতিপয় ভারতীয় নাগরিকের মতানুযায়ী,তারাই বাংলাদেশের স্রষ্টা সেটা মানতে পারছি না। বরঞ্চ, বাংলাদেশের প্রতি ভারতের কতিপয় অন্যায় আচরণ, বাংলাদেশের মানুষকে ক্ষুদ্ধ করছে।।

