জাতীয় বিশ্ববিদ্যালয়ের ২০১১ সালের ১ম বর্ষের গাজাখুরি ফল প্রকাশ


জাতীয় বিশ্ববিদ্যালয়ের ২০১১ সালের প্রথম বর্ষের পরীক্ষা শেষ হবার প্রায় ৮ মাস পরে ফল প্রকাশ হলো। কিন্তু এতোদিন পর ফল প্রকাশ করার পরেও ফলাফল নানা রকম ভুলে ভরা। এর একটি নমুনা রেজাল্ট দেখুন। MD. MONJIl HOSSAIN (Roll:- 9793537) সিলেটের মদন মোহন কলেজের একাউন্টিং বিভাগের ছাত্র ছিলো, এবং সে অনার্স ২০১১ সালের পরীক্ষার্থী। অনার্সের তিনটি পরীক্ষা দেয়ার পর সে আকস্মিকভাবে পরলোকগমন করে ২০ অক্টোবর ২০১২ তে। বাদবাকি তিনটি পরীক্ষার মধ্যে সবার শেষে হয় প্রিন্সিপাল অফ মার্কেটিং পরীক্ষা(২৮ নভেম্বর) । বাকি তিনটিতেই তার অনুপস্থিত
থাকার কথা। অন্য দুটিতে অনুপস্থিত আসলেও মার্কেটিং পরীক্ষায় তার রেজাল্ট আসছে B-। অথচ তার এ পরীক্ষায় অংশ নেয়া কোনোভাবেই সম্ভব না! এরকম ফল দেখে অন্যান্য শিক্ষার্থীরাও আতঙ্কিত রয়েছে যে তাদের ফলও হয়তো ভুল হতে পারে।
বিশ্ববিদ্যালয়ের নতুন ফলাফল পদ্ধতির সাথেও বেশির ভাগ শিক্ষার্থী একমত নয়। এ পদ্ধতিতে অনেক শিক্ষার্থীই এবার অকৃতকার্য হয়েছে বা ফল খারাপ করেছে। ফলে অনেক শিক্ষার্থীরই ফল প্রকাশের পর থেকে আতঙ্কে দিন কাটাচ্ছে।
জাতীয় বিশ্ববিদ্যালয় যে চরম ভাবে অবহেলিত তা এই ফল এর মাঝেই বুঝা যায়। এখন প্রশ্ন হলো ফলাফল কি গাজা খেয়ে তৈরি করা হয়েছে?
ছবি কৃতজ্ঞতা ঃ- আব্দুল কাইয়ুম

