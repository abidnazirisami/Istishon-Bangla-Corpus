ফিরে যাচ্ছি


 আমি হিমু হতে আসিনি
চেয়েছিলাম মিসির আলির মতো
অসংখ্য রহস্যের মীমাংসা করতে।
পারিনি, মস্তিষ্কের শুশ্রূষা দরকার,
কিন্তু তা আর সম্ভব না। তাই ফিরে যাচ্ছি,
ফিরে যাচ্ছি ঠিকানাহীন রাজপথে।
আমি নারীকে ভালবাসতে চেয়েছিলাম
সুন্দরকে সুন্দর বলবো ভেবেছিলাম।
পারিনি, ভালোবাসা আমার জন্য
বড় বেশি বেমানান। তাই ফিরে যাচ্ছি,
ফিরে যাচ্ছি প্রেম ভালোবাসাহীন
কোনো অচেনা রাজ্যের সন্ধানে।
আমি জোছনায় স্নান করতে চাইনি
এসেছিলাম মানুষের চোখ দেখে
অনেক কিছু বলে দেবার জন্য।
পারিনি, সবাই আমার কাছে,
আজ বড় অচেনা। তাই ফিরে যাচ্ছি,
ফিরে যাচ্ছি জোছনার স্বাদ পরখ করতে।

