খেলা যদি শুধুমাত্র খেলাই হবে তবে তারা কাঁদেন কেনো! 


সেই ছোটবেলা থেকেই দেখে আসতেছি ফুটবল বা ক্রিকেট খেলায় বাদ পরে গেলে বা হেরে গেলে খেলোয়াড়রা মাঠের মধ্যেই কাদেন। এতো বড় বড় মানুষগুলো কি বাচ্চাদের মতো কেদে ফেলেন এতো এতো মানুষের সামনে কারনটা বুঝতাম না আসলে তখনও তবে এখন একটু একটু বুঝতে পারি তারা কেনো কেদে ফেলতেন বা কেনোই বা কাদেন এখনো মাঠে! 
১৯৯৮ ফুটবল বিশ্বকাপের কথা পুরোপুরি কিছুই মনে নাই তবে ঝাপসা ঝাপসা কিছু মনে আছে! ফাইনালে এক টাকলা গোলকিপার ছিলো যে বার বার রোনালদোর মারা শট ঠেকিয়ে দিচ্ছিলো। ব্রাজিল ফাইনালে হেরে যায় ফ্রান্সের সাথে! ব্রাজিলের খেলোয়াড়েরা হারার পর মাঠে কেদেছিলো কিনা তা মনে নেই তখন থেকেই হয়তো ব্রেনে ব্রাজিল নামটা গেথে গিয়েছিলো বা ওই বিশ্বকাপের কারনেই হয়তো ফুটবলে আমি ব্রাজিলের সমর্থক! 
১৯৯৯ ক্রিকেট বিশ্বকাপ! এইটার কথাও পুরোপুরি মনে নাই ঝাপসা ঝাপসা আছে। এই বিশ্বকাপে বাংলাদেশ পাকিস্তানকে প্রথমবারের মতো হারায়। ওই ম্যাচের পরের দিন স্যারেরা পুরো স্কুল ঘুরে র্যা লি করিয়েছিলেন আমাদের সব ছাত্র ছাত্রীদের নিয়ে এইটা স্পষ্ট মনে আছে! সেমিফাইনালেই সম্ভবত অস্ট্রেলিয়া সাউথ আফ্রিকার সেই ড্র ম্যাচ অবশ্য ওই ম্যাচে ক্লুজনাররা কেদেছিলেন কিনা মনে নেই! ওই বিশ্বকাপে এই পাকিস্তানই ফাইনালে উঠে এবং অস্ট্রেলিয়ার কাছে হেরে যায়। পুরস্কার নেয়ার সময় ওয়াসিম আকরামদের মুখে হাসি দেখেছিলাম যতটুকু মনে পরে কান্না দেখি নি! 
২০০২ ফুটবল বিশ্বকাপ! এই বিশ্বকাপ ঝাপসা নয় বলতে বলতে গেলে পুরোপুরিই মনে আছে। আর্জেন্টিনা প্রথম রাউন্ড থেকেই বাদ পরে যায়। ব্রাজিলের সাপোরটার হিসেবে আমার খুশি হওয়ার কথা কিন্তু বাতিস্তার কান্না দেখে আর খুশি বা আনন্দ কোনোটাই হয় নি! কেনো এই লোকটা কাদলো তখনো বুঝি নাই পরে জেনেছি নিজ দেশের হয়ে এটাই তার শেষ বিশ্বকাপ ছিলো!
ফাইনালে খেলা শেষ হওয়ার পর জার্মানির গোলকিপার অলিভার কানের গোলবারে বসে কান্নার দৃশ্য এখনো চোখে ভেসে আছে! 
২০০৩ ক্রিকেট বিশ্বকাপ! এই বিশ্বকাপের অনেক আগেই বাংলাদেশ টেস্ট স্ট্যাটাস পেয়ে যাওয়ায় বাংলাদেশের কাছে আমাদের অনেক চাওয়ার ছিলো তবে তা পূরন হয় নি তবে নতুন দল হওয়ায় তেমন কোনো নিরাশায় ভোগতে হয় নি! হারলে খুব একটা কষ্টও হয়তো হতো না! এইবার ফাইনালে ভারত অস্ট্রেলিয়া। টুর্নামেন্ট চলাকালীন অবস্থায় শচিনের বাবা মারা যান, পিতার মুখে আগুন দিয়েই আবারো বিশ্বকাপে ফিরে যান শচিন! ফাইনালে ভারত অস্ট্রেলিয়ার কাছে হেরে যাওয়ার পর শচিন সৌরভরা হয়তো ঠিকই কেদেছিলেন কিন্তু এতো অত্যাধুনিক ক্যামেরা না থাকার ফলে আমরা দেখতে পাই নি!! 
২০০৬ ফুটবল বিশ্বকাপ! কোয়ার্টার ফাইনালেই বাংলাদেশের জনপ্রিয় দুই দল ব্রাজিল আর আর্জেন্টিনার বাদ পরে যাওয়ার পর মাঠের খেলোয়াড়রা ক্যামেরা লুকিয়ে কেদেছিলেন কিনা তা অতোটা বলতে পারবো না তবে আমাদের অতি আবেগি দর্শকরা যে দূর ওই দেশগুলার জন্য ঠিকই কেদেছিলেন তা দেখেছি! আর ফাইনালে জিদানের বিষাদমাখা মুখ তো সবারই দেখা! 
২০০৭ ক্রিকেট বিশ্বকাপ! প্রথম বারের মতো বিশ্বকাপে বাংলাদেশ দল সুপার সিক্সে উঠে এবং সাউথ আফ্রিকার মতো শক্তিশালী দলকে হারায়! এই জয়ে বাঙ্গালী কেদেছিলো যা ছিলো আনন্দের কান্না! এই বিশ্বকাপে গ্রুপ রাউন্ডে ভারতকে হারিয়ে বিশ্বকাপ থেকেই বিদায় করে দিয়েছিলো বাংলাদেশ! ভারতীয়রা তখন নিশ্চই কেদেছিলো কাদবে নাই বা কেনো নিজের দেশের জন্য কে না কাদে!!! 
২০১০ ফুটবল বিশবকাপ! এইটা তো খুব বেশিদিন আগের কথা না এইতো কয়েক বছর আগে মাত্র। আর্জেন্টিনা দলের কোচ ছিলেন বিখ্যাত ফুটবলার ম্যারাডোনা! জার্মানির কাছে হেরে যাচ্ছিলো যখন দল তখন তার হাতের আঙ্গুল দিয়ে চোখের পানি মুছা কি ক্যামেরায় লুকাতে পেরেছিলেন ম্যারাডোনা একবারের জন্যও নয়!! 
২০১১ ক্রিকেট বিশ্বকাপ! দেশের মাটিতে ৫৮ এর লজ্জা পেয়েছিলো এই বিশ্বকাপেই বাংলাদেশ! তখন কি দর্শকদের সাথে খেলোয়াড়ড়াও কাদেন নি! তবে এই বিশ্বকাপেই ইংল্যান্ডকে হারিয়েছে বাংলাদেশ তখন আনন্দের কান্নায় কেদেছিলো পুরো দেশ! ওহহহ বিশ্বকাপ শুরুর আগেই ক্রিকেট বিশ্ব আরো এক যুদ্ধার চোখের জল দেখেছিলো যার নাম মাশরাফি। ইনজুরির উছিলায় বিশ্বকাপ দলে না রাখায় কষ্ট পেয়ে তিনি যে কেদেছিলেন মিডিয়ার কল্যানে আমরা সবাইই তা দেখেছি! 
এশিয়া কাপ! বাংলাদেশের জন্য বড় কষ্টের একটা টুর্নামেন্ট! প্রথমবারের মতো বড় কোনো টুর্নামেন্টে ফাইনাল খেলার গৌরব অর্জন করে বাংলাদেশ। কিন্তু ফাইনালে পাকিস্তানের কাছে শেষ মুহূর্তের হারের পর সাকিব মুশফিকদের সাথে কেদেছিলো সারা দেশ! 
২০১৪ ফুটবল বিশ্বকাপ! শেষ মিনিটে মারা ফ্রি কিকটা গোলপোস্টের উপর দিয়ে চলে যাবার পর মেসি আকাশের দিকে তাকিয়ে ঈশ্বরের সাথে কিছুটা অভিমান করলেন হয়তো! ফাইনালে মেসিরদের কান্না অবশ্য জার্মানির খেলোয়াড়দের আনন্দে হারিয়েই গিয়েছিলো!গ্রুপ পর্বেই রোনালদোর দল পর্তুগাল বাদ পরবার পর রোনালদোর চোখের পানিও লুকাতে পারেন নি! নেইমার আঘাত পেয়ে মাঠ ছেড়ে যাবার সময় চোখ ঢেকে ফেললেও কান্না কি লুকাতে পেরেছিলেন কিংবা সেমিফাইনালের পুরো ব্রাজিল টিমের কান্না তো পুরো ফুটবল বিশ্বই দেখেছে!
২০১৫ ক্রিকেট বিশ্বকাপ! বিশ্বকাপ এখনো শেষ হয় নি! এর মধ্যেই বাদ পরে গেছে বাংলাদেশ! কোয়ার্টার ফাইনালে উঠে যে গৌরব এনে দিয়েছে আমাদের সেই মাশরাফি মুশফিকদের চোখের পানি কি এই বিশ্ব দেখেনি অবশ্যই দেখেছে! শ্রীলঙ্কার সাঙ্গা মাহেলাদের বিষাদমাখা মুখ গুলোও আমরা দেখেছি। চোকারস উপাধি পাওয়া সাউথ আফ্রিকা আবারো সেমিতে বাদ এবং মরকেল ডি ভিলিয়ারস দের বাধভাঙ্গা চোখের পানি দেখেছে গোটা ক্রিকট বিশ্ব! 
খেলোয়াড়দের এই কান্নার কথা কেনো বলতেছি? কারনটা খুব বেশি জটিল নয়! প্রত্যেকেই দেশের জন্য খেলে হেরে যাওয়ায় কষ্ট পেয়ে কেদেছেন, হ্যা নিজ দেশের জন্য! ক্লাবের জন্য খেলে হেরে গেলে এভাবে কেউ কখনো কেদেছে বলে আমার মনে পরে না আর সেই কান্নায় কোনো শান্তিও নেই! ক্রিকেট বা ফুটবল যদি শুধুমাত্র একটা খেলাই হবে তবে এই এতোসব লিজেন্ডদের চোখে পানি আসে কেনো! তারা আসলে কখনোই ক্রিকেট বা ফুটবলকে শুধুমাত্র খেলা ভাবেন নি ভেবেছেন একটা যুদ্ধ হিসেবেই আর এর ফলেই হেরে গেলে কষ্ট পান আর কষ্ট থেকেই তাদের কান্না আসে! আবার কখনো কখনো জিতে গেলে অনেক আনন্দে কান্না চলে আসে সেই সাথে কাদিয়ে ফেলেন দর্শকদেরও! এই কান্নায় সুখ আছে নিজের দেশের প্রতিনিধিত্ব করাটা কতোটা গৌরবের তা তারা জানেন তাইতো তো আমরা কান্না দেখেছি দেখছি এবং ভবিষ্যতেও আরো দেখবো! দেখতেই থাকবো...
শেষে শুধু একটা কথাই বলবো ক্রিকেট আর ফুটবল যদি শুধুমাত্র একটা খেলাই হবে তবে মাশরাফি-মুশফিক ভিলিয়ারস-মরকেলরা কাদে কেনো!! কিংবা মেসি-নেইমার কাদার জন্য মুখ ঢাকেন কেনো! ম্যারাডোনা কেনো চুপিচুপি চোখের পানি মুছেন!
এর জবাব ডি ভিলিয়ারসের কথার মধ্যেই পাওয়া যায়ঃ- We don't play ourself, we play for our Country.
বিঃদ্রঃ ভুলভ্রান্তি ক্ষমাসুন্দর দৃষ্টিতে দেখার জন্য অনুরোধ করছি আর গুছিয়ে লিখতে না পারার জন্য দুঃখিত! 

