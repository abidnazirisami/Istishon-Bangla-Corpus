চৌদ্দ নামক একটি সংখ্যা এবং হাহাকার 


চৌদ্দ সুন্দর একটি সংখ্যা।লাকি সেভেনকে দুই দিয়ে গুন করলে চৌদ্দ পাওয়া যায়।এর ঠিক আগের সংখ্যাটি তের যাকে সবাই আনলাকি হিসেবেই জানে।আসলেই কি তাই?তেরকে সরিয়ে হঠাৎ করেই উপাধিটা চৌদ্দ নিয়ে নিল।ভাবছেন কি তের-চৌদ্দ পাগলের প্রলাপ করছি।বলছি চৌদ্দ নামক সংখ্যাটি যাদের দেহে এটে দেয়া আছে তাদের হাহাকারের কথা।হ্যা বলছি চৌদ্দ ব্যাচের কথা।
চৌদ্দ ব্যাচের প্রতিটি শিক্ষার্থীই তাদের নিজেদের সবচেয়ে অসহায়,পাপী মনে করতে বাধ্য হচ্ছে।তাদের এ অসহায় অবস্থা দেখে অন্যরাও মায়া অনুভব করছে।জীবনের প্রতিটি স্তরে তাদেরকে বাধা দেয়া হচ্ছে।হেয় করা হচ্ছে মানসিক ভাবে।জীবনের গুরূত্বপূর্ন সব স্থানেই তাদেরকে করা হচ্ছে পরাজিত।তারা কষ্ট পাচ্ছে এই ভেবে কেন তারা পচানব্বই-ছিয়ানব্বই সালে জন্ম নিল।দু-এক বছর আগে বা পরে জন্মালেতো এ অশান্তির অংশীদার হতে হত না।চৌদ্দ ব্যাচের সাথে যা যা ঘটেছে তা পর্যায়ক্রমে তুলে ধরবার চেষ্টা করছি।
১.চৌদ্দ ব্যাচের শিক্ষর্থীরাই সর্বপ্রথম সৃজ়োনশীল এর দেখা পায় অষ্টম শ্রেণিতে।অষ্টম শ্রেণিতে বৃত্তি পরীক্ষায় তারা সবগুলো সাবজ়েক্টেই সৃজ়নশীল প্রশ্নে পরীক্ষা দেয়।ছিল না কোন অভিজ্ঞ শিক্ষক,ছিল না কোন অভিজ্ঞতা।একই সময় তাদের উপরের ক্লাস নবম-দশম শ্রেণিতেও এ প্রক্রিয়া অন্তর্ভূক্ত করা হয়।যদিও শিক্ষার্থীদের চাপের মুখে পড়ে সব সাবজেক্টে সৃজনশীল করা সম্ভব হয় নি।কিন্তু যেহেতু চৌদ্দ ব্যাচ বা তখনকার অষ্টম শ্রেণির ছাত্ররা যেহেতু সেসময় সৃজনশীল প্রশ্নে বৃত্তি পরীক্ষা দিয়েছে তাই তাদের ও নবম দশম শ্রেণিতে ম্যাথ বাদে সবগুলো সাবজেক্টেই সৃজনশীল মাধ্যমে পড়তে হয়।
ইহা যৌক্তিকই ছিল।
২.চৌদ্দ ব্যাচের এ শিক্ষার্থীরাই যখন কলেজে পা রাখে এখানেও তারা প্রথম পূর্নাঙ্গ সৃজনশীল ব্যাচ।সব কিছু ঠিক মতই চলে কিন্ত ১ম বর্ষ পার হবার পরই তারা হিংসে পুড়তে থাকে নতুন সিলেবাস দেখে।তারাই পুরাতন সিলেবাসের শেষ ব্যাচ।নতুন সিলেবাস ছোট করে আনা হয়,বই এর সাইজ করা হয় এক তৃতীয়াংশ।এছাড়া তাদের শিক্ষা বর্ষে হরতাল-অবরোধ ছিল একটি নিত্য নৈমত্তিক ঘটনা।শিক্ষার্থীরা সরকারী কর্ম দিবস গুলোতে বাসায় বসে থাকতো আর বন্ধের দিনে ক্লাসে যেত।
৩.আরও যে ব্যাপারটি চৌদ্দ ব্যাচকে কলুষিত করে তা হল প্রশ্ন ফাঁস।চৌদ্দতেই প্রশ্ন ফাঁসের ব্যাপারটি মহামারী আকার ধারণ করে।স্বাভাবিক ভাবেই মিডিয়াম ছাত্রদের পাশাপাশি মেধাবীরাও সুযোগটি লুফে নেয়।বাঙালী ফ্রীতে আলকাতরাও খায় তাদের ক্ষেত্রে ব্যাপারটি তাই ঘটে।বুয়েটের শিক্ষার্থীরা সর্বপ্রথম এর বিরুদ্ধে আন্দোলন করে,জাফর ইকবাল স্যার ও সুশীলরাও তাদের পাশে দাঁড়ান।তার পরও প্রশ্ন ফাঁস বন্ধ হয় নি।ফলাফল সারাদেশে জিপিএ ৫ এর বন্যা হয়।যারা যোগ্য নয় তারাও জিপিএ ৫ অর্জনের ক্রেডিট অর্জন করে।হুমকির মুখে পড়ে যায় শিক্ষা ব্যবস্থা।
৪.এইচএসসি ফলাফলের কিছুদিন আগে হঠাৎ করেই তারা জানতে পারে যে এবছর ঢাবির ভর্তি পরীক্ষা সেপ্টম্বরে নেয়া হবে।যে পরীক্ষা অন্যান্য বছর নভেম্বরে নেয়া হত সে পরীক্ষা দু-মাস এগিয়ে নেয়া হল।মাত্র দুমাসের প্রস্তুতি নিয়ে তাদেরেকে পরীক্ষা দিতে হবে এক বছর সময় নিয়ে প্রস্তুতি নেয়া সেকেন্ড টাইমারদের সাথে।মানসিক ভাবে দারুন ভাবে আঘাত করা হল চৌদ্দ ব্যাচকে।পাশাপাশি পরীক্ষা পদ্ধতিতেও পরিবর্তন আনা হয়।ক্যাল্কুলেটর নিষিদ্ধ করা হয় এবং সময় ১৫ মিনিট কমানো হয়।ভর্তি পরীক্ষায় রেকর্ড পরিমাণ ফেইল করে।এইচএসসি পরীক্ষায় ঠিক যে হারে বন্যা হয় এখানে ঠিক সে পরিমাণ খরা হয়।
৫.ঢাবিকে অনুকরণ করে জবি,রাবি,জাবি ইত্যাদি বিশ্ববিদ্যালয় গুলোতেও ক্যালকুলেটর নিষিদ্ধ করা হয়।ঢাবির ভর্তি পরীক্ষায় অসুদপায় অবলম্বন করে ধরা পরে বেশ কিছু শিক্ষার্থী।কিন্ত একটি অংশ ধরা ছোয়ার বাইরেই রয়ে যায়, যারা যোগ্যতা না সত্বেও ঢাবিতে চান্স পায় আর বঞ্চিত হয় মেধাবীরা।ইনভেষ্টিগেশন ৩৬০ ডিগ্রি অনুষ্ঠানের প্রশ্ন ফাঁসের গোমর ফাঁস পর্বটি দেখলে আরো সুষ্পস্ট ধারণা পাওয়া যায়।
৬.এইচএসসি প্রশ্ন ফাঁসের কুফল হারে হারে পেতে থাকে মেধাবীরা।বুয়েট,রুয়েটে নির্দিষ্ট পরিমান শিক্ষার্থীদের ভর্তি পরীক্ষায় সুযোগ দেয়া হয়।ফলে মেধাবীরা পরীক্ষার জন্য নির্বাচিতই হয় না।অথচ সুযোগ পায় প্রশ্ন পাওয়া জিপিএ ৫ ধারীরা।মানসিক ভাবেও ভেঙে পড়ে প্রকৃত মেধাবীরা।
৭.অবশেষে ঢাবি কতৃপক্ষ সবচেয়ে বড় যে শাস্তি চৌদ্দ ব্যাচকে দেয় তা হল সেকেন্ডটাইম পরীক্ষা দেবার প্রক্রিয়া বন্ধ ঘোষনা।হঠাৎ করে নেয়া এ সিদ্ধান্ত কেড়ে নেয় হাজারো শিক্ষার্থীর স্বপ্ন যারা একটু কার্জন হলে দাপিয়ে বেড়াতে চেয়েছিল,চেয়েছিল টিএসসিতে আড্ডা দিতে।যে ছেলেটি ছোটকাল থেকেই স্বপ্ন দেখতো ঢাবিতে পড়ার;সর্বোচ্চ চেষ্টা করেও পারে নি সেকেন্ড টাইমারদের কারণে,তাই পুনরায় সেও সেকেন্ড টাইমার হতে চেয়েছিল।ভেবেছিল এবার হয়নি তো কি সামনের বার হবেই হবে।সে স্বপ্ন তার শেষ তাই সেকেন্ড টাইম দিয়ে স্বপ্ন পূরণ করতে চেয়েছিল শুধু।প্রচলিত নিয়ম অনুযায়ী প্রতিবছরই প্রায় ষাট ভাগ আসন নিয়ে নেয়,এবছরও তার ব্যতিক্রম ঘটেনি।অথচ তার সাথেও তের ব্যাচ পরীক্ষা দেয় ,কিন্তু সে পারবেনা পনের ব্যাচ এর সাথে পরীক্ষা দিতে।যা পুরোপুরি অমানবিক;লক্ষ্যই চৌদ্দ ব্যাচকে ধ্বংস করা।কোন সুযোগই দেয়া হল না তাদের।ইতিমধ্যে জবি এ প্রক্রিয়া নেবার সিদ্ধান্ত নিয়েছে এবং স্বাভাবিক ভাবেই অন্যান্য বিশ্ববিদ্যালয় গুলোও একই পথে হাটবে তা নিশ্চিত।
অর্থাৎ দেখা যায় প্রতিটি নতুন পদক্ষেপেই তাদেরকে বাহক হিসেবে ব্যবহার করা হচ্ছে।ঠিক যেমনটি বিজ্ঞানীরা নতুন আবিষ্কার ইঁদুর,গিনিপিগের দেহে পরীক্ষা করেন।সব বাধা পেরোনোর পরও তাদের তেমন কোন দুঃখ ছিল না,কিন্তু তারা হেরে যায় ৭নং পয়েন্টটির কাছে।নিজেদের ঘৃণা করতে শুরু করেছে তারা।মানসিক ভাবে তারা মৃত।পরিবারের কাছে তারা ইউজলেস।নিজেদের প্রশ্ন করে কোন উত্তর তারা খুঁজে পাচ্ছে না।কি পাপ করেছিল তারা?কেন তারা দু-এক বছর আগে বা পরে জন্ম নিল না?ইতিহাসের সবচেয়ে অভাগা ব্যাচ এই চৌদ্দ ব্যাচ।এরা জীবনের প্রতিটি স্টেপেই হয়েছে বাধাগ্রস্ত,অপদস্থ।তাদের অবস্থা কলিমদ্দি দফাদার গল্পের একটি লাইনের সাথে পুরোপুরি মিলে যায়।লাইনটি ছিল-“অভাগা যেখানে যায়,সাগর সেখানে শুকিয়ে যায়”।লাইনটিকে নতুনভাবে লেখা যায় “চৌদ্দ ব্যাচ যেখানে যায়,সাগর সেখানে শুকিয়ে যায়।সত্যিই ইতিহাসের সবচেয়ে কালো ব্যাচ এই চৌদ্দ ব্যাচ।
পরিশেষে এটুকুই বলতে চাই,চৌদ্দ ব্যাচ বিলুপ্তির পথে।তাদের লালিত স্বপ্নকে বাস্তবায়িত করার সুযোগ দেয়া হোক।চৌদ্দ ব্যাচ কোন খেলার সামগ্রী নয়।তাদের মাঝেও রয়েছে ভবিষ্যতের নেতা যাদের হাত ধরে এগিয়ে যাবে বাংলাদেশ।
-চৌদ্দ ব্যাচের হয়ে জন্ম নেয়া একজন শিক্ষার্থী।
_ _ _ _ _ _ _ _ _ _ _ _ _ _ _ _ _ _ _ _ _ _
দয়া করে লেখাটি ক্ষমা সুন্দর দৃষ্টিতে দেখবেন।কষ্ট করে লেখাটি পড়ার জন্য ধন্যবাদ। ভুল-ত্রুটি ক্ষমা করবেন।

