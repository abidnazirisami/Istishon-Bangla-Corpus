আজকে কেন প্রধানমন্ত্রী বিলবোর্ড সরানোর নির্দেশ দিলেন_ 


গতকাল রাতে হঠাৎ করেই চমকে যাওয়ার মত ব্রেকিং নিউজ দেখলাম প্রধানমন্ত্রী সকল বিলবোর্ড সরানোর নির্দেশ নিশ্চিত করেছেন যুবলীগ চেয়ারম্যান ওমর ফারুক। বাহ! কত সুন্দর নির্দেশ । কিন্তু স্বার্থ হাসিল করার পর এমন নির্দেশ দিয়ে লাভ টা কি ?সমাবেশের আগে কেন নির্দেশ দেয়া হল না ?গত কিছুদিন ব্যাপী আপনারাই ঢাকার ব্যাস্ত সড়ক গুলোর বিলবোর্ড গুলোর নতুন চেহারা নিশ্চিত দেখেছেন। কত মহৎ কাজের প্রচারণা না? গতকাল ছিল যুবলীগ এর ৪২ তম প্রতিষ্ঠাবার্ষিকি।যার জন্য দখল করা হয় প্রত্যেকটি বিলবোর্ড। এটা নতুন কোন ঘটনা নয় ,এমনটি হরহামেশাই ঘটে।যখনই সরকারী দলের কোন সমাবেশ তখনই চলে এমন বিলবোর্ড দখল। অনেকটা নিজের বাবার সম্পত্তির মতই আমার যখন ইচ্ছা তখন আমি এ কাজ করে চলছি । পেছনে গ্রামীনফোন না সিটিসেল আমার কিচ্ছু যায় আসে না ।কোম্পানিগুলো পয়সা খরচ লাগাবে আর আমি দুজন কর্মী দিয়ে আমার পোস্টারটি তাদের উপরে লাগাবো।এটা আমার পৈত্রিক সম্পত্তির মতই রাজনৈতিক অধিকার। এদের বিরুদ্ধে কিছু বলার অধিকার ও আপনার নেই। আপনার কাজ শুধু যখন এরা বিলবোর্ড দখল করবে তখন সেই সুন্দর সুন্দর বিলবোর্ড পর্যবেক্ষন করা। এই হল ক্ষমতাসীন দলের ক্ষমতার সুব্যবহার। এই বিলবোর্ড দখল নিয়ে সরকারের ব্যাখ্যা হল এই বিলবোর্ডগুলোর বেশীরভাগই নাকি অবৈধ। বৈধতা দেয় কারা নিশ্চই যুবলীগ,ছাত্রলীগ না।অবৈধ হওয়ার সুযোগ কারা দিচ্ছে চোখের সামনে দিয়ে আপনারা প্যাকেট পকেটে ভরবেন আর নিজেদের পকেট মোটা করে অবৈধতার সুযোগ দেবেন।আর মোটকথা খোলা চোখে দেখলে দেখবেন এ ব্যাবসাগুলো তাদের ক্যাডারদেরই।আর প্রধানমন্ত্রী ও যেন সমাবেশ হবার পর এগুলো সরানোর নির্দেশ দিয়ে কত মহৎ কাজ করে ফেলেছেন। যা অনেকটা চোরের আপনার পকেট কাটার পর সব খরচ করে ও ভাই আপনার পকেট কেটেছিলাম সরি। কয়েকদিনেরে মধ্যেই আপনাকে ফেরত দিচ্ছি। আপনার মাসের বেতনটা মনে হয় ছিল পকেটে।।

