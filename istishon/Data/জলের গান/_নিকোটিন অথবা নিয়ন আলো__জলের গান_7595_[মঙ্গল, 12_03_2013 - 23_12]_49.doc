_নিকোটিন অথবা নিয়ন আলো_


রাতের শেষ সিগারেটটাও শেষ হয়ে গেল । ঘুম আসছে না । মস্তিষ্কে কিছু বিচ্চিন্ন চিন্তা ভাবনা ঘুরপাক খাচ্চে । "তাহলে কি সত্যিই ও...!!!" নাহ মাথায় কিছুই ঢুকছে না । অনেকদিন পর লেখার খাতাটা খুলে বসেছিলাম । একটা নাটক লেখা খুব প্রয়োজন । ছোট খাটো একটা প্লটও মাথায় এসেছিল । ধোঁয়ার সাথে সাথে ভাবছিলাম,কিন্তু ওই আপেক্ষিক চিন্তা ভাবনা গুলো সব ওলট পালট করে দিল । "সত্যিই কি...!!"
আরো কিছু নিকোটিনের খুব অভাব বোধ করছি । নাহলে আজ আর মাথা খুলবে না । হাঁত কাঁপছে । "উহ...না হলেই নয় । বাহির থেকে নিয়ে আসি"
শার্টটা গাঁয়ে চাপিয়ে মুঠোফোনে হেডফোন লাগিয়ে গান শুনতে শুনতে বেরিয়ে পড়লাম । "সখী ভাবনা কাহারে বলে...সখী ভালবাসা কারে কয়,সে কি কেবলি যাতনাময়..." রবীন্দ্র সংগীত ! একটু অনুভূতি হাতিয়ে বেড়ানো । সময়টাও খারাপ না । রাত ২ টা ।
....মেনগেটটা খুলে বেরোলাম । রাতের খুব সুন্দর ঘ্রাণটা আচ্ছন্ন করে দিল । নিয়ন আলোয় শহরটা বিষন্ন লাগছে । একটু দীর্ঘশ্বাস !
ইশ...মোড়ের জালাল মামার দোকানটা বন্ধ হয়ে গেছে । সামনে এগিয়ে গেলাম । হয়তো ওদিক কোন দোকান খোলা আছে ! মোড়ে পুলিশের একটা ভ্যান দাঁড়িয়ে ।
--এই দাঁড়াও
ধুর মাথ্থা ! যা সন্দেহ করেছিলাম তাই হল ।
--কই যাও ? একজন পুলিশ বলে উঠলো
--এই তো সামনে
--সামনে কই ? বাড়ি কোথায় ?
হাত দিয়ে দেখিয়ে বললাম,ঐটা । একটু হাঁটতে বেরিয়েছি ।
--এত রাতে কেন ? নেশা করার অভ্যাস আছে নাকি ! পকেটে কি ? দেখি !
এবার একটু জোরেই বললাম,না নেই । পকেটে সেলফোন । পড়তে পড়তে মাথা ঝিম মেরে গেছে তাই মাথা ফ্রেশ করতে একটু হাটতে বের হলাম ।
--আচ্ছা...গাড়িতে ওঠো । মাথা ফ্রেশ করে দিচ্ছি ।
কিচ্ছু বুঝলাম না । আমি আবার কি অপরাধ করলাম!!
--আমি কি করলাম ? গাড়িতে উঠবো কেন !
--কথা কম গাড়িতে উঠো । তুমি কিছু করনি । আমাদের এখন দায়িত্ব পড়েছে তোমার মাথা ফ্রেশ করার । Get in...
অবাক করা ব্যাপার । ভদ্র বাচ্চার মত গাড়িতে উঠে বসলাম । গাড়ি ছাড়লো,সাথে আরো দুজন পুলিশ (সম্ভবত কনস্টেবল) । এমনভাবে তাকিয়ে আছে যেন মস্ত কোন ভুল করেছি ।
জিজ্ঞস করলাম,"কোথায় নিয়ে যাচ্ছেন ?" কেউ উত্তর দেয়ার প্রয়োজন বোধ করলো না । একজন চাবি দিয়ে কান খোঁটাতে শুরু করলো । আরেকজন চাঁদের দিকে তাকিয়ে রইলো । আবার বললাম,"চাঁন্দে যাইবেন নাকি ? ভালো তো । একটা সিগারেট হবে ?"
পুলিশটা একটু থেমে আবার নির্বিকার ভঙ্গিতে কান খোঁচাতে শুরু করলো । যেন কিছুই হয়নি । মানুষ বড়ই বিচিত্র ।
এবার গাড়ি থেকে একটু বাইরে রাতের শহরটা দেখায় মনযোগ দিলাম । শহরটা এত সুন্দর আর শান্ত ! যেন ঘুমন্ত নগরী । দিনের বেলা তো এমনটা বোঝাই যায় না । খুব ভালো লাগার একটা পরিবেশ । রাতের নিয়ন আলো বিষন্নতা ছড়াচ্ছে যেন !
চন্দ্রিমা উদ্যানের পাশ দিয়ে গাড়ি যাচ্ছে । শেষ কবে ওর সাথে এখানে বসে সময় কাটিয়েছি মনে আসছে না । হপ্তা তিন চার তো হবেই । 'ওই তো ওখানে বসেছিলাম সেদিন, শেষ যেদিন । ময়লা ফ্রক পরা মেয়েটা পাশে গোলাপ হাতে নিয়ে বলছিল,"আপা নেন না । সবগুলান মাত্র ১০ টেহা....." নেয়া হয়নি । ও গোলাপ পছন্দ করে না । কদম পছন্দ করে,শিউলি পছন্দ করে । গাড়িটা এবার মানিক মিয়া এভিন্যু । সংসদ ভবনের সামনে । ঐ যে ওইখানটায় ওর সাথে প্রথম দেখা ।
ও নীল পড়েছিল । কি যে সুন্দর লাগছিলো !! যেন কোন অপ্সরী ! নীল বেদনার রং । সত্যি বেদনাই তো । সেদিনের ওকে আজো দেখতে পাচ্ছি । হাহ....
গাড়িটা শেষ পর্যন্ত আবার বাড়ির একটু সামনে এসে থামলো । নামতে বললো । নেমে সেই পুলিশটার কাছে গেলাম ।
--কি মাথা 'ফ্রেশ' হয়েছে ?
একটা বিভ্রান্তকর হাসি দিলাম । মানে হ্যাঁ না দুটোই হতে পারে । এটাতে আবার আমি বিশেষ পারদর্শী তো !
--এভাবে এত রাতে বের হবে না । বাড়ি চলে যাও । উপদেশটা দিয়ে উত্তর না নিয়েই গাড়িটা চলে গেল ।
তখন থেকে কি হচ্ছে মাথায় কিছুই ঢুকছে না । পুরাই স্পিকার*** টাইপ অবস্থা । যাই হোক এত রাতে গাড়িতে ভ্রমণটা উপভোগ্যই হল । সরকারি তৈলে চলে গাড়ি । আমার কি !
মোড়ের একটু সামনে এগিয়ে গিয়ে এবার সবুরের দোকানটা খোলা পেলাম । সবুরের চায়না মুঠোফোনে মোটামুটি উচ্চস্বরে কার জানি ওয়াজ চলছে । এতদূর থেকেও শোনা যাচ্ছে । কাছে গিয়ে চা দিতে বলে একটা সিগারেট নিয়ে ধরাতে ধরাতে জিজ্ঞস করলাম,
--কিরে বেটা, মালটা কে ? সাঈদী নাকি ?
--না মামা । এত্ত রাইতেও আপনের মশকরা থামে না ! হেই হারামজাদার কথা হুনলে বাপের আত্মায় শান্তি পাইবো না ।
--হে হে । তুই পারিস ও...
ধোঁয়া ছেঁড়ে একটা হাসি দিলাম । সবুরের বাপ মুক্তিযোদ্ধা ছিলেন । সিগারেট জ্বালানোর পর এলোমেলো মনটা একটু শান্ত হল ।
--মামা চা নেন ।
চায়ে চুমুক দিয়ে ভালো লাগলো । চা টা ভালো হয়েছে । রাতটা এখন আরো ভাল লাগছে ।"মানুষকে কাছে টানার জন্যই কি এই নিয়ন লাইটগুলো বানানো হয়েছে!!!"
--চা টা ভাল হইসে রে সবুর । পরাণডা জুড়ায় দিলি । দশটা গল্লিপ দে প্যাকেটে ।
সিগারেট নিয়ে বিল মিটিয়ে চলে এলাম বাড়িতে । ল্যাপটপটা অন করে একটু ফেসবুকে লগিন করলাম । কয়েকটা পোস্ট পড়ে বেশ ভালো লাগলো । সবাই এখন বেশ সচেতন হয়ে উঠছে । কিন্তু অনেকগুলো নোটিফিকেশন দেখে বিরক্তি লাগল । ইনবক্সে গিয়ে ওর সাথে করা পুরোনো চ্যাটগুলো দেখে বন্ধ করে দিলাম । একটা সিগারেট ধরালাম । ইশ...কত্ত রাগ,অভিমান,ভালোবাসা ওখানে লুকিয়ে আছে অক্ষর হয়ে ! ল্যাপটপটা বন্ধ করার মুহূর্ত্বে দেখলাম পর্দায় এখনো ওর ছবি । হাহ......
বারান্দায় গিয়ে বসলাম একটু । হালকা হালকা ঠান্ডা আবহাওয়া । সামনে বাড়ির দোতালার মেয়েটা বরাবরের মত আজ রাতেও কান ফোন লাগিয়ে বারান্দায় পাঁয়চারি করছে । হা হা । অতীত বানানো কঠিন কিন্তু মনে করা সহজ । হায়রে ভবের দুনিয়া ।
আজ আর ঘুম হবে না মনে হয় । সিগারেটের প্যাকেটটা হাতে নিয়ে ছাদে গেলাম । একটা প্লেন ভেসে গেল জোনাকি পোকার মত । ইশ....জোনাকি পোকার কথা মনে পড়ে গেল । কতদিন জোনাকি ধরা হয় না ! হাহ বড় হয়ে গেছি । আর এই ইট কংক্রিটের শহরে জোনাকি আসবে কোথা থেকে ! এখানে জোনাকি না স্বপ্ন উড়ে । ছোট বেলায় গ্রামে গিয়ে জোনাকির পিছে কত ঘুরেছি.....
রাতে হিমেল বাতাসের মধ্য জোনাকির কথা ভাবতে ভাবতে কখন যে তিন চারটে সিগারেট শেষ করে ফেললাম ক্ষণিকের মধ্যে খেয়ালই করিনি ।
নাহ...ঘুমানো দরকার । কাল ১২ টায় ক্লাস আসে । ঘরে ঘুমের ওষুধ আছে মনে হয় দু'চারটা ।
রুমে এসে দু'টো ডরমিকাম পেলাম । দুটোই খেয়ে নিলাম । একটা গল্পের বই হাতে নিয়ে বিছানায় গেলাম । হরর থৃলার । স্টিফেন কিং এর 'দ্যা শাইনিং ।' ও বলেছিল বইটা নাকি সেই রকম..... কানে হেডফোন লাগিয়ে ওর উপাধি দেয়া 'সেই রকম' বইটা পড়ছি । হা...এখন একটু ঘুম ঘুম লাগছে । ঘুম আসছে । বইটা রেখে লাইটটা বন্ধ করে দিলাম ।
চোখ দুটো বন্ধ করার আগে আবার সেই এলোমেলো চিন্তাটা এল । ঈশ্বরের নিষ্ঠুর পৃথিবী । ক্ষণিকের জন্য নিজেকে খুব একা মনে হল । "ও কি সত্যিই...!!"
শেষ

