মেঘ-বৃষ্টি


চারপাশটা কেমন জানি স্বপ্নময়। স্বপ্নের মতো ক্ষুধাও আমাদের চারপাশে।“ক্ষুধার রাজ্যে পৃথিবী যেন গদ্যময়,পূর্ণিমার চাঁদ যেন ঝলসানো রুটি।” আমাদের প্রতিটা রাজ্য-সামাজ্য এই ক্ষুধা দিয়েই ঘেরা।দুটোই একসুত্রে গাঁথা।
স্বপ্নময়,ক্ষুধাময় একটা সকাল।
অনিচ্ছা স্বতেও শেষবারের মতো চোখ দুটো খুলতে হল। সকালের আলোয় চোখ মিটমিট করে ওঠে। মুখ দিয়ে দুটো বিরক্তিসূচক শব্দ উচ্চারণ করে কমদামি চায়না মুঠোফোনটাতে একবার চোখ বুলালো ইমরান। সকাল ১০টা। 
নিতান্ত এক মফস্বল শহরের ছেলে সে।মফস্বল হলে কি হবে,ইমরানের মথ্যে সেই মফস্বল ভাবটা এখন আর তেমন নেই।প্রায় দু’বছর হতে চলল সে ঢাকা শহরে আছে। বিশ্ববিদ্যালয়ে পড়েছে। খুব ভাল ছাত্র। বাবা গত হয়েছেন। আর্থিক অবস্থা ভালো নয়। বাবা বেঁচে থাকতে যে ভালো ছিল তাও নয়।মা আছে,ছোট বোন আছে। তাই যা হয় আরকি। সেই চাকরির খোঁজে জুতা ক্ষয়ে যেতে শুরু করেছে। দুটো টিউশনি যা আছে,মাইনে বেশি না হলেও আপাতত সেটাই ভরসা। ক্ষুধাটাকে হারাতে হবে তো। আজ এক জায়গায় যাওয়ার কথা। ১২ টার দিকে যেতে হবে। হাতে সময় বেশি নেই দেখে বিছানা ছাড়লো সে।
শরীরটা কাপড়ে ঢেকে বের হলো একটু পরেই। উদাস ভঙ্গিতে পথ চলা। অ নুভুতি শূন্য মনে শুধু দারিদ্রকে হারানোর পাঁয়তার। যেতে যেতে ভাবনার জগতে চলে গেছে সে। সুকান্ত তরুণদের মাথা উঠিয়ে চলার কথা বললেন অথচ ক্ষুথার রাজ্য সবাই অবনত। “চাকরিটা খুব প্রয়োজন।”ভাবছে সে।“
ছোট্ট বোনটা উচ্চ-মাধ্যমিক পরিক্ষা দিবে। বিয়ের প্রস্তাব আসতে শুরু করেছে। হাতে সময় নেই বেশি।” মফস্বল শহরে যা হয় আরকি! গন্তবে চলে এসেছে ইমরান। 
ধানমণ্ডির একটি অফিস। ঈশ্বরের নাম করে ইন্টারভিউ দিতে গেল ভিতরে। বের হয়েও এলো কিচ্ছক্ষন পর। মুখটা বেজার হয়ে আছে।সন্তুষ্ট নয় সে। ভালো হয়নি ইন্টারভিউ। যতটা না ভালো হয়নি তার চেয়ে বেশি ইমরানের মনে হচ্ছিল ওরা যেন তাকে ইন্টারভিউ না, কোন প্রহসনে ডেকেছে। কি আর করা অর্থের কাছে সবই বন্দি। ইমরান লেকের পাশে এসে বসলো। বিষণ্ণ-বিমর্ষ চেহারায়।মনে অনেক চিন্তা । সঠিক করে বললে বলা চলে অর্থহীন। স্বপ্নের জোড়া লাগানোর খেলা।এই চাকরিটাও হবে না। উদাস হয়ে ঝর্ণার পানির দিকে তাকিয়ে আছে। অদ্ভুত ঝর্নাটা পানি ছুঁড়ছে উপরে।
--“ওই ঝর্ণাটা পানি নয় রক্ত ছুঁড়ছে , রক্ত বুঝলে ….!”পাশ থেকে কে জানি বলে উঠল।পাশে ঘুরে তাকালো ইমরান। সদ্য চুল পাকতে ধরা একজন এসে বসেছে তার পাশে। --“হুম…..! ওটা পানি নয় রক্ত।ও মেশিনটা বানাতে অনেক মানুষকে ঘাম ঝরাতে হয়েছে। হয়তো রক্তও ঝরেছে । কিন্তু পানি কি সেটা জানে?জানে না।দেখো পানি কি সুন্দর খেলা দেখাচ্ছে।” --“ইয়ে...মানে...জি আপনি...!”অপ্রস্তুতভাবে ইমরান ।
--“কি করা হয়?”হাতের ফাইলটা দেখিয়ে আগন্তক।
--“ইয়ে...অনার্স করছি।বাংলায়।”
--নাম?
--জি...!!
--তোমার নাম! যেটা দিয়ে তোমাকে সবাই ডাকে।
--জি ইমরান।
--আজিজ মার্কেট চেনো তো?
--হ্যাঁ শাহবাগ!
--“হুম...কাল পরশু চলে এসো।”একটা কার্ড বাড়িয়ে।“চা খাবে আমার সাথে।”
--“মানে...ইয়ে কেন?”
--“অথচ জানো!ওই পানি আর রক্ত কিন্ত একসুত্রে গাঁথা।পানি ছাড়া রক্ত অচল।.....বাসা যাও। পেতে দুটো দানা ফেলো তোমার পেট শুকিয়ে গেছে...টা টা।” 
আগন্তুক লোকটা চলে গেল । ইমরান আবাক হয়ে কার্ডটার দিকে তাকিয়ে আছে। কার্ডে একটা বইয়ের দোকানের নাম। দুদিন পর এক বিকালে ইমরান কার্ডটা নিয়ে বের হলো। ওই চাকরিটা হবে না সে নিশ্চিত। সেদিনের অপ্রস্তুত ঘোরটা নিয়ে কার্ডে আজিজ মার্কেটের সেই দোকানটায় ঢুকল সে। “হ্যাঁ,সেদিনের সেই লোকটাই তো।”মনে মনে ভাবল সে।
--“এলে তাহলে!ওই ডান পাশ দিয়ে একটু সামনে গিয়ে চায়ের দোকানটায় বোলো সমীরদা দু’কাপ চা দিতে বলেছে।”
সেই আগন্তুককে আজ ইমরান একটু সামলে নিয়েছে। চা দিতে বলে এলো।‘বসি’ বলে বসতে বসতে বলল –
--“তাহলে আপনার নাম সমীর......?”
--“সমীর দাস।এ দোকানটা আমার।”-একটা সিগারেট ধরিয়ে ধোঁয়া ছেরে বললেন তিনি।
ইমরান এবার দোকানটার দিকে তাকাল।বেশ বড় দোকান । কিন্ত ও এখনো বুঝতে পারছে না ওকে কেন ডাকা হয়েছে এখানে।
এবার জিজ্ঞেস করল,
--“কিন্তু আমাকে এখানে... ”
--“ওই চাকরিটাতে যেমন মাইনে পেতে এখানে আমি তেমনি মাইনে দেবো। আমার কোন শর্ত নেই। তোমার আছে ।” ইমরানকে থামিয়ে জিজ্ঞেস করলেন সমীর দাস।
--“জি...মানে বুঝলাম না!”
--টিউশনি করো কয়টা?
--জি দুটো।সপ্তাহে তিন দিন ।
--“হুম...আজ থেকে তুমি এই দোকানটায় বসবে। সন্ধার পর ছুটি। যেদিন ক্লাস বা দিনে টিউশনি থাকবে সেটা আগে বলে রাখবে। সে সময়টা তোমার ছুটি।তখন আমি বসব। রাজি তো?”
ইমরানের এবার চুড়ান্তভাবে আবাক হওয়ার পালা। এভাবে কেউ কাউকে চাকরি দেয় নাকি! নিজেকে সামলে ছোট একটা উত্তর দিলো,
--স্যার রাজি।কিন্তু এভাবে...
--“স্যার না সমীরদা।”আবার ওকে থামিয়ে।“আমার দোকানের একজন সহকারি দরকার ছিল।আর ওখানে হাতে ফাইল নিয়ে বসে থাকতে দেখে যা বোঝার তা বুঝে নিয়েছি । আর তোমাকে পছন্দও হল। তো আসছ কবে থেকে?
--ইয়ে...মানে দু’একদিন...
--“নাম্বারটা দাও।”তৃতীয়বারের ওকে থামিয়ে সমীর দাস।
--জি?
--“তোমার পকেটে থাকা মুঠোফোনের নাম্বারটা দাও।তারপর যেতে পারো।যেদিন আসবে তা আগে বলে দিও।” 
মুঠোফোনের নাম্বারটা দিয়ে বের হয়ে এল ইমরান । উপরের দিকে তাকিয়ে ঈশ্বরকে ধন্যবাদ দিল । মেঘ গর্জন করছে । টপ করে চোখের উপর দু’ফোটা বৃষ্টির পানি পড়লো ।
ফোনটা বের করে সিঁথিকে কল করলো । প্রায় তিন দিন পর । ওপাশে গান বাজছে । “আমার সারাটা দিন । মেঘলা আকাশে...বৃষ্টি...” ইনি সুকান্ত নয় শ্রীকান্ত । ‘শ্রী’ মানে সুন্দর ।
সিঁথি ফোন ধরেই বলে উঠলো,
--বৃষ্টি আসছে দেখেই আমার কথা মনে পড়লো?
--হুম...। আজ বিকালটা খুব সুন্দর...।
--হয়েছে থামো । কোথায় আছো বল । আমি আসছি । বৃষ্টিতে ভিজবো ।...
ঠিকানা বলে মুঠোফোনটা পকেটে রাখলো ইমরান । আজ সে অনেক খুশি । আজ সিঁথির হাত ধরে ও বৃষ্টিতে ভিজবে । আজ ওরা বৃষ্টিস্নান করবে ।
শেষ

