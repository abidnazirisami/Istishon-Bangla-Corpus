তুমি এবং অন্ধকার


কখনো পড়েছো অন্ধকারের পদাবলী?
তোমারগুলোর কথা বলছি না,
না না, আমার গুলোর কথাও না।
হ্যামিলনের বাঁশিওয়ালার সুর শুনতে পাও?
ওটা কিন্তু জঞ্জাল ভাগানোর!
আর এ অন্ধকার?
মনে করো, উউমম-
হাতে থাকা পানির গ্লাসটা ভেঙে দিলে আঁছড়ে!
ভাঙা কাচে পা কেঁটেছে?
ও কিছু না।
আমার চোখ জ্বলছিল
তোমার আচলের ভাব তবু নেয়া হয়নি,
নাকি দাওনি? 
হিজলের বনে রাতের আলো খেলা করে
কুয়াশা বাতাসে ম্লান হয়ে যায় নিস্তব্ধতা,
ক্লান্ত ঠোঁট খোঁজে নিকোটিন।
দম বন্ধ হয়ে আসে তবু,
দম বন্ধ হয়ে আসে আজকাল।

