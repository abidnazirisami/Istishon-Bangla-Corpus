ওঁম ভক্তি ওঁম


হায়দার বাবা ওরফে ময়লা বাবা ওরফে হাঁটা বাবাকে আমরা সবাই কমবেশি চিনি। মোহাম্মদপুরের নূরজাহান রোডে তার দরবার। গত মার্চের ১৪ অথবা ১৩ তারিখ তিনি মারা যান।
আজ কিছু কথা বলতে ইচ্ছা করছে তাকে এবং তার মুরিদদের নিয়ে। ময়লা বাবা মারা যাওয়ার পর দেখলাম আমাদের কতিপয় সমাজের মধ্যে নোংরামি আর ভন্ডামিটা কি প্রকট আকারে ধারণ করেছে। লাশ নিয়েও চলে সেইতরকম ব্যাবসা। লোকজন যাকে "বাবা" বলে ডাকে তার লাশ নিয়েই ব্যাবসা। "মাজারী ব্যাবসা।" 
শুনেছি, হায়দার বাবার লাশের দাম পাঁচ কোটি টাকা উঠেছিল!!!!!!
টাসকি খেলেন! টাসকি খাওয়ার মতই ব্যাপার। লাশের দাম উঠেছিল কারণ, যে সেটা কিনতে চেয়েছিল সে তার পছন্দমত একটা জায়গায় এই লাশটা নিয়ে গিয়ে মাজার বানাবে। আর এ কথা সবাই জানে সে, মাজার মানেই আমাদের দেশে টাকার ঝিনঝনানি। সেখানে দিনে যতবার দরূদ শরীফ পড়া হয় তার চেয়ে বেশি টাকা পয়সা জমা হয়। যেন ঈশ্বরের দরবারে তারা দোয়া-দরূদ না টাকা পসা জমা দিবে।
তো যা নিয়ে কথা হচ্ছিল, শেষ পর্যন্ত আমার অজ্ঞাত কোন কারণে হায়দার বাবার লাশটা বিক্রয় হল না। তাজমহল রোদের ঈদগাহ ময়দান মাঠের এককোণে বাবারে শায়িত করা হল। এবং খুব অল্প একটা সময়ের মধ্যে সেখানে মাজার তৈরি করে ফেলা হল। ভক্ত আর মুরিদের ছড়াছড়ি আশে-পাশে। এবং "মাজারী ব্যাবসা" খুব ভাল ভাবেই চলছে।
শুধু কি ব্যাবসা! সেখানে আরো কিছু চলছে।
সেখানে গঞ্জিকা আই মিন গাঞ্জা টানছে মুরিদগণ বিনা বাছ-বিচারে এবং দিবালোকে। মাঝে মাঝেই পুলিশের গাড়ি দেখা যাচ্ছে। কিন্তু ভূমিকাটা নিরবই বলা চলে।
এসবের পাশাপাশি মুরিদরা সে জায়গার কর্তৃত্ব নেয়ার চেষ্টা চালাচ্ছে। 
একদিন দেখলাম সেই রকম গ্যাঞ্জাম। কাহিনী' শুনি, পোলাপান মাঠে খেলছিল। তো হঠাত বল এসে মাজারে লাগে। কেন লাগবে এই নিয়ে গ্যাঞ্জাম। কি খাতারনাক!!!!!! আরে ওটা খেলারই জায়গা। " মাজারী ব্যাবসা"র জায়গা না। 
সে যাই হোক বললে আরো অনেক কথাই বলা যায়। এসব ভন্ডামি আমাদের দেশে বিশেষ করে বলতে গেলে বিহারী সম্প্রদায়ের মাঝে একটা ঐতিহ্যে পরিণত হয়েছে। মানুষ মানুষের। লাশ নিয়ে কেমনে ব্যাবসা করতে পারে। ব্যাপারটা হাস্যকরই বটে। 
হায়দার বাবা যেদিন মারা যান সেদিনের একটা কাহিনী বলি। নিজ দ্বায়িত্বে মজা পাইয়েন। 
"রাতে ফার্মগেট থেকে মোহাম্মদপুর আসছিলাম বাসে ।
তাজমহল রোডে এসে হঠাৎ দেখি খুব জ্যাম আর মানুষের ভীড় । গাড়ি আর সামনে আগায় না । সবাই নেমে যাচ্ছে । একটু অপেক্ষা করে আমিও নেমে পড়লাম । ওয়াজের আওয়াজ পাচ্ছিলাম । রাস্তায় প্রচুর ভীড় আর টুপি পড়া মানুষ দেখে মনে পড়লো,
হায়দার বাবা মারা গেছেন । (অনেকে যাকে ময়লা বাবা হিসেবে চেনে ) ।
এক লোক গাড়ি থেকে নামার সময় বেশ বিরক্তি নিয়ে বললো, "আগে দুটা চেম্বার ছিল এবার চারটা হবে । ব্যবসা থামবে না ।"
পুরো রাস্তা ব্লক করে রেখেছে পাবলিক । সামনে কোন গাড়ি যেতে দিচ্ছে না । আর লোকজনের ভাব দেখে মনে হচ্ছে যেসব গাড়ি সামনে যেতে চাচ্ছে সেগুলোকে পারলে ভেঙ্গে ফেলে । দেখে মজা পেলাম । অথচ তাজমহল রোড একটা বিশাল এবং ব্যস্ত রাস্তা ।
সে যাই হোক কেউ বেয়াদবি নিয়েন না । এত মানুষজন দেখে আমি সত্যি অনেক অবাক হয়েছিল । পাড়ায় যখন একটা সাধারন মুমিন ব্যক্তিও মারা যায় তখন কিন্তু এত মানুষের সমাগম হয় না অথচ একজন ভণ্ড বাবার শেষকৃত্য দেখতে এত মানুষ । আমি যতদূর জানি যে, নিয়মিত গোসল করা নবীজির সুন্নত । যদি তাই হয় তবে হায়দার বাবা ভণ্ড না হয়ে কি হবে ! সে তো নাকি কত দিন থেকে গোসল না করে আছে !
তারপরের ঘটনায় যাই । 
আসল কাহিনী কি হচ্ছে তা দেখার জন্য ঈদগাহ মাঠের দিকে এগিয়ে যাচ্ছিলাম । অচিরেই খেয়াল করলাম আমার দিকে লোকজন ঘুরে ঘুরে তাকাচ্ছে । কেন তা বুঝতে পারছিলাম না । মাঠের ভিতরে যেতে চাইলাম তখন একজন আটকে বললো, 'কই যান ?' বললাম, 'ভিতরে যাব ।' সে বললো, 'ভিতরে যাওন যাইব না ।' অবাক হয়ে বললাম, 'কেন ? সবাই তো যাচ্ছে ।' সে উল্টো প্রশ্ন করলো, 'আপনে কি মুসলমান ? দেইখা মনে হয় না । ওইদিক দিয়া চইলা যান ।'
হঠাৎ আমার হাত আর টি শার্টের কথা মনে পড়ায় জলদি সে জায়গা ত্যাগ করলাম । কারণ আমার হাতে লাল সবুজের সুতা বাঁধা ছিল আর টি শার্টে লাল সবুজ কালিতে লেখা ছিল ,
বাংলার হিন্দু
বাংলার বৌদ্ধ
বাংলার খ্রিস্টান
বাংলার মুসলমান
আমরা সবাই বাঙালী । 
মনে মনে খুব অবাক হলাম । একটা ভণ্ডের শেষকৃত্য দেখতে এসে কতগুলো মানুষ ভন্ডামিতে তলিয়ে গেছে, যাচ্ছে । একদিকে আজ ICC T20 World Cup এর উদ্ভোদনী অনুষ্ঠান দিয়ে আমরা ইতিহাস গড়ছি আর একদিকে মানুষ কই পড়ে আছে । অথচ দুটোই হচ্ছে মাত্র কয়েক কিলোমিটার এর ব্যাবধানে।" 
আরেকটা গুরূত্বপূর্ণ কথা-
বড় ভাইয়ের কাছে শুনিলাম,
হায়দার বাবা ওরফে ময়লা বাবা নাকি রাজাকার ছিল...!!!
হা হা হা..... রাজাকার পাষন্ড...

