কতটুকুই বা চেয়েছিলাম


 কতটুকুই বা চেয়েছিলাম!
তেমন কিছু তো
চাইনি কখনো।
হালকা ঘ্রাণ বের হওয়া দুটো গোলাপ
লাল, হলুদ কিংবা সাদা
যেটা তোমার পছন্দ, কখনো তো চাইনি।
বলিনি যে, দিতে হবে
জারবালা, গ্ল্যাডিওলাস।
কখনো তো চাইনি, বলিনি
মুঠোফোনটা গালে ঠেকিয়ে রাতের পর রাত
পার করতে হবে আমার সাথে।
মধ্যরাতে জানালার গ্রীলে মাথা ঠেকিয়ে
আমার কথা ভাবতেও বলিনি কখনো।
নদীতীরে হাঁটার সময়
স্বচ্ছ বালুর জলে আমার ছাতাও
দেখতে বলিনি কখনো।
কখনো চাইনি
শহরের নামিদামী রেস্তোরাঁয়য়
সময় কাঁটাবে আমার সাথে।
ক্লাস ফাঁকি দিয়ে
অথবা রাগী পিতার টিকির উপর দিয়ে
আমার সাথে যেতেও বলিনি কখনো।
শুধু চেয়েছিলাম,
একই আইসক্রিমে দু'জন ঠোঁট ছোঁয়াতে,
কখনো মধ্যরাতে একই তারা খুঁজে বের করতে,
অথবা নতুন কেনা
গিটারটা দিয়ে দুটো গান শোনাতে।
আর চেয়েছিলাম,
তোমার খোপা করা চুলগুলো
টেনে খুলে দিতে, ঘ্রাণ নিতে।
চেয়েছিলাম,
ভয় পাওয়ার সময়গুলোতে
তোমার হাতে আলতো চাপ দিয়ে অভয় দিতে।
চেয়েছিলাম,
কোন কাশবনে নীল শাড়ি পড়া
তোমার পাশে, তোমার হাত ধরে হাঁটতে। 
কতটুকুই বা চেয়েছিলাম!
তেমন কিছু তো চাইনি কখনো।

