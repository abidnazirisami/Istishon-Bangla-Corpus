বটগাছ সমাচার 


আচ্ছা এককথায় বলতে গেলে আমাদের দেশের সবচেয়ে সুবিখ্যাত গাছগুলো কি কি???
-বটগাছ
-অশ্বথ গাছ...
এইতো নাকি?? আমাদের দেশের ঐতিহ্যবাহী বৃক্ষগুলোর মধ্যে এগুলোই বলা চলে। আর বটতলায় "পহেলা বৈশাখ" কিংবা "বসন্তবরণ" উৎসবের আরেক রীতি আমাদের বাঙলায় চলে আসছে বহু আগে থেকেই। রমনা বটমূলে ছায়ানটের বর্ষবরণ অনুষ্ঠান কমবেশি আমাদের সকলের কাছে পরিচিত। সেদিনটায় সবাই যে ওখানেই ছুটে যায় লাল-কমলার বাহার নিয়ে। 
উত্তরবঙ্গের ভারত সীমান্ত ঘেঁষে ঠাকুরগাঁও জেলা অবস্থিত। একসময়কার নানা প্রতাপশালী ঠাকুর পরিবারের আবাস ছিল এই জেলা জুড়ে। ঐতিহ্যগত দিক দিয়ে দেশের অন্যান্য জেলা কিংবা অঞ্চলগুলোর থেকে পিছিয়ে নেই।
শহরের প্রাণকেন্দ্রেই রয়েছে বিশাল একটি বটবৃক্ষ। যা এই শহরের শতবর্ষের ঐতিহ্যধারণ করে।এই গাছটির তলে প্রতি পহেলা বৈশাখেই বর্ষবরণ অনুষ্ঠান হয়ে যাচ্ছে সূর্যোদয়ের সাথে সাথে।
গাছটির আনুমানিক বয়স প্রায় ২০০ বছরের কাছাকাছি। তবে বয়স বেশি হওয়ার কারণে এর সঠিক বয়স বের করা দুষ্কর হয়ে পড়েছে। লোকমুখে এমনই বয়স শোনা যায়।
"নিক্কণ সংগীত বিদ্যালয়" নামে একটি সাংস্কৃতিক সংগঠন প্রতিবছর সেখানে উপরের উল্লেখিত বর্ষবরণ অনুষ্ঠানের আয়োজন করে থাকে। বঙ্গাব্দ ১৪০৬ সাল থেকে অর্থাৎ প্রায় ১৫-১৬ বছর থেকে তারা নিয়মিতভাবে এই অনুষ্ঠানের আয়োজন করে আসছে। এটা এই ঠাকুরগাঁও শহরের একরকম ঐতিহ্যে পরিণত হয়েছে। পহেলা বৈশাখ বর্ণিল করে তুলছে এই বটগাছ।
অনেকেরই পুরোনো দিনের অনেক স্মৃতি-বিস্মৃতি মিশে আছে এই বটবৃক্ষকে ঘিরে। প্রায় ২ একর জায়গাজুড়ে গাছটি বিস্তৃত। নিচে কংক্রিটের সুদৃশ্য বেদী বাঁধানো আছে। পথিকের ক্লান্তি ভোলানোর জন্য আদর্শ একটি জায়গা। 
শুধু এসবই নয়। আরেকটি কারণে এ গাছটি বিখ্যাত। রমনার বটমূলের বর্ষবরণ অনুষ্ঠান আমাদের সবার কাছে পরিচিত। আমাদের দেশের খুব, হাতেগোনা কিছু বটমূলে নিয়মিত পহেলা বৈশাখের অনুষ্ঠান হয়। এই অল্পকিছু সৌভাগ্যবান বটগাছের মধ্যে এটাও একটা। আয়তনের দিক থেকেও এটা অনেক আগে অবস্থান করে। 
বটগাছটির সাথে একটি ব্যাপারই শুধু বেমানন। সেটা হল গাছটি "জেলা হাই কোর্ট" এর প্রাঙ্গণে অবিস্থিত। যার ফলে প্রায় দিনেই গাছটি ব্যস্ত থাকে তহিশিলদার আর মামলা-মোকাদ্দমার সাথে জড়িত ব্যক্তিদের ভীড়ে। কোর্ট প্রাঙ্গণে অবস্থানের কারণে গাছটি আইনজীবী সমিতির মালিকানায় পড়ে গেছে।
সাম্প্রতি কোর্ট কর্তৃপক্ষ তাঁদের ভবন সম্প্রদারণ করার কাজে হাত দিয়েছে। যার ফলে আঘাত এসেছে প্রায় দুইশত বর্ষ পুরোনো এই বটবৃক্ষটির উপর। কারণ তাঁদের সম্প্রসারণশীল জায়গার মধ্যে গাছটি পড়ে গেছে। অথচ আইনজীবী সমিতি কর্তৃক এই ঐতিহ্যবাহী বৃক্ষটি না কেঁটে সংরক্ষণের কোন শুভবুদ্ধির উপস্থিতি দেখা যাচ্ছে না।
এই আঘাত শুধু সামান্য একটি বৃক্ষের উপরেই না, এই আঘাত ঠাকুরগাঁও শহরসহ পুরো দেশের ঐতিহ্যের উপর, এই আঘাত এদেশের শিল্প-সাংস্কৃতির উপরেও। 
সময় এসেছে শতবর্ষের ঐতিহ্য ধারণকারী এই বট গাছটি সংরক্ষণে দেশের সুশীল সমাজ, সাংস্কৃতিক কর্মীদের পাশাপাশি সকল স্তরের মানুষের এগিয়ে আসার।

