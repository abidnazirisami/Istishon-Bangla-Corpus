স্মৃতিতে বিশ্বকাপ ফুটবল 


'৯৮ এর বিশ্বকাপ ফাইনাল। আয়োজক ফ্রান্স।
ফাইনাল খেলছে ব্রাজিল আর ফ্রান্স। ফ্রান্সের তারকা জিদান। আর ব্রাজিলের রোনালদো, কাফু, কার্লোস।
ফুটবল খেলাটা কি তখনো ঠিকমত বুঝিনা। টিভিতে শুধু দেখি কয়েকটা মানুষ বল নিয়ে দৌড়াদৌড়ি করছে। টিম বা সাপোর্ট বুঝিনা। তো ফাইনাল খেলার দিন আমি নানুবাসায়। খেলা দেখছি বড়দের পাশে বসে। একসময় নানু জিজ্ঞেস করলো আমি কোন দল??? ব্রাজিলের হলুদ জার্সি, হলুদ মোজা। ফ্রান্সের নীল আর সাদা। বেশ রঙচঙে দেখে বলে দিলাম, "ওইটা..।" ওইটা ছিল "ব্রাজিল।"
সেবার ব্রাজিল রানার্স-আপ হল। ফ্রান্স চ্যাম্পিয়ন। 
২০০২ বিশ্বকাপ। আয়োজক জাপান আর কোরিয়া যৌথভাবে।
এবার বেশ বড় হয়েছি। ফুটবল খেলা এখন বুঝি। টিম বা সাপোর্টও বুঝি। এবার আমার দল "ব্রাজিল।" মনে পড়ল গতবারের ওই খণ্ডস্মৃতি। পুরো বিশ্বকাপজুড়ে ব্রাজিলকে সাপোর্ট দিয়ে গেলাম। এবং সেবারের পর থেকে সাপোর্ট বদলানোর সুযোগটি আর রইল না। কারণ সেবার ব্রাজিলই চ্যাম্পিয়ন হল।
সবার মুখে একটাই নাম রোনালদো। আরেকটা নাম ছিল সবার মুখে জার্মানীর গোলকিপার "অলিভার কান।" সে নাকি একাই ব্রাজিলকে রুখে দিবে। দুরুদুরু বুক নিয়ে খেলা দেখছি। কিন্তু আমাদের ভয় দূর করে সেই রোনালদোই একক নৈপূণ্যে করল দুটো গোল। ব্রাজিল, জার্মানিকে ২-০ গোলে হারাল। জিতার পর সেই উচ্ছ্বাস দেখে কে....!!! সেই নাচানাচিও মনে পড়ছে। আরেকটা সুখের স্মৃতি ছিল, প্রথম রাউন্ড থেকেই আর্জেন্টিনার বিদায়। 
২০০৬ বিশ্বকাপ নিয়ে উল্ল্যেখযোগ্য কোন স্মৃতি নেই।
যা আছে, দুঃখের স্মৃতি। সেবারও সেই ফ্রান্সের কাছেই পরাজয়। ক্ষতটা আরো গভীর হল যখন দ্বিতীয় সাপোর্ট "পর্তুগাল"ও সেমিফাইনালে হারল সেই ফ্রান্সেরই কাছে। "ক্রিস্টিয়ানো রোনালদো"র অসাধারণ ফ্রি-কিক থেকে গোল মিস। ফাঁকা মাঠে একা বল পেয়েও "ডেকো"র গোল মিস। শেষ মুহূর্তে আবার ফ্রি-কিক ফেরত বল থেকে "ফিগো"র মিস। সেবার চোখে পানি চলে এসেছিল। হার তো নয়ই, জেতা ম্যাচটাই হেরেছিল বলা চলে।
সেবার চ্যাম্পিয়ন ইটালি আর ফ্রান্স রানার্স-আপ। 
২০১০ বিশ্বকাপ। বিশাল জাঁকজমকপূর্ণ। আয়োজক "দক্ষিণ আফ্রিকা।"
আবার কোয়ার্টার ফাইনাল থেকে ব্রাজিলের বিদায়। নেদারল্যান্ড এর কাছে পরাজয়। শেষ হাফ নেদারল্যান্ড খুব ভাল খেলেছিল। নিয়তি মেনে নিলাম।
দুদিন আগের ম্যাচেই জার্মানীর কাছে চিরপ্রতিদ্বন্দ্বী আর্জেন্টিনার ৪-০ গোলের শোচোনীয় পরাজয়। এটাই ছিল স্বান্তনা। ব্রাজিল হেরেছিল ২-১ গোলে।
এবার পর্তুগালের অবস্থান তেমন সুবিধার ছিল না। কোয়ার্টার ফাইনাল থেকে বিদায়। 
সেই যাই হোক, সব পুরাতন যাক মিটিয়া।
এবার আমাদের সময়, মানে ব্রাজিল। এবারো পুরোদ্যমে ব্রাজিলকে সাপোর্ট দিয়ে যাব। পর্তুগালকেও।
প্রিয় খেলোয়ার রোনালদো পর্তুগালে। আর অন্যান্য প্রিয় খেলোয়ার থিয়াগো সিলভা, নেইমার, অস্কার ব্রাজিলে। মাসখানেক পর আবার শুরু হচ্ছে। 
থ্রি চিয়ার্স ফর ব্রাজিল, ফর রোনালদো।
চলবে সাম্বার লড়াই, চলবে আভিজাত্যের লড়াই।

