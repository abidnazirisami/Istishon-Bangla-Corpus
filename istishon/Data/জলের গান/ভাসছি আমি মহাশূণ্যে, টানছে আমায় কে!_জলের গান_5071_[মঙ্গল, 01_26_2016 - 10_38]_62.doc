ভাসছি আমি মহাশূণ্যে, টানছে আমায় কে!


মনে করেন, আপনি মহাশূণ্যে ভাসছেন বিন্দাস (গ্র্যাভিটি মুভির মত)। আশে পাশে নানান গ্রহ- নক্ষত্র, ছায়াপথ, নেবুলা, রেড জায়ান্ট দেখতেসেন। শনির বলয় দেখতেসেন। হঠাৎ দেখলেন কোন একদিক থেকে আপনাকে কোন কিছু প্রবল আকর্ষণে টেনে নিচ্ছে। স্বভাবতই ভেবে নিলেন আপনি ব্ল্যাকহোলের খপ্পরে পড়েছেন! আপনার মাঝে আনন্দ- বেদনার সংমিশ্রত একটা মনোভাব। প্রথমত আপনি খুশি, কারণ আপনি ব্ল্যাকহোল খুঁজে পেয়েছেন। সাথে কিছুটা দুঃখিতও কারণ 'ব্ল্যাকহোল' মানে! মামা আপনে এইবার শ্যাষ! তো রাম-নাম জপ করে ব্ল্যাকহলের দিকে এগিয়ে যাচ্ছে। প্রবেশ করলেন। ঈশ্বরকে ডাকলেন শেষবারের মত। মৃত্যু সন্নিকটে।
কিন্তু একি! একটু পর আবিষ্কার করলেন আপনি বহাল তবিয়তে বেঁচে আছেন। শুধু বেঁচেই না, আপনি আরেক পৃথিবীতে প্রবেশ করেছেন। তবে সেটা আগেরটার মত না। মনে মনে বিজ্ঞানীদের গালি দিচ্ছেন, নাসার গুস্টি উদ্ধার করে বলছেন, 'এতদিন সবাই ভুল তথ্য দিসে। ব্ল্যাকহোলের ভিতরে গেলে কেউ মরে না। নতুন পৃথিবীতে যাওয়া যায়।' আপনি অপেক্ষা করছেন পৃথিবীতে গিয়ে এই নতুন আবিষ্কারের কথা জানাবেন। নিজের দেশের মুদ্রায় নোবেল প্রাইজমানি কত হবে সেটা গুণছেন। গুণতেই থাকেন আপনি। এইবার আমরা মূল ব্যাখ্যায় আসি।
উপরের ব্যাপারটা সহজ কথায় অনেকেই বুঝতে পারবেন, যারা একটু বিজ্ঞান নিয়ে নাড়াচাড়া করেন। এটা কিন্তু আসলেই ব্ল্যাকহোলের ভিতরের ব্যাপার না। এটা হচ্ছে "ওয়ার্ম হোল বা ক্ষুদ্রবিবর"। সাধারণ আপেক্ষিকতার তত্ত্বের (General Theory Of Relativity) সমীকরণগুলো ঘাঁটাঘাঁটি করে আলবার্ট আইনস্টাইন ও নাথান রোজেন ১৯৩৫ সালে প্রস্তাব করেন, স্থান-কালের অভ্যন্তরে এক প্রকার সেতুর অস্তিত্ব রয়েছে। এ পথগুলোকেই বলা হয় 'আইনস্টাইন রোজেন সেতু' অথবা ওয়ার্মহোল যা স্থান-কালের দুটি বিন্দুকে সংযুক্ত করে। তত্ত্বীয়ভাবে দীর্ঘ পথে ভ্রমণের ক্ষেত্রে এই গমনপথগুলো ব্যবহার করে দূরত্ব এবং সময় দুটোই ব্যাপক হারে হ্রাস করা যায়। ওয়ার্মহোলে লম্বা একটা গলার দুই প্রান্তে দুটি মুখ থাকে। এগুলো অনেকটা উপগোলাকার আর গলাটি সোজাসুজি বিস্তৃত কিন্তু ভেতরে একটু মোচড়ানোও হতে পারে। আগে একটা লেখায় ওয়ার্ম হোল নিয়ে কিছু বলেছিলাম(কমেন্টে লিংক দেয়া আছে)। এটা দারুণ রোমাঞ্চকর একটা ব্যাপার।
ওয়ার্ম হোলের সংজ্ঞা অনেকেই অনেকভাবে দিয়েছেন। এখানে একটি দিলাম। এটা, Matt Visser's Lorentzian Wormholes,
"If a Minkowski spacetime contains a compact region Ω, and if the topology of Ω is of the form Ω ~ R x Σ, where Σ is a three-manifold of the nontrivial topology, whose boundary has topology of the form ∂Σ ~ S2, and if, furthermore, the hypersurfaces Σ are all spacelike, then the region Ω contains a quasi-permanent intrauniverse wormhole"
তো এবার উপরের ঘটনার ব্যাখ্যায় যাই। আইনস্টাইনের সাধারণ আপেক্ষিকতার তত্ত্ব গাণিতিকভাবে ওয়ার্মহোলের অস্তিত্বের ভবিষ্যদ্বাণী করে যেখানে ওয়ার্মহোলের দুই মুখে দুটি ব্ল্যাকহোল থাকবে। যা হোক, একটি মৃত্যুকালীন নক্ষত্র চুপসে গিয়ে বস্ন্যাকহোলে পরিণত হওয়ার সময় নিজে থেকে কোনো ওয়ার্মহোল সৃষ্টি করতে পারে না। ওয়ার্মহোল শুধু মহাবিশ্বের দুটি পৃথক অঞ্চলকেই সংযুক্ত করে না বরং দুটি মহাবিশ্বকেও সংযুক্ত করতে পারে। মানে আপনি ব্ল্যাকহোলের ভিতরে ঠিকই গিয়েছেন, কিন্তু সেটা ছিল একটা ওয়ার্ম হোলের মুখ।
আপনি এখন একটা নতুন মহাবিশ্বে। আপনি একটি নতুন স্পেস টাইমের মধ্যে প্রবেশ করেছেন। ওয়ার্ম হোলের ভিতর দিয়ে আপনি এই মহাবিশ্ব ত্যাগ করিতে পারিবেন সহজেই। কিন্তু মানুষের জন্য এই ভ্রমণ কাজটি অত্যন্ত বিপজ্জনক হবে, কারণ উচ্চমাত্রার বিকিরণ এবং বাইরের পদার্থের সঙ্গে বিপজ্জনক সংযোগের দরুন এসব ওয়ার্মহোল যে কোনো সময় ভেঙে পড়তে পারে। এই যে আমরা আমাদের পক্ষে যাওয়া সম্ভব না জেনেও দূর-দূরান্তে পৃথিবীর মত গ্রহ খুঁজে যাচ্ছি, এটা ওয়ার্মহোলের মাধ্যমেই সম্ভব (যারা নোলানের 'ইন্টারেস্টেলার' দেখেছেন, তাদের ইতোমধ্যে বুঝে যাওয়ার কথা)।
"শোয়ার্যসচাইল্ড ওয়ার্ম হোল সমাধান" হচ্ছে প্রথম টাইপ আবিষ্কৃত ক্ষুদ্রবিবর যার মুল ভিত্তি হল 'শোয়ার্যসচাইল্ড ম্যাট্রিক তত্ত্ব' যা একটি অনন্ত কৃষ্ণ বিবর বর্ণনা করে, কিন্তু পরবর্তীতে দেখা যায় এই ধরনের ক্ষুদ্রবিবর কোন বস্তুর পারাপারের জন্য ততটা সময় সাপেক্ষ নয় কারন এটি ক্ষণস্থায়ী। ম্যাট্রিকটি হল:
"ds^2= - c^2 dt^2 + dl^2 + (k^2 + l^2)(d \theta^2 +sin^2theta\dphi^2)"
যদিও এখন পর্যন্ত কোন ওয়ার্মহোল আবিষ্কৃত হয়নি। কারণ এটা পুরোটা নির্ভর করে ব্ল্যাকহোলের উপর। আর ব্ল্যাকহোল এখন পর্যন্ত আমরা তত্ত্ব দিয়ে ধারণা করে আসছি। আমাদের কাছে এখনো ব্ল্যাকহোলের কোন চাক্ষুষ প্রমাণ নেই। তবে আমরা আশা রাখি আমরা পাবো। আমরা ওয়ার্ম হোল আবিষ্কার করব। খুঁজে বের করব নতুন নতুন মহাবিশ্ব।
" ...the beginning and the end of time. These are the same thing, as everybody knows who came into this universe via a wormhole"
___ Kathryn Davis
তথ্যসূত্র: ব্লগ, উইকিপিডিয়া, অনলাইন নিউজ পোর্টাল

