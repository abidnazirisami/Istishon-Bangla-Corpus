সেই নামটি


 বিশালতা ছাঁড়িয়ে এখন তা
শুধুমাত্র একটি নাম।
অরণ্যের আকাশ ফেলে রেখে
এখন শুধু বেঁচে রয়েছে
সার্চ বাটনের পাশের বাক্সে।
তবুও তা হঠাৎ করে
ব্যস্তদিন শেষে দেখতে পাওয়া
মেঘলা পূর্ণিমার মত। 
এর আগে হৃদয়ে-অন্তরে
ছিল নিত্য যাওয়া আসা।
গভীর রাতে ঘুমোতে যাওয়ার আগে
সব ক্লান্তি ঝেড়ে,
তার হাসিমুখ কল্পনায় আনা।
বিষন্ন সন্ধ্যাগুলোয় তার
কোমল স্পর্শ অনুভব করা।
কিংবা বৃষ্টি ভেজার দিনগুলোয়
তার ভেজা চুলের ঘ্রাণ নেয়ার আকুলতা। 
আজন্ম লালায়িত সাধ আর সেই নামটি
আজ কালবৈশাখীর হিংস্র তান্ডবে
উপড়ে গিয়ে পড়েছে দূরে, অজানায়,
কোন নির্জন সমুদ্রের নীলে।

