বহুরূপী রবী'দা


"ক্ষুদ্র আশা নিয়ে রয়েছে বাঁচিয়ে না মানে স্বান্তনা
যা কিছু পাই, হারায়ে যায়, না মানে স্বান্তনা"
আজ কবিগুরুর জন্মদিন। বাঙলাতে রবীন্দ্রনাথ ঠাকুর একটা বিশেষণের নাম। একটা প্রতীকের নাম। সমসাময়িক সমাজে রবীন্দনাথ ঠাকুরের নানান রূপ বিদ্যমান রয়েছে। কখনো সেটা প্রশংসনীয় কখনো আবার নিন্দনীয়। 
যেমন, একটা কথা আমরা সবাই জানি যে, বঙ্গভঙ্গের সময় কতিপয়দের সাথে রবী ঠাকুরও সেটার বিরোধীতা করেছিলেন। এছাড়া তার নোবেল পুরষ্কার গ্রহণ করা। তারপর কাদম্বিনী দেবীর সাথে তার সম্পর্ক। এমন অনেক সমালোচনার বিষয়বস্তু রবী ঠাকুর।
রবীন্দ্রনাথ ঠাকুর বেশ কিছু গানের সুর ধার করেছেন বিদেশীদের থেকে। এটা চুরি নয়, ধার। এতে হায় হায় করার কিছু না। এ গানগুলোর মধ্যে আছে,! ' 'মোৎজার্টে'র Letters 33 থেকে "কতবারো ভেবেছিনু আপনা ভুলিয়া " গানটা, কিংবা আইরিশ কবি 'টমাস মুরে'র গান থেকে এসেছে, 'আজি এ বসন্তে' গানটা অথবা স্কটিশ কবি 'রবার্ট ব্যাঙ্কোস' এর সুর নিয়ে "ফুলে ফুলে" গানটি।
বিশ্বের সেরা দু-তিনটে জাতীয় সংগীতের মধ্যে 'আমার সোনার বাংলা' একটি। খুব সহজেই বোঝা যায় এই গানের সুর শুধু আমাদের না, পুরো বিশ্ববাসীর হৃদয়েই মর্মস্পর্শী আঘাত করে। এটার সুর এক কথায় অনবদ্য। কেউ কেউ এটাও বলতে পারে যে, আমার সোনার বাংলা "গগন হরকরা"র "আমি কোথায় পাব তারে, আমার মনের মানুষ যে রে..."- এই গানের সুর নকল করে বানানো। হতেই পারে। সমস্যা তো নাই।
তবে আগেই বলেছি রবী ঠাকুরের অনেক রূপ। আবার অবস্থান থেকে আমি একজন সাংস্কৃতিক মানুষ হিসেবে রবীন্দনাথ এর শিল্প-সাহিত্যের দিকটাই ভালবাসি এবং পছন্দ করি। তার রাজনৈতিক অবস্থান, তার ব্যক্তিগত জীবন, তার ধর্ম বিশ্বাসে আমার কোন আগ্রহ নেই। কিন্তু বাংলা সাহিত্যে যতটুকু আগ্রহ, রবী ঠাকুরেও ততটা রয়েছে। এক রবী ঠাকুর বাংলা সাহিত্যে যা কিছু দিয়ে গেছেন, নজরুল ছাড়া আর কেউই তেমনি দিয়ে যান নি। কাজেই আমরা বাংলা সাহিত্যে 'রবী সাহিত্য' নামে একটা ভাগ খুলতেই পারি। এত কম সময়ে এত লেখা একটা মানুষের পক্ষে অসম্ভব। বিশ্ব শিল্প-সাহিত্যে শেক্সপিয়ার, ভিঞ্চি ছাড়া আর কেউই এমন কাজ করে যেতে পারেননি এ পর্যন্ত।
তাই তো যখনই আবৃত্তির কথা আসে, প্রথমেই রবী ঠাকুরের কবিতার কথা মাথায় আসে। গানের কথা এলে আগে রবীন্দ্র সঙ্গীত, প্রেমের কথা এলেও রবীন্দ্রনাথ, ছোটগল্পের কথা এলেই রবীন্দ্রনাথ। বাংলা সাহিত্যের সব জায়গাতেই রবীন্দ্রনাথ এক অনন্য নাম। তাকে বাদ দিয়ে বাঙলা সাহিত্যের কথা চিন্তা করা যায় না। 
শীত শেষে বসন্ত যখন হেসে উঠে তখন রবী ঠাকুর হাজির হয়ে যান, "আহা আজি এ বসন্তে, কত ফুল ফোটে, কত পাখি গায়...।" যখন গ্রীষ্মের তাপদাহ পেরিয়ে শিয়রে বর্ষা উঁকি মারে। ক্লান্ত প্রকৃতিকে ভিজিয়ে দিয়ে যায় বৃষ্টি আর রবীন্দ্রনাথ, "এসো নীপবনে ছায়াবীথি তলে, এসো করো স্নান নবধারা জলে..."। আবার ফাগুণ হাওয়াতেও রবী ঠাকুর আছেন, "ফাগুন হাওয়ায় হাওয়ায়" কিংবা "পাগলা হাওয়ার বাদল দিনে"।
আমাদের প্রত্যাহিক জীবন, প্রেম আর ভালবাসায় রবীন্দ্রনাথ জড়িয়ে আছেন পরম মমতায়। আর নশ্বর পৃথিবীতে রবীন্দ্র সঙ্গীত অবিনশ্বর। 

