কিছু চিৎকার এবং শেষ


 সেই কবে শেষ কবিতা লেখার
খাতাটা খুলেছিলাম,
মনে নেই।
শেষ গল্প লেখার খাতাটা!
উহু, তাও মনে নেই।
কবিতার শব্দগুলো আগের মত
রোজ রোজ ধরা দেয় না,
কিংবা আমিই খুঁজি না হয়ত।
প্রসঙ্গ না থাকলে
রচনা আসবে কই থেকে?
দূর্ঘটনা না হলে খবরের
শিরোনাম কি হবে তবে? ফাঁকা! 
কিছু শেষ কখনো
ডোবে না রাত্তিরে, বারেবার
ফিরে আসে নতুন জন্ম নিয়ে।
দূরের ল্যাম্পপোস্টের টিমটিমে আলোয়
কখনো ডানা ঝাপটায় অপ্রিয়
অথবা বেফাঁস হয় নগ্নতা।

