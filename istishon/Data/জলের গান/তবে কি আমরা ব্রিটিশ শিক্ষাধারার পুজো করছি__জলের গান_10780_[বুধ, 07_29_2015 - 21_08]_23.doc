তবে কি আমরা ব্রিটিশ শিক্ষাধারার পুজো করছি_


“ব্রিটিশদের শিক্ষার ধারাই এখনও বহাল আছে। জেনারেল শিক্ষার চিন্তাধারার বিপরীতে আমরা না। কিন্তু জেনারেল শিক্ষায় গেলে আমরা শেষ হয়ে যাব। এখন আমরা সেই ম্যাকানিজম করছি যেন টিকে থাকতে পারি।”
আরে না না কথাটা আমার না। এই মুল্যবান কথাখানা বলেছেন, কওমী মাদ্রাসা বোর্ডের মহাসচিব মুহাম্মাদ আব্দুল জব্বার জাহানবাদী। শুধু এখানেই শেষ না। আর যা বলেছেন তার মধ্যে উল্লেখযোগ্য এটা-
“আমাদের শিক্ষা ধারা মুসলমানদের, যা শুরু হয়েছে মদিনা থেকে। আর বর্তমানে চলমান ব্রিটিশদের শিক্ষার ধারা সাংঘর্ষিক। জেনারেল শিক্ষা হল ধর্মহীন।”
মজার না? 
অবশ্যই। আমরা একটা ধর্মহীন শিক্ষা ব্যবস্থায় আছি। এজন্যই ক্লাস থ্রি থেকে আমাদেরকে বাধ্যতামূলক ভাবে "ইসলাম শিক্ষা" (কিংবা যার যার ধর্মীয়) বই পড়তে হয়। আমাদের এ শিক্ষাকে ধর্মীয় করার জন্য উনি কি বলতে চান যে, পদার্থবিজ্ঞান বইয়ের জায়গায় আমরা পড়ব, "ইসলামিক পদার্থবিজ্ঞান" কিংবা "শ্রী শ্রী পদার্থবিজ্ঞান" এই টাইপ কিছু! অথবা আমাদের শিক্ষাকে ব্রিটিশ শিক্ষাধারা বলা মানে কি এই শিক্ষা ধারা সেকেলে! তাদের টাই আধুনিক? তার আরো কথা, “কিছু মাথায় নিয়ে আমরা ঘুমাইয়া পড়েছি তা নয়, সমাজের দিকেও আমাদের পুরো নজর আছে।" হুম তা তো দেখাই যাচ্ছে। তাদের বইগুলা আবার স্পেশাল। বইয়ের শুরুতে নেই জাতীয় সংগীত। (হিন্দুয়ানী গান আরকি) 
আচ্ছা, একটা মানুষ যখন পড়াশুনা শুরু করে সেটা কি ধর্মীয় দীক্ষার জন্যই? কুরআন শরীফ কি তবে বিজ্ঞান বহির্ভূত? একটা কঠিন কথা হলেও বলি, এদেশে সবচেয়ে বেশি শিক্ষিত মূর্খ মাদ্রাসাতেই উৎপন্ন হয়। কারো গায়ে লাগলে করার কিছু নাই, কিন্তু এটাই একদম সত্য। শিক্ষার আবার ধর্ম/জাত এসব কি? শিক্ষা তো শিক্ষায়ই। আল-বেরুনী, ইবনে সিনা কি তবে ন্যাস্টিক ছিলেন! 
তাদের শিক্ষা যে কতটা অ্যাফেক্টিভ তা আমরা পথে ঘাটেই টের পাই। উদাহারণ দেয়ার দরকার নাই। আমার থেকে আপনাদের কাছেই সেটা বেশি আছে। ধর্মীয় শিক্ষার সাথে বিজ্ঞানের সম্পর্ক হলে কি হয়? পোলাপান কি নাস্তিক হইয়া যাবে?(ধর্মের কল বাতাসে নড়ে)। আরো মজার যে, মাদ্রাসা গুলোতে নাকি বাংলা, ইংরেজি, গণিতের মত বিষয়ের জন্য সাধারণ শিক্ষক নেয়া হয়। হ্যা আবশ্যই ঠিক। বাংলা তো হিন্দুয়ানী ভাষা, ইংরেজি বেগানা ভাষা তাই না!!! আজকাল কি মাদ্রাসা গুলোতে সৈয়দ আমির আলী, নওয়াব আব্দুল লতিফ, স্যার সৈয়দ আহমদ এদের জীবনী কিংবা বীরত্ব পড়ানো বন্ধ করে দিয়েছে নাকি! নাকি বাঙালী মুসলমান আবার সেই ইংরেজ এবং ইংরেজি বিরোধী যুগে চলে যাচ্ছে(কিংবা বিদ্যমান)। 
উলটা পালটা অনেক কিছু বলে ফেলসি। কথা হচ্ছে, শিক্ষা হবে শেখার, জানার, গবেষণার জন্য। কোন নির্দিষ্ট কারণে শিক্ষা কেনো শেকল পড়ে থাকবে। একজোড়া শিক্ষিত চোখ সবদিকে তাকাকে তকতক করে। পীযুষ স্যারের কথায়, ময়লার মধ্যে থেকে খুঁটিয়ে খুঁটিয়ে ভালটি বের করে আনবে । আমরা কোন ব্রিটিশ শিক্ষা ধারাই চলি না, চললে এতদিনে অনেককিছু হয়ে যেত। বরং তারাই একটা সেকেল চিন্তাধারা পুঁজে রেখে একটা সেকেলে রংহীন শিক্ষা ব্যবস্থা লালন করে আসছে, এবং বন্দী করে রাখছে। তাই বলে আমি বলছি না যারা মাদ্রাসায় পড়ে তারা আধুনিক না, অনেকেই আছে অনেক আধুনিক, কিন্তু সেটা নিজের চেষ্টায়। আমার মনে হয় না তার রেল্ম এর কেও তাকে এটাতে উৎসাহ দিয়েছে।
সবার জন্য শিক্ষা 

