প্রবারণা 


:এই যে ম্যাডাম
:জ্বি ! আমাকে বলছেন ?
:হ্যাঁ । আর তাছাড়া এখানে আপনি ছাড়া আশেপাশে আর কেউ নেই ।
:ওহ...তো কিছু বলবেন ?
:ক্যামেরাটা আমাকে দিন । আমি ছবি তুলে দিচ্ছি ।
:থেঙ্কস । কিন্তু আমি কি আপনার হেল্প চেয়েছি ?
:না চাননি । কিন্তু আপনার অসুবিধা হচ্ছে দেখে এলাম ।
:সরি লাগবে না ।
:ভয় নেই । আমি চোর না ।
প্রিয়তা দেখলো আশে পাশে কেউ নেই । জায়গাটা অপরিচিত । ছেলেটাও অপরিচিত । দেখে অবশ্য ভালই মনে হচ্ছে । তারপরও এত সুন্দর একটা জায়গায় ছবি তুলতে পারছে না দেখে ক্যামেরাটা দিল ।
:নিন । ধন্যবাদ ।
:ওপাশটায় চলুন । জোয়ার আসছে । পানি ভয় পান নাকি ?
:হা হা । ভয় পেলে কি এখানে আসতাম !
অপু মুগ্ধ হয়ে প্রিয়তার ছবি তুলছে । ওর মনে হচ্ছে ক্যামেরার ভিতর দিয়ে যেন এক অপ্সরি দেখছে । মেয়েটা যেমন সুন্দর,হাসিটা আরো সুন্দর ।
প্রিয়তা খেয়াল করলো ছেলেটা বেশ যত্ন নিয়ে ছবি তুলছে । 'হয়তো ফটোগ্রাফার' ভাবলো ও । বেশ কিছু ছবি তোলা হল ।
:অনেক ধন্যবাদ । আপনি কি....
:'অপু'-প্রিয়তাকে থামিয়ে দিয়ে ।
:'আমি প্রিয়তা । আপনি কি প্রফেশনাল ফটোগ্রাফার ?'-ছবিগুলো দেখতে দেখতে প্রিয়তা ।
:সুন্দরীদের ছবি তোলার জন্য ফটোগ্রাফার হতে হয় না ।
:আমি বুঝি খুব সুন্দরী !
:নাহ অতি কুৎসিত । চলুন সামনে যাওয়া যাক ।
:'চলুন ।' মৃদু হেসে প্রিয়তা
স্রোতের পাশ দিয়ে দুজনে সামনে এগিয়ে চলেছে । অপু মুগ্ধ হয়ে প্রিয়তাকে দেখছে । 'একটা মেয়ে এত সুন্দর কিভাবে হয় !'
:প্রিয়তা আপনি একা যে ? সঙ্গী....
:না আমি একাই । ঢাকায় থাকি । বন্ধুদের সাথে এসেছি । ওরা সবাই ঘুমোচ্ছে । সকালটা ভাল লাগলো তাই একাই চলে এলাম । আর আপনি এখানেই থাকেন ?
:বাসা চাঁটগা । চাকরির খাতিরে এখানে থাকা । আজ অফিস নেই তাই বেরিয়ে পড়লাম । আপনার মত আরকি ।
:আপনার সাথে পরিচত হয়ে খুশি হলাম ।
:আপনার মত সুন্দরীর সাথে পরিচিত হয়ে আমিও খুশি হলাম । কদিন থাকবেন ?
:কাল বিকালে চলে যাব ।
:আজ তো প্রবারণা পূর্ণিমা । রাতে এখানে ফানুস উৎসব । আসছেন তো ?
:জ্বি আসবো ।
:আপনার সাথে দেখা হতে পারে ?
:উম...হয়তো না...হয়তো...
 ---------------
প্রিয়তা অপেক্ষা করে আছে । অপু সাহেব এখনো আসেনি । আশে পাশে প্রচুর মানুষজন । আদবাসী ছেলে মেয়েই বেশি দেখা যাচ্ছে । মুখে উৎসবের খুশি । দেখে খুব ভালো লাগছে প্রিয়তার । তবে এ মুহূর্ত্বে ও ভাবছে অপুকে নিয়ে । ক্ষণিকের পরিচয়ে মানুষটাকে কেমন জানি ভাল লেগে গেছে । কিন্তু ও কি আসবে...
:"আপনি দেখি সত্যি এসেছেন । সরি একটু দেরি হয়ে গেল ।"-অপুর হাতে অনেকগুলো লাল গোলাপ ।
:আমি তো ভাবলাম আপনি বুঝি আসবেনই না ।
:ফুলগুলো নিন । একদম তাজা । কিন্তু আপনার থেকে কম সুন্দর ।
:হা হা । আপনি ভাল হাসাতে পারেন ।
:তাই ! চলুন ওদিকে যাওয়া যাক । ফানুস ওড়ানো শুরু হয়েছে ।
:চলুন ।
অপু খেয়াল করলো প্রিয়তা অনেক যত্ন করে সেজেছে । শাড়ি পড়েছে । চোখে গাঢ় করে কাজল দিয়ে কপালে ছোট্ট একটা টিপ দিয়েছে । চারপাশটা ফানুসের আলোয় জ্বলছে । সেই সাথে প্রিয়তার রূপও জ্বলছে যেন । অপূর্ব লাগছে । মেয়েটার কথাতেও কেমন জানি একটা মায়া আছে ।
:আপনার বান্ধবীরা ?
:ওরা আছে আশে পাশে কোথাও ।
:আপনি একা এলেন যে । কিছু বললো না ?
:নাহ । ওরা ব্যস্ত আছে ।
:আপনাকে খুব সুন্দর লাগছে । এই সুন্দর রাতটার থেকেও সুন্দর ।
:অতিরিক্ত প্রশংসা হয়ে গেল ।
:উহু কমই বলেছি ।
:হয়েছে মশাই লজ্জা লাগছে আপনার প্রশংসায়
এখানে চারপাশটা মোটামুটি ভালো ভীড় । সবাই ফানুস উৎসব দেখতে এসেছে । চারপাশটা খুব সুন্দর লাগছে । একটার পর একটা ফানুস উড়ে যাচ্ছে ।
:প্রিয়তা ফানুস মানে জানেন ?
:জ্বি না ।
:ফানুস মানে স্বপ্ন । চলুন দুজনে একটা ফানুস উড়াই । আগুন ভয় পান না তো আবার !
:হা হা । আপনি অদ্ভুত অদ্ভুত কথা বলেন ।
:প্রথম প্রথম তো অদ্ভুত লাগবেই ।
:কিছু বললেন !
:না কিছু না । চলুন ওখানে ফানুস পাওয়া যাবে ।
---------------------
তিন মাস পর ।
:তোমার এতক্ষণ লাগে আসতে ? না এলেই পারতে ।
:মারবে নাকি !
:হুম মারবো । কথা নেই যাও । হুহ....
অপু পিছন থেকে অনেকগুলো লাল গোলাপ সামনে নিয়ে এলো ।
:প্রিয়তা তোমাকে আজ খুব সুন্দর লাগছে । রাগ করলে আরো সুন্দর । এই ফুলগুলোর চেয়েও সুন্দর ।
প্রিয়তা অপুর কান ধরলো ।
:তুমি পাল্টালে না । আচ্ছা আমাকে কি কোনদিন খারাপ লাগে না ? ফাযলামি করো ! যাও....

