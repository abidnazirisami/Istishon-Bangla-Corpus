সময় পাল্টে দেয়ার কারসাজি বা ওয়ার্ম হোল


ওয়ার্ম হোল ব্যাপারটা আমাদের অনেকের কাছেই অজানা। অনেকের কাছে হয়ত নামটা প্রথম শোনা। কিন্তু আসলে এটা একটা চমৎকার ব্যাপার। সবকিছু বিবেচনায় নিলে খুব কঠিন হতে পারে। তাই আমরা এটাকে একটা সায়েন্স ফিকশন গল্পই মনে করি।
ওয়ার্ম হোল বা ক্ষুদ্র বিবর। সহজ কথায় এটা একটা মহাজাগতিক ব্যাপার। যেমনঃ ব্ল্যাক হোল বা কৃষ্ণ বিবর, সিঙ্গুলারিটি। ওয়ার্ম-হোলের আরেকটা নাম হচ্ছে আইন্সটাইন-রোসেন ব্রিজ। নাম থেকেই বোঝা যাচ্ছে এটা দুইটা মাধ্যমের মধ্যে যোগাযোগ স্থাপন করে। সেই দুইটি মাধ্যম হচ্ছে দুইটা আলাদা স্পেস-টাইম। আরো সহজ করে বলতে গেলে দুইটা আলাদা স্পেস-টাইম এর মধ্যকার শর্টকাট রাস্তা হচ্ছে এই ওয়ার্ম-হোল। অর্থাৎ আমরা একটা ওয়ার্ম-হোলের মাধ্যমে সম্পূর্ণ আলাদা একটা স্পেসটাইমে প্রবেশ করতে পারব।
ওয়ার্মহলের মধ্যে দিয়ে প্রবেশ করলে এর অপর প্রান্তে আমরা নিজেকে অন্য স্পেস এবং সময়ে আবিষ্কার করব। যদিও এই ভ্রমণটি আমাদের কাছে মাত্র কয়েক সেকেন্ডের মনে হলেও নিজেকে আবিষ্কার করতে পারি কয়েক শতক পরে। এছাড়া আমরা যদি একটি ওয়ার্মহোলের ভেতরে প্রবেশ করি তবে নিজেকে কোন ভিন্ন মাত্রায় দেখতে পাবো। এই বিষয়টিকে তাত্ত্বিকভাবে বলা হয় প্যারালাল ইউনিভার্স। আমাদের জগতটি হলো ত্রিমাত্রিক জগত আমরা কোন কিছুর অবস্থান নির্ণয় করি তিনটি মাত্রার মাধ্যমে, এই তিনটি মাত্রা হলো দৈর্ঘ্য, প্রস্থ এবং উচ্চতা।
বিজ্ঞানীরা বলছেন, এই ওয়ার্মহোলের মাধ্যমে মাল্টিপল ইউনিভার্সের সাথে সংযুক্ত হওয়া সম্ভবপর হতে পারে। কোয়ান্টাম মেকানিক্সের একটি বিস্ময়কর ধারণা হলো প্যারালাল ইউনিভার্স কিংবা মাল্টিপল ইউনিভার্স। ধারণা করা হয় যে, মহাবিশ্ব সৃষ্টির শুরুর সময় ইনফ্লেশন বা বুদবুদের মাধ্যমে এই প্যারালাল ইউনিভার্সের সৃষ্টি।
ওয়ার্ম হোলের ব্যাপারটা আরেকটু পরিষ্কার করি। একটা কাগজ নিই। কাগজের লম্বালম্বি দুই প্রান্তে দুটো ছোট্ট বৃত্ত আঁকি। এবার কাগজটা মাঝ বরাবর ভাঁজ করে ব্রত্ত দুটো এক করে কাগজটা ফুটো করি। এটা হচ্ছে একটা ওয়ার্ম হোল। খেয়াল করি। কাগজটা যখন সমান্তরাল ছিল তখন বৃত্ত দুটোর মধ্যে দূরত্বটা অনেক ছিল অথচ ভাঁজ করার পর দূরত্বটা কমে গেল! এটাই হচ্ছে ওয়ার্ম হোল। মানে সময় সংক্ষেপনের একটা রূপ। আমরা কাগজের জায়গায় একটা আপেল নিয়েও পরীক্ষাটা করতে পারি। কিংবা পৃথিবীটাকেও একটা ওয়ার্ম হোল কল্পনা করতে পারি। আরেকটু সহজ কথায় যেমন আমরা কোন গন্তব্যে যাওয়ার জন্য মূল রাস্তা বাদ দিয়ে অনেক সময় ভিন্ন রাস্তা অর্থাৎ শর্টকাট ব্যবহার করি যাতে কম সময় লাগে। আর এই ব্যাপারটাই হচ্ছে ওয়ার্ম হোল। যার ভিতর দিয়ে আমরা খুব সহজেই অন্য আরেকটা স্পেস টাইমে চলে যেতে পারি। 
আমরা যে টাইম মেশিন নিয়ে লাফালাফি করি সেটা এই ওয়ার্ম হোম থেকেই এসেছে। তবে এখনো এই ওয়ার্ম হোলের দেখা মিলেনি বাস্তবে। তেমনি টাইম মেশিনও গাণিতিকভাবে নেই।
তথ্যসূত্রঃ উইকিপিডিয়া, কৃষ্ণ বিবর, ক্ষুদ্র বিবর
এবং বিভিন্ন ব্লগ

