গানের কথা- ১


♪রবীন্দ্র সংগীত
হঠাৎ মাথায় এল রবীন্দ্রনাথ ঠাকুর যদি না আসতেন, রবীন্দ্র সংগীত যদি না-ই থাকত, তবে কি হত...???
সহজ কথায় বললে বলা যায়, ভালবাসা-প্রেম এসব একটু বেশি স্প্যাশাল বা মধুর আর লাগত না। সন্ধ্যার মেঘমালার সাথে প্রিয়জনের তুলনা হত না এখনকার মত কিংবা কখনো মনে প্রশ্ন জাগত না, "সখী ভালবাসা কারে কয়।"
অনেকেই অনেক কথাই বলবে জানি। কেউ হয়ত বলবে কিছুই হত। জীবন ঠিকই চলতে, সন্ধ্যার মেঘ ভাল লাগত। কিন্তু আসলে কি তাই..??? আমার মনে হয় না। 
রবীন্দ্র সংগীতকে আমরা খুব সহজেই স্বয়ংসম্পূর্ণ বলতে পারি। কেননা? রবীন্দ্র সংগীতে কি নেই? সব কিছুই আছে। ভালবাসার কথা, প্রেমের কথা, বিরহের কথা, মানবতার কথা, দেশপ্রেমের কথা সবকিছুই আছে। এবং রবীন্দ্রনাথ ঠাকুর যে গানের বিষয়ের যে জায়গায় হাত দিয়েছেন, সেখানেই সফল।
আমাদের জাতীয় সংগীত নিয়ে অনেকে অনেক কথাই বলেন, কেই বলে রবীন্দ্রনাথ ভারতের আমাদের জাতীয় সংগীত কেন অন্যদেশের একজন লিখবে.... ইত্যাদি ইত্যাদি।
আচ্ছা, কেউ কি আমায় কখনো বলতে পারবে যে, আমাদের জাতীয় সংগীতের জন্য "আমার সোনার বাংলা" ছাড়া আর কোনটা পারফেক্ট হত???? আছে কোন অপশন??? না নেই। কখনো থাকবে না।
বিশ্বের সেরা দু-তিনটে জাতীয় সংগীতের মধ্যে 'আমার সোনার বাংলা' একটি। খুব সহজেই বোঝা যায় এই গানের সুর শুধু আমাদের না, পুরো বিশ্ববাসীর হৃদয়েই মর্মস্পর্শী আঘাত করে। এটার সুর এক কথায় অনবদ্য।
কেউ কেউ এটাও বলতে পারে যে, আমার সোনার বাংলা "গগন হরকরা"র "আমি কোথায় পাব তারে, আমার মনের মানুষ যে রে..."- এই গানের সুর নকল করে বানানো। হতেই পারে। সমস্যা তো নাই। 
রবীন্দ্রনাথ ঠাকুর বেশ কিছু গানের সুর ধার করেছেন বিদেশীদের থেকে। এটা চুরি নয়, ধার। এতে হায় হায় করার কিছু না। এ গানগুলোর মধ্যে আছে,! ' 'মোৎজার্টে'র Letters 33 থেকে "কতবারো ভেবেছিনু আপনা ভুলিয়া " গানটা, কিংবা আইরিশ কবি 'টমাস মুরে'র গান থেকে এসেছে, 'আজি এ বসন্তে' গানটা অথবা স্কটিশ কবি 'রবার্ট ব্যাঙ্কোস' এর সুর নিয়ে "ফুলে ফুলে" গানটি।
এসব গানের কোনটাতে রবীন্দ্রনাথ নিজেও সুর সংযোজন করেছেন। দুই সুর মিলিয়ে এদেশীয় এবং একটি রাবীন্দ্রিক সুর এনে দিয়েছেন। 
রবীন্দ্র সংগীতে একটা আশ্চর্য মাদকতা আছে। যেকোন সময়, যেকোন পরিস্থিতিতেই রবীন্দ্র সংগীত ভাল লাগে। বিশেষ করে মন খারাপের সময়গুলোতে। কিংবা রাত্রির নিঝুম স্তব্ধতার মাঝে।
রবীন্দ্র সংগীতের মধ্যে যে গানগুলো সবচেয়ে বেশি ভাল লাগে সেগুলো হল-
"কতবারো ভেবেছিনু, আপনা ভুলিয়া," কিংবা "সখী ভাবনা কাহারে বলে, সখী যাতনা কাহারে বলে," অথবা "সকাতরে ওই কাঁদিছে সকলি," আর "মনের ভিতরে, খেলাঘর বাঁধতে লেগেছি," গানগুলো। আরো অনেক বলতে গেলে প্রায় সব গানই ভাল লাগে। ভাল না লেগে যাবে কই.....!!!
আগের রবীন্দ্র সংগীত যারা গাইত, তখন সেটা প্রায় পুরোটাই ক্ল্যাসিকের পর্যায়ে ছিল। সুরগুলো একটু সেকেলে। কিন্তু এখন সেই সেকেলে সুরের সাথে নতুন নতুন ইন্সট্রুমেন্ট ব্যবহৃত হয়ে রবীন্দ্র সংগীতটাকে একদক পরিপূর্ণ মনে হয়। এমনকি "মায়াবন বিহারিণী"র মত বিরক্তিকর গানও আজ অনেকেরই পছন্দের গানের তালিকায় চলে এসেছে। এখন যাঁরা রবীন্দ্র সংগীত গায় তাঁদের মধ্যে অবশ্যই প্রথমে থাকবেন "রেজোয়ানা হক চৌধুরী বন্যা" আর "শ্রাবণী সেন"। এই বয়সেও "শ্রাবণী সেন" যতটা আবেক আর সুর নিয়ে গান, তা শুনে শুধু স্তব্ধ হয়ে থাকতে হয়।
"লোপামুদ্রা মিত্রে"র গানও বেশ ভাল লাগে।
"সোমলতা আচার্য"-কে নিয়ে নতুন করে কিছু বলার নেই। তার তুলনা সে নিজেই।
বাংলাদেশে তরুণ যারা গায় তাদের মাঝে "অর্ণব"-এর রবীন্দ্র সংগীত অনেক অনেক ভাল লাগে। "সাহানা বাজপেয়ী"ও অনেক আবেগ আর সুর নিয়ে গাইতে পারে। ভাল গায়।
রবীন্দ্র সংগীত আমাদের সুর, ভালবাসা, আবেগগুলোকে পূর্ণ করেছে।
নশ্বর পৃথিবীতে রবীন্দ্র সংগীত অবিনশ্বর...
(আমি ক্ষুদ্র মানুষ। রবীন্দ্র সংগীত নিয়ে কথা বলার যোগ্যতা আমার নেই। তবু কিছু লেখার ইচ্ছা হল। উপরে যা লিখেছি তা আমার ব্যক্তিগত ভাবনা।)

