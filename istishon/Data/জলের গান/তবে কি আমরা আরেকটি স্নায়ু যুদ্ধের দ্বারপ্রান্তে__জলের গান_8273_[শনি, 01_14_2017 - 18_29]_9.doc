তবে কি আমরা আরেকটি স্নায়ু যুদ্ধের দ্বারপ্রান্তে_


১৯৮৭ সালে Intermediate-Range Nuclear Forces Treaty (INF) সাক্ষর করেন গর্বাচেভ এবং রোনাল্ড রিগ্যান। এই চুক্তিই ছিল স্নায়ু যুদ্ধ বন্ধের ইঙ্গিত। ৩ ডিসেম্বর ১৯৮৯ সালে গর্বাচেভ এবং রিগ্যানের উত্তরসূরি জর্জ হোয়াইট ডাব্লিউ বুশ, 'মাল্টা সামিটে' "স্নায়ু যুদ্ধ"র সমাপ্তি ঘোষণা করেন। একবছর পর গাল্ফ যুদ্ধে ইরাকের বিপক্ষে দুই শত্রু একসাথে যুদ্ধ করে। কিন্তু ১৯৯০ সালে সোভিয়েত ইউনিয়ন বিলুপ্ত হয়। আদতে বিশ্বে মাত্র একটু শক্তিধর রাষ্ট্র থেকে যায়, মার্কিন যুক্তরাষ্ট্র। বিশাল রাশান সাম্রাজ্যের সমাপ্তি ঘটে।
এর পরে যুক্তরাষ্ট্র এবং রাশিয়ার চির বৈরি সম্পর্ক বারেবারই নতুন স্নায়ু যুদ্ধের সম্ভাবনা জাগিয়ে তুলেছে। এবারের ঘটনাটাও তার ব্যতিক্রম নয়। কোল্ড ওয়ার বা স্নায়ু যুদ্ধোত্তর সময়ে ইউরোপে যুক্তরাষ্ট্র এবার সবচেয়ে বেশি সৈন্য প্রেরণ করছে। আরো একবার তারা 'মনরো ডকট্রিন' থেকে বের হয়ে ইতোমধ্যে ১০০০ মার্কিন সেনা জার্মানি থেকে পোল্যান্ডে প্রবেশ করেছে। এবং আরো ৩০০০ সৈন্য পাঠাবে যুক্তরাষ্ট্র। যুক্তরাষ্ট্র বলছে ন্যাটোর সদস্য হিসেবে তার সদস্যদের হুমকি স্বরূপ তারা সৈন্য প্রেরণ করছে।
গেল বছর ১৪ ডিসেম্বর পোল্যান্ডের ওয়ারশো তে এক সংবাদ সম্মেলনে মার্কিন লেফটেনেন্ট জেনারেল বেন হজ বলেন যুক্তরাষ্ট্র পোল্যান্ড, রোমানিয়া সহ অন্যান্য বাল্টিক দেশগুলোতে সৈন্য পাঠাবে যাতে ক্রিমিয়ায় রাশিয়ার হস্তক্ষেপ এর পাশের ইউরোপীয় দেশগুলোর জন্য হুমকি না হয়ে দাঁড়ায়। এবং তিনি এই সৈন্য প্রেরণের ব্যাপারটা এক প্রকার ভীতি প্রদর্শন বা আমাদের ভাষায় "Deterrence" হিসেবে অভিহিত করেন। তিনি আরো বলেন, "I’m excited about what my country is doing and I’m excited about continuing to work with our ally, Poland."
এর আগে গত জুলাইতে পোল্যান্ডের ওয়ারশোতে ন্যাটো'র দেশগুলোর আরেক সম্মেলনে সিদ্ধান্ত নেয় যে তারা পোল্যান্ড এবং বাল্টিক দেশগুলোয় "মাল্টিন্যাশনাল ব্যাটেলিয়ন" প্রেরণ করবে। সিদ্ধান্ত নেয়া হয় যুক্তরাষ্ট্র সৈন্য পাঠাবে এবং নেতৃত্ব দিবে পোল্যান্ডে, জার্মানি ব্যাটেলিয়ন পাঠাবে লিথুয়ানিয়া'য়, ব্রিটেন নেতৃত্ব দিবে ইস্তোনিয়া'য় আর কানাডা লাটভিয়ায়।
যুক্তরাষ্ট্র পোল্যান্ডে ৮৭ টি ট্যাংক এবং ১৪৪ টি আর্মড ভেহিকল এবং মোট ৪০০০ সৈন্য পাঠাবে। ক্রেমলিন এটাকে রাশিয়ার জাতীয় নিরাপত্তার জন্য হুমকি বলে উল্লেখ করেছে। মস্কোতে ভ্লাদিমির পুতিনের মুখপাত্র "দিমিত্রি পেসকভ" বলেন: "আমরা এটাকে একটা হুমকি হিসেবে দেখছি। এই পদক্ষেপে আমাদের স্বার্থ, আমাদের নিরাপত্তা হুমকির মুখে। বিশেষত যখন একটি তৃতীয় পক্ষ আমাদের সীমান্তে তার সামরিক উপস্থিতি গড়ে তুলছে। এমনকি এটা (যুক্তরাষ্ট্র) কোন ইউরোপীয় রাষ্ট্র নয়।"
ক্রেমলিন আশা করছিল প্রেসিডেন্ট ট্রাম্প ক্ষমতায় আসার পর ওয়াশিংটনের সাথে তাদের সম্পর্ক জোরদার এবং ভাল হবে। কিন্তু গত বৃহস্পতিবার ন্যাটো কর্মকর্তা বলেন তারা আশা করছে ট্রাম্প ক্ষমতায় এলেও তিনি যুক্তরাষ্ট্র ও ন্যাটোর এই অবস্থান থেকে ঘুরে দাঁড়াবেন না। ব্যাপারটা আরো পাকাপোক্ত হয় এর আগে যখন ট্রাম্পের ভবিষ্যৎ ডিফেন্স সেক্রেটারি "জেমস মাতিস" বলেন, "বাস্তবতা হচ্ছে পশ্চিমাদের স্বীকার করা উচিৎ যে রাশিয়া ন্যাটো ভাঙ্গার চেষ্টা চালাচ্ছে।"
ন্যাটোর কর্মকর্তারা উল্লেখ করে যে, "পূর্ব ইউরোপে মার্কিন যুক্তরাষ্ট্র এবং অন্যান্য জোটের সৈন্য মোতায়েন "স্থায়ী" নয় যা রাশিয়ার সঙ্গে একটি চুক্তি লঙ্ঘন করবে। মার্কিন যুক্তরাষ্ট্রের পরিকল্পনা হচ্ছে যে প্রতি নয় মাসে তারা সৈন্যদের পরিবর্তন করবে, তাই এটা নিয়ে বিতর্ক তৈরি করতে পারে যে তারা রাশিয়ার সাথে চুক্তি লঙ্ঘন করছে না, কিন্তু কার্যকরভাবে সেখানে একটি স্থায়ী উপস্থিতি থাকবে।"
পোল্যান্ডে সৈন্য রাখা অবস্থায় যুক্তরাষ্ট্র অন্যান্য পূর্ব ইউরোপীয় দেশ যেমন এস্তোনিয়া, রোমানিয়া ও বুলগেরিয়াতেও সৈন্য প্রেরণ করবে। যুক্তরাজ্যও পূর্ব ইউরোপে ন্যাটো সৈন্যদল গঠনে সহযোগিতা করছে। তারা ইতোমধ্যে ৩০০০ সৈন্য প্রেরণের সিদ্ধান্ত নিয়েছে সরকারিভাবে সাথে ন্যাটোর অন্যান্য সদস্য দেশের সৈন্য, যারা স্থায়ী সৈন্য প্রেরণ করতে প্রস্তুত আছে। এই দেশগুলো হল, ডেনমার্ক, যুক্তরাষ্ট্র, স্পেন্য, নরওয়ে এবং পোল্যান্ড।
ন্যাটো'র কতিপয় বিশ্বাস কর যে রাশিয়ার সঙ্গে যুদ্ধ সম্ভাবনা কিন্তু এটাও ঠিক যে উভয় পক্ষের বিপজ্জনক উন্নয়ন আছে রাশিয়ান সেনা বৃদ্ধির সাথে। গত শরতে কালিনিনগ্রাদ এ রাশিয়া তার নৌ ঘাঁটিতে পারমাণবিক সক্ষম "ইস্কান্দার-এম মিসাইল" নিয়ে যায় যা পোল্যান্ড এবং অন্যান্য পূর্ব ইউরোপীয় দেশগুলোর জন্য একটা বিপদ সংকেত। ন্যাটো এটাকে তাদের নিজস্ব স্থাপনার একটি প্রতিক্রিয়া হিসাবে দেখছে।
গত ২০১৪ সালে রাশিয়ার ক্রিমিয়া দখলের পর থেকে নিজেদের অস্তিত্বকে হুমকি মনে করছে পূর্ব ইউরোপের বা সাবেক সোভিয়েত ইউনিয়নের অন্তর্ভুক্ত দেশগুলো। এবং বারবারই তারা ন্যাটোর কাছে সাহায্য প্রার্থনা করে আসছে। যদিও আমার কাছে মনে হয়েছে ব্যাপারটা হচ্ছে ন্যাটো কর্তৃক বাল্টিক দেশগুলোকে ভিত করে তোলা আরকি। রাশিয়ার ক্রিমিয়া দখল যে মোটেও ভাল একটা পদক্ষেও ছিল না সেটা আসতে আসতে বোঝা যাচ্ছে। রাশিয়া তাদের অর্থনীতির একটা বড় নির্ভরশীলতা হারিয়েছে। স্টক মার্কেটের সূচক কমেছে, রাশিয়ান রুবলের দাম কমেছে, ইউরোপে অর্থনৈতিক নিষেধাজ্ঞা, সব মিলিয়ে অর্থনীতিক দিক দিয়ে ভিতরে ভিতরে একটা কঠিন সময় পার করছে রাশিয়া। এবং সর্বশেষ পোল্যান্ডে সৈন্য প্রেরণ এই সমস্যা গুলোকে আরো প্রখর করে তুলবে। এবং স্নায়ু যুদ্ধ পরবর্তীকালে এটা আরেকটা স্নায়ু যুদ্ধের মহড়া এবং ইঙ্গিত বহন করছে বলা চলে।
এদিকে ওবামা প্রশাসন আর মাত্র ৭ দিন ক্ষমতায় আছে। এরপর ট্রাম্প এসে নতুন কি সিদ্ধান্ত নিবেন বলা যাচ্ছে না। কারণ রাশিয়া সীমান্তে সৈন্য পাঠানোর মাধ্যম হিসেবে কাজ করছে ন্যাটো। আর যেহেতু যুক্তরাষ্ট্র ন্যাটোর সদস্য এবং ন্যাটো 'কালেক্টিভ সিকিউরিটি'তে বিশ্বাসী সেক্ষেত্রে ট্রাম্প যদি সৈন্য ফেরত আনতে চান পোল্যান্ড থেকে সেক্ষেত্রে ন্যাটোর সাথে যুক্তরাষ্ট্রের একটা ক্ল্যাশ হওয়ার সম্ভাবনা দেখা যায়। এমনি এটা যুক্তরাষ্ট্রের ন্যাটো ত্যাগের মত ঘটনাও হতে পারে। কারণ কালেক্টিভ সিকিউরিটি ধারণায় সব সদস্য রাষ্ট্র সামরিকভাবে এবং সদস্য রাষ্ট্রের চাহিদা অনুযায়ী সাহায্য করতে সবসময় বাধ্য।
এখন দেখা যাক এই পরিস্থিতি কোথায় গিয়ে ঠেকে।
তথ্যসূত্র: দ্যা গার্ডিয়ান

