একটি বিষাক্ত পোকার গল্প


একজন মানুষকে তার পরিবার, সমাজ , জাতি থেকে আলাদা করার একটাই বিষাক্ত পোকা রয়েছে। এটির এতটাই শক্তি যে কিনা আপনাকে তিলে তিলে নিঃশেষ করে দিবে।
আপনাকে ধীরে ধীরে ধ্বংসের দিকে নিয়ে যাবে।
এই পোকাটি অতি দ্রুত খোলস বদলায় । কিন্তু তারপরও কোন লাভ হয়না। কারন যে নিজেই বিষাক্তের বিষবাষ্প দিয়ে গোটা পরিবেশটাকে দূষিত করে রেখেছে।
এই বিষাক্ত পোকাটির নাম ধর্ম। আপনি যদি কখনো এক ধর্ম থেকে অন্য ধর্মে ধর্মান্তরিত হোন তখন দেখবেন আপনি কতটা উপকৃত আর ক্ষতিগ্রস্হ হচ্ছেন। 
প্রথমত আপনার পরিবার আপনাকে ত্যাগ করবে।
দ্বিতীয়ত আপনার সমাজ আপনাকে ভিন্ন দৃষ্টিতে দেখবে।
তৃতীয়ত আপনাকে একঘরে করে দেয়া হতেও পারে।
চতুর্থত যেই মানুষগুলোর প্রতারনার ফাঁদে পড়ে আপনি আপনার খোলস ত্যাগ করেছেন,সেই মানুষগুলো ও একটা সময় আপনার থেকে দূরে সরে যাবে।
পঞ্চমত আপনি খোলস ত্যাগ করার পর কখনো আর আপনার প্রিয় মানুষগুলোর কাছে ভিড়তে পারবেন না। কখনো পারবেন না আপনার অতি আদরের ছোট্ট ভাই বা বোনটিকে কোলে নিয়ে একটু আদর করতে।
ষষ্ঠত আপনি কখনো আপনার জন্মদাত্রী মায়ের কাছে আসতে পারবেন না। এমনকি মৃত্যুর পরও তাকে শেষ স্পর্শটুকু করতে পারবেন না।
সপ্তমত একটা অসহায় প্রানীর মত বাকী জীবনটুকু আপনাকে অতিবাহিত করতে হবে।
পরিশেষে একটি কথাই প্রতীয়মান হয় আর সেটি হচ্ছে এই বিষাক্ত পোকাটিকে গোটা পৃথিবী থেকে যেদিন সমূলে উত্‍পাটন করা সম্ভব হবে, সেদিন আর কখনো মানুষে মানুষে মারামারি কাটাকাটি হানাহানি হবেনা। জন্ম হবে একটি নব্য জগতের।

