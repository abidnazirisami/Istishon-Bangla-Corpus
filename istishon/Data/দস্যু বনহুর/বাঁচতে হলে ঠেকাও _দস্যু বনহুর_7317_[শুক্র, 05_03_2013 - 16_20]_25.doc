বাঁচতে হলে ঠেকাও 


আগামী ৫মে ঢাকা অবরোধ কর্মসূচী। অবরোধ কারা করবে, জামাত নাকি হেফাজত তা এখন পুরাই পরিষ্কার। কিন্তু পরিষ্কার না একটা ব্যাপার। সেটি হচ্ছে, আমরা অবরোধ করতে দিবো কেন? হেফাজতে ইসলামীর কাজ কারবার পুরাই ঘোরতর সাম্প্রদায়িক। ইসলাম কে রক্ষা করা তাদের মূল উদ্দেশ্য নয়। তাদের উদ্দেশ্য ইসলাম কে ঢাল হিসেবে ব্যবহার করে আস্তিক নাস্তিক সংঘাত সৃষ্টি করা। সারা পৃথিবীতে যত ধর্ম আছে, তার মধ্যে আমার জানামতে এবং ইতিহাস মতে ইসলাম সবচেয়ে সংবেদনশীল ধর্ম। প্রতিদিনই কোথাও না কোথাও শোনা যায় যে ইসলাম অবমাননা হচ্ছে। আসল সমস্যা টা কোথায়? আসল সমস্যা হচ্ছে মুসলিমদের মধ্যেই। কে বা কারা ইসলাম নিয়ে কটূক্তি করলো বা মহানবীকে অবমাননা করলো, তা এতো ফলাও করে জানান দেওয়ার দরকার কি? ধর্ম যার যার কাছে সত্য। কেউ যদি না মানে তাহলে সেইটা তার নিজস্ব ব্যাপার। কিছু মুসলিম আছে, যাদের সমস্যা হচ্ছে তারা কথায় কথায় ধর্ম গেল গেল বলে হাঁক মারা শুরু করে। তার প্রতিহিংসা সইতে হয় সংখ্যালঘুদের। আপনারা যতই এই বিষয় গুলো নিয়ে চিৎকার করবেন, ততই জিনিসটা পচতে শুরু করবে। তাতে অনেকেই উৎসাহিত হবে এবং মনে মনে বলবে, “ইসলাম বুঝি আসলেই ফালতু ধর্ম, সবাই তারে পচায়, চল আমরাও পচাই”। এভাবেই সবার মধ্যে একটা বিরূপ প্রতিক্রিয়ার সৃষ্টি হয় এবং ইসলাম রক্ষার্থে রক্তক্ষয়ী সংঘর্ষে নেমে পরে। হেফাজতে ইসলাম ও ঠিক একই কাজটি করেছে এবং সাধারন শান্তিপ্রিয় মুসলিমদের খেপিয়ে তুলছে। যারা হেফাজতে ইসলামকে সমর্থন করেন, তারা মোটেই মুসলিম নন। কারন তারা ইসলাম এবং মহানবী কে নিয়ে অবমাননাকর কথা প্রচার করছে। হেফাজতে ইসলাম যাদের নিয়ে আন্দোলনে নেমেছে, তাদের অধিকাংশই মূর্খ, আধুনিক জ্ঞান বিজ্ঞানের সাথে মোটেই পরিচিত নয়। কেবল টুপি পরে, দাড়ি রেখে প্রকৃত মুসলিম হওয়া যায় না। ইসলামের কোথাও নেই যে আধুনিক জ্ঞান বিজ্ঞানের সংস্পর্শ থেকে দূরে থেকে মূর্খ হয়ে থাকা। আল্লাহর দুনিয়ায় সব কিছু দেয়া আছে, তা গ্রহন করে নিজেকে সমৃদ্ধ কর। হয়ত তৎকালীন আরব সমাজে আধুনিকতার ছোঁয়া ছিল না বলেই তাদের নিয়ম কানুন গুলাও সেইরকম। তাই বলে এই বিজ্ঞান প্রযুক্তির যুগে হেফাজতের ১৩ দফা অবাস্তব দাবী মেনে নেওয়া আর তৎকালীন অন্ধকার যুগে ফিরে যাওয়া একই কথা বলে আমি মনে করি। বাংলাদেশ কোন মুসলিমদের দেশ নয়, এটা হিন্দুদের দেশও হতে দেওয়া যাবে না। বাংলাদেশ বাঙালীর দেশ। এই দেশ অসাম্প্রদায়িক। এই দেশকে ইসলামিক দেশ ঘোষণা দেওয়া আর পাশ্চাত্য আগ্রাসনকে আমন্ত্রন জানানো একই কথা, এই কথা টা আমরা মধ্যপ্রাচ্যের দিকে তাকালেই বুঝতে পারি। তাই কোনভাবেই হেফাজতকে সুযোগ দেওয়া যাবে না। ৫মে যেখানেই তারা বাধা দেওয়ার চেষ্টা করবে, সেখানেই ওদের প্রতিরোধ করতে হবে। এতে যদি প্রাণ যায়, তাহলে বাঙালি হিসেবেই মরবো। তবুও সাম্প্রদায়িকতার লজ্জা মাথায় নিবো না।
লেখাটি পরে যদি আপনারা আমাকে ইসলাম বিদ্বেষী, নাস্তিক, কাফের, মুরতাদ ভাবতে পারেন। আমি কেয়ার করি না। কারন আমি মানুষ। মানুষের জন্যই কাজ করে যাব। মানবতাই আমার ধর্ম। 

