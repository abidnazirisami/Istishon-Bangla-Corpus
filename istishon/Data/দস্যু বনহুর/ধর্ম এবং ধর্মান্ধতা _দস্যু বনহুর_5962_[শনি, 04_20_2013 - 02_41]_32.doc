ধর্ম এবং ধর্মান্ধতা 


ধর্ম জিনিস টা কি তাহা আমার এই ক্ষুদ্র মস্তিষ্কে কখনো ঢুকে নাই, ঢুকিবেও না। তথাপি ব্যাপক পড়ালেখার খাতিরে কিছু বিদ্যা অর্জন করিয়াছি ধর্ম সম্পর্কে। দিন কতিপয় আগে ফটিকছড়িতে ছাত্রলীগ এর মোটর শোভাযাত্রায় হেফাজতে ইসলাম নামক কতিপয় আস্তিক “নারাইয়ে তাকবির, আল্লাহ্‌ আকবর” বলিয়া যে নৃশংস হামলা চালাইয়াছিল, তাহার ভিডিও দেখিয়া চক্ষুশূল হইয়া গেল। “নারাইয়ে তাকবির, আল্লাহ্‌ আকবর” ইহার অর্থ কি আমি জানি না, জানতে চাই না। তবে এই চারটি শব্দ যে আমার রাত্রিকালিন ঘুম কাড়িয়া লইয়াছে, তাহাতে কোন সন্দেহ নাই। এই চারটি শব্দ শুনিলেই আতংকিত হইয়া উঠি, এই বুঝি কে আমাদিগকে মারিতে আসিল। লজ্জা লাগিল এই ভাবিয়া যে, আমাদিগের মুসলিম আস্তিক বন্ধুগনও এই স্লোগান দিয়া খুন করিতে বড়ই আগ্রহী হইয়া উঠিয়াছে। সৃষ্টিকর্তা বোধহয় নিদ্রা যাইতেছেন, না হইলে তিনি যদি ইহা শুনিতে পাইতেন, তাহা হইলে প্রলয়কাল আসন্ন হইত। যদি আমার কথায় কাহারো ইমানে আঘাত লাগে, তাহা হইলে আমি থোরাই কেয়ার করি। আমি চাই,
“ধর্মানুভুতি পালাইয়া যাক,আপন মানুষ বাঁচিয়া থাক”

