ব্লগার দের মুক্তি দিন 


লিখলে অনেক কিছুই লিখা যায়। তাতে অনেকের মাথা গরম হবে, গালি গালাজ করবে, এতাই স্বাভাবিক। কিন্তু লেখকের প্রতিবাদ যদি কলম দিয়ে না করে, তা যদি গুলি বোমা দিয়ে করা হয়, তাহলে ব্যাপার টা কি রকম দাড়ায়? যেই সব ব্লগার দের গ্রেপ্তার করা হয়েছে, তাদের জামিন এর উপর কতদিন শুনানি চলবে বোঝা যাচ্ছে না। কিন্তু আজকে কোন রাজনৈতিক লোক গ্রেপ্তার হইলে সকালের পর বিকালে জামিন পাওয়া যায়। সরকার কোন ধরনের নোটিশ বা কারন ছাড়াই কোথাকার কোন হেফাজতে জামাত এর কথা শুনে ব্লগার দের গ্রেপ্তার করে আমাদের গলা চেপে ধরল, তাতে কি লাভ হল? ধর্ম নিয়ে রাজনীতি করা কোন গোষ্ঠী বিশেষের কাজ হলেও তা আপামর জনগণের জন্য তথা গনতন্ত্রের জন্য ভাল নয়। যারা খেলাফত খেলাফত করে চিৎকার করছেন, তাদের বলি, খেলাফতি ব্যবস্থায় আল্লাহর আইন মানলেও তা প্রকারন্তরে খলিফার একনায়কতন্ত্রের আরেক রূপ। বাংলাদেশের মত ধর্মীয় বিচিত্রতার দেশে তা একেবারেই বেমানান। তাই অযোগ্য কোন দলের বাস্তবতা বিবর্জিত ১৩ দফা দাবী বিবেচনা করার কথা বলে সৃষ্টিশীল, সংস্কারপন্থী তারুণ্যকে শ্বাসরোধ করার পরিনতি কখনই ভাল হবে না। উহা আরব দেশের আরব্য রজনীতেই শুনতেই ভাল শুনায়।

