পড়ালেখা করে যে, রাস্তায় গাড়ি পায় না সে 


সকালে নারায়ণগঞ্জ যাওয়ার জন্য ঘর থেকে বের হয়েছিলাম।আগের দিন রাতে ঠিক করেছিলাম অনেক সকালে বের হব। কিন্তু বিধি বাম!! বের হতে হতে সকাল ৮.৩০ টা। ফার্মগেট এসে দেখলাম এলাহি কারবার! যাত্রী সংখ্যা হবে ৭ থেকে ৮শ। কিন্তু বাস নাই একটাও। শুনলাম আজ নাকি ঢাকা বিশ্ববিদ্যালয়ের, প্রাথমিক বিদ্যালয়ের শিক্ষক নিয়োগ সহ টেক্সটাইলের পরীক্ষা ছিল। সব ছাত্র ছাত্রী। বাস নাই কেন? গতকাল রাতে নাকি কোন শ্রমিক নেতা নাকি খুন হয়েছে, তাই সব ধর্মঘট। আমি তাৎক্ষণিক ভাবে বুঝলাম না যে কি এমন নেতা যে মারা গেলে সারা ঢাকার যান চলাচল বন্ধ হয়ে যাবে, যেখানে এতগুলা ছাত্র ছাত্রী পরীক্ষা দিতে যাবে। আমি তাহলে গুলিস্তান গিয়ে নারায়ণগঞ্জের বাস ধরব কিভাবে? সিএনজিও পাচ্ছি না। রিক্সাও নাই। মহা বিপদে না পরা গেল! এমন সময় কোনোমতে একটা সিএনজি বেশি টাকা দিয়ে ভাড়া করলাম। এতো মানুষের মাঝে একটা সিএনজি যোগাড় করতে পেরে মনে হচ্ছিলো যেন বিশ্বকাপের টিকেট পাইছি।
সিএনজি চলা শুরু করা মাত্রই একটা ছেলে সামনে এসে দাঁড়াল। হাতে প্রবেশপত্র। জামাকাপড়ে মনে হচ্ছিলো গ্রামের ছেলে। হয়তো ঢাকার বাহির থেকে এসেছে। ছেলেটি এসে আমার সিএনজি চালককে বলল,"ভাই আমাকে একটু বিজি প্রেস নিয়ে যাবেন, পরীক্ষা আছে।" সিএনজি চালক বললেন, "ভাড়া আছে, যাবো না।" আমি ছেলেটির দিকে তাকিয়ে স্পষ্ট বুঝলাম যে সে জায়গাটা চেনে না, হয়তবা যাওয়ার জন্য গাড়িও পাচ্ছে না। কারণ ফার্মগেট থেকে রিক্সায় করে বিজি প্রেস যাওয়া যায়। হয়তো সে রিক্সাও পাচ্ছে না। ছেলেটি আমাকে বলল, "ভাইয়া আমাকে একটু বিজি প্রেস যেতে দিবেন? পরীক্ষার সময় হয়ে গিয়েছে।"
আমার মনে হয়, আমি আমার জীবনের সবচেয়ে বাজে কাজটি তখনই করলাম। আমি বললাম, আমি ওদিকে যাচ্ছি না। আমি গুলিস্তানের দিকে যাচ্ছি। আপনাকে নেওয়া সম্ভব না। আমার বলার পরপরই সিএনজি ছেড়ে দিল। যতক্ষণ না পর্যন্ত সিএনজি জোরে চলা শুরু করল, ততক্ষন পর্যন্ত ছেলেটি আমার সিএনজিটা ধরে রেখেছিল।
যাই হোক আমি নিজেও গুলিস্তান গিয়ে বাস পাইনি। পরে কমলাপুর থেকে অনেক কষ্টে ট্রেনে ঝুলে নারায়ণগঞ্জ গিয়ে পৌঁছেছিলাম। তখন বুঝতে পারলাম ছেলেটির আসলে কষ্ট কত হয়েছিল। চোখে দু'ফোটা পানিও এসেছিল।
একটু আগে বাসায় ফিরে খবরে দেখলাম শ্রমিক নেতার খুনের ঘটনা। আমি বাংলা নিউজ থেকে হুবুহু তুলে দিচ্ছি,http://banglanews24.com/detailsnews.php?nssl=26479e71c8031c8ac168bee6b83...
খবরটা দেখে আমার পায়ের রক্ত যেন হথাত করে মাথায় উঠে গেল। লাখো শিক্ষার্থী যখন পরীক্ষা দিতে যাওয়ার জন্য রাস্তায় ঘণ্টার পর ঘণ্টা দাঁড়িয়ে বাসের অপেক্ষা করছিল, তখন বাস শ্রমিক মালিকেরা এই দুর্নীতিবাজ নরপশুর মৃত্যুতে ধর্মঘট পালন করছিল। এই অশিক্ষিতের দেশে লেখাপরার কি কোন দাম নেই? গতকাল রাতে যখন এই নরপশু খুন হয়, তখন সরকারের উচ্চপর্যায়ের লোকজনও অবশ্যই এই সংবাদ পেয়েছিলেন। তারা কি পারতেন না, শিক্ষার্থীদের কথা চিন্তা করে আজকের জন্য এই দলীয় দুর্নীতিবাজ নেতার শোক পালন বন্ধ রাখতে? তারা কি পারতেন না, খুন হবার আগেই এই দুর্নীতিবাজ নরপশুকে তার ক্ষমতা থেকে সরিয়ে দিতে। টেন্ডারবাজি, চাঁদাবাজি করে এই নরপশু নেতা যে কত মানুষের জীবন অতিষ্ঠ করেছে, সেই খবর বোধয় কেউ রাখে না। সেই খবর যদি কেউ রাখত, তাহলে বোধয় আজ হাজার হাজার শিক্ষার্থীদের পায়ে হেঁটে ডিজিটাল এনালগ বাংলাদেশের ডিজিটাল পরীক্ষা দিতে যেতে হত না। আমাকেও আজ ওই অসহায় শিক্ষার্থীর কষ্টে সাজা পেয়ে চোখের জল ফেলতে হত না। আমি আশা করব, খায়রুল আলম মোল্লার মত টেন্ডারবাজ নরপশুদের যাতে এভাবেই কুপিয়ে মারা হয়। তাতে আমরা নির্বোধ জাতি হয়তবা একটু কষ্ট পাবো, তাতে কার কি আসে যায়!

