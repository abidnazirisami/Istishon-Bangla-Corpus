প্রহসন 


রায় কি হইসে বা কার পক্ষে বা বিপক্ষে গেসে, এইসকল প্রশ্ন করা এখন পুরাই অবান্তর। আমাদের মাথা গরম কইরা কি লাভ? সরকার বা জামাত উভয়েই তাদের ফায়দা লুইটা নিসে। স্বাধীনতার পর থেকে এইসব রাজাকার, আল বদরেরাই ক্ষমতার শীর্ষে। তাদের তোয়াজ করে সরকারপক্ষ এবং আন্তর্জাতিক মহল। আর আমরা মূলাও পাই না। 
খুন, রাহাজানি, হত্যা, ধর্ষণ এগুলা দৈব প্রদত্ত কাজ। এগুলার জন্য পুরস্কার মন্ত্রিত্ব অথবা সত্তুরটা হুর। মুক্তিযোদ্ধারা কি পেয়েছে? নাস্তিক, বেঈমান, ভারতের দালাল খেতাব নাকি ভিক্ষাবৃত্তির আশীর্বাদ!! ন্যায্য বিচারের দাবিতে রাস্তায় নামলে পুলিশও আজকাল পরম আনন্দে সোহাগ করে!! 
আমার মনে হয়, প্রতিবাদ করার যোগ্যতাও আমাদের নেই। মাথায় টুপি আছে? গালে দাড়ি আছে? হাতে কোরআন আছে?? যদি থাকে তো তুমি আল্লাহর হোটেলের ভিআইপি বান্দা। আর এগুলা নাই, তো গলায় মোটা লোহার খাঁচা ঝুলিয়ে ঘুরো। বলা যায় না কখন ইমানদণ্ড নেমে আসে। 
আমি আশা করব, সরকার এইসকল পবিত্র মহাপ্রাণ ব্যক্তিদের শুধু শুধু কারাগারে না আটকিয়ে ছেড়ে দিক। তারা ৭১ সালেও শান্তির বাণী প্রচার করেছিল, আজও তাদের তাই করতে দেওয়া হোক। অন্তত মদিনা সনদ অনুযায়ী দেশ পরিচালনার পথে আরও একটু এগিয়ে যাবো আমরা। 
বলতে খারাপ লাগে। এইদেশে জন্মেছি তো!! তারপরও ৩০ লক্ষ শহীদের প্রাণের বিনিময়ে পাওয়া এই দেশে বেঁচে থাকার অধিকার শেখ মুজিব, জিয়াউর রাহমান এবং তাদের সাধু রাজাকারদেরই আছে। আমাদের কাজ, বেঁচে থাকার অভিনয় করা। তাই সবার উচিত নিজের মেশিনে তেল দেওয়া। পরের মেশিনে তেল দিতে গেলে, সেইটা নিজেরই পশ্চাদদেশে ঢুকে যেতে পারে। 
জয় পাকিস্তান। 

