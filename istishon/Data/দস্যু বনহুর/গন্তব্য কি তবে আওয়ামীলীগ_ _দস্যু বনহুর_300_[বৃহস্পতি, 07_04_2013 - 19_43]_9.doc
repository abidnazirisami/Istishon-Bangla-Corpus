গন্তব্য কি তবে আওয়ামীলীগ_ 


যাই বলি না কেন, আগামী নির্বাচনে আওয়ামীলীগ ছাড়া আর কোন গতি নাই। যদিও এইবার আওয়ামী লীগ আমাদের বহু ক্ষতি করেছে। শেয়ার মার্কেট কেলেংকারি, পদ্মা সেতু দুর্নীতি, ছাত্রলীগের বেপরোয়া আচরণকে দমন না করতে পারা, রাজাকার মার্কা মন্ত্রী এমপিদের প্রশ্রয় দেওয়া, মুক্তমনা লেখক দের বিনা অপরাধে জেলে পাঠানো এবং দ্রব্য মূল্যের দাম নিয়ন্ত্রন করতে না পারা এসবই তাদের অপরাধের মধ্যে পড়ে। তদুপরি রাজাকারের ফাঁসির রায় কার্যকর এবং স্বাধীনতার মূল্যবোধ বজায় রাখা, একমাত্র আওয়ামীলীগের কাছেই আশা করতে পারি। সামনের নির্বাচনে যদি বিএনপি জামাত ক্ষমতায় আসে তাহলে এই যুদ্ধাপরাধীদের বিচার আর কখনই সম্ভব হবে না। উল্টো স্বাধীনতা পক্ষের লোকদের ধরে ধরে জেলে ভরা হবে এবং মুক্তমনাদের করা হবে কতল। দেশে প্রতিষ্ঠা হতে পারে মডিফাইড হেফাজতি শরিয়া আইন। জামাতকে বাদ দিয়েও বিএনপিকে চিন্তা করে লাভ নাই কারণ জামাতি ভোট ব্যাংক ছাড়া বিএনপি কখনই ক্ষমতায় আসতে পারবে না। এরশাদ এর উপর ভরসা করে কোন লাভ নাই। কারণ উনি সকালে এক কথা, বিকালে এক কথা বলেন। দেখা যাবে ক্ষমতায় গিয়ে গোলাম আযম রে দেশের রাষ্ট্রপতি বানিয়ে দিয়েছেন। আর রইল কারা? বাম দল গুলা। এই দল গুলা হচ্ছে বাংলাদেশের সবচেয়ে ফাতরা দল। স্বাধীনতার পর হতে এরা কেবল লেনিন স্তালিন এর বাল ফালান ছাড়া বাংলাদেশের রাজনীতিকে কোনভাবেই প্রভাবিত করতে পারে নাই। নির্বাচনে না ভোট দিয়েও কোন লাভ নাই। আবার নির্বাচন হবে। আবার এরাই আসবে। তৃতীয় কোন শক্তি বাংলাদেশের রাজনীতিতে আশার সম্ভাবনা অদুর ভবিষ্যতে নেই বললেই চলে। কারণ আপনি নতুন কিছু বলতে চাইলেই আপনাকে আগামীকাল পুরান ঢাকার ম্যানহোলে পাওয়া যেতে পারে। অতএব সবকিছু বিবেচনা করে আওয়ামীলীগ কেই ভোট দেওয়া উচিত। যদিও আওয়ামীলীগ ও তাদের সমর্থিত কিছু লোক বর্তমানে প্রজন্ম চত্বরের আন্দোলনকে নোংরা পলিটিক্স এর দিকে নিয়ে যাচ্ছে এবং জামাতের সহায়তায় আগামী নির্বাচনে যাওয়ার আঁতাত করছে, তথাপি এই দুরাবস্থায় আওয়ামীলীগ ছাড়া আর কোন গতি দেখছি না। আওয়ামীলীগ কে এই জিনিসটা বুঝতে হবে, বঙ্গবন্ধুর সোনার বাংলাদেশ গড়ার স্বপ্ন যদি ধ্বংস হয়, তবে তাদেরকে ইতিহাসে সবাই ঘরের শত্রু বিভীষণ হিসেবেই চিহ্নিত করবে, যা খুব একটা সুখদায়ক হবে বলে মনে হয় না। 

