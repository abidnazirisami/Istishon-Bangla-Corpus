কুচিন্তা ১৮


ডার্ক নাইট ট্রিলজি ,ইনসেপশন বা ম্যান অফ স্টিলে যদি ক্রিস্টিয়ান বেল ব্যাটম্যান হয় আর হেনরি ক্যাভিল সুপারম্যান হয় তাইলে ক্রিস্টোফার নোলান তাদের বাপ । হেনরি ক্যাভিলের চেহারা ঠিক ব্রিটিশ না , ক্রিপ্টন গ্রহের বাসিন্দাদের মত । 
ওয়েল , আমার সাথে তাল মিলায়ে চলতে হলে তাকে আরও পরিশ্রম করতে হবে । এইসব চালতা বাদুর আর সুইপারম্যান দিয়ে পেট চলবেনা । কারন আমি বের করছি "ফ্রগম্যান" । পাড়ায় যে "ব্যাঙ্গাভাই" নামে খ্যাত । খ্যাতি তো আর মামার বাড়ির মোয়া না ! অবশ্যই এই খ্যাতির পিছনে আছে সুপারন্যাচারাল পাওয়ার । ব্যাঙ্গের মত লাফায়া এক এলাকা থেকে আরেক এলাকায় যাওয়া , মনটন ভালো থাকলে পানির তলা থেকা উকি দিয়া ঘ্যান ঘ্যান করা । ব্যাটম্যান বা সুপারম্যান হলে পাখনা বা ওড়না বাইন্ধা দুনিয়ার উড়াউড়ি করতে হয় ।প্লেন থাকতে হুদাই এনার্জি লস কইরা উড়ার কোন মানে নাই । আসল কথা হইলো এডি ভাড়ার পয়সা বাঁচায়ে তামাক খায় ।এক্ষেত্রে সবচে বড় চমক হচ্ছে আমার নায়ক "ফ্রগম্যান"এর দুষ্টুদের ধাওয়া করতে অযথা উড়াউড়ি লাগেনা । তার আছে জিব্বা ।পাজি ভিলেন পৃথিবীর যেই প্রান্তেই থাকুক সে জিব্বা দিয়া কব্জা করে , বিশ বছর আগের চউদ্দগুষ্টি হত্যার প্রতিশোধ নেয় ! নায়ক চরিত্রে প্রথম প্রথম পছন্দ তামিল হলেও এবার ক্যাপ্টন মারুফরে রাখলাম ,ওদের সাথে বেজায় মিল । নায়িকা ময়ূরী ।পাব্লিকরে রম্যান্টিক দৃশ্য খাওয়ানির দরকার হইলে সুপারম্যান বা ব্যাটম্যানরে প্রায়ই দেখা যায় ভিলেন নায়িকারে ঢিলা দিয়া ফেলাইলে তারা চিকনি নায়িকারে ক্যাচ ধইরা অনয়াসে ল্যান্ড করে ,ওতে ক্রেডিট নাই ,দুই একটা বাঙালি ময়দার বস্তা হইলে বুঝত , হাউ মেনি পেডিতে , হাউ মেনি রাইস ।ফ্রগম্যান তা করে দেখাবে ! 
নোলানের একটা ক্ষমতা আছে , সে ক্যারেকটারগুলি আর্টিস্টের মাথায় ঢুকায় দেয় । কেউ কেউ সম্ভবত আর বের হতে পারেনা । হিথ লেজারের মাথা খারাপের সাথে এর সম্পর্ক থাকলে খুব বেশি অবাক হব না ! একটু সূক্ষ্মভাবে ''দ্য ডার্ক নাইট'' দেখুন । ওটা লেজার ছিলোনা ; ছিল দ্য জোকার । আরও ভয়ংকরভাবে বললে কমিক্সের ক্যারেকটারটা উঠে এসে লেজারের উপর ভর করেছিল । জগত রহস্যময় !

