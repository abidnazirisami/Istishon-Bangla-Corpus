শিল্পকলা 


নদি-নালা-ড্রেইনের দেশ বাংলাদেশে নদী দেখার জন্য খুব দূরে যেতে হয়না , বৃষ্টি একটু পড়লেই মহল্লায় অস্থায়ী নদী দেখা যায় । সাধারণত এ অবস্থায় সাবধানে হাঁটতে হয় , পাকা পথে রাস্তায় লোক থাকলে সাবধানতা তাদের জন্য আর মাটির পথে নিজের জন্য । তবে লোক না থাকলে ভিন্ন কথা । দুই পায়ের কানি আঙ্গুল বরাবর যে যে হাড্ডি থাকে তার উপর ভর কইরা বিশেষ টেকনিকে দৌড়াইতে হয় । এতে রাস্তার দেয়াল নাপাক হলেও নিজের কাপড় পাক থাকে আর পানিও দ্রুত পার হওয়া যায় । তবে আমার পাড়ার খাচ্চর বুড়া যে ক্রিকেট খেলতে দেয়না তারে পাইলে ভিন্ন কথা ! রাস্তায় অনেকেই দেখছেন বৃষ্টি-বাদলার দিনে বস্তিশিশু ঊর্ধ্বশ্বাসে ছুটে । আমার বাল্যকাল এদের সাথে ছুটে কেটেছে । এইসব দুধভাত , একটু কনফিডেন্স লাগে আরকি ! আবার মজার চোটে ওভার কনফিডেন্সে তীক্ষ্ণ নজরে না ছুটলে আপনার জন্য আছে বাংলার ঐতিহ্য ম্যানহোল ! বাকি জীবন পুরীষখেকো মাগুর মাছ হয়ে কাটাতে হবে ।যাই হোক রাস্তায় মানুষ ছিল , তাই এই করার প্রবল ইচ্ছা থাক্লেও সাবধানেই হাটলাম । এমনকি নীল গাড়িটা দেখেও সতর্ক থাকলাম । নিড ফর স্পিডের বুস্টারঅলা গাড়ি না , গরীব গাড়ি । তবু গাড়ি হয়ে জন্মেছে বলে কি ওর মন নেই ? খাল-বিল পার হয়া মেঘের বিলাপ শুনতে শুনতে যখন শান্তভাবে হাঁটছি পিছন থেকে সেই মিরজাফর নীল গাড়ি আমার প্যান্টে শিল্পকলা করে দিয়ে গেলো । গাড়ির নাম্বারটা মাথায় রাখলাম , মনে হয় মহল্লার গাড়ি । এক মাঘে শীত যায়না । আমার বাসার নিচে কয়েকটা ড্রাইভার আছে,আমি বললে এরা বাঘের মুখে মাথা দেয় । অই গাড়ির ড্রাইভাররে নামায় অর গাড়ি দিয়া অরে যদি আমি প্যাঁক না খাওয়াছি ! বাংলাদেশের প্রত্যেকটা ড্রাইভারের একবার কইরা এই শিল্পকলা ট্রেনিং গ্রহণ করা উচিৎ এবং যার নাই তার ড্রাইভিং লাইসন্স বাতিল !

