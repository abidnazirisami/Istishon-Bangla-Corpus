দেয়ালের দীর্ঘশ্বাস


একদিন অবসর পেলে ঠিকই উড়াল দেব
জানালার ফাঁক গলে বেড়িয়ে পরব সেদিন
স্বল্প কিংবা পূর্ণদৈর্ঘ্য
মৃত্যু-ঘুম-মৃত্যু উপেক্ষা করে-
চলে যাব একদিন।
বহুমাত্রিক এবং খণ্ডিত
রাত্রি-স্বপ্ন-রাত্রি জাল ছিড়ে-
সরলরেখায় ছুটে চলব।
সুদৃশ্য ড্রয়িং রুমের অবিনশ্বর ফুলে
সাজানো ফুলদানীতে
গাঢ় -অচল- গাঢ় বসা থেকে ফের
উঠে দাঁড়াব;
হয়ত সরু-দুর্বল পায়ে
দানবীয় শক্তিতে দেয়ালে লাথি মেরে
একদিন ঠিকই ঘাসফড়িঙের দলে ভিড়ব
অতিযান্ত্রিক পাখনায় চেপে
উত্তর হাওয়ায় গাঁ ভাসিয়ে
চলে যাব জংলী ফুলের দেশে।

