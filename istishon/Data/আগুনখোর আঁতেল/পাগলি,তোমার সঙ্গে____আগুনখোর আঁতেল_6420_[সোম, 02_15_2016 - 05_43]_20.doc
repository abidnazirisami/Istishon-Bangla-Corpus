পাগলি,তোমার সঙ্গে___


পাগলি
তোমার সঙ্গে একপশলা বৃষ্টিতে ভিজবো বলে,
আকাশের দিকে তাকিয়ে থাকি রোজ।
সূর্যের ফাঁকে মেঘের ছায়া দেখে ভাবি
ঐ বুঝি সুদিন এলো।
পাগলি
তোমার ওষ্ঠ ছোঁব বলে,
ভোরের শিশিরে স্নান সেরে বিশুদ্ধ হই।
নগরী জুড়ে ল্যাম্পপোষ্টের নিয়ন আলো,
একটু আঁধার নামবে কবে?
পাগলি
তোমার কোলে মাথা রেখে
একটু ঘুমবো বলে,
হিম বরফ জল মাথায় ঢালি রোজ!
জ্বরে আমার গা পুড়ে যায়
তবু সুদিন আসে না!
জেতা হারা পরের ব্যাপার।
পাগলি-তোমার সঙ্গে
অঃন্তত একটা সম্মুখ সমর হোক।

