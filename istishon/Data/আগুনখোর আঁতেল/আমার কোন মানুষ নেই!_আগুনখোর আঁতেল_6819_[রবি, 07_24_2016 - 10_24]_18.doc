আমার কোন মানুষ নেই!


বাজেট জুড়ে শুধুই ঘাটতি....
অচেনা পথে যেতে যেতে সন্ধ্যে নামে।
তীব্র শীতে ছমছম করে শরীর।
জন-মানবশূন্য চারদিক,
পাখিরা সবাই ফিরে গ্যাছে নীরে,
আমি শুধু হেঁটে যাই,এক পৃথিবী চিড়ে!
কোথাও কোন শব্দ নেই
পথের দুপাশে সারি সারি গাছ
বাতাসের ঝাপটায় কূর্ণিশ করে চলে।
অদূরে সাপের ফোঁস ফোঁস আওয়াজ,
দুপায়ে সর্বস্ব শক্তি দিয়ে দৌড়াই
অন্ধকার ভেদ করে।
কোথাও কোন আলো নেই!
নেই কোথাও জনবসতির চিহ্ন!
জল নেই!
খাদ্য নেই!
পায়ের নীচে মাটি নেই!
আমি একা!
আমার কোন মানুষ নেই!
পথের মধ্যখানে দেখা পাই মাথা উঁচু
করে থাকা অশ্বথ গাছটার।
দুহাতের শক্তি দিয়ে তাকে জরিয়ে ধরে তার কষ্ট জানতে চাই-
সে আমাকে রুপকথার গান শুনিয়ে ভোলায়।
পরিশ্রান্ত আমি...
ঘুমিয়ে পড়ি অন্ধকারের নিঃচ্ছিদ্র রজনীতে।
জেগে দেখিঃ
বাজেট জুড়ে শুধুই ঘাটতি...
সত্যি,আমার কোন মানুষ নেই!!!

