ধর্মীয় জঙ্গীবাদঃ রাজনীতি এবং দৃষ্টিভঙ্গী


আইএস (ইসলামিক স্টেট) কি?আইএস কারা?আইএস কি চায়?উত্তর সহজ।বৃক্ষ তোমার নাম কি? ফলে পরিচয়।আইএস জঙ্গি।কাজ হচ্ছে বোমা বানাও-মানুষ মারো-দখল করো।
ছোটবেলায় আমার বাসায়ও ওসামা বিন লাদেনের ফটো সম্বলিত ক্যালেন্ডার দেখেছি,যদিও আমার পিতা-মাতা শিক্ষিত ছিলেন-তথাপি মুসলিমও ছিলেন বটে।কারন বাংলাদেশে এখনো লাদেনকে জঙ্গি হিসেবে নয় দেখা হয় ইসলামের খাদেম হিসেবে,ইসলামের আধ্যাতিক নেতা হিসেব।মানবতা রক্ষায় তার কি অবদান তা বিবেচ্য বিষয় নয়,টুইন টাওয়ারে হামলা করছে মানে সে মার্কিন বিরোধী, আর মার্কিনীরা যেহেতু অমুসলিম সুতরাং লাদেন ইসলামের জন্য জিহাদ করছে।(লাদেন তথাপি জঙ্গীবাদের লেজের দিকে কেউ যেতে চায় না,কারন একটাই-মাথায় যে ধর্মীয় টুপী)আমাদের অধিকাংশ মুসলিম পরিবারেরে বিগত ১০-১৫বছর আগে এই একই চিত্র ছিল। ছোটবেলা থেকেই যখন একটা শিশু কোন কাজকে মহান বলে জানবে,প্রাপ্তবয়স্ক হলে তার সেই দর্শনবোধে শ্রদ্ধা থাকাটাই স্বাভাবিক।সুতরাং লাদেন এক্ষেত্রে বেশীর ভাগ ক্ষেত্রেই রয়ে গেল মহান ধর্ম পুরুষ এবং তার জীবনকর্ম জেহাদ...
বর্তমানের ইন্টার্নেট বিশ্ব খানিকটা কুসংস্কার মুক্ত হলেও রয়েছে একই ধর্মীয় ফোবিয়া,যার দরূন এই আইএস কে সমর্থন দিচ্ছে ধর্মভীতু একটা শ্রেনী এবং ধর্মভীতি প্রচারের জন্য এখনো বিশেষ একটা মহল সদা নিয়োজিত যাদের জঙ্গীবাদের তাবেদার বললে ভূল হবে না।তাহলে সাধারন মানুষ জঙ্গীবাদের বিরুদ্ধাচার করবে কিভাবে?
অপরদিকে জঙ্গীবাদের মূল অস্ত্র হচ্ছে মানুষের ধর্মীয় দূর্বলতাকে কাজে লাগিয়ে,ধর্ম শক্তিকে রাজনৈতিক কৌশলে রাজনীতিতে রূপান্তর করা।তার পরের হিসাব সহজ।ধর্মের নাম দিয়ে সাধারন মানুষকে ঘুম পাড়িয়ে ক্ষমতায় টিকে থাকা।বিরোধী পক্ষকে হত্যার মধ্য দিয়ে পৃথিবীতে ধর্ম স্থাপন করা,অবলাকে আমরন দাসে পরিনত করা।সেটার বাস্তবায়ন মদিনা সনদ বা নতুন কোন ধর্মীয় কেতাব প্রণয়ন-তা আলচ্য নয়।আলচ্য বিষয় ধর্মীয় রাজনীতি।
"ইন্যোসেন্স অফ মুসলিম" নামক শর্ট ফিল্মের প্রতিবাদের বিশ্বের প্রত্যেক মুসলিম দেশের মুসলমানরা বিক্ষোভে ফেটে পরেছিলো যুক্তি ছিলো সেখানে মেসেঞ্জারের চরিত্র ধর্মকে আঘাত করেছিলো!অপরদিকে সৌদিআরবে কিচ্ছুদিন আগে হজ্ব কর্তৃপক্ষের অব্যবস্থাপনার জন্য হাজার মুসলমান পদপিষ্ট হয়ে মারা গেল বা ইসরাইল কর্তৃক ড্রোন হামলায় হাজার ফিলিস্তিনী শিশু নিহত হলো বা যুদ্ধ-লুন্ঠনের মধ্যদিয়ে ইরাক লিবিয়া নাইজেরিয়ার মত দেশ মরুভূমিতে পরিনত হলো কিন্তু মুসলিম বিশ্ব,জেহাদি রক্ত নিরব,সেটা তো মেনে নেয়া যায় না।কিন্তু বাস্তবতা এটাই।ধর্মকে শান্তির জায়গায় না রেখে নোংরা রাজনৈতিক ফায়দা হাসিলের জন্য আজ মাদ্রাসা শিক্ষার্থীর হাতে বোম তুলে দেয়া হচ্ছে,মসজিদ-মাদ্রাসা হয়ে উঠছে জঙ্গিদের ট্রেনিং ঘর,মসজিদের দেয়ালে দেয়ালে চাপাতি ধার দেয়ার ভোতা চিহ্ন।ছাত্র-যুব সমাজকে ধর্মীয় ভীতি,আর্থিক স্বাচ্ছন্দ্য এবং পরকালের ভয় দেখিয় ধ্বংস যজ্ঞ ক্রমশ রঙিন হচ্ছে।শেষ হয়ে যাচ্ছে কিছু অপার সম্ভাবনা,ধ্বংস হয়ে যাচ্ছে স্বপ্নের শহর।

