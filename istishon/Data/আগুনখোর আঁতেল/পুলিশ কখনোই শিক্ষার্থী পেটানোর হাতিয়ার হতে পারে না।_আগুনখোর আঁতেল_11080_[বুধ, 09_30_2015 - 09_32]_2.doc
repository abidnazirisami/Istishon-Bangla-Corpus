পুলিশ কখনোই শিক্ষার্থী পেটানোর হাতিয়ার হতে পারে না।


মেডিকেলের প্রশ্নপত্র ফাঁস হয়েছে এবং তা ফটোকপির দোকানে দোকানে বিক্রি হয়েছে একথা আমার পাড়ার আবুল থেকে অর্থমন্ত্রী আবুল মাল সাহেব কে না জানেন?
মেডিকেলে অধ্যায়ন যারা করবে,তারা যদি অমেধাবী হয় তবে চিকিৎসাক্ষেত্রের যে ১৩টা বাজবে-সেটা বিশ্বাস করি শিক্ষামন্ত্রীও স্বাস্থ্যমন্ত্রী মহোদয়ও স্বীকার করবেন।যারা ১০ বা ১৫ টাকার বিনিময়ে প্রশ্নপত্র হাতে পেয়ে মেডিকেলের ভর্তিযুদ্ধে উত্তীর্ন হয়েছেন,তারা কি মেধাবী?
মেডিকেলে ভর্তিচ্ছু শিক্ষার্থীরা প্রায় ১৮দিন যাবৎ "ফাঁসকৃত প্রশ্নে পরীক্ষা বাতিল করে পুনঃপরীক্ষা চাই" দাবিতে দেশব্যাপী আন্দোলন করছে।তাদের সেই যৌক্তিক আন্দোলনে রাষ্ট্রযন্ত্রের পুলিশ বাহিনী ন্যাককার ভাবে হামলা-মামলা-নির্যাতন করছে।ইতিমধ্যে পঞ্চাশ জনের মত পুলিশি নির্যাতনের স্বীকার হয়ে হাসপাতালে ভর্তী আছেন।সারা দেশে গ্রেফতার করা হয়েছে অগনিত।এ নিয়ে সরকার কিংবা সংশ্লিষ্ট মন্ত্রনালয়ের দায়িত্বপ্রাপ্ত মন্ত্রী কিছু তো বলছেই না বরং মিডিয়ায় পুলিশের বীরত্ব দেখে মনে মনে বাহবা দিচ্ছে।
প্রশ্নঃ প্রশ্নপত্র কি শিক্ষার্থী ফাঁস করে?
-না।
প্রশ্নঃ তবে কারা করে?
-কিছু অসাধু আমলা/সরকারি উচ্চ পদস্থ কর্মকর্তার সহায়তায় আর্থিক মুনাফার লোভে প্রশ্নপত্র ফাঁস হয়।
প্রশ্নঃ তবে এর দ্বায়ভার কি সাধারন শিক্ষার্থীরা নেবে?
-না।
প্রশ্নঃ শিক্ষার্থীরা তবে হামলা-মামলার স্বীকার হচ্ছে কেন?
-সিস্টেমের বাইরে গিয়ে বেশি বুঝেছে।
প্রশ্নঃ সিস্টেম কি?
-সরকারের গুনগান করা।
প্রশ্নঃ প্রকৃত দোষীরা চিহ্নিত হচ্ছে না কেন?তাদের গ্রেফতার করে আইনের আওতায় আনা যাচ্ছে না কেন?
-রাষ্ট্রযন্ত্রের স্বার্থ জড়িত বলে।
পুলিশ কি শিক্ষার্থী স্বার্থের বিরুদ্ধে, না সরকার, না রাষ্ট্র?কে?সাংবিধানিক ভাবে গনতান্ত্রিক রাষ্ট্রব্যবস্থায় ছাত্র আন্দোলন সাধারন ঘটনা,পুলিশের কাজ অপরাধ দমন করে রাষ্ট্রে শৃঙ্খলা রক্ষা করা।শিক্ষার্থীদের উপরে লাঠিচার্জ করে এ কোন শৃঙ্খলা রক্ষার দৃষ্টান্ত স্থাপন করছে পুলিশ-প্রশাসন!আগুনে ফুৎ দিলে আগুন দপ করে জ্বলে।সেই জ্বলনে আবার তুষ দিলে আগুনের শিখা দহনে দহনে নীল হয়ে যায়।সুতরাং,সাধু-সাবধান।

