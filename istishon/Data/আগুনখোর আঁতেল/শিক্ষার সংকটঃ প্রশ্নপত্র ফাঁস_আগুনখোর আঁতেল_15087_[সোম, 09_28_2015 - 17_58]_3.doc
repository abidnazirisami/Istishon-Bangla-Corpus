শিক্ষার সংকটঃ প্রশ্নপত্র ফাঁস


সাম্প্রতিককালে আমাদের দেশে শিক্ষায় অনিয়ম, দুর্নীতি, প্রশ্নপত্র ফাঁস ও জালিয়াতিসহ নানা ধরনের অপরাধ প্রবণতা ব্যাপক হারে বেড়েছে। আর এসব অপরাধ রোধে দেশের প্রচলিত আইনে তেমন কার্যকর সুরক্ষা নেই।এর ফলে শিক্ষা সেক্টরে বড় ধরনের অপরাধ করেও প্রচলিত আইনের ফাঁক-ফোকর দিয়ে পার পেয়ে যাচ্ছে অপরাধী চক্র। এ প্রেক্ষিতে শিক্ষায় অপরাধ প্রবণতা রোধে যুগোপযোগী ‘শিক্ষা আইন’ প্রণয়নের প্রয়োজনীয়তার বিষয়টি দীর্ঘদিন থেকেই সর্বমহলেই অনুভুত হচ্ছে।এছাড়াও শিক্ষা কর্মকর্তা ও অন্য সংশ্লিষ্টরাও মনে করছেন শিক্ষায় গতিশীলতা সৃষ্টি করতে শিক্ষা আইন প্রণয়ন এখন অপরিহার্য হয়ে পড়েছে।
প্রশ্ন ফাঁসের অভিযোগ নিয়ে দেশে প্রথম আলোচিত ঘটনা ঘটে ১৯৭৯ সালের এসএসসি পরীক্ষায়। এর আগে ও পরে ছোটখাটো কিছু অভিযোগ উঠলেও তা ছিল মাঠ পর্যায়ের ঘটনা। তবে ২০০৯ সাল থেকে এ পর্যন্ত বিসিএস, গোয়েন্দা কর্মকর্তা, সমাজসেবা কর্মকর্তা, খাদ্য অধিদফতরের কর্মকর্তা, অডিট, এনবিআর, এটিইও, মেডিকেল, প্রাথমিক সমাপনী পরীক্ষা, এসএসসি, এইচএসসি, অগ্রণী ব্যাংক, রূপালী ব্যাংক, ঢাকা বিশ্ববিদ্যালয়,জাতীয় বিশ্ববিদ্যালয়সহ বিভিন্ন বিশ্ববিদ্যালয়ের ভর্তি পরীক্ষাসহ প্রায় ৪০টি পরীক্ষার প্রশ্ন ফাঁসের অভিযোগ রয়েছে। ফাঁস হওয়া প্রশ্নপত্র দিয়েই পরীক্ষা নেয়ার অভিযোগ উঠে। গত বছর উচ্চ মাধ্যমিক পরীক্ষার প্রশ্ন ফাঁস হলে এ নিয়ে দেশ জুড়ে ব্যাপক সমালোচনার ঝড় বয়।অথচ সরকার তথা শিক্ষা মন্ত্রনালয় প্রশ্নপত্র ফাঁসের সকল অভিযোগ অস্বীকার করেছে।যেখানে কিনা বিভিন্ন গুরুত্বপূর্ণ পরীক্ষার প্রশ্ন ফটোকপির দোকানে দোকানে জলের দরে বিক্রি হয়েছে!
প্রাইমারি সমাপনি পরীক্ষার শিক্ষার্থীরা প্রশ্নফাঁস না বুঝলেও তাদের অসাধু অবিভাবকেরা প্রযুক্তি ও ফটোকপির দরুন সন্তানের হাতে প্রশ্ন উত্তর তুলে দিতে পেরেছেন খুব সস্তায়।সামাজিক যোগাযোগ মাধ্যমগুলোতে বিগত এইচএসসি পরীক্ষার প্রশ্ন পাওয়া গেছে শস্যক্ষেতে পাকা শস্যের মত।
সম্প্রতি মেডিকেল কলেজ ভর্তি পরীক্ষায় এত বিস্তৃত আকারে প্রশ্ন ফাঁস হয়েছে যে, ৮০ স্কোরও বাদ পরেছে অনায়েসে।ভর্তিচ্ছু শিক্ষার্থীরা ফাঁসকৃত প্রশ্ন কতৃক পরীক্ষা বাতিল এবং নতুন প্রশ্নের মাধ্যমে পুনঃপরীক্ষার দাবি জানিয়ে দেশব্যাপী আন্দোলন করছে,এমনকি শিক্ষার্থীদের সাথে অবিভাবকেরা পর্যন্ত রাস্তায় নামতে বাধ্য হয়েছন কিন্তু শিক্ষার্থীদের যৌক্তিক আন্দোলনে বরাবরের ন্যায়ে পুলিশি বাঁধা-হামলা-মামলা অব্যাহত রয়েছে।বিভিন্ন পত্রিকায় যদিও কলামিস্ট-সাংবাদিকরা এই ইস্যুতে শিক্ষাব্যবস্থার সমালোচনা করছেন,তবু তা শিক্ষার সংকট মোকাবেলায় নূন্যতম প্রভাব ফেলছে না।এমন অবস্থায় আমাদের শিক্ষাব্যাবস্থার নৈতিকতা যথেষ্ট প্রশ্নবিদ্ধ বৈকি।এমন কি ২০১৪-১৫ বিগত দিনের সকল প্রশ্নপত্র ফাঁসের রেকর্ড ব্রেক করেছে।
এমত অবস্থায় সাধারন শিক্ষার্থীদের সাথে সাথে সকল প্রগতিশীল সমাজেরর ঐক্যবদ্ধ দুর্বার আন্দোলনই হতে পারে শিক্ষা সংকট মোকাবেলায় উত্তরনের একমাত্র পথ।
★তথ্যসূত্র: বিভিন্ন পত্রিকার কলাম।

