'শুক্কুর' সমাচার।


একই গ্রামে থাকার সুবাদে শুক্কুর কে ছোটাবেলা থেকেই চিনতাম।বয়সটা ২৫ বা ৩৫ বলে অনায়েশে চালিয়ে দেয়া যায়।চাপা ভাঙা,ফর্সা,বিড়ি খেত আর লুঙি দো-প্যাচ দিয়ে গলায় গামছা ঝুলিয়ে হাঁটত।ব্যাটা বেশ বড় মাপের ছ্যাচড়া চোর আছিল।তার চুরির প্রিয় বস্তু ছিল মুরগী।
একটা ঘটনা বলি তবে-
আমি তখন তৃতীয় শ্রেনীতে অধ্যায়ন করিতেছি,ছোটমামা এলো আমাদের বাড়ি থেকে এস এস সি পরীক্ষা দেবে।ঐ যে কথায় আছে না-অসৎ সঙ্গে সর্বনাশ।মামা আমার দোস্তগো পাল্লায় পড়ে উচ্ছন্নে যাবার উপক্রম!পিকনিক করবে,কি লাগবে?মুরগী।মামা গ্যাংদের চোক পড়ল তাদের ইস্কুলের বেজায় কিপ্টা আর বদমেজাজি হেড মাস্টারের মুরগীর খোপে।সুতরাং কল শুক্কুর ফর চুরি করবে মুরগী খোপ অফ দ্যা হেডমাস্টার!এখানে বলে রাখা ভালো এলাক ইয়ং ছাত্র-যুব সমাজের সাথে শুক্কুরের আবার বেশ একটা মাখামাখি আছিল (বলা তো যায় না,কার কখন কাজে লাগে) যাই হোক,যেই কথা সেই কাজ।হেডস্যারের খোপ থেকে ২টা রাওয়া (মোরগ),৩টা মুরগী উধাও!মামাগ্যাংরা ঐ দিন রাতে শেষ বারের মত ২টা জার্মান তালা ভাঙিয়া শুক্কুরের পার্ফরমেন্সে মুরগীর ঠ্যাং যদিও গলধঃকরন করিল,তবে পরের দিন বৈকালে চারদিকে খবর ছড়াইয়া পড়িলে আমার ছোটমামা তল্পিতল্পাসহ আমাদের এলাকা প্রস্থান করিলেন এবং আমার গল্পের নায়ক 'শুক্কুর' কে হেডস্যারের দুই জাদরেল পোলা খানিকটা উত্তম-মাধ্যম করিয়া ছাড়িয়া দিলো।
শুক্কুর সম্পর্কে চুরি বিদ্যায় বিশেষন দিতে গেলে আমি কলমের ভাষা হারিয়ে ফেলি।এটুকু বলতে পারি-চুরি করার আগে শরীরে প্রচুর তেল মাখত,ধরা খেত চুরি করার পরে(তাও খুব কম),প্রচুর মাইর খেতে পারত।প্রতিবার ধরা খাবার পর মাইর খেয়ে,কান ধরে সবার সামনে বলতো "আর চুরি করমু না" কিন্তু মানুষ তো সহজে অভ্যাস বদলাতে পারে না...
শুক্কুরের ভয়ে এলাকার মা-দাদি অর্থাৎ যারা মুরগী পুষত,শান্তিতে ঘুমাতে পারতো না।মুরগী প্রতিপালনকারী এই নিরিহ সমাজ শুক্কুরকে দেখলেই বাবা বলে ঘরে নিয়ে যেত,এক কাপ চা খুব যত্নের সহিত হাতে দিয়া বলত,"বাবা,আমরা গরীব মানুষ!আমাগো মুরগী নিস না"
পরবর্তিতে অবশ্য আমি ও আমার ফ্রেন্ড সার্কেলের সাথে একই ইস্যুতে শুক্কুরের সাথে বেশ জমছিলো।আমরা অপারেশন করছিলাম ৪টা,সবগুলা সাকসেসফুল।
অনেকদিন নিজ গ্রামের বাইরে,গভীর রাতে হঠাৎ স্বপ্নে দেখলাম শুক্কুরের সাথে আমরা,নারিকেল গাছের নীচে।আর হেড স্যারের বাড়ির পিছন!তবে প্রবাদে বলে না,চোর হলেও লোক ভালো।শুক্কুর হলো তার উজ্জল উদাহরন।

