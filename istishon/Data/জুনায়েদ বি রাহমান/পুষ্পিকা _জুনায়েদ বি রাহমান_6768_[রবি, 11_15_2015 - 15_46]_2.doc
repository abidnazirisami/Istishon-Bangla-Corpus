পুষ্পিকা 


(উৎসর্গ- পুষ্পিকা)
জানি,
ওরা তোমায় ঘেন্না করে,
কলঙ্কের অপবাদ দিয়ে বারবার দূরে ঠেল দেয়;
-কলঙ্কিনী বলে।
তুমি জানাতে চাও আসল,
কিন্তু ওরা ওদের যুক্তিতে অবিচল।
কেউ সত্য জানতে চায় না,
তোমার সত্য মানতে চায় না।
তাই তুমি নির্জনে অশ্রু ঝরাও,
পার্থিব জগত থেকে মুক্তি চাও।
-এইতো.....?
পুষ্পিকা,
তোমায় বলছি শোন,
কখনো এমন সিদ্ধান্ত নিও না;
নিজেকে হত্যা করো না।
মিথ্যার সাথে যুদ্ধ করো,
ধৈর্য ধরো,
অপেক্ষা করো।
- সত্যের জয়, হবে নিশ্চয়।
রচন-কালঃ
০১/০৫/২০১৫ইং

