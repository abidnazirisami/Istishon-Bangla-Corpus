প্রতীক্ষা ক্ষণ


জানি আসবেই-
তাই এলোমেলো হই না আর
বাসন্তি রঙে,
বরঞ্চ তার ফোঁটা কয়েক
এদিক সেদিক ছড়াই হাওয়ায়
রংতুলিতে।
জানি ডাকবেই-
তাই আনমনা হই না আর
শ্রাবণ মেঘে,
বরঞ্চ তার গুটি কয়েক
পুঞ্জ করে ঝড়াই ধারায়
নিঝুম বনে।
জানি ফেরাবেই-
তাই বিরহে পুড়ি না আর
মাঝ গ্রীষ্মে,
বরঞ্চ তার দখিন বায়ে
শ্রান্ত হৃদে বোলাই পরশ
সাঁঝ বেলাতে। 
জানি তোমাতেই-
হবে কথোপকথন,জীবন যাপন
রাত পোহালে,
তাই ভাসে মন, প্রতীক্ষা ক্ষণ
ভাবায় না আর
সঙ্গোপনে।

