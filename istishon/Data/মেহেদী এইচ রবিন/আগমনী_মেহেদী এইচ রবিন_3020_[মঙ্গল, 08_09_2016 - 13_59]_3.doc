আগমনী


এই আমি এসেছি, এসেছি কবিতানন্দে, কিছু
অন্ধ মুগ্ধ শব্দে বেজেছি ধ্বনিজালের অনন্তে;
গেয়েছি সে গান ভালোবাসা প্রাণ সুরকার সুর মন্দে
পেয়েছি প্রমাণ কল কলতান নদী কেন চলে ছন্দে।
আমি বাতাসে মেখেছি গন্ধে, জীবন শাখার অলি গলি
পথে সৃষ্টি করেছি প্রেমালাপ, আমি বয়ে গেছি
জীবনানন্দে, ঝরেছি বৃষ্টি নির্ঝর জলে,
মিষ্টি প্লাবনে প্লাবিত করেছি দিগন্ত নীলের
অন্তে; আমি ধুয়ে গেছি যাবো অন্তর যত ব্যাথা
মাখা সুখহীন, আমি তাদের করবো ভাস্বর
যারা নিঃস্ব বন্ধু দীন; ছিটবো জল-তরঙ্গে
আমি রাঙ্গাবো সকাল-বিকাল গোধূলি আলোর চাপা
রঙ্গে; দুখীর দুঃখে কেঁদে যাবো আমি আকাশ বিশালতায়
ভালোবাসা মাঝে আশ্রয় দিবো বুনট কথামালায়।
আমি হঠাৎ এসেছি হঠাৎ মিলাবো রেখে যাবো কিছু স্মৃতি
সেই স্মৃতিরই গীতিতে গাইবো সৃষ্টির প্রতি প্রীতি
বিশ্বাসে আমি করেছি ভিত্তি পেয়েছি সৃষ্টিকর্তায়,
যত দিন র’বো প্রেমই বিলাবো মানুষের আদি স্বত্বায়।
একটি © মেহেদী রবিন রচনা।

