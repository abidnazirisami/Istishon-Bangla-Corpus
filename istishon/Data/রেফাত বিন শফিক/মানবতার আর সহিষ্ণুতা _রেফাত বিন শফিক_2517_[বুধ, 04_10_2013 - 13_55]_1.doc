মানবতার আর সহিষ্ণুতা 


এ দেশে কেউ শুনেছে গুজরাটের মতো সাম্প্রদায়িক দাঙ্গা হয় ? কিংবা দেশ বিভাগের সময় যে সাম্প্রদায়িক দাঙ্গা হয়েছিল তার মত কিছু ? না দেখে নি। তবে এ দেশে যেসব ঘটে তাতে সাধারন ধর্মপ্রাণ মানুষের অংশগ্রহণ থাকে না ।। এত সমস্যা হলে এদের দেশ থেকে বের করে দেওয়া হোক যাতে সম্প্রীতির বাধন অটুট থাকে সারা সম্প্রদায়ের মধ্য।
রবীন্দ্রনাথকে হিন্দু লেখক বলে বাঙ্গালিকে রবীন্দ্র বিমুখ কখনও করা গেছে? হিন্দুয়ানির চিহ্ন বলে পহেলা বৈশাখে নারীকে সাদা লাল পেড়ে শাড়ি পরা থেকে বিরত রাখা গিয়েছে ? কোন বাঙালি মুসলমান ছেলেটা দুর্গা পূজার মেলায় যায় নি? কোন সে মাঠ যেখানে সব ধর্মের ছেলে এক সাথে খেলে নি ? কোন সে পুকুর যার জলে সব ধর্ম স্নান করে নি ? কোন সে সেবিকা যে অন্য ধর্মের বলে অসুস্থের গায়ে হাত লাগায় নি ?মানুষ আগে মানুষ , পরে ধার্মিক কারণ মানবতাই সবচেয়ে বড় ধর্ম।
বানের জলে ভেসে বাঙালি আসে নি। হুজুগে মাতাল যদি বলেন তাহলে বলব আমরা তালে ঠিক। এবং তালে এমনটাই ঠিক যে মাথায় তাল পড়ার আগেই তাল পেড়ে ফেলি। বোঝা গেল না তাই তোঁ ?। মাথায় পড়ার আগেই তালগাছ সহ উপড়ে ফেলতে আমরা জানি। এখন বুঝি একটু বোঝা গেল!!

