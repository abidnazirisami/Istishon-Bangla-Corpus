যে সাতটি কারণে জিয়াকে পাকিস্তানপন্থী বলা যাবে



বাংলার মানুষ দীর্ঘ নয় মাস রক্তক্ষয়ী মুক্তিযুদ্ধের মাধ্যমে ধর্মভিত্তিক রাষ্ট্র পাকিস্তান থেকে স্বাধীনতা অর্জন করলেও মাত্র চার বছরের মধ্যেই পাকিস্তানপন্থীরা এদেশে শিকড় গেড়ে বসে সেনা স্বৈরশাসক জিয়াউর রহমানের মতো ঠাণ্ডা মাথার খুনির কূটচালের কারণে। ফলে বাংলাদেশের বর্তমান উগ্র-ইসলামপন্থী চেহারার জন্য মূলত তার অনুসারী দল বিএনপি এবং নুন খাওয়া রাজাকারের দল জামায়াত-এ-ইসলামীকেই দায়ী করা যায়।
১. বঙ্গবন্ধুর পাকিস্তানপন্থী খুনিদের বিচারের পথ বন্ধ ও তাদের পুনর্বাসিত করা;
২. ১৯৭৫ সালের ৩১শে ডিসেম্বর দালাল আইন বাতিল করে বিচারাধীন প্রায় ১১,০০০ রাজাকারকে মুক্ত করা;
৩. পররাষ্ট্র সচিবের বক্তব্য: ১৯৭৫ সালের ৭ই নভেম্বর ক্ষমতা গ্রহণের পর জেনারেল জিয়া তার ভারপ্রাপ্ত পররাষ্ট্র সচিব নজরুল ইসলামকে ঢাকাস্থ আমেরিকার দূতাবাসে পাঠান। সেদিন জিয়ার রেডিও ভাষণের পর সমর্থকরা মিছিল বের করলে, সে প্রসঙ্গে নজরুল বলেন জনতা এখন আর পাকিস্তানবিদ্বেষী বা অসাম্প্রদায়িক নয়, বরং পাকিস্তান, ইসলাম, আমেরিকা ও পশ্চিমাপন্থী। নজরুল জানান সরকার তাকে বলেছে মুসলিম বিশ্বের সমর্থন পেতে আমেরিকার সাহায্য নিয়ে পাকিস্তান সরকারকে রাজী করানোর চেষ্টা করতে!
৪. মওদুদের পর্যবেক্ষণ: "১৯৭৫ সালের ১৫ই আগস্টে রাজনৈতিক পট পরিবর্তনের পর রাজনৈতিক শক্তিসমূহের মধ্যে এক নয়া মেরুকরণের সূচনা ঘটতে দেখা যায়। ইসলামপন্থী ভাবধারা আবার ক্রমশ আত্মপ্রকাশ করতে থাকে এবং ধর্ম পুনরায় জনগণের রাজনৈতিক জীবনে আসন গেড়ে বসতে থাকে। এর ভিত্তি ছিল ভারতবিরোধী একটি চেতনা যার আশ্রয় নিয়ে উগ্র ডানপন্থী ও ইসলামপন্থী শক্তিগুলি শুধু পুনর্বাসিতই হয়নি, আবার তারা চলে আসে রাজনৈতিক শোভাযাত্রায়। এই রাজনৈতিক আবহাওয়ার প্রতিফলন নিশ্চিত করতে গিয়ে এবং দেশের রাজনীতি ইসলামীকরণের ভাবধারায় রাখার জন্য জিয়া সংবিধান থেকে ধর্মনিরপেক্ষবাদ শব্দটি বিলুপ্ত করে দেন।"
৫. মুক্তিযুদ্ধের সময় বন্ধুপ্রতীম দেশ ভারত ও রাশিয়ার সাথে সম্পর্ক নমনীয় করে বাংলাদেশের স্বাধীনতাবিরোধী সৌদি আরব, চীন ও আমেরিকার সাথে সুসম্পর্ক স্থাপন।
৬. সংবিধান সংশোধন: অসাম্প্রদায়িকতার বদলে “আল্লাহর উপর অগাধ আস্থা ও বিশ্বাস” এবং সমাজতন্ত্রের বদলে “সামাজিক ন্যায়বিচার”।
৭. গোলাম আযমকে দেশে ফেরার অনুমতি দেয়া এবং ধর্মভিত্তিক রাজনীতির উপর নিষেধাজ্ঞা তুলে পাকিস্তানপন্থী জামায়াত-এ-ইসলামী ও অন্যান্য ধর্মব্যবসায়িদের সুযোগ দান।

