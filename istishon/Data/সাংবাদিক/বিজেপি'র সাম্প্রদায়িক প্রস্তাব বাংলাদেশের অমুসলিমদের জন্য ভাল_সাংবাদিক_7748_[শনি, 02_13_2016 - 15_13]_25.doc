বিজেপি'র সাম্প্রদায়িক প্রস্তাব বাংলাদেশের অমুসলিমদের জন্য ভাল


ভারতের ক্ষমতাসীন উগ্রপন্থী হিন্দু দল বিজেপি'র প্রস্তাবটা মন্দ না; অন্তত: বাংলাদেশের খেটে-খাওয়া অহিংস-ভীতু অমুসলিমদের জন্য। বাংলাদেশের সরকার ও আধুনিক শিক্ষায় শিক্ষিত শ্রেণির কাছে বিষয়টি অপমানজনক হলেও, নানা-সময়ে সাম্প্রদায়িক হামলা আর হয়রানির মুখে পড়া ভুক্তভোগী অমুসলিমদের জন্য এই প্রস্তাব আশীর্বাদস্বরূপ।
বিজেপি প্রায় এক বছর ধরে বলছে যে, বাংলাদেশ ও পাকিস্তানের অমুসলিমরা যারা নির্যাতিত ও নিপীড়িত হয়ে ভারতে যাবে বা অবস্থান করছে তাদের ভারতীয় নাগরিকত্ব দেয়া হবে। এই প্রস্তাবনা ভারতের অধিবাসীদের মধ্যে মিশ্র প্রতিক্রিয়া সৃষ্টি করলেও এখন পর্যন্ত এর বিপক্ষে কোন মতবাদ তৈরি হয়নি। আবার বাংলাদেশ ও পাকিস্তানের সরকারও এ বিষয়ে কোন মন্তব্য করেনি! 
ফলে উস্কানিমূলক এই প্রস্তাবটি উত্থাপন করে বিজেপি একটা দান মেরেছে বলা যায়।
উগ্রপন্থী বিএনপি-জামায়াত ক্ষমতায় থাকলে হয়তো এতক্ষণে তুলকালাম কাণ্ড লেগে যেতো। আগে একটা সময় ছিল যখন শুধু পাকিস্তানপন্থী কট্টর মুসলিমরাই অন্য ধর্মের মানুষদের সহ্য করতে পারতো না, তাদের জমি দখল করতো, বিরক্ত করতে করতে তাড়িয়ে দিতো... 
এখন দল-মত নির্বিশেষে সবাই সুযোগ পেলেই এদের জানমাল আর সম্পদে থাবা মারে। অবস্থা এমন পর্যায়ে গিয়েছে যে, দ্রুত বাড়ি-ঘর-দোকানপাট বেচে বা ফেলে রেখে দ্রুত সীমান্ত পার হতে পারলেই রক্ষা। জীবনটা রক্ষা করার একটা সুযোগ পাওয়া যায়।
দেশে ইসলামী আইন ও সমাজব্যবস্থা প্রতিষ্ঠার আন্দোলন যেভাবে ঘনীভূত হচ্ছে, তথাকথিত অসাম্প্রদায়িক আওয়ামীলীগ সরকার যেভাবে উগ্রপন্থীদের পিঠ চাপড়ে দিচ্ছে এবং প্রশাসনে ও আইনশৃঙ্খলা বাহিনীতে জঙ্গিবাদের মদদদাতাদের সংখ্যা যেভাবে বাড়ছে... তাতে দেশপ্রেম বা অন্য কোন টান থাকলে বাদ দিন; আগে জীবন রক্ষা করুন। দ্রুত দেশ ছাড়ুন। ভবিষ্যতে পরিস্থিতি আরো ভয়াবহ হবে।
চরম আত্মতুষ্টিতে ভোগা তথাকথিত শান্তির ধর্মের অনুসারীরা (যারা সারাবছর শুধু কয়েকটা আচার-কৃত্য করেই তৃপ্তির ঢেকুর তুলে) এই দেশে তাদের পুরোপুরি বিস্তার না হওয়া পর্যন্ত অমুসলিমদের উপর নির্যাতন-নিপীড়ন থামাবে না, কারণ এরা মানুষ হতে চায় না, মুসলিম হতে চায়, অন্তত: বেহেস্ত লাভের আশায় বেশ-ভূষা, নামাজ-কালাম-রোজা আর ঈদ উদযাপনের মধ্য দিয়ে।

