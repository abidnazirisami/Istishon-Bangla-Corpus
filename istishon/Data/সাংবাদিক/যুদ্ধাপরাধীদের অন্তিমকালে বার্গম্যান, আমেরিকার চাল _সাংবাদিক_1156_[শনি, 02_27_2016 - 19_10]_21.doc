যুদ্ধাপরাধীদের অন্তিমকালে বার্গম্যান, আমেরিকার চাল 



গিরগিটি ড. কামালের জামাই ডেভিড বার্গম্যান এখন বাংলাদেশের একজন বিশিষ্ট রাজনৈতিক ধারাভাষ্যকার, তবে শুধু নুরুল কবিরের নিউ এজ ও বিদেশী মিডিয়ার কাছে।
এককালে লন্ডনে পলাতক বাংলাদেশী যুদ্ধাপরাধীদের মুখোশ উন্মোচন করার পেছনে তার সক্রিয় ভূমিকা থাকলেও তথাকথিত নিরপেক্ষতার ভেক ধরে যুদ্ধাপরাধ ট্রাইব্যুনালের সমালোচনায় মুখর হয়ে প্রকারান্তরে সেইসব অপরাধীদের জন্য কাজ করছে সে। কারণটা স্পষ্ট নয় তবে অনুমানযোগ্য।
বাংলাদেশের ঐতিহাসিক যুদ্ধাপরাধ ট্রাইব্যুনাল গঠনের সাথে ড. কামালকে যুক্ত না করা ও তার পরামর্শ গ্রহণ না করা প্রথম কারণ বলে আমার ধারণা। দ্বিতীয় কারণ ড. কামালের আওয়ামী বিরোধিতা নীতি। তৃতীয় কারণটি একান্তই ব্যক্তিগত: টাকা। 
ফরমায়েশি কাজ করতে অভ্যস্ত বার্গম্যান। আর তাই যুদ্ধাপরাধের মামলায় জামায়াতের নেতাদের আইনজীবীদের নিয়মিত পরামর্শ দিয়ে যাচ্ছে সে। তার দেয়া বক্তব্য ধরেই বিজ্ঞপ্তি প্রকাশ করে হিউম্যান রাইটস ওয়াচ, এমনেস্টি, বিবিসি, এএফপি ও আল জাজিরা।
সামরিক গোয়েন্দাদের একটি সূত্রমতে, বার্গম্যান কয়েক বছর আগে সাঈদীর পরিবারের আর্থিক সাহায্য নিয়ে সুখরঞ্জন বালি ইস্যুতে নাটক সাজাতে মূল ভূমিকা পালন করেছে। কিন্তু রহস্যজনক কারণে সরকার তার বিরুদ্ধে ব্যবস্থা নিচ্ছে না।
দেশে যেহেতু আওয়ামীলীগের সমালোচকদের সংখ্যা বেশি তাই বার্গম্যান এখন বিশেষ সুবিধা পাচ্ছে। উল্লেখ্য, তার স্ত্রী ব্যারিস্টার সারা হোসেন একজন মানবাধিকার ও নারী উন্নয়ন কর্মী হিসেবে দেশে-বিদেশে ইতিমধ্যেই নাম কামিয়েছে। সম্প্রতি “বাক স্বাধীনতার” কথা বলে তার বাবার বন্ধুদের এক করা এবং স্বৈরাচারী সরকারের বিরুদ্ধে বিভিন্ন শ্রেণি-পেশার মানুষকে একতাবদ্ধ করতে তার প্রাণান্তকর চেষ্টা সন্দেহের উদ্রেক করে।
উল্লেখ্য, জন্মসূত্রে পাকিস্তানী ড. কামালের পরিবারে এখনো উর্দুতেই কথা বলে সবাই। এই তিন ব্যক্তির পাশে আছেন আরো একজন নারী নেত্রী, হামিদা হোসেন, যিনি কিনা মানবাধিকার সংস্থা আইন ও সালিশ কেন্দ্রের প্রতিষ্ঠাতা চেয়ারপার্সন।
খেয়াল করুন, এরা বাংলাদেশের উগ্রপন্থী মুসলিম ধর্ম ব্যবসায়ি, বিএনপি-জামায়াতের সন্ত্রাসী কর্মকাণ্ড ও জঙ্গি সম্পৃক্ততা, সাম্প্রদায়িক উস্কানি ইত্যাদি নিয়ে একদম কথা বলে না। বিচারকে বাধাগ্রস্ত করতে জামায়াত-বিএনপি যে কোটি ডলার খরচ করছে সে বিষয়ে বার্গম্যানের কি-বোর্ডে কিছু লেখা হয় না।
ট্রাইব্যুনালের ইতিবাচক কোন দিক বার্গম্যানের চোখে কখনো পড়ে না। বিচার প্রক্রিয়াকে আন্তর্জাতিক মানের করতে তার উপদেশ ও নির্দেশনার কোন শেষ নেই।
এই বিচার প্রক্রিয়া শুরুর আগে তদন্ত দল গঠন, আইনজীবী ও বিচারক নিয়োগ, আইনি দুর্বলতা ইত্যাদি জনগণ দেখেছে। কেউ কেউ এতে নেতিবাচক প্রতিক্রিয়া ব্যক্ত করলেও, কয়েক যুগ পর বিচার হচ্ছে এই খুশিতে দুর্বলতা মেনে নিয়েছে। মানেনি শুধু জামায়াতী ও তাদের সমব্যথীরা।
আইনে ট্রাইব্যুনালের রায়ের বিরুদ্ধে সরকারপক্ষের আপিলের বিধান ছিল না। এই সীমাবদ্ধতার দায় কার? আসামীর অনুপস্থিতিতে বিচার করা যাবে, এই বিধান কে করেছিল? দল হিসেবে কারো বিচার করা যেতো না, শাস্তির বিধান ছিলো না; এই দায় কার?
বার্গম্যান এসব প্রশ্ন বারবার তুলছে। কিন্তু আন্তর্জাতিক যুদ্ধাপরাধ আইন ১৯৭৩ তৈরিতে সবচেয়ে বড় ভূমিকা ছিল তো ড. কামালেরই, তাই না? তা বার্গম্যান এসব প্রশ্নের উত্তর তার শ্বশুরের কাছে কেন চায় না?
বার্গম্যান ইহুদী এটা আমার কাছে কোন বিষয় না। ইহুদীদের ইসরায়েলের সাথে বাংলাদেশের কূটনৈতিক যোগাযোগ না থাকলেও আমেরিকার দূতাবাসের মাধ্যমে তারা ঠিকই এদেশে তাদের কর্মযজ্ঞ চালিয়ে যাচ্ছে। গত কয়েক বছরের কার্যক্রমে এটাও পরিষ্কার যে, আমেরিকা এই বিচার প্রক্রিয়াকে প্রশ্নবিদ্ধ করতে চায়, যদিও এই বিচার আন্তর্জাতিক অপরাধ আদালতের চেয়ে কোন অংশে নিম্নমানের নয়। আমেরিকা নিজে একটা যুদ্ধাপরাধী রাষ্ট্র অথচ তারা বিভিন্ন দেশে গণতন্ত্রের নামে অস্ত্র ব্যবসা চালিয়ে যাচ্ছে।
গত ২০১৩ সাল থেকে যুদ্ধাপরাধীদের বিচারকে সমর্থন করা ডজন-খানেক লেখকের খুন হবার পেছনে জামায়াত-শিবির প্রধান ভূমিকা পালন করেছে। কিন্তু হত্যার ঘটনায় সরাসরি যোগ দিয়েছে এক থেকে দুইজন শিবির নেতা। পর্দার পেছনে আমেরিকার সমর্থন মোটামুটি পরিষ্কার। 
এইসব খুনকে বিচার প্রক্রিয়া থেকে আলাদা করতেই প্রায় প্রতিটি খুনের পর ভিক্টিমদের নাস্তিক তকমা দেয়া হচ্ছে। আমেরিকা একদিকে নাস্তিকদের সাহায্য করছে তাদের দেশে আশ্রয় দিয়ে আর অন্যদিকে জামায়াত ও জঙ্গিদের সহায়তা দিয়ে ভারসাম্য রক্ষা করছে।
বার্গম্যান আমেরিকার দূতাবাস থেকে কত টাকা পায়? জামায়াত থেকে কত? সাঈদী, মীর কাশেম, নিজামী আর সাকা'র পরিবারের কাছ থেকে কত টাকা পেয়েছে? বাংলাদেশের গোয়েন্দারা যদি সব বিক্রি হয়ে গিয়ে না থাকে বা আহাম্মক না হয়ে থাকে আশা করি একদিন এসব প্রশ্নের উত্তর পাবো।

