আমি, আর মা


- খাদিজার গলার তাবিজটা নেই, খুঁজেও পাওয়া যাচ্ছে না, তুই কি দেখেছিস ওটা?
- আমি? না তো, আমি কি করে দেখব ওটা? আমি গতকাল থেকেই দেখছি ওর গলায় তাবিজ নেই।
- গতকাল তুই খাদিজাকে কোলে নিয়েছিলি, এর পর থেকেই তো আর পাওয়া যাচ্ছে না।
- পাওয়া না গেলে এখন আমি কি করব? হয়তো হারিয়ে গেছে, আপনার মনে নেই।
- আমি জানি, তাবিজটা তুই ফেলে দিয়েছিস। সত্যি তো?
- আরে... এসব ফেলে আমি কি করবো? আমার এসব বাজে কাজ করার চাইতে অনেক জরুরী কাজ আছে।
- আমি তোর মা, আমি সব জানি। তোর চোখ দেখে বলতে পারি তুই তাবিজ ফেলে দিয়েছিস।
- বলতে পারলে জিজ্ঞেস করতে এসেছ কেন?
- আমার মেয়ের তাবিজ দিয়ে দে।
- ওটা আমি ফেলে দিয়েছি। ছোট্ট একটা মেয়েকে তোমরা যেভাবে বড় করছো, সে বড় হয়ে জানলে তো আত্মহত্যা করবে।
- তুর সব কাজই এরকম ধর্ম বিরোধী। নামাজ নেই, দোয়া নেই, কোরান শরিফটা পড়তেছিস না দশ বছর হল। না পরলে একটু ধরেও তো দেখে মানুষ। আর তুই?
- মাথা গরম করে দিও না। এখানে বকর বকর না করে নিজের রোমে যাও। পড়ার সময় বিরক্ত কর না।
- একটা ভাল বই পড়িস কোন দিন? নাস্তিকের বই পড়িস শুধু, কলেজে পরীক্ষায় কি রকম নাম্বার পেলি তা তো দেখলাম।
- (রেগে গিয়ে) আহ, বললাম না যাও এখান থেকে। একটা নিশ্বাসও নিতে পারছি না নিজের মত করে।
- সবই তো নিজের মত করেই করছিস। আমরা যা বলি তা একটাও করিস?
- কি করি না, কোনটা করি না? সবই তো তোমাদের কথা মতই করি।
- মাত্র একমাস আগে, আমি আর তোর বাবা এত করে বললাম নামাজটা পড়, অন্তত ফরজটা, মসজিদে যেতে হবে না, এখানে আমার সামনে পড়। নামাজ পড়তে দেখলে শান্তি লাগে। কই পড়লি?
- আমার রোম থেকে যাবে, নাকি আমি চলে যাব?
- কোথায় যাবি তুই?
- এ ঘর ছেড়েই চলে যাব...
- (কেঁদে উঠে) আমি জানি আমার ছেলে হারিয়ে ফেলেছি, দুনিয়ার এমন কোন মা নেই যে আমার মত করে সন্তানকে স্বাধীনতা দেয়। তারপরও তুই চলে যাবি বলিস। ও খোদা, আমি আমার ছেলে হারিয়ে ফেলেছি।
- উফ, বন্ধ করবে নাটক? প্রতিদিন একই নাটক দেখতে ইচ্ছা করে না।
- (রেগে) কি এগুলো নাটক?
- নাটক নয়তো কি? চলে যাব বললেই কেউ যায় না সেটা তুমি ভাল করেই জান। তারপরেও এই যা করছ... এগুলো কি নাটক নয়?
- তুই মানুষকে সম্মান দেওয়া পর্যন্ত ভুলে গেছিস? আমার কথাগুলো তোর নাটকের মত মনে হচ্ছে?
- হ্যাঁ। আর সম্মান দেওয়া কেউ ভুলে যায় না। যার সম্মান পাওয়ার যোগ্যতা আছে সে সম্মান এমনিতেই পায়। কারো গায়ে পড়ে দিতে হয় না।
- তুই বাড়ির বাইরে গেলে, আমি আর তোর বাবা ফোন দিই যখন তুই রিসিভ করার পর কোন দিন সালাম দিস? এইতো গতকাল সন্ধ্যায় তোর স্যার ফোন দিল, রিসিভ করেই - "স্যার কেমন আছেন?”; এটা কি ধরণের সম্মান দেওয়া?
- মানে কি, কোথা থেকে কোথায় নিয়ে যাও কথাগুলো; সালাম মানেই কি সম্মান দেওয়া?
- কি? মানুষ মুরব্বিকে সম্মান করে সালাম দিয়ে; তুই আমাকে, তোর বাবাকে পর্যন্ত সালাম দিস না! তোর স্যারকেও সালাম দিস না। এটা কি বেয়াদপি নয়?
- আহ, পাগল করে ফেলবে নাকি আমাকে? সালাম দাও, এই কর, সেই কর, এই করবে না, সেই করবে না, আর কত? কেউ সালাম না দিলেই অসম্মান করা হয় না। আমি তো দুর্ব্যবহার করি নি কারো সাথে।
- তারপরেও তো সালাম দেওয়াটা...
- কিছুই না।
- কিছু না মানে? এতকিছু বলছি তারপরেও সালাম দিবি না? ধর্ম কি একে বারেই ছেড়ে দিয়েছিস? সালাম দেওয়া মানে সম্মান করা, আর মুরব্বিদের সালাম দিয়ে সম্মান করতে হয়।
- আচ্ছা ঠিক আছে, আজ থেকে, এখন থেকে আগের বিপরীত আচরণ করব আমি। সবাইকে সালাম দিব, কিন্তু সব সময় দুর্ব্যবহার করব সবার সাথে। এমনকি তোমার সাথে, বাবার সাথেও, আসসালামু আলাইকুম, বের হও আমার রোম থেকে।
- সালাম দিয়ে দুর্ব্যবহার করে কি লাভ।
- তোমার তো ভাল ব্যবহার চাই না, তোমার চাই, সালাম। তাই সালাম দিলাম, আর ভাল ব্যবহার করা বন্ধ করে দিলাম।
- (কেঁদে উঠে) খোদা এমন কি গুনাহ করেছি আমার ছেলেকে পর করে দিলে? কত আশা ছিল ছেলেকে নিয়ে...
- :মাথাঠুকি: 

