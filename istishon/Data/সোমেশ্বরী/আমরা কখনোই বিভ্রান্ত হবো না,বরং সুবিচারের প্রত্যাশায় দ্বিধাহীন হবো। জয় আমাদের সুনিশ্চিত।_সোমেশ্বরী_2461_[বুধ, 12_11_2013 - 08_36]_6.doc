আমরা কখনোই বিভ্রান্ত হবো না,বরং সুবিচারের প্রত্যাশায় দ্বিধাহীন হবো। জয় আমাদের সুনিশ্চিত।


জানি,
কসাই কাদেরের এই বিচার প্রক্রিয়ায়~ আমাদের ধৈর্য্যের সর্বোচ্চ পরীক্ষাই নেয়া হচ্ছে।
আমরা অপেক্ষা করছি~ সুবিচারের এবং বিশ্বাস করি বহুপ্রতীক্ষিত সেই সুবিচার আমরা পাবো।
এই ৪২ বছরের সুদীর্ঘ অপেক্ষার কাছে, মাত্র ১/২ দিনের অপেক্ষা এমন কিছুই নয়। তাই আমরা অপেক্ষায় আছি।
বিচার প্রক্রিয়া চলাকালীন প্রতিপর্বের পরতে পরতে জড়িয়ে থাকা দীর্ঘ নাটকীয় পালাবদলের পর, আজকে শেষপর্বে এসে নতুন করে যে নাটকীয়তা~ তা আবারো আমাদের প্রত্যাশাকে নিঃসন্দেহে হতাশাগ্রস্ত করে বৈকি; কিন্তু সাথে সাথে আশান্বিত এবং দ্বিধাহীনও কি করে না?
হ্যাঁ, করে। কেমন করে করে?
এইজন্যই করে যে~ এতো এতো নাটকীয়তার পেছনে অবশ্যই হাজার রকম শক্তিশালী দূরভিসন্ধিমূলক ষড়যন্ত্র বিদ্যমান ছিলো, আছে এবং থাকবে। সেসব ঘৃণ্য ষড়যন্ত্রমূলক অভিসন্ধি আমাদের মানস গঠনকে নানানভাবে প্রভাবিত করতে সক্ষম হয়েছে, এটি অস্বীকার করার কোন অবকাশ নেই।
কারণ, এই বিচার প্রক্রিয়া আদৌ হবে কি হবে না; তা নিয়েই ছিলো ৪২ বছরের সুদীর্ঘ নাটক। সেই নাটকে একদল জারজ, খুনী, হত্যাকারী, ধর্ষণকারী, লুটেরা দুঃখজনকভাবে সময়ের দীর্ঘ পথচলায় পাওয়া সুযোগে অপব্যবহার করে~ গত প্রায় ২/৩ দশক ধরে বেড়ে ওঠা প্রজন্মকে মিথ্যা ইতিহাসের বেড়াজালে আষ্ঠেপিষ্ঠে জড়িয়েছে ফেলতে সক্ষম হয়েছে।
যার ফলে, ১৯৭১ সালের মহান মুক্তিযুদ্ধকে বর্তমান প্রজন্মের কাছে তারা একটি অতীত ইতিহাসে পরিণত করেছে, আর বিশ্বাস করতে শিখিয়েছে; এটা নিয়ে ঘাঁটাঘাঁটি করা আবান্তর !
এই বিশ্বাস, এই চিন্তা এই প্রজন্মকে বিভ্রান্ত করেছে, ভুলে যেতে শিখিয়েছে তার আত্মপরিচয়কে।
জাতিকে মেধাশূণ্য করার এই প্রচেষ্টা সফল করতে, প্রথমেই জারজগুলো বেছে নেয় ১৪ ডিসেম্বর,১৯৭১ কে; এই জাতির মেধাবী সন্তানদেরকে সেদিন তারা নিষ্ঠুরতম উপায়ে হত্যা করে, আর জাতিকে পিছিয়ে দেয় কয়েকটা যুগ কিংবা কয়েকটা শতক।
শুধুমাত্র এই পর্যন্ত করেও যে একটি জাতির মানস গঠনকে চক্রান্তের বেড়াজালে আটকে রাখা সম্ভব হবে না; এটাও এই কূটচক্রকারী হায়েনারা সেসময় বুঝতে পেরেছিলো। তাই নানান বিভ্রান্তির বেড়াজালে তারা নিজেদের চক্রান্তকে এগিয়ে নিচ্ছিলো এবং এখনও নিচ্ছে।
আমাদের দূর্ভাগ্য যে,জাতির পথচলার প্রথমেই আমাদের মেধাবী সন্তানগুলো হারিয়ে আমরা ছিলাম দিকভ্রান্ত পথের পথিক।সঠিক মন্ত্রণাদানকারীর অভাবে এই দিকভ্রান্ত জাতির নেতৃত্বদানকারী সেনানী'কে পদে পদে পার হতে হয়েছিলো নানান বাঁধার পাহাড়। একলা সেই পাহাড় ডিঙ্গিয়ে নিয়ে যেতে গিয়ে~ নানান অপপ্রচার,অপ্রত্যাশিত কূটচালের ছড়াছড়ি আর জনচাহিদার সম্মুখীণ হতে হয়েছিলো আমাদের সময়ের স্বাভাবিক পথচলায়।কিন্তু, জাতিকে মুখথুবড়ে পড়তে হয়েছিলো কয়েকবছর যেতে না যেতেই।
সুযোগটা কোনভাবেই হাতছাড়া করেনি এই জারজগুলো।সেই থেকেই শুরু হলো আরেক নাটকের।তখন থেকে ১৮০ ডিগ্রি কোণে ঘুরে গিয়ে জাতি'র পথচলা শুরু হয় পুরোপুরি উল্টোপথে।শুরু হয় নতুন নাটকের।সেই নাটকের পড়তে পড়তে কি অস্বাভাবিক দুঃখজনক ইতিহাস জড়িয়ে আছে, তা জানার অধিকার থেকে বঞ্চিত রেখেই গড়ে তোলা হলো একটি প্রজন্মকে।
এই প্রজন্ম ভুলে গেলো~
একদল হত্যাকারীর কথা,ভুলে গেলো শুয়োরের বীর্যে জন্ম নেয়া একদল ধর্ষর্ণকারীর কথা।
তারা জানতে ভুলে গেলো তাদের ভ্রাতৃহত্যাকারী,পিতৃহত্যাকারী,মাতৃহত্যাকারী'র কথা।
তারা খুঁজতে চাইলো না কারা তাদের ঘর জ্বালিয়ে,মন পুড়িয়ে দেশ ছাড়া করেছিলো।
তারা ভাবতে চাইলো না কাদের প্রত্যক্ষ এবং পরোক্ষ মদদে তাদের ঘর-বাড়ি লুট করা হয়েছিলো, তাদের মান-সম্মান-ইজ্জত হরণ করা হয়েছিলো।
তাইতো তারা জানতে এবং বুঝতে অসমর্থ হলো~ প্রজন্ম থেকে প্রজন্মান্তর ধরে তাদেরকে অন্ধ করে রাখার দূরভুসন্ধিমূলক অভিলাস পূর্ণ করতে নানা দিক থেকে,নানা প্ররোচনায় ভুল পথে তাদেরকে পরিচালিত করার খায়েশ এদের বহু পুরোন।
নানা ছলনায় এরা এখন ফুলে-ফেঁপে উঠেছে~
তাদের কাছে এখন লুটের টাকায় তৈরী বসত-বাড়ি,ব্যাংক-বাণিজ্য; তাদের কাছে এখন ক্ষমতার সোনার দন্ড !
ওদের এই ক্ষমতার জোড়,অর্থের জোড়,অস্ত্রের জোড় ওদেরকে শক্তি যোগায় এই জাতিকে কটাক্ষ করতে।
কারণ, ওরা এখন ধারণা করে~ এই জাতিকে এই সুদীর্ঘ সময়ের পরিক্রমায় ওরা নপুংসক করে তুলতে পেরেছে।
এই জাতি এখন তার সঠিক ইতিহাস জানে না,নিজেদের মধ্যে দলাদলিতে এরা এতোটাই অন্ধ এবং বিবেচনাহীন যে, সময়ের ব্যবধানে এইসব নরকের কীটদের চেনার এবং বোঝার ক্ষমতা এরা হারিয়েছে।
ক্ষমতা,অর্থ এবং অস্ত্রের জোড়ে এরা এখন চাইলেই কাছে পায় জাতিসংঘ নামক পুতুল সংঘঠনকে,চাইলেই তাদের পক্ষে দাঁড়ায় মানবাধিকার প্রতিষ্ঠানগুলো!
হাত বাড়ালেই ওরা খুঁজে নিতে পারে যেকাউকে~ এমনকি আমাদের মধ্য থেকে যেকাউকেই !!!
এই সুদীর্ঘ নাটকীয় পালাবদলের সাক্ষী হওয়ার পরেও, বাস্তব সত্যটি হলো এই যে~জাতি আজকের এই বিচার প্রক্রিয়াটির শেষপর্বে এসে দাঁড়িয়েছে।এটাই কি আমাদের আশান্বিত করে না?
এটাই কি আমাদের দ্বিধাহীন করে তোলে না?
কেউ এই কয় বছর আগে পর্যন্তও কি কেউ ভাবতে পেরেছিলো~
এই ঘৃণ্য জারজগুলোকে বিচারের আওতায় আনা সম্ভব হবে?
আর কেউ যদি ভেবেও থাকে এদের বিচারের আওতায় আনাটা হয়তো সম্ভব হবে,তদুপরি কি এটা ভাবতে পেরেছিলো যে~
বিচার প্রক্রিয়ার শেষ পর্যায়ে এনে তাদের আদৌ ফাঁসি'র কাষ্ঠের সামনে আনাটা সম্ভব হবে?
না কেউই সেটা ভাবতে পারেনি, কিন্তু সেটাই আজকে বাস্তব হয়ে সামনে দাঁড়িয়েছে।
আর তাই আমরা আশান্বিত হই।তাই আমরা দ্বিধাহীন হতে পারি।
আমরা যেন ভুলে না যাই, আমরা বীরের জাতি।
আমরা যেন ভুলে না যাই~ আমাদের প্রত্যাশিত এই বিচারের দাবী আমাদের প্রাণের দাবী।
আমরা যেন ভুলে না যাই~এই প্রত্যাশা পূরণের পথে আমাদের সুদীর্ঘ ৪২ টি বছর পার করতে হয়েছে।
আমরা যেন ভুলে না যাই~এই ৪২ বছরের পড়তে পড়তে জড়িয়ে থাকা কূটচালের ফসল আমাদের পদে পদে বাঁধাগ্রস্ত করেছে এবং সবসময়ই করবে।
আমরা যেন ভুলে না যাই~হাজার ষড়যন্ত্র এবং হুমকিকে বৃদ্ধাঙ্গুলি দেখিয়ে আজকের এই বিচার প্রক্রিয়া সবকিছুর পরেও এগিয়ে যাচ্ছেই।
আমাদেরকে মনে রাখতে এবং বুঝতে হবে~ এই ষড়যন্ত্রগুলোকে বৃদ্ধাঙ্গুলি দেখাতে গিয়ে আমাদেরকে কি কি কূটচালের বাঁধায় এখনও পর্যন্ত পড়তে হয়েছে।
আমাদেরকে মনে রাখতে এবং বুঝতে হবে~ এই পথে আমরা পার হয়ে এসেছি অন্ধ ধর্মীয় আগ্রাসনের নাটক।
আমাদেরকে মনে রাখতে এবং বুঝতে হবে~ এই প্রক্রিয়াকে বিতর্কিত করতে চক্রান্তমূলকভাবে বেছে নেয়া হয়েছে রাজনৈতিক, অর্থনৈতিক, বৈশ্বয়িক নানান সহযোগী সংঘটন এবং প্রতিষ্ঠানকে।
আমাদেরকে মনে রাখতে এবং বুঝতে হবে~এই পর্যন্ত আসতে আমরা পার হয়ে এসেছি আমাদের ভাইয়ের,মায়ের,বোনের এবং বাবা'র তাজা রক্ত।
আমাদেরকে মনে রাখতে এবং বুঝতে হবে~ আজকে এই পথকে বিভ্রান্তি এবং আতংকে পরিণত করে আমাদের অবরুদ্ধ করে রেখে; নিজেদের ষড়যন্ত্রকে সফল করতে চাইছে এই জারজগুলো।
কিন্তু, এতো এতো ষড়যন্ত্র কি আমাদের পথচলাকে থামিয়ে দিতে পেরেছে?
ধীরে হলেও তা কি এই প্রক্রিয়াটি এগিয়ে যাচ্ছে না?
তাই আমরা আশান্বিত হই। তাই আমরা দ্বিধাহীন হতে চাই।
এবার ভাবার সময় হয়েছে~ আজকের এই সফলতা এমনি এমনি আসেনি।
এটা সম্ভব হয়েছে আমাদের মনের জোরের কারণে। হাজার ষড়যন্ত্র আর হুমকির মুখে থেকেও, লক্ষ বিভ্রান্তি আর অপপ্রচারের জাল পেড়িয়েও আমরা সুবিচারের আশা ছাড়িনি বলেই, আজ আমরা এই নাটকের শেষ পর্বে এসে পৌঁছাতে পেরেছি।
তাই নিজেদের উপর থেকে বিশ্বাস হারালে চলবে না, এখানে দ্বিধার কোনই সুযোগ নেই।
হ্যাঁ, সরকারকে আমরা প্রত্যাশার চাপে ফেলতেই পারি।
কিন্তু, আমাদেরকে বাস্তবতা ভুলে গেলে চলবে না।
সরকার যদি সদিচ্ছা না দেখাতো~ তবে আমাদের প্রাণের দাবী, জাতির বহুপ্রতীক্ষিত এই সুবিচারের আশা স্বপ্ন হিসেবেই রয়ে যেত।
সরকারের সদিচ্ছা রয়েছে বলেই আজকে তাদেরকে প্রতিনিয়তই দেশীয় এবং বৈশ্বয়িক নানান হুমকি-ধমকি সামলিয়েও এই পথকে সুরক্ষিত রাখতে নিজেদের অনেককিছু্কেই বাজি ধরে এগিয়ে যেতে হচ্ছে।
বাজি ধরতে হয়েছে সর্বোচ্চ নেতৃত্বস্থানীয় ব্যক্তি'র এবং দলের নেতৃবৃন্দের জীবনকে,জনগণের জান-মাল-অর্থনীতিকে; সর্বপরি বাজি ধরতে হচ্ছে ব্যাপক উন্নয়ণসাধনের পরেও নিজেদের দলের স্বাভাবিকভাবে প্রত্যাশিত ক্ষমতার দন্ডকে।
সরকার কি জানে না~ এর জন্য এই জারজেরা কি কি করতে পারে বা করেছে ইতিপূর্বেই?
তারা কি এটাও জানে না যে~ এই প্রক্রিয়া সফলতায় পরিণত না করতে পারলে, জনগণের ঘৃণার আগুনে তারা ইতিহাসে পাতায় ঠাঁই নিতে পারে?
সরকার পক্ষ-বিপক্ষের পাহাড়সম এই চাপের মাঝে থেকেও এই বাজি ধরেছে~ আর তা জেনে বুঝেই।
সুতরাং, আমাদের অল্পতেই ধৈর্যহারা হলে চলবে না।
বোঝার চেষ্টা করতে হবে~ কে বা কারা আমাদের প্রত্যাশা পূরণ আদৌ করতে পারে বা পারার ক্ষমতা রাখে।
আমাদের সহযোগিতা তাদেরকে এগিয়ে দিতে পারে আবার আমাদের আসহযোগিতা এবং দ্বিধাই তাদেরকে পিছিয়ে দিতে পারে।
আর এই যুদ্ধে তারা আমাদের নেতৃত্ব দিচ্ছে বলেই, তাদের যেকোন ভুল আমাদেরকে বিচলিত করে~ এটা খুব স্বাভাবিক।
কিন্তু, সেই সাথে এটাও কি সত্য নয় যে~
তারা ভুল করেই হোক বা নানান কূটচালেই হোক; এই যুদ্ধে তারা যদি হেরে যায়~ এই হেরে যাওয়া মানেই কি আমাদের প্রত্যাশা'র হার নয়?
সরকারের সদিচ্ছা নিয়ে আমাদের বিবেচনাহীন দ্বিধা আমাদের দূর করতে হবে,বরং সাব বাঁধা পেরিয়ে আশান্বিত হতে হবে।
আর তাহলেই তারা সাহস পাবে~ যেমন সাহস তারা আমাদের কাছ থেকে এর আগে পেয়েছিলো~ ৫ ফেব্রুয়ারি,২০১৩ তে।
আমরা যে জেগে আছি, আমরা যে আপোষহীন তা তাদের বার বার জানান দিতে হবে~ কিন্তু তা যেনো এমনভাবে না হয়; যাতে ওইসব জারজগুলো'র দূরভিসন্ধিমূলক ষড়যন্ত্রকেই পরোক্ষভাবে সহযোগিতা করে।
তাই, আমরা ধৈর্যশীল হবো।
আমরা আশা রাখবো।
আমরা কখনোই বিভ্রান্ত হবো না,বরং সুবিচারের প্রত্যাশায় দ্বিধাহীন হবো।
জয় আমাদের সুনিশ্চিত।
জয় বাংলা,
জয় তারুণ্য,
জয় বঙ্গবন্ধু।।

