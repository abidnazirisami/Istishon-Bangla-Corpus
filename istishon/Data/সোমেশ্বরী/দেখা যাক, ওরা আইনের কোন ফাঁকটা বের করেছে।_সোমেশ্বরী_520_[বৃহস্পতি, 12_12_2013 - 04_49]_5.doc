দেখা যাক, ওরা আইনের কোন ফাঁকটা বের করেছে।


আমাদের আবেগটা অমূলক নয়,কিন্তু বাস্তবতাটাও আমাদেরকেই বুঝতে হবে। ফাঁসির আদেশ কার্যকর করা সম্ভব হতো। কিন্তু এইখানেই সমস্যা এবং একই সাথে আমাদের যৌক্তিক সফলতার জায়গাটা হল এইখানে যে~ আসামীপক্ষ ট্রাইব্যুনালের বিশেষ আইনকে উপেক্ষা করে, প্রচলিত সাধারণ আইনের ধারাকে সামনে এনে প্রধান বিচারপতির হস্তক্ষেপ চেয়ে বসেছে এবং তিনি সবটা না জেনেই এই ব্যাপারে কোন মতামত দিয়ে দিতে পারেন না। আর তাই তিনি শুনানী'র জন্য এই স্থগিত আদেশ দিয়েছেন।
কিন্তু, এই স্থগিত আদেশটার মানে এই নয় যে~ আসামীপক্ষের দাবীর সাথে সরকার আপোষ করেছে বা তিনি এককভাবে তাদের সাথে একাত্মতা পোষণ করেছেন। এর মানে হলো~ আমাদের দেশের বিচার বিভাগ স্বাধীন। বিচারবহির্ভূতভাবে যা খুশি তাই করে ফেলতে পারার সুযোগ এই দেশে নেই। যেকেউ যখন-তখন বিচারবিভাগের কাছে স্বাধীনভাবে( এমন কি কুখ্যাত কসাই কাদেরও) এই স্বাধীন বিচার বিভাগের সহযোগিতা পেতে পারে, আর তা যেকোন সময়েই। এইখানেই আমাদের সফলতা।
আবার এইখানে এই প্রসঙ্গে আমাদের আক্ষেপের জায়গাটা। কারণ, আমরা সবাই জানি এবং বুঝি যে~ এই কসাই'য়ের জন্য এতো দরদ, এতো আইনের কোন প্রয়োজন পড়ে না! এতো মানবতা এই জারজটা’র প্রাপ্য হয় না। কিন্তু এই বিবেচনাটা সঠিক নয়।একটি সভ্য এবং গণতান্ত্রিক রাষ্ট্রের নাগরিক হিসেবে এই ধারণাটা পোষণ করাটা সম্পুর্ণ ভুল। এইজন্যই যে~ অপরাধী বা সন্ত্রাসী হলেও গণতান্ত্রিক একটি রাষ্ট্রে, যেখানে আইনের শাসন বিদ্যমান সেখানে তার সুষ্ঠু বিচার পাওয়ার অধিকার থাকে। কারণ, সে অপরাধী হলেও; একইভাবে স্বয়ং রাষ্ট্র তার প্রতি অপরাধী কিংবা সন্ত্রাসী আচরণ করতে পারে না।
রাষ্ট্রকে একটি সুনির্দিষ্ট বিচারিক প্রক্রিয়ার মধ্য দিয়ে অপরাধীকে শাস্তির আওতায় আনতে হয়। আর তারপরেই সেই শাস্তি কার্যকর করতে হয়। কেবল একটি বিষয়ের উপর নির্ভর করে সম্পুর্ণ বিচারব্যবস্থা চলে না। আইনের শাসন প্রতিষ্ঠা করে গেলে বিচার বিভাগকে অনেক দিক বিবেচনায় রাখতে হয়। বিচারিক বাস্তবতায় একটি প্রামাণ্য সত্য হলো এমন~ আইনের ফাঁক-ফোকর গলে কোন অপরাধী বের হয়ে যাওয়াটা ব্যর্থতা হয় না,বরং আইনের অমর্যাদা তখনি হয় যখন একজন নিরপরাধী শাস্তি ভোগ করে।
আর এই কারণেই,এই বিবেচনাতেই সকল প্রণীত আইনেই অনেক ধরণের ফাঁক-ফোকর থেকে যায়। এখন দেখার বিষয় এটাই যে~ শুনানী শেষে প্রধান বিচারপতির রায় কি হয়।তাঁর রায় পেলেই~ প্রমাণিত হবে, তাদের দাবীটা কতটা যৌক্তিক। সেই সাথে বিভ্রান্তি থেকে নিজেদের দূরে রাখতে এই বিষয়ে আমাদের সচেতনতা প্রয়োজন যে~ সংবিধানে উল্লেখিত সব ধরণের আইনী ধারা, কখনোই বিশেষ আইনে সর্বোতভাবে প্রযোজ্য হয় না। আর এই জন্যই এটি বিশেষ আইন, কোন ফৌজদারী আইন নয়।
আসামীপক্ষের দাবীকৃত আপীল রিভিউ সংক্রান্ত বিধান সংবিধানের সাধারণ ফৌজদারী আইনে প্রচলিত আছে, আর তারা সেটি’র কথাই বারবার উল্লেখ করে যাচ্ছে। অপরপক্ষে রাষ্ট্রপক্ষের দাবী অনুযায়ী, এর কোন সুযোগ নেই।কারণ হিসেবে তাঁরা উল্লেখ করেছেন~ বিশেষ আইনে এই আপীল রিভিউ করার কোন সুযোগ রাখা হয়নি। সেখানে স্পষ্টভাবে উল্লেখ করা আছে~ এই স্থলে সংবিধানের সাথে সাংঘর্ষিক যেকোন ক্ষেত্রে প্রণীত বিশেষ আইনটিই প্রাধান্য পাবে।অর্থাৎ এখানে প্রচলিত আইনের আওতায় প্রধান বিচারপতির কাছে আপীল রিভিউ চাওয়ার কোন সুযোগ রাখা হয়নি।
এই দু’টি পরস্পরবিরোধী অবস্থা বিস্তারিত না জেনে প্রধান বিচারপতি তাই কোন মতামত বা রায় দিতে পারেন না। আর এইজন্যই এই স্থগিত আদেশ এসেছে। তিনি সবটা শুনবেন, তারপর রায় দিবেন~ কোন পক্ষের অবস্থান সঠিক। যে পক্ষের অবস্থান সঠিক থাকে(আইন অনুযায়ী) সেই পক্ষের আবেদনই গৃহীত হবে। এই স্থগিত আদেশ কেবল আপীল রিভিউ করা যাবে কি যাবে না~ সেই অবস্থান সুস্পষ্ট করার জন্য।
যদি আসামীপক্ষের অবস্থান যৌক্তিক হয় তবে, তারা আপীল রিভিউ করার সুযোগ পাবে,অন্যথায় পাবে না। আর তখন তাদের দাবী অযৌক্তিক বলে বিবেচিত হবে এবং এই যে তারা বিচারের নামে প্রহসন হচ্ছে বলে দাবী করে আসছে~ তা অবান্তর বলে প্রমাণিত হবে। আমাদের এখন উচিৎ হবে রাষ্ট্রপক্ষের আইনজীবীদের যৌক্তিক আবেদনটা যেনো গৃহীত হয়, সেই প্রার্থনা করা।
এই আবেদন গৃহীত হওয়ার উপর নির্ভর করছে অনেক কিছু।দেখা যাক, ওরা আইনের কোন ফাঁকটা বের করেছে।
আসলে আইনের ফাঁক আসল কথা নয়,সময়ক্ষেপণটাই আসল !!!
তারপরেও আমরা অপেক্ষা করে দেখি, ওদের বক্তব্যের সারসংক্ষেপটা কতটুকু যৌক্তিক বলে প্রতীয়মান হয়।
দেখা যাক।

