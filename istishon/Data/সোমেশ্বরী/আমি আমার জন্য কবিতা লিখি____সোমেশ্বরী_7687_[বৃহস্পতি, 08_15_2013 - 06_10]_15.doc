আমি আমার জন্য কবিতা লিখি___


 আমি প্যালেস্টাইনের হতভাগ্যদের জন্য,
কবিতা লিখতে চাই না।
আমি সোমালিয়ার ক্ষুধার্তদের জন্যও~
কবিতা লিখতে চাই না।
আমি চাই না কৃষ্ণাঙ্গ নিগ্রোদের জন্য,
কবিতা লিখতে।
চাই না কোন সম্ভ্রম হারানো নারীর
জন্যও কবিতা লিখতে।
চাই না কোন সুপার পাওয়ার সন্ত্রাসের
বিরুদ্ধে কবিতা লিখতে।
চাই না সাবর্ভৌমত্ব হারানোর কষ্ট
নিয়েও কবিতা লিখতে।
আমি চাই না বিশ্বের অগনিত
দুঃখী মানুষের জন্য কবিতা লিখতে।
চাই না কোন বিবেকবর্জিত বিকৃতকে
নিয়েও কবিতা লিখতে।
আমি শুধু আমার জন্য কবিতা লিখতে চাই।
পৃথিবীর যত স্বার্থপর মানুষগুলোর মতো,
আমি কেবল আমার জন্য কবিতা লিখব।
আমি আমার জন্য কবিতা লিখি।

