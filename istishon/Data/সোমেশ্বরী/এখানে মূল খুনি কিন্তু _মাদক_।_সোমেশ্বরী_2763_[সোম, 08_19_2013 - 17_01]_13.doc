এখানে মূল খুনি কিন্তু _মাদক_।


ধিক্কার জানাই ঐশীকে এইরকম জঘন্য আচরনের জন্য।
একইসাথে ধিক্কার জানাই তার প্রয়াত বাবা-মায়ের মতই যেসব বাবা-মা সন্তানের মাদকাসক্তির বিষয়টিকে কেবলমাত্র সন্তানের অপরাধ হিসেবেই বিবেচনা করে থাকে তাদেরকেও।
আরও বেশি ধিক্কার জানাই ঐশীর প্রয়াত বাবা-মায়ের মতো শিক্ষিত মানুষদেরকে যারা, মাদকাসক্ত সন্তানের পরিচর্যাকে সঠিক গুরুত্ব না দিয়ে,অবিবেচকের মত নিজেরাই এর প্রতিরোধের বিষয়ে উদ্যোগী হয়(শাসনের নামে)।
এটি যদি শাসন করেই কেবল প্রতিকার করা যেতো,তবে কোন মাদকাসক্ত ব্যক্তিকেই মাদকাসক্তকেন্দ্রে পরিচর্যার জন্য যেতে হতো না।
বিষয়টি অত্যন্ত নাজুক একটি বিষয়,এতো সহজ বিষয় নয়।
তাদের অবিবেচনা আর অসহযোগিতার জন্য,এরকম অনেক মাদকাসক্ত ব্যক্তিই সঠিক পরিচর্যা পায় না।যার ফলে এরকম অনেক দূর্ঘটনা এর আগেও আমাদের দেখতে হয়েছে,মনে হয় দেখতে হবেও।
যা কোনভাবেই কাম্য হতে পারে না।
এক ঐশীকে ধিক্কার জানানোর মধ্যেই সব দায়িত্ব শেষ হয়ে যায় না।
এর পারিপার্শ্বিক অন্যান্য বিষয়গুলোকেও সঠিক বিবেচনায় আনতে হবে।
তাহলেই সম্ভব এইধরনের দূর্ঘটনাগুলো এড়ানো।
আর সবশেষে,আর একটি কথা~
এই ঘটনাটিকে অনেকেই "মেয়ে কর্তৃক বাবা-মা খুন" বলে চালাচ্ছেন।
ঘটনাটি কিন্তু মোটেও তা নয়।আসল ঘটনা হলো,একজন "মাদকাসক্ত মেয়ে কর্তৃক বাবা-মা খুন"।
"মেয়ে" শব্দটির উপর জোর না দিয়ে, "মাদকাসক্ত" শব্দটির উপর জোর দিলে বরং এই ধরনের দূর্ঘটনাগুলোর প্রতিকারে সঠিক পথ বের করা সহজ ও সঠিক পথে এগুবে।
কারণ,ঐশী কিন্তু তার বাবা-মায়ের খুনি নয়~খুনি হলো তার "মাদকাসক্তি"।
কেবল ঐশীকে বিবেচনায় নিলে মূল খুনি আড়ালেই থেকে যাবে।
এখানে মূল খুনি কিন্তু "মাদক"।

