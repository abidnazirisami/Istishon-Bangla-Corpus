সবকিছুর পরও আমি এইজন্য খুশি যে, দুই নেত্রীর মধ্যে কথা হয়েছে।


সবকিছুর পরও আমি এইজন্য খুশি যে, দুই নেত্রীর মধ্যে কথা হয়েছে।
সদিচ্ছা থাকলে, এখন বরফ গলবে। আমি অন্তত আশাবাদী হতে চাই।
আর যেসব উজবুক দুই নেত্রীর কথোপকথনকে ব্যঙ্গ করে, "দুই মহিলার ঝগড়া" কিংবা " বস্তি'র মহিলাদের ঝগড়া"-জাতীয় আলোচনায় উৎসাহী; তাদেরকে ধিক্কার জানাচ্ছি।
তাদেরকে মনে করিয়ে দিতে চাই যে, উনারাই কিন্তু সারা বিশ্বের কাছে আমাদের সবার প্রতিনিধি, আমাদের রক্ষাকবচ, আমাদের নেত্রী।
দুইজনই দুইবার করে আমাদেরই নির্বাচিত প্রধানমন্ত্রী। তারা কিন্তু ক্ষমতা দখল করে আসেননি, আমরাই তাদেরদেরকে নির্বাচিত করে এনেছি।
সুতরাং, আমাদের বক্তব্য আরো শালীন এবং ভদ্রসম্মত হওয়া প্রয়োজন। উনারা যে ভাষায়ই কথা বলুক না কেনো, আমারা যদি জাতি হিসেবে এতোই ভালো হতাম তবে উনাদের ভাষা ব্যবহারও অনেক মার্জিত হতো। আমরা জাতি হিসেবে খুব ভদ্র নই জন্যই, আমাদের নেতা-নেত্রীদের ভাষার ব্যবহার এমনতর। তাই, ব্যঙ্গ একতরফা উনাদের দিকে না ছুঁড়ে, নিজেদের দিকেও ফেরানো প্রয়োজন।
কেনো আমরা উনাদের এই কথোপকথনের সুযোগটাকে সামনে আরো উৎসাহিত না করে, বরং আজেবাজে মাল-মসলা মাখিয়ে চটকদার ব্যঙ্গ চালাচ্ছি?
রাজনৈতিক নোংরামি থেকে বের হয়ে, এবার অন্তত এই সুযোগটাকে কাজে লাগাই।
নিজেদের ভালোটা এবার অন্তত একটু বুঝিরে, ভাই !
এই দুইজন আছে জন্য বুঝতেছি না, না থাকলে শেয়াল-কুকুরে সব ছিঁড়ে খাবে।
তখন কেবল চেয়ে চেয়ে দেখবেন, কিছু বলার বা করার থাকবে না !!
সুতরাং, উনাদের দূরে দূরে রাখার নোংরা রাজনীতি না করে বরং ইতিবাচক মনোভাব দেখিয়ে, তাদের উৎসাহিত করা অব্যাহত রাখি।
ভালো-মন্দ বিচারের ভারটা না হয়, পরের সময়ের জন্য আপাতত তুলে রাখি।
প্রধানমন্ত্রীকে ধন্যবাদ জানাই উনার আন্তরিকতার জন্য, বিরোধীদলীয় নেত্রীকে স্বাগত জানাই উনিতো অন্তত সংলাপের সম্ভাবনা উড়িয়ে দেননি এই জন্য।
সংলাপ শুরু হোক, হানাহানির পথ রুদ্ধ হোক~
আমাদের এই প্রত্যাশা পূরণের পথ আরো দীর্ঘায়িত না হোক, অচিরেই আসুক...

