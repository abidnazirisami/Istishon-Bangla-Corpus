চাওয়া পাওয়ার মাঝে~


 হাজারো কথার ভীড়ে,থাকো না তুমি।
থাকে না অনাবিল সুখে,তোমারি স্পর্শ।
থাকো না তুমি, আনন্দ আসরে।
হারিয়ে তোমায়~ব্যস্ততা মাঝে,
রাখি না আমার চলার পথে।
ভাবি না তোমায়,লোকালয়ের কোলাহলে।
উচ্ছ্বাসে নেই তুমি,নেই প্রাণোচ্ছল কথায়।
হাসি-খুশি আড্ডায়,আর ফুল-পাখির গানে।
নিরবে এসেছিলে,চলে গেছো আজ,
তাওতো বহুদিন হলো।
নাইবা রইলে আমার কথা‌য়,গানে,আড্ডায়~
কিংবা ছল করে আমার ভাবনায়।
আছো শুধুই,আমার একাকীত্বে~
স্বীকার করছি তাই আজ,
নিঃশব্দ নীরবতায়,ভেসে বেড়াও তুমি
আমারি সমস্ত~চাওয়া-পাওয়ার মাঝে।

