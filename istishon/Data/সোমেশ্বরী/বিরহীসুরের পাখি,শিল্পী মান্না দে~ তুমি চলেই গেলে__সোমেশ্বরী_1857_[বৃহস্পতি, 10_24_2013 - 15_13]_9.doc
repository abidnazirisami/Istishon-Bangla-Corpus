বিরহীসুরের পাখি,শিল্পী মান্না দে~ তুমি চলেই গেলে_


"দুঃখ আমাকে দুঃখী করেনি,করেছে রাজার রাজা
ও রানী সাহেবা বিদায় এবার
তোমার সাঁজ ঘরে রাজা সাজবো না আর
তুমি নকল পোশাক পরিয়ে আমাকে অনেক দিয়েছ সাজা।"~
প্রিয় মান্না দে,
তুমি কখনোই নকল রাজা ছিলে না,ছিলে আমাদের অন্তরে "রাজার রাজা",
চিরদিনই থাকবে।তোমার গান নিয়ে,তোমার সুর নিয়ে,তোমার কন্ঠের যাদু নিয়ে...তোমাকে ভোলা যাবে না,কখনোই নয়।দুঃখ তোমা্কে হয়তো দুঃখী করার আর সাধ্য রাখে না,কিন্তু,আমাদের যে তোমার দুঃখে কাতর করেছে,করবে... 
"দ্বিপ ছিল শিখা ছিল শুধু তুমি ছিলে না বলে আলো জ্বললো না।"
বিরহীসুরের পাখি,শিল্পী মান্না দে~
তুমি চলেই গেলে?
"আবার হবে তো দেখা এ দেখাই শেষ দেখা নয় তো। কি চোখে তোমায় দেখি বোঝাতে পারিনি আজও হয়তো... এ দেখাই শেষ দেখা নয় তো।"
তোমার কন্ঠের এই আশংকাটাই আজ কেনো সত্য হয়ে এলো?
তোমাকে কখনো আর বলার সুযোগ রইলো না~
“ তুমি একজনই শুধু বন্ধু আমার, শত্রুও তুমি একজন তাই, তোমাকে ভালো লাগে, তোমাকেই ভালো লাগে। তুমি আমার পূর্ণিমার রাত, তুমি চন্দ্রগ্রহন তাই তোমাকেই ভালো লাগে, তোমাকেই ভালো লাগে।”
দুঃখ শুধু একটাই,আমরা কেবল চোখের জলই ফেলতে পারবো,কারণ,আজ তুমি অনেক দূরের অজানা গন্তব্যে।
সেই ভাবনাতেও যে তোমারই সুর~
“ আমি তার ঠিকানা রাখিনি, ছবিও আঁকিনি, কোথা সে জানিনা, মন তবু তারই কথা বলে, তারই সাথে পথ চলে...... দূর দিনান্তের ওপারে, প্রথম রাতের আঁধারে, আজও সে চোখের তারায় প্রথম তারা জ্বলে।” 
হ্যাঁ,তুমি আমাদের সবার চোখের তারায় আজীবনই জ্বলবে,সারাজীবনই আমাদের স্মৃতিতে চিরভাস্বর হয়ে রবে।
কফি হাউজের সেই আড্ডায়,আমাদের যে তোমাকে স্মরণ করতেই হবে...!!!
"কফি হাউজের সেই আড্ডাটা আজ আর নেই,আজ আর নেই।
কোথায় হারিয়ে গেলো সোনালি বিকেলগুলো সেই,আজ আর নেই।"
না,সব সোনালি বিকেলগুলোতেই তুমি থাকবে,
আর থাকবে আমাদের সাথে তোমার সুরে আর তোমারই গান নিয়ে~
“ আজ আবার সেই পথেই দেখা হয়ে গেলো, কত সুর কত গান মনে পড়ে গেলো, বলো ভালো আছো তো, ভালো আছো তো?”
যেখানেই থাকো,তুমি ভালো থেকো~
আমাদের বিরহীসুর পাখি...

