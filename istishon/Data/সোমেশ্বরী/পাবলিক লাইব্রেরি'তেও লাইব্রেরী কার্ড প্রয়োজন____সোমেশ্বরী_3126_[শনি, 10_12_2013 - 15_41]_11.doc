পাবলিক লাইব্রেরি'তেও লাইব্রেরী কার্ড প্রয়োজন___


স্কুলে লাইব্রেরী স্যারকে খুব বেশি পছন্দ হতো না,
কারণ সে টিফিন আওয়ার শেষ হতে না হতেই লাইব্রেরী থেকে আমাদের তাড়া দিয়ে বের করে দিতেন।পড়তে থাকা রূপকথা'র গল্পটা বুঝি আর পড়ে শেষ করতে পারলাম না,এই আফসোসে পরবর্তী ক্লাসগুলোতে আর মন বসতো না।
মনে পড়ে,টিফিনের ঘন্টা বাজার সাথে সাথেই টিফিন না করেই দৌড়ে যেতাম লাইব্রেরীতে।আর এইভাবে যদি প্রতিদিন কয়েকপাতা পড়েই গল্পের ইস্তফা দিতে হয়,তবে ক্যামনে কি???
পরদিন এসে ওই বই আরতো সেই জায়গায় কোনদিনই খুঁজে পাইনা...!!!
শেষে বুদ্ধি বের করলাম,বইগুলো পড়ে কোথাও লুকিয়ে রাখতে হবে।তাহলেই,সমস্যা'র সমাধান।যেই ভাবা সেই কাজ।
কিছুদিন ভালোই সব চলছিলো,কিন্তু ওই হাড়-চামড়াসর্বস্ব পানচাবানো লাইব্রেরী স্যারের শকুণের চোখ এড়িয়ে বেশিদিন আর থাকতে পারলাম না,ধরা পড়ে গেলাম।
রাগে-দুঃখে আমার লাল-নীল-বেগুনী হয়ে উঠেছে।আমি কোন কথাই বলতে পারছি না।কান্নাকাটি করছি না বলে স্যারের রাগ আমার উপর আরও বেড়ে গেলো।
ছোট মানুষ অথচ কি শয়তানী বুদ্ধি...!!!
লাইব্রেরী স্যারতো ভালো একটা গিনিপিগ পেয়ে গেলেন।সারাদিনের মধ্যে এই ঘন্টাটাই তার ব্যস্ততায় কাটে,আর সবটা সময়তো ঝিমুতে ঝিমুতেই কাটে যায়।মাঝে মাঝে বিরক্তিই ধরে যায়।
এইবার এই চিজটাকে শায়েস্তা করে কিছু মজা নেয়া যাবে।
অভিযোগ তৈরী করে হেডস্যারের কাছে একে নিয়ে যেতে হবে।
টিফিন আওয়ার শেষ হওয়ার ১০ মিনিট হয়ে যাওয়ার পরও আমি লাইব্রেরীতে কি করছি,এই প্রশ্ন করতে করতে লাইব্রেরিতে এসে ঢুকলেন আমাদের অংক স্যার।
সব শুনে তিনি লাইব্রেরি স্যারকে তিরস্কার করলেন আর আমাকে মাথায় হাত বুলিয়ে ক্লাসে যেতে বললেন।
ক্লাসের স্যার যদি কিছু বলে,তাহলে তাঁর কথা যেনো বলি-এই অভয় বানী দিয়ে আমাকে সেদিন বাঁচিয়ে দিয়েছিলেন।
সেদিন স্যার আমাকে আর লাইব্রেরী স্যারকে শুনিয়ে যে সমাধানটা দিয়েছিলেন~তাহলো "লাইব্রেরী কার্ড" করা।
যাতে আমি আমার পছন্দের বইটি আমার বাসায় নিয়েই পড়তে পারি।
"লাইব্রেরী কার্ড"-করার অন্তর্বতী সাতদিন সময় আমার কিছুতেই ফুরাচ্ছিলো না।কেবলই মনে হচ্ছিলো,ওই বদ লাইব্রেরি স্যার ইচ্ছা করেই আমার কার্ডটা তাড়াতাড়ি করে দিচ্ছে না।আর আমিও আমার পছন্দের বইগুলো বাসায় নিয়ে মজাসে পড়তে পারছি না।
শেষপর্যন্ত অতিপ্রত্যাশিত সেই "লাইব্রেরী কার্ড" আমি পেয়েছিলাম,আর মজার মজার সব বইও পড়তে পেরেছিলাম।
স্কুলজীবন শেষে,কলেজে এসেও লাইব্রেরী ম্যাডাম খুব জ্বালাতাম। এটা লাগবে,ওটা নেই কেন করে তাকে অতিষ্ট করে তুলতাম।
একদিন ম্যাডাম আমাদের উদ্দেশ্য করে বললেন,এতই আমাদের বই পড়ার শখ আমরা পাবলিক লাইব্রেরীতে কেনো যাই না???
ওখানেতো বইয়ের সমুদ্র,চাইলেই যখন-তখন যেকোন বই পড়তে পারবো।শুনতো আমরা ব্যাপক অনন্দিত হলাম।এরপর একদিন কলেজ ফাঁকি দিয়ে পাবলিক লাইব্রেরীতে এসে হাজির হলাম।
আমাদের সেই "পাবলিক লাইব্রেরী অভিযান"-এর বিস্তারিত গল্প আরেকদিন করব।শুধু একটি ঘটনাই এখানে উল্লেখ করছি,সেদিন আমরা সবাই সবচেয়ে বেশি চমৎকৃত হয়েছিলাম একটি ঘটনায়,আর তা হলো~আমাদের মতো কলেজপড়ুয়া শিক্ষার্থীরা কলেজ ইউনিফর্মেই লাইব্রেরীতে ঢুকতে পেরেছিলাম।
আমাদের কেউ বাঁধাতো দেয়ইনি,কিছু বলেওনি।
সেদিনই আমরা প্রতিজ্ঞা করেছিলাম,যখন ইউনিভার্সিতে পড়বো,তখন পাবলিক লাইব্রেরীতে এসেই পড়বো।
কারণ,এই লাইব্রেরীটাই সবচেয়ে ভালো...!!!
হ্যাঁ,শেষপর্যন্ত সেই দিনের সবক'জনই আমরা ঢাকা ইউনিভার্সিতে ভর্তি হতে পেরেছিলাম।
মাঝে মাঝে প্রিয় এই লাইব্রেরীতে পড়তেও এসেছি,প্রতিবারই সেই প্রথমদিনের মতোই মনটা খুশিতে ভরে উঠতো।
কিন্তু,আমাদের সেই খুশিতে প্রথম বাঁধ দেয়ার ব্যবস্থা হলো,বিগত তত্বাবধায়ক সরকারের আমলে।
পর্যাপ্ত কর্মচারী'র অভাবের এবং বিদ্যুৎ খরচের কথা উল্লেখ করে,মজার ব্যাপার হলো আরো সে সমস্যা'র কথা আমাদের জানানো হয়েছিলো তা খুবই অভিনব ছিল~রাতের বেলায় নাকি ভবঘুরের দল এসে লাইব্রেরী খোলা থাকার সুযগে সেখানে মাদক সেবনের সুযোগ পায়। তখন থেকে নিয়ম করা হলো,৯-৯ লাইব্রেরী খোলা থাকার ব্যবস্থা।
কোন সভ্যসমাজে এইরকম রীতি পরিবর্তন সেদিন আমাদের অসম্ভব আহত করেছিলো।
আমরা ক'জন কিছু প্রতিবাদ করেছিলাম,কাজে আসেনি সেই প্রতিবাদ।
অথচ কতদিন শুনেছি,আমাদের কতো বন্ধুরা হলে আবাসন সমস্যা,পর্যাপ্ত পড়াশোনার পরিবেশের অভাবে রাতের বেলায় এসে এই লাইব্রেরীতে এককভাবে কিংবা গ্রুপ স্টাডি করে ক্লাস,পরীক্ষা পার করেছে।
অদ্ভুত এই নিয়মে সেই সুযোগ বন্ধ হয়ে হয়ে যায়।
আমরা কিছুই করতে পারিনি।
সেই আক্ষেপ আমার কোনদিনই ঘুচেনি।
যাইহোক,
এইবার এইবার আসি মূল কথায়।
কয়দিন আগে পাবলিক লাইব্রেরী'র নতুন নিয়মের কথা জানতাম।
আর তাহলো~এখন থেকে নাকি পাবলিক লাইব্রেরীতে পড়তে হলে, "লাইব্রেরী কার্ড" করতে হবে...!!!
আশ্চর্য এই নিয়মের মাথামুন্ডু আমি কিছুই বুঝলাম না।
লাইব্রেরী যখন পাবলিক, তাহলে তার জন্য আবার লাইব্রেরী কার্ড কেনো লাগবে???
গরু-ছাগল নিশ্চয়ই এখানে আসবে না বই পড়তে...!!!
নাকি এই লাইব্রেরি'র দেখাশোনাকারী লোকজন মানুষ আর গরু-ছাগলের পার্থক্য করতে জানেন না???
একজন লোক হতেই পারে বহুদূর থেকে কোন দূষ্পাপ্য বই খুঁজতেই লাইব্রেরীতে এলো,সে কি কেবল লাইব্রেরী কার্ড না থাকার কারণেই বই পড়া থেকে বঞ্চিত হবে???
আর লাইব্রেরী কার্ড করার সময়টুকুর জন্য তাকে যে বিড়ম্বনা,তার কি হবে???
আমি বুঝি না, পাবলিক লাইব্রেরিতে পড়তে আসবে নানা শ্রেণি-পেশার মানুষেরা...তাদের যখন সময় হবে তারা তখনই এখানে পড়ার সময় পাবে,যে কেউই পাবে,সবসময়ই পাবে,আর পাবে বিনা বাঁধায়...যুগে যুগে নানান দেশে দেশে কি পাবলিক লাইব্রেরীর বৈশিষ্ট্য কি এমনই নয়???
অথচ আমাদের দেশেই দেখি আজবসব কাহিনীকীর্তির সমাহার।

