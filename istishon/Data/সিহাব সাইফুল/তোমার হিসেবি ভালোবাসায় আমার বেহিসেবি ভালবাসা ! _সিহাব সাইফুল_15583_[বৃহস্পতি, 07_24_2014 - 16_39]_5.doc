তোমার হিসেবি ভালোবাসায় আমার বেহিসেবি ভালবাসা ! 


 তুমি আজ হিসেব কর
করায়-গন্ডায় !
যুক্তিদিয়ে বুঝতে চেষ্টা কর
সব কিছুই !
কিছু ভুল তুমি তাই সর্বদাই কর
এই যে-তুমি ভালবাসাকে যুক্তি দিয়ে বাঁধতে চাও !
ভালবাসাকে কি যুক্তিতে কখনো বাঁধা যায়?
একটি পাকা বাড়ি যতটা জমির উপর দাঁড়িয়ে থাকে
তুমি ভালবাসতে চাও সেই জমি-সমেত বাড়ীকে !
সেই জমি-সমেত বাড়ির যে অস্তিত্ব আছে !!
আর আমি?
আমি চাই সেই বাড়ির ছাদ থেকে
সুদূর আকাশ !
যেই ছাদ থেকে তোমার যুক্তিপূর্ণ ভালবাসা শেষ হয়
সেই ছাদ থেকেই আমার যুক্তিহীন ভালবাসার শুরু যে !!
আমার সেই ভালবাসায়
নেই কোন লাগাম, নেই ধরা-বাঁধা নিয়ম ।
সিড়ি বা লিফট দিয়ে যেখানে তোমার ভালবাসাকে বাঁধতে হয়,
সেখানে আমার ভালবাসা মুক্ত বাতাসের ন্যায় খেলা করে !
ইচ্ছে হলেই উড়াল দিই
আবার ইচ্ছেতেই ঘুরে-ফিরে আসি !!
আমার ভালবাসা তাই কষ্ট পেয়ে বৃষ্টিতে ভিজে !
সেই কষ্টের পানি ঝরে পরে তোমার সেই ছাদে !
আর তুমি সেই ছাদকে শুকোও সূর্য্যের আলোতে !
হায়, সেই সূর্য্যাভার শেষ যে ছাদের উপরেই !
যার উৎস কিনা আমারি সুদুর অন্তহীন নীল আকাশে !!
তোমার হিসেবি ভালবাসার দালান
ভূমিকম্পে ধ্বংস হয় !
আর আমার বেহিসেবি ভালবাসার ক্ষেত্রটা কিছুটা জায়গা প্রাপ্ত হয়
তোমারি সেই ধ্বংসাবশেষ বাড়ীর ভাঙ্গা ইটের টুকরো থেকে !!

