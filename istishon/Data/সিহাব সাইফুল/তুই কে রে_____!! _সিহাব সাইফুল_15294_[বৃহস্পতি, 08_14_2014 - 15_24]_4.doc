তুই কে রে_____!! 


 তুই কে রে?
তুই আমার কেউ না !
আজ যে ভালবাসার বন্ধনে তুই আমায় জড়াতে চাস
সেটা সময়েই উবে যাবে... দেখিস !
আমি হলফ করে বলতে পারি।
সময় মানুষকে বদলায় !
আজ যে সুখের জন্যে তুই আমায় আপন করতে চাস
সেই সুখ, দুঃখ হয়েই ফিরে আসবে... দেখিস !
মানুষ খুব স্বার্থপর, জানিস?
সবাই নিজের সুখেই সব করে !
দুঃখ সেথা মাঝে মাঝে ডাকাতের ন্যায় হানা দেয় !
এই যে তুই আজ সারাদিন মান আমায় ভাবিস
কেন? ভালবাসিস বলে?
ধুর... আজ থেকে কিছু বছর পরে তোর এই অনুভূতি থাকবে না !
এই অনুভূতিকে যে তুই আজ ভালবাসা বলছিস,
আর সেটার জন্যে তুই কি না করছিস,
তখন তুই এই অনুভূতিকে কি বলবি?
শোন- সময়ের ফাঁদে পা দিস না।
তুই আমার যেমন কেউ ছিলি না
ঠিক তেমনই আজ-তুই আমার কেউ না !

