প্রলাপ 


 প্রলাপ ।।
যে রাতে আমি মরার জন্যে বেঁচে থাকব,
শেষ বারের মত হাত ধরবে পাপ,
চোখ দেখবে কলংক আর
দেনাপাওনার হিসেব, 
চুপ করে জানালা খুলে দিও,
বেহিসাবি অন্ধকারে জ্যোৎস্না ফেলে দিও,
সুখীমুখ কিংবা কান্না যা ইচ্ছে হয় করো,
শুধু আমার চোখ থেকে চোখ ফিরিয়ে রেখো।
যুক্তি ।।
হাত বাড়ালেই নাকি সুখ পাওয়া যায়,
কিংবা নারীর ধমনী।
হাত বাড়ালেই নাকি সুখ পাওয়া যায়
কিংবা নারীর ধমনী।
সুখের খোঁজে হাতড়ে এলাম কত
শহর, জাতি, উপজাতি।
দেহ এবং মন নিয়ে তো তর্ক হল বিস্তর।
যারা কিছু পায়নি, যাদের কিছু হয়নি,
তাদেরই কেউ বলল আফসোস, কেউ হয়রানি।
যারা সব পেয়েছে, হারিয়েছে, আবারও পেয়েছে,
শুধু তারাই জানলো...
নারীর মন এক দেহ অনেক।।

