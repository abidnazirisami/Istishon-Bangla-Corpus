উপাখ্যান


উপাখ্যান
__________
আমার বাপের জমিন ছিলো
মধুকর দের গাঁয়ে,
বছর জুইড়া ঘাম ঝরাইলে-
পাতাল ফুইড়া ফসল হইতো,
নয়া পিরান -নয়া চুড়ির
স্বপন দেখতো বইনে ।
আমার দাদায় জীবন দিছে
স্বপন লইয়া বুকে,
স্বাধীন হইবো সোনার এ দেশ-
থাকবো সবাই সুখে ।
দিন গেলো বছর গেলো
স্বাধীন হইলো দেশ,
আইজো আমরা স্বপন দেহি
দুঃখ না হয় শেষ ।
হালের বলদ -লাঙ্গল,জোয়াল
তুইলা নিয়া নায়ে-
আমার ভাইয়ে রওনা হইছে
বাপের ও জমিনে ।
আমার মায়ের সোনার আচল
ভরবে এবার সুখে,
বাচন মরন খোদার হাতে
থাকবো মহাসুখে -
মোরা থাকবো মহাসুখে ।
__________
১৫.০৩.২০১৪

