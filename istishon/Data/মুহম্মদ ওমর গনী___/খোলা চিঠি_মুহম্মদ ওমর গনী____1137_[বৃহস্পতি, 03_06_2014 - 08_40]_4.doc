খোলা চিঠি


বিচিত্র গনতান্ত্রিক মূল্যবোধ আর বাংলাদেশ আওয়ামীলীগ প্রযোজিত কথিত মুক্তিযুদ্ধের চেতনা ধারন করে এমন সকল চেতনাবাজদের উদ্দেশ্যে এক গরীব মধ্যবিত্ত বাঙ্গালীর খোলা চিঠি ---
৭১ এ পাকিস্থান ভাগের মূল লক্ষ্য ছিলো একটি স্বাধীন গনতান্ত্রিক রাষ্ট্র প্রতিষ্ঠা ।যে রাষ্ট্র সমাজনীতি , অর্থনীতি , রাজনীতি সহ সকল ক্ষেত্রে গনতন্ত্র প্রতিষ্ঠার মাধ্যমে শত বছর ধরে শোষিত বাঙালীকে এনে দেবে সামাজিক,রাজনৈতিক ও অর্থনৈতিক মুক্তি ।কিন্তু আমরা সত্যিকার অর্থে কোন পথে হাটছি।গত পাঁচ বছরে বিদ্যুত্ এর দাম বেড়েছে মোট ছয়বার ।সেই তুলনায় আমার আয় যেটুকু বেড়েছে তাতে অন্তত আমি বা আমার পরিবার অর্থনৈতিক মুক্তির ধারে কাছে ও যেতে পারেনি ।তাতে অবশ্য সরকার বা দেশের কিছুই আসে যায় না ।কিন্তু প্রতিবারের মত এবার ও আমাদের মতো কম বিদ্যুত্ ব্যবহারকারী নিন্ম আয়ের মানুষেরই পকেট কাটার আয়োজন করেছে বিদ্যুতের মূল্য নিয়ন্ত্রক সংস্থা 'বাংলাদেশ এনার্জি রেগুলেটরি কমিশন' (বিইআরসি) ও বিদ্যুত্ বিতরন কোম্পানীগুলো ।কিভাবে !!
দাড়ান এতো ব্যস্ত হলে চলে...এমনিতেই গরীবমানুষ 'মন জাগলে ও সবসময় শরীর জাগে না' তার উপর এতো চাপ ।
বিদ্যুত্ উন্নয়ন বোর্ড(পিডিবি) কতৃক প্রস্তাবিত প্রতি ইউনিট বিদ্যুতের বর্ধিত মূল্য তালিকা-
০-৭৫ইউনিট পর্যন্ত ব্যবহারকারীদের বাড়বে ইউনিট প্রতি ১টাকা ৩৭ পয়সা ।
৭৬-২০০ইউনিট পর্যন্ত ব্যবহারকারীদের বাড়বে ইউনিট প্রতি ১টাকা ২৭ পয়সা ।
২০১-৩০০ইউনিট পর্যন্ত ব্যবহারকারীদের বাড়বে ইউনিট প্রতি ১টাকা ৪২ পয়সা ।
৩০১-৪০০ইউনিট পর্যন্ত ব্যবহারকারীদের বাড়বে ইউনিট প্রতি ১টাকা ৫৭ পয়সা ।
আর কি সেলুকাস দেখুন ৬০০ ইউনিটের বেশী ব্যবহারকারীদের বাড়বে ইউনিট প্রতি মাত্র ২ পয়সা।
কৃষিক্ষেত্রে যেখানে ইউনিট প্রতি বিদ্যুতের দাম ছিলো ২ টাকা ৫১ পয়সা আর তা এখন ৪ টাকা করার প্রস্তাব দেয়া হয়েছে ।
কারন হিসেবে দেখানো হয়েছে উত্পাদন খরচ বৃদ্ধি ।সত্যি সত্যিই এর উত্পাদন খরচ বেড়েছে । যেখানে গ্যাসভিত্তিক বিদ্যুত্ উত্পাদন কেন্দ্রগুলো প্রতি কিলোওয়াট বিদ্যুত্ উত্পাদন করতো ১টাকা ৮০ পয়সায় । সেখানে কুইক রেন্টালের কারনে সেই বিদ্যুত্ কিনতে হচ্ছে ৩০ থেকে ৪০ টাকায় ।আর এই পরিস্থিতির জন্য দায়ী সরকার এবং সরকার এর ভুল নীতি ।
৭৫ ইউনিট পর্যন্ত বিদ্যুত্ ব্যবহার করে দেশের সবচেয়ে নিন্ম আয়ের মানুষেরা ।তাদের খরচ কমাতে যেখানে সরকার এর ছাড় দেয়ার কথা সেখানে বছর বছর মূল্যবৃদ্ধি কিভাবে অর্থনৈতিক মুক্তি এনে দিতে পারে তা আমার মতো গরীবের বুঝে আসে না ।অন্যদিকে ৬০০ ইউনিট এর বেশী বিদ্যুত্ ব্যবহার করেন খুব স্বাভাবিক ভাবেই বড়লোকেরা ।যাদের বাসায় একাধিক রেফ্রিজারেটর সহ শীতাতপ নিয়ন্ত্রন যন্ত্র (এসি) ও চলে ।তাদের ইউনিট প্রতি ২ পয়সা করে বাড়িয়ে খরচ কমিয়ে
কিভাবে দেশের অর্থনৈতিক ভারসাম্য রক্ষা হয় তা বোধহয় আমাদের নীতিনির্ধারকরাইভালো বলতে পারবেন ।
থাক আমার মতো গরীবের এতো বেশী বাড়াবাড়ি বোধহয় ঠিক হচ্ছে না।কিন্তু কি করবো বলেন একটু আধটু চেতনাবোধ যে এই গরীবের ও আছে ।এখন ও সময় আছে ভুল শোধরানোর অন্যথায় সেদিন খুব বেশী দূরে নয় যখন বাংলার আকাশে আবার শকুনেরা উড়বে ।আবার হয়তো কেউ বলবে - ' ভাত দে হারামজাদা না হয় মানচিত্র খাবো ' ।
_____
নিবেদক
একজন চেতনাবাজ , নিন্মমধ্যবিত্ত ক্রিটিক্যাল বাঙালী ।
০৫.০৩.২০১৪

