আমাদের মুক্তিযুদ্ধ ও একটি পরিবারের গল্প (পর্ব - ১)


আব্বা আমাদের দুই ভাই এর জন্য দুই ফ্ল্যাট এর একটি একতলা বাড়ি রেখে যান।প্রতিটি ফ্ল্যাট এ তিনটি করে রুম ছিলো।দুই ভাই এ মিলেমিশে ভালোই যাচ্ছিলো দিন।হঠাৎ করেই বড় ভাই কিছু না বলেই সিদ্ধান্ত নিয়ে ফেললেন যে বাসার নামকরন হবে তাঁর নামে।কিন্তু এই বিষয়টা কিছুতেই আমার ছেলে-মেয়েরা পছন্দ করল না।ছেলে-মেয়েদের অনেক মারধর করে ও যখন কোন কাজ হলনা, ভাইয়া তখন বাধ্য হলেন বাসার নামকরনের স্বৈরাচারী সিদ্ধান্ত থেকে সরে আসতে।এর পর থেকে সব ব্যাপারেই ভাইয়া আমাদের সাথে অন্যায় আচরণ করতে শুরু করলেন।আমার ছেলে-মেয়েরা শান্তি প্রিয়হওয়ায় ছোট খাট ব্যাপারগুলো মেনে নিতে থাকল।কিন্তু কিছুদিন পর আমাদের পিঠ দেয়ালে ঠেকল যখন ভাইয়া আমাদের ছাদে যাওয়া বন্ধ করতে ঘরের বাইরের দরজায় তালা দেয়ার সিদ্ধান্ত নিলো।ছেলে মেয়েদের এমনিতেই চাপা ক্ষোভ ছিলো চাচার উপর।এ ঘটনায় তারা আর ও খেপে গেলো।আমার বড় ছেলে তাঁর ভাই বোনদের নিয়ে জোর প্রতিবাদ করা শুরু করল।আর এ প্রতিবাদ ঝগড়ায় রূপান্তরিত হলো যখন আমার ভাই এর ছেলে রা আমার বড় ছেলে কে জোর করে ওদের বাসায় আটকে রাখল।কিন্তু তাতে কাজ হলো না আমার ছোট ছেলে বড় ছেলের পক্ষে ঝগড়া চালিয়ে যাওয়ার ঘোষণা দিলো।ঝগড়ার শুরু তে ভাইয়া আর তার ছেলেরা আমার ছেলে মেয়েদের ভয় দেখানোর জন্য তাদের খেলনাগুলো নির্বিচারে ভাঙ্গতে শুরু করল।এতে ওরাএকটু ও দমল না বরং তাদের ক্ষোভ আরও বাড়ল।শুরু হলো দু পক্ষের মারামারি।আমার ছেলে মেয়েরা অপেক্ষাকৃত দুর্বল ও ছোট থাকায় তাদের সাহায্যে এগিয়ে এলো আমাদের প্রতিবেশী সুকুমার ভাইয়ের ছেলে মেয়ে রাও। টানা নয় ঘণ্টা ভয়ঙ্কর মারামারির পর জয় হলো আমাদের।দেয়াল উঠল বাড়ির মাঝখানে ও ছাদে।কিন্তু জয়ী হলে ও আমাদের অবস্থা ছিলো বিপর্যস্ত।কেননা যুদ্ধ জয়ের আগ মুহুর্তে ভাইয়া আমার ছেলে মেয়েদের সমস্ত বই পুড়িয়ে দিয়েছিলো যেন আমার ছেলে মেয়েরা শিক্ষার অভাবে কখন ও মেরুদণ্ড সোজা করে দাঁড়াতে না পারে।এছাড়া ও নয় ঘণ্টার ঝগড়ায় আমরা হারিয়েছি বাসার বেশির ভাগ আসবাবপত্র এবং লজ্জা নিবারণের কাপর চোপর।
অতঃপর...
সবকিছু ভুলে গিয়ে মুক্তির আনন্দে আমরা আমাদের বাসা আবার নতুন করে সাজাতে শুরু করলাম।কিন্তু এতো আনন্দের মধ্যে ও সবচেয়ে দুঃখের কারন ছিলো আমার বাসার কাজের ছেলে।যে কিনা ঝগড়ার সময় আমাদের সঙ্গে বেঈমানি করে আমার ভাইকে সাহায্য করে ছিলো।পুড়িয়ে দিয়েছিলো আমার ছেলের বই আর মেয়ের কাপড়চোপড়।আমাদের সঙ্গে এতো বড় বেঈমানির শাস্তি দিতে না পারায় জয়ের আনন্দ টা পুরো হয়নি।মনের ভিতর একটা চাপা কষ্ট লাফালাফি করছে...
আদৌ কি কখন ও শাস্তি হবে এই বিশ্বাসঘাতক এর ???
জানতে হলে অপেক্ষা করতে হবে আরও কিছুদিন।

