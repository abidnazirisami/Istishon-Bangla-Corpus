কে আছো


 কে আছো আমায় রুখতে পারো ?
আমি আজ শেকল ভাঙ্গা
পাখির মত হারিয়ে যেতে চাই।
কে আছো আমায় রুখতে পারো ?
আমি আজ মেঘলা দিনে,
স্বপ্ন দিয়ে আকাশটাকে
রাঙ্গিয়ে দিতে চাই।
কে আছো , কে ?
কে আছো আমায় রুখতে পারো ?
আমি আজ ঘুমহীন রাতের শেষে
ভোরের আলো ফুটিয়ে দিতে চাই।
কে আছো আমায় রুখতে পারো ?
আমি আজ মুক্তিপাগল,
বুকের তাজা রক্ত দিয়ে ভঙ্গুর
এই সভ্যতাকে রাঙিয়ে দিতে চাই।
কে আছো , কে ?
কে আছো আমায় রুখতে পারো ?
আমি আজ রোদে পোড়া
ঘাসের মতো ঝলসে যেতে চাই।
কে আছো আমায় রুখতে পারো ?
আমি আজ বাধনহারা ,
স্বপ্নহীন এই আমাকে
মুক্তি দিতে চাই ।
কে আছো , কে ?

