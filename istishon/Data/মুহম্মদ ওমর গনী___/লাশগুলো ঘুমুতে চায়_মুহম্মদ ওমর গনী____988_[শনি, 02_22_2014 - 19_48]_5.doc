লাশগুলো ঘুমুতে চায়


 লাশগুলো ঘুমুতে চায়
__________
রক্তের দাগ-
আজো লেগে আছে পান্জাবীতে,
মিছিলের স্লোগানগুলো-
এখনও প্রতিধ্বনিত হয়,
সভ্যতার রং মাখা দেয়ালে দেয়ালে।
কান পাতো
শুনতে পাবে,
কন্যাকুমারীর কন্ঠে আজো বাজে-
"রাষ্ট্রভাষা" "রাষ্ট্রভাষা"
"বাংলা চাই" "বাংলা চাই"
আজো ওদের মায়ের আচল
রক্তে ভেজা-
শুকায়নি বলে,
ঠায় দাড়িয়ে আছে রাজপথে ।
লাশগুলো
এবার একটু শান্তিতে ঘুমুতে চায়,
সূর্যাস্তের ও খুব বেশী দেরী নেই
তাই এখনি সময় ঋন শোধবার ।
লাশগুলোও যে আজ রক্তের দাম নিতে চায়,
শুনতে চায় কন্যাকুমারীর কন্ঠে
আবার বাজুক-
"বাংলা আমার"
"আমি বাংলার"
বাংলায় হাসি
বাংলায় কাদি,
বাংলায় কথা কই-
"বাংলা আমার"
"আমি বাংলার"
পাঞ্জাবী মারাঠী নই ।
মাগো ভয় পেয়ো না-
আমি না হয় চলেই গেলাম
স্বপ্নগুলো দিয়েই গেলাম,
যুদ্ধ হবে আঙুল দিয়েই
ভাববে সবাই দেশটা নিয়েই,
একুশ মানে শপথ নেবার-
কাধ মিলিয়ে দেশটা গড়ার ।
__________
(সংক্ষেপিত)
১৯.০২.২০১৪
রাত ১২:২৫

