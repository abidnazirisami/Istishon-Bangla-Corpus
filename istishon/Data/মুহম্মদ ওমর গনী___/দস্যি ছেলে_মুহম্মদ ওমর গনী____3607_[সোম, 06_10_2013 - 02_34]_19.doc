দস্যি ছেলে


 কতদিন শুনি না মায়ের বকুনি,
ওরে দস্যি ছেলে-
কান মলে দেবো,
এই গরম ভাত
আর দুধটুকু না খেলে।
পড়ালেখা ছেড়ে দিয়ে
করছিস শুধুই বাঁদরামি।
বুঝবি সেদিন -
যেদিন তোদের ছেড়ে ,
চলে যাবো অনেক দূরে ।
মা মা বলে ডাকবি
কিন্তূ আসবো না আর ফিরে।
বুঝবি খোকা, বুঝবি-
এখন আর শোনা হয় না
রুপকথার সেই পঙ্কীরাজের গল্প।
দেখা হয় না বাবার হাতের
আঙ্গুল ধরে সবুজ মাঠের সপ্ন।
আমি হারিয়েছি আমার শৈশব
আমি হারিয়েছি আমার কৈশোর,
আর আমি হারিয়েছি আমার সপ্ন।
আমি হারিয়েছি আমার-
দলবল নিয়ে ছোটে বেড়ানো
সবুজ খেলার মাঠ।
আর আমি হারিয়েছি আমার
বাড়ির পাশে সাতরে বেড়ানো
ধলেশ্বরির ঘাট।
মাগো তোমার কথা মিথ্যে নয়
আজ আমি বুঝি,
আমি সত্যি ই বুঝি।
তোমার মতো আদর করে
আর কেউ বলে না-
ওরে দস্যি ছেলে,
কান মলে দেবো-
এই গরম ভাত,
আর দুধটুকু না খেলে।

