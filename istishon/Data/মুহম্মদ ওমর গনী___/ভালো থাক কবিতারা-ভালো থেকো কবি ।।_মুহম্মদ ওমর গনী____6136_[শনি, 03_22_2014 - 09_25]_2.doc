ভালো থাক কবিতারা-ভালো থেকো কবি ।।


 ভালো থাক কবিতারা
ভালো থেকো কবি ।
গতকাল ছিলো বিশ্ব কবিতা দিবস।উইকিপিডিয়া থেকে প্রাপ্ত তথ্যমতে ১৯৯৯ সালে ইউনেস্কো ২১শে মার্চ তারিখটিকে বিশ্ব কবিতা দিবস হিসেবে ঘোষনা করে । দিবসটি পালনের উদ্দেশ্য হলো কবিতা পাঠ,রচনা,প্রকাশনা ও শিক্ষাকে উত্‍সাহিত করা । ইউনেস্কোর অধিবেশনে এই দিবস ঘোষনা করার সময় বলা হয়েছিলো এই দিবস বিভিন্ন জাতীয় আঞ্চলিক ও আন্তর্জাতিক কবিতা আন্দোলন গুলোকে নতুন করে স্বীকৃতি ও গতি দান করবে।যদি ও পরবর্তীতে তা খুব বেশী ফলপ্রসূ ভূমিকা রাখতে পারেনি ।তারপর ও বাংলা সাহিত্যের একজন নগন্য পাঠক হিসেবে এই দিনটিকে উপেক্ষা করা বড্ড বেশীই অপরাধবোধের জন্ম দেয় ।আর তাই এই অপরাধবোধ থেকে কিছুটা হলে ও মুক্তি পাওয়ার জন্যেই লিখতে বসা-
একটা সময় ছিলো যখন মানুষ কবিতাকে শ্রদ্ধা ও ভক্তিভরে ভালোবাসতো।তখনকার কবিদের চৈতন্যবোধ এতোটাই প্রখর ছিলো যে এক বিভাষী কবি তো লিখেই ফেললেন যে,রবীবাবু যখন ঘাসের উপর বসতেন তখন নাকি ঘাসের বেড়ে উঠার শব্দ ও শুনতে পেতেন।সত্যিই তিনি ঘাসের বেড়ে উঠার শব্দ শুনতেন কিনা এটা নিয়ে সন্দেহ থাকলেও তখনকার কবিরা যে যুগ বুঝতেন অর্থাত্‍ সভ্যতার বেড়ে উঠা বুঝতেন তাতে কোন সন্দেহ নেই ।আর এইজন্য ই বোধহয় তখনকার তরুনেরা কবি হওয়ার স্বপ্ন দেখতো।শুধু তরুনদের কথা কেন বলছি তরুনীরা ও কোন অংশে কম যেতনা ।তারাও বলতে গেলে হুটহাট কবিতার প্রেমে পড়ে যেত।কিন্তু একজন পাঠক হিসেবে কষ্ট হয় যখন দেখি মানুষ আজকাল আর একদম ই কবিতা পড়তে চায় না।এমন কি সমাজে কবিদের এক ধরনের হেয় প্রতিপন্ন করতেও কারো আটকায় না ।কিন্তু কেন ?
দোষটা আমাদের ই ।আমরা ধরেই নিয়েছি যে কিছু কঠিন শব্দের সংমিশ্রনে দু চার লাইন দুর্বোধ্য কথা লিখে দেয়ার নাম কবিতা।আমাদের তৈরী এলোমেলো শব্দের দুর্বোধ্য ভাবটুকু কষ্টেসৃষ্টে পাঠকের কান পর্যন্ত পৌছালে ও তা আজকাল আর অন্তর পর্যন্ত পৌছায় না।তাই এখন আর কেউ কবিও হতে চায় না।থাক হতাশার কথাগুলো আর নাইবা বললাম ।তবে যুগের পরিবর্তন চিরন্তন সত্য।আবার সূদিন আসবে।আবার কবিতারা ভালো থাকবে।আবার মানুষ কবি হতে চাইবে।কিন্তু কিভাবে !!! সেই উত্তরটা না হয় সময়ের কাছ থেকেই জেনে নেবো ।আপাতত গত একশো বছরের কালজয়ী কিছু পঙক্তি ও উদ্ধৃতি-
রবীন্দ্রনাথ ঠাকুর
“সাত কোটি সন্তানের হে মুগ্ধ জননী,
রেখেছ বাঙালী করে মানুষ করনি”
“ বিপদে মোরে রক্ষা কর এ নহে মোর প্রার্থনা
বিপদে আমি না যেন করি ভয়”
“ঠাঁই নাই, ঠাঁই নাই, ছোটো এ তরী,
আমারী সোনার ধানে গিয়েছে ভরি"
চন্ডিদাস
“সই, কেমনে ধরিব হিয়া আমার বধুয়া আন বাড়ি যায় আমার আঙিনা দিয়া”
জ্ঞানদাস
“রূপলাগি অখিঁ ঝুরে মন ভোর প্রতি অঙ্গ লাগি কান্দে প্রতি অঙ্গ মোর”
কবি সৈয়দ এমদাদ আলী
“কুহেলী ভেদিয়া জড়তা টুটিয়া এসেছে বসন্তরাজ”
মুকুন্দরাম
“অভাগা যদ্যপি চায় সাগর শুকায়ে যায়”
মধুসূদন দত্ত
“হে বঙ্গ, ভান্ডারে তব বিবিধ রতন তা সবে, (অবোধ আমি) অবহেলা করি, পর ধন লোভে মত্ত করিনু ভ্রমন”
জীবনানন্দ দাশ
“আবার আসিব ফিরে ধানসিঁড়িটির তীরে এই বাংলায় হয়তো মানুষ নয় হয়তো বা শঙ্খচিল শালিকের বেশে”
“সব পাখি ঘরে আসে সব নদী ফুরায় এ জীবনের সব লেন দেন; থাকে শুধু অন্ধকার ।
“শোনা গেল লাশ কাটা ঘরে নিয়ে গেছে তারে; কাল রাতে ফাণ্ডুন রাতের চাঁদ মরিবার হলো তার সাধ”
“বাংলার মুখ আমি দেখিয়াছি, তাই আমি পৃথিবীর রূপ দেখিতে চাই না আর”
“সুরঞ্জনা, ঐখানে যেয়ো না তুমি বোলো নাকো কথা ওই যুবকের সাথে”
কৃষ্ণচন্দ্র মজুমদার
“যে জন দিবসে মনের হরষে জালায় মোমের বাতি”
মদনমোহন তর্কালঙ্কারের
“পাখি সব করে রব রাতি পোহাইল”
কৃষ্ণচন্দ্র মজুমদার
“চিরসুখী জন ভ্রমে কি কখন ব্যথিত বেদন বুঝিতে পারে?”
ফজলূল করিম
“কোথায় স্বর্গ কোথায় নরক”
নির্মলেন্দু গুন
“যুদ্ধ মানে শত্রু শত্রু খেলা, যুদ্ধ মানেই আমার প্রতি তোমার অবহেলা”
সত্যেন্দ্রনাথ দত্ত
“আমার দেশের পথের ধুলা খাটি সোনার চাইতে খাঁটি”
শামসুর রাহমান।
“আসাদের শার্ট আজ আমাদের প্রানের পতাকা”
কাজী নজরুল ইসলাম
“রক্ত ঝরাতে পারি না তো একা, তাই লিখে যাই এ রক্ত লেখা”
“আজি হতে শত বর্ষে আগে, কে কবি, স্মরণ তুমি করেছিলে আমাদের শত অনুরাগে”
যতীন্দ্রমোহন বাগচী
“বাঁশ বাগানের মাথার উপর চাঁদ উঠেছে ঐ”
শেখ ফজলূল করিম
“প্রীতি ও প্রেমের পূন্য বাধনে যবে মিলি পরস্পরে, স্বর্গে আসিয়া দাঁড়ায় তখন আমাদেরি কুঁড়ে ঘরে।“
সুফিয়া কামাল
“জন্মেছি মাগো তোমার কোলেতে মরি যেন এই দেশে”
রজনীকান্ত সেন
“আমি থাকি মহাসুখে অট্টালিকা পরে তুমি কত কষ্ট পাও রোদ, বৃষ্টি, ঝড়ে”
হেমচন্দ্র বন্দ্যোপাধ্যায়
“মহাজ্ঞানী মহাজন, যে পথে করে গমন হয়েছেন প্রাতঃস্মরনীয়”
কামিনী রায়
“সকলের তরে সকলে আমরা প্রত্যেকে মোরা পরের তরে”
সুকান্ত ভট্টাচার্য
“কত গ্রাম কত পথ যায় সরে সরে, শহরে রানার যাবেই পৌঁছে ভোরে”
“ক্ষুধার রাজ্য পৃথিবী গদ্যময় পূর্ণিমার চাঁদ যেন ঝলসানো রুটি”
“অবাক পৃথিবী অবাক করলে তুমি, জন্মেই দেখি ক্ষদ্ধ স্বদেশ ভূমি”
“রানার ছুটেছে তাই ঝুমঝুম ঘন্টা রাজছে রাতে রানার চলেছে খবরের বোঝা হাতে”
“হিমালয় থেকে সুন্দরবন, হঠাৎ বাংলাদেশ কেঁপে কেঁপে ওঠে পদ্মার উচ্ছাসে”
“যে শিশু ভুমিষ্ঠ হল আজ রাত্রে তার মুখে খবর পেলুমঃ সে পেয়েছে ছাড়পত্র এক,”
সুনীল গঙ্গোপাধ্যায়
“কেউ কথা রাখেনি, তেত্রিশ বছর কাটলো, কেউ কথা রাখে নি”
আবু জাফর ওবায়দুল্লাহ
“আমি কিংবদন্তীর কথা বলছি, আমি আমার পূর্ব পুরুষের কথা বলছি”
হেলাল হাফিজ
“এখন যৌবন যার মিছিলে যাবার সময় তার শ্রেষ্ঠ সময় এখন যৌবন যার যুদ্ধে যাবার তার শ্রেষ্ঠ সময়”
দাউদ হায়দার
“জন্মই আমার আজন্ম পাপ, মাতৃজরায়ু থেকে নেমেই জেনেছি আমি”
অতুল প্রসাদ সেন
“মোদের গরব মোদের আশা, আ মরি বাংলা ভাষা"
রুদ্র মোঃ শহীদুল্লাহ
“আজো আমি বাতাসে লাশের গন্ধ পাই, আজো আমি মাটিতে মৃত্যুর নগ্ননৃত্য দেখি
শামসুর রাহমান
তুমি আসবে বলে হে স্বাধীনতা সকিনা বিবির কপালে ভাঙলো, সিথির সিদুঁর মুছে গেল হরিদাসীর ”
এই ছিলো আমাদের পূর্বপূরুষদের চৈতন্যবোধ।একজন নগন্য পাঠক হিসেবে নবীন প্রবীন সবার জন্যেই রইলো অন্তহীন ভালোবাসা ও নিরন্তর শুভকামনা ।আবারো বলছি - 
ভালো থাক কবিতারা -
ভালো থেকো কবি ।।

