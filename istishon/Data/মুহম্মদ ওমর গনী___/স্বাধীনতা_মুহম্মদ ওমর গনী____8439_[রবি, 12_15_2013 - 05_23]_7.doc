স্বাধীনতা


স্বাধীনতা
_____________
স্বাধীনতা তুমি কি
খাঁচায় বন্দী কোন পাখির নাম,
নাকি-
জ্বলে পুড়ে ছাড়খাড় হয়ে যাওয়া
কোন অবিনাশী কবিতার মঞ্চ।
নাকি-
হঠাত্‍ বদলে যাওয়া বৈশাখী দিনে
তোলপাড় করে দেয়া কালবৈশাখী ঝড়।
নাকি-
মেঘলা দিনে আকাশের বুকে
লুকিয়ে থাকা পূর্নিমার চাদ,
জোত্স্না ছড়াবে ছড়াবে করেও
হারিয়ে যাও কালো মেঘেদের ভীড়ে।
তোমার অপেক্ষায় আমার আর একটি
বিনীদ্র রাত হয়ে যায় ভোর ।
হয়তো-
তুমি কবির অন্তরে জমে থাকা
হাজারো বিদ্রোহী কাব্যের অন্তমিল।
অথবা-
তুমি শরত্‍ এর আকাশে
জমে থাকা একখন্ড সাদা মেঘ ।
চাতকের বুকে -
ঝরে পড়তে সময় নাও
শত সহস্র প্রহর ।
কিন্তু একবার ও কি ভেবে দেখেছো-
তোমার জন্য চাতকের বুকে
কত প্রেম , কত মায়া ।
একবার ও কি চেয়ে দেখোনি ?
চাতকের চোখের তৃষ্ণার্ত চাহনি ।
যদি দেখতে তাহলে বুঝতে,
তোমার জন্য-
চাতকের বুকে কি অসহ্য হাহাকার,
যদি দেখতে তাহলে বুঝতে
তোমার জন্য-
মুক্তিকামী তরুনের ঘুমহীন রাত
কতটা নির্মম ।।
(সংক্ষেপিত)
১৪.১২.২০১৩
ভোর ৫.৪৫ মি:

