দ্রোহ


 ইট পাথরের এই শহরে
আমি আজ ও
পোড়া মাটির গন্ধ পাই,
আমি আজ ও
বসে থাকি চাতকের মতো-
এক ফোটা বৃষ্টির অপেক্ষায় ।
তাই বলে ভাবিস না,
আমি ভুলে গেছি
নিওন বাতির আলোয় দাড়িয়ে
রঙীন চশমায় মিথ্যে স্বপ্ন বুনতে।
আমি আজ ও ভুলিনি-
দু চারশো টাকায় অন্ধকারে
হায়েনার মত ঝাপিয়ে পড়তে ।
আমি এখন ও
স্বপ্ন দেখি মহাকালের,
আমি এখন ও অপেক্ষায় আছি
তোদের আকাশে আসন্ন মহাপ্রলয়ের ।
তোরা থাক তোদের অংহকার নিয়ে-
আমি ও উড়বো শকুনি হয়ে,
মাতালের মত চোঁখ খুলে নেবো যখন তখন ।
সেদিন দুঃস্বপ্নের জলোচ্ছাসে ভাসিয়ে দিয়ে
আমি ও উল্লাসে মত্ত হবো ।
তখন তোদের ও দ্রোহ জাগবে,
আর আমি সেদিন
তোদের বুকে খন্জর বসিয়ে
মিশে যাবো মাটির সাথে ।
যখন আকাশ ফাটানো আর্তনাদে
উড়ে যাবে সব বাহাদুরি,
তখন আমি আবার আসবো-
সভ্যতার প্রগাড় আহব্বানে
তোদের দ্রোহ জাগাতে ।
__________
০৪.০২.২০১৪
রাত ১০:২২

