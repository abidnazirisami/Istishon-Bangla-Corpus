ঐতিহ্যের অসভ্য নির্মমতা


 সারা রাত জেগে আছি,
শুয়ে আছি, ভাঙ্গা সভ্যতার ঐতিহ্য ভাঙ্গা রাজপ্রাসাদে,
ভয়টা সামান্য হলেও,
রোমান্স আর বিনোদনটা ছিল বেশ।
চাদের আলো এখনো আসছে
দু একটা ইট বিহীন দেয়ালের ফাকা জায়গা দিয়ে,
বিন্দু মাত্র কাটলনা তার রেশ।
ভাবছি ঘুমিয়ে যাবো।
হারিয়ে যাবো রুপকথার রাজ্যে।
হাড়িয়ে যাবো দূরে,
বহু দূরে।
মনে হল ঘুমিয়ে গেলাম,
নিশ্চুপ হয়ে গেলাম দীর্ঘ এক সময়ের জন্য।
কানে বেজে উঠলো দুর্লভ শব্দ
হ্যা সেতারাইতো! শাহী সেতারা?
নর্তকির নৃত্যের পরম ছন্দ কানে এলো।
নিজ উদ্দ্যেগে চোখ দুটো মেললাম আমি,
নির্মল বিনোদনে নির্মমতার আভাস পেলাম।
এখনো চলছে সেতার,
নর্তকির নৃত্য জমে উঠেছে মহল।
হ্যা, যা ভাবছিলাম তাই,
আলোক সজ্জায় সজ্জিত এক রাজ প্রাসাদে আমার অবস্থান।
নেশা গ্রস্ত রাজা বসে আছে বাইজি ঘরে,
নৃত্যের ছন্দ তুলে নাচছে বায়জি,
সেতারার সূরে মুখরিত পুরো ঘর।
শাহী মন্ত্রী, কাজী থেকে শুরু করে সবাই খাকি গায়ে মদে মাতাল,
চিবুচ্ছে নারী দেহ!!
অসহায় নর্তকি,
মুখে হাসি মেখে নেচে যাচ্ছে একের পর এক ছন্দে।
কিন্তু আমার চোখে ধরা পরেছে সে,
দেখতে পাচ্ছি, নির্মমতার শিকার তার সারা অঙ্গ।
নির্লিপ্ত চোখে খাকি পরা প্রতিটা রাজ কর্তার বিছানায় তার অবস্থান সময়ের ব্যবধানে।
কাতরাচ্ছে মেয়েটি
নর্তকির ঐতিহ্যে আর নেই তার মাঝে,
হাত চালিয়ে যাচ্ছে রাজ্যের বড় কেউ তার নগ্ন দেহে,
নরকের অস্পষ্ট চিৎকার ভেসে আসছে।
আর সহ্য হলনার আমার,
ইচ্ছে হলনা আর ঐ কাতর দেহটাকে দেখতে,
সজোড়ে চেষ্টা চালাতে লাগলাম ঘুম রাজ্য থেকে বেড়িয়ে আসবো বলে।
সফল হলাম,
ফিরে এলাম রুপকথার রাজ্য থেকে চুপকথায়।
ভাবতে লাগলাম, ঐতিহ্যের অসভ্য নির্মমতার কথা।
যা ভাবতেই প্রকাশ পেল আমার মাঝে,
এক ক্ষীণ দুঃখ ব্যাথা।

