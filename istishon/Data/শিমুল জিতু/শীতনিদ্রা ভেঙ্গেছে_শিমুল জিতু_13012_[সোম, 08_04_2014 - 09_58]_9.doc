শীতনিদ্রা ভেঙ্গেছে


 আমরা সব্বাই মারাত্মক,
ফেসবুক আর ব্লগারিয়ান,
ফর্সা শ্যামলার বিভেদে সব্বাই কি হতবাক?
হঠাৎ করে চমকে উঠা,না দেখেও সবই দেখা,
কিবোর্ডের কি চেপে,প্রতিবাদের ঝড় তুলিয়ে
এসব কি??ছি ছি, ছিহ ছিহ
আমরা থাকতে এসব কি??
এতদিন ছিলাম শীতনিদ্রায়,দেখে কিছু দেখিনি,
চোখের উপর কালো চশমা, দেখার আর উপায় কি,
তুমি কালো?তাতে কি?
ফেসবুকে পোস্ট দেখোনি??
আমার চোখে সবাই সমান,
সুন্দর আর বিচ্ছিরি ।
এই দেশের মানুষ খুবই খারাপ,
এটি বিশ্বাস করো না।
আমাদের মত মানুষ থাকলে,
সমাজ কেন বদলাবে না।
গাহি মোরা সাম্যের গান,
থাকবে না আর কোনো ব্যবধান,
কালো আর ফর্সা মিলে
দেশ টা যাবে খুব এগিয়ে,
নিন্দুকেরা কত কথাই বলে,
সব তুমি শুনো না,
আমরা আছি কি জন্যে?সেটাও তুমি ভুলো না।
-ইয়ে মা??কই যাবে??
-ভাইয়ার জন্যে পাত্রী দেখবে??
-কেমন রং,শ্যাম?ইয়ে মা চলেনা,
- এত সুন্দর ভাই আমার তার সাথে তোহ যায়না,
আবার আমি ফেসবুকে
কিবোর্ড টা ধরেছি চেপে,
শ্যাম মেয়েরা নায্য অধিকার
কেন তারা পাবেনা,
জগতের সব শ্যাম পুরুষেরা
নিদ্রা কেনো ভাঙ্গছে না,
কবি কহে,নিজে বদলান,
সমাজ বদলাতে হইবে না,
কালো আমি তাও ভালো
সুন্দর সুশীল চাই না।
লেখাঃ শিমুল জিতু

