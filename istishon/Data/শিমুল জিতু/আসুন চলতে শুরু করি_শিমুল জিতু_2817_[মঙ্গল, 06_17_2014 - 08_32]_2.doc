আসুন চলতে শুরু করি


গতকাল বিকালে ফার্মগেটে বাসের জন্যে দাঁড়িয়ে আছি,কোনো বাস চোখে পড়ছে না,পুলিশ আমায় ফুটপাতেও ঠিক করে দাঁড়াতে দিচ্ছে না। জিজ্ঞেস করলাম কি সমস্যা,উনি বিরস বদনে জানালেন ভি আই পি যাবে ।
আমি আবারো জিজ্ঞেস করলাম ভি আই পি তোহ বুঝছি কিন্ত ভি আই পি টাকে ।
জানি না। জবাব রমজান নামক এই পুলিশ কন্সটেবল এর।
প্রায় আধা ঘন্টা পর ভি আই পি সাহেব তীব্র বেগে গেলেন,তার পর আমি বাস পেলাম,কিন্তু জ্যামে পড়ে আবার আমি আল্লাহ আল্লাহ করছি ।
এটাকে কি সিস্টেম বলে??আমাদের প্রধানমন্ত্রী, মন্ত্রী রা বা তাদের আত্মীয়স্বজন রা যখন যায় তখন ওভারব্রিজ এর উপরেও কাউকে থাকতে দেয়া হয় না। আর এই জন্যে সেই বিশেষ নিরাপত্তা বাহিনী পুরস্কৃত হয়। এই গনতন্ত্র তাহলে প্রধানমন্ত্রীর জন্যে,তার মন্ত্রীপরিষদ এর সদস্য দের জন্যে,তার আত্মীয়দের জন্যে। তাই নয় কি??এত বাই দ্য পিপল অফ দ্য পিপল কইরা ভাঙ্গা রেকর্ড বাজানোর দরকার টা কি?? যখন সরকারের কেউ রাস্তা দিয়ে যাবে সে দেখবে সবাই দাঁড়িয়ে আছে,সে একা হৈ হৈ করে যাচ্ছে। মনে মনে সে হয়তো একটা মুচকি হাসি দেয়। তার ড্রাইভার মনে করে স্বার্থক জীবন। 
কিন্ত সিস্টেম টা যদি এমন হতো,বড় বড় আমলা রা অফিস থেকে ফেরার পথে পান্থপথ সিগন্যাল বা কাওরান বাজার পয়েন্টে জ্যামে আটকে পড়লেন, অফিস গামী আরো ক্লান্ত মানুষ দের সাথে।
আমি নিশ্চিত এক দিন দুইদিন,তিনদিন এর মাথায় সে ধ্যাত্তোরি বলে এই ব্যাপারে কোনো না কোনো পদক্ষেপে সে যাবেই।
আর গোটা রাষ্ট্রযন্ত্র যদি আমার এই বিষয় টা উপলব্ধি করতে পারতো খুব কাছ থেকে। তবে সেই সরকার ই হতো পৃথীবির সবচেয়ে সুন্দর গনতান্ত্রিক সরকার। যারা মিশে থাকবে মানুষের সাথে।
মানুষ তাদের হাসি কান্নায় স্মরন করবে। হাজার জ্যামেও সে এটা ফিল করবে যে,আমার পিছনে মনতিরি সাব ও তোহ বইসা আছে। গনতন্ত্র আনতে হলে আগে গনমানুষের কাছে আসতে হবে। ৮ জন বডিগার্ড দিয়ে নিজেকে ঘিরে রেখে, দয়া করে আমায় জনবিচ্ছিন্ন করবেন না বুলি আউড়াতে হবেনা।
আর এমন সরকার,এমন সব নেতাদের কোনো নিরাপত্তার দরকার আছে বলেও আমি মনে করি না। তারা হবে জনগন এবং শুধু জনগনের। বিদেশ থেকে আসা অতিথি রা দেখে বুঝবেন এখানে কোনো ভেদাভেদ নাই।। এইখানে সবাই সব্বার জন্যে । 

