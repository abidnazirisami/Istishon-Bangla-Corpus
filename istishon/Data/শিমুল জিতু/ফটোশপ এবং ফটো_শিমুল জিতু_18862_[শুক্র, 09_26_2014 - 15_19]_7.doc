ফটোশপ এবং ফটো


জহিরের মন খারাপ,খুবই খারাপ। মনের ভেতর তার বাঘ সিংহ বৃষ্টি চলছে। তাদের গ্রাম ময় চাপা উত্তেজনা। সাঈদী সাহেব কে চাঁদে দেখা গেছে । জহিরের বাবা মসজিদে আজ মিলাদ পড়িয়েছেন,সব্বার চায়না মোবাইলে সাঈদীর হাস্যোজ্জল একটি ফটো,সুবহানআল্লাহ । আল্লাহ পাক স্বয়ং সাঈদী কে রক্ষা করবেন বলে সবাই ভাবছে। পুরা গ্রাম চাপা উত্তেজনায় অস্থির। সাঈদীর ফাঁসির আদেশ হয়েছে। কিন্ত হয়তো সাঈদী কে আসমানে তুলে নেওয়ার মতো ঘটনাও ঘটতে পারে।
সাত পাঁচ ভাবতে ভাবতে জহির এগুচ্ছে । বিচারক রা যদি রায় দেন তাহলে নিশ্চয় হাওয়ার উপর দেয় নি।আবার আব্বা বলেছে এমন একজন আলেম লোক,যার কথা শুনে হাজার হাজার মানুষ মুসলিম হয়ে যায় সে কিনা করবে ধর্ষন ছিহ ছিহ। তবে তার মন খারাপ সেই জন্যে নয়,তার মন খারাপ এলাকায় আওয়ামীলীগার নামে পরিচিত এক বড় ভাইয়ের জন্যে,সে নাকি এলাকায় প্রচার করছে সাঈদীর চাঁদ ভ্রমন মিথ্যে বানোয়াট গল্প,কম্পিউটারের বুজরুকি, সে কিসব চান্দের বুড়ি নিয়ে মজাও করছে। তাই গ্রাম্য শালিস বসবে কিছু পরে হাটছে জহির সেই পথেই।।বিচারক জহিরের বাবা আজগর মেম্বার।। বড় ভাইয়ের নাম কামরুল। আজ বোধহয় কামরুলের কপালে খারাপি আছে। কামরুল কে দেখা গেলো শালিসে মুরব্বি দের সামনে সিগারেট টানছে। এই না হলে আওয়ামী লীগ,কোনো সন্মান নাই।
-বাবা কামরুল,তোমার বাবা একজন জামায়াতের রুকন হইয়া তুমি লীগ করো নাস্তেকের দলে গোটা এলাকায় তুমি একমাত্র নাম লিখাইছো।। আমরা কিছু কই নাই,কিন্ত সাঈদী একজন পীরের নামে তুমি যেসব কয়ে ফালাইছো তা কি বাপ তুমি স্বীকার করতেছো?
-যেই মানুষ আপনে আমার বিচার করতেছেন,তার নামে চাইল চুরি এবং গরুর খাদ্য চুরির মতো অভিযোগ আছে। আর যারা আপনার পীরের বিচার করছে তারা সব্বাই সৎ বিচারক। আর সাঈদী একটা ভন্ড খুনী ধর্ষক। তার গুষ্টি ধইরা ** দেওয়া দরকার।
-আস্তাগফিরুল্লাহ,নাউযুবিল্লাহ। উপস্থিত ব্যক্তিগন কামরুল একটা নাস্তেক তাকে মাথা কামিয়ে গোটা গ্রাম ঘুরায়ে বাইর করে দেওয়া হোক।
কামরুল ঘুরছে,তার মাথা কামানো হাতে সিগারেট। সে হাসছে। তাকে গলায় দড়ি পড়িয়ে ঘুরানো হচ্ছে। জহির নামে আজগর মেম্বারের ছেলে তার সাথে অনেক ক্ষন কথা বলতে চাইছে। বিষয় টা বুঝা গেলোনা। ছেলেটি পাশে এলো,আস্তে করে জিজ্ঞেস করলো ভাইয়া কেন আপনি সাঈদীর বিপক্ষ নিয়েছেন,কেন কোন যুক্তিতে ঢাকার ওই শাহবাগের নাস্তেক দের সুরে সুর মেলাচ্ছেন।
হাসলো কামরুল। বাপ টা ভোদাই হলেও পোলাটার মাথায় কিছু আছে।। কামরুল একটা দীর্ঘশ্বাস ফেললো। তাকে ঘুরানো শেষ চড় থাপ্পড় মেরে গ্রাম থেকে বের করে দেওয়া হয়েছে। সে এখন বিলের পাশে হাঁটছে। পাশে জহির। এই ছেলের সমস্যা টা বুঝা যাচ্ছে না। ছেলেটি কে সব বুঝিয়ে বলা দরকার, তখন কামরুল, জহির কে সাঈদীর সমস্ত অভিযোগ বিস্তারিত বললো,বুঝিয়ে দিলো ফটো আর ফটোশপের ফটো কি।। কামরুল দায়িত্ব দিলো জহির কে,চেতনা ধারনের দায়িত্ব। জহির মাত্র ইন্টারমিডিয়েট এ পড়ে। তাতে কি অনেক কিশোর ও তোহ এই দেশের জন্যে যুদ্ব করেছে।
কাঁদতে কাঁদতে জহির বিদায় নিলো। তার বাবার বিচার এর সুক্ষ্ম অপরাধবোধ তার ভিতরেও কাজ করছে।
সাঈদীর আপিলের রায় হলো,গোটা এলাকায় মিষ্টি বিতরন হয়েছে,আল্লাহপাকের যথার্থ বিচার। সাঈদীর মতো মানুষের ফাঁসি ক্যামনে হয়,আমরন কারাদন্ড একটা খামাখা জিনিষ। নাস্তিক সরকার বিদায় নিলেই সাঈদী সাহেব বের হয়ে আসবেন ওয়াজ করবেন। শুকুর আলহামদুলিল্লাহ। আজগর সাহেব একটি গরু জবাই করে মেজবান খাওয়াবেন।
রায়ের দিন সন্ধ্যায় একটা ছেলেকে দেখা গেলো কালো কাপড়ে মুখ বেঁধে বাজারে চিৎকার করছে আর দৌড়াচ্ছে,ফাঁসি চাই,দেইল্লা রাজাকারের ফাঁসি চাই। ফাঁস ভিন্ন দাবি নাই।
তোমার আমার ঠিকানা
পদ্মা মেঘনা যমুনা
স তে সাঈদী
তুই রাজাকার তুই রাজাকার
দেইল্লা রাজাকার কে ফাঁসি দাও।
চারিপাশের মানুষ মুক হয়ে দাঁড়িয়ে রইলো। হঠাৎ একজনে দৌড়ে একটা বাঁশ নিলো মাথায় বাড়ি মারলো ছেলেটির। হুজুর কে নিয়ে এত বড় কথা মানা যায়?ব্যস যায় কোথায়। ঔৎসুক জনতার পিটুনিতে কিছুক্ষনের মাঝেই প্রতিবাদী কণ্ঠস্বর টি নিস্তব্ধ হয়ে গেলো। মেম্বার সাহেব কে খবর দেওয়া হয়েছে।
তিনি এসে লাশের মুখ খুলবেন। অনেকটা উদ্বোধন এর মতো।
মেম্বার সাহেব আসলেন, মুখ খুলে বসে রইলেন। জহিরের চোখ খোলা,জিহবা বের হয়ে আসছে। চোখ গুলো থেকে ক্ষোভ আর ঘৃনা বের হচ্ছে। কেপে উঠলেন মেম্বার। তার ছেলের এই ঘৃনা যেন তার প্রতি।
শিমুল জিতু

