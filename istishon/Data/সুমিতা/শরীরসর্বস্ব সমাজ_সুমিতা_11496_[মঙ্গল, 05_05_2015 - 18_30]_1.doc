শরীরসর্বস্ব সমাজ


শরীরসর্বস্ব এই সমাজ ব্যবস্থায় যৌনতা স্বাভাবিক সহজাত প্রবৃত্তি হলেও তা সমাজ - সংস্কৃতিভেদে বিকৃত হয়ে আসছে বিভিন্নভাবে বহুকাল ধরে যার মুল কারন হিসেবে দেখানো যেতে পারে সামাজিক অবদমনকে । কেননা সমাজ ব্যবস্থাই কিছু লৈঙ্গিক আচরণ নির্ধারন করে দেয় যা বহুলাংশেই নারী পুরুষের মাঝে উপলব্ধিজনিত দুরত্ব এবং অশ্রদ্ধার জায়গা তৈরী করে যেখানে নারী পুরুষ একে অন্যের কাছে "নিষিদ্ধ " । তা সত্ত্বেও আমরা নিজেদের খাপ খাইয়ে নিয়ে "সামাজিক" হই । এই সামাজিকীকরনের অভ্যন্তরে নৈতিকতা/মানবিকতা বহাল থাকলেও পারষ্পরিক শ্রদ্ধাবোধের জায়গায় পুরুষ লিঙ্গের অবস্থান উর্ব্ধে ।(মর্যাদার প্রশ্নে লিঙ্গ গুরুত্বপুর্ন-তৃতীয় লিঙ্গের সামাজিক বিচ্যুতি এমন একটি উদাহরন ।)
আমাদের চিন্তার গঠন প্রক্রিয়াই মূলতঃ যৌন অনাচারের জন্য দায়ী । জন্মের পর একটি শিশুর মাঝে মানসিকতা তৈরী হয় তার পরিবেশ থেকে । এখান থেকেই কেউ 'কতৃত্বারোপ' কেউ 'কতৃত্ব স্বীকার' করার প্রবণতার শিকার ।এই থেকে গড়ে উঠেছে বিচারহীন সংস্কৃতির - আর এ কারনেই TSC-র সেই বর্বরতার জন্য পুরুষসহ নারীরাও 'নারীদের বেহায়াপনাকেই' দায়ী করছে ।চিন্তার জট এখানেই- কেননা একজন নারী নিজেকে দেখছে একজন পুরুষের দৃষ্টিতে..... 
"one is not born a woman; rather one becomes a woman"
নারী পুরুষ উভয়ই সমানভাবে এই সামাজিক/সাংস্ক্রতিক চর্চার শিকার যা মানবিক বোধ শুন্যতা তৈরী করছে । পরিবর্তনের কথা বললে শুরুটা হতে হবে এখান থেকে. . . . . . .।

