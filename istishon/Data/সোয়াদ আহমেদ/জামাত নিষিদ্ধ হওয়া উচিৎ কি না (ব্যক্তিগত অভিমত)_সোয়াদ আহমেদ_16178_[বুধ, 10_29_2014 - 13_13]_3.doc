জামাত নিষিদ্ধ হওয়া উচিৎ কি না (ব্যক্তিগত অভিমত)


✏ জামাত নিষিদ্ধ হওয়া উচিৎ কি না ???
- উচিৎ বা অনুচিৎ সবই আপেক্ষিক বিষয়। আমাদের বরং জানা প্রয়োজন 'রাজনীতি' বিষয়টা আসলে কি সেটা ! এককথায় রাজনীতি হল ক্ষমতা দখলের লড়াই। একটি আদর্শ একটি পক্রিয়ার মধ্য দিয়ে গিয়ে রাষ্ট্রীয় ক্ষমতা দখল করবে, এটাই রাজনীতি। এখানে দরকষাকষি, সংলাপ বাজি ইত্যাদির সুযোগ নেই, থাকলে সেটা আর রাজনীতি থাকে না বরং হয়ে পরে ব্যবসা। ঐতিহ্যগত ভাবে আমাদের রাজনৈতিক পক্রিয়ার মূল উপাদান হল রাজপথ। ভারতীয় উপমহাদেশের রাজনীতির শেষ কথা হল রাজপথ। ঘরে বসে এখানে রাজনীতি হয় না কারন এখানে কার্যত পাওয়ার পলিটিক্স চর্চাই হল মুখ্য। 
✏ জামায়াতের রাজনীতি নিষিদ্ধের কথা সবাই বলে না, বলারও কথা নয়। জামাত ইসলাম কোন ধর্ম নয় বরং একটি রাজনৈতিক সংগঠন। ধর্ম এখানে একটি টুলস মাত্র। জামাত রাজনৈতিক প্রয়োজনে ধর্ম ব্যবহার করে। রাজনীতিতে ধর্ম ব্যবহারের প্রতিযোগিতায় বিএনপি বা আওয়ামীলীগ জামাতের সাথে পাল্লা দিয়ে পারে না। এজন্য তারা হয়ত জামাতকে যথেষ্ট হিংসা করে, হা হা হা। কিন্তু হিংসা করলেও তাদের মধ্যে কমিউনিটি ফিলিং কখনো নষ্ট হয় নি। কারন তাদের প্রফেশন একই, তারা রাজনিতিক।
✏ মানুষ রাজনৈতিক জীব। প্রত্যেকটা মানুষের রাজনীতি করার অধিকার রয়েছে। এ বিষয়ে আমরা যারা রাজনীতি অসচেতন সুশীল আছি বা চেতনার কাণ্ডারি আছি তারা হামেশাও আবেগে আপ্লুত হয়ে জামাত নিষিদ্ধের কথা বলি। এ বিষয়ে শেখ হাসিনা কি বলেন আমাদের দেখা প্রয়োজনঃ 
‘আমি ব্যক্তিগতভাবে কোন দল নিষিদ্ধ করার বিপক্ষে। কারন রাজনীতি করার অধিকার সবার রয়েছে ' ► গণপ্রজাতন্ত্রী বাংলাদেশ সরকারের মাননীয় প্রধানমন্ত্রী (২২ শে জুলাই, ২০১০) 
এ বিষয়ে বিএনপির মতামত কি? আসুন দেখি মির্জা ফখরুল কি বলেনঃ 
' আমরা স্পষ্ট ভাষায় বলতে চাই, বিএনপি কোনো রাজনৈতিক দল নিষিদ্ধ করাকে সমর্থন করে না। রাজনীতিকে রাজনৈতিক প্রক্রিয়ায় মোকাবেলা করা উচিত বলে আমরা মনে করি ' ►বিএনপি মহাসচিব (০৩ আগস্ট, ২০১৩)
✏ এটাই মুখ্য ব্যাপার। রাজনীতিকে রাজনীতির মাধ্যমেই মোকাবেলা করতে হয়। চিন্তাকে যেমন চিন্তা দিয়ে, লেখাকে যেমন লেখা দিয়ে; এরকম সহজভাবে আমরা ভাবতে পারি না যেমনটা পেরেছিল না হুমায়ুন আজাদের খুনিরা যারা তার চিন্তাকে মোকাবেলা করতে চাপাতি নিয়ে এসেছিল।
আসলে যারা রাজনৈতিক পক্রিয়ার প্রতি আস্থাশীল নয়, যারা রাজপথ ভয় পায় যারা আন্দোলন সংগ্রামকে ডরায় কিংবা ভয় পায় রাগকাটাকাটি তারাই শর্টকাট খুঁজেন এবং তারাই জামাত নিষিদ্ধ করার দাবী জানান। জামাতকে নিষিদ্ধ করা কোনই সমাধান নয়। নিষিদ্ধ হলে তারা নতুন রাজনৈতিক নাম নিয়ে নিবন্ধিত হবেন ফলে মাঝখান থেকে আওয়ামীলীগের চেতনার দোকানদারী হুমকির সম্মোখিন হবে। যারা জামাত করেন তারা ঠিকই জামাত ইসলামের মার্কা খুঁজে বের করে সিল লাগাবেনই কারন এদের ভোটাররা আওয়ামীলীগ বিএনপির মত হাওয়াও ভাসে না, এরা একেবারে রাজনৈতিক ভাবে সচেতন। কিন্তু আওয়ামীলীগের যা চাই মানে জামাতের নিবন্ধন বাতিল তা ইতিমধ্যে সরকার করে ফেলেছে। 
✏ তাহলে উপায় কি? জামাতের রগকাটা রাজনীতির বিপরীতে কিভাবে দাঁড়ানো সম্ভব যদি না সরকারের সাহায্য না পাই মানে সরকার জঙ্গি 'দলটাকে নিষিদ্ধ করে' আমাদের সাহায্য না করেন???
- আসলে এইটাই যুদ্ধ। এইটাই আসল ব্যাপার। এবং আরেকটি বিষয়ে আমরা ভুল করি, জামাত ইজ নট এ জঙ্গি সংগঠন। জামাত মূলধারার একটি প্রধান রাজনৈতিক দল। জামাত আওয়ামীলীগ বিএনপির মতই বৈশ্বিক ক্যাপিটালিজমের সেবাদাস এবং সম্রাজ্যবাদের দেশী এজেন্ট হিসেবে সমান তালে সার্ভিস দিতে সক্ষম। আমেরিকার ইহুদী নাসারা প্রেসিডেন্টের সাথে ইফতার করতে আল্লামা শফি হুজুরের অনুভূতিতে বাঁধবে কিন্তু নিজামির বিবেক কোন প্রশ্ন করবে না বরং সে দাঁত বের করে ওবামার সাথে ফটোশেসন করবে সেটা আমরা জানি। 
✏ কিন্তু ধর্মীয় রাজনীতির বাজার তো অলওয়েজ রমরমা। গন্ডমূর্খ অশিক্ষিত দেশের হুজুগে জনগণ!!! এর উপায় কি?
- তাহলে বরং মানুষের কাছে চলে যান। শিগ্রই যান, চলে যান গ্রামে গঞ্জে, পাহাড় পর্বতে, টেকনাফ থেকে তেতুলিয়ার খেতখামারে; যেখানেই মানুষ পাবেন সেইখানেই। যেখানেই মানুষ পাবেন সেইখানেই নিয়ে যান রাজনীতি, অর্থনীতি আর উৎপাদনের গল্প। ৫৬ হাজার বর্গমাইল দখল করে নেন। মাও সেতুং তো হাঁটতে হাঁটতেই সুবিশাল চীন দেশ দখল করে নিয়েছিলেন, শ্রমিক আর কৃষকদের নিয়েইতো নাকি? হা দখল করা চাই তামাম দেশ। শাহবাগ থেকে শহীদ মিনার; এক কিলোমিটার আপনাকে কিছুই দিতে পারবে না। তা না হলে 'অভিশাপ দিচ্ছি' কার্যক্রমের মাধ্যমে আপনার বা আমার মাথাচাড়া দেয়া সাময়িক দেশপ্রেমের মৃত্যু ঘটতে বাধ্য।
সোয়াদ আহমেদ
২৯.১০.২০১৪ 

