আন্দোলন, সংগ্রাম বা পরিবর্তন প্রেয়সীর ঠোটে চুমু খেয়ে হয় না 


মহান বেঙ্গল রেনেসাঁ হল। অব্যবহিত পর। কলকাতার তরুণেরা সর্বগ্রাসী জ্ঞানক্ষুধা নিয়ে ইউরূপের জ্ঞান বিজ্ঞান আয়ত্ব করল। হঠাৎ করে পেটে ঘি পড়লে হজমে সমস্যা হবে সেটাতো স্বাভাবিক। কলকাতার ইয়ংবেঙ্গল বেশি মাত্রায় আলোকপ্রাপ্ত হয়ে পড়ল। এমন হতে পারত যে জ্ঞান ও শিক্ষায় আলোকপ্রাপ্ত প্রাপ্ত তরুণেরা যাবতীয় সামাজিক ব্যাধি সংহারে গৌড়-বঙ্গ-সমতট জুড়ে ছড়িয়ে পড়ল। কিন্তু না, সেরকম হল না। অত্যধিক আলকপ্রাপ্ত তরুণের মন মগজ জুড়ে জায়গা দখল করে নিল ইউরুপের অট্টালিকা-প্রাসাদ-বিলাসবসন। সবার মধ্যেই দেখা গেল একরকম বিলেতি ভাব। গরুর মাংস খেয়ে হাড্ডি ঠিল মারে ব্রাহ্মণের ঘরে, ঠোটে দামি সিগারেট, বিলেতি মদ দিয়ে ডিনার সাথে নোংরা-অশিক্ষিত-কুসংস্কার আচ্ছন্ন ভারত বাসীর নামে দুর্নাম আর হাসাহাসি তো থাকছেই। 
অথচ, কলকাতার পাশের গ্রামগুলোতে তখন চরম স্থবিরতা। ব্রাহ্মণ্য ধর্ম, সামাজিক শোষণ, বাল্যবিবাহ, সতীদাহ, বর্ণবাদ নিরীহ গ্রামবাসীদের নিত্যসঙ্গী। ইনলাইটেনড ইয়ং বেঙ্গলরা যখন শরাবের নেশায় মশগুল তখন এইদিকে লালন ফকির নামের একজন একতারা হাতে নিয়ে গ্রাম থেকে গ্রামে ছুটে চলেছেন। তিনি হাঁটছেন আর গাইছেন, 
❝ আসবার কালে কি জাত ছিলে এসে তুমি কি জাত নিলে,
কি জাত হবে যাবার কালে সে কথা ভেবে বলো না…♪ ♫
ব্রাহ্মণ চন্ডাল চামার মুচি একি জলেই সব হয় গো সুচি,
দেখে শুনে হয় না রুচি যমে তো কাউকে ছাড়বে না ❞ 
বাজারে এখন মিলিয়ন ডলার কোশ্চেনঃ প্রকাশ্যে চুমা খাব কি খাবনা। 
স্মার্টনেস কিংবা প্রগতিশীলতা কিংবা উদারতা এই সবই আপেক্ষিক বিষয়। মহাবিশ্বের কিছুই পরম নয়। তসলিমা নাসরিন যাদবপুরের 'হোক কলরব' আন্দোলনের চুমো এডিশন ‘হোক চুম্বন’ এর সাথে একাত্বতা প্রকাশ করেছেন। তসলিমা বলেনঃ 'চুমুর মতো চমৎকার জিনিস আর হয় না। দিন দুপুরে চুমু খাব, প্রকাশ্যে খাব, একশ লোককে দেখিয়ে চুমু খাব' (৭ নভেম্বর ২০১৪)। বেশ ভাল। তসলিমা চুমু খেলে আমার কিছুই যায় আসে না। চুমু ভাল না খারাপ সেটা আপেক্ষিক, কিন্তু অপরাধ হিসেবে গণ্য হওয়া উচিৎ নয় বলে আমি মত দিচ্ছি।
আমার প্রশ্ন হচ্ছে, যাদবপুরের শিক্ষার্থীরা যারা প্রকাশ্যে চুমু খাচ্ছেন, তারা কি তাদের বাবা বা মায়ের সামনে তার গার্লফ্রেন্ডকে চুমু খাবেন? বা আপনি যদি প্রকাশ্যে চুমু খাওয়া স্বমর্থন করে থাকেন তবে আপনি কি আপনার বাবা বা মায়ের সামনে চুমু খেতে পারবেন? আমি ব্যক্তিগতভাবে প্রকাশ্যে চুমু খাওয়ার অধিকারের স্বমর্থন করছি কিন্তু আসলে আমি আমার মামা বা বাবার সামনে চুমু খেতে পারব না। সাফসাফ, আমার পক্ষে সম্ভব নয়। প্রশ্ন হলে আমি তথাকথিত উদার চিন্তা করেও আমি এটা করতে পারছি না তার কারন কি? এ কারনটা হল সামাজিক মূল্যবোধ। তো হোয়াট ইজ দিস সামাজিক মূল্যবোধ ???? একটি সমাজ যে সকল বিষয় বা বোধ বা প্রথার উপর মূল্য আরোপ করে সেগুলোই মূল্যবোধ। এটা সমাজ টু সমাজ ভেরি করবে। আমার সমাজ প্রকাশ্যে চুমু খাওয়া স্বমর্থন করছে না, আমি সামাজিক প্রাণী হিসেবে আমার সমাজের মূল্যবোধকে সম্মান ও স্বমর্থন জানাতে আগ্রহী। এই সমাজ যদি ভবিষ্যতে প্রকাশ্যে চুমু খাওয়াকে গ্রহণ করে নেয় বা ব্যক্তিগত অধিকার হিসেবে গায়ে না মাখে তবে আমি তখন ওইটার প্রতিই আমার স্বমর্থন জানাব। সাফসাফ।
গত ৯ মার্চ গোপালগঞ্জে নারী দিবসের মেলায় স্কুল ছাত্রীকে প্রকাশ্য চুমু দেওয়ায় এক কলেজ ছাত্রকে ৬ মাসের জেল দিয়েছে ভ্রাম্যমাণ আদালত। আমি রাষ্ট্রীয় এই নির্যাতনের প্রতিবাদ জানাচ্ছি। ভারতের কোচির এই সম্পর্কিত রাষ্ট্রীয় নির্যাতনের প্রতিবাদে এখন যাদবপুরে চুমু উৎসব চলছে। যেকোন আন্দোলনে গণ মানুষের স্বমর্থন চাই, তা না হলে তা ব্যর্থতায় পর্যবসিত হতে বাধ্য। চেতনা দিয়ে আন্দোলন হয় না, আন্দলনে চাই মুর্ত উপাদান, চাই ম্যাস পিপলের স্বমর্থন ও অংশগ্রহণ। এই 'হোক চুম্বন' আন্দোলন বা প্রতিবাদ সেটা পারবে কিনা প্রশ্ন থেকে যাচ্ছে। মানুষের কাছে বা আন্দোলনরত শিক্ষার্থীদের বাবা-মায়ের কাছে এই নতুন ধারার চুম্বন প্রতিবাদের গ্রহনযোগ্যতা কেমন হতে পারে তা আন্দাজ হয় আনন্দবাজার পত্রিকার এই লাইনেঃ 
বিশ্ববিদ্যালয়ের ৪ নম্বর গেট থেকে মিছিল শুরু করেন তারা। হাতে পোস্টার মুখে স্লোগান। মিছিল শেষ হয় যাদবপুর থানার সামনে। সেখানে মানবশৃঙ্খল করেন তারা। শুরু হয় চুমু খাওয়া, জড়িয়ে ধরা। কলকাতার অন্যতম ব্যস্ত ওই মোড়ে এমন দৃশ্য দেখে খানিকটা হতভম্ব হয়ে পড়েন পথের মানুষ। কেউ হাঁ করে দেখতে থাকেন এ দৃশ্য, কেউ মাথা নেড়ে ঘাড় নিচু করে চলে যান। কারো বা মুখে ছিল মৃদু হাসি। এক বৃদ্ধের প্রতিক্রিয়া ‘ইশ! ছি ছি, এসব কী!’
এইসব আন্দোলন বা পশ্চিমা ভাবধারার হতে আমদানি করা এইসব বুর্জোয়া প্রতিবাদ স্টাইল বা প্রতিবাদের ভাষা কার্যত এখাণে হিতে বিপরীত ফল এনে দিবে বলে বিশ্বাস করি। একটা কথা মাথায় রাখা ভাল, 'থিংক গ্লোবালি বাট এক্ট লোকালি'। মনে রাখতে হবে এই অঞ্চলের প্রতিবাদের ভাষা রাজপথ। যাদবপুরে স্লোগান চলছেঃ 'চুমু চুমু চুমু চাই, চুমু খেয়ে বাঁচতে চাই। আমার দেহ, আমার মন, দূর হটো রাজশাসন। গেরুয়া সন্ত্রাস মানছি না, মানব না।' স্বমর্থন জানাচ্ছি, কিন্তু এইসব সুশীল ও বুর্জোয়া প্রতিবাদের ধারাকে অস্বীকার করছি, বর্জন করছি। যাদবপুরের শিক্ষার্থীরা রাজপথ দখল করে নিক, রাষ্ট্রযন্ত্রের গলা টিপে ধরুক। আন্দোলন, সংগ্রাম ও পরিবর্তন প্রেয়সীর ঠোটে চুমু খেয়ে হয় না। 
সো য়া দ আ হ মে দ
০৭ . ১১ . ২০১৪ 

