রাজনীতিক বিবেচনাঃ মালালা - কৈলাসের নোবেল শান্তি পদক


প্রথম কথা হইল মালালা জোর কইরা নোবেল প্রাইজ নিতে যায় নাই। ওরা ওদের প্রয়োজনেই, ফর পলিটিক্যাল পারপাস, টু মেইক পলিটিক্যাল স্টেটমেন্ট; তারা মালালা'কে নোবেল পদক দিল। যাই হোক রাজনৈতিক বিবেচনায় শান্তি পদক একটা রেগুলার ঘটনা। তারপরেই চক্ষুলজ্জ্বা বইলা একটা ব্যাপার থাইকাই যায়। 
সাম্প্রতিক কয়েক বছরের কথা বলি। ২০১২ সালে ইইউ এর নোবেল প্রাপ্তি ছিল মহা হাস্যকর। গ্রীস, স্পেন, পুর্তগালে অশান্তির আগুন জ্বলছে আর তখনই ইউরূপিয় ইউনিয়ন এই স্বীকৃতি পেল। ২০০৯ সালে ওবামা যখন দেশে দেশে আগুন জ্বালানোর ফুয়েল সরবরাহ করতেছিল ঠিক তখনই তাঁকে শান্তি পদক দেয়া হল। হোয়াট এ জোক। 
বয়স একটা বিগ ফ্যাক্ট, দ্যাট ইজ নট আব্যাউট পাকিস্তানী সিটিজেন, নট আব্যাউট উইমেন। হাস্যকরভাবে ১৭ বছরের এক কিশোরীকে শান্তি পদক দেয়া হল। সেই কিশোরী নয় বরং এই পদকের বেশি প্রয়োজন ছিল সিআইএ এর। আমরা জানি, মালালার দেশ ত্যাগের পর থেকেই তার যাবতীয় কর্মকান্ড সিআইএ নিয়ন্ত্রণ করতেছে। এই কিশোরীর জীবন দর্শনও হয়ত ওইভাবে গড়ে উঠেনি। তাহলে এই ক্ষুদে নোবেল বিজয়ীর ভবিষ্যৎ সামঞ্জস্যপূর্ণ জীবনাচারণের নিশ্চয়তা কে দেবে? সে কতদিন পর মাদার তেরেসা হয়ে উঠবে? তবে মাদার তেরেসাকে শান্তি পদক পাইতে এতদিন অপেক্ষা করতে হয়েছিল কেন?
মালালা বলেনঃ 
“I do not even hate the Talib who shot me. Even if there is a gun in my hand and he stands in front of me. I would not shoot him” 
কিন্তু এই অহিংস মালালার ভবিষ্যৎ নিশ্চয়তা কি ১৭ বছরের তরুণী দিতে পারবেন? মালালার হাতে অস্ত্র থাকা স্বত্বেও আসলেই কি সে তার শত্রুর দিকে অস্ত্র তাক করবেনা ????? ১৭ বছরের কিশোরী কি সত্যিই জানেন তার হাতে অস্ত্র তার মধ্যে কোন পরিবর্তন নিয়ে আসবে কি না?
আবার এই কমেন্টটা দেখুনঃ 
“I treated it like a normal day. I attended all my classes. The Nobel isn't going to help my exams” 
এই একজাম নির্ভর চিন্তাশীল কিশোরীর কি এত শীঘ্রই শান্তি পদকের প্রয়োজন ছিল? 
হা বোঝা যায়, মালালার ভবিষ্যৎ গতিবিধির নিয়ন্ত্রক মালালা হবেন না, হবে সিআইএ, হবে পশ্চিমা ভাবধারা, পশ্চিমা বাজার। সেই নিশ্চয়তাই তাঁকে কম বয়সী নোবেল জয়ী ব্যক্তিত্বে পরিণত করেছে।
যখন নোবেল পদক ঘোষণা হল তখন লাইন অব কন্ট্রোল সীমান্তে ভয়ানক উত্তেজনা। নিরীহ পাকিস্তানী ও ইন্ডিয়ানদের হত্যা করছে সীমান্ত বাহিনীদ্বয়। মোক্ষম সময় বটে। তাই বলে একজন এনজিও ব্যবসায়ীকে নোবেল শান্তি পদক দেয়ার অর্থ কি? যেখানে ইন্ডিয়ায় একাধিক যোগ্য ব্যক্তি রয়েছে, যারা আলফ্রেড নোবেলের শান্তি পদক প্রাপ্তির শর্তের মধ্যে পরে যেখানে মালালা বা কৈলাস সত্যার্থী দুজনের কেউই পরেন না।
শান্তি পদক প্রাপ্তির জন্য আলফ্রেড নোবেলের শর্তঃ 
“to the person who shall have done the most or the best work for fraternity between nations, the abolition or reduction of standing armies and for the holding and promotion of peace congresses.”
হাস্যকর ভাবে এই দুইজনই জাতিগত ভ্রাতৃত্ব বিকাশ ও মজবুত করণে কোন ভূমিকা রাখতেছেন না, এমন কি ভারত পাকিস্তান প্রেক্ষাপট বিবেচনা করলেও। উপরূন্ত নোবেল কমিটির চেয়ারম্যান হাস্যকর যুক্তি দাড় করালেনঃ 
“What we are saying is that we have awarded two people with the same cause, coming from India and Pakistan, a Muslim and a Hindu. It is in itself a strong signal.”
যদি কৈলাশ সাহেবের কথায় আসি, তবে বলব বর্হিবিশ্বে তিনি আসলে ততটা পরিচিতই নন যতটা না মালালা ইউসুফজাই পরিচিত। আমারা জানি এই ধরণের এনজিও সমূহ ফরেন ডোনেশন পাবার জন্য বাড়িয়ে বাড়িয়ে প্রচার করে থাকেন। ফরবস ম্যাগাজিনের কন্ট্রিবিউটর মেঘা বাহরী সত্যার্থীর সাথে কাজ করার অভিজ্ঞতা বর্ণনা করেন। রিপোর্টিং এর কাজে তিনি এক ‘বাচপান বাচাও আন্দোলন’ কর্মকর্তার সাথে উত্তর প্রদেশ যান। উত্তর প্রদেশে কার্পেট ফ্যাক্টরি সমূহে অগণিত শিশু বুননের কাজে নিয়োজিত; বাজারে এমন খবরই প্রচলিত ছিল। অথচ মাঠ পর্যায়ে গিয়ে এমন শিশু প্রায় খুঁজেই পাওয়াই গেল না। যদিও এর মানে এই নয় যে ইন্ডিয়ায় শিশুশ্রম কিংবা চাইল্ড এবিউজ বলে কিছু নেই বরং বিশালাকারেই আছে; সেটা ভিন্ন প্রসঙ্গ। 
যাই হোক, কৈলাশ সাহেবের কথা আলোচনা করার পর্যাপ্ত পরিসর এখানে নেই। মালালার বিষয়েই বলতে চাই। মালালা নোবেল পদক পাওয়ায় অনেকেই দেখছি তাঁকে নিয়ে উপহাস করছেন, মশকরা করছেন। এর মধ্যে প্রমিনেন্ট ইস্যু হচ্ছে তিনি একজন পাকিস্তানী সেইসাথে একজন নারী। এজন্যে আমাদের উৎসাহ একটু বেশি হওয়ারই কথা। এর আগে মালালা বাংলাদেশ ক্রিকেট টিম সম্পর্কে তার মতামত প্রকাশ করার কারণে এখানকার জাতীয়তাবাদীরা তাদের নোংরা রুদ্রমুর্তি দেখিয়েছিলেন। সেই বিষয়টা মাথায় রেখেই আজকের লেখাটা লেখলাম। ওই সময় একটি জনপ্রিয় বাংলাদেশী ফেসবুক পেইজ মালালাকে বেশ্যা ট্যাগ দিল। এটা খুবই দুঃখজনক ছিল। একজন নারীকে যারা সম্মান দিতে জানে না তাদের কাছ থেকে ভাল কিছু প্রত্যাশা করা যায় না। ওইসময় আমার মনে হচ্ছিল, বাংলাদেশ আর্মি পাকিস্তান অক্যুপাই করলে ৭১ সালের ঘটনাই পুনরাবৃত্তি ঘটতে পারে। এখানকার মানুষেরা বেশীমাত্রায় আবেগ তাড়িত। এটা অনাকাঙ্ক্ষিত।
ভাল থাকুন।
সোয়াদ আহমেদ।
১১ অক্টোবর ২০১৪। 
কৃতজ্ঞতাঃ ১। দ্যা ডিপ্লোমেটঃ In 2014, Another Empty Nobel Peace Prize 
২। স্ক্রল.কমঃ Panel commends Satyarthi and Yousafzai for joining 'a common struggle for education and against extremism 
৩। ফরবসঃ My Experience With Kailash Satyarthi's Bachpan Bachao Andolan Was Anything But Nobel-Worthy
৪। নিউইয়র্ক টাইমসঃ Malala Yousafzai, Youngest Nobel Peace Prize Winner, Adds to Her Achievements and Expectations 
৫। সামহ্যোয়ার ইন ব্লগঃ মালালাকে বেশ্যা ট্যাগ দিয়ে পোস্ট করল একটি পেইজ

