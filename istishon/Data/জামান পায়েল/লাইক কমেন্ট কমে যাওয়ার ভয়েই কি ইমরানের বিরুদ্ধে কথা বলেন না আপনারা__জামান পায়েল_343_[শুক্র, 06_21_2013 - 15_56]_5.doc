লাইক কমেন্ট কমে যাওয়ার ভয়েই কি ইমরানের বিরুদ্ধে কথা বলেন না আপনারা_


ফেসবুকে যারা ৭১ এর চেতনা প্রতিষ্ঠা করার কাজে নিয়োজিত আছেন এবং নিজেকে বঙ্গবন্ধু'র সৈনিক বলে দাবী করছেন তাদের প্রতি কিছু বলার প্রয়োজনবোধ করছি। বাঁশ তো সবাইকেই দেই। তাই আনিস রায়হান আমাকে বলেছিল যে, আমি নাকি শুয়োর। সবকিছুতেই মুখ লাগাতে চাই। হুম, টাইটেল টা খারাপ না। তবে যা কিছু আমার চোখে খারাপ লাগে, সেটা নিয়েই আমি বলতে চাই। আজীবন বলেছি, বলছি, বলবো। 
আমার অনেক ফেসবুক ফ্রেন্ড আছে, যারা অনেক জনপ্রিয়। তাদের সাথে আমার ধ্যান ধারণার অনেক মিল। তাদের সাথে মিল আমাদের লক্ষ্যের, আমাদের উদ্দেশ্যের। মিল অনেক কিছুতেই। আমার সেই জনপ্রিয় বন্ধুরা যদি একটা স্ট্যাটাস দেয়, "Hello" ... সেখানে ও লাইক পড়ে কয়েক মিনিটে শতাধিক। মেয়ে বন্ধুদের বেলায় আরো বেশী। তারা মুক্তিযুদ্ধের #ইতিহাস নিয়ে পোষ্ট দিলে লাইকের সংখ্যা আরো বেশী। আম্লীগের সমালোচনা করলে গড় লাইক পড়ে। তারা বিভিন্ন আলাপ-চারিতায় ইমরানের বিরুদ্ধে যে তাদের অবস্থান, সেটা প্রকাশ করে। কিন্তু মজার বিষয় হলো, তারা কখনো ইমরানের বিরুদ্ধে কোন পোষ্ট করে না। ঠিক সয়ে যাওয়ার মানসিকতা। কিন্তু আমার প্রশ্ন এই সয়ে যাওয়া আর কতো দিন? ইমরান কে? এই মঞ্চ প্রতিষ্ঠা বা প্রথমদিনের আন্দোলনের জনক কি ইমরান ছিল? কারা শ্লোগান ধরেছিল? কারা রাস্তা আটকে বেরিক্যাড দিয়েছিল? জনতা কি তা জানে না? শুধুমাত্র মিডিয়ার সাথে কথা বলার জন্যই ইমরান কে বলা হয়েছিল। এই আন্দোলনের জন্ম যারা দিয়েছেন, তারা আজ কেউ নেই ইমরানের পাশে। কিন্তু কেন? এসব বিষয়ের উত্তর আমার বন্ধুরা জানে। কিন্তু সবাই চুপ। 
ধর্মভিত্তিক রাজনীতি নিষিদ্ধের দাবী তুলেছিল মঞ্চ। যদি ও মাঝখানে সেটা স্তিমিত হয়েছিল। আবার ময়মনসিংহে তারা যখন মহা সমাবেশ করতে চাইলো, তখন ও সি পুরনো দাবী তুললো। আমরা সেই সমাবেশ হতে দেইনি। যাই হোক, জয় বঙ্গবন্ধু বলতে তাদের লজ্জা। তারাই আবার ৭২ এর সংবিধানে ফিরতে চায়। হাস্যকর। বাস্তবতার প্রেক্ষিতে যেখানে শেখ হাসিনা ৭২ এর সংবিধানে অবিকলভাবে ফিরে যেতে পারেনি, সেখানে ইমরান বলছে ধর্মভিত্তিক রাজনৈতিক দল আইন করে নিষিদ্ধ করতে। তার কি বয়স হয়নি যে, এই মুহুর্তে এমন করা সম্ভব না। তারপর ও কেন সে এমন করলো? আর কেনই বা সে আওয়ামী বিরোধী অবস্থান নিয়েছে? আমার জ্ঞানী বন্ধুদের কাছে আমি শুধু জিজ্ঞাসা করতে চাই, আপনারা কেন এসব নিয়ে ফেসবুকে স্ট্যাটাস দিচ্ছেন না? আর কেনই বা প্রশ্ন তুলছেন না মঞ্চ নিয়ে যে ব্যবসা হয়েছে সেই বিষয়ে। হেফাজতের কার্যকারিতা শুরু করলো কবে থেকে হেফাজত? খাসীরা কেন মঞ্চে ছিল? এসব কি আপনাদের মনে প্রশ্ন আসে না? 
ইমরান কে সেভ করার জন্য আপনারা ডাক্তার আইজু কে ও ছাগু বলে গালি দিচ্ছেন। আমাকে তো কতো কিছুই বললো ঐ চেতনা ব্যবসায়ী রা। এমন কি ময়মনসিংহের লোক দিয়েই নাকি আমার চিকিৎসা করাবে এমন হুমকী ও দিল। ইমরান দিল ব্লক, অন্যান্য শাহবাগী নেতারা করলো আনফ্রেন্ড। কেউ বললো ছাগু। কেউ বা ছুপা ছাগু। অনেক ফ্রেন্ড করলো আনফ্রেন্ড। 
আমার এসবে কিছু যায় না, আসে ও না। আমার কাছে যা সত্য সেটা আমি প্রকাশ করবো। আমার মনে সংশয় থাকলে তা আমি জানতে চাইবো। কিন্তু আপনারা? ভেতরে ভেতরে আপনারা ও আমার মতোই। কিন্তু বলছেন না। প্রকাশ্যে বলতে কীসের ভয়? অনেক অনুসন্ধানে অবশেষে জানতে পারলাম যে, কোন এক পীরের হুকুম নেই সরাসরি ইমরানের বিরুদ্ধে অবস্থান নেয়ার। তাতে বিপদ হবে। ছাগু ট্যাগ লাওবে। ফলোয়ারের সংখ্যা কমবে। কমবে লাইক কমেন্টের সংখ্যা। সম্ভাবনাময় ফেসবুক সেলিব্রিটি হতে সেটা অবশ্য অনেক বড় একটা বাঁধা।

