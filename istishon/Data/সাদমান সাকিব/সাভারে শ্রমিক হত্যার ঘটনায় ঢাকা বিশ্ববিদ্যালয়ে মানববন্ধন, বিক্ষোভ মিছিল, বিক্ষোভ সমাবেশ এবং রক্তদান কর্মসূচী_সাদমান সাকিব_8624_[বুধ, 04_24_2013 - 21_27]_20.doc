সাভারে শ্রমিক হত্যার ঘটনায় ঢাকা বিশ্ববিদ্যালয়ে মানববন্ধন, বিক্ষোভ মিছিল, বিক্ষোভ সমাবেশ এবং রক্তদান কর্মসূচী


আজ ২৫ এপ্রিল সাভারে শ্রমিক হত্যার প্রতিবাদে সকাল ১১ টায় অপরাজেয় বাংলায় মানববন্ধন করবে প্রতিবাদী ঢাকা বিশ্ববিদ্যালয় এর ব্যানারে শিক্ষক- শিক্ষার্থীরা।
তাদের বক্তব্যঃ
সাভারের রানা প্লাজার ভবন ধবসে শতাধিক মানুষ মারা গেছেন, আহত হয়েছেন হাজারখানেক মানুষ। এঁদের অধিকাংশই শ্রমজীবী মানুষ, কারণ সেই ভবনে চারটি গার্মেন্টস কারখানা ছিল। এটি কোনো দুর্ঘটনা নয়, ত্রুটিপূর্ণ ভবন নির্মাণের অনুমতি না দিলে এই ঘটনাটি ঘটতো না, এটি একটি স্ট্রাকচারাল কিলিং।
সাভারে শ্রমিক হত্যার প্রতিবাদে আমরা ঢাকা বিশ্ববিদ্যালয়ের শিক্ষার্থীরা আগামীকাল সকাল এগারোটায় অপরাজেয় বাংলার সামনে মানববন্ধন করব।
এই মানববন্ধনের আয়োজক হিসেবে আছেনঃ সাদমান সাকিব, ইরফানুর রহমান এবং আরও অনেকে।
ইভেন্টের লিঙ্ক পেতে ক্লিক করুন এখানে
বেলা ১২ টায় প্রগতিশীল ছাত্র জোট এবং সাম্রাজ্যবাদ বিরোধী ছাত্র ঐক্য বিক্ষোভ মিছিল করবে মধুর ক্যান্টিন থেকে।
বিকাল ৪ টায় রাজু ভাস্কর্যে ধারাবাহিক শ্রমিক হত্যার প্রতিবাদে বিক্ষোভ সমাবেশের আয়োজন করেছে সকল স্তরের ছাত্র, শিক্ষক,সাংবাদিক এবং পেশাজীবীবৃন্দ।
তাদের বক্তব্যঃ
স্পেকট্রাম, হা মিম, তাজরিন, রানা প্লাজার হত্যার ঘটনা একই সুতোয় গাথা। এর জন্য দায়ি সরকার, শাসক শ্রেণি। গত ২৩ এপ্রিল রানা প্লাজা ঝুঁকিপূর্ণ এই রিপোর্ট হওয়ার পরও আজ জোর করে শ্রমিকদের সেখানে ধুকানো হয়েছে।এভাবে ভবন ধসে যখন শত শত মানুষ মারা যায় তখন এটি অবশ্যই হত্যা।সাভারের এই ভবনটির অনুমোদনের বিষয়ে রাজধানী উন্নয়ন কর্তৃপক্ষ (রাজউক) ও সাভার পৌরসভা উভয়েরই দায়িত্ব রয়েছে।রাজউক বলছে, তাদের এলাকার হলেও রানা প্লাজা নির্মাণে কোনো অনুমতি তারা দেয়নি।এই ভবনটি অনুমোদনহীন স্বরাষ্ট্রমন্ত্রী এই কথা নিজে স্বীকার করেছেন। দোষী এই সরকার, এই শাসকশেণি।দোষী মুনাফাখোর লোভি ব্যবসায়িরা। দোষী ভবন মালিক রানা এবং এম পি মুরাদ জং।এই শ্রমিক হত্যার দায় সরকারকেই নিতে হবে। ঘটনায় দায়ি সকলের বিচার করতে হবে। মৃত শ্রমিকদের পরিবারের দায়িত্ব রাষ্ট্রকে নিতে হবে। আহতদের যথাযথ চিকিৎসা ও প্রত্যেককে ৫০ লক্ষ টাকা করে আর্থিক ক্ষতিপূরণ দিতে হবে।
ইভেন্টটির আয়োজকঃ আরিফুজ্জামান তুহিন, আনিস রায়হান,যিশু মহম্মদ, মহামান্য কহেন, এস কে আশিকুজ্জামান, সাদমান সাকিব, মীর ফাহিম সাব্বির।
ইভেন্টের লিঙ্ক পেতে ক্লিক করুন এখানে
এছাড়াও রক্তদাতাদের সংগঠন বাঁধন তাদের কেন্দ্রীয় ও হল ইউনিটগুলোতে রক্ত গ্রহণ করছে। প্রয়োজনে যোগাযোগঃ 01711025876।

