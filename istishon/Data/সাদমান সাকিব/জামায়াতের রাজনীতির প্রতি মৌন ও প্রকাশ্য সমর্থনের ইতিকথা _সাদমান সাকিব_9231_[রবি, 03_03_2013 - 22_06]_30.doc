জামায়াতের রাজনীতির প্রতি মৌন ও প্রকাশ্য সমর্থনের ইতিকথা 


গত ৫ ফেব্রুয়ারি, ২০১৩ তারিখে মানবতাবিরোধী ও যুদ্ধাপরাধীদের সর্বোচ্চ শাস্তির দাবিতে গড়ে ওঠা আন্দোলন আর এক দাবিতে সীমাবদ্ধ নেই। দাবি উঠেছে যুদ্ধাপরাধীদের সাথে জড়িত সংগঠন জামায়াত- শিবিরের রাজনীতি আইন করে নিষিদ্ধ করার। কাদের মোল্লার যাবজ্জীবন কারাদণ্ডের রায়ের বিরুদ্ধে সরকারের দিকে প্রশ্নের আঙ্গুল তুলেই শুরু হয় এই আন্দোলন।
কাদের মোল্লার রায়ের কপি পড়তে গিয়ে বেশ কয়েকটি বিষয় চোখে পড়ল। রায়ে লেখা ছিল,যে আব্দুল কাদের মোল্লা সরাসরি হত্যাযজ্ঞে অংশ নেয় নি। বরং সে ছিল ইসলামী ছাত্র সংঘের দ্বিতীয় সারির একজন নেতা যিনি কিনা যুদ্ধকালীন সময়ে ঢাকায় অবস্থান করে বিহারীসহ পাকিস্তান মিলিট্যান্টকে নৈতিক এবং প্রেষণা গত সহায়তা করত।কিন্তু এটা পরিষ্কার যে, ৩৪৪ টি হত্যার আসামি এই কাদের মোল্লা এবং মিরপুর এলাকায় সংঘটিত হত্যা ও ধর্ষণের মত মানবতাবিরোধী কাজে সে সরাসরি নেতৃত্ব দান করে। ট্রাইব্যুনালের কাছে হাজির করা সাক্ষ্য প্রমাণের ভিত্তিতে ট্রাইব্যুনাল তার সর্বোচ্চ রায়টাই দিয়েছে। মূল সমস্যাটা প্রসিকিউশনে। সাক্ষ্য প্রমাণ হাজিরের ক্ষেত্রে প্রসিকিউটরের গাফিলতি সুস্পষ্ট। আর এই প্রসিকিউটর সরকার কর্তৃক নিয়োজিত আইনজীবী। মামলা পরিচালনার ক্ষেত্রে সে সরকারের নির্দেশনা মেনে চলে।অর্থাৎ, কাদের মোল্লাকে এই ছাড় দেয়ার ক্ষেত্রে সরকারের অবশ্যই কোন রাজনৈতিক উদ্দেশ্য বিদ্যমান। বাংলাদেশ আওয়ামী লীগ চায় না যুদ্ধাপরাধীদের বিচার হোক, কারণ এর বিচার হয়ে গেলে সে আর মুক্তিযুদ্ধ আর যুদ্ধাপরাধ ইস্যু বেচে ক্ষমতায় যেতে পারবেনা।২৯ নভেম্বর, ২০১২ তারিখে সিলেটের বিশ্বনাথ উপজেলা আওয়ামী লীগের জনসভায় বক্তৃতার পর সাংবাদিকদের আওয়ামী লীগের সাধারণ সম্পাদক ও স্থানীয় সরকার, পল্লী উন্নয়ন ও সমবায় মন্ত্রী সৈয়দ আশরাফুল ইসলাম বলেন, জামায়াতের রাজনীতি নিষিদ্ধ করার পরিকল্পনা সরকারের নেই।রাজনৈতিক সুবিধা নিতে আওয়ামী লীগ, বি এন পি উভয়েই জামায়াতের সাথে আতাত করেছে। স্বাধীনতার ২১ বছর পর ১৯৯২ সালে পরে জাহানারা ইমামের নেতৃত্বে গড়ে ওঠা আন্দোলনের সাথে বেঈমানে করে এইন আওয়ামী লীগ জামায়াতের সাথে ঐক্য করে নির্বাচন করে। পাকিস্তানী হানাদার বাহিনীর ৯৩ হাজার সৈন্য ও ১৯৫ জন চিহ্নিত যুদ্ধাপরাধীকে বিচার ছাড়াই পাকিস্তানে ফিরে যেতে দিয়েছে শেখ মুজিবুর রহমান।তিনি রাজাকার-আলবদর-আল শামসকে সাধারণ ক্ষমা করতে দ্বিধা করেনি। ১৯৯১ সালে আওয়ামী লীগ মনোনীত রাষ্ট্রপতি পদপ্রার্থী বিচারপতি বদরুল হায়দার চৌধুরী গোলাম আজমের সাথে দেখা করে তাদের সমর্থন চান। ১৯৯৪ সালে জাহানারা ইমামের মৃত্যুর পর পরই আওয়ামী লীগ জামায়াতের সাথে এক মঞ্চে ওঠে আন্দোলন শুরু করে; ১৯৯৬ সালে সংসদে তারা জামায়াতের সাথে আসন ভাগাভাগি করে এবং জামায়াতকে ২ টি নারী আসন দেয়।জনগণের আকাঙ্ক্ষার সাথে বেঈমানি করা আওয়ামী লীগের অনেক পুরনো খেলা।
জামায়াতে ইসলামীর ঐতিহাসিক গডফাদার ব্রিটিশ সাম্রাজ্যবাদ। শুধু বাংলাদেশের মুক্তিযুদ্ধেই নয়, ব্রিটিশ বিরোধী স্বাধীনতা যুদ্ধেও জামায়াত দেশের বিরুদ্ধে অবস্থান নিয়েছিল। দেশের বিরুদ্ধে যুদ্ধ করতে তখন জামায়াতকে রাজনৈতিক, অর্থনৈতিক ও সামরিক সহায়তা দিয়েছিল ব্রিটিশ সরকার। সেই থেকে সন্ত্রাসবাদী চরমপন্থাই জামায়াতে ইসলামীর গোপনতন্ত্র।
ব্রিটিশ সাম্রাজ্যবাদের পর, আমেরিকাই হচ্ছে জামায়াতে ইসলামীর গডফাদার। ১৯৭১-এ আমেরিকা জামায়াতের পক্ষে ছিল, স্বাধীনতার পরও আওয়ামী লীগ বিএনপি’র মতো লুটেরা দলগুলোর সঙ্গে সখ্যতার ভান করলেও আমেরিকা জামায়াতেরই গোপন বন্ধু । এ কারণেই দেখবেন, আমেরিকা যখন একের পর এক ইসলামের গৌরব ও ঐতিহ্যবাহী দেশে আক্রমণ চালায়, গণহত্যা করে বা দেশ দখল করে তখন ইসলামের লেবাসধারী এই জালেম-জানোয়ারেরা নির্মমভাবে চুপ থাকে।
আর তাইতো জামায়াতে ইসলামের সাথে জোটে থাকা বি এন পি চেয়ারপার্সন খালেদা জিয়া ওয়াশিংটন টাইমসে লিখেন, তখন থেকেই স্বাধীন দেশ হিসেবে আমাদের গন্তব্যের প্রতি পথিকৃত রাষ্টৃ্ হিসেবে দৃঢ় সমর্থন জানিয়ে আসছে যুক্তরাষ্ট্র। তবে গত কয়েক বছরে যেখানে বাংলাদেশের গণতন্ত্রের গতিপথ অধঃপতনের দিকে ধাবিত এবং এর অর্থনৈতিক মিত্রতা অন্য বিশ্বশক্তিগুলোর দিকে প্রবাহিত, তখন কিছুই না করে দাঁড়িয়ে দাঁড়িয়ে অবলোকনের জন্য হয়তো যুক্তরাষ্ট্রকে একদিন দোষারোপ করা হলেও হতে পারে।দু’দেশের সম্পর্ক এ সময় বেশ খানিকটা টানাপোড়েন চললেও, একথা বলা যাবে না যে যুক্তরাষ্ট্রের সরকার, কংগ্রেস বা তাদের এজেন্সিগুলো কিছুই করেনি।...... একটি তত্ত্বাবধায়ক সরকারের অধীনেই বাংলাদেশের জনগণ ব্যালট বক্সের মাধ্যমে তাদের মতামতের প্রতিফলন ঘটানোর সুযোগ পাবে।এ পরিস্থিতিতে এদেশের জনগণের মনোভাবের প্রতি শ্রদ্ধা প্রদর্শনের জন্য তত্ত্বাবধায়ক সরকার ব্যবস্াশের পক্ষে নিজেদের সমর্থন দেওয়ার ক্ষেত্রে যুক্তরাষ্ট্র ও তার মিত্র বিশেষ করে ব্রিটেনের নিজের প্রভাব খাটানোর ক্ষমতা আছে। ... বস্তুত বাংলাদেশ এখন মারাত্মক সন্ধিক্ষণে।বাংলাদেশের গণতন্ত্র রক্ষায় যুক্তরাষ্ট্র ও সারা বিশ্বের কোনো কিছু করার এখনই উপযুক্ত সময়। এভাবেই পররাষ্ট্র নীতি এবং সৌজন্যের মাথা খেয়ে দেশের বাংলাদেশের স্বাধীনতা বিরোধী শক্তির কাছে দেশের একটি অভ্যন্তরীণ ব্যাপারে হস্তক্ষেপ ভিক্ষা চেয়েছে।
এই জামায়াতকে বি এন পি প্রশ্রয় দিয়েছে নানাভাবে। ।জিয়াউর রহমানের সামরিক সরকার রাজাকার-আলবদর-আল শামসকে রাজনৈতিক দল করার অনুমতি দেয়। ১৯৮০-র দশকে এরশাদের সামরিক স্বৈরাচার বিরোধী আন্দোলনে আওয়ামী লীগ নেতৃত্বাধীন ১৫ দল ও বিএনপি নেতৃত্বাধীন ৭ দল জামায়াতকে গণতান্ত্রিক শক্তি হিসেবে প্রতিষ্ঠিত করে। ২০০১ সালে বি এন পি জামায়াতের সাথে জোট গতভাবে নির্বাচন করে বি এন পি , সরকার গঠন করে এবং কুখ্যাত রাজাকার মতিউর রহমান নিজামি হয় শিল্পমন্ত্রী।
বি এন পি যে জামায়াতে ইসলামের কাছে রাজনৈতিকভাবে পরাজিত একটি শক্তি তার প্রমাণ গত ১ মার্চ, ২০১৩ তারিখে খালেদা জিয়ার সংবাদ সম্মেলন। সংবাদ সম্মেলনে তিনি জামায়াতকে রক্ষা করতে মিথ্যার আশ্রয় নেন। দেলাওয়ার হোসাইন সাঈদীর ফাঁসির রায়ের পর জামায়াত শিবিরের চালানো সহিংসতাকে ‘ফ্যাসিবাদের বিরুদ্ধে জনগণের প্রতিরোধ’ উল্লেখ করে তাতে সমর্থন জানান তিনি। জামায়াত শিবিরের পরিচালিত ব্যাপক নাশকতাকে তিনি সরকারী বাহিনী কর্তৃক পরিচালিত গণহত্যা হিসেবে চালাতে চেষ্টা করেন।
যুদ্ধাপরাধীর ফাঁসির দাবিতে শাহবাগে তরুণ প্রজন্ম যে আন্দোলন করছে তা ‘উস্কানিমূলক’ ও ‘বেআইনি’ বলে মন্তব্য করেন তিনি।
এইভাবেই যুদ্ধাপরাধী ও যুদ্ধাপরাধী সংগঠন জামায়াত শিবিরের নির্লজ্জ দালালি করে গেলেন খালেদা জিয়া। প্রকৃত পক্ষে, বি এন পির স্বতন্ত্র রাজনৈতিক লাইনেরও সমাপ্তি ঘটালেন তিনি।
একটি কথা না বললেই নয়, যুদ্ধাপরাধীদের বিচার ও জামায়াত শিবিরের রাজনীতির নিষিদ্ধ করার দাবি একটি রাজনৈতিক দাবি। তাই আন্দোলনকে অরাজনৈতিক রাখলেই যে দাবি আদায় হবে সেটা অযৌক্তিক।
আমাদের এই আন্দোলনকে সফল করতেই হবে। সকল যুদ্ধাপরাধীদের বিচার ও জামায়াত শিবিরের রাজনীতি আইন করে নিষিদ্ধ করাতেই হবে। এই জামায়াত শিবির নিষিদ্ধ হলে বা যুদ্ধাপরাধীদের বিচার করা গেলে আওয়ামী লীগ এটা নিয়ে বেচার রাজনীতি করতে পারবে না।তার ভাওতাবাজি ওখানেই শেষ। আওয়ামী লীগ বা বি এন পিকে তখন আলোকপাত করতে হবে জনগুরুত্বপূর্ণ আর্থ- সামাজিক বিষয়ের উপর।

