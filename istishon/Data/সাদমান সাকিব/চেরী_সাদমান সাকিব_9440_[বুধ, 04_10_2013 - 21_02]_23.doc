চেরী


সাইকেলের চাকার ফাঁক গলে যায় রোদ্দুর
বিকেল মুছে সন্ধ্যা আসে
অপেক্ষারা ধ্রুবক হয়।
স্বপ্নেরা শব হয়
তালুবন্দি হয় সেলফোন
অস্থিরতা বাড়ে জ্যামিতিক হারে
লোনা স্বাদ অনুভূত হয় কণ্ঠে।
জীবন সায়াহ্নে
পার্কের শাদা বেঞ্চিতে বসে থাকি
তোমার বোনা উলের চাঁদর গায়ে
নিঃশ্বাস থেমে থেমে আসে...
ইনহেলার মুখে দিতে না দিতেই
ঘুমিয়ে যাই-
তোমার জন্য।
আলতো চুমু খায় নরম ঘাস
তোমার ঠোটে
পবিত্র হয়...
চেরী
তোমার জন্য।

