একটি কবিতা


 বন্ধুরা, কেমন আছেন? বিভিন্ন সমস্যার কারণে গত ৫ টি মাস কোন লেখা লিখতে পারিনি। পুরনো কবিতা লেখার খাতা খুঁজতে খুঁজতে একটি কবিতায় চোখ পড়ে গেল। ২০০৭ সালের ৭ মে তারিখে লেখা একটি কবিতা।কাঁচা হাতের লেখা। আমি তখন এস এস সি পরীক্ষা দিচ্ছি। কবিতাটার কোন শিরোনাম দেওয়া হয়েছিল না। তাই শিরোনাম ছাড়াই লিখছি।
সময়ের আকাশে জীবনের রঙধনু
যদিও বা রাঙে কখনও
থাকে না কোন স্বপ্ন
অঝোর বৃষ্টি শেষে।
ঘুমের শৈশবের মাঝে ঘোরের কৈশোর
অবশিষ্ট থাকে সব
ধুয়ে যায় সব মৃত প্রশ্বাস
দাহনকালের অবসানে।
এসেছি সন্ধ্যায়
ম্লান আলোয় দেখব বলে
তোমার অম্লান মুখখানি,
লিখে যাব আনকোরা যত কাব্য
তোমারই অপাংক্তেয় চিরকুটে;
সুভাষিণী।
এখন থেকেই নিয়মিত লেখার চেষ্টাই করব। অখাদ্যটুকু হজম করার জন্য ধন্যবাদ।

