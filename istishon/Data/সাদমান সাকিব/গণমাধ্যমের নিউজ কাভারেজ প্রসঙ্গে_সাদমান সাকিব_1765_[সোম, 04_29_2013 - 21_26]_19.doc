গণমাধ্যমের নিউজ কাভারেজ প্রসঙ্গে


গণমাধ্যমগুলোর যে ঢালাওভাবে সমালোচনা হচ্ছে তার একটা যৌক্তিক আলোচনার জন্যই এই পোস্টটি দেয়াঃ
পুজিবাদি অর্থ ব্যবস্থায় গণমাধ্যমগুলোর কাছে তার সংবাদই হচ্ছে তার পন্য।এই পণ্য দিয়েই সে বিজ্ঞাপন নেয়, গ্রাহক আকর্ষণ করে, সার্কুলেশন বারায়।আজ যদি কোন টিভি চ্যানেল সাভার ট্র্যাজেডি লাইভ না দেখাত, তাহলে ঐ টিভির চৌদ্দ গুষ্টি উদ্ধার করতেন আপনি নিজে। ওপেন কম্পিটিটিভ মার্কেটে দশটা চ্যানেল বা পত্রিকা ধংসস্তুপের ভেতরে ঢুকে ঢুকে আপডেট না দিত, তাহলে আপনি মধ্যবিত্তই চায়ের টেবিল থেকে পেপার ছুড়ে ফেলতেন বা ঐ চ্যানেলগুলোতে ভুলেও যেতেন না। বাঙালি মধ্যবিত্তের মত এত সুবিধাভোগী মধ্যবিত্ত শ্রেণি আর কোন জাতি পায়নি। নিজের শ্রেণিচরিত্রকেই গালি দেয় এই মধ্যবিত্ত। মধ্যবিত্ত ভাই ও বোনেরা, গনমাধ্যমগুলো যদি ঝুকি নিয়ে ভেতরে ঢুকে ঢুকে খবর সংগ্রহ না করত, তাহলে আপনার গল্পের ঝুলি ভারী করার জন্য সাভার যেতে হত। সাভার যেতেন আর কনক্রিটের মৃত্যু কূপের ভেতরে থাকা অর্ধমৃত মানুষগুলোর জন্য দরকারি অক্সিজেন নষ্ট করতেন আর ছেড়ে আসতেন কার্বন ডাই অক্সাইড। আমি ঐ মৃত্যু কুপ থেকে বেরিয়ে এসে বহু সংবাদ কর্মিকে কাঁদতে দেখেছি, দেখেছি পচা লাশের হলদে রস, খণ্ডিত মাথা, ছেড়া হাত দেখে বহু সংবাদ কর্মীকে পাগলপ্রায় হয়ে মাথার চুল ছিঁড়তে, দেখেছি এম ডির নির্দেশে লাইভ না করতে পারার দুঃখে দাত দিয়ে নখ ছিঁড়তে। এই মিডিয়া না থাকলে এই ঘটনার পেছনে জড়িত কারা আমরা জানতে পারতাম না, জানতে পারতাম না আমাদের কি ধরনের সহায়তা করা উচিত। সেনাবাহিনী যেসকল কারণে এখনও ভবন গুড়িয়ে দিতে সাহস করছেনা, তার অন্যতম কারন মিডিয়ার ব্যপক প্রচার।
ওপেন মার্কেটে আপনাকে টিকে থাকতে হলে আপনাকে সবার চেয়ে আলাদা এবং এবং বেষ্ট প্রোডাক্ট (সংবাদ) দিতেই হবে। তাই সাংবাদিকদের হন্যে হয়ে ছুটতে হয় সংবাদের পিছে। তাই সাংবাদিক যখন আহত, মুমূর্ষু শ্রমিকের মুখে মাইক্রো ফোন ধরে তখন গালি দিন আপনার মধ্যবিত্তিয় চরিত্রকে, ওপেন মার্কেট সিস্টেমকে, পুঁজিবাদকে, সাংবাদিককে নয়। ঐ সাংবাদিক এই সিস্টেমের বেতনভোগী দাস, তার কিছু করার নেই। এই কম্পিটিশনিং সিস্টেমে তার পরিবার নিয়ে বাঁচতে হবে, তার বেতন বাড়াতেই হবে।
সংগ্রাম বেগবান করুন সিস্টেমের বিরুদ্ধে, সংবাদ শ্রমিকের বিরুদ্ধে নয়।
( এই পোস্টটি মুন্নি সাহার মত হলুদ সাংবাদিকদের রক্ষার পক্ষে নয়। ভুল বুঝবেন না।) 

