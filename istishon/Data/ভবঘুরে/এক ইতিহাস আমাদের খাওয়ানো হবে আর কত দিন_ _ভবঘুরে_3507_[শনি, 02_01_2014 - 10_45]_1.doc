এক ইতিহাস আমাদের খাওয়ানো হবে আর কত দিন_ 


‘প্রায় ১০ মিলিয়ন হিন্দু পূর্ব পাকিস্তানে বাস করত। ভারত তাদের স্বার্থ রক্ষা করার জন্য এই হিন্দুদের পিছে দাঁড়িয়ে, ভারতে হিন্দুদের অর্থনৈতিক অবস্থান মজবুত করার জন্যে পূর্ব পাকিস্তানকে আলাদা করতে চেয়েছিল। অনেক হিন্দু সে সময় ভারতের পক্ষে চর হিসাবে কাজ করে। পাকিস্তান আমেরিকাকে পাকিস্তানে সামরিক ঘাঁটি স্থাপনের অনুমতি দেয়ার কারনে রাশিয়া পাকিস্তানের বিরুদ্ধে ছিল। অন্য দিকে, আমেরিকাও পূর্ব পাকিস্তানের বিচ্ছেদ চেয়েছিল। ফলে এমন পরিস্থিতিতে রাশিয়া প্রকাশ্যে পাকিস্তানের বিরুদ্ধে ভারতের আগ্রাসনকে সমর্থন দেয়। পরিশেষে, সামরিক আইন কর্তৃপক্ষ সশস্ত্র বাহিনীর ব্যবহার করার সিদ্ধান্ত নেয়। সামরিক অভিযানের সময় জামায়াতে ইসলামীর সশস্ত্র স্বেচ্ছাসেবকরাও এতে অংশ নেন। সামরিক অভিযানের ফলে, আওয়ামী লীগের অনেক কর্মী ভারতে পালিয়ে যান এবং সেখানে আশ্রয় নেন। ভারতে প্রশিক্ষিত ও সশস্ত্র এইসব কর্মী ও পাকিস্তান সেনাবাহিনীর পূর্ব পাকিস্তানের সৈন্যরা মিলে তৈরি করে ‘মুক্তি-বাহিনী’, যারা পরবর্তীতে গেরিলা আক্রমন অব্যাহত রাখে। ডিসেম্বর ৩, ১৯৭১ তারিখে পাকিস্তান ও ভারতের মধ্যে যুদ্ধ শুরু হয়। তখন স্থানীয় জনসাধারন এর সমর্থনের অভাব ও প্রয়োজনীয় উপাদান সরবারহ এর অভাবে পাকিস্তানী সেনাবাহিনীকে যুদ্ধবিরতির প্রস্তাব দিয়ে ভারতীয় সেনাবাহিনীর কাছে আত্মসমর্পনের প্রস্তাব দেয়া হয়। এভাবেই ডিসেম্বর ১৬, ১৯৭১ তারিখে পূর্ব পাকিস্তান বাংলাদেশ একটি স্বাধীন ও মুক্ত রাষ্ট্র হয়ে ওঠে।‘
অস্থির হবেন না। কথাগুলো মানতে কষ্ট হচ্ছে তো? আসলে এই অনুভূতির কোন দাম নাই। যেটা সত্য সেটাতো আপনাকে মেনে নিতেই হবে, আপনি যে মতাদর্শেরই হন না কেন। কেননা এই কথাগুলো সত্যিই লেখা আছে পাকিস্তানের ৯ম থেকে একাদশ শ্রেণী পর্যন্ত, তাদের পাঠ্যপুস্তকে, ইতিহাস এবং বাংলাদেশ বিষয়াবলীতে। এখানে অবশ্য অবাক হবার মত কিছু নেই। পাকিস্তানের পাঠপুস্তকে তাদের সেনাবাহিনী দিয়ে সংগঠিত নৃশংষ গনহত্যা, ধর্ষন, অগ্নিসংযোগ এর বর্ণনা তো দূরে থাকুক তার ছায়াও মাড়ানো হয় নাই। বরং সেখানে উপস্থাপন করা হয়েছে ভুট্টো ও বঙ্গবন্ধুর ক্ষমতা ভাগাভাগির কথা, গেলানো হচ্ছে আন্তর্জাতিক সম্প্রদায়ের আতাত থিওরি। ২৩ বছর ধরে বাংলাদেশের প্রতি চালানো অর্থনৈতিক ও সামাজিক নিষ্পেষন এর কথা বলা হয়নি এতটুকুও। সব অপরাধেরই যেমন প্রমান থেকে যায় তেমনি ওদের বইতেও অনেকটা তাদের অজান্তেই হয়ত উল্ল্যেখ হয়ে গেছে জামায়াতে ইসলামী একাত্তরে একটি সশস্ত্র সংগঠন ছিল।
এই ব্যাপারে পাকিস্তানী শিক্ষাবিদদের মন্তব্য খুব মজাদার। তার দুটো নিচে তুলে দিচ্ছিঃ
Abbas Hussain, Director of the Teachers Development Centre, terms this version of history, a farce. “We give our children hocus pocus in textbooks.” When asked how teachers feel about teaching their students such material, Hussain replied, “Most teachers have classroom schizophrenia, where the children and teachers are in a sort of conspiracy that there is a real world outside the classroom and there is a fictitious world in the classroom and you jolly well obey that!”
Pervez Hoodbhoy, a noted academic and Professor of Physics at the Quaid-e-Azam University in Islamabad, says, “Forty years later, Bangladesh has many disputes with India but it shows not the slightest inclination to reintegrate with Pakistan. If Pakistan’s schoolbooks actually taught honest history, they would be explaining why East Pakistanis felt exploited and fought for their independence. Instead, our children are taught cock-and-bull conspiracy nonsense.”
পুরোন কথা বারবার বলে লাভ কি? এইটা খুব দামী একটা প্রশ্ন। সম্ভবত চেতনা নিয়ে কচলাইতে কচলাইতে স্বভাব যে খারাপ হয়ে গেছে সেটা এর জন্যে দায়ী। তবে আমার মনে হয় কথাগুলো নিয়মিত বিরতিতে প্রজন্মকে খাওয়ানো দরকার। কেননা সবকিছু মনে থাকলেও আমরা একাত্তরকে ভুলে যাই, ভেতরে ধারন করি না। তাই আজ যখন ফারুক ওয়াসিফেরা রিকনসিলিয়েশনের থিওরি ইনিয়ে বিনিয়ে সবাইকে খাওয়ায় আমরা চেটেপুটে খেয়ে নেই। একবারও ভাবি না আমাদের সাথেই পাকিস্তানে বড় হয়ে ওঠা একটি প্রজন্ম আসলে সত্যকে কতটা না জেনে বড় হচ্ছে। তারা জানছে হিন্দু মুসলিম বিরোধ নিয়ে ভাগ হয়ে গিয়েছিল তাদের দেশ। তারা জানছে সেখানে কোন বৈষম্য ছিলা না, অর্থনৈতিক আর সামাজিক নীপিড়ন ছিল না, মুখের ভাষা কেড়ে নেবার চেষ্টা ছিল না, বিশ্বাসঘাতকতা ছিল না, ধর্মকে পুজি করে আখের গোছানোর চেষ্টা ছিল না। তারা এও জানে না একাত্তরের গনহত্যা কি বা আদৌ কি হয়েছিল। আর আমরা ততদিনে আন্দোলিত হয়েছি পাকিস্তানের ধর্মভীরুতার নকল প্রতিফলন দেখে। তাদের দেশকে প্রতিনিধিত্তকারী ক্রিকেট দলকে উতসাহ দিতে আবিস্কার করেছি রিকন্সিলিয়েশনের থিওরি, স্টেডিয়ামে গিয়েছি ম্যারী মি আফ্রিদি লেখা পোষ্টার নিয়ে।
এই কথাগুলো নতুন করেই বলতে হচ্ছে। পাকিস্তান আবার আসছে খেলতে বাংলাদেশে। অনেকেই হয়ত যাবেন খেলা দেখতে, তারা নিশ্চয়ই খেলার সাথে রাজনীতি মেশান না। সে স্বাধীনতা অবশ্যই আপনাদের আছে। তবে প্লিজ যাবার আগে এই ভিডিও গুলো একটু দেখে নিবেন কষ্ট করে। তারপর না হয় বলবেন এক ইতিহাস আমাদের খাওয়ানো হবে আর কত দিন। 

তথ্যসূত্র
পদটীকাঃ অনেক দিন পর আবার ব্লগে ফেরার চেষ্টা করতেছি। তাই ছাই-পাশ দিয়ে শুরু করলাম। যদিও আগের মত সময় পাই না। তবে গত কয়েক মাসের অভিজ্ঞতায় মনে হচ্ছে এই উক্তিটাই সত্য- "এখন স্টুডেন্ট যে, ব্লগিং করার তার শ্রেষ্ঠ সময়"। 

