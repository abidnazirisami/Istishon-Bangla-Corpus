প্রথম আলোর ভন্ডামী___ বিবেক কি ঘুমিয়েই থাকবে_


প্রথম আলোর যাত্রা শুরু প্রায় দেড় যুগ। এর মাঝে বাংলাদেশে শুধু সংবাদপত্রের জায়গাতেই যে শক্ত স্থান দখল করে নিয়েছে তা নয়। বরং তা সীমানা ছাড়িয়েছে অনেক। সুশীল সমাজের প্রতিনিধি হিসেবে, হলুদ সাংবাদিকতার প্রাতিষ্ঠানিক রূপ দেয়ার এক নেপথ্য কারিগর প্রথম আলো। আর তা হয়েছে আমাদের ব্যাপক ভিত্তিক সমর্থনের জন্যে- যে সমর্থন তারা আদায় করে নিয়েছিল প্রথম ক'বছরে তাদের একনিষ্ঠ সংবাদ পরিবেশনের মাধ্যমে। একটু চেষ্টা করলেই মনে করতে পারবেন প্রথম আলো জন্মের পর থেকে বেশ কিছুদিন পর্যন্ত প্রতিক্রিয়াশীল গোষ্ঠীর চক্ষুশূল হয়ে ছিল। এখন অবস্থা বদলেছে। শেষ কবে ওই গোষ্ঠী প্রথম আলো সম্পর্কে বিষোদগার করেছে তা খুজতে প্রচুর ঘাটাঘাটি করতে হবে। কিন্তু এখন ক্যানো ঐ একই গোষ্ঠী চুপচাপ তার জন্যে বেশী ঘাটাঘাটির প্রয়োজন হয় না। এক সূক্ষ সমঝোতা যে প্রথম আলো গং আর জামাত-শিবির এর সাথে হয়েছে তা এখন সবার জানা।কিন্তু এই বিষয়টা কি সবার জানা যেটা নিয়ে লিখতে বসলাম? তার আগে জামাতের আজকের হরতাল পূর্ব ভাংচুর এর ঘটনা নিয়ে প্রথম আলোতে ছাপা হওয়া ছবি দুটো দেখুন। 


প্রশ্ন হচ্ছে কি দেখবেন ছবিতে। ক্যাপশন দেখুন। দুটো জায়গাতেই জামাতের কর্মীদেরকে সম্বোধন করা হয়েছে 'আপনি' বলে। আর কে না জানে সম্বোধনে 'আপনি' বলা হয় শুধু সম্মান প্রদর্শনের জন্যই। তারা ভাংচুর 'করেছেন' আর আগুন 'দিয়েছেন' গাড়িতে। 
চলুন এই রকম আরো কিছু ছবি আর ক্যাপশন দেখে আসি। নিচের ছবিগুলো সাঈদির রায়ের পরদিন প্রকাশিত প্রথম আলোর ৩য় পৃষ্ঠার।




নিকট অতীতে দেখলে মনে করতে পারবেন রেলের উপর জামাতের ছিল নগ্ন হামলা। রেলে আগুন দেয়া,রেল লাইন উপড়ে ফেলা ছিল তাদের নিত্য দিনের কাজ। হাজার হাজার মানুষের ভাগ্য নিয়ে খেলতে ওদের এতটুকু বাধে নি। এমনই এক ট্রেনে আগুন দেয়ার ঘটনায়ও করতে হল কি নিদারুন সম্মান 

হিন্দুদের বাড়ীতে আগুন দেবার ঘটনায়ও প্রথম আলো নির্লজ্জ সম্মান প্রদর্শন করে গেল।


ইসলামের দোহাই দিয়ে একের পর এক হত্যাযজ্ঞে যখন মেতে উঠেছে জামাত তখন কি অপরুপ সম্বোধন।কিন্তু কিভাবে? এমন নৃশংস ঘটনার এমন আপনি সুলভ ক্যাপশন দিতে এতটুকু বাধলো না প্রথম আলোর? কি ম্যসেজ দিতে চায় তারা আমাদেরকে?অথচ এই আচরন বদলে যায় যখন বিএনপি হরতাল দেয়। গত ১৮-১৯ মার্চ বিএনপি ৩৬ ঘন্টা হরতাল ডাকে। হরতালের মান সম্মান রক্ষা করতে তারাও একই ভাবে ধ্বংসযজ্ঞ চালালেও প্রথম আলোর কাছ থেকে সেই সম্মান আদায় করতে পারেনি বিএনপি। খুব সচেতনতার সাথে ভাষার প্রয়োগ পরিবর্তিত হয়ে গেল সূক্ষভাবে। 





কি বুঝলেন? না এখানেই শেষ না। প্রথম আলোর চরিত্র আরো নগ্নভাবে প্রকাশ পায় গত ২রা এপ্রিলের প্রথম পাতার ছবি থেকে। সেখানে একসাথে তিনটি ছবি থাকলেও ক্যাপশন ছিল ভিন্ন ভিন্ন। 


এই বীভৎস দুইটি ছবির ক্যাপশনও ঠিক একই রকম।কারন কাজ দুটি জামাত শিবির দ্বারা সংঘটিত। এই ছবিতেও আপনি আপনি করতে ওদের এতটুকু বাধে নি। অথচ ঠিক পাশের ছবিতে অন্যরকম ক্যাপশন। কারন এটা করছে বিএনপি।

ঠিক একই উদাহরন দেয়া যায় গত ৮ই মে ১৮ দলীয় জোটের ডাকা হরতালের খবরে।সেখানেও দুই দলের জন্যে দুই ধরনের আচরন।উল্লেখ্য নিচের দুটো ছবিও একই পাতায় প্রকাশিত। 


এমন উদাহরন আরও দেয়া যায়।গত ৮,৯,১০ই মার্চ টানা হরতাল চলাকালে এই পত্রিকায় ছাপা হুয়া আরো দুটো ছবি থেকে। 

আর পরের ছবিতেই সেই সম্মান প্রদর্শন 

বাকী থাকে হেফাজত। জামাত শিবিরকে সম্মান করতেই যাদের এতটুকু বাধে না তারা হেফাজতকে নিয়ে কিছু বলবে না তা তো সহজেই অনুমেয়। তার বহিঃপ্রকাশ ছিল ছবির ক্যাপশনেও। ওদের তান্ডব, ধ্বংসলীলা, ভাংচুর এর যে যতসামান্য কাভারেজ প্রথম আলো দিয়েছে তাতে সম্মান কেমন ছিল তার কয়েকটি নমুনা নিচে দেখুন। 


প্রিয় পাঠক উপরের সবই হচ্ছে নমুনা। আমি কিছু উদাহরন দেবার চেষ্টা করেছি মাত্র। আপনি যদি আজ থেকে এর সত্যতা যাচাইয়ের চেষ্টা করেন তাহলে দেখবেন কি আশ্চর্য রকম ভাবে মিলে যাবে প্রতিটা কথা। মানুষকে সম্মান করা উচিত অবশ্যই। তাই বলে তাদেরকেও কি যারা একের পর এক ধবংসযজ্ঞ চালিয়ে যাবে? যারা প্রকাশ্যেই দেশের প্রতিষ্ঠার বিরোধিতা করে, দেশের সংবিধানকে ছুড়ে ফেলার ধৃষ্টতা দেখায়, ইসলামের নামে মেতে ওঠে অনাচার সৃষ্টিতে। শুধু একবার আপনার মনকে প্রশ্ন করুন। আর দেশের প্রভাবশালী এই পত্রিকা যে বর্তমানে বাস্তবায়ন করার চেষ্টায় ব্যস্ত রয়েছে সেই জামাত-শিবিরের এজেন্ডা, একের পর নিদর্শন রাখছে হলুদ সাংবাদিকতার তার কি আর প্রমানের অপেক্ষা রাখে? আপনার মনকেই প্রশ্ন করুন না একবার। প্রথম আলোর এই আচরনে আমাদের বিবেক কি ঘুমিয়েই থাকবে?

