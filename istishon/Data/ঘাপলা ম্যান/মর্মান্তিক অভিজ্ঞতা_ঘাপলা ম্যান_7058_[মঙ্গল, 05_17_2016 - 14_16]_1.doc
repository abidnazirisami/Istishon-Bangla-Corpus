মর্মান্তিক অভিজ্ঞতা


প্রায় সব বন্ধুরই মোবাইল আছে শুধু আমারই নেই। মোবাইল না থাকায় বন্ধু সমাজে মুখ দেখাতে পারছিলাম না। যেহেতু তখন স্টুডেন্ট ছিলাম সেহেতু টাকার জন্য দাজ্জাল বাবার কাছেই হাত পাতা লাগে। আব্বা কাজ থেকে আসার পর কাচুমাচু করে বললাম, আমার একটা মোবাইল লাগবে। বলার পরই আকাশ পাতাল কাপানো গর্জন!!......... হারামজাদা তর বাপেই মোবাইল চালায় না, তুই মোবাইল দিয়ে কী করবি? মাইয়াদের লগে টাংকি মারবি? আমার চোখের সামনে থাইক্কা যা!! এক বালতি অপমান সহ্য করে সেইদিন প্রতিজ্ঞা করলাম, যে করেই হোক নিজের টাকায় মোবাইল কিনতেই হবে..........
৪ মাস পর টিফিনের টাকা জমিয়ে একটা সিটিসেল মোবাইল কিনলাম। আব্বার ভয়ে লুকিয়ে লুকিয়ে ফোন ইউজ করি আর সারাদিন গেইম খেলি। এভাবে আর কত.......... এক সময় আননোন নাম্বারে মিসকল দিতাম আর কল বেক করলেই লুইচ্চামি করতাম। এভাবে চলতে চলতে মিসবাহ নামের এক ছেলের সাথে পরিচয় হয়, সেও আমার মত ভাদাইম্মা। আমি মেয়েলী কন্ঠে তার সাথে কথা বলতাম। সে তো আমার প্রেমে হেব্বি দেওয়ানা (আমারে কইলজা, ফুসফুস, কিডনি কোনোকিছুই বলা বাদ রাখে নাই)।
সেদিন আমি আর আমার এক বন্ধু একসাথে থাকার প্ল্যান করলাম। দুই বন্ধু রাতের খাবার শেষে ফোন নিয়ে লুতুপুতু শুরু করলাম। মিসবাহ'র রোমান্টিক কথা শুনে আমরা দুই বন্ধু হেসে কুটিকুটি হচ্ছি। হঠাৎ আব্বার ভয়ংকর গর্জন শুনেই জানের পানি শুকিয়ে গেল। দৌড়ে গিয়ে দরজা খুলে দিলাম............ সাথে সাথে ৪ কেজি ওজনের একটি থাপ্পড় খেয়ে চোখে সরিষা বাগান দেখতে লাগলাম।
মাইয়া কই?
-কোন মেয়ে আব্বা?
যার সাতে এতক্ষণ কথা কইলি?
হারামজাদা আমার সাথে চালাকী করবিনা, বাইরে খাড়ায়া খাড়ায়া সব শুনছি। জলদি ক ঐ মাইয়া কই.........
আব্বায় হেইদিন পাডার মত পিডাইছে কিন্তু আমি মাইয়ার সন্ধান দিতে পারলাম না। কথায় আছে মাইরের উপরে ঔষধ নাই, মাইরের ঠেলায় কইলাম আব্বা মাইয়া পেছনের দরজা দিয়ে পলাইছে।
কিছুদিন সমাজে মুখ দেখাতে পারিনি। ফুলের মত চরিত্রে কলঙ্কের দাগ............ অল্প বয়সেই মাইয়া কেলেঙ্কারী। পরেরদিন মোবাইলটা বিক্রি করে ভাল হয়ে গেলাম। এরপর অনেকদিন মোবাইল দেখলেই জলাতংক রোগীর মত চিক্কুর পাড়ছি।

