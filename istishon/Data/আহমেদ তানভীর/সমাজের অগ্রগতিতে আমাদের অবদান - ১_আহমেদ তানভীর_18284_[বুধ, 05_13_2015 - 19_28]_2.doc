সমাজের অগ্রগতিতে আমাদের অবদান - ১


বাংলাদেশ নামক তৃতীয় বিশ্বের একটি দেশে আমার জন্ম।দেশটিতে সমস্যার তুলনায় সমাধান নিতান্তই অপ্রতুল।আবার সমাধানের তুলনায় বাস্তবায়ন নিতান্তই কম।অধিকাংশ মানুষ এখন এড়িয়ে চলে এই বিষয় গুলোকে।কেউ কেউ বলে বসে,"এসব নিয়ে চিন্তা করে আর কোন লাভ নেই,দেশ তো রসাতলে।চলুন নিজেকে নিয়ে কথা বলি,তারপর?আপনার ছেলেকে কোন ভার্সিটি তে ভর্তি করালেন?......."
আবার আরেক দল বলে,"দেশকে নিয়ে,সমাজকে নিয়ে আমাদের অনেক স্বপ্ন।আমরা এই দেশে............. উন্নতি করতে পারি।"কিন্তু বক্তৃতা শেষে গাড়িতে উঠবার পর অথবা লেখাটি পোস্ট করে ঘুমানোর আগে তারাও প্রথম দলে যোগ দেন।আরেকটা দল হয়তো আছে।তাদের অস্তিত্ব আজ বিলুপ্তপ্রায়।আমি ব্যক্তিগতভাবে কোন দলে সেটা বিচারের ভার আমার নয়,আমার সমাজের।তবে আমরা কি করতে পারি এই সমাজের জন্য তা নিয়ে আমার ধারাবাহিক প্রবন্ধ " সমাজের অগ্রগতিতে আমাদের অবদান " - এর আজকে প্রথম পর্ব :
সমাজের প্রতি আমাদের দায়িত্ব কতটা এই কথাটা বলবার সাথে সাথেই পিছনের দিক থেকে একটা আওয়াজ আসবে, "আমাদের সমাজ আমাদের কি দিয়েছে?" উত্তর আমি দেব আপনাদের।ঠিক তার আগে আপনাদের বলব তৃতীয় বিশ্বের উন্নয়নশীল কিছু দেশের দিকে মনোযোগী হতে। তৃতীয় বিশ্বের দেশগুলোর সবচেয়ে বড় সমস্যা যা জনগণ মনে করে - তা হল আর্থিক অনগ্রসরতা।কারণ তারা ঠিক যতটা আশা করেন ঠিক ততটা তাদের দেশ তাদের দিতে অপারগ।
তবে আমি ব্যক্তিগতভাবে মনে করি,আমাদের সবচেয়ে বড় সমস্যা হল - শিক্ষায় অনগ্রসরতা এবং শিক্ষা ব্যবস্থায় প্রয়োজনীয় পরিবর্তন না আসা।
এবার ফিরে যাই উত্তরে,আমি তাদের প্রশ্নের উত্তর দেব একটা প্রশ্নের মাধ্যমে,"সমাজ আপনাকে কি দেয় নি?" তখন নিশ্চিতভাবে তিনি বড় একটি লিস্ট আমার সামনে উপস্থিত করবেন।আমি তখন তাকে বলব,ইরাকের দিকে তাকাতে। ইরাকের মত একটি দেশ আজকে এই শোচনীয় পরিস্থিতে দাঁড়িয়ে,কারণ ইরাকিদের সমাজ তাদের নিরাপত্তা দিতে পারেনি।যে কারণেই হোক বা যেভাবেই হোক পাকিস্তানে পারমাণবিক অস্ত্র থাকবার পরেও সেই সমাজের মানুষ আমাদের চেয়ে নিরাপত্তাহীন।
হয়তো আরো ভাল হতে পারত,তবে সেটা নিশ্চয় একদিনে সম্ভব নয়।তৃতীয় বিশ্বের দরিদ্র দেশে দূর্নীতি থাকেই,তার উপর আরো হাজারো সমস্যা আছে আমাদের।এসব সমস্যা হতে উত্তরণের পথ একটাই - সমাজের অগ্রগতিতে সাধারণ জনগণের সর্বাত্মক অংশগ্রহণ।একটা সচেতন সমাজব্যবস্থাই পারে একটি রাষ্ট্রকে দূর্নীতিমুক্ত করতে।কোন আইন দ্বারা তা সম্ভব হলেও অনেক দেরিতে।সচেতন সমাজই উন্নত।সচেতন সমাজই প্রগতিশীল।
কিভাবে আসতে পারে এই সমাজ ব্যবস্থা??

