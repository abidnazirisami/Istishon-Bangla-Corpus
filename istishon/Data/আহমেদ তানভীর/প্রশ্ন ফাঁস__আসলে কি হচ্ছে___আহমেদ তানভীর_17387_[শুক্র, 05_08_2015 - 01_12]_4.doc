প্রশ্ন ফাঁস__আসলে কি হচ্ছে__


প্রশ্ন ফাঁস!!!!প্রশ্ন ফাঁস!!!!
বাংলাদেশের সামাজিক যোগাযোগ মাধ্যমের সেলিব্রেটিদের অধিকাংশ সবসময় ইস্যু খুঁজতে মরিয়া থাকেন।
একটা ইস্যু পেলেই তা দিয়ে বেশ কিছুদিন চালিয়ে দেয়া যায়।ব্যাস্!!!এতেই সাধারণ জনগণ মত্ত হয়ে ওঠে।মাতাল হয় তাদের হৃদয়,উন্মত্ত হয় তাদের চিত্ত।
ঠিক সেরকম একটি ইস্যু হল প্রশ্ন ফাঁস।দয়া করে আমাকে কেউ ২০১৫ সালের প্রশ্ন ফাঁস নিয়ে বক্তব্য দিতে আসবেন না।কারণ,আমি একজন পরীক্ষার্থী এবং প্রশ্ন ফাঁসের বিষয়গুলো আমার কাছে স্পষ্ট।
অনেকেই বলে দিতে পারেন প্রশ্ন ফাঁস তো হয় ই নি!!সব মিডিয়ার সৃষ্টি।কিন্তু আমি আজকে যা বলতে যাচ্ছি তা শতভাগ জেনে এবং সততা নিয়ে বলছি।
প্রশ্ন ফাঁসের প্রথম মহড়া শুরু হয় জীববিজ্ঞান ২য় পত্র পরীক্ষার আগে।সেদিন ঠিক সকাল ৯টায় প্রশ্ন ফাঁস হয়।
এখন,
১নং কথা:সেদিন যখন প্রশ্ন গুলো মোবাইলে মোবাইলে ছড়িয়ে যায়,তখন সময় ৯টা বেজে ১৫ মিনিট।আর মাত্র ২৫মিনিট সময় বাকি ছিল সলভ করার জন্য।
২নং কথা:সেদিন ২% ছেলে প্রশ্ন পেয়েছে।কারণ কেউ ভাবেও নি সত্যিই প্রশ্ন আসবে।
তথ্য ও যোগাযোগ প্রযুক্তির প্রশ্ন ফাঁস হয় ৯টার অনেক পরে।সেদিন কেউ ই এটা নেয়নি বা দরকার ছিল না।কেউ আশাও করেনি।তাই এটা ফাঁস হয়েও ফাঁস নয়।অভিভাবক প্রশ্ন পেলে তো মনে হয় না "তাদের" সমস্যা আছে।
পদার্থ প্রথম পত্র।।
প্রশ্ন সেদিন তেমন কেউই পায় নি।যা পেয়েছে উত্তর।এবং সেই উত্তরে ১২টা সঠিক এবং ২৩টা ভুল ছিল।বিশাল প্রশ্ন ফাঁস কান্ড!!!!
:
পদার্থ ২য় পত্রের দিন ৮টা ৪৫ মিনিটে প্রশ্ন ফাঁস হলেও সত্য কথা হল,প্রশ্ন টা ছিল ঝাপসা।মাত্র ১২টা নৈর্ব্যক্তিক বোঝা গিয়েছিল।তবে এই দিন সৃজনশীল পুরোটা ফাঁস হয়।
এখন অনেকে কড়কড়ে গলায় চিল্লানি দিবেন,ফাঁস তো ফাঁস ই।আমি ঝাঁঝালো গলায় উত্তরটা দিচ্ছি,"এরকম ফাঁস আগেও হইছে।কিছু অসাধু মানুষের কারণে এরকম ২-১বার হয়েই থাকে।কিন্তু এটা দিয়ে আমাদেরকে প্রশ্নফাঁসকারী ব্যাচ বলতে পারেন না আপনি।আমরা পেলেও প্রশ্ন পেয়েছি ২০-৩০ মিনিট আগে।তাও বিনা পয়সায়,তাও হাতে গোনা ২-৩টা বিষয়।সেটাও সবাই পায় নি।আমরা লাখ টাকা খরচ করে আগের রাতে কোশ্চেন আনি নি।তাই হুদাই মন্তব্য করে ফেমাস হবার আশা বাদ দিন।"
যেসব ছাত্ররা নিজেদের বিশাল সৎ দাবি করে বসে পড়েছেন ফেসবুকে,তাদের বলি,"তুমি যার দেখে কপি করো,সেই ছেলেটি তোমার জন্য কষ্ট করে প্রশ্ন জোগাড় করে পড়ে এসেছিল।তাই এখন 'আমি প্রশ্ন নেই নাই,আমি দেখে লিখছি' এরুপ কথা বলে সাধু হবার চেষ্টা বন্ধ কর।"
ব্যক্তিগত ভাবে আমি চাইনা প্রশ্ন ফাঁস হোক।কেননা,এতে রেজাল্টের মান নষ্ট হবে।তবে প্রশ্ন ফাঁস হলে আমি পড়েই যাব।কারণ,আমার চেয়েও খারাপ অনেক ছাত্র আমাকে পাস করে চলে যাবে।পরে ভাল কোন জায়গায় পরীক্ষা না দিতে পারলে,"আমি অনেক ভাল।" কথাটা শুনবার কেউ থাকবে না।
পারলে ফাঁস হওয়া আটকান।আমাদের দোষ দেবেন না।আমাদের একটা স্বপ্ন আছে।কিছু অসাধু ছাত্রের কাছে আমরা এত সহজে হারব না।
-একজন সাধারণ ছাত্র

