খেলার সাথে রাজনীতি মেশাবেন না!


গতকাল সন্ধ্যায় যখন বাংলাদেশ হংকং এর কাছে নাকানি চুবানি খেয়েছিল, তখন ফয়জুদ্দিন এর ছেলে আমজাদ আর তার সাঙ্গপাঙ্গের মত আমাদের অনেকেই বলেছিল, " বাংলাদেশ তো কিছুই খেলা শিখল না। এই সাকিব তো বিক্রি হয়েই গেছে, তো চলে যাক না কানাডায়। খেলতেই পারে না।" সেই আমজাদ তো বটেই আজকে আমজাদের বাপ ফয়জুদ্দিনও যখন আমার মত বাংলাদেশের দলে তখন দীর্ঘ ১৩ বছরের সেই সাপোর্ট আর বৃথা গেলোনা মনে হয়!
যদি আজকের এই ম্যাচে ভারতের সাথে বাংলাদেশ আবার হারে তবে তারা আবার আগের দলেই ফিরবেন বলে আমার দৃঢ় আস্থা ও বিশ্বাস আছে। তাদের তো আর কম দেখলাম না! আজকে ডিপি দেবে দেশের পতাকা আর কালই বলবে, "এদেশের মুখে জুতা মেরে চলে যাব বিদেশে।" যদিও কোন দেশের ভিসা তারা করেছেন তা আমার জানা নেই।
ভিসা বা পাসপোর্ট যে দেশেরই হোক না কেন, কালকেও সত্যি বলছি কালকেও এদেশের অনেকে ভারতকে মনে মনে কেউ কেউ প্রকাশ্যে সাপোর্ট করবেন যাতে ভারত জিতে যায় আর "বেগারদেশ" হেরে যায়। নাহ! বেগারদেশ আমি বলিনাই, বলছে ওই পাকিস্তানী আর ভারতীয়রাই। আপনার দেশকে ভিক্ষুক বলার পরেও আপনার যুক্তি, "স স সত্যিই তো বলেছে। কি কি কি ই ই আছে এদেশে?"
আসলে আপনাদের মত পিতৃপরিচয়হীন বেজন্মা যারা নিজের দেশ ছেড়ে আরেক দেশকে সাপোর্ট করবেন, তাদের জন্য দেশ হলো একটা মানচিত্র মাত্র, আর কিছু না। সত্যি বলছি...
আমার অনেক বেশি কষ্ট লাগে যখন দেখি বাংলাদেশের বিপক্ষ টিমকে কেউ সাপোর্ট করে,সেটা ক্রিকেট হোক বা ফুটবল হোক। বাংলাদেশের বিরুদ্ধে কথা বলে যে এদেশের মাটিতে ঘুরে বেড়ায় সেই তো একাত্তরের রাজাকারদের অংশবিশেষ। তাই নয় কি?
এখনই আসলো টপিকের সবচেয়ে বিরক্তিকর কিন্তু সত্যি কথাটা। তারা একাত্তরকে ভাবে রাজনীতির একটা অংশ তাই তারা তখন বলে,"খেলার সাথে রাজনীতি মেশাবেন না!"
আমি কোনদিক থেকেই কথাটা মেনে নিতে পারিনা। কারণ খেলাটা যখন আন্তর্জাতিক খেলা আসলে রাজনীতি সেখানকার অবিচ্ছেদ্য অংশ। আপনি মানেন আর না মানেন, ইন্ডিয়া আমাদের এক ইঞ্চি জমি যেমন ছাড়বে না, তেমনি পাকিস্তানকে স্বার্থ ছাড়া আমরাও এক পয়সা দেবো না। এটা সম্ভব ও না। 
তাই আমি ভারতীয় হই বা অস্ট্রেলিয়ান হই আমার মনোভাব থাকবে আমি বাংলাদেশকে পারলে এক রান ও করতে দেবো না। আর সেদেশের লোকেরা সেটা চাইতেই পারে তাদের দেশের প্রতি আকর্ষণ থেকে। কিন্তু আপনি যখন এদেশের রাস্তায় হেঁটে, এদেশের পানি ফ্রি খেয়ে,এদেশের অক্সিজেন এ শ্বাস নিয়ে বলেন, "আমি আফ্রিদির জন্য পাকিস্তানকে ভালোবাসি।" তখন আপনার জন্ম পরিচয় নিয়ে প্রশ্ন তুলতেই পারে যে কেউ অথবা যে কেউ বলতেই পারে আপনার পরিবার কই থাকে বা কি করে!
তিক্ত হলেও বাস্তব হলো পাকিস্তান আমাদের শোষণ করেছে ২৩ বছর ধরে, তারা আমাদের দুই লাখ মা-বোনকে হত্যা করেছে। ভারত আমাদের দেশের বিভিন্ন নেতিবাচক দিকে প্রত্যক্ষভাবে জড়িত আছে। শুধুই ভারতের জন্য আমাদের দেশ একরকম মাদকের অভয়ারণ্যে পরিণত হয়েছে। শুধু সীমান্তের জন্য ভারত আমাদের অপূরণীয় ক্ষতি করেছে যেটার প্রমাণ নাই বিধায় সরাসরি বললাম না। ব্রিটিশরা তো আমাদের সম্পদ নিয়েই এতটা উন্নত। তাই বলে ভাববেন না বাকিরা আমাদের বন্ধু। সুযোগ করলে নিজের জন্য তারাও আমাদের ক্ষতি করতেই পারে। এটাই হলো রাজনীতি। এটাই হলো বাস্তবতা।
আপনি কি জানেন ভারত এবং পাকিস্তান সমর্থকরা আপনার সবার বাবাকে "ফকির" বলে গালি দেয় প্রতিদিন ট্রল পেজে? আপনার বাবা ফকির হলেও তাকে যদি আমি "কাঙাল" বলি তবে আপনি বলতে পারবেন," তানভীর ভাই জিন্দাবাদ। তানভীর ভাইয়ের জয়!" পারবেন না তো!! তাহলে কিভাবে বাংলাদেশে থেকে অন্যদের জন্য মরিয়া?? নিজের খেয়ে পরের গান গাইবাে কেনো আমরা? ভারত বা পাকিস্তান আপনাকে কি দেয়? কেন আপনি তাদের সাপোর্ট করবেন? কেনো?
বাংলাদেশ খেলা না পারলেও তো এদের সাপোর্ট করাটা সমীচিন না। একদল আমাদের বিরুদ্ধে যুদ্ধ করেছে,আরেকজন নিজের স্বার্থে যুদ্ধে সাহায্য করে লুট করেছে। আর আপনি আপনার ঘরের চোরকে সাপোর্ট করছেন!! কি আজব!! 
আপনি ভেবে দেখুন, আজ যদি এসব দেশ আমাদের শোষণ না করত তবে আজকে আমরা হয়তো আমাদের যত সম্পদ আছে তার দ্বিগুন থাকত। আর অভাব না থাকলে খারাপ কাজও কমে যেত। যারা আমাদের এত ক্ষতি করেছে তাদের কোনো কারণেই সাপোর্ট দেবার মানে খুঁজে পাইনা। হ্যাঁ, তারা মানুষ হিসেবে সম্মান পাবে অবশ্যই। কিন্তু তাদের হয়ে কথা বলার তো মানে খুঁজে পাইনা আমি।
আমি বলছিনা আপনাকে ভারত-পাকিস্তানকে গালি দিতে হবে বা তাদের ঘৃণা করতে হবে। আমি শুধু এটাই বলছি, তাদের "সাপোর্ট" না করাটাই বুদ্ধিদীপ্ত কাজ। 
কেনো খেলা রাজনীতির ভেতর যাবে? ফেলানী হত্যার সাথে কোহলির সম্পর্ক কি এরকম প্রশ্ন করাটা অস্বাভাবিক লাগে। কেন লাগে??
- কিছুদিন আগে লাখ খানেক রোহিঙ্গা নামক জাতিগোষ্ঠির লোক কিন্তু বাংলাদেশে এসে আশ্রয় চেয়েছিল। তারা চেয়েছিল কিছুদিনের জন্য হলেও যেন এদেশে আশ্রয় পায়। কিন্তু আমাদের সরকার যা করলো তা কিন্তু একেবারে যে মানবতাহীন তা আপনি বলতে পারবেন না। এমনেই আঠারো কোটি হয়ে গেছে। তাদেরই দেশ দিতে দিতে হিমসিম। সীমান্ত খুললে যে লাখের নামে কোটি ঢুকবে না তার কোন নিশ্চয়তা নেই কিন্তু। আর এই লোকগুলোকে কোথা থেকে সরকার বসে থেকে খাওয়াবে? তাদের তো কাজ দেবার অবস্থা নেই।
এসব চিন্তা করলে মনে হবে আমাদের ভর্তুকি ওদের দিলেও যেন পূরণ হতো না। তাই আমিও কিন্তু মেনে নিয়েছি বিষয়টা। তাই বলে আমি কি রোহিঙ্গাদের দুরবস্থার জন্য দায়ী?? মোটেই না। কিন্তু রোহিঙ্গাদের চোখে আমি ক্রিমিনাল। আমার মানবতা নাই। খুবই সিম্পল। তাই তারা আমার পক্ষে কথা না বলাটাই সিম্পল। 
তেমনি কোহলি ফেলানীরে মারার জন্য দায়ী না হলেও ক্ষোভের একটা বিন্দু তার উপর গিয়ে পড়লে অস্বাভাবিক না কিন্তু, তেমনি আফ্রিদি যুদ্ধ না করলেও ক্ষোভের আগুনে আমি তাকে পুড়তেই পারি।
খেলা চলে দেশের টাকায়। খেলা চলে বিশ্বব্যাপী। খেলাতে জিততে চায় সবাই। তাই দেশ ব্যাপারটার সাথে রাজনীতি অটোমেটিক জরায়ে যেতে পারে। তাই আপনি যখন টাকলা ভাষায় বলেন," খালার সাথা রাজনেতি মেশাবিননা।" তখন ক্ষোভের একটা ফোঁটা আপনার উপরে পড়লে দোষটা যে আমার তা নয়... দোষটা আপনার।

