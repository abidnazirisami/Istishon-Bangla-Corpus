আতিথেয়তায় বাঙলা কলেজ


অতিথি সেবা বাঙালির ঐতিহ্য।যুগ যুগ ধরে বাঙালি ঐতিহ্য অতিথি সেবা করে।হাজার হাজার বছর ধরে বাঙালিরা লালন করে আসছে তার ঐতিহ্য।লালন করে আসছে তার ভাষা,সংস্কৃতি ও সভ্যতা।
অতিথি সেবা বলতে বোঝায় নিজের যতটুকু আছে তা দিয়ে অতিথিকে আপ্যায়ন করা।নিজের কাছে যদি চা-পাতি থাকে তবে অতিথিকে চা বানিয়ে খাওয়ানো যায়,কিন্তু চাপাতি থাকলে কি অতিথিকে কোপ মারাই আতিথেয়তা?
আমি সবার কাছে একটা বিষয় পরিস্কার করে দিতে চাই,শিরোনামে একটি বিশেষ কলেজের নাম আসলেও আমি বোঝাতে চাচ্ছি না এই কলেজের সবাই একরকম।এই কলেজ থেকে অনেক পুরাতন এবং ঐতিহ্যবাহী একটি কলেজ।তাই এই কলেজ থেকে অনেক নামীদামী মানুষ বের হয়েছেন।আমি অবশ্যই ব্যক্তিগতভাবে বাঙলা কলেজকে শ্রদ্ধা করি।ড. মুহম্মদ শহীদুল্লাহ এর মত একজন মহান ব্যক্তির নাম যেই কলেজের সাথে জড়িয়ে আছে।সেই কলেজকে ছোট করে দেখবার কোন সুযোগ নেই কারো।
এবার আসল ঘটনায় আসি।গত রবিবার,অাগস্ট ৩০,২০১৫।চিড়িয়াখানা এবং বোটানিক্যাল গার্ডেন দেখবার উদ্দেশ্যে রওনা দেই মতিঝিল থেকে।বসুমতি নামক বাসে আমার বন্ধুদের পাশে বসে ছিলাম।বাঙলা কলেজের সামনে আসতেই হঠাৎ করেই বাস থামানো হল।তখন সকাল ১১ বেজে ৫০ মিনিট ।কিছু বোঝার আগেই কিছু ছাত্র নামধারী ছেলে বাসে উঠে পড়ল এবং সব যাত্রীদের নেমে যেতে বলল।
আগে কখনো এরকম পরিস্থিতির শিকার হইনি তাই বেশ অবাক হলাম।এতগুলো মানুষকে মাত্র ৫-৬ জন ছাত্র এসে নামতে বলছে বাস থেকে।কোন কারণ নেই,কোন নোটিশ নেই।"নেমে যেতে বললাম না?নামেন না কেন?"এরকম কথা শুনে যেন অভ্যস্ত এমন ভাব ধরে সবাই নামতে লাগল।কয়েকজন মহিলা নামতে রাজি না হলে তাদেরকেও বারবার বলে নামানো হল।তবে একটা বিষয় পরিস্কার করি,তাদের কথাগুলো ছিল যথেষ্ট ভদ্রভাবে বলা আদেশ।তাদের ভিতরে কোন সংশয় ছিল না যে সবাই নামবে।
নামবার পর অবাক হয়ে দেখছিলাম।বাস ফাঁকাই থেকে গেল অর্ধেকটা।একেরপর এক কম করে হলেও পাঁচটা বাস এভাবে জোরদখল করে নিল তারা।তারপর সেখানে কোন বাসও পাচ্ছিলাম না।অবশেষে ট্রাফিক পুলিশকে নালিশ করলাম।উনি বলে দিলেন,"আমি কি করতে পারি।" বেচারাকে কোন দোষ দিচ্ছি না,যখন আমরা নিজেরাই নেমে এসেছি।
অবশেষে একটা বাস পেয়ে রওনা হই গন্তব্যে।সেই বাসে কন্ডাক্টার আমাদের থেকে মাথা প্রতি দশ টাকা ভাড়া চায়।আমি হঠাৎ বলি,"স্টুডেন্ট মামা।" আমার বন্ধু বলে উঠল,"স্টুডেন্ট বলতে লজ্জা লাগেনা বেটা?"বুকটা মোচড় দিয়ে উঠল।আসলেই লজ্জা লাগবার কথা।একটু আগে স্টুডেন্ট নামে যা দেখেছি তারপরে কিছুক্ষণ হলেও লজ্জা লাগবারই কথা।
এই বাসেও এক প্রভাবশালী ছাত্র পাঁচ টাকার জায়গায় দুই টাকা ভাড়া দেয়া নিয়ে বিশাল ক্যাচাল লাগালেন এবং থ্রেট দিয়ে বললেন,"এই বাস বাঙলা কলেজের সামনে দিয়ে যায়।তোমারে চিনে রাখলাম।"পিছন থেকে আরেকজন বলল,"ধরে টাকা ফেরত নিয়ে নিস।"কন্ডাক্টারের ভাষ্য মতে এই বাসে হাফ পাশ নাই।এটা লোকাল বাস না।
বেশ কিছুক্ষণ কথা বলিনি নিজেদের মধ্যে।হতবাক ছিলাম।যেই ছেলেগুলো নিজেদের বাঙলা কলেজের স্টুডেন্ট বলে তিনটাকার জন্য থ্রেট দেয়,রাস্তায় দাড়িয়ে বাস ফাঁকা করে,নিজেদের কলেজের সামনের রাস্তাকে নিজের মনে করে যা খুশি করে তারা কি আদৌ বাঙলা কলেজের ঐতিহ্য জানে??
বাংলা ভাষা আন্দোলনে যাদের নাম জড়িয়ে আছে,তারা বাংলাকে শিক্ষার মাধ্যম হিসেবে গড়ে তুলতে ১৯৬২ সালে এই কলেজ স্থাপন করেন।যাতে এদেশের সংস্কৃতি কেউ কেড়ে নিতে না পারে।এই কলেজের পিছনে ছিল শত শত ক্ষণজন্মা পুরুষের ঘাম ও রক্ত।শিক্ষকরা দিনের পর দিন বেতন না নিয়ে ৮০ শতাংশের উপর ছাত্রদের পাশ করিয়ে অনুমোদন নেন এই কলেজের।আবুল কাশেম যিনি মূলত এই কলেজের প্রতিষ্ঠাতা তিনি ভলেন্টিয়ারদের মত অর্থের আশা না করেই কাজ করে গেছেন এই কলেজ প্রতিষ্ঠা করতে।
তাদের উদ্দেশ্য ছিল একটাই,এদেশ থেকে অপসংস্কৃতি হটানো এবং এদেশকে মুক্ত ও স্বাধীন করা।
এই স্বাধীনতার জন্য বাঙলা কলেজ স্থাপিত হয়েছিল?বাংলাদেশের সব কলেজের আগে বাঙলা কলেজের দায়িত্ব এ দেশের স্বকীয়তা বজায় রাখার জন্য কাজ করা।কারণ,এই কলেজ ছিল প্রথম বাংলা ভার্সন কলেজ যারা নিজের টাকায় বাংলা পাঠ্য বই বের করে প্রথম।এর ফল এভাবে দিচ্ছেন বাংলা কলেজের কতিপয় ছাত্র?বাস থামিয়ে মানুষকে ভোগান্তিতে ফেলে নিজেদের মিটিং করতে ব্যস্ত তারা।এভাবে তারা স্বকীয়তা রক্ষা করবেন?
বাঙলা কলেজ এদেশের সবচেয়ে বাংলা ঐতিহ্যবাহী কলেজ।আমি জানিনা,এরা কি সত্যিই বাঙলা কলেজের ছাত্র ছিল কিনা।আমি এটাও জানিনা এরা কোন দলের বা কোন মতের।শুধু এটুকু জানি,এরা দেশের ও দশের ভোগান্তি বাড়াবে।
বাঙলা কলেজের ছাত্রদের আমি দোষারোপ করছি না।আমি দোষারোপ করছি তাদের যারা আমাদের বাস থেকে নামিয়েছে।তারা নিজেদের বাঙলা কলেজের ছাত্র বলে পরিচয় দিয়েছে।যদি তারা সত্যিই হয়ে থাকে বাঙলা কলেজের ছাত্র তারপরেও আমি বলব,সব ছাত্ররা এরকম নয়।
তবে,এরপরে কোনদিন বাঙালি জাতির ঐতিহ্যবাহী এই বাঙলা কলেজের সামনে দিয়ে না যাবার চেষ্টা করব।যদি পারি আর কোনদিন যাব না।গেলেও বাস থেকে নেমে সামনে হেঁটে গিয়ে আরেকটা বাস নেবো।আমি বাঙলা কলেজের আতিথেয়তায় মুগ্ধ।এতটাই মুগ্ধ যে,আর কোনদিন যেতে চাইনা।
আমি বাঙলা কলেজের বিরুদ্ধে কিছু বলতে চাইনি,বলতে চেয়েছি ছাত্র নামক কিছু অপবিত্র আত্মার বিরুদ্ধে।
তারপরেও আমি দুঃখ প্রকাশ করছি যদি কোন ভাল ছাত্রের মনে কষ্ট দিয়ে থাকি।আমি আপনাদের কলেজকে না,আমি আপনাদের কলেজের কিছু ছাত্রকে দোষ দিচ্ছি।আমি দুঃখিত,আবুল কাশেম স্যারের কাছে যে তার কলেজকে নিয়ে নেগেটিভ কিছু একটা লিখতে হল।আমি দুঃখিত,ভাষা আন্দোলনের চেতনাধারী সবার প্রতি।

