একবার চিন্তা করেই দেখুন!!


যখন আমাদের কাছে কেউ কোন একটি বিশেষ বিষয়ে বক্তব্য প্রদান করেন,তার পূর্বে বক্তা অবশ্যই ঠিক করে রাখেন কিভাবে তার কথা শুরু করবেন এবং তা বিশ্লেষণ করে শেষে প্রমাণ করবেন।
ফলে খুব সহজেই একজন ভাল বক্তার কথা আমাদের বোধগম্য হয় এবং আমরা তা বিশ্বাস করতে শুরু করি তার বক্তৃতার ঝাঁঝেই।
ফলে একজন ভাল বক্তা ইচ্ছা করলেই আমাদের ভেতর সূক্ষ্ম ভুল বার্তা ছড়িয়ে দিতেই পারেন।এটা তার পটুতা।এই পটু ব্যক্তিরা সবসময় খারাপ না হলেও সবসময় ভালও হবেনা নিশ্চিতভাবেই বলতে পারি।কিভাবে করেন তারা?
খুব সহজ।সূক্ষ্মভাবে ভুল জিনিসটা আমাদের মাথায় ঢোকাতে প্রথমে আমাদের মন বুঝে আমাদের পক্ষ নিয়ে কথা আরম্ভ করে এবং সমাপ্ত করে।মধ্যে দুটি বা একটি লাইনে সামান্য বিষ ঢেলে দেয়।
যেন সে আমাদের বড়ই শুভাকাঙ্খি!মানুষ খুব সহজেই তার কথা বিশ্বাস করে নেয়।কেননা,তাদের পক্ষেই তিনি বলেছেন ৯৫ শতাংশ কথা।
এটার সবচেয়ে খারাপ ব্যবহার হয় ফেসবুক,ব্লগ,অনলাইন পত্রিকায়।আমি কোন উদাহরণে আজকে যেতে নারাজ।
কারণ,আমি চাই একটি পোস্ট পড়বার পর আপনারা ভেবে দেখুন,কথা,তথ্য এবং উদাহরণ কতটুকু যুক্তিযুক্ত,সঠিক,মানসম্মত।

