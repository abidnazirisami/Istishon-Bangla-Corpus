ফেল ও শিক্ষাব্যবস্থার বিরোধীতা করি


>>ফেল এবং শিক্ষাব্যবস্থার বিরোধীতা করি
"আজকে আমি দাঁড়িয়ে গেলাম বিরোধীদের কাতারে,
শিক্ষা যদি নিয়ে যায় আলো থেকে আঁধারে,
প্রগতি কবে আসবে আবার দরিদ্র এই নগরে?
সত্যি,আমি দাঁড়িয়ে গেলাম এপার থেকে ওপারে।"
শিক্ষা।একটি জাতির উন্নয়নের সবচেয়ে মূল্যবান ও কার্যকর চাবিকাঠি।শিক্ষার মান নির্ধারণ করে দেয় সেই জাতি কতটা উন্নত।আমরা অবশ্যই পেছনের থেকে বেশ এগিয়ে শিক্ষায়।তাই আমাদের শিক্ষাবিদরা খুবই চিন্তিত শিক্ষার মানোন্ননয় করতে।
আমি সত্যিই আজকে বিরোধীতা করছি এই শিক্ষাব্যবস্থার।এই শিক্ষাব্যবস্থা কিভাবে আমাদের আলো থেকে অন্ধকারে নিয়ে যাচ্ছে তার কিছু বাস্তব উদাহরণ এখন দিতে যাচ্ছি।
ক)আমাদের শিক্ষাব্যবস্থার সবচেয়ে বড় শোচনীয় দিক হলো পাবলিক পরীক্ষার আধিক্য।পিএসসি,জেএসসি,এসএসসি,এইচএসসি-এই চারটি পরীক্ষা আমাদের ছেলেদের জন্য সবচেয়ে বড় হুমকী।
এর পেছনে কারণ হল, পাবলিক পরীক্ষা মানেই পাস করতেই হবে।পাস করবো না মানে পরের ক্লাসে যেতে পারবো না।কোনভাবেই পারবো না যেতে।তাই যেভাবেই হোক করতেই হবে পাস।এই পাস করতে গিয়ে অসৎ পন্থা অবলম্বন করে বেশ কিছু শিক্ষার্থী।তারা ছোটবেলাতেই শিক্ষা পায় "জীবনে বাঁচতে হলে যেকোন পথ বেছে নাও।হোক তা সৎ বা অসৎ।"
সে যখন বড় হবে তখন সে সহজেই একটা অসৎ কাজ করে ফেলতে পারে।কারণ,তার হাতে খড়ি হয়ে গেছে পাবলিক পরীক্ষাতে।এখন অসৎ হতে তার মন বাঁধা দেয় না।
প্রত্যেকটা পাবলিক পর যখন রেজাল্ট দেয় তখন বেশকিছু শিক্ষার্থী ফেল করে।তাদের জীবনটা কোন পর্যায়ে গিয়ে দাঁড়ায় একবারও কি কেউ চিন্তা করে দেখেছেন?মাননীয় শিক্ষাবিদদের বলছি,যখন একজন ছাত্র ফেল করে তখন না চাইলেও তার জীবন থেমে যায়,পুরো দুনিয়া অন্ধকার হয়ে যায় তার জন্য।অথচ সরকার দেদারসে পাবলিক পরীক্ষার সংখ্যা বাড়ায়ে যাচ্ছে।কেন?
যত বেশি পাবলিক পরীক্ষা হবে ততবেশি চাপ পড়বে ছেলেদের উপর।ততবেশি ছেলে ঝরে পড়বে শিক্ষা থেকে,এত সহজ কথাগুলো বুঝেও কেন পাবলিক পরীক্ষা চারটা করা হল,আমার বোধগম্য নয়।
খ)গ্রেডিং সিস্টেম : এই সিস্টেমটা নিয়ে বরাবরই আমার মনে প্রশ্ন জাগে,"এত বিভাজন কেন?"
এ প্লাস স্টুডেন্ট,এ স্টুডেন্ট,এ মাইনাস স্টুডেন্ট,বি স্টুডেন্ট,সি স্টুডেন্ট,ডি স্টুডেন্ট ব্লা ব্লা ব্লা ব্লা স্টুডেন্ট।ছাত্রদের মধ্যে এত বিভাগের খারাপ দিকটা এত বছরেও কারো চোখে পড়লো না?নাকি চোখ বন্ধ আপনাদের?
একজন ছাত্র একসময়ে বলতো "আমি পাস করছি"।পরের প্রজন্মে বলত,"আমি ফার্স্ট ডিভিশান পাইছি"।তারপর বলত,"এ+ পাইছি"।এখন বলে "সোনা পাইছি"।এই সোনা,রুপা,চাঁদি,হীরকের ভাগবিভাগের আগে দেশের পরিস্থিতি আর বর্তমান পরিস্থিতি একেবারেই ভিন্ন।আগে বাবা-মা এত চাপ দিতো না কারণ "ফার্স্ট ক্লাস" পাওয়া না গেলেও "সেকেন্ড ক্লাস" আসবে।তবু বলা যাবে।আর এখন?"আমার ছেলে ৪.৯২ পেয়েছে" এটা বলার আগে বাবা-মা যেন গলায় ফাঁস দিতে চায়।
কারণটা খুবই সহজলভ্য।"এ" এর উপরে আছে "এ+" তার উপরে "সোনা"।তাই যখন পাশের বাসার ছেলেটা "সোনা" পাবে তখন নিজের ছেলের ''সোনা" নেই বলে বাবা-মার চিন্তার শেষ থাকেনা।
সোনা নিয়ে টানাটানির এক পর্যায়ে দড়ি চলে যায় সিলিং ফ্যানে,আর সেখানে ঝুলে পরে আমাদের ভবিষৎ।
তবু কারো এই "সোনা" টানাটানি শেষ করার ইচ্ছা জাগে না।নিশ্চয় টানাটানির কোন পর্যায়ে নিজের সুখ লুকায়িত আছে,তাই এই "কয়েক শ" সুইসাইড কোন ব্যাপারই না।
গ)ফেল সিস্টেম : আমার মতামত টা আগেই জানিয়ে দিলে কথাগুলো বুঝতে সুবিধা হবে আপনাদের।আমার দৃষ্টিতে "ফেল থাকাটা উচিত ই না।"
এবার নিশ্চয় অনেকের চোখ কপালে উঠে গেছে।অনেকে ভাবছেন,পাগলা নাকি এই ছেলেটা।শেষ করে উঠবেন দয়া করে।আমি আমার কথা প্রমাণ করবো।
শিক্ষাব্যবস্থার যত সমস্যা তার নব্বই শতাংশের কারণ "ফেল" নামক ভয়।দেশে প্রত্যেক পাবলিক পরীক্ষায় কয়েক লাখ "গাধা" (যা সবাই মনে করে) ফেল করে।তাদের জীবনের পরিণতি সবার জানা,এটা নিয়ে কথা না বলি।কেন আমি ফেল এর বিরুদ্ধে সেটায় আসি।
ধরুন,আপনাকে একটা প্লেটে ছয় জাতীয় খাবার দেয়া হয়েছে।"মিস্টি,ঝাল চানাচুর,টক আচার,তিতা করলা,নোনতা সবজীর তরকারী,স্বাদহীন ভাত"।আপনি ধরুন তিতা করলা খেতে পারেন না।বাকি সব আপনি খেয়ে নিলেন।এর ভিতরে মিস্টি আপনি এক নিমিষে খেয়ে শেষ করলেন কারণ,আপনার মিষ্টি ভালো লাগে।পরের বেলা খাবার টেবিলে গিয়ে দেখলেন,আপনাকে শুধু তিতা করলা খেতে দেয়া হয়েছে।কারণ,আপনি ওটা খেতে পারেননি।এটা খাওয়া শেষ করলে আপনাকে আরো বেশি সবধরণের খাবার দেবে গৃহকর্তা।
আমাদের শিক্ষা ব্যবস্থাটা ঠিক এরকম।একটা ছেলে অংকে ফেল করলে তাকে আবার পরের বছর অংক পরীক্ষা দেয়ানো হয়।কারণ,সে পারেনি।কিন্তু সত্যিকারের "গাধার দল" বোঝেনা এই ছেলেটাকে দিয়ে অংক হবেনা।হয়তো সে বড় হয়ে মস্ত বড় লেখক বা পেইন্টার বা কার্টুনিস্ট হতে পারতো,কিন্তু তার জীবন ওই অংক দিয়েই শেষ করা হলো,যা সে কোনদিনও পারবেনা।
অর্থ্যাৎ যেটা আপনি করতে চাননা বা পারেননা,ওটার জন্য জীবন নষ্ট করে সাইকেলের মেকানিক হবেন,কিন্তু আপনি যেটা পারবেন সেটাতে সুযোগ দিয়ে আপনাকে "এই দেশের শিক্ষা ব্যবস্থা" "মস্ত বড় মানুষ হতে দেবেনা।"
নিশ্চয় এই প্রশ্ন মাথায় এসেছে,"কিভাবে তাহলে এদের পাস করাবো?"
খুব সহজ।ফেল জিনিসটা উঠায়ে দিন ব্যস শেষ।সবার রেজাল্ট আগের মত "ডিভিশনে" দেয়া হবে।যেই ছাত্র যেই বিষয়ে খারাপ করবে,সে ওই বিষয়টা পরবর্তীতে স্কিপ করে অন্য বিষয় নিবে।সব ভার্সিটি বা কলেজ আগের মতই ভর্তি করাবে পরীক্ষা নিয়ে।নিজেদের মত ছাত্র বাছাই করবে তারা এতে কোন সমস্যা নাই।
যেই ছাত্র ''রসায়নে'' ফেল সে কেন ঢাবিতে "চারুকলা" পড়তে পারবে না?জনাব নুরুল ইসলাম নাহিদ সহ সব শিক্ষাবিদের কাছে প্রশ্ন থাকল।

