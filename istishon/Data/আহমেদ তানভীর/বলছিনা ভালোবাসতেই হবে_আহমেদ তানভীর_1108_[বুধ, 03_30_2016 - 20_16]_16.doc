বলছিনা ভালোবাসতেই হবে


বলছিনা ভালোবাসতেই হবে আমাকে,
তবু এই স্নিগ্ধ রাতের প্রগাঢ় অন্ধকারে
একটি জোৎস্না হয়ে ধরা দাও এ বুকে।
বলছিনা ভালোবাসতেই হবে আমাকে,
সেটা বলার কি অধিকার ই বা আমার
আছে; তবু এই হালকা সমীরণে
একবার মনে করো প্রথম দেখাকে।
বলছিনা ভালোবাসতেই হবে আমাকে
তবু বসন্তের আগমনের একটি বার্তা
দিয়ে জানিয়েছিলাম একদিন
গ্রীষ্ম আসবেই আমার এ বুকে।
বলছিনা ভালোবাসতেই হবে আমাকে।
বলছিনা,
বলছিনা ভালোবাসতেই হবে।

