সম্পর্ক গুলোতো ভালবাসা থাকলেও স্বার্থ থাকে


প্রতিটি সম্পর্কের পেছনে কোন না কোন স্বার্থ জড়িয়ে থাকে,আমরা নিঃস্বার্থ হতে চাইলেও কোন না কোন স্বার্থ জড়িয়ে যায় সবকিছুর অগোচরে।
বাবার সাথে তার সন্তানের সম্পর্কে বাবা হয়তো নিঃস্বার্থ ভাবেই সন্তানকে ভালবাসে,কিন্তু সবশেষে একটি স্বার্থ জড়িয়ে যায়,তা হল,বংশ পরিচয়।।
স্ত্রী-স্বামীর সম্পর্কে হয়তো দুজনেই হয়তো নিঃস্বার্থ হবার চেষ্টা করতে পারে,কিন্তু স্বার্থ আপনা-আপনিই জড়িয়ে যায়।স্ত্রীর আশ্রয় তার স্বামী,তা সে যত বড়,যত মহান ই হোক না কেন।আবার স্বামীর জন্য তার জীবনে স্ত্রীর প্রয়োজন বোধহয় তারচেয়েও অধিক।
আত্মীয়-স্বজন যার কথাই আপনি বলুন না কেন,ভাই-বোন হলেও স্বার্থ জড়িয়ে যায়।এটা কারো দোষ নয়,এটাই স্বাভাবিক।
কিন্তু মায়ের সাথে সন্তানের সম্পর্কে কোন স্বার্থ থাকেনা।১০মাস পেটে রেখেও সন্তানের নাম হয় বাবার বংশের নামে।
সন্তান ভাল হলে,বাবার ছেলে বা মেয়ে,কিন্তু বখে গেলে সব দোষ মায়ের।
সন্তানের সব ভাল-মন্দের কথা ভেবেই মায়ের দিন কাটে,কিন্তু সন্তান সারাদিনেও একবার মায়ের কথা ভাবার ফুরসৎ পায় না।
তবু মা ভালবেসে যায় নিঃস্বার্থভাবে।।
আধুনিকতার ছোঁয়ায় বর্তমান মায়েরা কেন জানি আমাদের মা-দের মত হচ্ছে না।যারা বাইরে কাজ করেন,তারা সন্তানকে ঠিক সেইরকম কেয়ার নেন না,ঠিক যেমনটা আগের একজন চাকুরীজীবী মা নিতেন।
আধুনিক যুগের যেসব মা,সারাদিন জি-বাংলা দেখে সময় কাটান,তারা ঠিক আগের সেই গৃহিণী মায়ের মত সন্তানের যত্ন নিতে পারেন না,যদিও গৃহিণীপনায় কাজের শুরু আছে শেষ নেই।
এর কারণটা ঠিক দর্শাতে পারব না।হয়তো আমাদের মায়েরা বেশি ভাল ছিলেন!!
তবে এখনো কিছু মা আছেন,যারা সন্তানকে অনেক বেশি ই কেয়ার করেন,ঠিক তাঁর মায়ের মতন।হয়তো তার অনেক কাজ আছে,তবুও তার ভুল হয় না।
তবু মনে হয়,আমাদের মায়েরা বেশি ই ভাল,বেশি ই ভালবাসেন আমাদের। 
আজকের এই বিশেষ দিনে বিশ্বের সকল মা কে সকল সন্তানদের পক্ষ থেকে শুভেচ্ছা ও ভালবাসা। 

