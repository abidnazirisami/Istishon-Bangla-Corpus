 জননেত্রী শেখ হাসিনা ওরা আসছে কাউকে আস্ত রাখব না।।


 মাননীয় প্রধানমন্ত্রী আপনি সংসদে যা বললেন তার ব্যাবচ্ছেদটা একটু দেখুন। শেয়ারবাজার কেলেঙ্কারী নিয়ে আপনি মাত্র একটি লাইনের অবতারনা করেছেন যা বড়ই দুর্বল ও পাশ কেটে বেড়িয়ে যাবার একটা প্রচেষ্টাই মনে হয়েছে মাত্র। আম্বারা ক্ষমতায় এলেই এই বাজারটা কেন যেন অস্থির হয়ে উঠে আপনি তার কোন সদউত্তর দেননি বা দিতে পারেননি। ধরে নিলাম আপনার কথাই ঠিক। ফালু আর বাদল এই সব কারিশমার জন্য দায়ী। এটাকি শুধু বলার জন্যই আমরা আপনাকে প্রধানমন্ত্রী বানিয়েছি। আমার কিন্তু তা মনে হয় না। আরো অনেক কিছুই আপনার করনীয় ছিল। কিন্তু আপনি সেই দিকে না গিয়ে নিজেকে আড়াল করতে অন্যকে দেখিয়ে দিলেন। ফালু বা বাদলের বিরুদ্ধে ব্যাবস্থাটা কে নেবে আপনি না বেগম খালেদা জিয়া। যদি প্রথা বিরুদ্ধ পথে না যাই তাহলে কিন্তু এই কাজটি আপনারই করার কথা ছিল। আপনি কেন করলেন না, তা ঠিক বোধগম্য হলো না। ফালু এবং বাদল রাষ্ট্রের চাইতে শক্তিশালী সেটা বোঝা গেল। কিন্তু সেটা কি ভাবে একটু বুঝিয়ে বলবেন কি? আপনাকে একটা গল্প শোনাই শুনুন। এই গল্পের নায়ক শেয়ার বাজারের একজন ব্যাবসায়ী। তিনি তার জীবনের সমস্ত উর্পাজন শেয়ার বাজারে খটিয়েও যখন থই পাচ্ছিলেন না তখন লোভের কাছে পরাজিত হয়ে যার তার কাছ থেকে টাকা ধার করে শেয়ার কিনে যখন সর্ব শান্ত হলেন। তখন সবাই তাকে টাকার জন্য চেপে ধরলে, তিনি নিরুপায় হয়ে সবাইকে টাকা দেবার নাম করে মালি বাগ রেলক্রসিং এ ডাকলেন। সবাই এলো।সবার সাথে টাকা কিভাবে ফেরত দেবেন তার একটি নীল নকশা তাদেরকে দেখালেন। ঠিক তখনি হুইসেল বাজিয়ে একটি ট্রেন সেই পথ ধরে আসছিল। তিনি অর্থাৎ গল্পের নায়ক কেউ কিছু বুঝে উঠার আগেই এক ঝাপে জীবন দিয়ে সব পাওনাদারের কাছ থেকে নিস্কৃতি নিলেন। আপনি কি ভাবছেন এই লোকটির দীর্ঘশ্বাস আপনাকে ছোবে না। ছোবে । বড় করুন ভাবে ছোবে, যা আপনি কোন অবস্থাতেই ভাবতে পারছেন না।
জামাত বিএনপি শাসন কাল সর্ম্পকে যা বলেছেন তা সবাই কমবেশী জানে। এটা না বললেই বরঞ্চ ভালো হতো কি দরকার নষ্ট মানুষ গুলির কথা গুলি কষ্ট করে বলার।
ছাত্রলীগের ৬০০শত নেতা কর্মিকে ধরেও ওদের তাবে আনতে ব্যার্থ হলেন। এ লজ্জা আপনারই। চলন্ত বিশ্বজিতের সিনেমাটিক মৃত্যুটা আপনার শাসনকালকে এমন ভাবে কুলুশিত করেছে যে, অপরাধীদের বিচার করে সাজা দিলেও মাপ পাবেন বলে মনে হয় না। লোক এখন বেগম জিয়া ও তার চল্লিশ চোরকেই আপনার চাইতে যোগ্য ভাবতে শুরু করেছে। প্রমান স্থানিয় সরকার র্নিবাচন গুলিতে আপনাদের শোচনীয় পরাজয়।
কেউ নির্বাচনে কারচুপির কথা বলেনি। নির্বাচন সুষ্ঠ হয়েছে। তবুও বিএনপি আপনার অধীনে নির্বাচনে যদি না যায় তখন আপনি কি করবেন। বিএনপি ভাবছে এই গুলি বলে আপনি তাদেরকে নির্বাচন থেকে দুরে সরিয়ে বাখার চেষ্টা করছেন। আপনি যেই র্নিবাচন কমিশন সাজিয়েছেন সেটা ঠিক থাকলেই তো হলো। আপনার ভয় কি? তত্ববধায়ক সরকারের বাধা টপকেই তো আপনিও ক্ষমতাশীন হয়েছিলেন।
তেতুল বাবাকে কে আজকের এই আসনটি দিয়েছিলেন মাননীয় প্রধানমন্ত্রী। আপনি । আপনি । আপনি। ধর্মরাষ্ট্র ও ধর্মরাজনীতি চালু রেখে গোকুলে আপনিই তাকে তৈরী করেছিলেন। আপনি ওদের অধিকার দেবেন কিন্তু ওরা যা বিশ্বাস করে তা আপনি শুনতে চাইবেন না তা তো হয় না। আজ যদি তাদের এই অধিকারটি আপনি আপনার স্থুল রাজনৈতিক লাভের আশায় একটি অশুস্থ্য নীতিকে বলবৎ না রাখতেন। তাহলে হয়তো তেতুল বাবারই জন্মই হতো না। যদি ওদের এই অধীকার গুলি না থাকতো তাহলে কি হতো যুদ্ধাপরাধীর ইস্যুতে বিএনপিকে একাই সামলাতে হতো। এই বিরাট ধংশ জজ্ঞের মুখোমুখি আপনাকে হতে হতো না। রাজীব ও দীপ আপনার অপরিনাম দর্শিতার জন্যই অকালে জীবন দিল।
জাতীয় ও আন্তর্জাতিক চাপের মধ্যে যুদ্ধাপরাধের বিচার হচ্ছে। হা এটা সত্য কথা। চাপের নির্দশন গুলিও আমরা বেশ টের পাচ্ছি। রাজাকার সর্দার গোলাম আযম ৯০ বছরের জীবন বীমা আপনাকে দিয়েই করিয়ে নিলেন। আপনি তা করলেন ও মুখে কুলুপ এটে বললেন এ রায়ে জনগনের আশার প্রতিফলন ঘটেছে। সৌদি আরব থেকে বাঙ্গালীদের প্রত্যাবর্তন রুখতেই এই রায় নিয়েই আপনাকে খুশি থাকতে হলো।
তবে আপনার এই ধার্মিক সেজে থাকার বায়নাক্কাটা সাধারন মানুষ খুব ভালো চোখে দেখে না। বঙ্গবন্ধুর কন্যার এই ভরং মানায় না। ধর্মের জন্য নয় দেশের জন্য কাজ করুন। দেশ আপনার পরিবার। সুন্দরবনের লাগোয়া রামপালের বিদ্যুৎ প্রকল্পটি বাতিল করে দিন এতে যদি সত্যসত্যই সুন্দরবনের ক্ষতি হয় তখন আপনি কি আপনাকে ক্ষমা করতে পারবেন। আমার তো মনে হয় আপনি তা পারবেন না।
অতএব কারো ঘারে দোষ না চাপিয়ে। পথে আসুন। নিজের করা ভুলগুলি নিজে নিজেই সংশোধন করুন। নচেৎ ওরা আসছে কাউকে আস্ত রাখবে না।

