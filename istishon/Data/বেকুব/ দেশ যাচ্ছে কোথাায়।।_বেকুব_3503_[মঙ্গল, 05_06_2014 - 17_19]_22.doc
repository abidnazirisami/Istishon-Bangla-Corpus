 দেশ যাচ্ছে কোথাায়।।


হঠাৎ এতগুলি লাশ একসাথে। আবারো লাশ। কেন এত লাশ? এদিকে বেগম জিয়া দলের ভিতর রেডএর্লাট জারী করেছেন। সবাইকে সর্তক অবস্থায় থাকতে বলেছেন। আবার এও বলেছেন যারা গুম করতে আসবে তাদেরকে ঘেরাও করে ধরে রাখতে হবে। অর্থাৎ তারা যেন জানবেই কখন কে কাকে গুম করতে আসবে। বিষয়গুলি কেমন যেন একটার সাথে আর একটা বিষয়ের অদ্ভুত মিল । তুরুপের তাশ সামীম ওসমান। আইভি ঠিক কোন পক্ষের বোঝা মুশকিল। মিডিয়া মুখপাত্র আবার প্রথম আলো। ক্ষমতার স্বাদ আর রক্তের স্বাদের মধ্যে পার্থক্য সম্ভবত খুব একটা হয় না। তবে যারা ক্ষমতায় থাকে তারা এইসব খুনখুনি করে নিজের হাতটা রাঙ্গাবে না। কেন রাঙ্গাবে? তারাতো ক্ষমতায় বসেই আছে। মিঠাই মন্ডা খাচ্ছে। টাকার ভাগাভাগিতে অবশ্য কিছুটা রক্তপাত হয়। ক্ষমতার সোনার হাস সরকার কেন এত সত্তর জবাই করবেন তার উত্তরটাই খুজে পাচ্ছি না।
ঘটনাগুলি একটু পর্যালোচনা করলেই থলের বিড়ালটা আপনা থেকে বেরিয়ে আসবে। সহজ সরল কিছু অংক এখন আপনাকে কষতে হবে। দুইয়ে দুইয়ে চার হয় সেটা আমরা সবাই জানি। ক্ষমতাধরদের কোন ভাবেই আটকানো যাচ্ছে না। ক্ষমতাকে নিরঙ্কুশ করতে ক্ষমতাধরদের যা যা করার দরকার ছিল সবই তারা বেশ কৌশলের সাথে সম্পন্ন করে ফেলেছেন। ভোটারবিহীন র্নিবাচন, দ্রুত বিচার আইন থেকে ৫৭ধারার সব নখগুলি তারা এমন ভাবে ধারিয়ে রেখেছেন যে, যে কেউ আর ইচ্ছে করলেই আন্দোলুন আন্দোলুন খেলাটা যখন তখন আর খেলতে পারছেন না। সুখনিদ্রা আর ক্ষমতার মোহে ক্ষমতাধররাও একটু অসর্তক বা মোহাচ্ছন্ন। সেই সুযোগটাকেই কাজে লাগিয়েছে বিরোধী শিবির তারা কারা সেই নাম পরিচয় না বললেও যে কেউ তাদের এমনিতেই তাদের চিনে নিবে। ষরযন্ত্রের গর্ভে যার জন্ম তিনি আন্দোলনের মতো কঠিন পথে যে এগুবেন না তাতো সকলের জানা।
বর্তমান সরকারে ললাটে এখন যে কালিমা লেপন করা হলো, তা সরকারের অতি আত্মবিশ্বাসের ফল। ফুলপ্রুফ প্লান মানুষ কখনো করতে পারেনি আর ভবিষ্যতেও পারবে না। এখন সরকার আদাজল খেয়ে ঘটনার কারন উদঘাটনের চেষ্টা করবে। পুলিশ র‍্যাব এর মুহু মুহু অভিযানে সত্যটাও হয়তো সবার সামনে চলেও আসবে। বেগম জিয়ার মুখে কথাগুলি যুগিয়ে দেয়াই যাদের কাজ ছিল তাদের টিকিটাও হয়তো কেউ ছুতে পারবে না কিন্তু অনুধাবন করতে পারবে কেন এভাবে সাতটি জীবন অকালে ঝরে গেল। সরকারের ব্যার্থতা ঢাকবার কোন উপায় নেই। সরকার মানুষের নিরাপত্তা নিশ্চিত করতে ব্যার্থ হয়েছেন। আমরা সবাই আজ দাবার গুটি কখন কে হাড়িয়ে যাব তার কোন নিশ্চয়তা নেই।
সংখ্যালঘুদের নিরাপত্তাও সরকার দিতে পারছেন না। তাদের নিরঙ্কুশ সমর্থন ভোগ করেই সরকার যেন তাদের কৃতার্থ করছে। প্রতিনিয়ত অশান্ত হয়ে উঠছে জনপদ হত্যা গুম ও খুনের মতো ঘটনা গুলি ঘটছে মুরখি মুড়ির মতো। বিরোধী পক্ষ সরকারের পতন চায়। কিন্তু পন্থাটা একটু ভিন্ন যেনতেন প্রকারে সামরিক শাসন ইনষ্টল করাই তাদের একমাত্র লক্ষ। বেগম জিয়া ভাঙ্গা রেকড যে ভাবে আজ আবার বাজালেন, তাতে এই সমস্ত ঘটনার পেছনে তাদের মৃদু উষ্কানির একটি চিত্র ফুটে উঠেছে মাত্র।
সরকারের সময়কালে ঘটে যাওয়া সমস্ত অঘটন সমুহের দায় বর্তমান সরকারের। সরকারী যন্ত্রগুলি কি করছে? তাদের নাকের ডগায় বসেই দুস্কৃতি কারীরা সরকারকে বিব্রতকর অবস্থায় ফেলে দিয়েছে। সরকার ব্যার্থ হলে বিরোধী শিবির ঘড়ে ফসল তুলবে। এটাই নিয়ম।

