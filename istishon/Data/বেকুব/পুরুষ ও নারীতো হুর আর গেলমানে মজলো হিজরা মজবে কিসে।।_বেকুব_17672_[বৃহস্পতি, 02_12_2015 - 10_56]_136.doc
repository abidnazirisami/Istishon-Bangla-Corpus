পুরুষ ও নারীতো হুর আর গেলমানে মজলো হিজরা মজবে কিসে।।


ছেলে বেলায় শিক্ষক মহাশয়কে দেখে মনে হত, তিনিই বুঝি সমস্ত শিক্ষা দীক্ষার আকর। আজকে দেখছি ঠিক তার উল্টো। শিক্ষকরা শিক্ষক কম, ব্যাবসায়ী বেশী। কিছু কিছু শিক্ষক আবার ধর্ষক রুপেও আবির্ভুত হন। শুধুমাত্র নিজের কন্যা সন্তানটি ছাড়া অন্য কোন মেয়ে মানুষকে আমরা মানুষ ভাবতে রাজী নই। খুব হেংলার মত নারী দেহের ভাজে, ভাজে আটকে যায় আমাদের চোখ,এতে বিব্রত বোধ করে ঘটনার শীকার। তাতে আমাদের কিচ্ছুটি যায় আসে না। আল্লার দুনিয়ায় পন্যসামগ্রীর যেমন বৈচিত্র আছে, তার আবার দর্শনর্থি থাকবে না, তা কি হয়। ধর্ম মানি কিন্তু এত তুচ্ছতিতুচ্ছ ঘটনা আল্লা খেয়াল করেন কি? আবার আপনিই বলছেন আল্লার হুকুম ছাড়া গাছের পাতাটি পর্যন্ত নড়তে পারে না। আবার কি বিপদ দেখুন দুষ্ট লোকটি যদি বলে বসে আল্লার নির্দেশেই সে এই দুস্কর্মটি করেছে, তাকে কি তখন দোষী সাব্যস্ত করতে পারবেন। তাইতো বিশ্বাসীরা তর্কটা বাদ দিয়ে বিশ্বাসের ব্রেকেটে নিজেদের বন্ধ করে ফেলেছেন। পৃথিবী মানুষের অবাধ বিচরনের স্থল। যার যা খুশি করুক, সেখানে কারো কোনো মাথা না ঘামানোই ভাল। তবে আমার জন্য যেন অন্য মানুষের কোন অসুবিধা না হয়। এটাই আমাদের মনে রাখা উচিত। মানব কুলে নারী, পুরুষ ও হিজরা এরা সবাই মানুষ। সর্বোপরি এরা সকলেই সমান অধিকার ভোগ করবে সেটা হওয়াই ছিল স্বভাবিক। কিন্তু তা হয়নি, তা হবেও না কোন কালে। সুবিধা ভোগি মানুষগুলি সুবিধা প্রত্যাসি মানুষদের ঘৃনা করেন। এটাই স্বাভাবিক। সবাই যদি স্বর্গসুখে দিন কাটায় তবে দোজখ সৃষ্টির মাহত্ব কোথায়। পৃথিবীতে দারিদ্র একটি দোজখের নাম। আমার ভাল মন্দ নির্ধারন করি আমি। আমার জন্য কেউ দায়ী নয় বা কাউকে দায়ী করা উচিত নয়। অশিক্ষা মুর্খতা সবই দোজখের আকারে মানুষের কর্মফলের প্রাপ্তি। সেই আদিমকাল থেকে অদ্যাবধি মানুষ থেকে মানুষকে সুকৌশলে পৃথক করার যে রেওয়াজটা চলে আসছে, বিভিন্ন অবকাঠামোর অন্তরালে, যার ন্যায় সংগত কারন অনুউপস্তিত। বংশ মর্যদায় ভাগ, সাদায় কালোয় ভাগ, সুন্দর অসুন্দরে ভাগ, ভাষা ভেদে ভাগ, ধর্মে ধর্মে ভাগ। সহায় সম্পদের ফারাকে ভাগ। সবই মানুষ তার কুবুদ্ধির ঘুর্নিপাকে পড়েই নিজেকে অন্যের চাইতে বেশী লাভবান করতেই, নিজের প্রয়োজনে নিজ হাতে যুক্ততর্ক ও শক্তি প্রয়োগ করে বানিয়েছে। স্বাভাবিক মানুষের সমাজে হিজরাদের স্থান নেই। হিজরার জন্ম বৃত্ত্যান্ত কি? হিজরারা স্বাভাবিক মানুষের যৌন মিলনেরর ফলেই পৃথিবীতে আসে লিঙ্গ প্রতিবন্দি হয়ে। এই বিকৃত জন্মের পেছনে তাদের বিন্দুমাত্র হাত থাকে না। আমার জানতে ইচ্ছা করে এই হিজরা সম্প্রদায় মৃত্যুর পর কি পাবে। পুরুষ ও নারীতো হুর আর গেলমানে মজলো হিজরা মজবে কিসে। তাদের কি হবে। বেহেশতেও কি তারা উচ্ছিষ্ট হয়েই পড়ে থাকবে, বেহেস্তের কোন কানাকাঞ্চিতে।
ধর্ম নিয়ে বাড়াবাড়ি ও ধর্মকে পুরোপুরি অস্বীকার দুটোই উগ্রতা। ধর্মটা এসেছিল বলেই হয়তো আমরা আজ সভ্যতার দ্বারপ্রান্ত পর্যন্ত পৌছুতে সক্ষম হয়েছি। পুড়োনোটা আকরে ধরে থাকাটাও যেমন বোকামি পুরনোটা ছুড়ে ফেলে দেয়া বা অস্বীকার করাটাও অন্যায়। পুরনোটাকে স্বরণে রেখে সামনের দিকে এগিয়ে যাওয়ার নামই সভ্যতা।

