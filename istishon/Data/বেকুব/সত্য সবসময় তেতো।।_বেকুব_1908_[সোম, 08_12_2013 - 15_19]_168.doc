সত্য সবসময় তেতো।।


সত্য কথাটি বরাবর তেতোই লাগে। সত্যকথায় রঙ লাগানোর প্রয়োজন পড়ে না। সত্য নিজ গুনেই সুন্দর। এসব বোঝার মতো মানুষ কই। নিজেকে বড় করতে গিয়ে বার বার আমরা অন্যকে বুঝে শুনেই ছোট করে ফেলি। আসল জিনিসটি কেউ বুঝতেই চাই না। মানুষে মানুষে পার্থক্য মানুষই রচনা করে। নিজের সুযোগ ও সুবিধা বাড়িয়ে নেবার জন্য। এটা মানুষের সহজাত প্রবৃত্তি। এটা থেকে কেউ মুক্ত নয়।যারা এইসবের উর্ধে নিজেকে নিয়ে যেতে পারেন তারাইতো প্রকৃত মানুষ বা মহাপুরুষ। কোন বিষ্ঠায় গন্ধ নেই? প্রশ্ন করলে এর উত্তর কি হবে। উত্তরে হয়তো বলা হবে বিষ্টার স্বভাব গত আচরনই বোটকা গন্ধ উৎপাদন। কথাটা একশত ভাগ খাটি। তাইতো ঐসকল দ্রব্য নিয়ে ঘাটাঘাটি করতে বারন করে গেছেন মনিষিরা। দোষে গুনে মানুষ। মানুষের দোষ খুজতে অনুবীক্ষন যন্ত্র লাগে না। আবার গুনি মানুষটির গুন দেখতে বা দেখাতে কেউ এগিয়েও আসবো না।তাহলে গুনি মানুষ কিংবা ভালো মানুষ পাবো কোথা থেকে। আল্লামা শফি আমার আপনার কাছে মৌলবাদী হলেও মৌলবাদীদের মাথার মনি তিনি। তিনি যা বিশ্বাস করেন তাই তিনি ধারন করেন এটাও একটি ভাল গুন। তার বিশ্বাসে ভুল থাকতে পারে তাই বলে তাকে অপমান বা অপদস্ত করার অধিকার রাষ্ট্র আপনাকে দেয়নি। আপনি যেমন আপনার দুনিয়ায় সর্ব জ্ঞানে জ্ঞানী মহাপন্ডিত। আল্লামা শফি যদি ওটাই নিজের ক্ষেত্রে ভেবে বসে তাহলে তাকে কি দোষী বলা যাবে। না যাবে না। ধর্মিও অনুশাসন গুলি কেন অনুসরন করা হয় জানেন, যাতে করে মানুষ নিয়মানুবর্তিতা ও শৃঙ্খলার বেড়াজালে নিজেকে অভ্যস্ত করে তুলতে পারে। চর্চা, চর্চা ও চর্চাই লক্ষে পৌছানোর মুলমন্ত্র। চুরিও ঠিক তেমনি ধনি মানুষগুলির ধন গড়ে তোলার, আড়ালের মন্ত্র। এ কথা কে না জানে। ধনি মানুষগুলির ধনি হয়ে উঠার পেছনের গল্প গুলি সত্যের অপলাপ ছাড়া আর কিছুই নয়। আমরা মানুষ তাই বলে স্বাভাবিক সহজাত প্রবৃত্তি গুলিকে অস্বীকার করবো কিভাবে।
মানুষের মধ্যে মুনুষ্যত্ব উন্নয়নে যিনি সব চাইতে বেশী কাজ করে গিয়েছিলেন তিনি আর কেউ নন, তিনি মোহাম্মদ। হজরত মোহাম্মদ (সা:)। আমার জানামতে তিনি জীবনে কাউকে ছোট করেছিলেন বলে কখনো শোনা যায়নি। তিনি তার বাস্তব জীবনে স্বচ্ছতার সাথে নিজের ভুলগুলিকেই সুধরে নিতে স্বচেষ্ট ছিলেন। কিন্তু আজও আমরা তার নখের যোগ্য হয়েও নিজেদের গড়ে তুলতে পারলাম না। এটা আমাদের দোষ না দোষ আমাদের অপ্রতিরোধ্য বুদ্ধির যা দিনে দিনে আমাদেরকে মানুষ থেকে অমানুষে পরিনত করছে। আমরা কেউ নিজের দিকে তাকাই না। আমরা ধরেই নেই যে, আমি ভাল বাকিরা খারাপ। আমরা যুক্তিতর্কের মাপকাঠিতে পরিমাপ করে কিছুটা অন্যায়কে ন্যায় বলে চালিয়ে দিতে নিজের ক্ষেত্রে অন্যায় বলে ভাবি না। মনিষিরা ন্যায় ও অন্যায়ের মধ্যে পরিস্কার যে রেখাটি অঙ্কন করে দিয়েছেন তার বাইরে সমস্তকিছুই অবৈধ। আন্যায় যে করে আর অন্যায় যে সহে দুজনকেই সমান ভাবে তিরস্কার করা হয়েছে। এই দুইটি প্রবনতাই মানুষ্যজাতীর জন্য ক্ষতিকর। আমাকে যারা মন্দ বলে নিজেদের বেশ বড় করে নিয়েছেন তারা কি একটি বারের জন্য বুঝতে চেষ্টা করেছেন যে, তারা কতটুকু পর্যন্ত বড় হতে পেরেছেন। আমি শুধু বুঝি শোষক আমরা সবাই হতে চাই। যারা ক্ষমতাধর, ওরা সুযোগ সংরোক্ষন করছে আর আমরা চামচামি করে সেই সুযোগের মধ্যে ঢুকে যেতে চাইছি, এই তো তফাৎ। যেই শ্রেনীটার সমালোচনায় আমরা উচ্চকন্ঠ। সেই মানুষগুলিকে ফুলের মালা দিয়ে তো আমরাই বরন করে নেই।নিজের দোষ অন্যের ঘাড়ে চাপানটা কতটা যুক্তিযুক্ত। ওদের দাত আর নখ যদি এতোটাই তীন্খ হয় তো আপনি বা আমি বেচে আছি কিভাবে। আযথাই কথার ফুলঝুড়ি ছড়িয়ে সস্তা বাহবা হয়তো মিলেতে পারে। সমাধান মেলে কি?

