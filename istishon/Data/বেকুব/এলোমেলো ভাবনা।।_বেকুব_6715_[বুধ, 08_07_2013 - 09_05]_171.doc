এলোমেলো ভাবনা।।


একটি মুহুর্ত অন্য একটি মুহুর্ত থেকে উত্তম। এমন কথা যারা বলে আমি তাদের দলের নই। মুহুর্ত গুলো সময় এর বয়ে চলার গতি প্রকৃতিকে বোঝানোর জন্য ব্যাবহার করা হয় মাত্র। সময় একটি চলমান ধারনা। কোন অবস্থাতেই এটা আটকে বা বন্ধ হয়ে যাবার উপায় নেই। বন্ধ বা আটকে গেলেই ঘটে যাবে লঙ্কাকান্ড। যা কল্পনা করাও কষ্টসাধ্য ব্যাপার। আমরা মানুষ আর প্রকৃতি আমাদের শিক্ষক। আমরা প্রতিনিয়ত প্রকৃতির কাছ থেকে শিখছি। আমরা আমাদের চলার পথকে সহজসাধ্য করতেই যাবতীয় নিয়মকানুন গুলির অবতারনা করেছি। এই যে এই সব দিনরাত্রি, তাদের যে পর্যায়ক্রমিক আর্বতন, তাকে একটি সময়ের ছকে বেধে আমরাই র্নিমাণ করেছি সেকেন্ড, মিনিট ও ঘন্টার এ্যামিনেশান। চব্বিশ ঘন্টার আদলে দিনবাত্রিকে বেধেছি। তার পর সপ্তাহ, মাস, বছর, যুগ ও শতাব্দি। এই সবই র্নিমিত হয়েছে মানুষের প্রয়োজনে। প্রকৃতির কোনপ্রকার মাথা ব্যাথা নেই এইগুলি নিয়ে। যা অতীত হয়ে যাচ্ছে তা অতীত, এখানে ঘুরে ফিরে ফিরে আসার কোন সম্ভাবনা নেই। এই বয়ে চলা গতির মধ্যে বিশেষ্যত্ব খোজাটা মুর্খতা। প্রকৃতির নিয়মে বয়ে চলা সময় এর ফিরে ফিরে আসার কোন সম্ভাবনাই নেই। তাই এই বার গননার এ্যামিনেশান আমাদের জীবনের গতি প্রকৃতির হিসাব মেলাতে সাহায্য করে মাত্র। এর বেশী আর কিছু নয়। আমরাই আমাদের নানাবিধ প্রয়োজনে কিছু কিছু দিন বা রাত্রীকে বিষেশত্ব দেই। তাতে সময এর কোন যায় আসে না। লাভ ও ক্ষতির হিসাবটা মানুষকেই বহন করতে হয়। সীমাবদ্ধ বলয়ের মধ্যে মানুষ যেমন থাকতে ভালবাসে আবার এই সীমাবদ্ধ বলয়ের সীমা লঙ্ঘন করে এই মানুষই নির্মাণ করে আরো একটি মাইলষ্টোন। এতে করে সীমানার কোন ক্ষতি হয় না বেড়ে যায় সীমানার চৌহুদ্দি। ভুল ধারনা বা ভুল বিশ্বাসকে আকরে ধরে পেছনে পড়ে থাকা যায় হয়তো, তাতে করে ক্ষয়িষ্নু মানুষের ক্ষয় কি রোধ করা যায়, যায় না। তাই স্বাভাবিক গতি প্রকৃতির উপর নিজের অবস্থানটা নিস্চিত করতে পারলেই আসল কাজের কাজটি হয়ে গেল বলে ধরে নিতে হবে।

