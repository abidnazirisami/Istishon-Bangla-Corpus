পেঁয়াজ কেন কাঁদায়__


প্রিয় পাঠক আপনারা ছোটবেলা থেকেই নিশ্চই লক্ষ্য করেছেন পোঁজ কাটলে আমাদের চোখ থেকে কান্নার মত অনবরত পানি বেরোতে থাকে। আপনি যতই চেষ্টা করেন না কেন একে থামাতে পারবেন না। আপনাদের মনে নিশ্চই প্রশ্ন জেগেছে পেঁয়াজ কাটলে কেন আমাদের চোখে জ্বালাপোড়া সৃষ্টি হয় বা আমাদের চোখথেকে কেনই বা অনবরত পানি ঝরতে থাকে। মা-খালাদের পোঁয়াজ কাটার সময় তাদের কান্নাদেখে আপনার নিশ্চই জানতে ইচ্ছে হয়েছে ইস এমন কি কোনো উপায়নেই যারদ্বারা পেঁয়াজ কাটলেও চোখ জ্বলবেনা। আজ আপনাদের সাথে এই বিষয়টিই শেয়ার করব।
মানুষের মত উদ্ভিদেরও বেড়েওঠা এবং বিকাশের জন্য নানাবিধ খনিজ লবণ লাগে।এই খনিজলবণের মধ্যে অন্যতম হল সালফার। অন্যান্য উদ্ভিদের তুলনায় পেঁয়াজের (Allium cepa) সালফারের চাহিদা বেশি। এই সালফার তার শরীরে একধরণের রাসায়নিক যৌগ তৈরী করে তার নাম অ্যামিনো এসিড সালফোক্সাইড (Amino acid sulfoxide)। যখন পেঁয়াজকে কাটা হয় তখন ছেদকৃত পেঁয়াজ কোষ থেকে অ্যালিনেসি (Alliinase) নামক এক ধরনের এনজাইম তৈরী হয় যা এই অ্যামিনো এসিড সালফোক্সাইড এর সাথে বিক্রিয়া করে তাকে ভেঙে এক প্রকার সালফেনিক এসিড সঠিক করে বল্লে ১-প্রোপেনিসালফেনিক এসিড (1-propenesulfenic acid) তৈরী করে। এই সালফেনিক এসিড পরবর্তীতে ল্যাক্রিমেটরি ফ্যাক্টর সিনথেসিস (lachrymatory factor synthase or LFS) নামে দ্বিতীয় আরকটি এনজাইমের সাথে বিক্রিয়া করে সিন-প্রোপেনিথাল-এস-অক্সাইড (syn-Propanethial S-oxide (C3H6OS)) নামক একধরণের গ্যাসতৈরী করে যা বাতাসে বাহিত হয়ে আমাদের চোখের সংস্পর্শে এলে আমাদের চোখের স্নায়ু উদ্দীপ্ত হয়ে যন্ত্রণার অনুভুতি সৃষ্টি করে। তখন আমদের মস্তিষ্কের নির্দেশে অশ্রুগন্থি থেকে অশ্রু উদগত হয়ে এই ঝামেলাকে ধুয়ে ফেলতে সচেষ্ট হয়। এর ফলে আমাদের চোখ বেয়ে অনবরত অশ্রু নির্গত হতে থাকে।
সুতরাং যারা অশ্রু নির্গত নাকরে পোঁয়াজ কাটতে চান তারা নিম্নোক্ত কাজগুলি করতে পারেন-
1. পেঁয়াজকে কিছুসময় ফ্রিজে রেখে তারপর কাটতে পারেন যাতে কাটার সময় এনজাইম বের হতে না পারে। ফলে গ্যাসও তৈরী হবেনা।
2. পেঁয়াজকে পানিতে রেখে কাটতে পারেন, তাতে গ্যাসটি পানিতে মিশে যাবে চোখে আসবেনা।
3. পেঁয়াজ খোসা ছাড়িয়ে দুইটুকরা করে কিছু সময় পানিতে রেখে দিতে পারেন।
4. পেঁয়াজ কাটার সময় পাশথেকে টেবিলফ্যান ছেড়েদিন যেন গ্যাসটি উড়ে অন্যদিকে যায়, চোখে আসতে না পারে।
5. আপনি চোখে বায়ুরোধী গগলস পড়েও পেঁয়াজ কাটতে পারেন।

