সাবধান আওয়ামীলীগ এবং সাবধান রাজাকারের বাচ্চা।


গতকাল হবিগঞ্জে ছিলাম। দুপুরে লাঠির মাথায় সাদা এক টুকরো কাপড় বেঁধে এবং কাপড়টা লাঠিতে পেঁচিয়ে মিছিলে দল বেঁধে লোক জন যাচ্ছে। পৌর সভার মাঠে। দুই ঘন্টা সেখানে যুদ্ধপরাধীদের মুক্তির জন্য সভা করে। পুলিশ সার্কিট হাউসের সামনে দাঁড়িয়েছিল। কোন সংঘর্ষ হবার সম্ভাবনাও দেখি নাই। এবং হয় নাই। জামাতের সভার ব্যানারে লেখা ছিল শান্তিপূর্ণ সমাবেশ। কোন ব্যানারে নিজেরাই লিখেছে শান্তিপূর্ণ সমাবেশ। তার মানে আগে যে সব সমাবেশ তারা করেছে তা শান্তিপূর্ণ ছিল না? এটা তাদের নতুন ফর্মুলা। কিন্তু পুলিশ হঠাৎ নীরব কেন? সাপে নেউলে সম্পর্ক হঠাৎ গলায় গলায় ভাব কি ভাবে হলো? 
বিএনপির নেতারা বলা বলি করছে। সরকারের এই পলিটিক্স নিয়ে তারাও উদ্বিগ্ন। কারন লীগ কি করতে চাচ্ছে তারা বুঝতে পারছে না। হঠাৎ পুলিশের এই নমনীয় আচরনের হেতু কি? সরকার কি তবে নতুন কোন পরিকল্পনা করছে? আবার জামাত হঠাৎ নিজেদের স্বরূপ ছেড়ে হঠাৎ কেন এই শান্তিপূর্ণ সমাবেশের আশ্রয় নিয়েছে? তাদের সব কর্মকাণ্ডেই তো বিএনপি সমর্থন দিয়ে আসছিল। তাহলে জামাতের এই পরিবর্তনের আসল উদ্দেশ্য কি? 
স্থানীয় এক বিএনপি নেতার সাথে আমার কথা হয়েছে কয়দিন আগে। সে অকপটে স্বীকার করেছে জামাত নিষিদ্ধ হলে বিএনপির কোন ক্ষতি হবে না। তিনি বিশ্লেষণ করে দেখিয়েছেন যে জামাতের যে ভোট আছে তা কোথায় যাবে? নিশ্চয় আওয়ামি লীগে না! তবে এই ভোট গুলো তো বিএনপিতে পড়বে। জামাত থাকার চেয়ে নিষিদ্ধ হলে বিএনপির জন্য বেশি লাভের। খালেদার দলের অন্যরাও মনে হয় তাই চাইছে। জয়নাল আবেদীন ফারুককে একবার বলতে শুনেছি আপনারা তো ক্ষমতায় চাইলেই তো জামাতকে নিষিদ্ধ করতে পারেন। কথাটা যে ভাবেই বলুক অন্তত নিষিদ্ধ করা বিষয়টা যে তাদের চিন্তায় আছে তা স্পষ্ট।
বাচ্চু রাজাকারের ফাঁসির রায় হওয়ার পরে আমরা ধরেই নিয়েছিলাম সবার ফাঁসি হবে। যারা এখন বন্দি আছে তারা প্রত্যেকেই বাচ্চু রাজাকারের চেয়ে বেশি অপরাধ করেছে। আমাদের মাথায় এর বাইরে আর কোন চিন্তা কাজ করেনি। সকাল থেকেই আমি বার বার অপেক্ষা করছিলাম কখন রায় ঘোষণা হবে। বাচ্চু রাজাকার দেশ থেকে পালিয়ে যাওয়ায় এবং এখনো পর্যন্ত তার সু স্পষ্ট কোন সন্ধান না থাকায় আমরা কিছুটা আশাহত ছিলাম। মনে মনে পরিকল্পনা ছিল যাক যারা এখন খাঁচার ভেতরে আছে তাদের তো অন্তত বিচার করতে পারব। কিন্তু আজকে সেই রায় আমাদের নিরাশ করেছে।
কিন্তু রায়ের পর কসাই কাদেরের ভি চিহ্নিত হাত দেখেই বুঝতে পারি তারা কতটা খুশি হয়েছে। গতকাল যখন তারা কর্মসূচি ঘোষণা করে তখন আমাদের মতো তারাও কি নিশ্চিত ছিল যে তার ফাঁসি হবে? আমার ধারনা তারা জানতো যে তার ফাঁসি হবে না। না হলে কর্মসূচির আগে "যদি" রায় বিপক্ষে যায়, তবে কঠোর আন্দোলন হবে। এই যদি কথাটাতেই আমার সন্দেহ আছে। রায় ঘোষণার আগে নিশ্চিত কথা বলা যায় না ঠিক আছে। কিন্তু আমরা তো দেখেছি স্লোগান থাকে "…' এর কিছু হলে জ্বলবে আগুন ঘরে ঘরে। কিন্তু তাদের স্লোগান এমন ছিলনা। তারা "যদি" এর উপর ভরসা করেছে। এই যদি বলার সাহস তারা কোথায় পেল। তারা কি তবে আগেই ধারনা করতে পেরেছিল কাদের কসাই এর ফাঁসি রায় হবে না! তারা কি করে এই তথ্য পেয়েছিল?
হাজারটা প্রশ্ন সব সময়ই আমার মাথায় থাকে। এই রায় পাওয়ার পর একটা স্টাটাস দিয়েছিলাম। সেটাও প্রাসঙ্গিক বলে মনে করছি। 
রায় ঘোষনার সাথে সাথেই জামাতের নেতাকে ডেকে আনলো আওয়ামীলীগ। 
আ.লী: কালকে একটা হরতাল ডাকেন।
জা:আজকে তো আপনাদের কথায়ই হরতাল দিলাম। রায়তো আমরা আগেই জানি।
আ.লী: কালকেও আবার ডাকেন।
জা:রায় তো আমাদের কথা মতোই হয়েছে।তাহলে কেন আবার হরতাল ডাকবো !ইস্যুটা কি?
আ.লী: আপনারা খুশি করার জন্যই তো এমন বিচার করলাম।তবু কাল একটা হরতাল ডাকেন, এই রায়ে আপনারা সন্তুষ্ট না এই ইস্যুতে ঢাকেন। সব রকমের সহায়তা আমরা দেব।
জা: কিন্তু রায়ে তো আমাদের নেতা কর্মীলা সন্তুষ্ট। কালকে আমাদের আনন্দ মিছিল হবে। কিন্তু .....ঠিক আছে আপনারা যেহেতু বলতেছেন ডাকবো। কিন্তু কারনটা কি বলবেন তো!
আ.লী: আপনারা আন্দোলন না করলে,হরতাল না দিলে তো বিচার প্রশ্নবিদ্ধ হয়ে যাবে। মানুষ যদি বিষয়টা বুঝে ফেলে তাহলে আমাদের দুজনের জন্যই ক্ষতি। ফাঁসির জন্য জনগণ চাপ দিবে।
জা:কিন্তু হরতাল করতে যা খরচ...।
আ.লী: কোন চিন্তা নাই, কালকের সব খবর মেনেজ করে দেয়া হবে।
জা.................এই বিচার মানি না...ব্লা ব্লা ব্লা......
আমার ধারনা এই বিষয়টা সু পরিকল্পিত। আওয়ামীলীগের কিছু নেতারা বলতেছে তারা হতাশ। কেউ বলছে রায় সন্তুষ্টি জনক হয়নি। কেউ বলছে জনগণের ইচ্ছার প্রতিফলন হয়নি। 
জামায়াতে ইসলামীর সহকারী সেক্রেটারি জেনারেল আবদুল কাদের মোল্লার বিরুদ্ধে আন্তর্জাতিক অপরাধ ট্রাইব্যুনালের দেওয়া রায়ে ‘চরম’ হতাশা ও অসন্তোষ প্রকাশ করেছে সেক্টর কমান্ডারস ফোরাম।
কিন্তু আইনজীবীদের মাঝে কেউ বলছে রায় আমাদের নিরাশ করেছে,অ্যাটর্নি জেনারেল মাহবুবে আলম বললেন প্রত্যাশা পূরন হয়নি,
আন্তর্জাতিক অপরাধ ট্রাইব্যুনালে রাষ্ট্রপক্ষের প্রধান কৌঁসুলি গোলাম আরিফ বলেছেন, ‘প্রত্যাশা করেছিলাম, কাদের মোল্লার মৃত্যুদণ্ড হবে। তবে ট্রাইব্যুনাল যে রায় দিয়েছেন, তার বিরুদ্ধে আমার কোনো অভিযোগ নেই।’ 
এই অভিযোগ না থাকার মানে কি আপিল করবে না! আমাদের জনসাধারণের এত অভিযোগ আছে অথচ আপনার নেই কেন? আর আপনার প্রত্যাশা যদি না থাকে তবে কেন অভিযোগ নেই বলছেন।
বিএনপি আছে নীরব জামাত যদিও হরতাল দিয়েছে । কিন্তু আমরা বুঝতে পারি তারাও খুশি।
আওয়ামীলীগের নেতার যদি অসন্তুষ্ট হয়। সাধারণ মানুষ যদি অসন্তুষ্ট হয়,বিএনপি যদি অসন্তুষ্ট হয় ,আমরা সবাই অসন্তুষ্ট হলাম। তাহলে কেন এই বিচার ? সরকার নিজেই অসন্তুষ্ট,বিরোধি দল নিরব,জনসাধারন ক্ষুদ্ধ। তবে কার ইশারায় এমন রায় হলো? আমাদের সরকারের উপর কি আরো কোন অশুভ হাত এই কাজ ঘটিয়েছে? 
আমরা এই আওয়ামীলীগ কে চিনি। আপনারা যদি এই বিচার নিয়ে কোন রকম গেম খেলতে চান। তার পরিণতি ভাল হবে না।এই দিন শেষ নয়। আমাদের কাছেই আবার ভোটের জন্য আসতে হবে। তাই সাবধান করে দেই। এই বিচার নিয়ে কোন চুদুর বুদুর করবে না। এই রায়ের বিপক্ষে যদি আপিল না হয় তবে আমরা ধরে নেব আপনারাই জামাতকে মুক্তি দিতে আমাদের সাথে প্রহসন করছেন।

