কতিপয় ডাবল স্টান্ডার্ড


১। আমি বসেছি বাম পাশের সারিতে ডানের সিটে, আর হুজুর বসেছে ডানপাশের বায়ের সিটে। বয়স কত আর হবে ২০ থেকে ২৭ এর মধ্যেই হবে। পাঞ্জাবি , পাজামা এবং মাথায় সবুজ রঙ্গের পাগড়ি। তাকে দেখে আমি বেশ কৌতুহল অনুভব করলাম। একটু পরেই দেখি পকেট থেকে একটা আইফোন বের করে ফেসবুক ব্যবহার করছে। মনে মনে বলছি বাহ স্মার্ট হুজুর। হঠাৎ ফোন আসল তার আর একটা মোবাইলে সে খুব আস্তে আস্তে পাঞ্জাবির পকেট থেকে মোবাইলটা বের করল। বাহ হুজুর দেখি দারুন একাধিক মোবাইল ব্যবহার করে। কিন্তু সবচেয়ে অবাক বিষয় ছিল হুজুরের মোবাইলের রিংটুন। আপনারা ভাবছেন কোন হিন্দি গান বাজছিল? কোরান তেলায়াত? ইসলামী সঙ্গিত? কোনটাই না। আমিও নিজের কানে প্রথমে বিশ্বাস করতে পারিনি। তার রিং টোন হচ্ছে " একটি মুজিবরের কন্ঠে লক্ষ মুজিবরের ধ্বানি....”
২। আমার রুমের সামনেই যে ট্রাফিক মোড়টা আছে এখান যে কয়জন ট্রাফিক পুলিশ ডিউটি করে তার মধ্যে গিয়াস নামে একজন আছে। মধ্য বয়সের। তাকে দেখলেই আমার কেমন যেন বিরক্ত আসে। এই পুলিশ ডিউটিতে থাকা অবস্থায় কোন ট্রাক টাকা নিয়ে যেতে পেরেছে বলে মনে হয় না। আর রিকসা ওয়ালা,ইজিবাইক,সিএনজি চালকদের অকথ্য ভাষায় গালাগাল করে।সে যে পাশে থাকে আমি পারত পক্ষে তার পাশ দিয়ে রাস্তা পার হইনা। কিন্তু আমার অভিজ্ঞতায় দেখেছি প্রতিদিন সে অনেক নারী,শিশু এবং বয়স্ক মানুষকে হাত ধরে রাস্তা পার করে দিচ্ছে। আজ বৃষ্টির মাঝে ছাতা দিয়ে ধরে ধরে এক বৃদ্ধকে রাস্তা পার করে দিচ্ছে।
আমি পাপ পূন্যে বিশ্বাস না করলেও,“মানুষের উপর বিশ্বাস হারানো পাপ"
 এই কথাটা বিশ্বাস রাখি।
৩। হোটেলের মালিকের সাথে বসে আড্ডা দিচ্ছি। রোজার ২য় বা ৩য় দিন হবে। এই এলাকার আওয়ামীলীগের এক সিনিয়র নেতা আসলে হোটেল থেকে কিছু একটা কিনতে। তো তাকেও একটা চেয়ার দেয়া হলো তিনি বসে বরাবরের মতোই উপদেশের মতো করে কথা বলছেন। অনেক উপদেশের সাথে একটা ছিল "রমজানের মাঝে যেন হিন্দু ওয়েটার,বাবুর্চিদের বিদেয় করে দেয়া হয়। আর বিদেয় করতে না পারলে যেন একটু দূরে দূরে রাখা হয়"। আমি শুনে আকশ থেকে পরলাম। এই হলো প্রগতিশীল আওয়ামীলীগ!
এবার রমজান:
১। গতকাল দুপুরে মসজীদের মাইকে ওয়াজ শুনছি। শবে কদরের গুরুত্ব নিয়ে আলোচনা করছেন।"এই রাত হলো হাজার বছরের চেয়ে পুন্যবান। ইত্যাদি ইত্যাদি। তো তিনি কেন ২৭ রমজানে শবে কদর পালন করা হয় এর কারন বললেন। রমজান মাসের শেষ দশ দিনের মধ্যে যে কোন বেজোর রাত্রিই শবে কদর। আর ২৭ হচ্ছে সবচয়ে বেশি বেজোর। তাই ২৭ রমজানেই শবে কদর পালিত হয়।"
আমি হাসবো না অবাক হবো বুঝতে পারছিলাম না। কেন যে ২৭ সবচেয়ে বেশি বেজোর এটা অনেক চিন্তা করেও মাথায় এলোনা। ২৯ হলে প্রাইম সংখ্যা বলা যেত ২৫ হলে বর্গ সংখ্যা বলা যেত । যা হোক ধর্ম নিয়ে প্রশ্ন না করাই ভাল।
এটা লিখে রেখেছিলাম গত রমজান মাসে, কিন্তু পোষ্ট করতে করতে এই পর্যন্ত দেরী হয়ে গেছে। 

