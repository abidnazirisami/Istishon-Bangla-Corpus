ঘোলা পানিতে মাছ শিকার বন্ধ করেন


সরকার বলছে জামাতের নিবন্ধন বাদ করতে পারে ইসি। ইসি জামাত বিষয় নিয়ে বৈঠক করেছে। প্রচলিত আইনের সাংঘর্ষিক এমন বিধান জামাতের গঠন তন্ত্রে আছে। অতএব তাদের নিবন্ধন বাতিলের চেষ্টা চলছে। নিবন্ধন বাতিল করলে আসলে কী হবে? তারা দল হিসেবে তো থাকবে?থাকবে তাদের চেইন অব কমান্ড, থাকবে তাদের প্রচারণা ,প্রকাশনা,মিছিল মিটিং করার সুযোগ। থাকবে আন্দোলনের নামে , মাঠে রাজনীতির নামে , অরাজকতা করবে,ভাঙচুর করবে,মানুষ মারবে,জনমনে ত্রাস সৃষ্টি করবে। অথব ভোটে দাঁড়াতে পারবে না। তো ভোটে দাঁড়াতে না পারলে কি হবে? কিছুই হবে না। তারা ভোট দেবে তাদের সমর্থক কোন দলকে। লাভবান হবে সেই সমর্থক কোন দল। কিন্তু আমরা যারা জামাতকে নিষিদ্ধ করার জন্য আন্দোলন করছি তাদের কি হবে? আমরা পাব আর একটি হঠকারিতা। জামাত নির্বাচন না করতে পারলে কার লাভ হবে? সহজেই অনুমান করতে পারি । হয়তো নির্বাচন করতে পারবে না। এইটা সরকারের আর একটি হঠকারি সিদ্ধান্ত। 
স্পষ্ট করলে এর অর্থ দাঁড়ায় জামাত নির্বাচন না করতে পারলে , বিএনপি লাভবান হবে। নির্বাচনে জামাতের জন্য কোন আসন ছাড়তে হবে না কিন্তু ভোট সবই পাবে, এই সুযোগ বিএনপি হাতছাড়া করতে চাইবে না। এতে আওয়ামীলীগের কি লাভ হলো আমার কাছে স্পষ্ট নয়। তবে অনুমান করতে পারি, এমনই একটা টুপ দিয়ে আওয়ামীলীগ বিএনপিকে নির্বাচনে আনতে চায়। 
জামাত হল বহুরূপীর মতো। যে কোন সময় নাম ধান,গঠনতন্ত্র পরিবর্তন করে আবার হয়তো মাঠে নেমে যাবে। আমার সেই তান্ডব করে বেড়াবে। এখনই হুমকি দিয়ে যাচ্ছে তারা ক্ষমতায় যেতে পারলে এই আন্দোলনকারীদের রাস্তায় জবাই করবে। তারা যে এই কাজ করতে পারবে এই বিষয়ে আমি দ্বিমত করছিনা। একটা বর্বর ,হিংস্র দলের পক্ষে এমন করা সম্ভব। এটা লীগ তো না বুঝার কথা না। অবশ্যই লীগ বুঝতে পারে তবু কেন তারা এমন আচরন করছে?
আমরা যেমন ক্ষুদ্ধ হলেও আমেরিকা,বিশ্বব্যাংককে কিছু বলতে পারিনা। পদ্মা সেতুতে অর্থ না দেয়ার জন্য বিশ্বব্যাংককে এই দেশ থেকে তাড়িয়ে দিতে পারিনা। বিএনপির ক্ষেত্রে জামাতও এমনই এক ভুত। বিএনপি তার ঘাড় থেকে এই ভুত নামাতেও পারেনা। আবার সহ্য ও করতে পারেনা। আমি আগেও বলেছি আওয়ামীলীগের উচিত জামাতকে ছাড় না দিয়ে বিএনপিকে দেয়া। জামাতের সাথে গোপনে আঁতাত না করে বিএনপির সাথে করা। কিন্তু নির্বাচনে প্রতিদন্ধি হওয়ায় এটা হবে বলে মনে হয় না। যত বড় বড় ইস্যুই হোক ক্ষমতায় যাওয়ার মোহ তারা এক নিমিষের জন্যও ভুলতে পারেনা। 
জামাত নিষিদ্ধ করার ব্যপারে সরকার বলছে জনমত গণদাবীর কথা বলা হচ্ছে। শাহবাগের এই আন্দোলনের পরেও কি এই কথার কোন ভিত্তি আছে ?সরকার কি আশা করে বিএনপি জামাত বিরোধী আন্দোলনে নামলে তবে নিষিদ্ধ করবে? নাকি এসব বলে আমাদের ভোলানোর চেষ্টা চলছে? 
বিচার নিয়ে প্রহসন করে আওয়ামীলীগ ধরা খেয়েছে। জামাত নিষিদ্ধ করার ব্যপারে যদি কোন চাতুরির আশ্রয় নেয় তার পরিনাম ও ভাল হবে না। যখন তরুনরা জাগে তখন বৃদ্ধদের সকল ধুরন্ধর বুদ্ধি মাঠে মারা যায়। শক্তি ছাড়া বুদ্ধির কোন কাজ নেই। তাই সাবধান করে দিচ্ছি ঘোলা পানিতে মাছ শিকারের ধান্দা বাদ দেন।জেএমবির মতো জামাতকে ও নিষিদ্ধ করেন। তাদের অর্থিক প্রতিষ্ঠানগুলো জাতীয়করণ করে নেন।

