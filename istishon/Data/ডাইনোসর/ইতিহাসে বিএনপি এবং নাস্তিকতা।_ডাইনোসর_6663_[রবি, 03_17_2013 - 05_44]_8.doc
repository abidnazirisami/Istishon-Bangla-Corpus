ইতিহাসে বিএনপি এবং নাস্তিকতা।


১
পৃথিবীর যে কোন দেশের একটা ইতিহাস থাকে। যে ইতিহাসে থাকে সেই দেশের বীরদের ত্যাগ,লড়াই,সংগ্রামের কাহিনী। একটা ছোট শিশু এই ইতিহাস পড়ে নিজেকে নিজেকে প্রস্তুত করতে থাকে সেই বীর হওয়ার জন্য। নিজেকে ক্রমেই তৈরী করতে চায় সেই ইতিহাসের অংশ হওয়ার জন্য। দেশকে ভালবাসার জন্য যে প্রেম দরকার, সেই প্রেম আসে সেই ইতিহাস থেকে। 
এই দেশের অজপাড়া গাঁয়ের ও নানা রকম মিথ আছে। প্রতিটা গ্রামের তরুনরা নিজের গ্রামের বীরত্ব গাঁথা বলতে পছন্দ করে। দেশের ব্যপারে এই আগ্রহ অনেক গুন বেশি। তরুন প্রজন্ম যদি গর্ব করার জন্য কিছুই না পায় তবে বাঁচবে কি নিয়ে? যদি অহংকার করার মতো কোন ইতিহাস না থাকে তবে নিজেকে মেলে ধরবে কি বলে? ইতিহাস স্বপ্ন দেখাতে শেখায়। আর স্বপ্নের বীজ যদি না থাকে তাহলে জাতির বেঁচে থাকা অনিশ্চিত হয়ে যাবে। একটা স্বপ্ন হীন জাতি তো আর দেশ বাঁচিয়ে রাখাতে পারেনা। বাঁচিয়ে রাখার কোন প্রয়োজনও অনুভব করতে পারবে না।
আমাদের এমনই এক মহান ইতিহাস হলো মুক্তিযুদ্ধ। মুক্তিযুদ্ধ কথাটা বলার সময় আমি,আপনি বুকের ভেতরে কেমন যেন একটা কম্পন অনুভব করি। মাথাটা আপনাআপনি উঁচু হয়ে উঠে। এই মুক্তিযুদ্ধে কথা বলতে আমরা অহংকার করি। এখন এই মুক্তিযুদ্ধের ইতিহাস বলতে গেলে শেখ মুজিব সহ জাতীয় চার নেতার কথা চলে আসবে। চলে আসবে ৩০ লক্ষ শহীদের আত্মদানের কথা। উঠে আসবে এই দেশের রাজাকারদের অত্যাচারের কথা। এদের বাদ দিলে সেটা আর মুক্তিযুদ্ধের ইতিহাস হবে না।আর এদের স্বীকার করে নিলে বিএনপি উদ্ভবের হটকারী ইতিহাস স্পষ্ট হয়ে উঠে
কারণটা খুবই স্পষ্ট। ইতিহাস ঘাঁটাঘাঁটি করলে তার অস্তিত্ব তো আর থাকে না।বিএনপি কখনোই একটা স্বপ্নময় তরুন প্রজন্ম তৈরী করতে পারবে না। অনলাইনে এখনো পর্যন্ত এমন একজন বিএনপির কর্মীকে পাইনি যার সাথে রাজনৈতিক বিষয়ে আলাপ করা যেতে পারে। নতুন প্রজন্ম নিয়ে বিএনপির কোন আশা নাই।শাহবাগ তরুণদের তাই তার এত হিংসা। বিএনপি চাইলে শাহবাগের মতো দশটা প্রজন্ম চত্ত্বর তৈরী করুক,কিন্তু শাহবাগের আন্দোলন কেন বন্ধ করতে হবে?
মুক্তিযুদ্ধের পক্ষের শক্তি যেভাবে দাপট দেখিয়ে মুক্তিযুদ্ধের কথা বলতে পছন্দ করে। নিজেকে জয় বাংলার স্লোগানে মুখরিত করতে পছন্দ করে। নিজেকে একজন মুক্তিযুদ্ধে পরবর্তী প্রজন্ম হিসেবে পরিচয় দিতে গর্ব বোধ করে। বিএনপি কিন্তু তা পারে না। (ধর্মীয় একটা পরিচয় ব্যবহার করে ধর্ম ভিত্তিক দল গুলো এক ধরনের অবস্থান তৈরী করেছে )কিন্তু বিএনপির তো কোন টাই নাই। না আছে ধর্মের সাথে তার দীর্ঘ কোন সম্পর্ক না আছে ইতিহাসের সাথে।
বাংলাদেশের একটা বড় দল যে কিনা ইতিহাস বলতে লজ্জা পায়। যার কোন গৌরবময় ইতিহাস নাই।।তাই মুক্তিযুদ্ধ নিয়ে বিএনপি এক ধরনের নিরবতা পালন করে।ইতিহাসকে তার অনেক ভয়। বিএনপি তার পুরনো চরিত্রের কথা নতুন করে মনে করতে চায় না।তাই তার চোখ সরিয়ে নেয় মুক্তিযুদ্ধের ইতিহাস থেকে। বিএনপির সকল বুদ্ধিজীবীরা ১৯৭৩/১৯৭৪ থেকে ইতিহাস বলতে পছন্দ করেন।মুক্তি যুদ্ধের কথা উঠলেই শেখ মুজিবরের রক্ষাবাহিনীর বিষয়ে...ব্লা ব্লা শুরু করে। তার পর আসে বাকশাল...।তার আগে যেন কিছুই ছিলনা। এই ভয় থেকে বিএনপি চায় তার দলের তরুনরা যেন মুক্তিযুদ্ধের ইতিহাস নিয়ে ঘাঁটাঘাঁটি না করুক। যতই না জানবে ততই বিএনপির জন্য মঙ্গল। "যত বেশি পড়ে,তত বেশি জানে, তত কম মানে" । ইতিহাস থেকে চোখ ফিরিয়ে নিতে চায় সব তরুণদের। অল্প কিছু ভুল ইতিহাস তৈরী করে চাপিয়ে দিতে চেয়েছে অনেক বার। কিন্তু ইতিহাস তো আর বই ছাপালেই হয়না।
রাজাকারে বিচার প্রশ্নে তাদের এই ইতিহাস নিয়ে বিব্রতকর পরিস্থিতি আমাদের সামনে স্পষ্ট হয়ে উঠে। প্রসঙ্গ টেনে বিএনপি বলে আওয়ামী লীগেও রাজাকার আছে। কেবল এক দলের রাজাকারের বিচার....ব্লা ব্লা ব্লা...।এই সব বাজে অজুহাতের অনেক উত্তর করা হয়েছে।
ইতিহাসকে মুকাবেলা করতে হয় ইতিহাস দিয়ে। কিন্তু বিএনপির তো নির্লজ্জ মিথ্যা চারের ইতিহাস।একজন সামরিক বাহিনীর লোকের অন্যায্য ভাবে ক্ষমতা দখলের ইতিহাস। এটা দিয়ে তো আর মুক্তিযুদ্ধের ইতিহাসের মোকাবিলা করা যায় না।তাই তারা করে মিথ্যাচার।রাজনীতি মোকাবিলা করতে হয় রাজনীতি দিয়ে,কিন্তু বিএনপিতে রাজনীতি বোঝার মতো কেন লোক নাই। তাই তারা রাজনীতির বিরুদ্ধে ব্যবহার করতে চায় ধর্ম। জনতার জাগরণকে মোকাবিলা করতে হয় জনতার জাগরণ দিয়ে কিন্তু ভীতু,অদক্ষ একটা দলনেতার পক্ষে তা সম্ভব না। তাই নাস্তিক বলে বিভাজন করার চেষ্টা করছে।
২
ধরুন আমি হিন্দুকে গালি দিলাম মালাউন বলে। একজন বৌদ্ধ কে বললাম চামার। একজন খ্রীষ্টান/ইহুদি কে বললাম ইহুদি নাসারা। তখন আপনি আমাকে কি বলবেন? নিশ্চয় সাম্প্রদায়িক? একজন সাম্প্রদায়িক মানুষ যেহেতু তার ধর্ম ছাড়া অন্য ধর্মকে সহ্য করতে পারেনা। তাই সুযোগ পেলেই সে অন্য ধর্মের উপাসনালয় আক্রমন করে। সুযোগ পেলে ভিন্ন ধর্মালম্বীদের হত্যা,লুট,ধর্ষণ করতে পারে। ইতিহাস থেকে এটা প্রমাণিত। 
খালেদা জিয়া শাহবাগের তরুণদের বলছে নাস্তিক। তিনি হয়তো গালি হিসেবেই শব্দটা ব্যবহার করেছেন। এখন কথা হলো ভিন্নমতাবলম্বী হিসেবে নাস্তিক হতেই পারে। তাতে খালেদা জিয়ার সমস্যা কোথায়? এই দেশে কি নাস্তিক থাকতে পারবে না? নাকি কেবল আস্তিকেরাই থাকবে? 
'কথা হলো সমাজের প্রত্যেক ব্যক্তির হিন্দু মুসলমান বৌদ্ধ খ্রীস্টান হওয়ার স্বাধীনতা যদি থাকে ( যা আছেও) তাহলে নাস্তিক হওয়ারও স্বাধীনতা আছে। সবাই যখন হিন্দু হয় না, সবাই যখন মুসলামান হয় না- কেউ মুসলিম হয় ,কেউ হিন্দু,কেউ বৌদ্ধ আবার কেউ ইহুদী বা খ্রীষ্টান হয় , তেমনই কেউ কেউ নাস্তিক হয়। এটা আদৌ কোন সমস্যা নয়"
-রইসউদ্দিন আরিফ
সব ধর্মের লোক থাকতে পারলে নাস্তিক কি দুষ করলো? নাস্তিকেরা কি এই দেশের নাগরিক হতে পারবে না? সংবিধানে কি এমন কোন শর্ত আছে? নাকি বাংলাদেশ স্বাধীন হওয়ার সময় এমন কিছু ছিল? তাহলে হঠাৎ করে নাস্তিক কেন আপনার কাছে সমস্যা মনে হচ্ছে? ম্যাডম আপনি যে একটা সাম্প্রদায়িক মানুষ তা এই দুই দিনে প্রমাণ করলেন। আপনার দল আপনাকে সমর্থন করে প্রমাণ করলো বিএনপি একটা সাম্প্রদায়িক দল। জামাতের সাথে আপনাদের পার্থক্য কেবল ওরা ধূর্ত আর আপনারা বোকা। লুটপাট আপনারাও করেন কিন্তু দক্ষতার সাথে করতে পারেন না।
সামনের নির্বাচনে ধর্মের ধুয়া তুলে হয়তো ক্ষমতায় আসা সম্ভব। কিন্তু এই দলটাকে ইতিহাসের কাছে আর এক দশক টিকিয়ে রাখা খুবই কঠিন। আর প্রজন্ম চত্ত্বরের আন্দোলনের বিরোধিতা করে বিএনপির কফিনের শেষ পেরেকটাই হয়তো মেরেছেন। এখন বোনাস আয়ু নিয়ে কত দিন বাঁচে তাই দেখার বিষয়।

