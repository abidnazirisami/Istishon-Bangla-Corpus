আবোল তাবোল


"কবি যখন পথে বের হবে সাহিত্যিকরা তখন পথ ছেড়ে দাঁড়াবে।”-উইলিয়াম সামারসেট মম।
 কবিদের নিয়ে যত স্তুতি গাওয়া হয়েছে এই লাইনটা তার মাঝে সর্বোচ্চ।আমি ভাবি মম সাহেব এখন বেঁচে থাকলে কি হতো? আর তিনি যদি বাঙলা পড়তে পারতেন। তাহলে ব্লগে আর ফেসবুকের কবিদের দেখে নিশ্চয় আত্মহত্যা করতেন।
 মাঝে মাঝে পরিচিত বন্ধু বা সুভান্যুধায়ীরা নানা ধরনের পত্রিকা,লিটন ম্যাগের জন্য আমার কাছে লেখা চায়। আমি সানন্দে রাজি হয়ে যাই। এবং আগ্রহ ভরে জানতে চাই লেখাটা কবে দিতে হবে? আমার নিজের মনেও লেখা দেয়ার জন্য একটা আগ্রহ থাকে। কিন্তু যখনই লিখতে বসি মাথায় কিছুই আসে না। তাই ছাপা অক্ষরে কোন কিছুই এখনো বের করতে পারিনি। আফসুস... আফসুস. আফসুস। অনেক চেষ্টা করে যখন সিদ্ধান্ত নেই যে কোন ভাবেই আমার পক্ষে লেখা সম্ভব নয় তখন চিন্তা করি একটা কবিতা অন্তত দেব। কবিরা নাকি খালি হাতে ফিরায় না , আমিও কাউকে ফিরাব না। কবিদের ব্যপারে আমার আগ্রহ অসীম। আগ্রহ কিছুটা এলার্জি টাইপের হয়ে গেছে।এই এলার্জি আবার ব্লগেও অনেক বার ছড়িয়েছি। আসলে কবিতা ভালবাসলে কবিদের একেবারে উপেক্ষা করা যায় না। যদি যেত তাহলে কবি বিহীন কবিতার পৃথিবী গড়ার স্বপ্ন দেখতাম। কিন্তু কবিতা..... সে তো দূর অস্ত।
রাজনীতি মাথায় এতই ঢুকে গেছে যে এর বাইরে আমি আর কিছু চিন্তা করতে পারিনা। কিছু লিখতে গেলেই তা রাজনৈতিক হয়ে যায়, এমন কি প্রেমের কথা লিখতে শুরু করলেও তা রাজনৈতিক প্রেম হয়ে যায়। রাজনৈতিক ডিজিসে আক্রান্ত হয়েছি পরিত্রানের কোন উপায় দেখছিনা। 
আমি নিজেকে স্বাধীন ভাবার চেষ্টা করি। সব সময় এমন ভাব দেখাই যে এই মহাজগতে আমি এবং আমিই এক মাত্র নির্দেশক যার নির্দেশ আমি মানি, অথবা বীর দর্পে অস্বীকার করি।এই যে বীর দর্পে কথাটা বললাম ,আমার ধারনা এটা বেশির ভাগ মানুষের ক্ষেত্রেই সত্য। আমি যখন আয়নার সামনে দাঁড়াই আমি কিন্তু আমাকে দেখি না। যা দেখি সেটা বস্তব না। কেউ যখন আমাকে বলে সুন্দর আমি তখন আয়নায় আমাকে সুন্দর হিসেবে দেখি। কেউ যখন বলে বানরের মুখের মতো মুখ। আমি তখন বাননের মুখের সাথে আমার সাদৃশ্যই বেশি দেখতে পাই। অনেক বছর আগে যখন লর্ড অবদা রিং সিনেমাটা দেখি। হঠাৎ একদিন মনে হল আমি মনে হয় দেখতে মৃগেলের মতো। তারপর যতবার আয়নার সামনে দাঁড়িয়েচি ততবারই মৃগেল সাদৃশ্য চেহারা দেখে দীর্ঘ নিশ্বাস ফেলেছি।এই মৃগেল ভাবনাটা নিয়ে আমার অনেক সময় কেটেছে। মানুষের এই ধরনের ভাবনা দেখলে প্রথমেই মৃগেল ভাবনার কথা মনে আসে। চার পাশে মৃগেল মানুষ , কেবল মৃগেল সিন্ড্রোম।
এবার পছন্দের কবিতা।
"জনসমুদ্রে নেমেছে জোয়ার,
হৃদয় আমার চড়া।
চোড়াবালি আমি দূরদিগন্তে ডাকি-
কোথায় ঘোড়সওয়ার?
দীপ্ত বিশ্ববিজয়ী! বর্শা তোলো।
কেন ভয়? কেন বীরের ভরসা ভোলো?
নয়নে ঘনায় বারে-বারে ওঠাপড়া?
চোরাবালি আমি দূরদিগন্তে ডাকি?
হৃদয়ে আমার চড়া?
অঙ্গে রাখি না কারোই অঙ্গীকার?
চাঁদের আলোয় চাঁচর বালির চড়া।
এখানে কখনো বাসর হয় না গড়া?
মৃগতৃষ্ণিকা দুরদিগন্তে ডাকি?
অত্মহুতি কি চরকাল থাকে বাকি?
জনসমুদ্রে উন্মথি কোলাহল
ললাটে তিলক টানো।
সাগরের শিরে উদ্বেল নোনাজল,
হৃদয়ে অধির চড়া।
চোরাবালি ডাকি দূরদিগন্তে,
কোথায় পুরুষকার?
হে প্রিয় আমার, প্রিয়তম মোর!
অঙ্গে আমার দেবে না অঙ্গীকার।
--------------------------
জনসমুদ্রে নেমেছে জোয়ার
মেরুচূড়া জনহীন
হালকা হাওয়ায় কেটে গেছে কবে
লোকনিন্দার দিন।
হে প্রিয় আমার , প্রিয়তম মোর,
আযোজন কাঁপে কামনার ঘোর।
কোথায় পুরুষকার?
অঙ্গে আমার দেবে না অঙ্গীকার?”
-বিষ্ণু দে (ঘোড়সওয়ার)

