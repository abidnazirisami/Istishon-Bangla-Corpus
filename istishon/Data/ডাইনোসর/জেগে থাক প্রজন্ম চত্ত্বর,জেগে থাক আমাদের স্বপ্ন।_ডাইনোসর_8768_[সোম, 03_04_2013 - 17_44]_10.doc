জেগে থাক প্রজন্ম চত্ত্বর,জেগে থাক আমাদের স্বপ্ন।


শিখা অণির্বান থেকে প্রতিদিন চুলা জ্বালাবার আগুন নিতে আসে না।তাই বলে এই অনির্বাণের গুরুত্ব কমে যাচ্ছে না। প্রতিটা বিষয়ের প্রয়োজন স্বতন্ত্র। তাই আমরা আমাদের শিখা অণির্বান কে জাগিয়ে রাখি আমাদের অস্তিত্বের স্বারক হিসেবে।আমাদের প্রেরণার দাবানলের প্রতীক হিসেবে। প্রজন্ম চত্ত্বরও আমাদের এমনই এক শিখা অণির্বান। শাহবাগ জেগে আছে এটা ভেবে দেশের প্রত্যন্ত অঞ্চল থেকেও বুকটা ভরে উঠে। দেশের বাইরে যারা আছেন কাজ থেকে ফিরে গভীর রাতেও তারা অতি উৎসাহে খবর নেন আজ কি হলো প্রজন্ম চত্ত্বরে। প্রজন্ম চত্ত্বর কেবল দাবী দাওয়ার মতো প্রত্যক্ষ প্রভাবের অন্তরালে পরোক্ষ প্রভাবও আমাদের মাঝে ব্যপক।
প্রজন্ম চত্ত্বর কে কেন জাগিয়ে রাখতে হবে এই নিয়ে ব্লগে ফেসবুকে অনেক আলোচনা হয়েছে। বিপরীতও আছে,প্রজন্ম চত্ত্বরের ইভেন্ট গুলো নিয়ে অনেকেই হাসি তামাশা করেন। কেউ কেউ ইভেন্টের বিরোধিতা করেন। কেউ দাপুটে কর্মসূচির প্রস্তাব করেন। কেউ কেবল আল্টিমেটাম আশা করেন।এসব দেখে আমার মনে হচ্ছে এদের বেশির ভাগই মাঠ পর্যায়ে রাজনৈতিক ভাবে অভিজ্ঞ নন। তাই তাদের দাবী বাস্তবসম্মত কিনা, আর বাস্তব সম্মত হলে কিভাবে তা বাস্তবায়িত করা যাবে এই বিষয়ে কোন দিক নির্দেশনা থাকে না। আমিও বলতে পারি আজকে এক ঘন্টার ভেতরে জামাতীদের পাকিস্তানে পাঠিয়ে দেয়া হোক।কিন্তু তা কি সম্ভব? এই অসম্ভব সম্ভব বিষয়টাই হলো রাজনীতি।
এই প্রজন্ম চত্ত্বরে প্রভাব একটা পজেটিভ প্রভাব সারা দেশ এক সাথে কর্মসূচি পাল করে দেখিয়েছে। আর একটা প্রভাব হচ্ছে পরোক্ষ। এই আন্দোলন যাদের পাছায় আগুন দিয়েছে তারা নানা দিক থেকে তীর ছুড়ে মারছে প্রজন্ম চত্ত্বরের দিকে। তাদের তীর দেখেই বুঝা যায় কেন তারা এত ক্ষেপে গেল?প্রজন্ম চত্ত্বরের শুরুর সময় থেকে এই পর্যন্ত নানা দিক থেকে তীর ছুটে এসছে। কখনো কখনো বিদ্ধ করেছে,কখনো মাঝ পথেই নষ্ট হয়েছে। আর বেশির ভাগ তীরই ব্যর্থ করে দিয়েছে তাদের নিশানা। অকেজো হয়েছে অনেক তীক্ষ্ণ ফলা।
শুরু থেকে বিএনপি এদিক ওদিক করতে করতে শেষ পর্যন্ত প্রজন্ম চত্ত্বরের দিকে তাক করেই তীরটা ছুড়ে মারল।ফলাফল কি হলো সেটা অন্য বিষয়।কিন্তু একটা বিষয় নিশ্চিত হওয়া গেল। বিএনপিতে নীতিনির্ধারকের ভূমিকায় যারা আছেন তারা খুবই অসহায়। যে কোন সিদ্ধান্ত নিতে তাদের অনেক দেরি হয়। এই দলটা কি করে তিন বার দেশ পরিচালনা করেছিল ভেবে অবাক হই। অবশ্য সেই সময় তাদের মাথা কিছুটা ছিল দলীয় কোন্দলের কারনে এখন মাথাহীন বলা যেতে পারে। আক্রমন আসল বিএনপির দিক থেকে। আসল ধর্মের দিক থেকে । আসল ধর্ম ব্যবসায়ীর দিক থেকে। আঘাত আসল ভোটের রাজনীতির মাঠ থেকে। আসল মিথ্যা প্রচারকারী কিছু পত্রিকার কাছ থেকে। আসল রাজনৈতিক কিছু মিডিয়া থেকে। এমন কি তীর আসল ক্ষমতার মসনদ থেকেও।
এখনো প্রজন্ম চত্ত্বর জেগে থেকে আমাদের জাগিয়ে রেখেছে। এখনো প্রজন্ম চত্ত্বর স্লোগান দিয়ে আমাদের আন্দোলিত করছে। এখনো প্রজন্ম চত্ত্বর আমাদের দাবীর প্রতি অবিচল থেকে দাঁড়িয়ে আছে। আঘাত আসবেই, পৃথিবীতে কোন আন্দোলন ই রক্ত ছাড়া সফল হয় নাই।
“রক্তপাত ছাড়া পৃথিবী উর্বর হয়না..সুনীল"
আমরাও পারিনি রক্তপাতহীন আন্দোলন করতে,রক্ত আমাদের ঝড়েছে এবং ঝড়ছে।
গত তিন দিনে জামাতের জঙ্গি তাণ্ডবের বলি হয়েছে সাধারণ জনতা থেকে আইন শৃঙ্খলা রক্ষাকারী বাহিনী। পুড়েছে অমুসলিমদের থাকার আবাস। পুড়ে গেছে মন্দির। শুধু তাই নয় আগুন দেখেছি মসজিদের ভেতরে। স্থানীয় সংসদের বাসায়,ব্যবসাপ্রতিষ্ঠান,রেল,বাস সহ অনেক। দেশের পতাকা থেকে শহীদ মিনার,আসলে তারা প্রজন্ম চত্ত্বরের আন্দোলনকে ই পুড়তে চেষ্টা করেছে। দেশকে পুড়তে গিয়ে পুড়েছে পতাকা দেশকে ভালবাসা পুড়তে পারেনি। প্রজন্ম চত্ত্বরকে ভাঙ্গতে গিয়ে ভেঙ্গেছে শহীদ মিনার কিন্তু মনোবল ভাঙ্গতে পারেনি। এক প্রজন্ম চত্ত্বর নাড়িয়ে দিয়েছে খুনিদের ভিত্তিমূল।
পৃথিবীর এক প্রান্ত থেকে অন্য প্রান্ত আলোড়িত হয়েছে এই খবর। পৃথিবী জেনেছে তরুণদের এই বিদ্রোহের খবর। বিশ্ববাসী জেনেছে একাত্তরের ঘাতক দালালদের বিচার সম্পর্কে। মানুষ দেখেছে সুশৃঙ্খল মানুষের শক্তি। মানুষ বুঝেছে অহিংস আন্দোলন কত প্রভাব বিস্তার করতে পারে। আমাদের স্বপ্ন,আশা আকাঙ্খা জাগিয়ে দিয়েছে প্রজন্ম চত্ত্বর। প্রজন্ম চত্ত্বর শাসিয়ে দিয়েছে শাসক মহলকেও। তাই সাবধান....

