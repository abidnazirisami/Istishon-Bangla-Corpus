সুইসাইড নাকি পারিবারিক-সামাজিক হত্যা____


আমাদের সময়ে সিক্স এর ক শাখায় একটা ছেলে ছিল 'লিমন' নাম।
সে সিক্স এর প্রথম সাময়িক পরীক্ষায় সব বিষয়ে টোটাল ৬১ মার্ক পাইছিল? আমার স্কুল ফ্রেন্ডদের হয়তো মনে থাকবার কথা। তোদের কি ধারনা এই লিমন পোলাটা আমাদের মধ্যে বর্তমানে সবচেয়ে খারাপ অবস্থানে আছে?না লিমন কিন্তু সবচেয়ে খারাপ অবস্থানে নেই। আমাদের অনেকের চেয়েই ও ভালো আছে।
লিমনের সব বিষয়ে টোটাল ৬১ মার্কের বিষয়টা তোলার একটাই কারন- দুই দিন ধইরা কতোগুলা সুইসাইড এর খবর পাইতাছি। কারন কেউ এ+ পায় নাই আবার, কেউ পাশ করতে পারে নাই। একটা পরীক্ষায় এ+ পায় নাই অথবা, পাশ করতে পারে নাই তাতেই সুইসাইড করতে হইব? জীবনের আসল দাম কি এই সকল একাডেমিক পরীক্ষায় পাশ করার মধ্যেই নিহিত? আসলে এই সকল সুইসাইড রে আমি সুইসাইড বলি না। এগুলা হইল আমাদের সমাজ আর পরিবারের দ্বারা পরিকল্পিত হত্যা। মা-বাবারা আজকাল নিজেদের ছেলে-মেয়েদের রেসের ঘোড়া বানিয়ে ফেলেছে, যার পিছনে বাজি রাখা হয় তাঁদের সামাজিক স্ট্যাটাস, আর ঘোড়াটাকে তিন বেলা খানা দেওয়ার সময় মনে করিয়ে দেওয়া হয় অমুকের ছেলে তমুক ভালো রেজাল্ট করেছে তোমাকেও তমুক ভালো রেজাল্ট করতে হবে। ছেলের গলা দিয়ে খাবার নামে ঠিকই কিন্তু বেড়িয়ে আসে দীর্ঘশ্বাস। তাঁদের কাণ্ড কারখানা দেখলে মনে হবে মা-বাবারা সামাজিক স্টাটাস মেইনটেইন এর জন্য ছেলে-মেয়েদের কে আঁখ মাড়াইয়ের যন্ত্রের মধ্যে পিষে হলেও এ+ বের করে আনতে চায়। এগুলো তো রেজাল্ট এর আগের কথা। রেজাল্ট এর পরেও চলতে থাকে মানসিক অত্যাচার। বাবা হয়তো অফিস থেকে ফিরেই তার ৪.৯০ পাওয়া ছেলেটাকে শুনিয়ে শুনিয়ে মাকে বলছে "শুনলে, আমার কলিগ আসলাম সাহেব, ওনার ছেলে জাহিদ গোল্ডেন এ+ পাইছে, এখন নটরডেম এ ভর্তি হইব। আসলাম সাহেবের চোখে মুখে হাসি ঝিকমিক করছে, টাঙ্গাইল এর পোড়াবাড়ি থেকে চমচম আনিয়ে অফিসের সকলকে খাইয়েছে, আর আমাদের ছেলে......আমাদের ভাগ্যে সেই সুখ নাইগো" রেজাল্ট খারাপ(!) করার মানসিক চাপ এর সাথে যোগ হয় নিজেদের পরিবারের প্রিয় মানুষগুলোর মানসিক অত্যাচার। আর এসব থেকেই বেড়িয়ে আসে প্রাণঘাতী সমাধানটি। ঝরা পাতার তালিকায় যোগ হয় আরও একটি নাম। বাজি রেখে বলতে পারি রেজাল্ট খারাপ করার পর নিজের ফ্যামিলি থেকে যদি ওইসব ছাত্রছাত্রী নুন পরিমান মানসিক সাপোর্টও পেত তাহলেও একটা সন্তান ও ঝরে পরতনা এভাবে। আসুন আমরা সকলে আমাদের সমাজ থেকে এই সামাজিক হত্যাকে উপড়ে ফেলি। সেটা শুরু হোক আমাদের পরিবার থেকেই। আসুন আজই আমাদের আদরের ছোট ভাই অথবা, বোনটির কাঁধে হাত রেখে বলি-"তোমার সাধ্যমতো তুমি চেষ্টা করো, রেজাল্ট যেমনি হোক আমরা তোমার সাথেই আছি, তুমি শুধু তোমার মত চেষ্টা করে যাও"

