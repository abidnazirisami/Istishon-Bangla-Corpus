আমরা কি সত্যিই ভালো আছি _


 :bum: কিছু কিছু শুন্যস্থাণ জীবনের অধিকাংশ সময়ই শূণ্য থেকে যায়। কর্মব্যস্ততা গুলোকে আঁকড়ে ধরে আমরা ভালো থাকার মিথ্যে অভিনয় করে যাই প্রতিনিয়ত। প্রতিদিন রাতে কর্মশূণ্য অবস্থায় বিছানায় শুতে গেলে এগুলো আবারও জাঁকিয়ে বসে। দীর্ঘশ্বাস ছেড়ে বুকের মধ্যে শুন্যস্থানের দরজাগুলো সাময়িক বন্ধ রেখে ঘুমানোর বৃথা চেষ্টা করি। সকাল থেকে আবারও অভিনয়। কখনও নিজের জন্য। আবার কখনও বা আশেপাশের কিছু মানুষকে ভালো রাখার জন্য।
ছেলেবেলা থেকেই বাবা_মা বলে আসছে, “ জীবন কারও জন্য কখনোই থেমে থাকে না। ” বাবা_মা’র কথাটাকে সত্যি ভেবে এখনো ঠোঁটের কোণে মুচকি হাসি ফুটে ওঠে। বাবা_মা’র বলা এই কথাটাই ঠিক দিনের শেষে আপনাকে আরও বেশি একাকী করে ফেলে। মনের মধ্যে জমে থাকা কষ্টগুলোকে আবারও বিদ্রুপের হাসি দিয়ে বলে উঠি, “ খারাপ তো নেই। বেশ ভালোই তো আছি। ”
পৃথিবীতে বাবা_মা’কে হারানোর থেকে বড় কষ্টের আর কিছুই নেই। আমিও মেনে নিলাম। কিন্তু আপনি যার কথা ভেবে অনেকগুলো রাত হেলায় পার করেছেন, মাঝ রাতে ঘুম ভেঙ্গে যাওয়ার পরে মোবাইলের ম্যাসেজ অপশনে ঢুকে যার পাঠানো ম্যাসেজ দেখলে আপনার ঠোঁটের কোণে একচিলতে হাসির উদ্রেক সৃষ্টি হয়, যার ফেসবুক ওয়ালের স্ট্যাটাস আপডেট আপনাকে নেশার মতো জড়িয়ে রাখে, যার চুলের প্রশংশায় আপনার হাজারটা রাত পার হয়ে গেছে, যার ভালোবাসা আপনাকে কাঁচের মতো চশমার ফ্রেমে আটকে রাখে, যার কফির মগের শেষ চুমুক আপনি দিতে চেয়েছিলেন, যার চুলের কাটা থেকে শুরু করে ওড়নার সেফটিপিনের রঙ পর্যন্ত আপনি অনায়াসেই বলে দিতে পারেন , বাতাসে যার ঊড়ে যাওয়া চুলের গন্ধে আপনি বহুবার পাগল হতে হতে ফিরে এসেছেন, যার কপালের কালো টিপ আরও বেশি কালো হলে আপনার খুব ভালো লাগতো ¬¬__ সেই মানুষটা কে এতো সহজে ভুলে যাওয়া যায় না। মাঝে মাঝে জীবন আচমকাই থেমে যায়। কিছু জিনিস সত্যিই কখনও হারিয়ে যায়না। আমরাই ধামাচাপা দিয়ে রাখি। মানুষ হিসেবে আমাদের সবথেকে বড় ব্যর্থটা হলো, আমরা কষ্ট চেপে রেখে হাসি মাখা মুখে সবাইকে বলি , “ ভালো আছি ” । বুকে হাত দিয়ে “ ভালো আছি ” বলার মতো সাহস আমাদের কারোরই নেই। আমরা সত্যিই খুব অপারগ...!!

