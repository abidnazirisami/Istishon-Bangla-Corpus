শুধু তোমাকে দেখব


 তোমার মুখখানা যদি ঝলসানো হয়-ঐ চোখ দুটো ভালবাসব,
দীঘির জলে পদ্মপাতায় সারাটা দূপুর ভাসব।
তোমার দেহ যদি ওগো ধর্ষিত হয় মনটা ভালবাসব,
যখনি স্মরণ করবে আমায়-ছুটে কাছে ওগো আসব।
নগ্ন দু’পায়ে আঙ্গোট হয়ে শিউলী জড়িয়ে রাখব,
আলতা দিয়ে রাঙ্গিয়ে দু’পা মায়ার বাঁধনে বাঁধব।
ব্যর্থ যদি হয় জীবন তোমার-বঞ্চনায় কাটে কাল,
অফুরন্ত সময় দেব ওগো তোমায়-হাওয়ায় উড়াব পাল।
অস্থিরতা,কাতরতা,ব্যাথায় আমাকেই পাবে কাছে,
জেনে রেখো ওগো মহীয়সি,কেউ-তোমার জন্য বাঁচে।
তোমার ঐ অধর জুড়ে যদি না থাকে হাঁসি,হাঁসি জমা করে রাখব,
চাঁদনী রাতে মুখোমুখি বসে শুধু তোমাকেই দেখব।
জীবনের মাঝপথে এসে যখন হবেগো একা,
আমি সে পথ এগিয়ে নেব আঁকব জীবন রেখা।
তোমার কথাগুলো যদি অগোছালো হয় ফুলের মালায় গাঁথব,
হ্রদয়ের ক্যানভাসের মনের তুলিতে তোমারি ছবি আঁকব।

