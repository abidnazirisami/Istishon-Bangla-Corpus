শাবাস বাংলাদেশ(আওয়ামী-লীগ) পুলিশ 


আসলেই আমাদের পুলিশ বাহিনীকে ধন্যবাদ জানানো উচিত। তারাতো সরকারী কর্মচারী, সরকার তাদের বেতন দেন। আর নিমক-হারামী সকলের জন্যই খারাপ, তাই তারা এটা কখনোই করতে পারে না আর করবেও না। সেটা হাসিনা, খালেদা বা আমাদের এরশাদ কাকার আমলেই হোক না কেন। এরা বরাবরই গৃহ-পালিত কুকরের ন্যায়, যারা মনিবের একান্ত বাধ্যগত।
ভাবতেই ভাল-লাগে যে আমাদের পুলিশ আর বাংলা সিনেমার সেই পুলিশটি নেই যে মারামারির শেষ মুহুর্তে আসে। দেখুন না গতকালই আমাদের পুলিশ বাহিনী লালমাটিয়া থেকে যুবদলের সভাপতি সৈয়দ মোয়াজ্জেম হোসেন আলালসহ সংগঠনটির অধর্শতাধিক নেতা-কর্মীকে আটক করে নিয়ে গেল। আটক কালে মোহাম্মদপুর থানার ভারপ্রাপ্ত কর্মকর্তা (ওসি) আজিজুল হক প্রথম আলোকে বলেন, আলালসহ অধর্শতাধিক নেতা-কর্মীকে আটক করা হয়েছে। তাঁদের আটক করার কারণ পরে জানানো হবে।
কেন ভাই আটক করবেন কোন কারণ দেখাবেন না, কারণ ছাড়াই গ্রেফতার। হ্যাঁ, ৫৪ ধারায় পুলিশ তা পারে। তবে, সে ধারায় উক্ত গ্রেফতার হয়েছে কি না তা জনগনকে জানালে ভাল হতো। তারপর আমাদের দীর্ঘ অপেক্ষার পর শুনলাম কেউ একজন জানিয়েছে, গোলাম আজমের জানাযায় অধিক লোকের সমাগম হয়েছে, আটককৃতরা সেখানে কোন হট্টগোল করতে পারে তাই আটক করা হয়েছে। তবে প্রাথমিক জিঞ্জাসাবাদের পর ছেড়ে দেওয়া হবে। 
অত:পর আবারো অপেক্ষার পালা, এবার পালা ফুরালো।রাত সাড়ে আটটার দিকে যোগাযোগ করা হলে মোহাম্মদপুর থানার ডিউটি অফিসার উপপরিদর্শক (এসআই) রাজীব মিয়া বলেন, নাশকতার পরিকল্পনার অভিযোগে বিশেষ ক্ষমতা আইনে থানার এসআই মাসুদ শিকদার বাদী হয়ে একটি মামলা করেছেন। এতে সৈয়দ মোয়াজ্জেম হোসেনসহ ৬৩ জনকে আসামি করা হয়েছে। (যোগাযোগটা প্রথম আলোর সাংবাদিক করেছিলেন) 
গ্রেপ্তারকৃতদের কাছে নাশকতা সৃষ্টির কোনো আলামত বা বিস্ফোরক-জাতীয় কিছু পাওয়া গেছে কি না—সাংবাদিকদের এ প্রশ্নের জবাবে বিপ্লব কুমার সরকার বলেন, ককটেল কিংবা বিস্ফোরক-জাতীয় কিছু পাওয়া যায়নি। কারণ, এটা তাঁদের প্রাথমিক পর্যায় অর্থাৎ নাশকতা সৃষ্টির পরিকল্পনার বৈঠক ছিল। বলেন বাহবা না দিয়ে কী পারা যায়?
এই সেই পুলিশ, যারা ২১শের গ্রেনেড হামলার আঁচও করতে পারেনি, পিল-খানার ব্যাপারে কিছুই জানত না। অথচ আজকের হরতালে হামলা-দাঙ্গা করার পরিকল্পনা হচ্ছে, তাও প্রাথমিক পর্যায়ের সেটা তারা ঠিকই জানতে পেরেছে। কিন্তু যা দিয়ে হামলা হবে সেই অস্ত্র বা ককটেল কই তা তারা বা তাদের সোর্স জানাতে পারেনি। ব্যাপার কিছুটা আমাদের জয় সাহেবের মতো যে কিনা এবার নির্বাচনের আগেই জানতেন তারা আবারও ক্ষমতায় আসবেন। 
মি: জয়, আপনারা যে পরিমান ভোট নিয়ে এবার সরকার গঠন করেছেন, গতকাল তারও বেশী লোক গোলাম-আজমের জানাজায় অংশ নিয়েছে।(ঢাকাসহ দেশ ও বিদেশের সকল জানাযার লোক নিয়ে) দেশের মানুষ শান্তি চায়, আর দেশের রাজনৈতিক লোকেরা চায় রক্ত।
যাই হোক রাজনৈতিক দিকে যাবার ইচ্ছে নেই। আজ শুনলাম আটককৃতদের আদালতে হাজির করে আলালসহ সাতজনের ১০ দিনের রিমান্ডের ব্যবস্থা করেছে আমাদের পুলিশ। 
ব্যাপারটা যেন কী রকম হয়ে গেল না!
যাই হোক এভাবেও যদি আপনারা দেশের সকল রাহাজানি বন্ধ করতে পারেন তবে জনগন আপনাদের পাশেই থাকবে। কারণ সরকার বদলের সাথে যাদের আপনারা ধরেন আর এখন যাদের ধরছেন তারা সকলেই রাজনৈতিক ব্যক্তিত্ব। আর আমাদের দেশে তারা রাজার জন্যই রাজনীতি করে, আমাদের জন্য নয়।
আসুন একসাথে গাই,
কোন এক উল্টো রাজা...............

