লুপ্তপ্রায় স্মৃতি


 রিকশার হুড তুলে দেয়া কিংবা
নামিয়ে ফেলার অনুরোধ নেই,
সিগারেটের ধোয়া দিয়ে গোল্লা বানানোর
বায়না করছেনা কেউ।
বেচারা ফুসফুস, নিঃশ্বাসের সাথে
সৃষ্টি করছে শূন্যতার ঢেউ।
এভাবেই ছোট্ট একটি
মানবিক শূন্যতার জন্য,
হয়ে যাচ্ছি অমানবিক রকম বন্য।
স্মৃতির জনপদে থাকা
শহর নদী কিংবা গ্রাম,
বাস অটোরিক্সা ট্রেন ট্রাম,
সব কিছু কেমন যেন বিস্মৃত হয়ে যায়,
যেভাবে হেলেনের জন্য হারিয়ে গিয়েছিল ট্রয়।
[কবিতা লেখার কোন অভিজ্ঞতাই নেই এবং নিয়মিত লেখার কোন সম্ভাবনাও নেই। তারপরও মাঝে মধ্যে কিছু কথা বলতে ইচ্ছে করে। আজ এইগুলা বলে দিলাম। ব্র্যকেটের মাঝের এই কথাগুলো কিন্তু বলতাম না। আসলে ৫০ শব্দের কম হলে পোষ্ট করা যায়না। তাই শব্দ বাড়ানোর চেষ্টা করলাম। শত চেষ্টা করেও কবিতা আর বাড়াতে পারছিলাম না। বিশ্বাস করুন, স্প্যমিং করার জন্য আমি পোষ্ট করি নাই।]

