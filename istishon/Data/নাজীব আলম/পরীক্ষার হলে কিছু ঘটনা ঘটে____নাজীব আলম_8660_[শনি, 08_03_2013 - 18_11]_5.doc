পরীক্ষার হলে কিছু ঘটনা ঘটে___


-- প্রশ্নপত্র দেয়ার পরে যখন দেখি খুবই কঠিন প্রশ্ন হইছে তখন সান্তনা খুজি প্রশ্নটা মনে হয় “খ” সেট। হতাশ হই যখন দেখি না প্রশ্ন “ক” সেটই হয়েছে, তাও মাথামুন্ডু কিচ্ছু বুঝি না।
-- পরীক্ষার হলে মেজাজ খারাপ হয় যখন দেখি ব্যখ্যা কোনভাবেই পনের লাইনের বেশি লিখতে পারছি না, অথচ যে সারাংশ তিন-চার লাইনে বুঝিয়ে শেষ করার কথা সেটা পনের লাইনেও সম্পূর্ন বোঝানো যাচ্ছে না।
-- কিছুই না পেরে সামনের জনেরটা দেখার আশায় তাকিয়ে যদি দেখি সেই পরিক্ষার্থী আমার থেকে খাটো তাহলে চিন্তা করি আরেকটু খাট হইল না ক্যন, তাইলে তো ঘাড়ের ওপর দিয়া দেখা যাইত। যদি দেখি সামনের পরীক্ষার্থী আমার থেকে লম্বা তাহলে চিন্তা করি আরেকটু লম্বা হইল না ক্যন, তাইলে তো ওর হাতের নিচ দিয়ে তাকিয়ে দেখা যেত।
-- প্রশ্নপত্র পড়তে পড়তে একদম নিচে চলে গিয়েও দু-চারটা উত্তর জানা প্রশ্ন খুজে পাই না। তখন অনেক আশা নিয়ে অপর পৃষ্ঠা উল্টিয়ে দেখার চেষ্টা করি সেখানে কোন উত্তর জানা প্রশ্ন আছে কিনা। অবাক হয়ে লক্ষ্য করি সেখানে কিছু লেখা নাই, পুরা ফাকা। তখন ভাবি মনে হয় আমার প্রশ্নের ওপাশে ছাপা পড়েনি। হতাশ হই যখন পাশের জনের প্রশ্নটা চেক করে জানতে পারি প্রশ্ন আমার ঠিকই আছে, ঐ এক পৃষ্ঠাতেই সব শেষ।
-- পরীক্ষাটাকে তখন একটা ভন্ডামি মনে হয়, যখন প্রশ্নের চাহিদা অনুযায়ী কুবের মাঝির চরিত্র বিশ্লেষন করতে হয়, যে কিনা শালীর সাথে প্রেম করা একজন লুচ্ছা। ভাল নম্বর পাওয়ার জন্য চরিত্র বিশ্লেষন করে এই লুচ্ছাকেও একটা প্রথম শ্রেনির চরিত্রবানে পরিনত করতে হয়।
-- বাংলা বইয়ে সবসময়েই সুকান্ত, নজরুল আর অন্য কোন একজন কবির লেখা মিলিয়ে মোটামুটি তিনটা বিদ্রোহী টাইপ কবিতা থাকেই। এই তিনটা কবিতার লাইন একটার সাথে আরেকটা প্রায়ই গুলিয়ে যায়। মেজাজ খারাপ হয়, যখন প্রশ্নে দেয়া ব্যখ্যার লাইন দুইটা একদম সুন্দরভাবে বুঝি এবং খুব সুন্দরভাবে তা ব্যখ্যা করারও ক্ষমতা রাখি, কিন্তু লাইন দুইটা নজরুল, সুকান্ত নাকি শামসুর রহমানের কবিতা দিয়ে আসছে তা হাজার চেষ্টা করেও মনে করতে পারি না।
-- প্রশ্ন কমন পরলে পরীক্ষার হলে মাথার বুদ্ধি আর হাত খুব দ্রুত চলে, কিন্তু প্রশ্ন কমন না পরলে কাধসহ মাথা খুব দ্রুত এদিক-ওদিকে পাশেরজনের দিকে চললেও হাত আর চলেনা। অতিরিক্ত উপসর্গ হিসেবে পা দুখানা অপ্রয়োজনীয়ভাবে নড়তে থাকে।

