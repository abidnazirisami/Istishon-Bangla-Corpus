এমন একটা রিলেশন চাই___


এমন একটা রিলেশন চাই,
যেটা হবে যুদ্ধাপরাধীদের বাচানোর জন্য
বিএনপি-জামাতের মধ্যে হওয়া চুক্তির অনুকরন।
দুজনের হৃৎপিণ্ডে বন্দি থাকা কষ্টগুলোর মুক্তির জন্য
একসাথে লড়ে যাওয়ার দৃঢ় প্রত্যয় নিয়ে,
বিশ্বাস নামের একটি অদৃশ্য চুক্তিপত্রে যখন দুজনই সই করে দেব।
এমন একটা রিলেশন চাই,
যেখানে দুজন হব ছাত্রলীগের দুটি গ্রুপ।
দুজনের কেউ তৃতীয় কারো ক্ষতি করব না,
কিন্তু একে অপরকে ছিড়ে কুড়ে খেয়ে ফেলব,
বাহুমূলে বিদ্ধ করব, একজন আরেকজনের সকল অপূর্নতা আর কষ্টকে
কামজ আগ্নেয়াস্র দিয়ে ধ্বংস করব।
এমন একটা রিলেশন চাই,
যা ছাত্রদল করার বয়সসীমা শেষ হয়ে যাওয়ার পরেও
একেবারে ঠিক, সেই পুরনো প্রথম জীবনের,
লুকিয়ে দেয়া চুমুর মতই মাদকতাময় থাকবে।
বিয়ে হবে, ইয়ে হবে, সন্তান হবে, সন্তানের সন্তান হবে,
কিন্তু ভালবাসাবাসি করার জন্য আমাদের দুই সদস্যের রিলেশনে জড়ানো কমিটি
তখনও মেয়াদ কিছুটা বাড়িয়ে নিতে চাইবে।

