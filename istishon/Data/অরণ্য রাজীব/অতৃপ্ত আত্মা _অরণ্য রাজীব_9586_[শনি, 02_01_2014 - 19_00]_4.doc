অতৃপ্ত আত্মা 


 ১
ভালবাসার গা বেয়ে
স্লিম ঘামেরা কেমন বেয়ে বেয়ে যায়
অস্তিত্ব সংকটে জড়িয়ে
ধমনী কেমন বিদ্রোহবন
প্রত্নতাত্ত্বিক ভালবাসারা স্তুতি করে
নতজানু হলে
স্রষ্টারও ভাললাগে
বলি আমি শোন পদ্মপাতা পাপড়ির দল
এসব স্প্যাম আর গিবনীর জল
হৃদয় খুঁড়ে দেখবে মাকড়শারজাল
বুঝবে কি এসব ডোপামিনের ছল?
আয়নায় রাখ কান
আকর্ণন কর স্ফুরিত কণ্ঠ স্বর
"ভালবাসা কখনো তৃপ্ততা দেয় না
যখন দেয় তখন ভালবাসা থাকে না "
খোদারকসম পদ্মপাতা পাপড়ির দল
অতৃপ্ততাও অতৃপ্তের তৃপ্ততা দেয়
২
রাস্তারা জড়ো হয় অতিকায় অধিকারে
সকালের নাস্তা নিয়ে
নিয়ম করে
আমি ফুলে ফেঁপে উঠি টগবগে রক্তের
টসটসে জোঁকে
আমার পুরানো বিছানো
ধূসর চাদর বালিশ বিছানা
সব একে একে হয়ে উঠে ভালবাসার নুন
সম্ভবত কষ্টেই কাটছে জীবন
উদগ্র গিরি হতে নির্গত
কাঁচা কাঁচা আগুন
ও আচ্ছা
এতো প্রতিনিয়ত শিশুঘাসের উপর
মারিয়ে যাওয়া মানুষের নিয়ম
এসব দেখে পালাতে চেয়েছিলাম
জীবনের খিড়কি দিয়ে
পরে দেখেছি সে জীবন
অনবরত জীবনেই থেকে যায়
আজো আমি ঘুরি ফিরি
তোমাদের মাঝে
অতৃপ্ত আত্মার ক্ষেত্রে
তা ছাড়া কিইবা সাজে
যেদিন শ্রেণীব্যবধান জয়ী
দুই কপোত কপোতী ভালবাসা ফিরে পাবে
সেদিন তাদেরি চারহাতে আমার
অন্ত্যেষ্টিক্রিয়া সম্পাদিত হবে

