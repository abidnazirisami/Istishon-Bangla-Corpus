যুদ্ধ


(১)
সকল কথার পরেও কিছু কথা থেকে যায়
থেকে যায় দিনের আলোতে কিছু অন্ধকার চারিপাশে
ঘাসের ডগায় শীতের সকালে যে শিশির জমা থাকে
তারো কিছু রয়ে যায়
বৈশাখের ঘাসে
অপ্রত্যাশিত ভালবাসার শরীরে জরানো যে চাঁদ
সেও আজ ভালবাসা প্রত্যাশা করে
আমি দেখেছি কি করুণ ক্লান্তিহীন কপট চোখে সে তাকিয়ে থাকে
দিনের পর দিন রাতের পর রাত বছরের পর বছর
কি খোঁজে সে? মানুষের কাছে মেয়াদহীন ভালবাসা?
হায় হায়! কে বোঝাবে এই অবুঝকে?
আজকের মানুষ তোমাকে আর দেখে না
মানুষ দেখতে শিখেছে তার নিজেকে
তুমি কি জানো? যেই মাটি এতদিন সূচ কোদাল লাঙ্গল কাচির আঘাতেও ঘুম ভাঙ্গেনি
সে মাটিও আজ নিজের অধিকার খুঁজে পেয়েছে
তুমি চলে যাও, মানুষের কাছে অবশিষ্ট কোন ভালবাসা নেই
একটু দাঁড়াও, বুকের মধ্যে জমানো হীরের পাহাড়
কেমন যেন বালুর মতো চিক চিক করছে
অনেক পুরোনো ভালবাসার ঝড় বইলো কি?
বালুরাশি ঝরঝর করে ঝড়ে পরে
আমার অতৃপ্ত আত্তা হুঁ হুঁ করে কেঁদে উঠে
সব কিছু হারাবার পর হারানোটাই বাকি থাকে
(২)
আজো কত রকমের পৃথিবী বাস করে মানুষের ভিতরে
কত রকমের পৃথিবী ভেসে বেরায় পৃথিবীর আকাশে বাতাসে জলে স্থলে জননীর বুকে
কলাপাতার সবুজ ঘাসে সিক্ত ছিল যে পৃথিবী
সে পৃথিবীরা সাঁইরেন বাজিয়ে বিদায় নিচ্ছে মহাকাল থেকে
মহাকালের মহাশ্মশানে আশ্রয় নিয়েছে বকুল মুকুল ফুল আর ভালবাসার ভুল
তারা অধিকার অধিকার বলে চিৎকার করে
অথচ তার অধিকারই আমাকে অনধিকারের নিশ্চয়তা দেয়
তারা দর্শন দ্বারা ধর্ষিত হয়ে
আবিষ্কার করে ধার্ষণীক
তারা যখন অসভ্যের মত সভ্যতা সভ্যতা বলে শাণিত করে মুখের ডগা
তখন আমার সভ্যতানুভূতি লজ্জায় মুখ লুকোয় নিউরনের মাচায়
তারা বলে তবে শেষ পৃথিবীতে শুরু হোক দীর্ঘ্যস্থায়ী যুদ্ধ
অথচ শেষ পৃথিবী শুরু হওয়ার অনেক আগেই
লেগে গেছে অস্তিত্ব নিশ্চয়ক যুদ্ধ। 

