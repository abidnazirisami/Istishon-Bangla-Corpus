এই এতটুকু সুখ চাই


আমি এই এতটুকু সুখ চাই
বৃষ্টির রাতে সবুজ কলাপাতায়
অথবা কচিকাঁচা কচুরডগায় যতটুকু সুখ জমা থাকে
যতটুকু সুখের জন্যে শীতের মাছেরা তাদের আকাশে হা করে ছুটাছুটি করে অক্সিজেনের বাতাসে
বেলেহাস বালুচরে না নেমে
নেমে আসে নরম ফেনালে
আমি ঠিক ততটুকু সুখ চাই
আমি এই এতটুকু সুখ চাই
যে সুখে বৈশাখের দিগবিলীন বাতাসে
বিলীন হয় বাবুই চড়ুইর পালক
কৃষকের ফাটা ঠোঁটে নাড়ীর টানে বসে থাকে কয়েক ফোঁটা শিশির
শিশুরা খেলা করে নিয়ে যৌনাঙ্গ প্রভৃতির
আমি ঠিক ততটুকু সুখ চাই
আমি এই এতটুকু সুখ চাই
তোমার আমার সামরিক ভালবাসায়
অবধারিত ধরাধর ধারালো প্রতারণায়
সভ্যতার দিগ্বিদিক দ্ব্যর্থহীন সীমাব্ধতায়
কোমল মাখনের মত মস্তিষ্কের বিমানবিকতায়
আমি এই এতটুকু সুখ চাই
যে সুখে পথের পথিক প্রখর রোদে আশ্রয় নেয়
মেঘেরচিল আর নদীর বাতাসের কোলে
ঝরঝরে শুকনো পাতা আর বাতাসের গানে
মুখোমুখি বসে থাকা কবিতারা হেলে পরে পথিকের পানে
আমি ঠিক ততটুকু সুখ চাই
আমি এই এতটুকু সুখ চাই
একটু জীবন্ত নিশ্বাসের
অস্তিত্ব নিশ্চায়ক বিশ্বাসের
একমুঠো ধানের
শ্রেণীহীন মানবের

