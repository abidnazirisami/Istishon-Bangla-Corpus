রক্তচোষা রাজাকার !


 এখনো সূর্য উঠলেই আমি এই মাটির শীতলতার অনুভবেই পথ চলি,
এখনো অনেক রাতে গাছের ডালের ফাকে চাঁদটাকে নিজের মনে হয়।
আমি বাঙালি তাই এই বাংলায়
শুনি মায়ের খোকা ডাক।
আমি বাংলার পথেই রক্ত
ঝরিয়ে এনেছি স্বাধীনতা ,
তাই আরেকবার আমি উঠবো জ্বলে,
রাঙ্গাবো রাজপথ।
তবু বলব বুক উচিয়ে আমি স্বাধীন।
আমার স্বাধীনতা তোমাদের
রক্তে দাড়িয়ে লিখতে চাই ।
আবার মুক্ত কন্ঠে বলতে চাই,
এদেশ তোমাদের নয় ।
এখানে দু'লাখ মায়ের
লাল সবুজ আঁচল কেড়ে নিয়েছ তোমরা ।
এখানেই যুদ্ধে গিয়ে বাবা আর ফিরল না ।
তাদের ত্যাগেই মুক্তি কিনেছি আমরা ।
তোমাদের শিকল আজ আটকাতে পারবেনা,
আমি ছিনিয়ে নেবো আমার পরিচিত রাস্তার পথ চলা।
ফিরিয়ে দেব হাসিমুখ
প্রতিটা জানালায় ।
আজ আমার উতসবের দিন,
আজ আমি একা নই ,
আমার কন্ঠে সমস্ত জাতির চিতকার ।
ফাঁসি চাই ,তোমরা হিংস্র জানোয়ার ।
তোমরা বাঙ্গালী নও ,
রক্তচোষা রাজাকার ।

