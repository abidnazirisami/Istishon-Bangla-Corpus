শাহবাগের ক্যানভাস


"পরীক্ষার হলের তিনঘন্টা আজ বড় দীর্ঘ ছিল।কাটছিলইনা।পরীক্ষাটা তেমন গুরত্বপূর্ন না।তবুও দিচ্ছি,ভাল একটা পজিশন ধরে রাখার জন্য।জিন্সের ভেতরে চোখ পরতেই দেখি আলো জ্বলে আছে।কেউ একজন মিসড দিয়েছে।
--স্যার একটু টয়লেটে যাব।আর্জেন্ট।
-যাও।
বাইরে যেয়ে দেখি শামীম ভাই।ফোন ব্যক করতেই,
-ওই হালা,খবর জানস?
--কি খবর?
-কসাই কাদেরের ফাঁসির দাবিতে আন্দোলন হইতাছে শাহবাগে।পোলাপাইন রাস্তা ঘেরাও করে আন্দোলনে নামছে।আমি আছি তুই ও আয়।
--কন কি?কারা শুরু করল?কেমনে শুরু করল?
-জানিনা তয় তোগো ভার্সিটির ছাত্র ইউনিয়নের আপুটারে দেখলাম।লাকি আপা মনে হয়।হেব্বি স্লোগান দিতাছে।মারুফ মামারেও দেখলাম।হলুদ কাপড় মাথায় বাইন্দা সব দিকে খেয়াল রাখতাছে।আর কাউরে
চিনিনা।তবে প্রায় লোকেরেই মাথায় দেখতাছি হলুদ কাপড় বান্দা।তুই পারলে হলুদ ব্যান্ড কিনে আনিস।আমাদেরও তো লাগবে।
এই বলে ফোন রেখে দিল।।
আমি আরো অনেককে ফোন করে বললাম।সবাই বলে
হে আমরা আসতাছি।ততক্ষনে পরীক্ষা শেষ।আমি ফেল করেছি জেনেও কোন বোধ শক্তি কাজ করছিল না।ব্যাগ কাধে নিয়ে হাঁটা শুরু করলাম।
গেটে দাঁড়িয়ে শাহবাগের ডাকে ফিরে যাবার পথে ভেবেছিলাম একা যাবো। সহাপাঠীরা সহযোদ্ধা হয়ে উঠবে কে জানতো! আমরামিশে গেলাম জনতার মিছিলে। তীব্র রোদ উপেক্ষা করে বান্ধবীদের অবিরত স্লোগান দিতে শুনেছি, আমি অবাক চোখে দেখলাম রূপ সচেতনতা ছাড়াও বাংলার নারীরা সচেতন হতে জানে, যুদ্ধ করতে জানে।যেই মেয়েকে কখনো পড়াশোনা ছাড়া কিছু করতে দেখিনি সেই মেয়েও আজ এখানে।শামীম ভাই ক্ষ্যাপা যোদ্ধা হয়ে উঠেছিল।সে যখন জানল হলুদ ব্যাজ সবার জন্য না,সামান্য মনক্ষুন্ন হলেও পরমূর্হুতেই সে স্লোগানমুখর। বন্ধু রেজা,অরন্য,দুর্জয় নরসিংদী,ভোলাও কুষ্টিয়া থেকে ছুটে এসেছে যোগ দিতে। এখন উত্তাল জনস্রোতে কী এক টানে ডুবে গেছে! শুনলাম- আজ ও বাড়ি ফিরবেনা কেউ।আমি মাকে ফোন করে বললাম
--বাড়ি ফিরতে পারবনা।আজকে এখানেই থাকব।
মা বলল,তুই না ফের কিন্তু তোর বাবাকে আসতে বল।তার কি এখন সেই শরীর আছে।
আমি হাসতে হাসতে ফোন রেখে দিলাম।
তারপর অনেক কষ্টে বাবাকে বাড়ির পথে রিকশার তুলে দিলাম।বাবা আমার হাতে ১০০ টা টাকা দিয়ে বলল,
--কালকে বেতন পেয়ে তোকে কিছু টাকা দিবনি।আজ হাত একদম খালি।জানি তুই মুখ ফুটে কিছুই বলবিনা।কিছু খেয়ে নিস।তোদের জন্য কিছু করতে পারছিনা টাকার অভাবে।তুই কিছু মনে করিসনা বাবা।
রিকশা চলতে শুরু করল।আর আমার চোখ দিয়ে টপটপ করে পানি ঝরে পরছে,বুড়া মানুষটার কথা ভেবে।
-কি হয়েছে রাইয়ান?কাদছিস কেন?হঠাত্‍ পাশে ফিরে দেখলাম নাদিয়া।
--কিছু না চোখে কিছু গেছে।তুই এখনও আছিস?
-হ্যা।আজ তোদের সাথে থাকব।চল কিছু খেয়ে,তারপর যাই।
আমিও ওর হাত ধরে হাটতে লাগলাম।
আমার কোন ক্যামেরা নেই।গ্যাজেট বলতে মোবাইল আর ল্যাপটপ।মোবাইল এর ক্যামেরা ভিউ থাকার চেয়ে না থাকাই উত্তম।তাই আমি চোখ দিয়ে এমন এক অবোধ শিশুর ছবি তুলে রেখেছি যে -তুই রাজাকার! তুই রাজাকার! বুলিতে ছোট ছোট হাত-পা নিয়ে হেঁটে বেড়াচ্ছে। আমি এমন এক চা বিক্রেতার ছবি তুলেছি যে জানে লাখ লাখ জনতাকে চা এর সেবা বিলিয়ে যাবার ক্ষণেও ভুলে যায়নি বলতে- জামাত শিবিরের রাজনীতি বন্ধ হোক! আমি এমন এক বৃদ্ধের ছবি তুলেছি যে- শারীরিক দূর্বলতা ছাপিয়ে তরুণদেরও পরাজিত করে ফেলেছে।
প্রাণের টানে নিজেদের অবস্থান প্রকাশের শত শত দলিল-প্রমাণের তোয়াক্কা না করেও অনেকে এসেছে, আসছে, আসবে। আমি তাদের দলে আছি। তাদের কোন ব্যানার নেই, তাদের কোনপ্রচার নেই, তাদের কোন শো-অফ লোভ নেই।তাদের মাথায় হলুদ ব্যান্ড নেই, ভালোবাসা নামক জিনিসটা আকড়েধরে রেখে সংগ্রাম চলছে, চলবে। জয় হোক ভালোবাসার, জয় হোক দেশপ্রেমের, জয় হোক জনতার, জয় বাংলা!!

