শিশুটি আর আমি- মিলিত রাত্রির একপ্রস্থ সফেন উচ্ছ্বাস


এই ত্রিভুবনে এমন অনেক মায়াজড়ানো সজ্জা আছে যা আমাদের চোখে পড়েও পড়েনা। উপবনে একটা কুকুর বাচ্চা দিয়েছে। ছোট ছোট বাচ্চাগুলো রাস্তার ওপর শুয়ে থাকে ,খেলা করে ,একটু খর্ব কিছু করার চেষ্টা করে। খুব মায়াজড়ানো সজ্জা। বহুবেলা দাঁড়িয়ে দাঁড়িয়ে দেখা যায় এ রকম একেকটা দৃশ্য । একটা একান্নবর্তী সংসার,যারা রাস্তায় সংসার করে তারা কুকুর ছানাগুলোকে দেখাশোনা করে। তাদের অবশ্য নিজেদের দেখাশোনা করারই সামর্থ্য নেই । ওই একান্নবর্তী সংসারেও কয়েকটা শিশু আছে। তারা রাস্তার পাশেই পেতে রাখা ছোট ছোট চাটাইয়ে শুয়ে থাকে। মাঝে মাঝে কুকুরের বাচ্চাগুলোকে কোলে নিয়ে বসে থাকে। কুকুরগুলোর গায়েও কোনো কাপড় নেই, বাচ্চাগুলোর গায়েও কোনো কাপড় নেই ।খুব নির্মম একটা দৃশ্য । আমার কুকুরের পরিবারের প্রতি যেমন মায়া লাগে, মানুষের পরিবারটির প্রতিও ঠিক তেমনি বেদনা হয়। কুকুর আর মানুষকে এক পর্যায়ে দেখতে নেই ।তারা পরিস্থিতির নির্মম শিকার ।আমার নিজের প্রতি ঘেন্না হয় ।
ভাবতে অবাক হলেও সত্য এই পরিবারের শিশুগুলো জ্যোত্‍স্না দেখে।তারা জ্যোৎস্না দেখার জন্য দেখেনা , এমনকি তারা জানেও না তারা জ্যোৎস্না দেখছে।তারা যখন রাতে নগ্ন অবস্থায় শুয়ে থাকে, গায়ে শুধু এক টুকরো কাপর, তখন একসময় কার্তিকের হিমে তাদের ঘুম ভেঙে যায়। সেই ঘুম ঘুম চোখে তাদের চোখে আলো ফেলে ভরাট চাঁদটা। আমার চোখেও ভরাট চাঁদটা আলো ফেলে।তবে আমি শুয়ে থাকি বিছানায়। বিলাসবহুল জীবন আমার না। বিলাসবহুল জীবন থাকলে এই রাস্তার শিশুগুলোর সজ্জাগুলো আমার চোখে পরত না। মধ্যবৃত্ত বলেই এই দৃশ্যগুলো আমি দেখি। বিছানায় শুয়ে থাকি আমি। জানালার পাশ থেকে ভরাট চাঁদ আমার চোখে আলো ফেলে।আমার খুব ইচ্ছা করে রাস্তার ওই শিশুটার সাথে শুয়ে জ্যোত্‍স্না দেখব।
ঘোলাটে সন্ধ্যা
ঘোলাটে সন্ধ্যায় আমি ওই পরিবারটার কাছে যাই ।
ঝাপসা শহর
এই ফাঁকে ঝাপসা শহরের রাজধানীটা একটা যন্ত্রণার বাক্স হয়ে উঠেছে। আমি সে বাক্সে বন্দি হয়ে পড়েছি। রাজধানী প্রতিনিয়ত যন্ত্রণা দিয়ে যায় আমাকে ।এজন্য আমার আরো ওই পরিবারটার সাথে মিশে যেতে ইচ্ছা করে । আর প্রতিদিন নিজের অস্তিত্বটির প্রতি আমার মায়া একটু একটু করে বাড়তে থাকে। অস্তিত্বকে আমি এক ঘনফুট পরিশুদ্ধ বাতাস দিতে পারি না। কারণ বাতাসের কণায় মিশে থাকে ক্ষতিকর সীসা। অস্তিত্বকে যত্ন দিতে পারি না কারণ বাক্সের ওপর কেউ এসে ঢেলে রেখে দেয় ফরমালিন ।তাই প্রাণের তারনায় ছুটে যাই ওদের কাছে ।বৃষ্টির মধ্যে ওদের সাথে থাকতে আরো ভাল লাগে ।
শহরবন্দী বৃষ্টি
যখন শহরবন্দী বৃষ্টি হয় আমি নিজেকে খুজে পাই একটা কুকুর পরিবার আর কিছু শিশুর সাথে । আমার এই জগৎ টা খারাপ লাগেনা ।বরং অনেক সুন্দর লাগে।এই আমি...

