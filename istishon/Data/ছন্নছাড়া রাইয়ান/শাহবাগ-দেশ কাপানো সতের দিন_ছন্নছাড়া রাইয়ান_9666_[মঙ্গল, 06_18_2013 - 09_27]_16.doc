শাহবাগ-দেশ কাপানো সতের দিন


গণজাগরণ মঞ্চ বাংলাদেশের রাজধানী ঢাকার শাহবাগে ফেব্রুয়ারির ৫ তারিখ শুরু হয়। এদিন আন্তর্জাতিক অপরাধ ট্রাইব্যুনাল ১৯৭১ সালে বাংলাদেশের স্বাধীনতা যুদ্ধের সময় সংঘটিত যুদ্ধাপরাধ এবং মানবতার বিরুদ্ধে অপরাধের অভিযোগে অভিযুক্ত আসামী আব্দুল কাদের মোল্লার বিচারের রায় ঘোষণা করে। কবি মেহেরুন্নেসাকে হত্যা, আলুব্দি গ্রামে ৩৪৪ জন মানুষ হত্যা সহ মোট ৬টি অপরাধের ৫টি প্রমাণিত হওয়ায় আদালত তাকেযাবজ্জীবন কারাদণ্ড প্রদান করে। কিন্তু এতোগুলো হত্যা, ধর্ষণ, সর্বোপরী গণহত্যা ও মানবতার বিরুদ্ধে অপরাধের শাস্তি হিসেবে যাবজ্জীবন কারাদণ্ডকে বাংলাদেশের আপামর জনসাধারণ মেনে নিতে পারেনি। ব্লগার এণ্ড অনলাইনএক্টিভিস্ট নেটওয়ার্ক তাই সর্বপ্রথম এই রায়ের বিরুদ্ধে প্রতিক্রিয়া জানিয়ে তাৎক্ষণিক বিক্ষোভ সমাবেশের ডাক দেয়। আর এই আহ্ববানে সাড়া দিয়ে বিপুল সংখ্যকমানুষ ঢাকার শাহবাগে জড়ো হতে শুরু করে এবং এর অনুসরণে একসময় দেশটির অনেক স্থানেই সাধারণ মানুষের বিক্ষোভ সমাবেশ শুরু হয়। ইতিহাস সৃষ্টি হয় শাহবাগের প্রজন্ম চত্বরের গণজাগরণ মঞ্চসহ সারা দেশের জাগরণ মঞ্চগুলোতে। টানা সতের দিন অবস্থান, দিন-রাত স্লোগান, পথ নাটক, গান, কবিতা পাঠের মাধ্যমে মানুষ প্রতিবাদ জানায় কাদের মোল্লার রায়ের এবং নিষিদ্ধের আওয়াজ তোলে স্বাধীনতাবিরোধী এবং যুদ্ধাপরাধী দল জামায়াত-শিবিরের।৫ ফেব্রুয়ারি থেকে শুরু হয় গণজাগরণ মঞ্চের আন্দোলন।এ আন্দোলনে উদ্বেল অনুপ্রেরণা একাত্তরের মহাকাব্যিক মুক্তিযুদ্ধ। তারুণ্যের এ জাগরণ দেশের মুক্তিযুদ্ধের চেতনায় বিশ্বাসী সকল মানুষকে আজ ঐক্যবদ্ধ করেছে। একাত্তরের মহান মুক্তিযুদ্ধে বিশ্ববাসীর সামনে বাংলার মানুষের যে পরিচিতি তৈরি হয়েছিলো, সেই পরিচয় আজ আবার এক নতুন মহিমায় ভাস্বর হয়ে উঠেছে। দেশের সকল জেলায় গণজাগরণ মঞ্চের অহিংস আন্দোলনের প্রেক্ষিতে জামায়াত-শিবিরের বিরুদ্ধে যে জনমত সংগঠিত হয়েছে, তার সার্থক প্রতিফলন ঘটেছে গত ৩১ মার্চে মহান জাতীয় সংসদের মাননীয় স্পিকারের কাছে জমা দেয়া এক কোটি সাত হাজার সাতশত একষট্টিটি স্বাক্ষরে। এর আগে গণজাগরণ মঞ্চের পক্ষ থেকে দেশ ও দেশের বাইরে অনুষ্ঠিত বিভিন্ন কর্মসূচিতে কোটি কোটি মানুষের স্বতঃস্ফূর্ত অংশগ্রহণ একদিকে যেমন দাবির যৌক্তিকতা প্রমাণ করেছে, অন্যদিকে এ দাবি পূরণে বর্তমান সরকারের প্রতি মানুষের আকাক্সক্ষার মূর্ত প্রকাশ ঘটেছে। এ আকাক্সক্ষা যৌক্তিক; কেননা, ইতিহাস পাঠে জানা যায়, যুদ্ধাপরাধীদের বিচারটি প্রথম শুরু করেছিলেন জাতির জনক বঙ্গবন্ধু শেখ মুজিবুর রহমানের নেতৃত্বাধীন সরকার। কিন্তু পঁচাত্তরের কালো অধ্যায়ের পর পাল্টে যায় দৃশ্যপট। জাতির পিতাকে সপরিবারে নৃশংসভাবে হত্যার পর অভিভাবকহীন বাংলাদেশ চলে যায় ভয়াল মেঘমালার নিচে। হিংস্র হায়েনাদের নখরে বিদ্ধ হয় বাহাত্তরের পবিত্র সংবিধান, শ্বাপদেরা বন্ধ করে দেয় বঙ্গবন্ধুর শুরু করে যাওয়া যুদ্ধাপরাধীদের বিচারের প্রক্রিয়াটি। কেবল তাই নয়, নয় মাসের রক্তক্ষয়ী মুক্তিযুদ্ধের মধ্য দিয়ে স্বাধীন হওয়া বাংলাদেশে রাজনীতি করার অধিকার লাভ করে যুদ্ধাপরাধীরা।এরপর দীর্ঘএকটি সময় জলপাই রঙের দুঃস্বপ্নে কেটে যায়; বাঙালির ইতিহাস-ঐতিহ্য-সংস্কৃতি আর সংগ্রামের দীর্ঘ ব্যাপ্ত সূর্যমুখী ক্যানভাস ঢেকে যায় কালো পর্দায়।
নব্বই দশকের প্রথম গোলার্ধে শহিদজননী জাহানারা ইমাম পুনরায় শুরু করেন যুদ্ধাপরাধীদের বিচারের দাবিতে গণআদালত। কিন্তু তৎকালীন সরকার যুদ্ধাপরাধীদের বিচার তো করেই নি, উল্টো নাগরিকত্ব প্রদান করে পিশাচ গোলাম আযমকে, অপমান করেবাঙালির আকাঙ্খা ও মুক্তিযুদ্ধের চেতনাকে। ২০০৮ এর নির্বাচনের আগে মহাজোট সরকারের নির্বাচনী ইশতেহারে যুদ্ধাপরাধীদের বিচারের সুস্পষ্ট ঘোষণা উচ্চারিত হয়।বিচারকার্য শুরুও হয়।
কিন্তু একটি ভুল রায় নাড়িয়ে দেয় প্রজন্মর চেতনা।শুরু হয় গনজাগরন।এক নজরে দেশ কাঁপানো ১৭ দিন-
১
কাদের মোল্লার ফাঁসির দাবিতে গনজাগরনের সূচনা।
২
সব যুদ্ধাপরাধীদের ফাঁসির দাবিতে উত্তাল শাহবাগ হয়ে যায় প্রজন্ম চত্বর।
৩
জামায়াত শিবির নিষিদ্ধ করার দাবি উঠে।
৪
লাখো মানুষের সমাবেশ,অব্যাহত আন্দোলনের শপথ।
৫
৬৪ জেলার জন্য জ্বালানো হয় ছয় হাজার চারশ মোমবাতি।
৬
স্পিকারের কাছে স্মারকলিপি,সংসদে আন্দোলনে একাত্মতা ঘোষনা।
৭
আন্তর্জাতিক অপরাধ ট্রাইবুনাল আইনসংশোধনের খসড়া মন্ত্রীসভায় অনুমোদন।
৮
সারাদেশে একযোগে তিনমিনিট নিরবতা পালন।
৯
বসন্তবরন নানা প্রতীবাদী আয়োজনে।
১০
সারাদেশে সন্ধ্যে সাতটায় একযোগে মোমবাতি প্রজ্জ্বলন।
১১
ব্লগার রাজীব খুন,বদলে গেল দৃশ্যপট।
১২
রাজীবের কফিন ছুঁয়ে রাজাকার মুক্ত দেশ গড়ার শপথ।
১৩
সংসদে আন্তর্জাতিক অপরাধ ট্রাইবুনাল আইন সংশোধনের বিল পাস।
১৪
কালো ব্যাচ ধারন ও কালো পতাকা উত্তোলন।
১৫
জামায়াতের নানা অপপ্রচারেও ক্লান্তিহীন প্রতিবাদ।
১৬
মুক্তিযুদ্ধের শহীদদের শ্রদ্ধা জানাতে উড়ানো হয় বেলুন সঙ্গে চিঠি।
১৭
মহাসবাবেশ।ছয় দফার আলটিমেটাম।

