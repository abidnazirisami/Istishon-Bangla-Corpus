চশমা


আপনার সাথে একজন দেখা করতে আসছে।
-কে ?
--জানি না।আগে কখনো দেখিনি।
-ঠিক আছে বসতে বল,আমি আসছি।
--জ্বি আচ্ছা
পাইপ হাতে বসার ঘরে গিয়ে বঙ্গবন্ধু শেখ মুজিবর দেখলেন,ঘরে একটা অপরিচিত লোক বসে আছে।বঙ্গবন্ধুকে দেখেই সে উঠে দাড়ালে বঙ্গবন্ধু তাকে বসতে বললেন।
আমি কি আপনাকে আগে দেখেছি?
--জ্বিনা।আপনি আমাকে আগে কখনো দেখেন নি।
-আপনি কি কারো এজেন্ট?
--জ্বি আমি ভারতীয় এজেন্ট।এবং আমি আপনাকে সাবধান করতে এসেছি।
-কেন ?আমাকে আবার কিসের জন্য সাবধান?
--আমাদের কাছে খবর আছে,আপনার জীবন ঝুকিপূর্ন।খন্দকার মোশতাক থেকে একটু সাবধানে থাকবেন।
-আপনি শুধু এই কথা বলতে এসেছেন ?
--জ্বি।আপনি আমার কথা বিশ্বাস করেন।
-দুঃখিত আমি আপনার কথা বিশ্বাস করতে পারলাম না।আপনি এখন উঠতে পারেন।তার আগে মিস্টি খেয়ে যাবেন।
--আপনি আমার কথা মানবেন না?
-আপনাকে আগেই বলেছি ,আমার দেশের ছেলেরা আমার নিজের ছেলে।তারা কখনো এই কাজ করতে পারেনা।আর আপনি বাইরের মানুষ।আপনার চেয়ে আমি আমার ছেলেদেরই বেশি ভালবাসি।
বাইরে সকাল থেকে অনেক মানুষ অপেক্ষা করছে,আমাকে এক ঝলক দেখার জন্য।এদের দেখলেই মনটা অসম্ভব ভাল হয়ে যায়।
বারান্দায় দাড়াতেই শত মানুষ স্লোগান ধরল
"জয় বাংলা ,জয় বঙ্গবন্ধু"
তার মাঝে একটা সুদর্শন ছেলে চারদিকে খুব তীক্ষ্ন দৃষ্টিতে তাকিয়ে ছবি তুলছে।কেমন যেন লুকোচুরি একটা ভাব।
-এই ছেলে !এই ।
মেজর ডালিম থতমত খেয়ে দেখে বঙ্গবন্ধু তাকেই ডাকছে।"জ্বি আমাকে ডাকছেন?"
-আরে হ্যা,তোকেই।এভাবে লুকিয়ে ছবি তুলছিস কেন?বঙ্গবন্ধু পাইপটা মুখে নিয়ে বলল,নে এবার তোল ,যতখুশি তোল।
মেজর ডালিম অনিচ্ছা স্বত্বেও বেশ কয়েকটি ছবি তুলল,হাসি মুখে।
হরিদাসের সেলুনের সামনে লেখা,শেখের বাড়ি যেইদিকে, হরিদাসের সেলুন সেই দিকে।
তার মনে সুপ্ত ইচ্ছা,তার সেলুনে একদিন শেখ সাহেব চুল কাটতে আসবে।
কর্নেল ফারুক এসেছে আন্ধা হাফেজের দোয়া নিতে ।আন্ধা হাফেজ বলে দিয়েছে তার কোন বিপদ নেই।সে যেই কাজে হাত দিয়েছে সেই কাজ সফল হবেই।
হুমায়ূন আহমেদের বাড়িতে তার এক উন্মাদ বন্ধু সকাল থেকে বসে আছে।হুমায়ূন আহমেদ বাসায় ছিলনা।বাইরে থেকে এসে ঘরে ঢুকতেই সে বলল"সাবধানে থাকবা।দেশে রক্তগঙ্গা বয়ে যাবে।এই বলেই সে ঘর থেকে বের হয়ে গেল।
পনেরই আগস্ট শেষরাতে হরিদাস তার দোকানে ঘুমাচ্ছিল। হটাৎ ঘুম ভাঙল, মড়মড় শব্দ হচ্ছে- দোকান ভেঙ্গে পড়ছে।কি হচ্ছে কিছুই বুঝা যাচ্ছেনা। হরিদাস ভূমিকম্প হচ্ছে ভেবে দৌড়ে দোকান থেকে বের হয়ে হতভম্ব। এটা আবার কি?আলিশান এক ট্যাঙ্ক তার দোকানের সামনে ঘুরছে। ট্যাঙ্কের ধাক্কায় তার দোকান ভেঙ্গে পড়ে যাচ্ছে। ট্যাংকের ঢাকনা খোলা। দুজন কালো পোশাকের মানুষ দেখা যাচ্ছে। দোকান ভেঙ্গে ফেলার জন্য কঠিন কিছু কথা হরিদাসের মাথায় এসেছিল।সে কোনো কথা বলার আগেই ট্যাঙ্কের পেছনের ধাক্কায় পুরো দোকান তার মাথায় পড়ে গেল। পনেরই আগস্ট সূচনা ঘটল হরিদাসের মৃত্যুর মধ্য দিয়ে।
ঢাকা মসজিদের শহর।সব মসজিদেই ফজরের আজান হয়।শহরের দিন শুরু হয় মধুর আজানের ধ্বনিতে।আজান হচ্ছে। আজানের ধ্বনির সঙ্গে নিতান্তই বেমানান কিছু কথা বঙ্গবন্ধুকে বলছে এক মেজর, তার নাম মহিউদ্দিন। এই মেজরের হাতে স্টেনগান। শেখ মুজিবের হাতে পাইপ। তার পরনে সাদা পাঞ্জাবি এবং ধুসর চেক লুঙ্গি।
শেখ মুজিব বললেন, তোমরা কি চাও? মেজর বিব্রত ভঙ্গিতে আমতা-আমতা করতে লাগল। শেখ মুজিবের কঠিন ব্যাক্তিত্বের সামনে দাঁড়িয়ে থাকা তার পক্ষে অসম্ভব হয়ে পড়েছিল। শেখ মুজিব আবার বললেন, তোমরা চাও কি?
মেজর আবার আমতা-আমতা করে বললেন, স্যার, একটু আসুন।
কোথায় আসব?
মেজর আবারও আমতা-আমতা করে বলল, স্যার, একটু আসুন।
শেখ মুজিব বললেন, তোমরা কি আমাকে খুন করতে চাও? পাকিস্তান সেনাবাহিনী যে কাজ করতে পারে নি, সে কাজ তোমরা করবে?
এই সময়ে স্বয়ংক্রিয় অস্ত্র হাতে ছুটে এল মেজর নূর। শেখ মুজিব তার দিকে ফিরে তাকানোর আগেই সে ব্রাশফায়ার করল। সময় ভোর পাঁচটা চল্লিশ। বঙ্গপিতা মহামানব শেখ মুজিব সিঁড়িতে লুটিয়ে পড়লেন। তখনো বঙ্গবন্ধুর হাতে তাঁর প্রিয় পাইপ।
বত্রিশ নম্বরের বাড়িটিতে কিছুক্ষণের জন্য নরকের দরজা খুলে গেল। একের পর এক রক্তভেজা মানুষ মেঝেতে লুটিয়ে পড়তে লাগল।
মেজর ডালিম নামের একজন সকাল থেকে বারবার বেতারে বলছে,"স্বৈরশাসক বঙ্গবন্ধুকে এক সেনা অভ্যুথানের মাধ্যমে উত্খাত করা হয়েছে।"
সকাল এগারোটা পঁয়তাল্লিশে খন্দকার মোশতাক বেতারে ভাষণ দিলেন। তিনি আবেগমথিত গলায় বঙ্গবন্ধুর হত্যাকারীদের ‘সূর্যসন্তান’ আখ্যা দিলেন।মোশতাকের ভাষণের পর বঙ্গভবনে আনন্দ উল্লাস, কোলাকুলি, একে অন্যকে অভিনন্দনের পালা শুরু হয়েগেল। শুরু হলো মিষ্টি বিতারণ। মিষ্টি কেউ নিজে খাচ্ছে না। একজন অন্যজনকে খাইয়ে দিচ্ছে।
বঙ্গবন্ধুর মৃতদেহ তখনো তাঁর বত্রিশ নম্বরের বাড়িতে পড়ে আছে।
কর্নেল ফারুক অনেক চেষ্টা করেছেন।হিসাব মেলাতে পারেন নি। তার তো ফাঁসি হওয়ার কথা না।আন্ধাহাফেজের আশির্বাদ ছিলো তার সাথে।শুভদিন হিসেবে তার নিজের জন্মদিন ১৫ ই আগষ্টের ভোরবেলায় ফজরের আজানের ওয়াক্তে সে কার্য সমাধা করেছিলো। শাস্তিতো তার হওয়ার কথাছিলো না। বেটা আন্ধা হাফেজ কি তবে ভাঁওতাবাজ?
২০১০সালের ২৮শে জানুয়ারী রাত বারটা এক মিনিটে কর্নেল ফারুক সহ আরো কয়েকজনকে ফাঁসি দেওয়ার মধ্যে জাতিকে কলঙ্কমুক্ত করা হয়।
________________________
দেয়াল পড়ছি ফেব্রুয়ারীতে,বইটি হারিয়ে ফেলেছি।পি ডি এফ ফাইলে গল্পটা আছে।ওখান থেকে কোন লেখা পড়তে ভাল লাগেনা।তাই মোটামুটি নিজের স্মৃতিতে যা আছে তাই ই লিখেছি।আর হরিদাসের পুরা অংশটা "দেয়াল" থেকে নেওয়া।

