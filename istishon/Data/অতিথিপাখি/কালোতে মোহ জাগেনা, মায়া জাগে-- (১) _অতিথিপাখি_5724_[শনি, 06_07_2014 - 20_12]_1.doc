কালোতে মোহ জাগেনা, মায়া জাগে-- (১) 


পাশের বাড়ির চাচা সাত সকালেই হাজির উঠানে। মা ডেকে উঠালো,- তোর চাচা আসছে তোরে দেখতে। রুপ গজানোর ব্যাপার নাহ। দেশে আসার প্রথম সকালের কথা। চোখ মেলে দেখি পাশের বাড়ি দাদী মাথার পাশে বসে আমাকে দেখছে। আধো ঘুমে খালি গায়ে হাফ প্যান্ট পড়ে দরজা খুলে দেখি চাচা নাকের ভিতর আঙ্গুল ঢুকিয়ে নাক-মুখ খিচিয়ে নাকের পশম টেনে টেনে তুলছেন। জিজ্ঞেস করলেন,- ক্যামন আছি। আমি তাকিয়ে আছি তাঁর দিকে। তিনি স্বযত্নেই টেনে তুলা নাকের পশমগুলো চোখের সামনে এনে কী য্যানো দেখছেন আর ফু দিয়ে উড়িয়ে দিচ্ছেন। মনে হচ্ছে জগতের সবচেয়ে আরামদায়ক আর প্রশান্তি তাঁর পশমের গোড়ায় টানের সাথে মাথা ঝাকুনিতে। 
বিয়ে করবো কী-না? আমি কিছু না বলে তাঁর দিকে বিস্মিতভাব নিয়ে তাকিয়ে আছি। জিজ্ঞেস করলো, মেয়ে দেখবো? বললাম- দেখেন। মা রান্না ঘরের দরজার ফাক দিয়ে আমাকে বার বার দেখছেন। রাত ৪টায় আসার কারনে মা হয়তো তাঁর সন্তানকে ভালো করে দেখতে পারেননি। মা-এর কিছু শিশু সুলভ কাজের সাথে আমার পরিচয় আছে। যেমনঃ লন্ডনে একবার হাসের মাংস রান্না করে পাঠানো, খুব করে টাকার দরকার হলেও ফোন দিয়ে টাকা না চাওয়া, জীবনে প্রথমবারের মত লিপস্টিক দিতে গিয়েও এক ঠোটে দিয়ে আরেক ঠোটে দিতে ভুলে যাওয়া; সেই লিপষ্টিক দেয়ার কারন তিনি ছবি তুলবেন আর তা বাধিয়ে রাখবেন... অনেক বছর ছিলো সেই ছবি যা দেখে মা মুগ্ধ হতো একা একা সকাল দুপুর, দরজার ফাক দিয়ে মায়ের তাকিয়ে থাকা তাঁর ছবির দিকে, আমাকে অবাক করতো। তেলাপোকা হাটছে ভাতের উপর আমাকে সযত্নেই প্লেটে তুলে দিচ্ছেন। আমি নির্দ্বিধায় খেয়ে চলছি... ইদানিং চোখে মারাত্মক কম দেখে। 
পাশের বাড়ির আরেক দাদী মাটিতে কী য্যানো আকাআকী করে ঐশী জ্ঞানপ্রাপ্ত হলেন, আমার বিয়ে সন্নিকটে। তিনি এই ঐশী জ্ঞান সব সময় খাটান... বড় আপার পরীক্ষার বেলায়... আপা ফেইল মারলো, তিনি বলেছিলেন- বিরাট পাস করবে। তাঁর এই ঐশী জ্ঞানপ্রাপ্তিতে আমি সহযোগীতা করেছিলাম। তাঁর পেপে গাছের পেপে চুরি করেছিলাম। পরের দিন সকালে বুড়ি আর দাদা অকথ্য ভাষায় চোরকে গালাগালী করছে। গালী শুনে মায়া লাগলো, য্যাক বুড়া-বুড়ি খাক। পরের দিন রাতে দাদীর ঘরের দরজায় রেখে আসি... এর পর থেকে সারা গ্রামে ছড়িয়ে পরলো চোর চুরি করে সহ্য করতে পারেনাই... চোরের নাকেমুখে রক্ত এসে গ্যাছে, তাই পেপে দরজায় রেখে গ্যাছে... তাঁর ঐশী জ্ঞান খাটানো আমাকে নির্মল আনন্দ দেয় সব সময়ই। মাঝে মধ্যে বিড়ি শেষ হয়ে গেলে তাঁর কাছ থেকে ধার করি। তিনি বিরাট আগ্রহের সাথেই আমাকে দেয়। 
চাচা বললেন, বাজারে গিয়া সেভ করে আসো। বললাম-সেভ করবো ক্যানো? বললো-তোমার এখনো সুন্নতের বয়স হয়নাই। এই বয়সে বিয়া করবা, শালী নিয়া ঘুরবা, শশুর বাড়ি দুইদিন পর দৌড় দিবা। তুমি এই বয়সে মজনু হইছো। বললাম- রমজানের দুপুরে মেয়ে দেখতে যাবো ক্যানো ? সন্ধার পর যাবো। বললো- হাটার উপড় দেইখা আসবা। আজাইরা টাকা নস্ট করার কোনো মানে নাই। খাওয়া-দাওয়া নাই, টেকাও নাই। বললাম,- আচ্ছা। 
 উনি কোনো কারন ছাড়াই দুই মিনিট পর পর হর্ণ বাজান। অতিরিক্ত সচেতনতা নাকী তাঁর মোটরসাইকেল আছে এইটা বুঝানো বুঝতেছিনা। মোটরসাইকেলের পিছনে বসতে আমার সব সময়ই ভালো লাগে। চালাতে কখনোই আনন্দ পাইনা। কারন আমার কন্সানট্রেশন থাকেনা। 
মেয়ে দেখার পালা। খুব সাবলীল ভাবেই সাবালিকা হাজির। দেখে আরাম পাচ্ছি মেয়ে খুব স্মার্টলি কথা বলছে। ভাব ভঙ্গিমাও খুব একটা খারাপ নাহ। চাচা জিজ্ঞেস করলো,- প্রাইবেটে কথা বলবি? বললাম,- প্রাইবেটে কথা বলবো নাহ। জিজ্ঞেস করলো,- মেয়ে ক্যামন লাগছে? বললাম- খুবই খারাপ লাগছে। মেয়ে কালো । কালো মেয়ে বিয়ে করবো নাহ। বললো,- কিরুম মাইয়া বিয়া করবা? আন্ধার ঘরে বাতি লাগেনা টাইপের? বললাম,- হুম। "জাতের মেয়ে কালো ভালো- নদীর পানির ঘোলা ভালো"-এই বানী শোনাতে শোনাতে ফিরতি পথ ধরলো। 
( আর লেখতে ভাল্লাগতাছে নাহ... )
বিঃদ্রঃ ফর্সাতে সব সময়ই মোহ জেগেছে মায়া জাগেনি... কালোতে মোহ জাগেনা, মায়া জাগে। জগত রহস্যময় কী-না জানিনা, মানুষ তীব্র রহস্যময়। 

