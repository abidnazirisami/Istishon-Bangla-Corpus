কিরোবোঃ মহাকাশচারী যন্ত্রমানব !!



জাপান মহাকাশের জন্য কথা বলতে পারে এমন একটি ছোট রোবট তৈরি করেছে । কিরোবো (Kirobo) নামের এই রোবট নভোচারী মানুষের সাথে মহাকাশ ও পৃথিবীতে কথা বলতে পারবে । এই রোবট আগামী ৪ আগস্ট পাঠানো হবে আইএসএস-এ । কিবো রোবট প্রোজেক্টের তৈরি করা এই রোবট প্রথমবারের মতো মানুষের সাথে কথোপকথনে মহাকাশে কাজ করবে । কিরোবো প্রজেক্ট ম্যানেজার নিশজিমা জানিয়েছে রাশিয়া প্রথম মহাকাশে গিয়েছিলো , ইউএস প্রথম চাঁদে গিয়েছিলো আর জাপান প্রথম রোবট মহাকাশচারী পাঠাবে যেটি কথা বলতে ও যোগাযোগ করতে পারবে মানুষের সাথে।
জিরো গ্র্যাভিটিতে পরীক্ষা করা হচ্চে রোবটকে ।।
কিরোবোর নামকরণ করা হয় জাপানী ভাষা কিবো যার অর্থ আশা বা Hope এবং Robot শব্দের সমন্বয়ে । স্পেস স্টেশনে জাপানের মডিউলকে কিবো ল্যাবরেটরি বলা হয় যার নাম ও Hope শব্দ থেকে।
ভয়েস রিকগনেশান প্রযুক্তি ও ন্যাচারাল ল্যাঙ্গুয়েজ প্রোসেসিং , ফেস ডিটেকশন , ভিডিও রেকর্ডিং এর জন্য রয়েছে ক্যামেরা এবং ইমোশান রিকগনেশান প্রযুক্তি ব্যাবহার করা হয়েছে যা জাপানিজ ভাষায় কথা বলতে সক্ষম । স্পেসে উড়তে সক্ষম এই রোবটের আকার লম্বায় ১৩ দশমিক ৪ ইঞ্চি , প্রস্থে ৭ ইঞ্চি ও ৬ ইঞ্চি পুরু । এবং এটি পাঠানোর পূর্বে সফল ভাবে পরীক্ষা করা হয়েছে । আগস্ট বা সেপ্টেম্বরে পাঠানো হলেও এই বছরের ডিসেম্বরে আইএসএস-এ পৌঁছাবে এই রোবট এবং এই রোবটের সাথে প্রথম কথা বলবেন জাপানি মহাকাশ বিজ্ঞানী ওয়াকাটা । আগামী বছরের ডিসেম্বরে কিরোবো মিশন শেষে আবার পৃথিবীতে ফিরে আসবে ।
মিশন শেষে আগামী বছরের ডিসেম্বরে ফিরে আসবে রোবট।।
প্রোজেক্টের বিজ্ঞানী ও প্রযুক্তিবিদেরা দ্বিতীয় কথা বলতে পারা রোবট তৈরি করছেন যার নাম মিরাটা যেটি পৃথিবীতেই থাকবে ।মহাকাশের কার্গো স্পেসক্রাপ্ট এইচ-২ ট্র্যান্সফার ভেহিকল-ফোর দক্ষিণ জাপানের তানেগশিমা স্পেস সেন্টার থেকে কিরোবোকে নিয়ে যাবে। এই রোবট প্রজেক্টে ছিলো ইউনিভার্সিটি অব টোকিও এর সায়েন্স অ্যান্ড টেকনোলজি রিসার্চ সেন্টার , টয়োটা মোটর কর্পোরেশন , রবো গ্যারেজ পিআর কোম্পানি ও ডেন্টসু কর্পোরেশন । ইউনিভার্সিটি অব টোকিও এবং রবো কাজ করেছে হার্ডওয়্যার এবং মোশনের কাজ । টয়োটা ভয়েস রিকগনেশানের কাজ করেছে ও ডেন্টসু করে কনভারসেশনের কাজ করেছে সেই সাথে পুরো প্রজেক্টের ব্যবস্থাপনার দায়িত্বে ছিলো। কিরোবো রোবটে ব্যাবহার করা হয়েছে RISC ( reduced instruction set computing) এর PIC16F88 CPU এর সাথে ফ্ল্যাশ মেমোরি । এটি চারটি AA ব্যাটারি দিয়ে ছয় ঘণ্টা পর্যন্ত চলতে সক্ষম । ব্যাটারি ছাড়া এর ওজন ২২৬.৮০ গ্রাম ।
I.C: KRP ।
(মহাকাশ নিয়ে আরো কিছু লিখা )

