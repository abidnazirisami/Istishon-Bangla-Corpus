সভ্য যুগের ডাইনীবিদ্যা


প্রথম যেদিন জানতে পারি পৃথিবীতে নারীদের ডাইনি অপবাদ দিয়েও হত্যা করা হয় সেদিন আশ্চর্য হয়েছিলাম অনেক।যা হোক আজ আবার এহেন খবর শুনলাম।
ভারতের কয়েকটি রাজ্যে ডাইনি প্রতিরোধক বিশেষ আইন থাকা সত্ত্বেও ভারতের উত্তর-পূর্ব রাজ্য আসামে গত ২০শে জুলাই ৬৩ বছরের এক ও বৃদ্ধা পাঁচ সন্তানের মা পনি ওরাংকে ডাইনি সন্দেহে হত্যা করা হয়৷ মধ্য রাতে গ্রামের শ-দেড়েক লোক পনি ওরাং-এর বাড়িতে চড়াও হয়ে তাঁকে নির্যাতনের পর, ধারালো অস্র দিয়ে গলা কেটে খুন করে৷মজার ব্যাপার হল এজন্য পুলিশ যাদের গ্রেপ্তার করে তাদের অর্ধেকের বেশিই নারী।ভারতের অনেক যায়গায় এখনও ডাইনিবিদ্যায় বিশ্বাসী জনগোষ্ঠী রয়েছে যারা এখনও অশিক্ষার বেড়াজালে আবদ্ধ।তারপর ৭ই আগস্ট পূর্ব ভারতের ঝাড়খন্ড রাজ্যের এক আদিবাসী গ্রামে গভীর রাতে গ্রামের একদল ক্ষিপ্ত লোক ঘরে ঢুকে পাঁচজন মহিলাকে চুলের মুঠি ধরে বাইরে বের করে নগ্ন করে নিষ্ঠুরভাবে লাঠি দিয়ে পিটিয়ে এবং কুপিয়ে খুন করে৷ তাঁদের অপরাধ, গ্রামের একটি ছেলে জন্ডিসে মারা গেলে গ্রামের ওঝা ঐ ঘরের পাঁচজন মহিলাকে ডাইনি বলে আখ্যা দিয়েছিলেন। এরকম হত্যা অবাধে চলছেই...
ডাইনীবিদ্যা এখনও এত প্রকট কারণ-
১।উঁচু জাতের লোকেরা নিচু জাতের নারীদের ডাইনি আখ্যা দিয়ে দাবিয়ে রাখেন
২।ধর্মব্যাবসায়ীরা বা হাতুড়ে ডাক্তাররা তাদের স্বার্থে লোকজনদের কখন আলতে আসতে দেন না
৩।শিক্ষা এবং অন্যান্য প্রযুক্তি প্রত্যন্ত অঞ্চলে না পোঁছানোর কারণে
ভারত সরকারের সাম্প্রতিকতম হিসেব বলছে, ২০০০ থেকে ২০১২ সালের মধ্যে ডাইনি অপবাদে খুন হয়েছেন ২,১০০ জন, যাঁদের বেশিরভাগই নারী৷কিছু কিছু রাজ্যের উপজাতি অঞ্চলেই সাধারণত এটা হয়ে থাকে৷ ২০০২ সালে আসামে ডাইনি অপবাদে খুন হন ১৩০ জন, যাঁদেরও বেশিরভাগই ছিলেন নারী৷ পূর্ব ভারতের ছত্তিশগড় রাজ্যে ২০০১ থেকে ২০১৩ সালের মধ্যে ডাইনিকাণ্ড নাম দিয়ে ‘বিচার' হয় ১৫০০ জনের৷ ঐ সব ঘটনায় খুন হন ২১০ জন৷ সব রাজ্যগুলোর মধ্যে ঝাড়খন্ড, হরিয়ানা ও কর্নাটকে ডাইনিবিদ্যার কুসংস্কার রয়েছে৷ এই তথ্য জাতীয় অপরাধ রেকর্ড ব্যুরোর৷
 নতুন আইন-
ডাইনি অপবাদে অত্যাচার ও হত্যা রুখতে নয়া আইন করতে চলেছে আসাম সরকার। নতুন আইনে কোনও ব্যক্তিকে ডাইনি অপবাদ দিলে, তাকে মানসিক বা শারীরিক নিগ্রহ করলে ওয়ারেন্ট ছাড়াই পর্যন্ত হতে পারে। আর হত্যার ঘটনা ঘটলে যাবজ্জীবন থেকে মৃত্যুদণ্ডের ব্যবস্থা তো আইনে রয়েছেই।
আজ দিসপুর সচিবালয়ে মুখ্যমন্ত্রী তরুণ গগৈ আইন-শৃঙ্খলা নিয়ে বিশেষ বৈঠক করেন। সেখানে ডাইনি অপবাদে নিগ্রহ ও হত্যা রোধে নয়া আইন আনার বিষয়টি চূড়ান্ত করা হয়েছে। এ সংক্রান্ত খসড়া বিলটিও করে ফেলেছে স্বরাষ্ট্র দফতর।
নয়া আইনে ডাইনি অপবাদে হওয়া নিগ্রহ বা হত্যার তদন্তে মানুষ বা কোনও সামাজিক সংগঠনও পুলিশকে সাহায্য করতে পারবে। ডাইনি অপবাদে অত্যাচারিত ব্যক্তিকে বা তাঁর পরিবারকে ক্ষতিপূরণ দেওয়ার বিষয়টিও নতুন আইনে স্থান পাচ্ছে। যদি কোনও এলাকায় দলবদ্ধ ভাবে কাউকে ডাইনি অপবাদ দিয়ে নিগ্রহ করা হয়, তবে অংশ নেওয়া সকলের উপর জরিমানা চাপাতে নতুন আইনে ‘গোষ্ঠীভিত্তিক জরিমানা’-র ধারাও থাকছে। বহু উপজাতি অধ্যুষিত অসমে সম্প্রতি ডাইনি অপবাদে নিগ্রহ বেড়েছে। পরিস্থিতি সামালতে রাজ্য পুরনো আইন সংশোধন করে আরও কঠোর আইন করার সিদ্ধান্ত নিয়েছে।
রাজ্য থেকে চাকরি দেওয়ার লোভ দেখিয়ে নারী পাচারও অাসমে বাড়ছে। তা আটকাতে স্বরাষ্ট্র দফতর কিছু পদক্ষেপ করছে। বৈঠকে সিদ্ধান্ত হয়, কর্মসংস্থানের জন্য বিভিন্ন বেসরকারি সংস্থাকে সংশ্লিষ্ট সরকারি দফতরে নথিভুক্ত হতে হবে। সব কর্মীর নাম-ঠিকানা থানায় দিতে হবে। চাকরির জন্য কাউকে ভিন্ রাজ্যে পাঠাতে গেলে চাকুরি প্রার্থী ও তাঁর পরিবারের সম্মতি পত্র পুলিশকে দিতে হবে। না হলে শাস্তিমূলক ব্যবস্থা নেওয়া হবে।(সুত্রঃআনন্দবাজার পত্রিকা, ১৩ মার্চ ২০১৫) 
একবিংশ শতাব্দিতে এসেও অনেক কিছু দেখছি।বর্বরতা যেন সবার রক্তের ফোঁটায় রয়েছে।কুসংস্কারের আয়ু কতকাল কে জানে......
পৃথিবীর পোশাকি সভ্যতার আড়ালে চলে নপুংসকের নৃশংসতা!

