অর্থ চুরি ও হ্যাকিং


যুক্তরাষ্ট্রের ফেডারেল রিজার্ভ ব্যাংক অব নিউইয়র্কে রক্ষিত বাংলাদেশের কেন্দ্রীয় ব্যাংকের হিসাব থেকে ১০ মিলিয়ন ডলার বা ১০০ কোটি টাকা চুরির ঘটনা আমরা সবাই জানি।রিজার্ভে আমাদের দেশের রেমিটেন্সগুলোই জমা থাকে যা প্রবাসীদের রক্তপানি এবং অনেক অমানবিক কষ্ট করে উপার্জিত অর্থ।
হ্যাকিংয়ের মাধ্যমে এই কাজটি করা হয়েছে এবং এটি করেছে ব্ল্যাক হ্যাট হ্যাকার্সরা। তিন ধরনের হ্যাকার হ্যাকিং জগতে বিদ্যমান ।এরা হল হোয়াইট হ্যাট হ্যাকার্স,গ্রে হ্যাট হ্যাকার্স এবং ব্ল্যাক হ্যাট হ্যাকার্স।
এর মধ্যে ব্ল্যাক হ্যাট হ্যাকার্সদের উদ্দেশ্য সম্পূর্ণ খারাপ হয় এবং তারা নিজেদের স্বার্থ ও লাভের জন্য অবৈধ ভাবে হ্যাক বা ক্র্যাক করে থাকে।তবে গ্রে হ্যাট হ্যাকার্সদের উদ্দেশ্য সাধারণত সবসময়ই সাধু হয়।তবে সাইবার যুদ্ধের সময় এই ভালো থাকার নীতি তারা মানেনা। হোয়াইট হ্যাট হ্যাকার্সরা অনুমতি নিয়ে তারপর তাদের কাজ করে।
যাহোক, এখন পর্যন্ত কোন টাকাই এদেশে ফিরিয়ে আনতে পারিনি।সেই দশ মিলিয়ন ডলারের মধ্যে শ্রীলঙ্কায় আছে ২ মিলিয়ন ডলার এবং বাকি অর্থ ফিলিপাইনের ব্যাংকে রয়েছে।দেশে একের পর এক অর্থনৈতিক ক্ষেত্রে এসব চুরি ও জালিয়াতির ঘটনা ঘটছে এবং এর দরুন অসংখ্য বিনিয়োগকারী ও ব্যাবসায়ীরা ক্ষতিগ্রস্ত হচ্ছে।২০১২ সালের সোনালি ব্যাংকের আড়াই হাজার কোটি টাকার কেলেঙ্কারি সাথে হল মার্ক গ্রুপের ৩ হাজার ৬০৬ কোটি টাকার কেলেঙ্কারির ঘটনা থেকে বেসিক ব্যাংকের ৪ হাজার কোটি টাকা আত্মসাৎ করা হয়।এখানে জালিয়াতির ক্ষেত্রে প্রযুক্তির ব্যাবহার নেই বললে ভুল হবে।
আবার গত ফেব্রুয়ারি মাসে জনতা ব্যাংকের ২৫১ কোটি টাকার দুর্নীতি ধরা পড়েছে।এটিএম কার্ডের কেলেঙ্কারি ফেব্রুয়ারিতেই হয়েছে।এখানে জার্মান নাগরিক পিওতরের(এই মামলার একজন আসামি) ভাষ্য অনুযায়ী তারা স্কিমিং ডিভাইস নামক যন্ত্রের সাহায্যে গ্রাহকদের এটিএম কার্ডের তথ্য নিতেন এবং সেগুলো দিয়ে কার্ডের ক্লোন বা হুবহু কপি করতেন।ফিলিপাইনে ৮ কোটি ডলার পাচার করেছে যেসব ব্যাক্তি তারা প্রযুক্তিগত ভাবে কতোটা দক্ষ তা বলার অপেক্ষা রাখে না।আমাদের দেশেও এখন অনেক হ্যাকার রয়েছে এবং তৈরি হচ্ছে।তাদের কাজে লাগাতে হবে সাইবার নিরাপত্তার ক্ষেত্রে।বাংলাদেশের আইসিটি আইনের মধ্যে যেসব আইন হ্যাকিং বা ক্র্যাকিং এর জন্য করা সাজার নিয়ম করেছে তা কমানো উচিত।তবে অবশ্যই হ্যাক করার উদ্দেশ্যটা ভালো মতো জেনে তবেই বিচার করতে হবে।যারা এগুলোর সাথে জড়িত থাকেন তাদের হেলাফেলা করাটা সমীচীন নয় বলে আমি মনে করি।আমাদের প্রযুক্তিগত আরো উন্নয়ন প্রয়োজন তবেই এসব সাইবারের মাধ্যমে দুর্নীতি বা জালিয়াতি আমরা রুখতে পারব। 

