ছেড়া তার 


 আজকাল আর আগের মতন আকাশ দেখা হয় না
শুধু যখন গোল থালার মত একটা চাঁদ উঠে
তখন মাঝে মাঝে জানলা দিয়ে একটু তাকাই আর কি!
দু'হাতের ফাঁকে ধোঁয়ার মাঝে চাঁদ টা একটু উকি দেয়
আর আমার দিকে তাকিয়ে একটু হাঁসে 
কেউ বলে দেয়নি তবুও আমি জানি,সে হাসি বিদ্রুপের
আর ঘৃণার, আর তোমার 
আচ্ছা বলতো, হঠাৎ করে এমন কি হলো?
একদিন সকালবেলা মুঠোফোন টা কানে ধরে শুনি
তুমি আর আমার নেই,
সেই তুমি, যার আমাকে ছাড়া রাতে ঘুম আসত না
সে আজ অন্য কাউকে ঘুম পাড়িয়ে দিতে ব্যাস্ত
এখনও মনে আছে সেই শেষবারের কথাগুলো,
তোমার শাণিত কথার বাণে জর্জরিত হয়ে যেতাম আমি
একদিন তো বলেই দিলে,"আচ্ছা!তোমার জন্য আমার ভালো লাগা খারাপ লাগা কোনটাই আর নেই কেন?"
উত্তরের জন্য অপেক্ষা না করেই চলে গেলে
আচ্ছা!তার বাহুডোরে যাওয়ার জন্য কি এতোই তাড়া ছিল তোমার? 
আজ অনেকদিন হয়ে গেল, তোমার কথামত অন্য কাউকে নিয়ে স্বপ্ন দেখা হয়নি
কাউকে নিয়ে ভাবার সময়ও হয়নি, নাকি ইচ্ছাই হয়নি!
শুধু এইটুকুই জানি, ভিতরে কোথায় যেন একটা তার ছিড়ে গিয়েছে

