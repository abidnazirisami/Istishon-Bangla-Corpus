- A Guilty Conscience 


 আজ পর্যন্ত যা যা বলেছ
যা যা শুনেছি
শুধু তোমার কাছেই নয়, আরও অন্য সবার কাছেও 
ধরেই নিলাম, মানুষ নই
হয়তবা হোমোস্যাপিএন্সদের থেকে এক-আধ ধাপ পিছিয়ে আছি 
মায়ের ভালো ছেলেটি হতে পারিনি কোনদিন
হতে পারিনি কখনও কারও ভালো বন্ধুটি
আর ঠিক এমনই এক বসন্তের সন্ধ্যায় উত্তপ্ত মরুচরে
কালবোশাখীর ঝড়ো হাওয়া হয়ে এলে তুমি
আর সাথে এলে নিয়ে এক পশলা রিমঝিম ভালোবাসা 
কিন্তু দেখো, বছর ঘুরে আবার সেই বসন্ত আসতে না আসতেই
অচিরেই নিজের ভুল বুঝতে পারলে তুমি
বলেই ফেললে একদিন, " তোমাকে ছেড়ে যেতেও ভয় হয় গো।
কি না কি করে বস!" 
অনেক ভালবেসেছিলে আমায়
ধরে রাখতে পারিনি তোমাকে
হারানোর খুব ভয় হত যে!
তাই বুঝিনি কিছুই
শুধু কষ্টই দিয়ে গিয়েছি তোমায়
বিশ্বাস কর, তোমাকে এভাবে সোনার খাচায় বেধে রাখতে চাইনি আমি
কিন্তু কি করি বল? আমি যে বড়ই বোকা!
বুঝিনি, তুমি সুখী নও 
বুঝতে বুঝতে অনেক দেরী হয়ে গিয়েছিল
ততদিনে তুমি সেই খাঁচার দরজা খুলে
আমাকে ফাঁকি দিয়ে আকাশে ওড়ার স্বাদ পেয়ে গেছ 
খুব কষ্ট পেয়েছিলাম জানো?
তোমার জন্য নয়, নিজের জন্য
নিজের উপর খুব অভিমান হয়েছিল সেদিন 
আমি মানুষ হিসেবে বার্থ,বোকা কিংবা খারাপ হতে পারি
তবে আমি অমানুষ নই
তুমি যদি একটিবার বলতে মনের কথাটা
তোমার উপরে কোন দাবি থাকতোনা আমার
উপহার দিতাম আরেকটি নতুন জীবন
সেই মানুষটির সাথে, যে তোমাকে সুখি রাখতে পারে
যে রেখেছিল একদিন 
এ ছাড়া তো আর কিছু করারও নেই, তাই না?
অন্ধকার ঘরটায় শেষ রাতের আবছা আলোয়
নিজের ছায়া ছাড়া আর কিছু দেখতে পাচ্ছিনা
হাতের কাছে রাখা শুকনো গাছ থেকে শিকড় আর পাতা গুলো আলাদা করে
তার পোড়া গন্ধটাই নিতে থাকি
হাতের ফাকে ধোয়ার খেলা দেখি আর ভাবি 
তুমি বলেছিলে একদিন, 
কুবের এর মতন মানুষদের জীবনে যখন কপিলাদের মতন কেউ আসে, তখন মালাদের আর কিছুই করার থাকেনা
বড় ঘৃণা হয় নিজের উপর
অনেক ঘৃণা

