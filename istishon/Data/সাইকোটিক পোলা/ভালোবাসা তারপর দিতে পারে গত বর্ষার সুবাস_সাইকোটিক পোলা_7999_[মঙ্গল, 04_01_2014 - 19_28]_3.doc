ভালোবাসা তারপর দিতে পারে গত বর্ষার সুবাস


আজ এই বসন্তের সকালে
কাঠফাটা রোঁদ মাথায় নিয়ে
ঘামতে ঘামতে তোমার নরম হাতটা স্পর্শ করে বলেছিলাম
" আজ সন্ধ্যায় একটু বৃষ্টি দেবে আমায়?
অনেকদিন ভিজি না"
তুমি বললে, "যাও তো! আজ ওসব বৃষ্টি বাদল হবেনা " 
বিকেল গড়িয়ে সন্ধ্যা নামে
সন্ধ্যা গড়িয়ে রাত
আকাশ টা পরিষ্কার
এক ঝাঁক তারার দল উঁকি দেয় 
আর আমি? এই মাঝরাতে ভেজা শরীরে দাঁড়িয়ে আছি
মাটির সোঁদা গন্ধ আর বৃষ্টির রিমঝিম আওয়াজ
আচ্ছা তোমার নুপুর কি আজো আগের মতনই রিনি ঝিনি করে বৃষ্টির সুর তুলে? 

