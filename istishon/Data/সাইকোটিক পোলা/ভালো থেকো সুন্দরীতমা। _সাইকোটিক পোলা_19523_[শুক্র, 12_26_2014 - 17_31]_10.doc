ভালো থেকো সুন্দরীতমা। 


সুন্দরীতমা,
আজ কতদিন হল তোমাকে দেখিনা
তোমার কথা শুনিনা
মাঝে মাঝে ভাবি, আচ্ছা? ঠিক এই মুহুর্তটায় তুমি কি করছ?
কেমন আছ?
বৃষ্টির ফোটা যখন তোমার লম্বা নাকের ডগায় আছড়ে পড়ে,
তখন কি আমায় ভাবো একবারও?
শীতের সকালটায় কুয়াশা জড়ানো বাতাসে
ছাদের কোণায় এক মগ কফি হাতে,
আমাকে কি মনে পড়ে?
যেমনটা আমার মনে পড়ে তোমায়। 
তোমার গান শুনতে পাই না বলে আমার শহরে সন্ধ্যা হয় না
তোমার নূপুর বাজে না তাই আমার শহরে বৃষ্টি পড়ে না 
ঘুমের ঘোরে স্বপ্নে যখন ভুল করে তোমায় শুনে ফেলি,
সেই সারা রাত চোখ দু'টি আর বিশ্রাম নেয় না। 
শুনেছি নাকি ভালোই আছ,
আমিও ভালো আছি হয়তো।
হেঁটে যাও তুমি তোমার পথে, আমিও যাই আমারটায়। 
কথা ছিল, হাতে হাত রেখে একই রাস্তায় হেঁটে যাব,
একসাথে ভালো থাকব।
অথচ, শেষ দৃশ্যে আর আমিই থাকলাম না।
শেষ দৃশ্যে তোমার সাথে আজ যেই থাকুক না কেন্,
প্লিজ ভালো থেকো। 

