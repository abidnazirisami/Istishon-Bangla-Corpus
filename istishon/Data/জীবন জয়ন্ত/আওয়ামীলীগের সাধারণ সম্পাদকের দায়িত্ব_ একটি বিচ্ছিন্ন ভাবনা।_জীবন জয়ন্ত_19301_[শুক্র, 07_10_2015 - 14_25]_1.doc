আওয়ামীলীগের সাধারণ সম্পাদকের দায়িত্ব_ একটি বিচ্ছিন্ন ভাবনা।


বাংলাদেশ আওয়ামীলীগের আগামী দিনের সাধারণ সম্পাদক কে হবেন?
তিনি কি সদ্য দায়িত্বপ্রাপ্ত স্থানীয় সরকার মন্ত্রী ইঞ্জিনিয়ার মোশাররফ হোসেন?
দুইটি প্রশ্নের উত্তর কী?
সরকার পরিচালনায় সাম্প্রতিক যে রেওয়াজ দাঁড়িয়েছে, তাতে মনে হয় দলের সাধারণ সম্পাদক যিনি স্থানীয় সরকার মন্ত্রণালয়ের দায়িত্ব তারই। বিগত তিনটি সরকারের মন্ত্রণালয় বণ্টনের ধারা পর্যালোচনা করলে দেখা যায়, ১৯৯১ সালের পর থেকে বিএনপি-আওয়ামী লীগ উভয় দলের সাধারণ সম্পাদকরাই স্থানীয় সরকারমন্ত্রীর দায়িত্ব পেয়েছেন।
ব্যারিস্টার আবদুস সালাম তালুকদার, জিল্লুর রহমান, আব্দুল মান্নান ভূঁইয়া, আবদুল জলিল, সৈয়দ আশরাফুল ইসলাম ধারাবাহিকভাবে এই মন্ত্রণালয়ের দায়িত্বে নিয়োজিত হয়েছেন। সেদিক বিবেচনায় ইঞ্জিনিয়ার মোশাররফ হোসেনকে অবশ্যই বাংলাদেশ আওয়ামীলীগের সাধারণ সম্পাদকের দায়িত্বই দেওয়া উচিৎ।
ব্যারিস্টার আবদুস সালাম তালুকদার, জিল্লুর রহমান, আব্দুল মান্নান ভূঁইয়া, আবদুল জলিল পর্যন্ত সকলেই আগে দলের সাধারণ সম্পাদক বা মহাসচিব তারপর স্থানীয় সরকার মন্ত্রী। শুধু ব্যতিক্রম ছিলেন সৈয়দ আশরাফ, ২০০৯ সালে তাকে প্রথমে স্থানীয় সরকার মন্ত্রী করা হয় এবং একই বছর জাতীয় কাউন্সিলে তিনি দলের সাধারণ সম্পাদক নির্বাচিত হন। এ দিক থেকেও ইঞ্জিনিয়ার মোশাররফ হোসেন-এর সাধারণ সম্পাদক হওয়ার জোড়ালো সম্ভাবনা থাকছে। কেননা সৈয়দ আশরাফের প্রথম মেয়াদের মতো তিনি আগে স্থানীয় সরকার মন্ত্রী হলেন এবং এ বছরের ডিসেম্বরে যদি জাতীয় কাউন্সিল অনুষ্ঠিত হয় তাহলে এ বছরই তার এই পদের আসার সুযোগ থাকছে।

