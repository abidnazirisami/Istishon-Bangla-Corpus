কন্টেইনারে তেজস্ক্রিয়তার উপস্থিতি।। যথাযথ অনুসন্ধান জরুরি


চট্রগ্রাম বন্দর থেকে রপ্তানিকৃত পণ্যের কন্টেইনারে তেজস্ক্রিয়তার উপস্থিতি ধরা পড়েছে। গত বছরের ২৯ এপ্রিল শ্রীলঙ্কার কলম্বো বন্দরে এই তেজস্ক্রিয়তা শনাক্ত হয়। পরে কন্টেইনারটি চট্রগ্রাম বন্দরে ফেরত পাঠানো হয়। এ বিষয়ে গত বছরের ২৮ অক্টোবর দৈনিক প্রথম আলো প্রত্রিকায় ‘বন্দরে রপ্তানি করা পণ্যে উচ্চমাত্রার তেজস্ক্রিয়তা’ শীরোনামে একটি সংবাদ ছাপা হয়। সংবাদের বলা হয়, ‘পরমাণু শক্তি কমিশনের কর্মকর্তারা জানান, কনটেইনার পণ্যে তেজস্ক্রিয়তার মাত্রা খুবই বেশি। কনটেইনারের লোহার পাত ভেদ করে এই মাত্রা পাওয়া গেলেও মূল পণ্যে তেজস্ক্রিয়তার মাত্রা আরও বেশি হবে বলে জানা গেছে। তেজস্ক্রিয় পণ্যের বিকিরণ থেকে স্বাস্থ্যঝুঁকি রয়েছে। পরমাণু শক্তি কমিশন ও নিয়ন্ত্রণ কর্তৃপক্ষের কর্মকর্তারা জানান, উচ্চমাত্রার বিকিরণের সংস্পর্শে প্রাণীদেহের কোষ ধ্বংস হয়। একপর্যায়ে মানবদেহে ক্যানসারের ঝুঁকি বেড়ে যায়’। পণ্যের উৎস বিষয়ে মাবিয়া স্টিল কোম্পানির কর্ণধার মো. দিদারুল আলম কে উদ্ধৃত করে সংবাদে বলা হয়, ‘কনটেইনার পণ্যের সিংহভাগ সংগ্রহ করা হয়েছে ঢাকা থেকে। আমাদের ধারণা, কোনো পুরোনো চিকিৎসা সরঞ্জামের পণ্যে তেজস্ক্রিয়তার দূষণ হয়েছে।’ কিন্তু প্রশ্ন হচ্ছে, এই তেজস্ক্রিয়তার উৎস বিষয়ে কি কোনো প্রশ্ন করা হয়েছে? কোথায় থেকে এসেছে বা কি ধরনের তেজস্ক্রিয় পদার্থথ সেখানে আছে কিংবা কিভাবে এটি এসেছে- তা অনুসন্ধান করা হয়েছে কি? অন্তত নিউজ থেকে জানা যায় না। 
গত দুই দিন থেকে এ নিয়ে পত্রিকায় লেখা হচ্ছে। সেখানেও প্রশ্নগুলোর উত্তর খুঁজে পাওয়া যায় না। আমরা যতটুকু জানি পণ্যবাহী কন্টেইনারগুলো বিদেশ থেকে আসে। সেক্ষেত্রে যদি ঐ কন্টেইনারে পারমানবিক বর্জজ বহন করা হয়ে থাকে তাহলে ঘটনার পরিনতি ভয়াবহ। আবার যদি এমন হয় পারমানবিক বর্জজ সংরক্ষণের জন্য বাংলাদেশকে ব্যবহার করা হয়েছে, তাহলে বিষয়টির ভয়াবহতা আরও প্রকট। দেশে পারমানবিক বিদ্যুৎকেন্দ্র স্থাপন বিষয়ে অনেক বক্তব্য বিবৃতি দেখা গেলেও এক্ষেত্রে দেশের পারমানবিক বিশেষজ্ঞদের মতামত জানা যাচ্ছে না। এছাড়া প্রথম আলোয় প্রকাশিত প্রতিবেদন দৃষ্টে মনে হয় তারাও এ বিষয়ে একটু কম আগ্রহী। 
এ জন্য অবশ্যই যথাযথ অনুসন্ধান করে এর পেছনের তথ্য উদঘাটন করা জরুরি এবং বন্দর কর্ততৃপক্ষের দায়-দায়িত্বের কোনো বিষয় এখানে যুক্ত কিনা তাও খতিয়ে দেখা দরকার।

