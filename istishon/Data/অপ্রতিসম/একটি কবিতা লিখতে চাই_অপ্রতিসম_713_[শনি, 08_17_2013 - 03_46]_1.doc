একটি কবিতা লিখতে চাই


আমি কবি হতে চাই না প্রভু,
চাই না নজরুলের মতো বাবরি দোলানো চুল
বিদ্রোহী মন নেই এ পাঁজরে
হুমায়ূনের মতো কথার ফুলঝুরি দরকার নেই আমার,
তবু একটি কবিতা লিখতে চাই
কলমের খোঁচায় সাদা কাগজ রক্তাক্ত করতে চাই,
এ খাঁচার ভেতর হাঁস-ফাস করা সুপ্তানুভুতি গুলো হাঁফ ছেড়ে বেরুতে চায়,
আমার প্রেয়সীর দ্বিধাহীন ভালোবাসার বিপরীতে;
আমি একটি কবিতা লিখতে চাই
আমি কবি হতে চাই না প্রভু,
কিন্তু একটি স্বরচিত কবিতা যে ভীষণ দরকার।

