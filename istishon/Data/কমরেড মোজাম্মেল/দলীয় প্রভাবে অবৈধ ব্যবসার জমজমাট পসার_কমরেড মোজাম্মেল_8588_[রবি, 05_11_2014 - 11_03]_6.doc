দলীয় প্রভাবে অবৈধ ব্যবসার জমজমাট পসার


আমাদের বাঙলা চলচিত্রে একটা কাহিণী ছিলো খুবই প্রচলিত। ভিলেনের অবৈধ মাল পুলিশ আটক করে। ভিলেন রাতারাতি সেই মাল বৈধ বলে ছাড়িয়ে নিয়ে যায় পুলিশেরই নাকের ডগা থেকে।
অবাক হবেন না। কোন চলচিত্রের সংলাপ লিখছি না। আমাদের চারপাশে ঘটনাগুলো চিত্রজগতের কাহিণীর থেকেও মারাত্মক। 
গত ০৪ মে ২০১৪ খ্রিঃ লালমনিরহাটের হাতীবান্ধা উপজেলার দোয়ানী তিস্তা ব্যারাজ চেক পোষ্টে মধ্যরাতে কোটি টাকার ভারতীয় অবৈধ মালামালসহ দু’টি ট্রাক আটক করেছিলো পুলিশ। বুড়িমারী স্থল বন্দর থেকে ছেড়ে আসা আমদানী নিষিদ্ধ ভারতীয় পণ্যবাহী ট্রাক দু’টি যার নং- ঢাকা মেট্রো-ট-১৪৫১৮৪ ও টাঙ্গাইল মেট্রো-ট-০২-০৬৪১। ট্রাক দু’টিতে স্প্রিং পাতি রয়েছে, যা সম্পুর্নভাবে আমদানী নিষিদ্ধ। কিন্তু বাঙলা ছবির চিরচায়িত নিয়ম বলে কথা! ভিলেনের মাল খাওয়ার মত নায়ক অনেক পরে বের হয়। আটকের ১৪ ঘন্টা পর সোমবার সকালে ট্রাক ও আটককৃতদের ছেড়ে দিয়েছে পুলিশ!!!
এবার আসা যাক সেই মাল কার এই প্রসঙ্গে। যেই লাইসেন্সে মাল এসেছে অর্থ্যাৎ যিনি আমদানি কারক তিনি হলেন পাটগ্রাম উপজেলার আওয়ামী লীগের নেতা সায়েদুজ্জামান সায়েদ। যশোরের একটি ইঞ্জিনিয়ারিং ইন্ডাস্ট্রিজের পক্ষে স্ক্রাপ হিসেবে আমদানি করা ওই সব পণ্য 'ছাকপো এন্টারপ্রাইজ' নামের একটি সিঅ্যান্ডএফ এজেন্টের লাইসেন্সে খালাস করা হয়। এটাই প্রথম নয়। এর আগেও ২০১১ সালের ৩১ মার্চ ওই ব্যক্তির মালিকানাধীন মেসার্স সায়েদ এন্টারপ্রাইজ আরো একবার মিথ্যা ঘোষণা দিয়ে লিপ স্প্রিং এনেছিল। সে সময় স্থলবন্দর কর্তৃপক্ষ তা ছাড় করলেও পরে স্থানীয় লোকজন সেগুলো আটক করে। এরপর কাস্টমসের ঊধ্বর্তন কর্তৃপক্ষ তদন্তে এর প্রমাণ পেয়ে সায়েদের প্রতিষ্ঠানসহ অন্য একটি সিঅ্যান্ডএফ এজেন্টের লাইসেন্স অর্নিদিষ্টকালের জন্য স্থগিত করে। বর্তমানে সায়েদ নতুন লাইসেন্সে ব্যবসা করছেন বলে জানা গেছে।
ক্ষমতার অপব্যবহার করে, আইনের কিছু সংখ্যক বেইমানকে বগল দাবা করে অবৈধ মাল এর ব্যবসা আর কতদিন চলবে জানিনা। দেশ ও দেশের নাগরিকদের কল্যানে এসব অবৈধ ব্যবসায়ীদের লাইসেন্স বাতিলসহ দৃষ্টান্ত মূলক শাস্তির ব্যবস্থা করা উচিত।
আরও বিস্তারিত :http://www.inn24bd.com/%E0%A6%B2%E0%A6%BE%E0%A6%B2%E0%A6%AE%E0%A6%A8%E0%...
http://www.kalerkantho.com/print-edition/priyo-desh/2014/05/10/82480

