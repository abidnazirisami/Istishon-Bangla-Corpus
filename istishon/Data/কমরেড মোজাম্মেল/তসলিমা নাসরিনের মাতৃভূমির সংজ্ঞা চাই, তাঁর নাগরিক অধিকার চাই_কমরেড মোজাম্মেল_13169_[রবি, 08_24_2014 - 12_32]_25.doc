তসলিমা নাসরিনের মাতৃভূমির সংজ্ঞা চাই, তাঁর নাগরিক অধিকার চাই



তসলিমা নাসরিন। বাংলাদেশের এক বিতর্কিত নাম। মৌলবাদী সমাজে ঘৃণিত একটি নাম, নারীবাদী সমাজে শ্রদ্ধার একটি নাম। নারীবাদী এই লেখক তাঁর লেখায় তুলে ধরেছেন, পুরুষতান্ত্রিক সমাজ ব্যবস্থার খারাপ দিকগুলো, নারীদের স্বাধীনতার বিষয় নিয়ে, নারী মুক্তির, নারী অগ্রসর, নারীকে শৃঙ্খলাবদ্ধ না থাকার আহবান নিয়ে। সর্বপরি একটা সাম্যবাদী সমাজ ব্যবস্থা। ফলশ্রুতিতে তিনি বারংবার সমালোচিত হয়েছেন, হয়েছেন নিন্দিত, ঘৃনিত আবার প্রশংসিত। তাঁর এই অবস্থানের ফলে হতে হয়েছে নিজ দেশ থেকে নির্বাসিত। তারপরও তাঁর কলম থামেনি, থাকেননি চুপ করে। তাঁর মত প্রকাশে বার বার এসেছে বাধা, বেঁধে দেয়ার চেষ্টা করা হয়েছে তাঁর মুখ, নিষিদ্ধ করা হয়েছে তাঁর বিভিন্ন বই। 
১৯৯৩ সালে বাঙলাদেশ সরকার তাঁর ‘লজ্জা’ নামক বইটি নিষিদ্ধ করে। যার কারণ হিসেবে বলা হয়, জনমনে বিভ্রান্তি ও বিভিন্ন সম্প্রদায়ের মধ্যে ভুল বোঝাবুঝি সৃষ্টি, সাম্প্রদায়িক সম্প্রীতির অঙ্গনে বিঘ্ন ঘটানো এবং রাষ্ট্র বিরোধী উসকানিমূলক বক্তব্য প্রকাশিত হওয়ার কারণে নিষিদ্ধ করা হয় লজ্জা নামক বইটি। কিন্তু আদৌ সেটা সত্য নয় এটা প্রমাণিত সত্য। মূলত সরকার মৌলবাদী শক্তির কাছে মাথা নত করেছে এটাই ধ্রুব সত্য। ‘লজ্জা’ নামের বইটি মূলত ভারতে বাবরী মসজিদ ভাঙাকে কেন্দ্র করে বাঙলাদেশের হিন্দু সম্প্রদায়ের উপর নির্যাতন নিয়ে। ধ্রুব এই সত্য কথাটি লেখার জন্য তিনি হন নিষিদ্ধ, নির্বাসিত। আরেকটা বিষয় উল্লেখ করি-ে সেটা হলো হিন্দু সম্প্রদায়দের উপর মুসলিম মৌলবাদী সমাজের নির্যাতনের ঘটনা নিয়ে লেখা বই ড. হুমায়ুন আজাদের ‘পাক সার জমিন সাদ বাদ’। একই কারণে তিনিও মৌলবাদী কর্তৃক আক্রান্ত হয়। যা তাঁকে মৃত্যু পর্যন্ত নিয়ে যায়।
সেই থেকে এখন অবধি তিনি (তসলিমা নাসরিন) দেশের বাইরে। কেটে গেছে ২০ বছর। কিন্তু থামেনি তাঁর কলম, তাঁর চিন্তা চেতনা। বিভিন্ন দেশে ঘুরে বেড়িয়েছেন, বারবার ফিরে আসতে চেয়েছেন নিজ দেশে। কিন্তু কোন সরকারই তাঁকে ফিরিয়ে আনার পদক্ষেপ নেননি। কারণ মৌলবাদীদের ভোট পাওয়ার রাজনীতির কাছে মানবতা হারিয়ে গেছে। 
অনেকদিন পর মৌলবাদীদের রক্তচক্ষু উপেক্ষা করেই তসলিমা ভক্তরা আসছে ২৫ আগষ্ট তাঁর জন্মদিন পালন ও তারঁ মাতৃভূমির সংজ্ঞা চেয়ে মানব বন্ধন কর্মসূচির আয়োজন করেছে। ‘তসলিমা পক্ষ’ নামক অনলাইন ভিত্তিক একটি গ্রুপ এই উদ্যোগ নিয়েছে।
সাদুবাদ জানাচ্ছি এই উদ্যোগের। কারণ মত প্রকাশের স্বাধীনতা সবারই আছে। ভিন্নমত পোষণ করলে নির্বাসিত হতে হবে, জীবন দিতে হবে এমন কোন কথা নেই। এটা নিশ্চই মধ্যযুগ নয়। তসলিমা নাসরিন দেশে থাকবে কিনা সেটা তিনি ভালো জানেন। কিন্তু তিনি দেশে আসতে পারবে না, তাঁকে আসতে দেওয়া হবে না এটা নি:সন্দেহে অযৌক্তিক। তিনি এদেশের নাগরিক, এটা তাঁরও দেশ। অবশ্য এদেশের একটা কালচার আছে। যুদ্ধাপরাধী, মানবতাবিরোধীদের ভিন্নদেশ থেকে এনে তাদের গাড়িতে লাল সবুজের পতাকা লাগিয়ে দেওয়ার। মৌলবাদী গোষ্ঠী থেমে নেই। কিছুদিন আগে ইতিপূর্বে গ্রেফতার হওয়া জঙ্গী ফারাবি সফিউর রহমান তসলিমা নাসরিনের লেখা প্রকাশের কারণে বাঙলাদেশ প্রতিদিনের সম্পাদককে হুমকি দিয়েছে। তসলিমা পক্ষের বিভিন্নজনকে হুমকি ধামকি দিয়েই আসছে মৌলবাদী গোষ্ঠীর বিভিন্নজন। তবে এসব অযৌক্তিক হুমকিতে নিশ্চই মুক্তচিন্তা, বাক স্বাধীনতা প্রত্যাশী মানুষরা থেমে যায়নি আর যাবেও না। 
তাঁকে নিয়ে করা একটি গানও প্রকাশিত হয়েছে। শতাব্দী ভবর দৃঢ় কন্ঠে। http://mediabuzz24.com/%E0%A6%A4%E0%A6%B8%E0%A6%B2%E0%A6%BF%E0%A6%AE%E0%A6%BE-%E0%A6%A8%E0%A6%BE%E0%A6%B8%E0%A6%B0%E0%A6%BF%E0%A6%A8%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%97%E0%A6%BE%E0%A6%A8/
তাই তসলিমা নাসরিনকে দেশে ফিরিয়ে আনার দাবি জানাই। আশা করি শুধু মুখে সেক্যুলার নয় বাস্তবেও বাঙলাদেশ সেক্যুলার রাষ্ট্র এটা প্রমাণ করার। প্রতিদ্ধনিত হোক এই লাইনগুলো, কেঁপে উঠুক মৌলবাদের ভিত্তি। 

