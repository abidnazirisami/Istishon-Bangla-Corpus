হুমায়ুন আজাদ ও তাঁর নারীবাদ নিয়ে সামান্য আলোচনা


এই লেখাটা হয়তো লেখা হতো না যদি গতকাল রাতে ঘটনাটি না ঘটতো। গতকাল তসলিমা ও হুমায়ূন আজাদ বিষয়ক আলোচনায় তসলিমাপ্রেমীদের একদল আমায় বললো হুমায়ুন আজাদ নারী বিদ্বেষী, আজাদ নারীবাদী নয়। তাদের এই কথা বলার কারণটা আমি খুজে পেলাম না। হুমায়ুন আজাদ সমন্ধে গভীর অধ্যয়নের অভাব নাকি অন্যকিছু? তাই কিছুটা লেখার প্রয়োজন বোধ করছি। তবে শুরুতেই বলতে চাই আমি নিজেও তসলিমাপ্রেমী। কিন্তু আমি সেরকম নারীবাদী হয়ে উঠতে পারিনি যতটা হলে সত্যিই নারীবাদী হিসেবে দাবি করা সম্ভব। কারণ নারীবাদী হওয়া এত সহজ নয়।
প্রথম থেকে হুমায়ুন আজাদ নারীনিয়ে লেখালেখি করেননি। কিন্তু তিনি যখন লেখা শুরু করলেন বাঙলা সাহিত্যের মাঠে যেন ফসলে ভরপুর হয়ে গেল। আলোচনা-সমালোচনা সবারই হয়। তাঁর এই কাজটিও সমালোচনা, বক্র দৃষ্টির বাইরে যায়নি। অনেক লেখকই সমালোচনা করেছেন। কিন্তু সবার বিষয় নিয়ে সামালোচনা নিয়ে কথা বলবো না। বিষয়হলো তসলিমা নাসরিনের সমালোচনা ও হুমায়ুন আজাদের নারীবাদ নিয়ে সংক্ষিপ্ত আলোচনা। 
তসলিমা নাসরিন। তিনি তার একটি বইতে লিখেছেন, নারীবাদী রচনা লিখে তসলিমা বিখ্যাত হয়ে যাবার পর হুমায়ূন আজাদ তাকে অনুসরণ করেছেন । অবশ্য এই কথাটির কিছুটা সত্যতা খুজেঁ পাওয়া যায় তসলিমার নারীবাদী রচনা জনপ্রিয় হবার পরে হূমায়ন এর নারী গ্রন্থটির প্রকাশ দেখে। তবে নারীবাদী রচনা হলেও তাদের দুজনের সৃষ্টি যে সম্পূর্ণ দুই ধারার এতে কোন সন্দেহর অবকাশ নেই। অতি তসলিমা ভক্তরা মানুক আর নাই মানুক এটা সত্যযে তসলিমার নারীবাদী লেখাগুলি মুলত: তাঁর ব্যক্তিগত অভিজ্ঞতা নির্ভর। কিন্তু আজাদের লেখা অনেকটাই তাত্ত্বিক । তবে দুজনের রচনা শৈলী যে সুখপাঠ্য এতে কোন সন্দেহ নেই।
নারী গ্রন্থের অবতরণিকায় হুমায়ুন আজাদ লিখেছেন:
‘নারী পুরুষতান্ত্রিক সভ্যতার সবচেয়ে সপ্রান বস্তু। পূরুষ নারীকে আজো বস্ত, উপভোগ্যতম বস্তু বলেই গণ্য করে। দিকে দিকে তাকে নিষিদ্ধ করে রাখতে চায় এবং তার জন্য নিষিদ্ধ রাখতে চায় সব কিছু। এক উগ্র পিতৃতন্ত্রের মধ্যে বাস করি আমরা, যেকানে নারী অতি নিষিদ্ধ, নারী অধিকার দাবি যেখানে দ্রোহিতা, নারী সেখানে দাসী ও ভোগ্যসামগ্রী। আমরা আজও আছি প্রথা, মধ্যযুগ ও নির্মম বিধিবিধানের মধ্যে। আমি প্রথাবিরোধী; প্রথা মানুষকে পশুস্তরে আটকে রাখে, বিকশিত হতে দেয় না; কিন্তু আমি বিশ্বাস করি নিরন্তর বিকশিত হওযার নামই মনুষ্যত্ব।’
‘নারী’ গ্রন্থটি প্রকাশিত হলো। বাঙালি পাঠক প্রথমবারের মতো শিউরে উঠলো। নারী পুরুষ সম্পর্কে প্রচলিত ধারণা গুলোয় তাদের সংঘাত শুরু হলো। অবিশ্বাসী হয়ে উঠলো তারা। একটি বই আঘাত হানতে শুরু করলো বাঙালি পাঠকের প্রচলিত চিন্তা ভাবনায়। নিষিদ্ধ হলো নারী গ্রস্থ। অনেক প্রচেষ্টার পর আদালতের রায়ে আবার মুক্তি পায় নারী গ্রন্থ। বিপুল তত্ত্বগত এই বইটির পরতে পরতে প্রকাশিত হয়েছে প্রকৃত নারীবাদের ব্যাখ্যা।
নারী গ্রন্থ প্রকাশিত হওয়ার পর তিনি হয়ে উঠলেন প্রথা বিরোধী লেখক। তিনি আঘাত হানলেন পিতৃতান্ত্রিকতায়। তিনি মনে করতেন, পুরুষতান্ত্রিক সমাজে প্রথাগত স্ত্রীর ভূমিকা হলো একধরনের গৃহপরিচারিকার ভূমিকা পালন করা। সেখানে স্ত্রী তার প্রভুর সংসার দেখাশোনা,কাম নিবৃত্তি ও উওরাধিকার দিয়ে প্রভুর জীবন চরিতার্থ করে। নারী বইয়েই তিনি লিখেছেন
এক স্বাক্ষাতকারে তিনি বলেছেন “নারীবাদ ছাত্র জীবন থেকে আমার প্রিয় বিষয়। তবে ১৯৯০ সালে উৎসাহ বোধ করি নারী সম্পর্কে বই লেখার। নারীই আমাদের সমাজে আজো সবচেয়ে নিষিদ্ধ বিষয় এবং সবচেয়ে নিষিদ্ধ শ্রেনী। প্রথাগত সমাজকে আমি আক্রমণ করে আসছি অনেকদিন ধরে। একসময় আমি বুঝতে পারি একে ব্যাপকভাবে আক্রমণ করা সম্ভব শুধু নারীকে বিষয় হিসাবে গ্রহন করে।” তিনি আরও বলেছেন, “‘আমি কোন অভিনব তথ্য উদঘাটন করিনি; প্রচুর তথ্য এবিষয়ে মেলে, আমি সেগুলোকে আমার ভঙ্গি ও ভাষায় বিশেষ তাত্ত্বিক কাঠামোতে প্রকাশ করেছি, যেভাবে বাংলাভাষায় এর আগে এতো ব্যাপকভাবে আর কেঊ প্রকাশ করেনি। আমার হাতে আরো অনেক ভয়াবহ তথ্য রয়েছে,কিন্তু সেগুলি ব্যবহার করিনি, কারণ প্রথাগত প্রতিক্রিয়াশীল সমাজ তা সহ্য করবে না।”
নারী সম্পর্কে দেওয়া সাক্ষাৎকারে হুমায়ুন আজাদ বলেছেন, “নারীদের তিনি প্রথাগত দৃষ্টিতে দেখেন না। নারীদের তিনি পুরুষের সমান অর্থাৎ মানুষ হিসাবেই দেখেন। তাকে কোন বিশেষ ভূমিকায়- মা, স্ত্রী বা কন্যার আসনে বসিয়ে দেখেন না। নারীকে তিনি তার চেয়ে উৎকৃষ্ট বা নিকৃষ্ট মনে করেন না। তিনি মনে করেন পৃথিবীটা মানুষের; নারী ও পুরুষের; উভয়ই মিলেই বিকাশ ঘটাবে সভ্যতা ও মানুষের।”
সমাজ ও রাষ্ট্র নরনারীদের সবসময় সরাসরি শাসন করতে পারে না, তাই পিতৃতন্ত্র পরিবারের সাহায়্যে শাসন ও নিয়ন্ত্রন করে প্রতিটি ব্যক্তিকে। এভাবেই পিতৃতন্ত্রের বিধি মেনে চলতে বাধ্য করা হয় পরিবারের প্রতিটি সদস্যকে। পরিবার তার চোখে অনেকটা রাষ্ট্রের ভেতরে রাষ্ট্র ; আর পরিবারের রা্েষ্ট্রর প্রধান পতি হচ্ছে পরিবারের প্রধান পুরুষটি। রাষ্ট্র পরিবারের প্রধান পুরুষের মাধ্যমে শাসন করে নাগরিকদের। তিনি মনে করেন এ শাসনের বিশেষ শিকার নারীরা। পাশাপাশি আমাদের একথাও স্মরণ করিয়ে দেন, যে-সব পিতৃতান্ত্রিক সমাজে নারীদের আইন সংগত নাগরিক অধিকার দেওযা হয়েছে, সেখানেও দেখা যায় নারী শাসিত হয় পরিবারের দ্বারাই। টিকে থাকার জন্য পিতৃতন্ত্র কিভাবে পরিবারের পুরুষটিকে সমস্ত কর্তৃত্ব দিয়েছে এবং তা ধর্মীয় বিধানের সাহায্যে বিধিবদ্ধ করেছে। একটি পুরুষতান্ত্রিক সমাজ ব্যবস্থায় থেকে এসব বিষয়ে বিস্তর আলোচনা করেছেন নারী নামক গ্রন্থে।
তিনি বলেছেন, “প্রতিটি পিতৃতন্ত্র বিয়ের যে-বিধান-তৈরি করেছে, তা সম্পূর্ণ পুরুষের স্বার্থে প্রস্তুত, নারী স্বার্থে তাতে দেখা হয়নি; নারী কে ব্যক্তি হিসেবেই গণ্য করা হয়নি। হিন্দু বিধানে বিয়ে নারীবলি,মুসলমান বিধানে বিয়ে চুক্তিবদ্ধ দেহদান, খ্রিষ্টান বিধানে বিয়ে নারীর অস্তি¡ত্ব বাতিল। বিয়েতে নারী পাত্র নির্বাচন করে না, কিন্তু বিধান ও সামাজিক পরিস্থিতি অনুসারে তার পক্ষে অবিবাহিত থাকাটাও অসম্ভব; তাই বিয়ে তার জন্য জীবিকার একমাত্র উপায়। পিতৃতান্ত্রিক সমাজে বিয়ে ছাড়া নারীর অস্তি¡ত্বের কোন মূল্য নেই। সমাজ ও পুরুষের জন্য নারীকে অবশ্যই বিবাহিত হতে হবে। হুমায়ুন আজাদ-এর ভাষায় “ বিয়ে না হলে সে হয় পিতা, ভাই বা অন্য কারো গলগ্রহ দাসী ; তার জীবনের একটি নির্দিষ্ট সময় কেটে যাওয়ার পর পিতার বাড়িই তার জন্য সবচেয়ে অসুখকর,অবিবাহিত অবস্থায় পিতার বাড়ি তে থাকা কলঙ্ক। সে অরক্ষণীয়া। তাই সে একটি স্বামী চায়,এমন একটি স্বামী খোঁজে ,যার অবস্থান তার অনেক ওপরে। নারী যেহেতু যে- শ্রেণীতে থাকে অর্ন্তভুক্ত হয় সে শ্রেণীরই ,তাই নিজের শ্রেণী উন্নতির জন্য চায় তার চেয়ে ওপরের শ্রেণীর স্বামী, সমাজও তাই চায়। পেশাজীবি নারীরাও বিয়ে বসে তাদের থেকে অনেক উঁচু পেশার পুরুষের সাথে; দরিদ্র পরিবারের স্বামীস্ত্রীটির মধ্যে আর্থ ভিত্তির যে-পার্থক্য থাকে, তার চেয়ে বেশি পার্থক্য থাকে সাধারণত: পেশাজীবি স্বামী-স্ত্রীর মধ্যে; তাই স্বামী থাকে প্রথাগত স্বামী,স্ত্রী প্রথাগত স্ত্রী। ’’
হুমায়ুন আজাদের নারীবাদী দৃষ্টিতে বিয়ে ও সংসার নারীকে গৃহিনী ও জননী হিসাবে যে ভূমিকা নির্দিষ্ট করে দিয়েছে মূলত: সে ভূমিকাগুলিই নারীর মুক্তির প্রতিবন্ধক, সাম্যেরও বিরোধী। তিনি বলেছেন “বিয়ের বাইরে নারীর কামের পরিতৃপ্তি নিষিদ্ধ। বিয়েতে নারীর কাম কিছুটা মেটে, তবে তার কাম নিজের জন্য নয়; সে নিজের কাম দিয়ে সেবা করে পুরুষটির। সে দেহদান করে, পুরুষটি তাকে সম্ভোগ করে, বিনিময়ে তার ভরনপোষণ করে। নারীর দেহ সে একটি পণ্য হিসাবে কিনে নেয়, পণ্যটিকে নিজের সুবিধামতো ব্যবহার করে; কিন্তু এটি পণ্য হিসাবে উৎকৃষ্ট। এটি যেমন অক্রিয় ভাবে ব্যবহৃত হতে পারে তেমনি সক্রিয় হতে পারে গৃহস্থলির কাজে, তার কাজ দেহদান, সন্তান ধারণ,প্রসব ও পালন, আর ঘরকন্না। এর জন্য তাকে কোন বিশেষ যোগ্যতা অর্জন করতে হয় না। তাই পেশা হিসাবে একে মনে হয় চমৎকার। তার সামনে অন্য কোন পেশা ও দরজা খোলা নেই, কোন পেশাই তার জন্য এতো সুবিধাজনক নয়। তাই পেশা হিসাবে নারীর জন্য আজও বিয়ে শ্রেষ্ঠ পেশা । অপদার্থ উচ্চ ও মধ্যবিত্ত নারীরা এর সুবিধা ভোগ করে চরমভাবে তারা দেহদান ও প্রসবের জৈবিক ভূমিকা পালন করা ছাড়া আর কোন ভূমিকাই পালন করে না। উচ্চ ও মধ্যবিত্ত নারীদের জন্য বিয়ে আর্কষণীয় বৈধ পতিতাবৃত্তি; তাই তাদের নিজেদের বা তাদের অভিভাবকদের প্রধান উদ্বেগ একটি উৎকৃষ্ট খদ্দের বা স্বামী সংগ্রহ করা। তারা দরকার হলে স্বামী কিনে নেয়। এরা সুবিধাজনক পেশার আলস্যে অপদার্থ হয়ে উঠে একসময় দেহদানের যোগ্যতাও হারিয়ে ফেলে; তখন তাদের আমলা, লুটতরাজ পতিরা খোঁজে নতুন নারী.............।
হুমায়ন আজাদ নারী উন্নয়নজীবি নন, তিনি সময় সচেতন নারীবাদী এক সাহসী লেখক। তিনি নারী পুরুষের সমান অধিকারে বিশ্বাস করেন। আর এই দৃষ্টিভঙ্গির কারণে তাঁকে তাঁর লেখনীর মধ্য দিয়ে প্রথাগত প্রায় সমস্ত চিন্তা ও ভাবাদর্শ বাতিল করে নারী সম্পর্কে আমাদের প্রথাগত দৃষ্টিভঙ্গী বদলে প্রয়াসী হতে দেখা গেছে। যুক্তি, তত্ত্ব ও তথ্যের সমন্বয়ে তিনি বার বার বলার চেষ্টা করেছেন ‘পৃথিবীতে শুধূ নারীই শোষিত নয়, অধিকাংশ পুরুষও এখনো শৃংখলিত ও শোষিত। তবে শোষিত শৃংখলিত নারী ও পুরুষের মধ্যে রয়েছে মৌলিক পার্থক্য। সব শ্রেনীর পুরুষ বন্দী ও শোষিত নয়, কিন্তু সব শ্রেনীর নারীই বন্দী ও শোষিত। পুরুষতন্ত্রই যেহেতু নারীর শোষক, তাই সামাজিক বিপ্লবের ফলে পুরুষ মুক্তি পেলেও নারী মুক্তি পায় না, নারীকে মুক্তি দেওয়া হয় না।’
তাঁর মতে নারীর জন্য ন্যূনতম যা দরকার, তা হচ্ছে মুক্তি, মুক্তি আর মুক্তি।
নারী গ্রন্থের বিভিন্ন উক্তি তুলে দিলাম..........
* নারী মহাজগতের সব থেকে আলোচিত প্রাণী।
* নারীর প্রতিপক্ষটির নাম পুরুষ, নিজের বানানো অলীক বিধাতার পার্থিব প্রতিনিধি।
* পুরুষমাত্রই প্রতিভাবান, তার বিধাতার চেয়ে প্রতিভাদীপ্ত।
* প্রতিপক্ষ কখনো কারো মুল্য বা অধিকার স্বীকার করে না; এমনকি অস্তিত্বই স্বীকার করে না অনেক সময়।
* পুরুষ নারীকে দেখে দাসীরূপে, করে রেখেছে দাসী; তবে স্বার্থে ও ভয়ে কখনো স্তব করে দেবীরূপে।
* পুরুষ এমন একটি প্রাণী, যার নিন্দায় সামান্য সত্য থাকতে পারে; তবে তার স্তব সুপরিকল্পিত প্রতারণা।
* পুরুষের যৌথচেতনার মহাজাগতিক ভীতির মতো বিরাজ করে নারী।
* পুরুষ এমন এক সভ্যতা গড়ে তুলেছে, যা নারীকে সম্পূর্ণ বন্দি করতে না পারলেও ধ্বংস হয়ে যাবে বলে পুরুষের ভয় রয়েছে; যার নাম পিতৃতান্ত্রিক সভ্যতা।
* পুরুষ নারীকে সাজিয়েছে অসংখ্য কুৎসিত অভিধায়; তাকে বন্দি করার জন্য তৈরি করেছে পরিবার, সমাজ, রাষ্ট্র; উদ্ভাবন করেছে ঈশ্বর, নিয়ে এসেছে প্রেরিতপুরুষ।
* পুরুষতন্ত্রে সূর্য পুরুষ, নারী আঁধার।
* আদি থেকে পুরুষ সব কিছু তৈরি করেছে নিজের কাঠামোতে; তার বিধাতা পুরুষ, তাঁর প্রেরিতদূত পুরুষ, প্রথম সৃষ্টি পুরুষ; নারী ওই পুরুষের সংখ্যাতিরিক্ত পুতুল।
* বাঙলার সমাজে শয়তানের চেয়েও নিন্দিত নারী
* সর্বহারা পুরুষ নিজে শোষণ হয়ে অন্যকে শোষণ করতে দ্বিধা করে না।
* বিত্তবান শ্রেণীর নারী পরগাছার পরগাছা, বিত্তহীন শ্রেণীর নারী দাসের দাসী।
* পুরুষের সভ্যত্যায় পুরুষ মুখ্য, নারী গৌণ; পুরুষ শরীর, নারী ছায়া; পুরুষ প্রভু, নারী দাসী; পুরুষ ব্রাহ্মণ, নারী শূদ্রী।
* শোষণে সব শ্রেণীর পুরুষই অভিন্ন; শোষণে মিল রয়েছে মার্কিন কোটিপতির সাথে বিকলাঙ্গ বাঙালি ভিখারির, তারা উভয়েই পুরুষ, মানবপ্রজাতির রত্ন।
* পুরুষতন্ত্র শুধু বল প্রয়োগ করে অধীনে রাখতে চায় নি নারীকে, তাকে স্তবস্তুতিও পান করিয়েছে।
* পুরুষ নারীকে গৃহে বন্দী করেছে, তাকে সতীত্ব শিখিয়েছে, সতীত্বকে নারীর জীবনের মুকুট করে তুলেছে, যদিও লাম্পট্যকেই করে তুলেছে নিজের গৌরব।
* পুরুষ মনে করে নি যে তার জীবনের সার্থকতা পুত্র, পিতা, গৃহস্ত হওয়াতে; বরং এই ভূমিকাগুলো পেরিয়ে যাওয়াকেই মনে করেছে পৌরুষ।
* পুরুষ উদ্ভাবন করেছে নারী সম্পর্কে একটি বড় মিথ্যা, যাকে সে বলেছে ‘চিরন্তনী নারী’
* পুরুষ নারীকে বলেছে দেবী, শাশ্বতী, কল্যাণী গৃহলক্ষ্মী, অর্ধেক কল্পনা; কিন্তু চেয়েছে চিরন্তনী দাসী হিসাবে।
* বাঙলায় নারীদের পেশা বিবাহ।
* বাঙলার নারীরা এখন পশুদের দাসী।
* বাঙলায় নারীদের শিক্ষার ধারা নারীকে স্বাধীন এবং স্বায়ত্তশাসিত করা নয়, তার লক্ষ্য উন্নতমানের শয্যাসঙ্গিনী উৎপাদন।
* বাঙলায় যারা নারীদের কল্যাণ চান, তাঁরা মনে করেন নারীর কল্যাণ শুভবিবাহে, সুখী গৃহে; স্বামীর একটি মাংসল পুতুল হওয়াকেই তাঁরা মনে করেন নারী জীবনের সার্থকতা।
* নারীবাদীরা নারীকে মানুষ হিসাবে বিবেচনা করে নারীর অধিকার আদায়ে আন্দোলন করে না, তাঁদের আন্দোলন হচ্ছে স্বামীতন্ত্রের কাছে স্ত্রীতন্ত্রের আবেদন-নিবেদন।
* নারীর জন্যে ক্ষতিকর পুরুষ; তারা পুরুষতন্ত্রের শিকার, পুরুষরা নারীকে দাসীরূপে দেখে। * বিয়ে, স্বামী, সন্তান, গৃহ, সুখ, প্রেম এসব মধুর বাজে কথা; এগুলাতে নারী মুক্তি নেই, এগুলাতেই বন্দী নারী।
* বাঙলায় নারীবাদীরা নারীঅধিকারের কথা বলতে ভয় পান, নিজেদের নারীবাদী বলতে নববধূর মত লজ্জা বোধ করেন।
* পুরুষতান্ত্রিক সভ্যতার বয়স কয়েক সহস্রক; তাই পুরুষতন্ত্র শাশ্বত সভ্যতার ভবিষ্যৎ, এটা ভাবার দরকার নেই।
* বাঙলায় নারীবাদীরা নারী অধিকারের চেয়ে স্ত্রী অধিকার নিয়ে বেশী ব্যস্ত, তাঁরা স্ত্রীবাদী এবং ভদ্রমহিলাবাদী।
* যিনি নারী পুরুষ সাম্যের সমান অধিকার বিশ্বাস করেন, তিনিই নারীবাদী।
এরপরেও হুমায়ুন আজাদকে নারীবাদী না বলে নারী বিদ্বেষী বলাটা আমি বলবো অযৌক্তিক। এখানে যতটুকু বিষয় আলোচনা করেছি তা হুমায়ুন আজাদের নারী বিষয়ের যৎকিঞ্চিত।
বি:দ্র: আমার মুল বিষয়হলো নারীমুক্তি, নারীবাদ। এটার জন্য তসলিমা কিংবা হুমায়ুন কারও মতবাদই আমার মেনে নিতে কষ্ট হয়না। কারণ আমি ব্যক্তি ভক্ত নই আমি তার বক্তব্যের ভক্ত। আমি একক তসলিমার ভক্ত নই, তসলিমার লেখনির ভক্ত। একক আজাদেরও ভক্ত নই। তার মতবাদের ভক্ত। কারণ আমার মুল লক্ষ হলো নারীবাদ।

