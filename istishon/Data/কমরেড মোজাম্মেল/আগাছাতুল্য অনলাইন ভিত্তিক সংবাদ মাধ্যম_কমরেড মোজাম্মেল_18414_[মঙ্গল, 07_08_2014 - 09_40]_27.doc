আগাছাতুল্য অনলাইন ভিত্তিক সংবাদ মাধ্যম


বাঙলাদেশের অনলাইন ভিত্তিক নিউজপেপারগুলোর প্রচারিত সংবাদের ভিত্তি, গ্রহণযোগ্যতা আসলে কতটুকু? আমার কাছেতো হাতেগোনা 2/1টি নিউজপেপার ছাড়া বাকী সবগুলোই ভিত্তিহীন সংবাদ পরিবেশক বলে মনে হয়। মানুষ দিন দিন অনলাইন নির্ভর হয়ে পড়েছে। সামাজিক যোগাযোগ মাধ্যমগুলোর জনপ্রিয়তার ফলে ছোট ছোট ব্লগ সাইট, সংবাদ পরিবেশক সাইটগুলো হুড়হুড় করেই বাড়ছে। মনে হয় যেন শোল মাছের পোনা !! যারা এসব সাইট পরিচালনা করে, তারা যদি একটু দায়িত্বের সাথে সঠিক সংবাদ পরিবেশন করতো, তাহলে অরেক ভালো হতো। কিন্তু দু:ভাগ্যের বিষয় হলো, বেশির ভাগ সংবাদ (অনলাইন ভিত্তিক) একদম ভূয়া। যা সাধারণ মানুষকে করছে চরম ভিভ্রান্ত।
বাঙলাদেশের সংবাদপত্র প্রকাশ, প্রচারের জন্য কি আইন আছে তা আমার জানা নেই। তবে ভিত্তিহীন সংবাদ পরিবেশনের জন্য আইনত বাধা আছেই এটা নিশ্চিত। কিন্তু এসব অনলাইন ভিত্তিক অধিকাংশ সংবাদ মাধ্যমগুলোর একের পর এক মিথ্যাচার, নিজের মনগড়া সংবাদ, গুজব ইত্যাদির ফলে সমাজে মানুষের মনে ভিভ্রান্তি সৃষ্টি হচ্ছে। তারা ভূল জেনেই দিনাতিপাত করছে। এসব ভিত্তিহীন সংবাদের ফলে ছোটখাট তর্ক-বিতর্ক লেগেই আছে। বড় ধরনের হাঙ্গামা সৃষ্টি হলেও অবাক হবো না। কারণ এরা মানুষের বিভিন্ন অনুভূতিতে আঘাত লাগার মতো মিথ্যা সংবাদ পরিবেশন করে থাকে। তাই অনতিবিলম্বে কর্তৃপক্ষের এসব দিক নজর দেওয়া উচিত। বন্ধ করা উচিত এই আগাছাময় সংবাদ মাধ্যম গুলোকে।

