পরীক্ষা নামক কানামাছি খেলা বন্ধ করা হোক। প্রয়োজন নেই পরীক্ষার, সবাই পাস!!


 
শিরোনাম দেখে অনেকের ভ্রু কুঁচকে গেছে জানি। কিন্তু বর্তমান প্রেক্ষাপটে আমার কাছে এটাই যুক্তিযুক্ত মনে হচ্ছে। কারণ ইদানিং সব ধরণের পরীক্ষার প্রশ্ন পরীক্ষার আগেই পাওয়া যায়। তাহলে ফরমালিটি স্বরূপ পরীক্ষা নেওয়ার প্রয়োজন কি? শহর থেকে প্রত্যন্ত গ্রামাঞ্চলের ছাত্র-ছাত্রীদের কাছেও প্রশ্নপত্র পৌছে যায়। পরীক্ষা নিয়ে কর্তৃপক্ষের চরম উদাসীনতা দেখে অবাক হতে হয়। এত বেশি উদাসীনতা থাকলে এসব পরীক্ষা নেওয়া কি প্রয়োজন। 
প্রশ্ন ফাসঁ হতো শুনতাম। এবার দেখছি নিষিদ্ধ প্রশ্ন পত্র দিয়েই পরীক্ষা নেওয়া হচ্ছে। তাহলে শিক্ষা বোর্ডের দুর্বলতাও লক্ষ করা যাচ্ছে।
তাই শিক্ষা বোর্ডের তথা বাঙলাদেশের শিক্ষা মন্ত্রণালয়ের এত উদাসিনতা থাকলে পরীক্ষা পদ্ধতি বাতিল করে দেওয়া হোক। সবাই পাশ। এসব পরীক্ষা নামক কানামাছি খেলার কোন প্রয়োজন নেই।
প্রকাশিত সংবাদের হুবাহু তুলে দিচ্ছি ঃ
হাতীবান্ধায় এইচএসসি পরীক্ষার রসায়ন প্রথম পত্রের প্রশ্নপত্র ফাঁসের খবর পাওয়া গেছে। গত মঙ্গলবার মধ্যরাতে ফাঁসকৃত প্রশ্নের ফটোকপি ছড়িয়ে পড়ে। গতকাল সারাদেশে একযোগে এ পরঅক্ষা অনুষ্ঠিত হয়। এছাড়া উপজেলার দুটি কেন্দ্রে দুই রকম প্রশ্নপত্র দিয়ে পরীক্ষা নেওয়া হয়। নাম প্রকাশে অনিচ্ছুক কয়েক পরীক্ষার্থী জানায়, হাতীবান্ধা মহিলা ডিগ্রী কলেজের রসায়ন বিভাগের প্রভাষক সামসুল আলম প্রথমে এ প্রশ্ন তার প্রাইভেট ছাত্র-ছাত্রীদের মাঝে টাকার বিনিময়ে সরবরাহ করেন। পরে এটি ফটোকপি হয়ে গোটা জেলায় ছড়িয়ে পড়ে। প্রশ্নপত্রটি আসল না নকল তা নিয়ে নানা গুজব রটে। তবে গতকালের পরীক্ষার সঙ্গে তা অনেকটাই মিলে যায় বলে পরীক্ষার্থীরা জানায়।
রসায়নের লিখিত পরীক্ষার ‘ক’ সেটে ৬টি প্রশ্নের মধ্যে ১,২,৩,৪ ও ৫ নং প্রশ্নটি ফাঁস হওয়া প্রশ্নের সঙ্গে মিলে গেছে বলে জানা যায়।
অন্যদিকে চম্পা নামের প্রশ্নপত্রের সেট দিয়ে পরীক্ষা নিতে শিক্ষা বোর্ডের নিষেধাজ্ঞা থাকলেও হাতীবান্ধা আলিমুদ্দিন ডিগ্রী কলেজ কেন্দ্রে ওই প্রশ্নপত্র দিয়েই পরীক্ষা নেওয়া হয়। জেলার বাকি কেন্দ্রগুলোতে পদ্মা নামক সেট দিয়ে পরীক্ষা দেয় শিক্ষার্থীরা।
হাতীবান্ধা মহিলা ডিগ্রী কলেজের প্রভাষক সামসুল আলম প্রশ্নপত্র ফাঁসের কথা স্বীকার করে জানায়, এটা সবার কাছে ছড়িয়ে গেছে। আমি আমার প্রাইভেটের ছাত্র-ছাত্রীদের শুধু প্রশ্নগুলোর সঠিক উত্তর ঠিক করে দিয়েছি।
দুই রকম প্রশ্নপত্রে পরীক্ষা গ্রহণ প্রসঙ্গে হাতীবান্ধা সচিব অধ্যক্ষ সরওয়ার হায়াত খান বলেন, আমার কাছে থাকা প্রশ্ন দিয়েই পরীক্ষা নিয়েছি।
জেলা প্রশাসক হাবিবুর রহমান এ বিষয়ে বলেন, কেউ যদি প্রশ্নপত্র ফাঁস করে থাকে তা তদন্ত করেদেখা হবে। আর দু’রকম প্রশ্নের বিষয়টিও খতিয়ে দেখা হবে।

