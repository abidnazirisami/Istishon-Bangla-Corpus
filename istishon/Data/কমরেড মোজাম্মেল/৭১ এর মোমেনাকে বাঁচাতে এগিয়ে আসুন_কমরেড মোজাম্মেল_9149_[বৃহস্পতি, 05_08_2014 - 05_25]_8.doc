৭১ এর মোমেনাকে বাঁচাতে এগিয়ে আসুন


১৯৭১ সালে মুক্তিযুদ্ধ চলাকালে বাবার হাত ধরে পালিয়ে যাচ্ছিলেন ১১ বছর বয়সী মোমেনা খাতুন। পথে হাতীবান্ধা উপজেলার তালেব মোড়ে পৌঁছলে পাক হানাদার বাহিনীর গুলি এসে লাগে মোমেনার শরীরে। তখন পল্লী চিকিৎসক আ. গফুর গুলিবিদ্ধ মোমেনার চিকিৎসা করান। তাতে তিনি সুস্থ হলেও শরীরের ভেতরেই থেকে যায় গুলিটি। এরপর যুদ্ধ শেষ হয়। পাক হানাদার বাহিনী পালিয়ে যায়। স্বাধীন হয় দেশ। কিন্তু সেই হানাদার বাহিনীর চিহ্ন রয়ে যায় মোমেনার শরীরে। এভাবেই কেটে যায় মোমেনার দীর্ঘ ৪৩টি বছর। 
বয়সের ভারে নাজুক হয়ে পড়া মোমেনা ক্রমান্বয়ে অসুস্থ হয়ে পড়লে এলাকাবাসীর সহায়তায় লালমনিরহাট নিরাময় ক্লিনিকের ডাক্তার বিমল চন্দ্রের শরণাপন্ন হন। সেখানে পরীক্ষা-নিরীক্ষার পর মোমেনার গলার বাম দিকে ক্ষতস্থানের ভেতরে আটকে পড়া গুলির সন্ধান পান চিকিৎসক। পরে গত মঙ্গলবার রাতে রংপুর মেডিকেল কলেজ হাসপাতালে অস্ত্রোপচারের মাধ্যমে গুলিটি বের করা হয়। বর্তমানে তিনি রংপুর মেডিকেল কলেজ হাসপাতালের তৃতীয় তলায় ১৬নং ওয়ার্ডের ৩৬নং বেডে রয়েছেন। চিকিৎসক বিমল চন্দ্র জানান, অপারেশন করে গুলি বের করা হয়েছে।
আজ উন্নত চিকিৎসার অভাবে মোমেনার করুন অবস্থা। তাই তাঁর উন্নত চিকিৎসার জন্য সাহায্যের প্রয়োজন। কয়েকদিন আগে আমি আরেকটি পোষ্ট করেছিলাম। কয়েকজন ইনবক্সে সাহাযয্য করার আশ্বাস দিয়েছেন। তাই যাদের পক্ষে সম্ভব সাহায্য করুন মোমেনাকে।
সহযোগীতা/যোগাযোগ-01961840390 (পারসোনাল বিকাশ নাম্বার)

