ভূয়া কারণ দেখিয়ে ট্রেন বন্ধ!!!! 



গতকাল আমার এক বন্ধু আমায় দিলো। আমি ম্যাসেজটি পড়েতো অবাক। তারপর বিভিন্ন জায়গায় খোঁজ খবর নিয়ে আরও বিস্তারিত জানলাম।
উত্তরবঙ্গের(লালমনিরহাট-বুড়িমারী)অঞ্চলের দীর্ঘদিনের প্রাণের দাবি ছিলো রেল ব্যবস্থার উন্নতি। বর্তমান সরকারের সময়ে তা বাস্তবায়িত হয়েছে। সেজন্য উক্ত অঞ্চলের মানুষ সরকারের প্রতি অনেক কৃতজ্ঞ। যাইহোক সরকারের প্রশংসা করতে বসিনি। রংপুর-বুড়িমারী, পার্বতীপুর-বুড়িমারী এজাতীয় মোট ৮টা ট্রেন চলতো উক্ত লাইনে। তাতে মানুষের অনেক বেশি সুবিধা হয়েছিলো। বিশেষ করে আর্থিক ভাবে মানুষ অনেক বেশি উপকৃত হচ্ছিলো। যেমন, বুড়িমারী থেকে রংপুরের বাস ভাড়া ১৫০ টাকা আর সেখানে ট্রেন ভাড়া মাত্র ২০ টাকা (একটা বিশেষ ট্রেনে সম্ভবত ৭০-৮০ টাকা হবে)। মানুষের বেশি সময় অপেক্ষাও করতে হতো না কারণ মোটামুটি পর্যাপ্ত পরিমাণ ট্রেন আছে। কিন্তু আধ্যাতিক ভাবে ২টি ট্রেন (আপ-ডাউনসহ যাকে ধরা হয় ৪টি) বন্ধ করে দেয় রেল কর্তৃপক্ষ। কারণ হিসেবে দেখানে হয়, একটির ইঞ্জিনের সমস্যা ও অন্যটির যাত্রি সমস্যা। কিন্তু বাস্তবে খোঁজ নিয়ে দেখা গেছে, যেটার ইঞ্জিন সমস্যা বলে বন্ধ করে দেওয়া হয়েছে, সেই ইঞ্জিনটা অন্য লাইনে বহাল তবিয়তে চলছে। আর যেটার বাত্রী কম বলে বন্ধ করে দেওয়া হয়েছে, সেটা পাগলের প্রলাপ ছাড়া আর কিছু নয়। কারণ ঐ ট্রেনটার সবচেয়ে বেশি যাত্রী বলে আমি নিজেও জানি। প্রতিদিন শতশত যাত্রী দুর্ভোগে পরছে। 
 বিষয়টা নিয়ে কয়েক জায়গায় কথা বলেছি, খোঁজ খবর নিয়েছি। বেরিয়ে এসেছে মজাদার একটি তথ্য। বাস পরিবহন মালিক সমিতি নাকি রেলের কয়েকজন কর্মকর্তাকে লাখ টাকা উৎকোচ দিয়ে এই কাজ সম্পন্ন করতে পেরেছে। আর সেই দুর্নীতিবাজ কর্মকর্তারা জনসাধারণরে দুভ্যোগের কথা চিন্তা না করেই ট্রেন বন্ধ করে দিয়েছে। রেল বিভাগের অপকর্ম, দুণীতি নিয়ে কথা বলালে হয়তো সেটা অনেক পুরোনো কথা হয়ে যাবে। কারণ এ বিভাগের অনেক দুর্ণীতি সম্পর্কে মানুষ জানে। যাইহোক, ভূয়া কারণ দেখিয়ে এই অনৈতিক কাজের তিব্র প্রতিবাদ ও প্রশাসনিক হস্তক্ষেপ কামনা করছি। অবিলম্বে জনসাধারণের দুভ্যোগ কমাতে ট্রেন গুলো পুনরায় চালু করার দাবি জানাচ্ছি। 

