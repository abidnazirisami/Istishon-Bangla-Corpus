ভারতের সমস্যাটা কি__ কেউকি বলবেন__ 


আন্তর্জাতিক আইন অমান্য করে একের পর এক অনৈতিক কাজ করে যাচ্ছে ভারত। ফারাক্কা, টিপাইমুখ, গজলডোবা বাঁধের কারণে বাঙলাদেশের নদীগুলো মরতে বসেছে। যে ছোটখাটো দু’একটা নদী স্বাভাবিক ভাবে বইছে এখন সেগুলোর উপরও শুরু হয়েছে মরনফাঁদ স্থাপন।
ভারতের সিংগীমারী নদী বাংলাদেশ অংশে ধরলা নাম নিয়ে লালমনিরহাট জেলার উপর দিয়ে প্রবাহিত হয়েছে। যৌথ নদী রক্ষা আইন অমান্য করে ধরলার শাখা গিদারী নদীর প্রবেশ পথে বাঁধ নির্মাণের কাজ শুরু করেছে ভারত। ৬০০ ফুট দৈর্ঘ্য ও ৩০ ফুট উচ্চতার নির্মাণাধীন এই বাঁধের কাজ সম্পন্ন হলে পানির স্বাভাবিক গতি প্রবাহ বন্ধ হয়ে শুষ্ক মৌসুমে গিদারী নদী হারাবে তার নাব্যতা, শুরু হবে নদীভাঙন।
লালমনিরহাটের উপর দিয়ে প্রবহমান তিস্তা নদীর উজানে ভারতের গজলডোবা বাঁধ নির্মাণ ও একতরফা পানি প্রত্যাহারের কারণে বাংলাদেশের এক সময়ের খর্রতায় তিস্তা এখন মৃতপ্রায়। আর এর বিরূপ প্রভাব পড়েছে গোটা উত্তরবঙ্গে। এই আন্দোলন এখন চলছে সারাদেশে। গঙ্গা চুক্তির এক দশক পরেও সেই চুক্তির সঠিক বাস্তবায়ন হচ্ছে না। টিপাইমুখী বাঁধসহ আর কত বাঁধ দিয়ে বাঙলাদেশের নদীগুলোকে হত্যা করবে ভারত সরকার তা বুঝতে পারছি না।
সরকারের নতজানু পররাষ্ট্রনীতি পরিহার করে দেশের কল্যাণে, দেশকে মরুকরণের হাত থেকে বাচাঁতে কঠোর পদক্ষেপ গ্রহণ করা উচিত।আরও বিস্তারিত

