জাগো


আর কত তাজা রক্ত দেখলে-
মানবতা জাগবে তোমাদের?
আর কত প্রান ঝরলে:
কণ্ঠস্বর হবে তুমি,
রক্তাক্ত সেই লাল হাত গুলোর বিরুদ্ধে।।
আজ চুপ কেন,
প্রতিবাদ নেই কেন?
প্রতিবাদ করতে ভুলে গেছ,
ভুলে গেছ সেই বায়ান্ন-একাত্তর?
নাকি ভয় পাও,
নিজের শেষ পরিণতি ভেবে?
বাঙালি তো কাপুরুষের জাত নয়,
রফিক-শফিক তো কাপুরুষ ছিল না।
সূর্য সেন-তিতুমীরদের ভুলে গেছ?
ভুলে গেছ তাদের চেতনা-আদর্শ?
তবে কেন?লজ্জা পাও?
সত্যের কথা বলা,
বেঁচে থাকার কথা বলা..
যদি লজ্জার হয় তবে মর,
নিজের বিবেকের কাছে,
স্বপনে,পথে-ঘাটে।।
আর কত:
পরাধীনতা নিয়ে বাঁচবে,
কলমের কথা গুলোকে কেটে
ছিঁড়ে ফেলবে?
ধর্মালয়ে-বিদ্যালয়ে আতংকে থাকবে?
এই বুঝি কেউ এসে-
জবাই করল প্রান।।
জাগো আবার জাগো-
রফিক-শফিকদের মত জাগো,
তিতুমীর-সূর্যসেনের মত জাগো,
ইতিহাসের বীরদের মত জাগো।।
© #modhumokkhika

