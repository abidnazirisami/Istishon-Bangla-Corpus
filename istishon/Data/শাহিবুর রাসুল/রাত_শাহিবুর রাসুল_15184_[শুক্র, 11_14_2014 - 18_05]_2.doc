রাত


গোধূলি কেটে যায়, আসে নিশ্চুপ রাত
সূর্য ততক্ষণে হারিয়ে গেছে পশ্চিমাকাশে
সর্বনাশা অন্ধকারের রাজত্ব এই রাত
মানুষ ততক্ষণে ফিরে নীড়ে,কাজের শেষে
প্রতিটি রাতের শুরু ক্লান্তি দিয়ে
শেষ স্বপ্নময় মোহের হাতছানিতে
শুরুতে নিস্তব্ধতা আসে এগিয়ে
শেষে আঁধার কেটে যায় স্বপ্নের প্রতিধ্বনিতে
বিরক্তিকর রাতে মনের এক কোণে
সংগোপনে ভরে উঠে নানা জমানো কথায়
কেউ খুশীতে কাঁপে, কেউ পুড়ে বিহনে
কেউ বা মৃদু হাসে, কেউ ভেঙ্গে পড়ে ব্যাথায়
#০৬ ; ১৩ জানুয়ারি ২০১১

