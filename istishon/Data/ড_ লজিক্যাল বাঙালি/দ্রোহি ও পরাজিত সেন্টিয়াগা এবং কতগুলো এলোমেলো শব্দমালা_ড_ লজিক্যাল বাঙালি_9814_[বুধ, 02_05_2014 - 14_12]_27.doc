দ্রোহি ও পরাজিত সেন্টিয়াগা এবং কতগুলো এলোমেলো শব্দমালা




দ্রোহি ও পরাজিত সেন্টিয়াগা এবং কতগুলো এলোমেলো শব্দমালা
‘ওল্ড ম্যান এ্যান্ড দ্যা সি’র সেই বুড়ো সেন্টিয়াগো,
যার ভাঁজ পড়া চামড়ার ফাঁকে ফাঁকে জমেছিল বরফকুচি-
নিল তিমি শিকারের সুতিব্র আকাঙ্ক্ষা ছিল আজন্ম,
শিতার্থ ওক বৃক্ষের বাড়িটি বরফে ঢেকে গিয়েছিল তাঁর-
ঘুটঘুটে অন্ধকার ঘেরা বন্ধনির জিবনচক্র ছেড়ে-
হারপুন হাতে সমুদ্রে নেমেছিল নিলাভ তিমি-হননে।
অস্থির, ক্ষীণায়ু তাৎপর্যহিন জিবনটাকে টেনে,
নিরর্থক সুন্দরের করুণ লড়াই করেছিল সে।
বিনাশের অভিন্ন সূত্রে গাঁথা জীবন বয়ে বয়ে-
অরাষ্ট্রে অখাপ খাওয়া বাতাস আর বৃষ্টিধারার মত,
তাঁর দ্রোহ অব্যক্ত ছিল হৃদ-রক্তক্ষরণের ভেতরেই।
তৃপ্তির অঘোর ঘুমের সময় নিষ্ঠুর হাঙরেরা -
তার প্রাপ্তির তিমিকে খুবলে খুবলে রক্তাক্ত করল।
এবং সেন্টিয়াগোর ঐ জড় হওয়া কষ্টগুলো থেকে-
দৃশ্য চিত্রকল্পের নিরন্তর মিছিলে গা জ্বলে আমার
টলমল করে বিশাল অশ্রুবিন্দুর নোনাজল-
আমার শুভার্থী আমায় রক্তাক্ত করে রিণঝিণ নুপুরের শব্দে-
তাই হয়তো-
মানুষ, আইন আর পুষ্পকে ভালবাসতে জানিনা আমি-
অপারগ আমি বস্ত্ত বা শরির শিল্পের মহারসের খবর সংগ্রহে-
অস্বপ্নে তুমি বৈরাগ্য-বিষণ্ণ অপ্রশান্তির নারি,
নিষ্কাম করুণ-বিবর্ণ আত্মসমর্পিত উপনিষদীয় তুমি-
অন্তর্লিন অনুভূতির সারাৎসার হবে তুমি-
ব্যাখ্যাহিন আকুলতার কথকতা হবে তুমি-
সর্বগ্রাসি আকুল আকর্ষণের তিব্রতা হবে তুমি-
তারপর সাতটি অমরাবতী আসবে যখন-
অনন্ততার মধ্যে সংঘহীন ত্রাতার মত লিন হব আমি
জিবনের উৎক্ষিপ্ত ঢেউয়ের শীর্ষগুলো ধরার জন্যে-
নিস্তরঙ্গতা আমায় ক্লান্ত করে, ক্লান্ত করে, বার বার!
অধরা কল্পনাকে জয় করার লড়াই কি চলতেই থাকবে?
নক্ষত্রভূক ব্লাকহোলগুলো টানতে টানতে আমায়-
নিয়ে যাবে কতদূর! কতকাল! আর কতকাল?
‘ওল্ড ম্যান এ্যান্ড দ্যা সি’র বুড়ো সেন্টিয়াগো হবো কি আমি?
শেষাবধি!

লেখকের ফেসবুক ঠিকানা [ধর্মান্ধতামুক্ত যুক্তিবাদিদের ফ্রেন্ডভুক্ত হওয়ার আমন্ত্রণ জানাই ] : https://www.facebook.com/logicalbengali

