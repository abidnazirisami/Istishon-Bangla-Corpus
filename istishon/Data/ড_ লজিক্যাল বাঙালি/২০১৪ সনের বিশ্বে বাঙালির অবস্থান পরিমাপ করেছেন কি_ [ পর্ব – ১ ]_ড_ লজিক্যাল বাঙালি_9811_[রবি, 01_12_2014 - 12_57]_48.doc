২০১৪ সনের বিশ্বে বাঙালির অবস্থান পরিমাপ করেছেন কি_ [ পর্ব – ১ ]


এ মাটিতে জন্মের পর থেকেই আমি একজন বাঙালি হিসেবে গর্ববোধ করতে শিখেছি। গর্ববোধ করছি বাঙলার অপরূপ সৌন্দর্যময় প্রকৃতির জন্যে; রক্ত দেয়া বাংলা ভাষার জন্যে; বিশ্বজনীন ‘বঙ্গবন্ধু’ আর ‘রবীন্দ্রনাথে’র জন্যে! এদেশের ভাববাদী কবি আমাকে ভাবতে শিখিয়েছেন, ‘এমন দেশটি কোথাও খুঁজে পাবে নাকো তুমি, সকল দেশের রাণী সে যে আমার জন্মভূমি’ কিংবা ‘বাঙলার রূপ আমি দেখিয়াছি, তাই আমি পৃথিবীর রূপ খুঁজিতে যাইনা আর’! বাঙালি কবির এ সব ‘কথকতা’ আমার মগজ আর মননের ‘হার্ডডিস্কে’ গেঁথে গিয়ে আমাকে শিখিয়েছিল, বাংলা আর বাঙালিই বিশ্বে অন্যতম শ্রেষ্ঠ, যে জন্যে আমি গর্ববোধ করতাম সব সময় (এখনো করি কি?), কর্মজীবনে এসে বিশ্বের অনেক দেশ, আর জাতির সঙ্গে পরিচয়ের সুযোগ ঘটেছে আমার। জানতে চেষ্টা করেছি বিশ্বের অন্যান্য জাতির সঙ্গে বাঙালির মিল-অমিলের চিত্র, আমাদের ও তাদের ইতিহাস আর গৌরবের কাহিনী, তুলনামূলক পর্যালোচনা করে দেখার চেষ্টা করেছি, বাঙালি হিসেবে বিশ্বে আমার দেশ, জাতি ও নিজের অবস্থান কোথায়? প্রাগৈতিহাসিক কাল থেকে আজকের দিন পর্যন্ত চলুন বাঙালিকে একটু পরিমাপ করার চেষ্টা করি সময় আর যুক্তির কষ্টিপাথরে!
আজ পর্যন্ত বিশ্বে আবিস্কৃত প্রাচীন সভ্যতায় কোন পর্বেই বাঙালির কোন নিদর্শন খুঁজে পায়নি কেউ। পাথরের ছাপ, ফসিল, ক্যামব্রিয়ান যুগ, মেসোজাইক যুগ, সিনোজাইক যুগ, প্যালিওসিন যুগ, ইওসীন যুগ, ওলিগোসিন যুগ, গ্লেশিয়াল যুগ ও সর্বশেষ প্লাইওসিন যুগে বাঙালির কোন অস্থিত্ব নেই। বিলুপ্ত গন্ডোয়াল্যান্ডে কোন বাঙালিকে খুঁজে পাওয়া যায়নি। প্রাইমেটিজ, অস্ট্রোলোপিথীসিন, পিথিকানথ্রোসাস ইরেক্টাস, হোমোহাবিলিস, নিয়্যানডারটাল, ক্রোম্যানিও মানুষের মধ্যে আমি বা আমার পূর্ব পুরুষ কোথাও নেই। প্রস্তর যুগে, তাম্র যুগে ও ব্রোঞ্জ যুগেও কোথাও খুঁজে পাইনি নিজের পূর্ব পুরুষের রক্তধারাকে। মানুষের জাতি গোষ্ঠী তথা গরিলা, শিম্পাঞ্জি, গিবন, ওরাং ওটান, ইয়েতি থেকে পর্যায়ক্রমে বিবর্তিত মানুষের রূপে বাঙালি নেই। প্রাচীন চিন, সিন্ধু, টাইগ্রিস-ইউফ্রিটিসের সুমেরু সভ্যতা, আসিরিয় সভ্যতা, ব্যাবিলনীয় সভ্যতা, মিশরীয় সভ্যতা, মায়ান সভ্যতা, মাচ্চু-পিচু সভ্যতা কোথাও কি খুঁজে পাই আমার স্বজাতি তথা বাঙালিকে? নৃতাত্ত্বিক বিচারে মঙ্গোলিয়, নিগ্রয়েড, ককেশীয়, অস্ট্রালয়েড ও রেড ইন্ডিয়ানের মধ্যে কি আছে বাঙালির অকৃত্রিম রক্ত পরিচয়? প্রাচীন যুগে যখন মেডিটরিয়ান, প্রোটো-ড্রাডিভিয়ান, আলপাইন, ককেশিয়ান-নর্ডিক, জিপশী, ব্যুশম্যান, বেদুঈন মানুষেরা বিশ্ব চষে বেড়াচ্ছিল খাদ্য আর নিরাপদ আশ্রয়ের খোঁজে, তখনও বাঙালির খোঁজ নেই কোথাও! নিজ ঘরে বাঙালি তখন কি বিরত্বগাঁথা রচনা করেছিল?‘
এবার দেখা যেতে পারে বিশ্বের ধর্মীয় বিচারে বাঙালির অবস্থান! প্রাচীন ব্যাবীলনীয় ধর্ম, মায়ানদের উদ্ভাবিত ধর্ম, কেলটিক ধর্ম, প্রাচীন অ্যাজটেক-কানেনাইট-চৈনিক ধর্ম, মনি ধর্ম, বৃটিশ-স্কটিশ-আইরিশ এবং ওয়েলস এর প্রাগৈতিহাসিক দেবদেবীর ধর্ম, প্রাচীন মিশরের ফারাওদের ধর্ম, নরওয়ের দেবতাবাদ, গ্রীস ও রোমের প্রাচীন জিউস কেন্দ্রিক ধর্ম, পার্শী ধর্ম ও জরথুস্ট্র, শিন্টো (শিন-তাও) ধর্ম, কনফুসিয়াস ধর্ম, তাও ধর্ম, বৌদ্ধ ধর্ম (গৌতম বুদ্ধ কি বাঙালি ছিলেন?), জৈন ধর্ম, আর্যদের সনাতন ধর্ম, শিখ ধর্ম, ইহুদী ধর্ম, খ্রীস্ট ধর্ম, ইসলাম ধর্ম, শিয়া ধর্ম, বাহাই ধর্ম, আহমদিয়া বা কাদিয়ানী মতবাদের কোথাও বাঙালিকে খুঁজে পাওয়া যায়না। বর্ণিত ধর্মীয় প্রধান ব্যক্তিত্বের মধ্যে কেউই বাঙালি ছিলেন বলে ধারণা করা যায়না কিংবা উপর্যুক্ত ধর্মের কোন বাণী তথা ধর্মগ্রন্থের ভাষাও বাংলা নয়; যদিও চৈনিক, জাপানী, হিব্রু, এ্যারামিক, আরবী, প্রাকৃত, সংস্কৃত, পালি, এমনকি পাঞ্জাবী ভাষায়ও ধর্মগ্রন্থ রচিত হয়েছে। কোন দেবদেবী, রসুল-পয়গাম্বর বাংলাদেশে জন্ম গ্রহণ করেননি, বাংলার পাহাড় পর্বতে ধ্যান বা বসবাস করেননি কিংবা মৃত্যুবরণও করেননি। আমাদের বাংলায় কোন আসমানী কিতাব নেই। পরকালীন কোন স্বর্গ-নরক, জান্নাত-জাহান্নামের ভাষাও বাংলা হবে বলে শোনা যায়নি। স্বর্গ বা নরকের কোন অংশও বাংলায় অবস্থিত নয়। জিউস, যিহোবা, মাদার মেরী, রাবণ, মহাদেব, ব্রহ্মা, বিষ্ণু, ইসা-মুসা-দাউদ-নুহ, আদম, হাওয়া কারো বাড়িই বাংলা অঞ্চলে ছিলনা কিংবা এদেশে বেড়াতেও আসেননি। জানা যায়, হযরত আদম (আ) পতিত হয়েছিলেন সিংহলে এবং বিবি হাওয়া জেদ্দায়, আর হযরত নুহ (আ) নবীর নৌকা ঠেকেছিল তুরস্কের যুদি পাহাড়ে। প্রায় সকল নবী-পয়গাম্বরের জন্ম মধ্যপ্রাচ্যে বা পশ্চিম এশিয়ায়। মান্নাহ ও সালওয়া নামক বেহেস্তি খাবারও পতিত হয়েছিল বনি ইসরাইলীদের জন্যে, কোন বাঙালি যার কোন হিস্যা পায়নি। কৈশাল পর্বত, সিনাই পাহাড়, তুর পাহাড়, হেরা পর্বত, জবলে রহমত কোনটিই বাংলায় নয়। জান্নাতে ডুমুর, আঙুর, জলপাই শ্রেণির ফল স্থান পেলেও; বাংলার লিচু, আম, কাঁঠাল, কলা, জাম, ডাব থাকার কোন তথ্য পাওয়া যায়নি। 
(এর পর ২য় পর্ব আগামিকাল দেখুন) 
লেখকের ফেসবুক ঠিকানা [ধর্মান্ধতামুক্ত যুক্তিবাদিদের ফ্রেন্ডভুক্ত হওয়ার আমন্ত্রণ জানাই ] : https://www.facebook.com/logicalbengali

