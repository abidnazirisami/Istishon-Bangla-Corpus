মানুষ কি অন্য প্রাণিকূল থেকে উন্নততর_ মানুষ ভার্সাস অন্য প্রাণির তুলনামূলক বিশ্লেষণ (শেষ পর্ব) 



একটি কুকুর কখনো প্রভুর সঙ্গে বিশ্বাসঘাতকতা না করলেও, মানুষ অর্থের বিনিময়ে প্রায়ই এ কাজটি করতে পারে যে কোন সময়ে। অন্য প্রাণিরা তাদের মধ্যে শ্রেণি বৈষম্য না করলেও, মানুষ তার শ্রেণির মধ্যে নানাবিধ বৈষম্যের সৃষ্টি করে। অন্য প্রাণিকূলেরা শুধু তার দৈনন্দিন বা আপদকালীন খাবার সংগ্রহে ব্যাপৃত থাকলেও, মানুষ নিজের জন্যে অনেক বেশী সম্পদ মজুদ করতে অভ্যস্ত তার গোষ্ঠীর অন্য মানুষদের বঞ্চিত করে। ভোগবাদী মানুষেরা একাধিক স্ত্রী, স্বামী, ফিঁয়াসে, দাসদাসী গ্রহণে অভ্যস্ত হলেও, অন্যপ্রাণিরা এগুলো থেকে সাধারণত মুক্ত। ধর্মীয়, বর্ণীয়, সামাজিক, আর্থনীতিক, রাজনীতিক কারণে মানুষ তার দখলীকৃত এলাকায় অন্য মানুষের প্রবেশাধিকার নিয়ন্ত্রণ করলেও, অন্য প্রাণিরা সমগোত্রীয় প্রাণিদের নিয়ে সাধারণত ‘মাইগ্রেড’ করে এদেশ থেকে অন্য দেশে। অন্য প্রাণিরা তার জৈবিক প্রয়োজনে বিজাতীয় প্রাণি হত্যা করে এবং এ জন্যে কোন ভণিতা বা লোকদেখানো ঠুনকো যুক্তি প্রদর্শন করেনা কিন্তু মানুষ ঐ জাতীয় বহু ‘অমানবিক’ কাজ করার পর তার নানাবিধ ‘খোড়া’ যুক্তি হাজির করে নিজের পক্ষে সাফাই সাক্ষি হিসেবে। যেমন মানুষেরই ভূখন্ড অস্ট্রেলিয়া বা কানাডায় কেন ‘বাঙাল’ নামক ‘কাঙাল’-দের প্রবেশ করতে দেয়া হবে না কিংবা বিশেষ একটি প্রাণিকে কেন হত্যা করে মাংস খাওয়া হবে কিংবা মুরগীর ডিম কেন বাচ্চা না ফুটিয়ে ‘ওমলেট’ করা হবে কিংবা একটি বোকা প্রাণির দুধ কেন তার বাচ্চাকে বঞ্চিত করে মানুষ নিয়ে আসবে আইসক্রিম বানানোর জন্যে; তার নানাবিধ খোড়া, হাস্যকর ও অযৌক্তিক যুক্তি প্রদর্শন সম্ভবত একমাত্র মানুষই করতে পারে তার ‘চতুরতা’র কারণে।

মানুষ নাকি সবার সেরা সৃষ্টি। কিছু নমুনা দেখা যাক কথাটা সত্য কিনা ১) শকুনের চোখ মানুষের তুলনায় অনেক অনেক বেশি শক্তিশালী; ২) হাতী বা কুকুরের মেমোরীর তুলনায় মানুষের মেমোরী কিছুই না; ৩) পিপিলীকার বা মৌমাছিদের সাহস আর ডিসিপ্লিনের সামনে মানুষ নিতান্তই শিশু; ৪) কুমীর বা কচ্ছপেরা মানুষের তুলনায় অনেক বেশিদিন বাঁচে; ৫) প্রতিকূল পরিবেশে টিকে থাকার ব্যাপারে মানুষ সবচেয়ে পিছিয়ে; ৬) মানুষ না থাকলে দুনিয়ার আর কোনো জীবেরই কিছুমাত্র অসুবিধা নেই, বরং তারা আরো ভালো থাকবে। কিন্তু অন্য যেকোনো প্রাণী লুপ্ত হয়ে গেলে মানুষ বিপন্ন হয়ে পড়বে । আবার ব্লাক ভালচাররা সারাজীবন একগামী থাকে। পুরুষ হর্নবিল ডিম পারার পর থেকেই শাবক ও নারীকে খাবার এনে একটি ফোকড় দিয়ে খাওয়ায়। স্ত্রী কোটরের ফাক দিয়ে কেবল ঠোট বের করে থাকে। শিম্পাজী পুরুষ রক্ষণশীল ও লম্পট। আলফা পুরুষ ৮/১০ জনের পরিবার নিয়ন্ত্রণ করে। কেউ পুরুষত্বহীন হলে তাকে পরিবার থেকে তাড়িয়ে দেয়া হয়। 

আরো কতিপয় উদাহরণ : কমোডে ড্রাগন, পুরুষ ছাড়াই শুধু নারী এককভাবে বাচ্চা দিতে পারে। পুরুষ না পেলে নারীর ৫০% ক্রমোজন পুরুষ ক্রোমোজনে রূপান্তরিত হয়ে সব পুরুষ বাচ্টচা জন্ম দেয়। আর পোলার বিয়ারের কালো ত্বক তাপ ধরে রাখে, প্রচন্ড শীতে মহিলা বরফের গর্তে ঘুমিয়ে কাটায় প্রায় ৩/৪ মাস। এ সময় ৩/৪ মাস পর্যন্ত সে খায়না, পান করে না, বর্জ ত্যাগ করে না। মাইনাস তাপমানেও সে তার শরীরের তাপমাত্রা ধরে রাখতে পারে। এ্যাংলার ফিস যৌনতার সময় স্ত্রীর শরীরে নিজের শরীরকে লীন করে দেয়, আর সে বাঁচে না। পুরুষ ম্যানপিছ যৌনতা শেষে স্ত্রী তার মাথা খেয়ে ফেলে কিন্তু তারপরো সে সঙ্গম অব্যাহত রেখে নিজ জীন স্ত্রীর শরীরে রাখার পর সে মারা যায়। টিক পোকা খাদ্য ছাড়া ১০ বছর বেঁচে থাকতে পারে। ক্যানাবাল রাও খাদ্য ছাড়া অনেক দিন বাঁচে। বক্স জেলিফিসের বিষাক্ত বিষে একসাথে ৭-জন মানুষ মারা যেতে পারে। টাইগার সেলোম্যানরা ঘ্রাণ দিয়ে শিকার চিনতে পারে ও ঐ গর্তেই মুখ ঢোকায় যেখানে তার শিকার বিদ্যমান। সাপ খেকো গেকোরা ১০০ গজ দূর থেকেও শিকারী সাপের গন্ধ চিনতে পারে। কলোরাডো ফ্রগ বিষাক্ত সেন্টিপিড মারাত্মক বিষসহ সহজেই হজম করতে পারে। উড ফ্রগের রক্ত প্রচল্ড শীতে জমাট বাঁধে, হৃদপিণ্ডের স্পন্দর থেমে যায়, ফ্রজেন টাইম ক্যাপসুলে ব্যাঙটি মাসের পর মাসে কাটিয়ে বরফ গলার পর তার রক্ত, হৃদস্পন্দর শুরু হয় ও জীবন ফিরে পায় আবার। ইদুর যে কোন কঠিন পরিবেশে বেঁচে থেকেও বছরে ১৫০০০ বাচ্চা উৎপাদন করে যায় । লাংফিস ১ মিটার মাটির নিচেও পানি ছাড়া বেঁচে থাকে অনেকদিন। প্রচন্ড খরায় মাটির ভেতর টাইম ক্যাপসুলে জীবন ধরে রাখে সে। কোমায় থেকে এভাবে ৪-বছর পর্যন্ত বাঁচতে পারে। নিজের পেশী সভোজীকরণের মাধ্যমে সে বেঁচে থাকে এ সময়। ফায়ার এ্যান্ট ৯৫% টক্সিন এলকালয়েড নিয়ে নিজের ও কলোনীর প্রতিরক্ষা করতে সক্ষম হয়। স্ট্রিং রে তার লেজের বিষাক্ত কাটার আঘাতে এমনটি একটা হাঙরকেও ঘায়েল করতে পারে। গার্টার সাপ ৮ মাস শীত ঘুম দেয়। বসন্তে নতুন জীবন ফিরে পায় বরফ গলার পর। সি হর্স ও স্কুইডরা যৌনতার জন্য রং ও শরীরের ডিজাইন পাল্টায়। স্ত্রীরা ডিম পুরুষের শরীরে ট্রান্সফার করতে পারে ও পুরুষ সময়সত (সি হর্স) তাতে বাচ্চা ফোটায়। স্কুইডরা যৌনতার জন্য রং ও সৌন্দর্য পাল্টাতে পারে এমনকি শরীরের এক দিকের। প্রজননে এরা নিজ লিঙ্গ পরিবর্তন করতে পারে ও করে কখনো কখনো। সামুদ্রিক মারাকাটা গ্রাউন্ট ফিস পরিবারে কোন কারণে নারী মারা গেলে পুরুষটি নারীতে রূপান্তর ঘটাতে পারে। কিলার বি বিপদ সংকেত পেয়ে ফেরোমেন নিস্বরণ করে ও রাণী ও বসতির জন্য যুদ্ধ করে জীবন দেয়।

অনেক প্রাণির অন্ধকারে দেখার শক্তি, দূরাভাষ শোনার শক্তি, তীব্র ঘ্রাণশক্তি, বোধগম্যতা শক্তি, অনুভবের শক্তি, শিকার ধরার শক্তি, নিজের প্রতিরক্ষার শক্তি, প্রকৃতিকে বোঝার শক্তি মানুষ থেকে উন্নততর। মানুষ একটি মহা ‘ট্যান্ডন’ প্রকৃতির প্রাণি বলেই, সে তার নিজ নিজ সুবিধার জন্যে নানাবিধ জাতি, ভাষা, গোষ্ঠী, ধর্ম, বর্ণ, দেশ, সমাজ, রাষ্ট্র, রীতি, নীতি ইত্যাদি বহুধা সংজ্ঞা ও রীতি নীতি বানিয়েছে, যা থেকে হয়তো মানুষ একদিন বেড়িয়ে আসবে! মহাজাগতিক সৃষ্টিতত্ত্বে যদিও তা খুব অল্প সময়ের ভেতরেই ঘটবে কিন্তু পৃথিবীর মানুষের সময়ের হিসেবে এ ‘ট্যান্ডন চক্র’ থেকে বেরুতে মানুষের আরো অনেক সময় লাগবে! যে সময়ে মানুষ বর্ণিত প্রপঞ্চকে আরো জটিলতর করবে এবং নিজেদের আপাত সুখী প্রাণি মনে করলেও, প্রকৃত বিচারে অন্য প্রাণিরাই মানুষের চেয়ে সুখী। কারণ মানুষের মত ‘অ-সুখ’ তাদের আক্রান্ত অদ্যাবধি। যে কারণে স্ট্রোক বা হার্টএ্যাটাকে মৃত্যু বা পঙ্গুত্ব বরণ মানুষের মধ্যে সহজপ্রাপ্য হলেও, অন্য প্রাণিকূলের মধ্যে বেশ দুষ্প্রাপ্য। 
আগের পর্বের লিংক :http://www.istishon.com/node/6771#new (Part 1)
লেখকের ফেসবুক ঠিকানা [ধর্মান্ধতামুক্ত যুক্তিবাদিদের ফ্রেন্ডভুক্ত হওয়ার আমন্ত্রণ জানাই ] : https://www.facebook.com/logicalbengali

