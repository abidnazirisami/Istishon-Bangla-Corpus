২০১৪ সনের বিশ্বে বাঙালির অবস্থান পরিমাপ করেছেন কি_ [ পর্ব – ৩ ]


পৃথিবির অত্যাবশ্যক খনিজ, হীরা, তামা, সোনা, রূপা, লোহা, টিন, ইউরোনিয়াম, কয়লা, মহাকাশবিদ্যা, ছায়াপথ, নক্ষত্র, গ্রহ, উপগ্রহ, আলোকবর্ষ, নক্ষত্রের গতি, জন্ম-মৃত্যু, ব্লাকহোল, কোয়াসার, মানমন্দির, দুরবীণ, মহাকাশযান সয়ুজ, এ্যাপলো, ভাইকিং, পাইওনিয়ার, বাতাস, আলো, তাপ, সূর্যরশ্মি, অরোরা, মেঘ, শিশির, কুয়াশা, টাইফুন, সাইক্লোন, হ্যারিকেন, ঘূর্ণিঝড়, টর্নেডো, ঝড়-বৃষ্টি, বন্যা, স্রোত, ঢেউ, বিদ্যুৎ-বজ্র, সুয়েজ, পানামা, আকাশ ছোয়া বহুতল ভবন, বুর্জ আল আরব, সমুদ্রে সেতু, যুদ্ধের অস্ত্র, জল বিদ্যুতের বাঁধ, ট্যাঙ্ক, বস্ত্র শিল্প, পাউরুটি তৈরী কোথায় আছে বাঙালি? পদ্মা সেতু কি বাঙালি তৈরী করতে পারবে? যেমনটি চীনারা করেছে বিশ্বের সর্ববৃহৎ সেতু তাদের সমুদ্রে নিজেদের অর্থে, নিজেরাই!
প্রাচিন লিপি ও অক্ষর, সিন্ধু অববাহিকায় চিত্রলিপি, কিউনিফর্ম, ফিনিশীয় লিপি থেকে পরবর্তীতে ইউরোপীয়ো লিপি, খরোষ্ঠী বা ব্রাহ্মী লিপি, চীনা লিপি ‘চিয়া কু ওয়েন’, সুমেরু সভ্যতার কিউনিফর্ম, মিশরীয় কীলক লিপি, নীলনদের পেপিরাস থেকে অত্যাবশ্যক কাগজ, কাঠের পাটাতনে মোমের সাহায্যে গ্রীক ও রোমানদের লিপি, বই, মুদ্রণ, টাইপ, লাইনোটাইপ, প্রেস, ছবি, ছবি মুদ্রণ, জার্মানীর গুটেনবার্গের ছাপাখানা, চীনের প্রথম ছাপাখানা, ১৭৯৮ সনে ফরাসী এতিয়েন দুপেঁর ও বৃটিশ স্যানহোপ ছাপার লোহার যন্ত্র তৈরীকরণ, মাদ্রাজে কেরী কর্তৃক মুদ্রণের কাজ শুরু ইত্যাদি বিশাল কর্মযজ্ঞে বাঙালি কই? 
পর্যটক ম্যাগেলান, মার্কোপলো, হিউয়েনসাং, ইবনে-বতুতা, বারথোলোমিউ, ভাস্কোদাগামা, ড্রেক, কলম্বাস, আমেরিগো ভেসপুচি, হাডসন, স্মিথ, জেমস ব্রুস, লিভিংস্টোন, ফ্রান্সিস বার্টন, ভাইটাস বেরিং, ফ্রাঙ্কলিন, আমারসেন, অক্সলি, কানিংহাম, ক্যা.-স্টাট, আয়ার, লিকহার্ড, জ্যাকি, স্টুয়ার্ট, বার্ক, ডি লং, ভন বেলিংহাউসেন, ক্যাপ্টেন স্কট কারো নাম আর চেহারায়-ইতো বাঙালিয়ানা নেই। এ সময় বাঙালি কি করেছিল তার দেশে? একটি সমুদ্রগামী জাহাজও কি বাঙালি বানাতে পারেনি তখন? যেটি নিয়ে আমাদের প্রাচীন কবি কাহ্নপা, কুক্কুরীপা, ভুসুকুপা কিংবা দন্ডীদাসেরা সোজা দক্ষিণে চলে যেতে পারতো অস্ট্রেলিয়া, নিউজিল্যান্ড কিংবা তাসমানিয়ায়? সমুদ্র তীরে বসবাস করেও, সমুদ্রকে জয় করতে পারলো না অসাতারু বাঙালি! হায়!! 
ভরতমুটির নাট্যশাস্ত্র, সঙ্গীতের বেহালা-গিটার-ড্রাম, অক্ট্রেষ্ট্রা, আমির খসরু, তানসেন, মোৎসার্ট, বেটোফেন, যদুভট্ট, তাল, লয়, সুর, বীণা, তানপুরা, সেতার, স্বরোদ, রুদ্রবীণা, এসরাজ, সারেঙ্গী কোথায় বাঙালি? হিমালয় বিজয়ী হিলারী-তেনজিং, সুরঙ্গ বা ট্যানেল, খাল, পথ, ডাকঘর, ডাকটিকেট, ফ্রাঙ্কিং মেশিন, ডাকবাক্স, পোস্টম্যান, মানি অর্ডার, এয়ারমেইল, কুরিয়ার, চিঠি সর্টিং মেশিন এদের কারো মধ্যে কি বাঙালিকে খুঁজে পাওয়া যাবে? সময় গণনা, টাইম মেশিন, দিন রাত্রি, দিন-মাস, সেকেন্ড, মিনিট, ঘন্টা, বছর, সন, মাস, চন্দ্র-সৌর মাস, ঘড়ি আবিস্কার, বালুঘড়ি, বিগবেন, ছবি বা ফটোগ্রাফি, ছায়াকে চিরস্থায়ী করা, ওয়েজউড, নীপসে, দাগের, ফ্লিম, ছবি ডেভলপ, ক্যামেরা, আলো, লেনস, শাটার, এক্সপোজার, ইস্টম্যান, ক্যামেরা, ডিজিট্যাল ছবি, মেমোরী কার্ড, মোবাইল, সিম এদের ইতিহাসে কোথায় বাঙালির অস্থিত্ব? মানুষের সভ্যতার অপরিহার্য পোশাক, ইউরোপের সার্ট প্যান্ট, হ্যাট, জুতা, বেল্ট, ঘড়ি, টুপি, ম্যাজিক, সিনেমা, নাটক, অপেরা, ব্যালে, গান, কার্টুন, ৩ডি, ডিজনীল্যান্ড, ব্যালে-ক্যাবারে, ভরতনাট্যম, কথাকলি, মণিপুরী, কত্থক, কুচিপুড়ি, ওড়িশি, উদয়শংকর কারো মধ্যেই বাঙালিকে খুঁজে পাওয়া যাবে কি? হায়, বনে বাদারে থেকে বাঙালি নাচতেও শিখলো না? শুধু ঋণাত্মক রাজনীতির নাচ শিখে এখন বিশ্বকে দেখাচ্ছে তার চমক!রাজনীতির এ নেতিবাচক নাচকে কি নাম দেবে বাঙালি!
http://istishon.com/node/6419#sthash.hifdww9V.dpbs (Part 2)http://istishon.com/node/6406#sthash.uw6Zsfge.dpbs (Part 1)
[আগামিকাল পর্ব-৪]
লেখকের ফেসবুক ঠিকানা [ধর্মান্ধতামুক্ত যুক্তিবাদিদের ফ্রেন্ডভুক্ত হওয়ার আমন্ত্রণ জানাই ] : https://www.facebook.com/logicalbengali

