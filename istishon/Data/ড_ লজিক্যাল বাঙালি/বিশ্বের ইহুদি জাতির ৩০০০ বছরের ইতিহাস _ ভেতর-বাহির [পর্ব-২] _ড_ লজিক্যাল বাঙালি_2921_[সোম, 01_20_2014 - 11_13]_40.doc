বিশ্বের ইহুদি জাতির ৩০০০ বছরের ইতিহাস _ ভেতর-বাহির [পর্ব-২] 


 প্রাক-কথন : 
সাংবিধানিকভাবে ইহুদি ইসরাইলের রাষ্ট্রীয় ধর্ম (বাংলাদেশের মত) হলেও, সকল নাগরিকের যার যার ধর্ম পালনের সম্পূর্ণ অধিকার বিদ্যমান। যে কারণে দেশটির জনসংখ্যার ৭৫.৪% ইহুদি, ১৬.৯% আরব মুসলিম, ২.১% আরব খৃষ্টান, ১.৭% দ্রুজ মুসলমান, ৪% নাস্তিক ও অন্যান্য ধর্ম অনুসরণ করে। ইসরাইলি পার্লামেন্ট ভবনেও মুসলিমদের জন্য মসজিদ বিদ্যমান। দেশটিতে সাংসদ, একজন কেবিনেট মন্ত্রী ও সুপ্রিমকোর্টের বিচারপতি পদেও আরব মুসলমানরা আছে। দেশটির জাতীয় ভাষা হিব্রু কিন্তু দাপ্তরিক ভাষা আরবি ও ইংরেজি। রাস্তায় বিলবোর্ড ও সড়ক নির্দেশিকা হিব্রু, আরবি ও ইংরেজি ভাষায় লিখিত। স্কুলে সকল শিক্ষার্থীর হিব্রু, আরবি ও ইংরিজ ভাষা শেখা বাধ্যতামূলক। আরব মুসলিমরা প্রধানত ইসরাইলের গালিল, নাজেভ, হাইফা, জেরুজালেম, আক্রি ও রামাল্লায় বসবাস করে। ১,১৫,০০০ দ্রুজদের সবার বসবাস গোলাম মালভূমিতে।
২য় পর্ব শুরু :
জন্ম থেকে পোড় খাওয়া ও কষ্ট সওয়া এ জাতিটিকে বহু বছর আগেও ব্যাবিলনের রাজা (নবুশ্যাড্ নেযার) আক্রমন করেছিল। ব্যাবিলনীয় সৈন্যরা তাদের ঘরে ঘরে প্রবেশ করে তাদের হত্যা করে, বাকি সমস্ত লোকজনকে বন্দী করে ইসরাইল জাতিটাকে ক্রীতদাসে পরিণত করে তাদের দেশ ব্যাবিলনে নিয়ে গেল, ইহুদিদের ডেভিড মন্দির (Temple of David) ধ্বংস করে দিলো তারা। যিহোবা (গড) আবার সিরিয়ায় ফিরিয়ে এনে তাদের ওপর দয়া করলেন। ইহুদিরা আবার ধনে-জনে সমৃদ্ধ হয়ে উঠলো, তারা তাদের ডেভিড মন্দির পুন.নির্মাণ করলো। ৭০-খ্রীস্টাব্দে রোমান টিটাস ইহুদিদের আক্রমণ করে তাদের পাইকারীভাবে হত্যা শুরু করলো, তাদের মেয়েদের নিয়ে গেলো, ধন-সম্পত্তি সব লুটে নিলো, ইহুদিদের ডেভিড মন্দির (Temple of David) সহ তাদের রাজধানী যেরুজালেম শহর সম্পূর্ণ ধ্বংস করে দিলো এবং তারপর সিরিয়া থেকে সমস্ত জাতিটাকে সমূলে উচ্ছেদ করে দিলো। হাজার হাজার বছরের বাসস্থান থেকে উৎখাত হয়ে ইহুদিরা মধ্যপ্রাচ্যের বিভিন্ন স্থানে বসতি স্থাপন করলো। ইসলামের নবীর আগমনকালে ইহুদিদের প্রধান কয়েকটি বসতি ছিল মদিনা ও তার আশেপাশে। ইসলামের নবীর আবির্ভাব এবং মদীনায় হিজরত করে আসার সময় মদীনায় প্রধানত: দু’টি জাতি বসবাস করতো। (১) মদীনার আরব বাসিন্দা এবং (২) ইহুদি সম্প্রদায়। এই দু’টি জাতি আবার অনেকগুলো গোত্রে বিভক্ত ছিলো। যেমন মদীনার আরব বাসিন্দারা দুই গোত্রে বিভক্ত ছিলো যথা (১) আউস এবং (২) খাযরাজ। আউস গোত্রের গুরুত্বপূর্ণ চারটি শাখা ছিলো যথা (১) বনু আবদিল আশহাল (২) বনু জাফর (৩) বনু মুয়াবিয়া এবং (৪) বনু হারিসা। এমনিভাবে খাযরাজও ছিলো চারটি গোত্রের সমষ্টি। যথা (১) মালিক (২) আদী (৩) মাযিন এবং (৪) দ্বীনার। আর মদিনায় অবস্থানকারী ইহুদিদের মোট গোত্র ছিলো ২০-টিরও বেশি। তবে এই ২০-টি গোত্র গুরুত্বপূর্ণ ও বড় বড় তিনটি গোত্রে সীমাবদ্ধ ছিলো। যথা- (১) বনু নাজীর (বনু নাজ্জার) (২) বনু কুরাইজা (৩) বনু কাইনুকা। মদিনার আরব বাসিন্দা তথা আউস খাযরাজের বংশধারা ইয়ামানের ‘আযদ’ গোত্রের সাথে গিয়ে মিলিত হয়। দ্বিতীয় শতাব্দীর শেষের দিকে ইয়ামানের উপর আবিসিনিয়ার আক্রমণের কারণে ইয়ামানের অবস্থা অনিশ্চিত হয়ে পড়ে। এ সময় মা’আরিব নামক একটি বাঁধ ধ্বংস হয়ে যায়, যার দ্বারা ইয়ামেনের বিভিন্ন ফসলি জমিতে পানি দেয়া হতো। ফলে কৃষি জমিতে সেচ উপযোগী পানির ভীষণ অভাব ও তীব্র সঙ্কট দেখা দেয়। এ ধরণের আরো বিভিন্ন সমস্যার কারণে আউস ও খাযরাজ গোত্রের পূর্বপুরুষরা বিভিন্ন বিরতিতে একের পর এক মদীনায় হিজরত করে। বিখ্যাত প্রাচ্যবিদ স্যডিভ এর মতে, “আওস ও খাযরাজ গোত্র তিনশত খ্রিষ্টাব্দের দিকে মদীনাকে তাদের বাসভূমিতে পরিণত করে এবং ৪৯২ খ্রিষ্টাব্দের দিকে মদীনার উপর তাদের প্রাধান্য প্রতিষ্ঠিত হয়”, আর মদীনার ইহুদি সম্প্রদায় আউস ও খাযরাজেরও বহু পূর্বে খ্রিষ্টীয় প্রথম শতাব্দীতে মদীনায় আগমন করে। প্রখ্যাত ইহুদি পন্ডিত ড. ইসরাইল ওয়েলফিন্সন এর মতে, “সত্তর খ্রিষ্টাব্দে ইহুদি ও রোমকদের যুদ্ধের পরিণতিতে যখন ফিলিস্তিন ও বাইতুল মুকাদ্দাস ধ্বংস হয়ে যায় এবং ইহুদিরা পৃথিবীর বিভিন্ন এলাকায় ছড়িয়ে পড়ে, তখন ইহুদিদের বহু দল আরব দেশগুলোর দিকে মুখ ফিরায়।” (তারিখুল ইয়াহুদ দি বিলাদিল আরব), এমনি করে ধীরে ধীরে প্রথম শতাব্দিতেই ইহুদিরা মদিনাকে তাদের আবাসস্থল রূপে গ্রহণ করে। মদিনায় অবস্থানকারী ইহুদিদের বড় বড় গোত্র বনু কুরাইজা ও বনু নাজীর শত্রুতার সূত্র ধরে তাদের স্বজাতীয় অপর গোত্র বনু কাইনুকার বিরুদ্ধে মদিনায় বসবাসকারী আরব গোত্র আওসকে সাথে নিয়ে যুদ্ধে লিপ্ত হয়, ফলে তারা অসহায় হয়ে একেকজন একেক আরব সর্দার বা গোত্রের অধীনতা গ্রহণ করে। তাদেরকে নিয়মিত রাজস্ব বা কর দিয়ে তাদের ছত্রছায়ায় ও সহায়তায় জীবন যাপন করতে থাকে। মদীনার আরব বাসিন্দা আউস ও খাযরাজ ১২০ বছর যাবত গৃহযুদ্ধে জড়িয়ে ছিলো। যার মধ্যে সর্বপ্রথম যুদ্ধ ছিলো ‘সুমাইর’ আর সর্বশেষ যুদ্ধ ছিলো ‘বুআস’, ইসলামের নবীর আগমনের পর থেকে প্রথমে মদিনা ও পরবর্তীতে সিরিয়া ও সমগ্র আরব ভূমি থেকে ইহুদি তথা ইসরাইলিদের হত্যা ও বাস্তুচ্যুত করা হয়, যার প্রমাণ ইসলামের ইতিহাস ও কোরান-হাদিস সর্বত্র সহজ প্রাপ্য।
এরপর পর্ব – ৩ [সিরিজটি মোট ১৮ পর্বে সমাপ্ত হবে]
http://www.istishon.com/node/6503#sthash.QPjpEpOB.dpbs (Part 1)
লেখকের ফেসবুক ঠিকানা [ধর্মান্ধতামুক্ত যুক্তিবাদিদের ফ্রেন্ডভুক্ত হওয়ার আমন্ত্রণ জানাই ] : https://www.facebook.com/logicalbengali

