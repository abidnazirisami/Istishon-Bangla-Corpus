২০১৪ সনের প্রথম দিনে ইহুদী-মুসলিম শান্তিচুক্তি (২য় পর্ব)


১৯৪৮ সনে আরব ইসরাইল যুদ্ধে ইহুদীরা ফিলিস্তিনী ‘দাইর ইয়াসিন’ গ্রামে ৬০০-জন অধিবাসীর মধ্যে ১২০-জন মুসলমানকে হত্যা করে। ইহুদীরা ফিলিস্তিনের ৫০০-গ্রামের মধ্যে ৪০০-টি জনশূন্য করে ফেলেছিল। এই যুদ্ধে সকল আরব মিলে ৬৮,০০০ ও ইসরাইল একাই প্রায় ৯০,০০০ সৈন্য সমাবেশ ঘটায়, তাদের সকল যুবকের যুদ্ধ যোগদান বাধ্যতামূলক ছিল। ১৯৪৮-এর যুদ্ধে ইসরাইলী ৮০০০ ও আরব ৮০০০-১৫০০০ সৈন্য নিহত হয় ও ৪-লাখ ফিলিস্তিনি শরণার্থী হয়ে পাশের দেশে যায়। পক্ষান্তরে ইসরাইল তার সীমানা সুরক্ষিত করে নানাভাবে। ১৯৬৭-সনে ইসরাইলী আক্রমনে ৪,০০,০০০ ফিলিস্তিনি বাস্তুহারা হয়। এ যুদ্ধে ইসরাইল সিরিয়ার গোলান, জর্দান নদীর পশ্চিম তীর, গাজা উপত্যকা, জেরুজালেমের পূর্বাংশ দখল করে নেয়। ফলে জাতিসংঘ রবাদ্দকৃত ৪৫% ফিলিস্তিনী ভূখণ্ডও ইসরাইলি দখলে চলে যায়। এ যুদ্ধে জেরুজালেম ভাগ হয়ে পশ্চিম জেরুজালেম ইসরাইলের ভাগে ও পূর্ব জেরুজালেম জর্ডানের পশ্চিম তীরে পড়ে। ওখানের ফিলিস্তিনিরা লেবানন, জর্ডান, সিরিয়ায় শরণার্থী হিসেবে মানবেতর জীবন কাটাতে থাকে। ১৯৬৭-এর যুদ্ধে ১ম আক্রমনকারী হিসেবে ইসরাইল মিশরের ৫০% যুদ্ধ বিমান ধ্বংস করে দেয়। মিশর থেকে সিনাই ও গাজা, জর্ডানের পশ্চিম তীর ও জেরুজালেম, সিরিয়া থেকে গোলান উপত্যকা দখল করে। ঐ যুদ্ধে ইহুদী যোদ্ধা ছিল ২,৬৪,০০০, আর আরব যোদ্ধা ছিল ৫,০০,০০০-জন। আরব পক্ষে ২০,০০০ যোদ্ধা ও ৪৫০টি যুদ্ধ বিমান ধ্বংস হয়, ইহুদী পক্ষে ১,০০০ যোদ্ধা ও ৪৬-টি বিমান ধ্বংস হয়। পুনরায় ১৯৭৩-এ আরব-ইসরাইল যুদ্ধ লাগে। ইহুদী ধর্মের পবিত্র দিনে মিশর ও সিরিয়া একত্রে ইসরাইল আক্রমন করে। আরব পক্ষে ৮-১৫০০০ নিহত, ৩৫০-৫০০ যুদ্ধ বিমান ধ্বংস; ইহুদী পক্ষে ৩০০০ নিহত, ১০২-টি যুদ্ধ বিমান ধ্বংস হয়। ক্যাম্প-ডেভিড চুক্তির আওতায় মিশর ‘সিনাই’ ও সিরিয়া ‘গোলান’ মালভূমি ফিরে পায়। ১৯৮২ সনে লেবাননে যুদ্ধ করে ইসরাইল ১৭,৫০০ মানুষকে হত্যা করে। ঐ সময়ে লেবাননের ‘শাবরা-শাতিলা’ শিবিরে হামলা চালিয়ে ইসরাইল ১,৭০০ নিরাপরাধ মানুষকে হত্যা করে। ১৯৮৬ সনে তিউনিসে আক্রমন চালিয়ে ইসরাইল হাজারো মানুষকে হত্যা করে। ১৯৯৬ সনে আবার লেবাননে আক্রমন করে হত্যা করা হয় ১০৬-জন ফিলিস্তিনিকে। ২০০৮ সালে গাজায় আক্রমনে ৪১০ ফিলিস্তিন শিশু, ১৩০০ নারীসহ বহু লোক নিহত হয়। ২০১১ সনে মানবিক সাহায্য নিয়ে আসা একটি তুর্কী জাহাজে হামলা করে ইসরাইল ৯-জন তুর্কী নাগরিককে হত্যা করে। এই গত নভেম্বর’১২-তে গাজায় অব্যাহত ১-সপ্তাহের ইসরাইলী হামলায় নিহত হয়েছে ফিলিস্তিন শিশু-নারীসহ শতাধিক নিরস্ত্র মানুষ। ইসরাইলী প্রধানমন্ত্রী বেনাহিম নেতানিয়াহু ৭৫-হাজার রিজার্ভ সৈন্যকে তলব করেছেন গাজার নারী-শিশুদের হত্যার জন্যে। ৬৩-বছরের বাস্ত্তচ্যুত ফিলিস্তিনিদের হৃদয়ের অন্তহীন কান্না এখন শুনতে হবে ইহুদীদের। ইসরাইলী পলিসিতে এখন ২-টুকরো ফিলিস্তিন গাজায় হামাস ও পশ্চিম তীরে ফাতাহ নিয়ন্ত্রিত। গাজার গরিব ফিলিস্তিনিদের সাথে পশ্চিম তীরের তুলনামূলক ভাল অবস্থানের ফিলিস্তিনিদের কোন বৈবাহিক সম্পর্ক বা কোন আদান প্রদান নেই। ইসরাইলে ৭.১ মিলিয়ন জনসংখ্যার মধ্যে বর্তমানে ১.৬ মিলিয়ন আরব মুসলমান বাস করে। গাজা আর পশ্চিম তীরসহ মোট আরবের সংখ্যা ৫.৫-মিলিয়ন, যা ইসরাইলী মোট জনসংখ্যা ৫.৫ মিলিয়নের সমান। ১৯৭৪ সনে জাতিসংঘ ফিলিস্তিনকে পর্যবেক্ষক হিসেবে মর্যাদা দেয় যার ধারাবাহিকতায় পূর্ণাঙ্গ পর্যবেক্ষক মর্যাদা পায় ২০১২ সনের নভেম্বরে। ১৯৮৮ সনে আলজিয়ার্সে ফিলিস্তিন প্রবাসী সরকার গঠিত হয়। বর্তমানে দেশ হারিয়ে অনেক ফিলিস্তিনিরা নানাবিধ মনোরোগ ও হতাশায় ভুগছে। আমেরিকা এ পর্যন্ত ইসরাইল বিরোধী ৩০-টি প্রস্তাবে জাতিসংঘ ভেটো প্রদান করেছে। ১৯৪৮-সনে প্রতিষ্ঠিত হয়ে ইসরাইল এখন বিশ্বে তাদের অবস্থান শক্ত করেছে অনেক। আমেরিকা, রাশিয়া, বৃটেনসহ অনেক দেশই ইসরাইলকে স্বীকৃতি দিয়েছে। ইহুদী হলেই ইসরাইলী নাগরিকত্ব পাওয়া যায় ইসরাইলে কিন্তু মুসলমান হলে বিদ্বেষী ভাব কেন?
বর্তমান বিশ্বে মুসলিম জনসংখ্যা প্রায় ১৫৭-কোটি। প্রধান আরব দেশ গুলো হচ্ছে মিশর, আলজিরিয়া, মরক্কো, ইরাক, সুদান, সৌদি আরব, ইয়ামেন, সিরিয়া, তিউনেশিয়া, সোমালিয়া, সংযু্ক্ত আরব আমিরাত, লিবিয়া, জর্ডান, লেবানন, মৌরিতানিয়া, ওমান, কুয়েত, কাতার, বাইরাইন, জিবুতি, কমোরস। ৩৫-টি দেশ মুসলিম জনসংখ্যা প্রধান। অপরদিকে পৃথিবীতে ইহুদী মাত্র ১-কোটি ৪-লাখ। ৫-জন মুসলিম : ১-জন ইহুদী। ২৮টি দেশের রাষ্ট্রধর্ম ইসলাম। ফিলিস্তিনিরা যেহেতু ইহুদীদের কারণে তাদের দেশছাড়া হয়েছে ও তাদের উপরে বর্ণিত হত্যা ও জুলুম অব্যাহতভাবে চলছে, সে কারণে এ বিষয়টি অবশ্যই বিবেচনায় রাখার অনুরোধ জানাবো জুরি বোর্ডের কাছে, ফিলিস্তিনিরা যেন তাদের পিতৃভূমিতে ফিরে গিয়ে শান্তিতে বসবাস করতে পারে। 
ফিলিস্তিনি এটোর্নীর প্রথম পর্বের বক্তব্য শেষে ইসরাইলী এটোর্নী ড. ইসরাইল ওয়েলফিন্সন ঝরঝরে অনাবিলতায় তার সূচনা বক্তব্যে বলেন- 
[এরপর ৩য় পর্ব আগামিকাল]লেখকের ফেসবুক ঠিকানা [ধর্মান্ধতামুক্ত যুক্তিবাদিদের ফ্রেন্ডভুক্ত হওয়ার আমন্ত্রণ জানাই ] : https://www.facebook.com/logicalbengali

