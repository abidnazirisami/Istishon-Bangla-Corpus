২০১৪ সনের প্রথম দিনে ইহুদী-মুসলিম শান্তিচুক্তি (সূচনা _ ১ম পর্ব)


স্বপ্নময় বিশ্ব নাগরিক হিসেবে পৃথিবীর সকল দেশেই আজ উৎসবের আমেজ। মহাকাশে আলোকজ্জ্বল রাতে নক্ষত্রের চাঁদেরা শুরু করেছে আনন্দ কেলি। আগামীকাল পহেলা জানুয়ারি সকল দেশেই পালিত হবে হবে এক অনন্য নববর্ষ। বিশ্বশান্তির জন্যে এ নববর্ষের গুরুত্ব অপরিসীম। দীর্ঘ ৬৩-বছর ব্যাপি ফিলিস্তিন-ইসরাইলী তথা ইহুদী-মুসলমানরা নিজেদের মানবিক রাক্ষসকে ঝেড়ে ফেলে শুভ্রতায় ফিরে আসছে আজ এক মায়াবতী জ্যোৎস্নায়। যা করাতে বিশ্ব নেতৃবৃন্দকে সকল সংকীর্ণতার উর্ধ্বে উঠে একান্ত আন্তরিকতায় কাজ করতে হয়েছে। ইহুদী-মুসলমান ২-পক্ষই নিজেদের সন্তানদের ভবিষ্যত শান্তির পৃথিবী গড়ার মানসে সব অতীত ক্লেদ ভুলে একটি শান্তিচুক্তির ব্যাপারে ঐকমত্য হয়েছে। আজ ৩১ ডিসেম্বর ২০১৩ রাত ১১.৫৯ মিনিটে তা স্বাক্ষর করা হবে এবং পৃথিবীর সকল মানুষ এই চুক্তিকে নববর্ষের উৎসব হিসেবে পালন করবে বিশ্বব্যাপী। পৃথিবীর ১০-টি দেশের ১০-জন রাষ্ট্রপ্রধান ও ২-পক্ষের ২-জন এটোর্নী দীর্ঘ ২০-দিনের অক্লান্ত পরিশ্রমে বিবাদমান ২-পক্ষের মধ্যে যে সম্প্রীতির সৃষ্টি করতে সক্ষম হয়েছে, তাতে তাদের ধারাবাহিক ২০-দিনের ক্লান্তিকর কর্মযজ্ঞের মাঝেও সবাই এখন বেশ ফুরফুরে মেজাজে। কিন্তু এ অসম্ভব কাজটি কি দুরূহ পথেই না তাদের সম্পন্নের দিকে এগুতে হয়েছে ক্রমান্বয়ে, যা চিন্তা করলেও অনেকেই এখন বিস্ময়ে বিমুঢ় হন, পেছনে ফিরে তাকান কেউ কেউ। 
২০১৩ সনের প্রথম দিকে কাকতালীয়ভাবে পৃথিবীর বৃহৎ শক্তিধর সকল রাষ্ট্রেই রাষ্ট্রপ্রধান হিসেবে চিন্তাশীল শান্তিপ্রিয় মানুষগুলো নির্বাচিত হয়। পৃথিবীর দীর্ঘদিনের অশান্তি পর্যবেক্ষণে তারা অনুধাবন করেন যে, ইসরাইল-ফিলিস্তিন সমস্যা বিশ্বের উন্নয়নের অন্তরায় ও মানবিকতার পরিপন্থী। যে কোন ভাবে এ সমস্যাটির সমাধান করতে পারলে ২০১৪ সালের পৃথিবী হবে একটি শান্তির বিশ্ব। ইসরাইল-ফিলিস্তিনসহ বিশ্ব নাগরিক হিসেবে প্রত্যেকেরই অধিকার আছে পৃথিবীতে শান্তিতে বসবাসের। এ চিন্তা থেকে পৃথিবীর পরাশক্তিগুলো সম্পূর্ণ সৎদৃষ্টিভঙ্গীতে ৫-টি নিরপেক্ষ মুসলিম ও ৫-টি নিরপেক্ষ অমুসলিম দেশের রাষ্ট্রপ্রধানের সমন্বয়ে একটি কমিটি গঠন করে। ১০-টি দেশের ১০-সদস্য ছাড়াও ইসরাইল-ফিলিস্তিনের পক্ষে তাদের বক্তব্য, অভিযোগ ও দাবীনামা পেশ করার জন্যে ২-জন এটোর্নীর নাম চাওয়া হয়, যারা স্ব-স্ব দেশের পক্ষে যৌক্তিক অভিযোগ ও দাবীনামা পেশ করবে এবং বিপক্ষের দাবীর খণ্ডণ করবে বা পাল্টা যুক্তি দাঁড় করাবে। যুক্তিতর্ক পেশের পর কমিটির নিরপেক্ষ ১০-সদস্য তাদের সিদ্ধান্ত জানাবে এবং উভয় পক্ষের জন্যে তা মেনে চলা বাধ্যতামূলক হবে।
মুসলিম দেশের পক্ষে ৫-জুরি হিসেবে ইন্দোনেশিয়া, মালয়শিয়া, বাংলাদেশ, মরক্কো ও আলজিরিয়া এবং অমুসলিম দেশ হিসেবে বেলজিয়াম, সুইজ্যারল্যান্ড, কোরিয়া, বেলিজ ও নিউজিল্যান্ডকে মনোনীত করা হয়। ফিলিস্তিনের পক্ষে এটোর্নী হিসেবে বাংলাদেশের মুসলিম নাগরিক ড. কামাল হোসেন এবং ইসরাইলের পক্ষে বেলজিয়ামের ইহুদী নাগরিক ড. ইসরাইল ওয়েলফিন্সন-কে নির্বাচন করে দু’টো দেশ। জাতিসংঘের তত্ত্বাবধানে জাতিসংঘের সদর দফতরে বসে বিশেষ এ ‘শান্তি চুক্তি আদালত’ অনুষ্ঠানটি সকল মানুষই যাতে দেখতে পারে, তার জন্যে বিশ্বের সকল দেশেই সরাসরি সম্প্রচারের ব্যবস্থা করা হয় নিউইয়র্ক থেকে। ১০-দেশের রাষ্ট্রপ্রধান জুরি হিসেবে ২-পক্ষের এটোর্নীকে তাদের অভিযোগ, দাবী ও প্রস্তাবনা পেশের আহবান জানান। লটারীতে প্রথম বক্তব্য পেশের সুযোগ পান ফিলিস্তিনি এটোর্নী ড. কামাল হোসেন। কারিগরী শৈল্পিকতায় ভাষা প্রয়োগ দক্ষতায় বক্তব্য শুরু করেন তিনি : –
আরব ও ইহুদীরা উভয়ই ঐতিহাসিকভাবে নুহের ছেলে শামের সেমিটিক জাতির বংশধর। নবী ইব্রাহিমের ছেলে ইসমাইলের বংশধারা থেকে আরব ও ইসহাকের বংশধারার লোকেরা ইসরাইল নামে পরিচিত, সে হিসেবে প্রকৃত পক্ষে উভয় জাতিই ভাই-ভাই। ফিলিস্তিন রাজ্যটি ১৩’শ খ্রী.পূর্ব থেকে ১ম শতাব্দী পর্যন্ত ইহুদীরা, এরপর রোমানরা, বাইজান্টাইনরা, পারস্যের সাসানিয়রা ও মুসলিম খলিফা ওমরের শাসনামলে ৬৩৭ খ্রী. মুসলমানরা নিয়ন্ত্রণে নেয়, পরবর্তীতে ক্রুসেডারদের যুদ্ধে খ্রীস্টানদের কাছে যায়, পুন. ১১৮৭ সনে আবার মুসলমানরা দখলে নেয়। ১৩০০ সালের পর আবার খ্রীস্টানদের হাতে যায় ফিলিস্তিন। ১৯১৮-১৯৪৮ পর্যন্ত বৃটিশ শাসনে থেকে তা ইহুদীদের শাসনে যায়। প্রথম বিশ্বযুদ্ধের সময় ফিলিস্তিনের আয়তন ছিল ১০,৪২৯ বর্গমাইল। ১৯৪৮ সনে ফিলিস্তিন এলাকার পরিমাণ ছিল ২৬,৩২৩ বর্গকি.মি। মোট জনসংখ্যা ছিল ৭৭-লাখ, যার ৭৬% ছিল ইহুদী, ২১% আরব মুসলমান। বর্তমানে গাজার আয়তন ৩৬০ বর্গকিমি, দৈর্ঘ্য ৪১-কিমি। পশ্চিমতীর ২,৩৯০ বর্গকিমি। ইউরোপে হিটলার ও খ্রীস্টানরাও ইহুদীদের হাজার বছর ধরে নির্যাতন করেছিল। আমরা জানি হলোকষ্টে ইউরোপে ৬০-লাখ ইহুদী নিহত হয়, তার জন্যে মুসলমানরা বা ফিলিস্তিনিরা দায়ী নন। ১ম বিশ্বযুদ্ধে ইহুদী বিজ্ঞানী ড. হেইস বাইজম্যান আবিস্কৃত কৃত্রিম ফরফরাসের বিনিময়ে তিনি বৃটিশদের কাছে ‘নিজ মাতৃভূমিতে বসবাস’ তথা ‘ইহুদী রাষ্ট্র’ প্রতিষ্ঠার ইচ্ছে প্রকাশ করলে বৃটেন তা সমর্থন করে কিন্তু তা স্থাপনের কথা ছিল আফ্রিকায়, ফিলিস্তিনে নয়। ১৯১৭ সনে বৃটিশ পররাষ্ট্রমন্ত্রী এ.জে বেলফোর দখলকৃত ফিলিস্তিন রাষ্ট্রে একটি ইহুদী রাষ্ট্রে প্রতিষ্ঠার ঘোষণা দেয়। ফলে বেলফোর ঘোষণা মোতাবেক ইউরোপ থেকে ইহুদীরা ফিলিস্তিনে যেতে শুরু করে, যার সংখ্যা তখন ছিল মাত্র ২০,০০০ কিন্তু ১৯৪৮-এ তা ৬-লাখে উন্নীত হয়। ইহুদীরা ১৯১৮ সনে গঠন করে ‘হাগানাহ’, ‘ইরগুন’ ও ‘স্ট্যার্ন গ্যাং’ নামে ৩-টি সন্ত্রাসী বাহিনী। যারা ফিলিস্তিনীদের বিরুদ্ধে হত্যা, ধর্ষণ, ধ্বংসযজ্ঞে লিপ্ত থাকতো সব সময়। ১৯৪০-সনে ‘হানাগাহ’ ফিলিস্তিনিদের নামে হাইফা বন্দরে প্যাটৃয়া জাহাজে ২৭৬-ইহুদী হত্যা ও ১৯৪২ সনে ফিলিস্তিনে আগত ৭৬৯-জন ইহুদীকে হত্যা করে তার দায় চাপায় ফিলিস্তিনিদের উপর, যাতে বিশ্ব জনমত ফিলিস্তিনিদের একটি সন্ত্রাসী গ্রুপ হিসেবে মনে করে। ১৯৪৭-সনে জাতিসংঘ ১৮১-নং প্রসস্তাবে ফিলিস্তিনের ৫৫% স্থান নিয়ে ইসরাইল ও ৪৫% স্থান ফিলিস্তিনীদের জন্যে বরাদ্দ করে। যদিও ফিলিস্তিনিরা ইহুদীদের চেয়ে তখন সংখ্যাগরিষ্ঠ ছিল, সে কারণে তারা নিজেদের রাষ্ট্র বলে দাবী করতে থাকে নিজেদের বসবাসকারী রাষ্ট্র হিসেবে। কিন্তু ফিলিস্তিনিদের দাবী অগ্রাহ্য হলে আরব-ইসরাইল যুদ্ধ হয় কমপক্ষে ৩-টি। 
(এর পর ২য় পর্ব) আগামিকাল
লেখকের ফেসবুক ঠিকানা [ধর্মান্ধতামুক্ত যুক্তিবাদিদের ফ্রেন্ডভুক্ত হওয়ার আমন্ত্রণ জানাই ] : https://www.facebook.com/logicalbengali

