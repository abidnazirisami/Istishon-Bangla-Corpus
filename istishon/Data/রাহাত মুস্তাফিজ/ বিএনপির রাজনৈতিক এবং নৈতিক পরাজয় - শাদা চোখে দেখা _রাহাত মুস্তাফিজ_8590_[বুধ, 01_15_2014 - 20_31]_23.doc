 বিএনপির রাজনৈতিক এবং নৈতিক পরাজয় - শাদা চোখে দেখা 


চারিদিকে জোর শোরগোল - বিএনপি পরাজিত হয়েছে । হ্যা তাতো হয়েছে বটে । ইলেকশনে না গিয়ে পরাজিত হয়েছে । গৃহপালিত ও অগৃহপালিত দুই শ্রেণীর অধিকাংশ রাজনীতি বিশ্লেষক টকশোজীবিরাই বলছেন বিএনপির রাজনৈতিক পরাজয় ঘটে গেছে । কথাটা অর্ধসত্য । অর্থাৎ বিএনপির রাজনৈতিক ভরাডুবি হয়েছে এটি অর্ধসত্য । ৯১ পরবর্তী তথাকথিত প্রতিটি গণতান্ত্রিক সরকারের ৫ বছর অন্তর অন্তর একবার রাজনৈতিক পরাজয় ঘটে । এবারো তার ব্যতিক্রম কিছু ঘটেনি । গত ৫ বছরের আওয়ামীলীগের নানান নেতিবাচক কর্মকাণ্ডে পূর্বের ধারাবাহিকতায় তাদের অবশ্যই রাজনৈতিক পরাজয় ঘটেছে । তবে এই আলোচনার শিরোনাম অনুসারে বিএনপি কে নিয়ে পরচর্চায় মনোনিবেশ করবো । 
যা বলছিলাম বিএনপির বাকি আটআনা নৈতিক পরাজয় ঘটেছে । ২০০১ সালে দুই তৃতীয়াংশ ম্যান্ডেট নিয়ে এই বিএনপি ক্ষমতার মসৃণ তখতে অধিষ্ঠিত হয়েছিলো । যথারীতি যা হওয়ার কথা ঘুষ - দুর্নীতিতে, পারসেন্টিজে আকণ্ঠ নিমজ্জিত হয়ে পড়লো তারেক - ফালু - মামুনদের ' হাওয়া ভবন । সে আর নতুন কী ?
তা নতুন কিছু নয় বৈকি । নতুনত্ব যা ঘটলো তা হলো নিজামী - মুজাহিদের মন্ত্রিত্ব গ্রহন । তা রাজাকারের মন্ত্রিত্ব আবার নতুন কী ঘটনা দেশের রাজনীতির ময়দানে ? শাহ আজিজুর রহমান কি জিয়ার কৃপাভোগী প্রধানমন্ত্রী ছিলেন না ? হুম, সে কথাও দিবালোকের মতো সত্য । কিন্তু ২০০১ এ নিজামী গং দের ক্ষমতায় অধিষ্ঠান এতো আড়ম্বরপূর্ণ ছিল যে মুক্তিযুদ্ধ, চেতনা - টেতনা গৃহ অভ্যন্তরে এমন সেঁধিয়ে গেল যে ৭১ সালে আদৌ কোন উল্লেখযোগ্য ঘটনা ঘটেছিলো বলে কোন শালা আওয়াজ তোলে ? স্মৃতি সৌধে পুষ্প অর্ঘ অর্পণ করে মুজাহিদরা তখন স্বাধীনতা ও সার্বভৌমত্বের মস্ত হেফাজতকার । ২১ ফেব্রুয়ারি, ২৬ মার্চ, ১৬ ডিসেম্বরের শোভাযাত্রা মুজাহিদ - কাদের মোল্লা, কামারুজ্জামানদের আচকান, টুপি ও পায়জামার দড়ির রঙে রঙিন ! মুজাহিদ তো বলেই বসলেন, ৭১ এ কোন যুদ্ধাপরাধী ছিলোনা । 
কোনো শালা আওয়াজ করেনি বটে কিন্তু বাংলার ঘরে ঘরে পৌঁছে গিয়েছিলো ৩০ লক্ষ শহীদের অপমান । বিএনপির নৈতিক পরাজয়ের পট রচিত হলো ঠিক তখন থেকে । সেই সাথে জিনিস পত্রের মূল্য বৃদ্ধি, পানি - বিদ্যুতের হাহাকার, হিন্দু সম্প্রদায়ের উপর হামলা, নির্যাতন ইত্যাদি যুক্ত জিয়ার দলের ভূমি ধ্বসপরাজয় ছিল সময়ের ব্যাপার । হলোও তাই । ওয়ান ইলেভেন নাটক শেষে নানান ঘাত প্রতিঘাতের পর ২০০৮ সালের নির্বাচনে লীগ পেলো কাংখিত বিজয় । 
বিএনপি তবু আঁকড়ে রইলো জামাতকে । জামাতের প্রায় ৫ পারসেন্ট ভোট একটা ব্যাপার তো ! তা বিএনপি কে দোষ দেই কী করে ? নূর হোসেন, ডাঃ মিলনের রক্ত গায়ে মেখে যদি পতিত স্বৈরাচার নৌকোর যাত্রী হতে পারে, রাজাকার নিজামী - সাইদী রা কেন ধানের অংশীদার হতে পারবে না ? বাংলার ছাপোষা মধ্যবিত্ত সহ আপামর প্রান্তিক মানুষও আসলে এই দুই দলের এই ধরণের বেলেল্লেপনায় মোটামুটি অভ্যস্ত হয়ে গেছে । বেশ মানিয়ে নিয়েছে এর সাথে । মানিয়ে না নিয়ে উপায় কী ? ধান, গম, বেগুণের চাষ বাস করে করে সেই সাথে সার বীজ , অল্প ফলন ও অধিক ফলনের টেনশন করতে করতেই তো চাষা ভূষার বছর কাভার । ৫ বছর অন্তর অন্তর ভোট ভোট খেলায় বাম হাতের বুড়ো আঙুলের নখে নীল রঙ লাগানো ছাড়া এই আধমরা মূর্খগুলো রাজনীতির কোন বালে ভূমিকা রাখে ? বা চোদনা ডেমোক্রেসিতে কন্ট্রিবিউট করার সুযোগ দেওয়া হয় ? 
১১৮৯ সনে নুরলদীন শেষবার মুজিব হয়ে আসছিলো । সেই ডাকে এরা সাড়া দিয়েছিলো এও সত্য । বুকের তাজা রক্ত ঢেলে দিয়ে পাকি কুত্তা খুন করেছিলো সেই ইতিহাসও তো জ্বলজ্বল করছে । তারপর পদ্মা - মেঘনা দিয়ে কতো জল গড়াল । বাম - ডান - মধ্যবাম - মধ্যডান কতো বালেস্বর বাল এলো গেলো । কতো কথার ফুলঝুরি ফুটালো । সেই চিরচেনা বজ্র কণ্ঠে কেউ ডাক দিয়ে বললো না - ' জাগো বাহে ... কোনঠে সবায় ...' 
তো বিএনপি'র সাথে জামাতের মিত্রতা বা গাঁটছড়া সাধারণ মানুষের মনে তেমন সমস্যা তৈরি করেনি তখন পর্যন্ত যখন কিনা মানবতা বিরোধী অপরাধ ও যুদ্ধাপরাধের ইস্যু সামনে চলে আসলো । এই বিচার লীগের ক্ষমতার সিঁড়ি কিনা বা তাদের ইশতেহারে ঘোষিত ভীশন বা মিশন - ২১ কিনা তারচে বড় আলাপ হলো পাবলিক এই বিচার চায় । কুসংস্কারাচ্ছন্ন শিক্ষিত মধ্যবিত্তের চাওয়া এখানে সরব ও জোরালো তথাপি মূর্খ প্রান্তিক জনের চাওয়া কলুর বলদের মতোই নিঃশব্দ । মোট কথা অল্প কিছু পাকি ভাবধারা পুষ্ট সংখ্যালঘু অমানুষ ছাড়া এটি একটি পপুলার ডিমান্ড । 
ক্যান্টনমেন্টে গড়ে ওঠা ধান্দাবাজ আমলাদের পার্টি বিএনপি ভোটের হিসাব মেলাতে গিয়ে দ্বিতীয় ভুলটি করে ফেললো যুদ্ধাপরাধের বিচারকে স্বচ্ছ, নিরপেক্ষ ও আন্তর্জাতিকমানের নয় বলে ঘোষণা দিয়ে পক্ষান্তরে এর বিরুদ্ধে অবস্থান গ্রহন করে । এই ঘোষণার ন্যায্যতা, আন্তরিকতা গ্রহণযোগ্য হতে পারতো যদি জামাতকে ছেড়ে দিয়ে উক্ত ঘোষণাটি দেওয়া হতো । 
৫ ফেব্রুয়ারি' ১৩ - বিএনপির ষোলকলা পূর্ণ হবার দিন । সরকারের কূট কৌশল হোক বা না হোক । ৫ ফেব্রুয়ারি একটা ঐতিহাসিক দিন বাঙালির জীবনে । শাহাবাগ গণজাগরণ মঞ্চ পালটে দিলো রাজনীতির অনেক সমীকরণ । কুম্ভকর্ণের ঘুম নাকি ৬ মাস পরে একবার ভাঙে । ৯০ 'র স্বৈরাচার পতনের পর দীর্ঘ ২৩ বছরের ঘুম ভাঙলো কাদের মোল্লার প্রহসনমূলক রায়ের পর । শাহাবাগসহ সারা দেশ তখন তারুণ্যের শেকল ভাঙার দৃপ্ত শপথে বিহ্বল ! ওদিকে কিংকর্তব্যবিমুঢ় বিএনপি , আওয়ামীলীগ নার্ভাস ! 
পুরনো দল হিসেবে লীগ নার্ভ শক্ত করতে পারলেও অদৃশ্য উপদেষ্টা হুজুরে ক্যাবলা ফরহাদ মজহার - গোলাপ শফিক রেহমান বেষ্টিত জাতীয়তাবাদী'রা পুরনো মুসলিম জাতীয়তাবাদের ঝাণ্ডা উর্ধে তুলে ধরাকে আশু কর্তব্য জ্ঞান করে আপাত বিভ্রান্তি কাটিয়ে উঠে শাহাবাগীদের ' নাস্তিক ' আখ্যা দিয়ে বসলেন । এবং এই পপুলার আন্দোলনের সম্পূর্ণ বিরোধী অবস্থান নিয়ে বসলেন । এইটা ছিল বিএনপির চূড়ান্ত রকমের ভুল সিদ্ধান্ত । 
একটা কথা আছে যে ভুল সমীকরণ দিয়ে যতোই অঙ্ক কষা হোক রেজাল্ট ভুল হতে বাধ্য । বিএনপির ক্ষেত্রে ঘটলো তাই । তারা এবার মাঠে নামাল অশীতিপর লম্পট বৃদ্ধ কুলাঙ্গার আল্লামা শফীকে । ইসলামের হেফাজত করতে ত্যানারা ঢাকা এলেন এবং বেদম মাইর খেয়ে রাতের আঁধারে প্রস্থান ও করলেন । মতিঝিলের লাগোয়া বঙ্গভবন বা গণভবন কোনটাই তাদের দখলে নেওয়া হলনা । এই হেফাজত মুভমেন্ট আর কিছু করতে না পারলেও একটা জিগির সারা দেশের বিপুল সংখ্যক ধর্মভীরু ও ধর্মান্ধ মানুষের মধ্যে জাগিয়ে দিতে পেরেছিল যে ইসলামের সৈন্য - সামন্তরা ইসলাম রক্ষা করতে গিয়ে শহীদ - গাজী ( !!! ) হয়েছেন । সেই রেশ ৫ টি সিটি কর্পোরেশন নির্বাচনে স্পষ্টত প্রতিফলিত হয় । 
তথাপি, এই আপাত ভেজাল সুবিধাজনক অবস্থান সহ বিএনপির সামনে বিরাট সুযোগ ছিল লীগের রাজনীতির বারোটা বাজিয়ে দেওয়ার । জাস্ট ২ টি কাজ করতে পারলে - 
১) জামাত ছেড়ে দেওয়া
২) যুদ্ধাপরাধের চলমান বিচার বাকোয়াজ ছাড়া পূর্ণ সমর্থন দেওয়া । 
এতদসত্ত্বেও বিএনপি নির্বাচনে এলে জিততে পারতো । এক মাগুরা নির্বাচনে দুই নম্বরী করে বিএন পি কে যদি ক্ষমতা ছাড়তে হয় তাহলে আওয়ামীলীগের পক্ষে ৩০০ আসনে দুই নাম্বারী করে উইন করা আদৌ কি যৌক্তিক বা সম্ভব ছিল ? আর যদি সম্ভব হতোই তো সেই ভয়াবহ অবৈধ ক্ষমতা কতদিন ধরে রাখা যেতো ? আওয়ামীলীগ ও তো একটা রাজনৈতিক দল । জনগনের ম্যান্ডেট নিয়েই তো তাকে পাওয়ারে আসতে হতো , তাই নয় কি ? তো এমন অপকর্ম করার পর তাকে কেমন মাশুল দিতে হতো ? 
আসলে এখানে মূল কাহিনী ছিল এই যে , বিএনপি ৫ জানুয়ারি'১৪'র নির্বাচনের শেষ রজনী পর্যন্ত ধারণা করেছিলো , যেকোন ভাবেই হোক নির্বাচন বন্ধ হবেই । কিন্তু ৫ জানুরারি শেষে দেখা গেলো নির্বাচন হয়ে গেছে । এখন একে আপনি একতরফা বলেন আর প্রহসন বলেন । এটা তো সত্য এই নির্বাচনের আইনগত ভিত্তি নিয়ে প্রশ্ন তোলার কোন অবকাশ নেই । তো বিএনপির লাভ কী হলো ? নির্বাচনে অংশ না নিয়ে পরাজিত হওয়ার বিরল রেকর্ড গড়া ! এরচে এটাই কি ভালো হতোনা ইলেকশনে অংশগ্রহন করে লীগের পাতানো ফাঁদে পা দেওয়া ( বিএনপির ভাষ্য মতে ) ? তাতে অন্তত সারা বিশ্বের নির্বাচন পর্যবেক্ষকরা এটা দেখে রিপোর্ট করতো যে নির্বাচন অবাধ, সুষ্ঠু, নিরপেক্ষ হয়নি । নির্বাচন ছিল সাজানো ও পাতানো । 
 সাধারণ জনগনের উপর আস্থা হারিয়ে জঙ্গি জামাত - শিবির দিয়ে সারা দেশে সহিংসতা করে এবং এর মাধ্যমে নিরীহ মানুষ ও সরকারকে জিম্মি করে ক্ষমতা দখলের জীর্ণ অপ রাজনীতি মানুষ গ্রহন করেনি । ঘৃণাভরে প্রত্যাখ্যান করেছে বিএনপির এই নষ্ট রাজনীতি । প্রত্যাখ্যান যে করেছে তার দৃষ্টান্ত হলো এরকম একটা একতরফা ইলেকশনের পরও জনগণের কোন বিরুপ প্রতিক্রিয়া নেই । বাংলাদেশের কোন অঞ্চল ফুঁসে ওঠেনি গণতন্ত্রের মৃত্যু ( ! ) দেখে ! 
পরিশেষে এই বলে শেষ করবো - বিএনপি রাজনৈতিকভাবে যতোটা না পরাজিত হয়েছে তারচে অনেক বেশি নৈতিকভাবে পরাজিত হয়েছে । এই নৈতিক পরাজয় বিএনপির ভ্রান্ত রাজনৈতিক নীতি ও কৌশল গ্রহনের জন্য । বিএনপি যতোদিন না জামাত ছাড়বে এবং যুদ্ধাপরাধের বিচারের ক্ষেত্রে স্পষ্ট অবস্থান নেবে ততদিন পর্যন্ত তারা একিই আবর্তে ঘুরপাক খেতে থাকবে । আমারিকা - সৌদি - পাকিস্তান তাদের রক্ষা করতে পারবে না । রক্ষা যে করতে পারেনি তা কি ম্যাডাম জিয়ার কাছে এখনো স্পষ্ট নয় ? আশা করছি আগামী ৫ বছরের মধ্যে স্পষ্ট হয়ে যাবে । ততদিন খালেদা জিয়া আপনি, জামাত (! ) , বিএনপি বেঁচে থাকুক । 
 ১৬ জানুয়ারি' ১৪' ঢাকা । 

