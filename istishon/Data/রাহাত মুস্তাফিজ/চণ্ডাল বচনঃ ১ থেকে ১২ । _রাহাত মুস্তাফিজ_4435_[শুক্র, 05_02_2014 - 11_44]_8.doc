চণ্ডাল বচনঃ ১ থেকে ১২ । 



চণ্ডাল বচন -১ 
যখন কোন পুরুষ পুঙ্গব বলে, আমি আমার স্ত্রীকে দিয়েছি অপার স্বাধীনতা তখন এ কথায় প্রচ্ছন্ন থাকে প্রভু এবং ভৃত্যের,শোষক ও শাসিতের অসভ্য সম্পর্ক । এই বাংলায় স্বাধীনতা এখনো দেওয়ার পর্যায়ে আছে । আমি অপেক্ষায় আছি যখন নারী - পুরুষ চমকে উঠে বলবে, স্বাধীনতা কেউ কাউকে দেয় কীভাবে !?! 
চণ্ডাল বচন - ২ 
ঘরজামাই শব্দটি শুনলে আমাদের শিক্ষিত অশিক্ষিত বোধ নিদারুণভাবে পীড়িত হয়ে পড়ে । অথচ বাংলার ঘরে ঘরে ঘরবধূ দেখে আমাদের চৈতণ্যে কোনপ্রকার কু ভাবের উদয় - অস্ত হয়না । স্ত্রী শ্বশুরবাড়ী থাকতে পারলে স্বামীর শ্বশুরবাড়ী থাকতে দোষ কোথায় ? 
চন্ডাল বচন - ৩ 
শালা গোলামের জাত ২০০ বছর করছে বৃটিশের গোলামি । অস্থি মজ্জায় রয়ে গেছে দাসখতের স্মৃতিচিহ্ন । আত্মপরিচয় সঙ্কটে না ভুগলে এবং দাসপ্রবৃত্তি না থাকলে বুঝতে পারতো আমাদের রুনা লায়লা এ আর রহমানের ও বহু আগে থেকে আন্তর্জাতিক শিল্পী । আমাদের আছে পৃথিবীর সেরা সাংস্কৃতিক ইতিহাস ও ঐতিহ্য !
চন্ডাল বচন - ৪ 
ভালবাসাকে অন্ধ মেনে যারা প্রেমের মাজার নির্মাণ করেছে, আমি প্রতিদিন তাদের মাজার জিয়ারত করে দু' চার পয়সা ফেলে আসি এবং প্রার্থণা করি আমার ভালবাসা যেন জীবন্ত থাকে প্রথমদিনের মতো । 
চন্ডাল বচন -৫ 
আমার চোখদুটো আমার সম্পদ আর এ কারণেই কোনোদিন প্রেমিকার ভালবাসা পাইনি । একদিন এক অষ্টাদশীকে প্রেম নিবেদন করতে গেলে সে সাঁড়াশি দিয়ে চোখ গেলে দিতে উদ্যত হয়েছিলো । সে যাত্রায় কোনোমতে পালিয়ে এসে পাবলিক টয়লেটের দেয়ালে কাঁচা হাতে লেখা একটা বাক্যে চোখ আটকে গিয়েছিলো । লেখা ছিল - 'LOVE IS BLIND ' 
চণ্ডাল বচন -৬ 
৩ লক্ষ লোকের সমবেত কন্ঠে জাতীয় সঙ্গিত গাহিয়া গিনেজবুকে নাম লেখাইবার নিমিত্তে ইসলামী ব্যাংক স্যেকুলার প্রধানমন্ত্রী শেখ হাসিনার আঁচলে ৩ কোটি টাকা গুজিয়া দিয়াছেন । মুক্তিযুদ্ধের সোল এজেন্ট আমলীগ ক্যান মৌলবাদীদের টাকা কবুল করিল -এহেন জটিল ও কুটিল ভাবনায় যখন নিমগ্ন তখন সহসা বিদ্যুৎ চমকের ন্যায় কারণটা ঝিলিক মারিয়া উঠিল । আমি ইউরেকা ইউরেকা বলিয়া উদভ্রান্তের ন্যায় দৌড় লাগাবার প্রাক্কালে আপনার গতর খানার দিকে তাকাইয়া আস্বস্ত হইলাম , না কাপড় আছে । তবে এখনই দৌড় না লাগাইলে চেতনার তবারক শেষ হইয়া যাইতে পারে । 
চন্ডাল বচন -৭ 
আমার ভালোবাসা ছিল উড়নচন্ডী অনিয়মনিষ্ঠ । ভালবাসার কেন্দ্রাভিমুখী টানে সাড়া দিয়ে কোনদিনই আমি সময়মতো পৌঁছতে পারিনি । কখনো সময়ের বহু আগে কখনো দীর্ঘসময় অতিবাহিত হবার পরে কেন্দ্রে পৌঁছেছি । কিন্তু তুমি চেয়েছিলে একজন বেতনভুক্ত কর্মচারী - ভালবাসার । আমার বেদনার সমান একটি ব্যাক্তিগত সুখ - চাকরিটি আমি নেইনি । 
চন্ডাল বচন - ৮ 
অনেকের ব্যাংক একাউন্টে একআনা সঞ্চিত পুঁজি নেই। কিন্তু তাদের চেতনার ভল্ট ভরে গেছে সোনা - দানা, মোহরে । 
চন্ডাল বচন - ৯ 
মেনে নেওয়া বা মানিয়ে নেওয়া নয়, বানিয়ে নেওয়াই আমার লক্ষ্য । আমি তাহাদের সময়কে আমার সময় বানাতে বদ্ধপরিকর । বস্তুত সবাই যার যার অবস্থান থেকে এমনটি প্রত্যাশা করে । কেউ শাহাবাগ চায়, কেউ মতিঝিল চায় । আর যারা কিছু চায় না তারাও চায় । চায় ব্যক্তিসর্বস্ব গৃহস্ত জীবনে অসভ্য সুখের মতো নীল নীল অসুখ ।
চণ্ডাল বচন - ১০ 
প্রত্যেক কবি মূলত এক একজন সিরিয়াল কিলার ! সে জীবনব্যাপী খুন করে অসংখ্য কবিতা । প্রকাশ না করা বা করতে না পারা খুন করা নয় কি ? 
চণ্ডাল বচন - ১১ 
আজ ঐতিহাসিক ২ মার্চ । ইয়াহিয়ার মুখে জুতা মেরে বাংলাদেশের পতাকা প্রথম উত্তোলন করা হয় এই ভু -খণ্ডে ! এমন একটি দিনে যাহারা পাকি পতাকা বুকে এবং পাছায় জড়াইয়া নর্তন - কুর্দন করিলেন - তাহাদের' কে আমি কোষে একখানা গালি দিবার চাই - আপনারা আমার চুদির ভাই !!! আপনারা আমার চুদির বোন !!! 
চণ্ডাল বচন - ১২ 
মধ্যপ্রাচ্য থেকে আমাদের শ্রমিক ভায়েরা কেবল পেট্রো ডলার আর খেজুর নিয়ে আসেনা , সেই সাথে মগজে বয়ে নিয়ে আসে আলখাল্লা , হিজাব, পাথর নিক্ষেপ ইত্যাদি । সংস্কৃতির আমদানি - রপ্তানির একটা ভালো দিক আছে । কিন্তু আমরা আমাদের রবীন্দ্র , নজরুল, লালন, হাসনকে কখনোই ওসব দেশে পাঠাতে পারিনি অথচ আমদানিকৃত উগ্র আরব চেতনায় সয়লাব করে ফেলছি পল্লী জননী ! 

