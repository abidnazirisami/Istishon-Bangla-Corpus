ভার্চুয়াল


ভালবাসা না বাসার মধ্যে চলছে ব্যাপক দরপতন
চ্যাট রুমের সবুজ সংকেত নিভে গেলে আশংকায় কাঁপে মন
ভার্চুয়াল জীবনে তুমি হও ক্ষণিকের স্বপ্ন পূরণ
কিন্তু জানি, সবজির দাম বেড়ে গেলে অস্থির হবে নিরামিষাশী জীবন ।
জীবন তবুতো পায় কিছু কেটে যাওয়া ঘুড্ডির স্বাধীনতা
বাজী আমি ধরিনা ছলনায় ছুঁয়ে দেই না ওই মরাল গ্রীবা
তবু তুমি হাত বাড়াও ভরে তোলো মেসেজ বক্সের পাতা
দুরন্ত জীবনের সাথে মিলিয়ে বিকশিত হও ব্লগিও প্রতিভা ।
এইসব অনু প্রতিবাদে শান্তনা পায় কি উত্তর আধুনিক মন ?
অস্থিরমতি হে প্রিয়তম মূর্ত হয়ে থাকোনা আরও কিছুক্ষন
আরও কিছু রোদ মাখো খেয়ালী মেঘের সাথে নীল নীল স্বপ্ন আঁকো
বাস্তবতার রুদ্র রোষেই এসো বাঁচি ভুলে পরাবাস্তব জীবন ।

