ফেলানি হত্যার বিচার পরবর্তী আমার তাৎক্ষনিক প্রতিক্রিয়া 


আধিপত্যবাদী কথিত বৃহৎ গণতন্ত্রের দেশ ভারতের, আইনের শাসনের নমুনা এই !?!?! ফেলানি হত্যার আসামী বিএসএফ সদস্য অমিয় ঘোষকে খালাস দিয়ে ভারত প্রমাণ করলো সে খুনীদের আশ্রয় স্থল !!!
ফারাক্কা বাঁধ নির্মাণ করে এই ভারত উজানে বয়ে চলা পানির স্বাভাবিক গতি রুদ্ধ করে আমার দেশের অসংখ্য নদী শুকিয়ে মেরে ফেলেছে । এই ভারত তিস্তার পানি বণ্টনে ন্যায্য চুক্তি করতে তাল বাহানা করে যাচ্ছে, আর দোষ চাপাচ্ছে মমতার উপর । যেন মমতা ভিনগ্রহের কেউ । এইসব পলিটিক্স আমরা বুঝি । প্রতিদিন সীমান্তে আমাদের অসহায়, দরিদ্র নাগরিক মরছে বিএসএফ এর গুলিতে । অথচ এ দেশের সরকার এর কোন সমাধান করতে পারছেনা ।
কিন্তু ঠিকই পদ্মার ইলিশ, রাজশাহী সিল্ক, ঢাকাই জামদানী তে বছরে কয়েকবার সোনিয়া, মমতারা আপ্যায়িত হচ্ছেন ! পা চাটা সরকার পারে বাংলাদেশকে ভারতের উন্মুক্ত বাজারে পরিণত করতে । পারে ওদের অখাদ্য টি ভি স্যাটেলাইট চ্যানেলের অবাধ প্রবেশাধিকার দিতে । পারে সীমান্তের সবকটা করিডোর খুলে দিতে বা খুলে দেওয়ার জন্য উন্মুখ হয়ে থাকতে ।
কিন্তু পারেনা আকাশসম বাণিজ্য ঘাটতি দূর করে সমান সমান অংশিদারিত্ব নিশ্চিত করতে । পারেনা সীমান্তে বি এস এফ এর গুলি বন্ধ করতে । পারেনা ভারতের দাদাগিরী, খবরদারী, প্রচ্ছন্ন হুমকির কার্যকর জবাব দিতে ।
নতজানু সরকার তোমাকে বলছি শোনো, ফেলানি হত্যার সঠিক বিচারের জন্য যতো ধরণের কূটনৈতিক তৎপরতা দরকার চালাও । অথর্ব পররাষ্ট্র মন্ত্রণালয় কে সক্রিয় করতে ও চালাতে আশু ব্যবস্থা গ্রহণ কর । আমরা দল, মত, পথ নির্বিশেষে এই হত্যার ন্যায় বিচার চাই !
ভারতীয় আধিপত্য নিপাত যাক ! মানবতা মুক্তি পাক !

