আগুন


 এই আগুনটা প্রতিবাদের
ওই আগুনটা প্রেমের
একটা আগুন মিছিল করে
একটা কাব্য - গানের । 
কৃষ্ণচূড়ার ডালে ডালে
একটা আগুন হাসে
ক্ষুধার মতো একটা আগুন
জ্বলছে বারমাসে । 
জ্বলছে আগুন দিকে দিকে
পূবে আর পশ্চিমে
জ্বলবে আগুন সবুর করো
উত্তরে - দক্ষিণে । 
আগুনগুলো এলোমেলো
বাঁধবো দু'জন মিলে
আগুনমালা বদল হবে
তুমি অভয় দিলে । 
জ্বালো জ্বালো আগুন জ্বালো
জাগো সর্বহারা
হারাবার আর ভয় কী তোমার
কঠিন শিকল ছাড়া ? 
১৩ মে' ১৪
ঢাকা ।

