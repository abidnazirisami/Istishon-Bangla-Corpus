উত্তরাধুনিক - ২


 উত্তরাধুনিক - ২
বলতো তুমি দু’ পায়ে মাথা গুঁজে
আমি কেন করি লজ্জ্বা গোপন ?
কচ্ছপ জীবন এর চেয়ে ঢের ভালো
দু’বেলা প্রত্যয়ী মাথা তুলে দু’ তিনটে
শতাব্দী পড়ন্ত বিকেলের মতো কাটিয়ে
দেওয়া যায় রুল অব ন্যাচার মেনে ।
শুনেছি গোলাপে নাকি ছিল চেনা
সৌরভের মতো কিছু মসৃণ মৌতাত ।
কিন্তু আমি এ শহরে ডাস্টবিন আর
পেটমোটা মাছি ছাড়া আর কিছু দেখিনা
- তবে কীসের লজ্জ্বায় আনত মুখ ?
তুমি বলো, সাজানো বাগানের নান্দনিক দেবী
নন্দন তত্ত্ব’র ধূসর পাতায় চোখ রেখে বলো,
কেন মানুষ খুব দূরে তাকানো ভুলে গেল ?
--------------------------------- ১০ জুলাই' ১৩

