সংলাপ - ১


 সংলাপ - ১
- নীলা, চলো সমুদ্র দেখে আসি আজ ।
- আজ মন ভালো নেই । কাল ।
- তাইতো যাবে। চলো, ওঠোতো...
- রুদ্র, জানতে চাওনা মন খারাপের কারণ ?
- সব শুনবো নীল জলে পা ভিজিয়ে ।
তোমায় কিনে দেবো ঝিনুকের হার ।
- আর ?
- লিখবো বালিয়াড়িতে তোমার নাম । খোদা ভক্তি নেই ।
তবু তোমাকে খোদা মেনে হৃদয়ের সমস্ত অর্ঘ দেবো ঢেলে ।
- এতো ভালোবাসো আমায় ?
- সন্দেহ করো । ছিঃ
- জানো, আজ সারাদিন ছিলো সবুজের উৎসব !
পাতাগুলো কী ভীষণ আনন্দে নেচে গেলো বাতাসের গলা জড়িয়ে !
- তারপর ...
- বৃষ্টি নামলো । অসহিষ্ণু মেঘ থেকে থেকে ডেকে উঠলো প্রবল আক্রোশে ।
- ওহ মেঘ – বৃষ্টি তাহলে কারণ ?
- না
- তবে ???
- নীলার হৃদয়ের বজ্রসহ ধারা তুমি দেখতে পাওনা বলে ...

