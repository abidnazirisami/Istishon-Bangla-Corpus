উল্টো রথ 


 অশ্রু তুমি আবার এসো
বসতে দেবো চোখের কোনে,
মেঘের কাজল পরবে এসো
প্লাবন দেবো এই শ্রাবণে । 
কে না জানে আমরা দু'জন,
উল্টো রথের যাত্রী এখন।
আঁকড়ে ধরে ক্রোধের আগুন,
পুড়িয়ে দেই হাজার ফাগুন । 
কিন্তু জেনো,
অভিমানটা বিনয়ী খুব
ক্রোধ ভীষণ ইতর প্রবণ,
আছড়ে পড়া ঢেউ জানেনা
নদীর বুকে গুমরে কাঁদে
সরল পথের তরল জীবন। 
কিন্তু শোনো,
খুব অচেনা পথটি যখন
অভিমানটাই বাঁচুক তখন । 
অভিমানের আকাশজুড়ে
জমুক না হয় নীল বিরহ,
নীলাভ খামের গোপন ক্ষত
কবি তুমি একাই সহো ।

