আহা জাতিসংঘ !!! বাহা জাতিসংঘ !!!



জাতিসংঘের রিপোর্টি পড়ে আমার কফিল আহমেদের '' আফ্রিকা '' গানের কথা মনে পড়ে গেলো
'' জাতিসঙ্ঘ বসে
বৃথা সঙ্ঘ বসে ''
আলবদর, রাজাকার কামারুজ্জামানের অন্তিম পরিণতিতে ভারসাম্যহীন হয়ে পড়া জাতিসংঘের জন্য কী করুণা দেখাবো ? সাম্রাজ্যবাদী শক্তির পাচাটা জাতিসঙ্ঘের অফিসিয়াল বিজ্ঞপ্তি আসুন পড়ি -
'' বাংলাদেশ জামায়াতে ইসলামীর সহকারী সেক্রেটারি জেনারেল মুহাম্মদ কামারুজ্জামানের মৃত্যুদণ্ড কার্যকর স্থগিত করার আহ্বান জানিয়েছে জাতিসঙ্ঘ। জাতিসঙ্ঘ মানবাধিকার বিষয়ক কমিশনারের অফিসের মুখপাত্র রাভিনা শামদাসানি এক বিবৃতিতে এ আহ্বান জানান।
বিবৃতিতে বলা হয়, জামায়াতে ইসলামীর নেতা মুহাম্মদ কামারুজ্জামানের মৃত্যুদণ্ড কার্যকর স্থগিত করতে আমরা বাংলাদেশ সরকারের প্রতি আহ্বান জানাচ্ছি।
কামারুজ্জামানের বিচারকার্যে উল্লেখযোগ্যভাবে অনিয়ম হয়েছে উল্লেখ করা এতে বলা হয়, বিচার কার্যক্রমে স্বচ্ছতার আন্তর্জাতিক মানদণ্ড মানা হয়নি।
জাতিসঙ্ঘ মানবাধিকার অফিস দীর্ঘদিন ধরে ট্রাইব্যুনালের বিচার কার্যক্রমের স্বচ্ছতার ব্যাপারে সতর্ক করে আসছে। বাংলাদেশ সরকারের এসব মৃতদণ্ড কার্যকর করা উচিত হবে না।
বিবৃতিতে আরো বলা হয়, ট্রাইব্যুনাল ২০১০ সালে এ পর্যন্ত ১৬টি রায় দিয়েছে। যার মধ্যে ১৪টিতে মৃত্যুদণ্ড দেয়া হয়েছে। মৃত্যুদণ্ডপ্রাপ্তরা বিরোধীদল জামায়াতে ইসলামী ও বাংলাদেশ জাতীয়তাবাদী দলের সদস্য। তাদের সবার বিরুদ্ধে ১৯৭১ সালে মানবতাবিরোধী অপরাধ সঙ্ঘটনের অভিযোগ আনা হয়েছে। ২০১৩ সালের তাদের একজন আব্দুল কাদের মোল্লার দণ্ড কার্যকর করা হয়েছে।
কামারুজ্জামানকে ২০১৩ সালের মে মাসে ট্রাইব্যুনালে মৃত্যুদণ্ড দেয়া হয়। এরপর ২০১৪ সালের নভেম্বর মাসে আপিলের রায়েও তার মৃত্যুদণ্ড বহাল রাখা হয়। গত ৫ মার্চ আপিলের রায়ের ব্যাপারে তিনি স্বাধীন রিভিউ চেয়ে সুপ্রিম কোর্টের আপিল বিভাগে আবেদন করেন। কিন্তু আবেদনের মেরিটের ওপর শুনানি ছাড়াই সংক্ষিপ্তভাবে তা খারিজ করে দিয়েছে সুপ্রিম কোর্ট।
বাংলাদেশ অনুমোদিত নাগরিক ও রাজনৈতিক অধিকার সংক্রান্ত আন্তর্জাতিক চুক্তির ব্যাখ্যাদাতা জাতিসঙ্ঘের মানবাধিকার কমিটি জোর দিয়ে বলছে, মৃত্যুদণ্ডের বিধান আছে এমন বিচারের ক্ষেত্রে যথাযথ স্বচ্ছতা নিশ্চিত করা অত্যন্ত গুরুত্বপূর্ণ। এবং অস্বচ্ছ বিচারের মাধ্যমে মৃত্যুদণ্ড দেয়া জীবনের অধিকারের লঙ্ঘন।
বিবৃতি বলা হয়, যেসব ক্ষেত্রে পরিপূর্ণ স্বচ্ছতা রক্ষা করে আন্তর্জাতিক মানদণ্ড বজায় রেখে বিচার করা হয়, সেক্ষেত্রেও জাতিসঙ্ঘ মৃত্যুদণ্ডের বিরোধী। আমরা মৃত্যুদণ্ড স্থগিত করতে এবং অমানবিক শাস্তি বাতিলকারী রাষ্ট্রের কাতারে যোগ দিতে বাংলাদেশ সরকারের প্রতি আহ্বান জানাচ্ছি। ''

উপরের বয়ান পড়ে আমার প্রথম প্রশ্নটি হলো এই অকার্যকর, ধান্দাবাজ, সংগঠনটি কার পার্পাজ সার্ভ করছে ? জাতিসংঘের কাছে আমার আরও কিছু প্রশ্নঃ--
১) বিচারকার্যে কি কি উল্লেখযোগ্য অনিয়ম হয়েছে ?
২) বিচার কার্যক্রমে স্বচ্ছতার আন্তর্জাতিক মানদণ্ড মানা হয়নি কোথায় ?
৩) '' আপিলের রায়ের ব্যাপারে তিনি স্বাধীন রিভিউ চেয়ে সুপ্রিম কোর্টের আপিল বিভাগে আবেদন করেন। কিন্তু আবেদনের মেরিটের ওপর শুনানি ছাড়াই সংক্ষিপ্তভাবে তা খারিজ করে দিয়েছে সুপ্রিম কোর্ট '' ।
আমার জিজ্ঞাসা পৃথিবীর আর একটা যুদ্ধাপরাধ ট্রাইবুনাল দেখান যেখানে আপীলের বিধান আছে ?চাহিবা মাত্র যেখানে আসামীকে জেলখানার বাইরে ব্যক্তিগত চিকিৎসার ও বেসরকারী হাসপাতালে চিকিৎসার সুযোগ দেয়া হয়েছে ? ঘরের খাবার খাওয়ার অনুমতি দেয়া হয়েছে ? টাইম প্রেয়ারের ক্ষেত্রে যতো সময় চাওয়া হয়েছে দেয়া হয়েছে? সাফাই সাক্ষীর সুযোগ দেয়া হয়েছে ?
এটা একটা ওপেন ট্রাইবুনাল, এটি নির্দিষ্ট আইন দ্বারা পরিচালিত হচ্ছে । তাহলে সমস্যা কোথায় ?
৪) আবেদনের মেরিটের উপর শুনানী হয়নি এই অভিযোগ কতটা যুক্তিসঙ্গত যেখানে এই একই বেঞ্চ আপীলের রায় দিয়েছেন ? তারা এমন কি কি বিষয় এনেছেন যাতে করে রিভিউয়ের আবেদন একসেপ্ট করতে হবে ?
৫) '' এইচআরডাব্লিউ মার্কিন যুক্তরাষ্ট্রের নিউইয়র্ক ভিত্তিক একটি মানবাধিকার সংগঠন। কিন্তু সেই মার্কিন যুক্তরাষ্ট্রের ৫০টি স্টেটের মধ্যে ৩২টি স্টেটে এখনো মৃত্যুদণ্ডের বিধান কার্যকর। ২০১৪ সালে বাংলাদেশে কোনও ফাঁসির দণ্ড কার্যকর না হলেও মার্কিন যুক্তরাষ্ট্রে ওই বছর ৩৫টি মৃত্যুদণ্ড কার্যকর করা হয়েছে। বিশ্বে মৃত্যুদণ্ড কার্যকরের হারের দিক দিয়ে দেশটির অবস্থান চতুর্থ। এটা আমার কথা নয়। আরেকটি মানবাধিকার সংগঠন অ্যামনেস্টি ইন্টারন্যাশনাল-এর এ মাসেই প্রকাশিত রিপোর্ট থেকে জানা গেছে।
আর পৃথিবীতে জঘন্যতম উপায়ে মৃত্যুদণ্ড কার্যকরের যেসব পদ্ধতি আছে তার প্রায় সবগুলোই মার্কিন যুক্তরাষ্ট্রে কার্যকর। এর মধ্যে রয়েছে গ্যাস চেম্বার, ফাযারিং স্কোয়াড, লেথাল ইনজেকশন ।
নিজ দেশেই এইচআরডাব্লিউ এসব থামাতে পারছে না। তারা কথা বলছে না এসব বিষয় নিয়ে। সব তৎপরতা বাংলাদেশের যুদ্ধাপরাধীদের মৃত্যুদণ্ড নিয়ে, তাদের দণ্ড বন্ধ করা নিয়ে। এখানে তো এখন একটি-দুটি মৃত্যুদণ্ড কার্যকরের বিষয়। তারা কেন গত বছর মার্কিন যুক্তরাষ্ট্রে ৩৫টি মৃত্যুদণ্ড বন্ধ করল না। সেটা তো আরও বড় মানবাধিকার লঙ্ঘন। '' - এই ব্যাপারে জাতিসঙ্ঘের অবস্থান কি ?
সবশেষে বলতে চাই, জাতিসংঘ একটা বাতিল মাল। ক্ষমতাশালী শক্তির চক্রান্ত বাস্তবায়নের সংঘ। খুব জানতে ইচ্ছে করে হে জাতিসংঘ - খুনি, ধর্ষক, অগ্নি সংযোগকারী, গণহত্যাকারী জামায়াতে ইসলামীর কাছ থেকে কতো মিলিয়ন ডলার খেয়েছেন ? নির্লজ্ব , বেহায়া জাতিসংঘ ধ্বংস হোক, নিপাত যাক ।
সূত্রঃhttp://www.24livenewspaper.com/site/…http://www.ohchr.org/EN/NewsEvents/Pages/DisplayNews.aspx…http://www.banglatribune.com/%E0%A6%95%E0%A6%BE%E0%A6%AE%E0…

