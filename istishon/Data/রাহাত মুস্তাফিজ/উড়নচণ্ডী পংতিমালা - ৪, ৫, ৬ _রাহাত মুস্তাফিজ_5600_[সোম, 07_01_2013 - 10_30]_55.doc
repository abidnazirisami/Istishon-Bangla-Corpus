উড়নচণ্ডী পংতিমালা - ৪, ৫, ৬ 


 উড়নচণ্ডী পংতিমালা - ৪, ৫, ৬ 
(৪)
বললে তুমি আমিও পারি
রাজাধিরাজ হতে
সপ্তডিঙ্গা বাইতে পারি
বিরুপ সাগর স্রোতে ।
ধরতে পারি হৃদয়বাজী
হিংস্র দানোর মুখে
খোঁপার শোভায় পরান রাজী
বিঁধুক কাঁটা বুকে ।
(৫)
আঁকছি কেবল একটি ছবি
চারটি দেয়াল জুড়ে
সপ্ত রঙের হয়না প্রণয়
পুড়ছি সাদায় ঘুরে ।
(৬)
তোমার ছাদের চাঁদটি জেন
আমার খুবই চেনা
বিষয় আশয় নেই তাতে কি
স্বপ্ন দিয়ে কেনা ।
তাইতো আমায় বাঁচিয়ে রাখে
গহন বিষাদ রাতে
রাতও জাগে আমিও জাগি
চাঁদের সাথে সাথে ...

