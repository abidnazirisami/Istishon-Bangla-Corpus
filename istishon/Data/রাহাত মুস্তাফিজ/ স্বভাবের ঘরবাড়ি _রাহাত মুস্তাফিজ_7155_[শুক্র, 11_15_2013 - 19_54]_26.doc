 স্বভাবের ঘরবাড়ি 


 আমাদের গড়ে ওঠা স্বভাবের ঘর বাড়ি
ধরে রাখে সযতনে করে বাড়াবাড়ি,
নাক ফুল কেন তোর ওলো ও ছুড়ি
কুড়িতেই পাঁচ মেয়ে হয়ে গেলি বুড়ি ।
আমাদের স্বভাবে ঝরে ফুল ফল পাতা
অকাল বোধনে কেন এই সুখ বারতা,
কেন তোর ছুটি হলো চলে গেলি দূরে
অভাব তো চিরকাল আঙিনা জুড়ে । 
আমাদের সুখ নেই অসুখ বারোমাস
গাভীর ওলান গেছে শুকিয়ে না পেয়ে ঘাস,
না পেয়ে না পেয়ে করি ' না ' - এ বসবাস
পেয়ে গেলে করি ফের স্বভাবের চাষ ।
আমাদের গড়ে ওঠা স্বভাবের ঘর বাড়ি
মগজের কোষে কোষে, বলো ক্যামনে ছাড়ি ?
উৎসর্গ বন্ধুবর আমজাদ হোসেন কে

