টক শো এবং কতিপয় গাধা ___ 


একদা এক গাধার সাধ হলো রাজনীতিবিদ হওয়ার , গাধা গেলো টিভি চ্যানেল এ টক শো করতে । সেখানে ছিল আরও দুই গাধা । অপর গাধার ইচ্ছে সাংবাদিক হিসেবে দেশবাসীর কাছে নিজেকে পরিচিত করা । এদের দুই জনের মাঝে ছিল তৃতীয় গাধা, এই গাধা মাত্রাতিরিক্ত বাঁচাল হিসেবে খ্যাত এবং অতিথি দুই গাধা কে সেই আমন্ত্রণ করে এনেছে । অবশ্য বঞ্চিত গাধা সমাজে গুঞ্জন আছে যে, রাজনীতিবিদ গাধা এবং সাংবাদিক গাধা বাঁচাল গাধা কে ঘুষ দিয়ে টক শো তে সুযোগ পেয়েছে । রাজনীতিবিদ তরুণ গাধা সম্পর্কে গাধা বাজারে একটা খবর বেশ প্রচার পেয়েছে । আর তা হোল, তরুণ গাধাটি উত্তরাধিকার সূত্রে হাজার হাজার কোটি টাকার মালিক হয়েছে প্রয়াত বৃদ্ধ গাধার হেফাজতে রক্ষিত আরেক চরিত্রহীন গাধার লুটপাটকৃত অর্থ আত্মসাতের মাধ্যমে । তো যাই হোক টক শো শুরু হয়ে গেলো । গাধায় গাধায় প্রচণ্ড বাক লড়াই শুরু হোল । তরুণ গাধা আক্রমণাত্মক ভাষায় সাংবাদিক গাধাকে বলছে,
রাজনীতিবিদ গাধা --- আপনার তো কোন রিপোর্টই হয়না । এই যে নাস্তিক বালগার' রা আমাদের গাধানুভুতিতে আঘাত দিয়ে যা খুশি তাই করে বেড়াচ্ছে , গাধা - গাধী একসাথে খাচ্ছে দাচ্ছে নাচছে, শোচ্ছে,বেলেল্লেপনা করে বেড়াচ্ছে কই ওই নাস্তিক নাছার বালগার দের বিরুদ্ধে এক লাইন লিখেছেন । খালি আছেন তালে কার পশ্চাতদেশে কয় হালি বাঁশ দেওয়া যায় সেই ধান্দায় । বলি, ৩০০ টা বাঁশের দাম কতো জানেন ? কতো টাকা খরচ করলে ঝাড়ে ৩৫০ পিছ বাঁশ হয় সে খবর রাখেন ?
সাংবাদিক গাধা এই পর্যায়ে খুব উত্তেজিত হয়ে ওঠে । কলম তুলে হুমকি দেয় দেখে নেবে । সঞ্চালক বাঁচাল গাধা তরুণ গাধা কে থামিয়ে দিয়ে সুযোগ দেয় সাগা ( সাংবাদিক গাধা ) কে ।
সাংবাদিক গাধা --- আমি রিপোর্ট করি নাই তো কী হইছে ? আমার দেশের অন্যান্য গাধা ভাই রা তো '' গাধানুভুতিতে আঘাত '' নিয়ে সমানে লিখে গেছে । শোনেন বেশি ফাল পাইরেন না । আপনার ঝাড়ে একটাও বাঁশ থাকবনা । এই কলম দ্যাকছেন, এইডা একে - ৪৭ এর চাইতে শক্তিশালী । এইটা মেশিন বুঝলেন, মেশিন চলবে ... ।
ওদিকে রাগা ( রাজনীতিবিদ গাধা ) রাগে ফুঁসছে । বার বার আস্তিন গোটাচ্ছে । যেকোনো মুহূর্তে মেরে বসতে পারে এমন অবস্থা ।
বাঁচাল গাধা ( সঞ্চালক ) --- জনাব রাগা আপনি শান্ত হন । আপনার কাছে আমার জিজ্ঞাসা আপনি ক্ষমতায় গেলে আমাদের গাধা সমাজে মত প্রকাশের স্বাধীনতা থাকবে ?
রাজনীতিবিদ গাধা --- মত প্রকাশের স্বাধীনতা থাকবে কিন্তু নাস্তিক বালগার দের কোন মত থাকতে পারেনা । আমি ক্ষমতার শীর্ষ মসনদে বসতে পারলে প্রথম কাজ হবে এই দেশ কে গাধাস্তান ঘোষণা করা এবং কেউ আমার সরকারের বিরুদ্ধে কথা বললে বা নাস্তিক্যবাদের চর্চা করলে তাকে ৩ বেলা কানে ধরে ওঠ বস করানো এবং অবশ্যই এদেরকে সরবচ্ছ শাস্তি দেওয়া হবে ইনশাল্লাহ !
টক শো যখন জমে উঠেছে ঠিক এমন সময় একটা কটু গন্ধ বাতাসে ভেসে এলো । এবং প্রথম ঝাঁপটাটা লাগলো রাগা' র নাকে । নাক কুঁচকে ওয়াক শব্দ করে রাগা রুমালে মুখ ঢাকলো । ওদিকে সাগা কটমট করে বাগা' র ( বাঁচাল গাধা ) দিকে তাকিয়ে হাত দিয়ে মুখ চাপা দিলো । যেন বাগা' ই এই দুর্গন্ধের উৎস । বাগা হতভম্বের মতো একবার রাগা' র দিকে আর একবার সাগা' র দিকে তাকিয়ে ওয়াক ওয়াক করে বমি করা শুরু করলো । ইতোমধ্যে টক শো রুম টা দুর্গন্ধে ভরে উঠেছে । ক্যামেরাম্যান' রা যে যেদিকে পেরেছে ছুটে পালিয়েছে । পুরো এসি কক্ষ কারখানার চিমনির কালো ধোঁয়ায় ঢেকে গেছে , কিছুই দেখা যাছে না । তিন গাধা বেরোনোর দরজা খুঁজে পাছে না । প্রকাণ্ড ঘরে এলোমেলো ছুটোছুটি করছে আর সমানে বমি করছে এবং এই ভীষণ নারকীয় দুর্গন্ধের জন্য একে অন্যকে দোষারোপ করছে। প্রায় শুন্য ঘরে গায়েবী আওয়াজের মতো তাদের কথা শোনা যাছে ... '' তুইইই তুউইইই মূলা খেয়ে এসেছিস ...'' , কীইইই কীইইইইই বললি আমি আমি মূলা খেয়েছি , দাঁড়া দেখাচ্ছি মজা '' , '' না না তোরা দুই জনই খেয়েছিস...'' , '' কী আমরা আমরা ??? '' , '' তুই '' , '' না তুই '', '' না তোরা ''...না ... তুই ... তোরা ... মূলা ... গন্ধ...

