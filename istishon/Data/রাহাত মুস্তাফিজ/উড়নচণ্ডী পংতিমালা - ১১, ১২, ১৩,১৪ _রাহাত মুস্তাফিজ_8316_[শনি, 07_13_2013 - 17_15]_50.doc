উড়নচণ্ডী পংতিমালা - ১১, ১২, ১৩,১৪ 


 উড়নচণ্ডী পংতিমালা - ১১, ১২, ১৩,১৪ 
(১১)
বৃষ্টির জল ধুয়ে দিলো পাতার সবুজ মন
তোমার আমার মনের ভেতর ধুলোর আস্তরন,
আষাঢ় তোমার চোখের মাঝে আমার চোখে শ্রাবণ
হৃদয় ধুলো ধুয়ে নিতে আসুক মহা প্লাবন । 
(১২) 
জানলা কপাট খোলাই ছিল উড়ছিলো মন উড়ছিলো
উড়ে উড়ে ক্লান্ত মনে জমছিলো মেঘ জমছিলো,
জমাট মেঘে অঝোর ধারা ঝরছিলো খুব ঝরছিলো
জানলা কপাট খোলাই ছিল কাঁদছিলো মন কাঁদছিল। 
(১৩) 
সুখের হাঁটে কিনেছিলাম নাম না জানা দুঃখ
দুঃখ আমার প্রাণের সখা যায়না ছেড়ে বক্ষ,
বক্ষ জুড়ে কাঁটার গোলাপ ফোটে অহরাত্র
রাত্র জানে চন্দ্রাহতের গোপন গভীর শাস্ত্র । 
(১৪)
আহা বেশতো আছো ভুলে
কিংবা ভুলে থাকার নিপুণ ছলে,
অভিমানের খেয়াতে পাল তুলে
গেলাম ভেসে বিসর্জনের জলে ।

