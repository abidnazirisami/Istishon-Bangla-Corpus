 পতাকা 


খেলার মাঝে আমি রাজনীতি মেশাই
সমস্যা আছে নাকি বহিন ও ভাই ?
লাল সবুজ আর চন্দ্র তারার পার্থক্য
শেখার কোন বিদ্যালয় যে নাই । 
তোমার হাতে টসটসে গালে ও কপালে
এঁকেছ যে পতাকা বিবর্ণ অদ্ভুত বিকেলে
দেখেছো কি কখনো অস্তমিত সূর্যের আড়ালে
শহীদের নিঃসঙ্গ আত্মা কেঁদে যায় কী খেয়ালে ? 
৫২ থেকে পায়ে হেঁটে আমি ৭১ এ যাই
ইতিহাস কাঁধে নিয়ে আজো স্বপ্নকে বুঝাই
জয় বাংলার আকাশে কোন চন্দ্র তারা নাই
লাল সবুজের জমিনে নাই ভিন্ন রঙয়ের ঠাঁই । 
যতটুকু রঙ ছিনতাই করেছে মাঠ ও গ্যালারী
৩০ লক্ষ সন্তানের কসম সাক্ষী ভোরের পাখি
জ্বালিয়েছি সূর্য পাঁজরের শিয়রে অতন্দ্র করোটি
পুড়বো পোড়াবো আছে যতো নষ্টজন্ম পাকি । 
৪ মার্চ'১৪, ঢাকা ।

