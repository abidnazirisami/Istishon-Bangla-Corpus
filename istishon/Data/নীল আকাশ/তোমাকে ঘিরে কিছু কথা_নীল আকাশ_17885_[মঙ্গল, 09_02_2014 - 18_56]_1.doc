তোমাকে ঘিরে কিছু কথা


 সুপ্রভা, তুমি কি আকাশের গল্প
শুনেছিলে?
আমি বলছি নীল আকাশের কথা।
সে তো আজ সারাদিন কেমন
কালো হয়ে ছিলো।
সকালে ছিলো তীব্র রোদ, এরপর
থেকেই বিষণ্ণ আকাশ। ওর
বিষণ্ণতা কেন জানিনা। তপ্ততার
সাথে মেঘকালো বিষণ্ণতা মিলে কষ্ট
কর এক আবহাওয়া ছিলো।
আমার
মনেরটা কেমন ছিলো জানো?
ধুরর!
আমি আশাও করিনা তুমি জানবে।
কী হবে সব জেনে? জানলে কি আর
বৃষ্টি নামাতে পারবে?
আকাশ
ভেঙ্গে বৃষ্টিতে স্নাত হবার দরকার
আমার।
আমি তো চেয়েছি রোদের
গন্ধ মুছে ফেলে শুদ্ধ হবো। শুদ্ধির
স্পর্শে আমি পবিত্র হবো। এসবই আমার
প্রলাপ।
আজীবনের প্রলাপেই আমার
উপায়।
অরণ্যের কথা শুনেছিলে? অরণ্য আমার
মতন। কেউ তার কথা শুনে না।
গাছগুলোর মাঝে প্রবল বাতাস
বয়ে গেলে কেমন শোঁ-শোঁ শব্দ হয়,
তাইনা?
কড়কড় করে কোন গাছের
শাখা হয়ত ভেঙ্গে পড়ে।
আমার হৃদয়ও
কি কম ভাঙ্গে অমন করে?
আমার
মনের ভাঙ্গনে কড়কড় না, মটমট
করে ভাঙ্গে।
প্রতিটি জোড়,
প্রতিটি বন্ধন যেন খন্ডিত হয়ে যায়।
আমি আর আমার টুকরো হওয়া — এরই
মাঝে অরণ্যের ভালোবাসা।
তুমি তো অরণ্য চেন না, তাইনা?
তুমি মনে হয় সমুদ্র চেন, ঠিক বলেছি?
সমুদ্রের মাঝে আমি নেই।
ঐ
বিশালতার মাঝে আমার দু’চার
ফোঁটা অশ্রুর লোনাজল
মিশে থাকতেও পারে।
একবার
পদ্মাতে আমার চোখের জল
ফেলেছিলাম। সেই নদী হয়ত তোমার
চেনা সমুদ্রে আমার
অশ্রুফোঁটাকে বয়ে গিয়ে গেছে।
সমুদ্রের লবনাক্ততার মাঝে হয়ত আমার
অশ্রুর লোনাজল মিশে গেছে।
তুমি তো সেসব বুঝো না।
ওসব আকাশ, অরণ্য আর সমুদ্রের গল্

