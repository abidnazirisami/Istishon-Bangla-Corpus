রাষ্ট্রের প্রতি জনৈকা ধর্ষিতা


রাষ্ট্র শুনুন, আমাকে ধর্ষণ করা হলো,
তারপর আমাকে ধর্ষণ করা হলো,
এবং আমাকে ধর্ষণ করা হলো,
অতঃপর তাদের পৌরষ নেতিয়ে পড়লো---
ভাবলেন, মুক্তি? ---না।
তারা পুনঃধর্ষণ শুরু করে আমায়!
তাদের শৌর্যের প্রশংসা না করে পারা যায়?
আমার যোনি হতে জরায়ু ঝাঁজরা লৌহ ছোবলে---
তাদের ধর্ষণের কবলে আমার যোনি হতে যথাক্রমে
নিতম্ব-স্তন-মুখ-চোখ-কান-নাক-গলা এবং শ্বাস-প্রশ্বাস
অতঃপর আমি একজন ধর্ষিতা লাশ!
এরপর আমি ধর্ষণ হই ময়নাতদন্তের ছলে,
তারপর আমি ধর্ষণ হই মিডিয়া মহলে,
কয়েকদফা ধর্ষণ হই কবরে কবরে,
এরপর কতবার ধর্ষণ হয়েছি তার ইয়াত্তা নাই!
হে মহৎ রাষ্ট্র,
আমি...হ্যাঁ আমিই এ ধর্ষণের বিচার চাই।
রাষ্ট্র যথারীতি মুখ টিপে হাসে---
আর আমি কাঁদি দু'পা তুলে মাথা গুজে---
চলুন হে পুরুষ ভাই,
রাষ্ট্রকে অন্তর্বাসে ঢেকে দেই!
রাষ্ট্রের উরুসন্ধিস্থলে চামড়ার যোনি লাগাই,
নিতম্বে লাগাই আরও কিছু মাংস
এবং রাষ্ট্রের বুকে লাগিয়ে একজোড়া সুডৌল স্তন
চলুন সেই অন্তর্বাস ছিঁড়ে আজ রাষ্ট্রকেই করি গণধর্ষণ!

