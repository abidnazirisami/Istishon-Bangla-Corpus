সাম্প্রতিক ভাবনা


১.
আমিটা যখন #মুসলিম:
---তুমি ক্রিকেটে ভারত না পাকিস্তান সমর্থন করো?
---কেনো, বাংলাদেশ।
---আরে এটা বাদ দাও।
---বাদ মানে?
---না, এটা তো আছেই, এর বাইরে। নিশ্চয় পাকিস্তান?
---কেনো এটা মনে হলো? ভারত কী দোষ করলো?
---তবে কি ভারত?
---না।
---বুঝছি পাকিস্তানি। শালা রাজাকার।
আমিটা যখন #হিন্দু:
---ভারত না বাংলাদেশ?
---বাংলাদেশের দিন অবশ্যই বাংলাদেশ।
---বাংলাদেশ বাউন্ডারি মারলে তো মুখ অন্ধকার হয়?
---মনে হলে তো করার কিছুই নেই, তাই না?
---বুঝি বুঝি। উপরে বাংলাদেশ, ভিতরে ঠিকই ভারত। শালা হিন্দু।
উপরের কথোপকথন দু'টি কাল্পনিক। কিন্তু এর মাঝে বাংলাদেশের সাম্প্রতিক একটি চিত্র লুকিয়ে আছে। ক্রিকেট একটি খেলা, হিন্দু-মুসলিম দু'টি ধর্ম। আমি মুসলিম হলে পাকিস্তান, হিন্দু হলে ভারত সমর্থক ---এটা কেমন মতবাদ? খেলার মাঠে ধর্ম-বর্ণ ভেদাভেদ নেই, দর্শকমহলে এটা না থাকলেই ভালো হয়।
২.
বিভিন্ন কারণে আমার সবচেয়ে #অপ্রিয় ক্রিকেট দলের তালিকাটা এমন--- ১. অস্ট্রেলিয়া ২. পাকিস্তান ৩. ভারত ৪. ইংল্যান্ড। সবচেয়ে #প্রিয় ক্রিকেট দল অবশ্যই বাংলাদেশ। হাজার উত্থান-পতনেও বাংলাদেশ। সব ভালোবাসা এই বাংলাদেশের প্রতিই। আর অন্য ক্রিকেট দলগুলোর প্রতি রয়েছে ক্রিকেটীয় শ্রদ্ধা আর ভালোলাগা।
#পুনশ্চ: দেশদ্রোহীকে কোনো ধর্মেই সমর্থন কর না।

