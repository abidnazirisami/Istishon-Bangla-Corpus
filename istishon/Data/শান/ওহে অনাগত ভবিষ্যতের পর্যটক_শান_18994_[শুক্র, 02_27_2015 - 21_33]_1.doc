ওহে অনাগত ভবিষ্যতের পর্যটক


ওহে অনাগত ভবিষ্যতের পর্যটক, তোমরা যদি একদিন এই বদ্বীপে এসে জনমানবের কোন চিহ্ন না পাও, মায়া সভ্যতার মতো পরিত্যক্ত শহর দেখো, ধন্ধে পড়ো না ।
আমরা কখনো ছিলাম কিনা এ সন্দেহ করো না । শপথ করে বলছি আমরা ছিলাম ।
আমরা সবাই একযোগে এই শহর ছেড়ে কোথাও হিজরত করিনি।
আমরা এই শহরেই ছিলাম।
আমার মত মানে না বলে আমি তাকে ধ্বংস করেছি । তারপর বলেছি, আমার দলে তুমি নাই? তবে জেলে যাও, গ্রেনেড খাও, নয় মিলিয়ে যাও হাওয়ায়।
আমার চেতনায় বিশ্বাস করো না? মরো ।
আমার ধর্মে তোমার বিশ্বাস নাই? কতল হও।
এইভাবে আমরা শত্রু খতম করেছি। শত্রু আমাকে খতম করেছে। আমরা নিশ্চিহ্ন হয়েছি, ধর্মের নামে, জাতীয়তাবাদের নামে।
কিন্তু আপোষ করিনি । আমরা আপোষহীন জাতি।
( প্রচার বিমুখ কবি মুয়ীজ তারেকের কবিতা থেকে)

