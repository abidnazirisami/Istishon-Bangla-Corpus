 আইন নয় প্রয়োজন মানবিকতার


মানুষ মানুষের জন্য আর জীবন জীবনের জন্য এই কথা টা হয়ত আমরা বইয়ের পাতায় কয়েক শত বার দেখেছি বা পড়েছি।এমনকি এই গানটি শুনেনি এমন লোক পাওয়া হয়ত অনেক দুষ্কর হয়ে যাবে। কিন্তু আমাদের প্রাত্যহিক জীবনে এই উক্তিটি উপযোগিতা কতটুকু তা যথেষ্টই প্রশ্নবিদ্ধ।
যার প্রমাণ দেশের প্রধান প্রধান সংবাদপত্র এবং নিউজ চ্যানেল গুলো। কেননা তাতে আমাদের মানবিকতা যে কতটা নিচে নেমে গেছে তার সচিত্র প্রতিবেদন গুলোকে তুলে ধরা হয় আর যার ফলে আমাদের সফলতার রংগুলো অনেকটাই ফিকে হয়ে যায়।
কারন আমরা এভারেস্ট জয় করতে পারলেও এভারেস্টের মত বড় মন করতে পারি নি। যখন সামান্য একটি ঘটনা নিয়ে কিশোর কে পামপার মেশিন দিয়ে পাম দিয়ে মেরে ফেলা হয় তখন আমাদের মন যে কত বড় আমাদের মানুষিকতা যে কোন পর্যায়ের তা আশা করি বলার দরকার পরে না।
আমারা ডিজিটাল বাংলাদেশের স্বপ্ন দেখছি হয়ত আমরা তার দিকে এগিয়েও যাচ্ছি কিন্তু মানুষরুপি পশুরাও কিন্তু পিছিয়ে নেই ডিজিটালতা থেকে যার প্রমান প্রাণ দিয়ে দিয়ে গেছে এক কিশোর সে আর কেও নয় সে রাজন। আমরা এত টাই ডিজিটাল যে রাজন কে শুধু মেরেই খান্ত হননি তার ভিডিও ও কিন্তু ধারন করা হয়েছে।
আর মানুষ কতটা পাশবিক কাজ করতে পারে তার প্রমাণ রাজিব নামের আরেক কিশোর। এই ঘটনা গুলোর পর আমরা হয়তবা ভাবতেই পারি মানুষ মানুষের জন্য তা কি আদও সত্য। এটা ভাবার যথেষ্ট কারন আছে কারন আমাদের মাঝে কয়েক জন তরুন যখন হত দরিদ্র শিশু গুলোকে সাহায্য করতে যাই তখন আমরা হয়ে যাই শিশু পাচারকারী। একদিন হয়তবা এমনদিন আসবে যখন এই তরুন গুলো থাকবে না তখন হয়ত তা ভাবা ভুল হবে না।
মানুষিকতা বাদ দিয়ে আইন দিয়ে ভাবার কথা অনেকেই বলতে পারেন কিন্তু আইন দিয়েই সব কিছু করা যায়না আইন মানতে হয় তবেই আইন থাকে নয়ত কালের গর্ভে তা তলিয়ে যায়। আইন মানতে হলে প্রয়োজন মানুষিকতার।
যদিও বা আপনি আইনের পথে হাটেন তবে কতটুকু সফলতার দেখা পাবেন তা জানা নেই, কেননা সাগর-রুনি মারা গেছেন অনেক আগেই কিন্তু তার বিচার কার্য এখনও চলমান।
প্রশ্ন ফাসের আন্দলোনে যখন পুলিশ হস্তক্ষেপ করে তখন দেশের আইন কতটা সন্তোষজনক?? তা বোধগম্য নয়।
আজ যখন বিদেশী পর্যটকরাও নিরাপদ নয় তখ ন কিভাবে বলা যায় দেশের আইন শৃঙ্খলা সন্তোষজনক!! আর কিভাবেই আমরা দেশের পর্যটন খাত নিয়ে স্বপ্ন দেখতে পারি।
শুধুমাত্র আইন আর সচেতনতা দিয়েই সব কিছু সম্ভব নয় প্রয়োজন মানবিকতার আর এর চর্চা হওয়া উচিত পরিবার থেকে শুরু করে সংসদ পর্যন্ত তবেই হয়ত সংবাদপত্র খুললে দেখা মিলবে কোন সফলতার খবর, বিশ্বাস হবে "মানুষ মানুষের জন্য"।

