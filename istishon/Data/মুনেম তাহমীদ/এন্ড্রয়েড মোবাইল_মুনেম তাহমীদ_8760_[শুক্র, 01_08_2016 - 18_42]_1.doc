এন্ড্রয়েড মোবাইল


-আম্মু একটা এন্ড্রয়েড মোবাইল কিনে দাও।
-তোর মোবাইল একটা আছে।আরেকটি
কিনে দিতে বলছিস কেন?
-আরে এটাতো এন্ড্রয়েড মোবাইল না
তারওপর অনেক পুরানো মডেল।
-এখন এন্ড্রয়েড মোবাইল কিনে দিলে
সারাদিন মোবাইল নিয়ে বসে থাকবি।
লেখাপড়া লাটে উঠবে।তারচেয়ে যেটা
আছে ওটা ইউজ কর।
.
জুয়েল এইবার এসএসসি পাস করে নতুন
কলেজে ভর্তি হয়েছে।এসএসসি পরিক্ষায় এ
+ পাওয়ার পরেও বাবা-মায়ের কাছে কিছু
আবদার করেনি।হয়তো প্রয়োজন ছিল না।
কলেজ মানে নতুন পরিবেশ, নতুন জায়গা
এবং নতুন জীবন।প্রথমদিকে কলেজের সব
জায়গায় নতুনত্বের ছোঁয়া লেগেই থাকে।
এসব নতুনত্বের মধ্যে একটি হল এন্ড্রয়েড
মোবাইল।শুরুতে জুয়েলের এই ডিভাইস
সম্পর্কে কোনো ধারণা না থাকলেও
কলেজে নতুন বন্ধুত্বের সাথে সাথে এই নতুন
জিনিসের সাথেও পরিচিত হয়।প্রথমদিকে
এসব আমলে না নিলেও পরবর্তীতে
এন্ড্রয়েড
মোবাইলের ব্যবহার এবং সুবিধা সম্পর্কে
যথেষ্ট জ্ঞান লাভের পর দ্রুত এই মায়াবী
জিনিসের প্রেমে পড়তে দেরি হলো না।
কলেজ টাইমে ফ্রেন্ডের এন্ড্রয়েড মোবাইল
কিছু সময়ের জন্য ইউজ করলেও প্রতিদিন
এভাবে মোবাইল খুঁজে ইউজ করতে
ভালোলাগে না।জুয়েল ফেসবুকে
অল্পবিস্তর লেখালেখি করে।কিন্তু তার
বর্তমান মোবাইলে বেশি শব্দ টাইপ করা
যায় না।তাছাড়া বইয়ের প্রতি রয়েছে তার
তীব্র নেশা।একটি এন্ড্রয়েড মোবাইল
থাকলে হয়তো কিছু পিডিএফ ফাইল
কালেকশান করা যেত।তাই এসব চিন্তা
করে বাসায় এন্ড্রয়েড মোবাইল কিনে
দেয়ার কথা বললেও দ্রুত এই প্রস্তাব নাকচ
হয়ে যায়।চাপা কষ্ট নিয়ে সময়ের অপেক্ষায়
দিন কাটাতে হয় কিন্তু সময় ফুরায় না।
.
কলেজের ফ্রেন্ডরা মনে করতো জুয়েলের
দুইটি মোবাইল।এন্ড্রয়েড মোবাইল দামি
বিধায় বাসায় ইউজ করে এবং রাফ ইউজের
জন্য নরমাল মোবাইলটি কলেজে নিয়ে
আসে।তাই কলেজ টাইমে কিছুক্ষণের জন্য
ওদের এন্ড্রয়েড ইউজ করলেও কেউ কিছু
বলতো না।কিন্তু ধীরে ধীরে ব্যাপারটি
মাত্রাতিরিক্ত পর্যায়ে চলে যায়।একদিন
প্রচন্ড বিরক্ত হয়ে একজন ফ্রেন্ড বলল,
-তোর বাসায় এন্ড্রয়েড মোবাইল আছে।তবুও
কলেজে কিছু সময়ের জন্য এনড্রয়েড
মোবাইল ইউজ না করে থাকতে পারছিস
না?আমাদের মোবাইল নিয়ে এতো
টানাটানি করছ কেন?
-এন্ড্রয়েড মোবাইল থাকলে কি আর তোদের
এনড্রয়েড মোবাইল ইউজ করতাম।
-মানে!!! সত্যি তোর কোনো এনড্রয়েট
মোবাইল নেই?
- সত্যি, আমার কোনো এন্ড্রয়েড মোবাইল
নেই।
.
এই কথা শোনার পর ফ্রেন্ড সার্কেলের
সবাই একবার জুয়েলের দিকে অদ্ভুতভাবে
তাকিয়ে অট্টহাসিতে মেতে উঠল কারণ
ব্যাপারটি তাদের কাছে অস্বাভাবিক।বর্ত
মান যুগের সাথে তাল মিলিয়ে চলতে হলে
এন্ড্রয়েড মোবাইল প্রয়োজন আর সেই
জিনিসটি জুয়েলের কাছে নেই।ফ্রেন্ডের
মধ্যে একজন জুয়েলের নরমাল মোবাইলটিকে
কটাক্ষ করে বলল, এন্ড্রয়েড মোবাইল নেই
তাই তোর এই 'আইফোন সিক্স প্লাস' নিয়ে
ঘোরাঘুরি করছ।কথাটি শোনার পর ফ্রেন্ড
সার্কেলে সবাই আগের চেয়ে অনেক বেশি
হাসাহাসি শুরু করে।কাউকে কিছু না বলে
সেদিনের মতো জুয়েল বাসায় চলে আসে।
পরেরদিন থেকে জুয়েলের নাম হয়ে যায়
'আইফোন সিক্স প্লাস'।জুয়েলের ঘনিষ্ঠ
ফ্রেন্ডরা আনুষ্ঠানিকভাবে ক্লাসে এই
নাম দেয়।আর লজ্জায় জুয়েল মাথা নিচু
করে ক্লাসে একা একটি বেঞ্চে বসে থাকে।
একটি সামান্য এনড্রয়েট মোবাইলের জন্য
সবাই এইভাবে মজা নিচ্ছে তা ভাবতেই
জুয়েলের কান্না পায়।প্রতিদিন ক্লাসের
সবাই জুয়েলকে 'আইফোন সিক্স প্লাস'
নামে ডাকে আর হাসাহাসি করে।
হাজারবার বোঝানোর চেষ্টা করে জুয়েল
ব্যর্থ কারণ বোঝানোর পরেও বিভিন্নভাবে
কথা ঘুরিয়ে-ফিরিয়ে সবাই 'আইফোন সিক্স
প্লাস' নামে ডাকতে থাকে।একপর্যায়ে
জুয়েল হাল ছেড়ে দেয় এবং ধীরে ধীরে
পরিস্থিতি মাত্রাতিরিক্ত পর্যায়ে চলে
যায়।কিন্তু জুয়েল এসব ব্যাপারে কলেজ
কর্তৃপক্ষ এবং বাসায় কাউকে কিছু বলে না।
কিন্তু প্রতিদিন এভাবে নিজের নামের
পরিবর্তে 'আইফোন সিক্স প্লাস' শুনতে
শুনতে ধৈর্যের বাঁধ ভেঙে যাওয়ার উপক্রম
হয়েছে।পাশাপাশি চাপা রাগ আক্রোশে
পরিণত হচ্ছে।নিজের ওপর নিয়ন্ত্রণ
হারিয়ে যে কোনো সময় অঘটন ঘটিয়ে
ফেলতে পারে।তাই ইদানিং জুয়েল
কলেজের নাম করে বাসা থেকে বের হলেও
আর কলেজে যায় না।কলেজ থেকে দূরে
নির্জন একটি লেকের পাড়ে বসে থাকে আর
দুই চোখের পানি ছেড়ে দেয়।কলেজ ছুটির
টাইমে আবার বাসায় চলে আসে।
.
সন্ধ্যায় জুয়েলের শুয়ে থাকার কথা না তবুও
রুমের বাতি নিভিয়ে শুয়ে আছে।কিছুক্ষণ
আগে ঘটে যাওয়া ঘটনার রেশ এখনো
কাটেনি।জুয়েলের বাবা মি. রহমান
জুয়েলকে অনেক মারধর করেছেন কারণ
দীর্ঘদিন কলেজে অনুপস্থিত থাকার কারণে
কলেজের প্রিন্সিপাল তাকে ডেকে অনেক
অপমানিত করেছেন।একটি এন্ড্রয়েড
মোবাইলের অভাবে জুয়েলের জীবনে অনেক
পরিবর্তন এসেছে।কলেজে গেলে ফ্রেন্ডের
উপহাস আর কলেজে না গেলে প্রিন্সিপাল
কলেজে তার বাবা-মাকে ডেকে অপমান
করবে।সহসা জুয়েল জীবনের সবচেয়ে কঠিন
একটি সিন্ধান্ত নিয়ে বসে।
পরেরদিন জুয়েল আবার কলেজে যায়।
অনেকদিন পর কলেজে জুয়েলকে দেখে
ফ্রেন্ডরা সবাই ছুটে আসে।তারা কিছু
বলার আগেই জুয়েল তাদের দিকে ঝকঝকে
নতুন একটি এন্ড্রয়েড মোবাইল এগিয়ে দেয়।
উপস্থিত সবাই যতটা অবাক হয়নি তারচেয়ে
বেশি আনন্দিত হয়েছে।একবারও কেউ
জিজ্ঞেস করেনি মোবাইলটি কার এবং
কতটাকা দিয়ে কিনেছে।সবাই আগের মতো
জুয়েলকে খাতির করা শুরু করে।ক্লাসের
কেউ আর জুয়েলকে 'আইফোন সিক্স প্লাস'
নামে ডাকছে না কারণ তার কাছে বেশ
ভালো মানের এন্ড্রয়েড মোবাইল আছে।
জুয়েল এসব কান্ড দেখছে আর হাসছে।
সাধারণ হাসি নয়,প্রাণখোলা হাসি।
.
কলেজ শেষে জুয়েল আর বাসায় যায়নি।
অনেক দূরে একটি ব্রিজের ওপর বসে আছে।
নিচে অথৈ পানি।গতকাল রাতে জুয়েল
আলমারি থেকে সাত হাজার টাকা চুরি
করে মোবাইল কিনেছে।
সমাজে সবার সাথে তাল মিলিয়ে চলা
বর্তমান সময়ে খুব প্রয়োজন। আর এর জন্য
প্রয়োজন অন্যদের মতো দামি ডিভাইস।যখন
এন্ড্রয়েড মোবাইল ছিল না তখন সবাই মজা
উড়িয়েছে আর আজ যখন এন্ড্রয়েড মোবাইল
আছে তখন কতো সম্মান।এটি জুয়েলের
সামান্য একটি পরিক্ষা মাত্র কিন্তু এর
জন্য বিসর্জন দিতে হয়েছে নিজের নীতি
এবং সততা।
কাঁধ থেকে ব্যাগ নামিয়ে এন্ড্রয়েড
মোবাইলটি ব্যাগে রেখে দেয়।তারপর
ধীরে ধীরে ব্রিজের রেলিং এর দিকে
এগিয়ে যায়।চোখ বন্ধ করে কিছুক্ষণ রেলিং
ধরে দাঁড়িয়ে থাকে।এটি দাঁড়িয়ে থাকা
নয়, সময়ের প্রতীক্ষা।সময়ের প্রতীক্ষা
শেষে হারিয়ে যায় পানির অতল স্রোতের
টানে কিন্তু রেখে যায় সেই এন্ড্রয়েড
মোবাইল।
.
লেখা: সুলতান মির্জা

