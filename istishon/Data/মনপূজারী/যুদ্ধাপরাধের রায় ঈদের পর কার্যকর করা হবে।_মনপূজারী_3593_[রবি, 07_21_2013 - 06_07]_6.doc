যুদ্ধাপরাধের রায় ঈদের পর কার্যকর করা হবে।


আন্তর্জাতিক অপরাধ ট্রাইব্যুনালের তত্ত্বাবধায়নে চলমান যুদ্ধাপরাধীদের রায় কার্যকর হতে যাচ্ছে খুব শীঘ্রই। তথ্যমন্ত্রী ও বাংলাদেশ সমাজতান্ত্রিক দল (জাসদ) সভাপতি হাসানুল হক ইনু একটি আলোচনা সভায় আজ জানালেন, যুদ্ধাপরাধের রায় ঈদের পর কার্যকর করা হবে। ইনু বলেন, "আন্তর্জাতিক অপরাধ ট্রাইব্যুনালের রায়ে প্রমাণিত হয়েছে জামায়াত ইসলামী সাংগঠনিকভাবেই পাকিস্তানের দালাল। রাজাকার সংগঠনের সব নেতাকর্মীই রাজাকার। তিনি আরো বলেন, "জামায়াতের সাবেক রোকন বাচ্চু রাজাকার, নায়েবে আমির দেলাওয়ার হোসাইন সাঈদী, সহকারী সেক্রেটারি জেনারেল কামারুজ্জামান, সেক্রেটারি জেনারেল আলী আহসান মোহাম্মাদ মুজাহিদরা ঘৃণিত যুদ্ধাপরাধী। এজন্য আদালত তাদের ফাঁসির আদেশ দিয়েছেন। ঈদের পরই আমরা রায় কার্যকর করবো।" মানবতাবিরোধী অপরাধের রায়ে এটাই প্রমাণ করে মুক্তিযুদ্ধকালীন জামায়াত ইসলামী ও বর্তমান জামায়াত একটি স্বতন্ত্র জঙ্গিবাদী সংগঠন। তাদের নিষিদ্ধ করা এখন সময়ের দাবি উল্লেখ করে সরকারের কাছে জামায়াতকে নিষিদ্ধ করার দাবি জানান তিনি। আপিল শুনানি শেষে যদি মানবতাবিরোধীদের মৃত্যুদণ্ড বহাল থাকে, তবে আসন্ন ঈদুল ফিতরের পর রায় কার্যকর করা হবে বলে জানান ইনু। 

