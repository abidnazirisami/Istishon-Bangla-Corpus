ভিক্ষাবৃত্তি


প্রতিদিন দু চার জন কড়া নাড়ে বাসার দরজায়।শুক্রবার কমপক্ষে ১০-১৫ জন।কারো হাত নেই,কারো পা নেই।কেউবা সহচর নিয়ে ভিক্ষা করেন,কারন তিনি চলাচলে অক্ষম।আবার দলগতভাবেও আসে অনেকে।একটাই উদ্দেশ্য "খালাম্মা খয়রাত দেন"।কেউ বলেন মাফ করেন,আবার কেউ কিছু দেন।বিনিময়ে তারা একরাশ দোয়া ছুড়ে দেন।অনেকের মুখেতো আল্লাহর গুনগান অঝোর ধারায় নেমে আসে!জানিনা তাদের উদ্দেশ্য কতটা সৎ অথবা কতটা অসৎ।সামনে পরলে জানতে চেষ্টা করি তার সমস্যা কি এবং কেন ভিক্ষা করেন।সবাই একটা হৃদয় বিদারক কাহিনী বলেন।বিশ্বাস হোক অথবা অবিশ্বাস সামনে পরলে কিছু না দিয়ে নিস্তার পাই না।কারন আমি এতসময় ধরে তার কাহিনী শুনলাম তাকে বঞ্চিত করলে খোদার গজব ফেলে দেবে সে আমার উপর।
ধর্মীয় প্রতিষ্ঠানগুলোও এদের সাথে পাল্লা দেয় শুক্রবার বা জুম্মাবার আসলেই।কেউবা মসজিদ,মন্দির নির্মানে আবার কেউবা এতিম বা মাদ্রাসার জন্য।
আসলে কিসের জন্য তারাও এ পেশায় নামে সেটা বোধগম্য নয়।
ধর্মীয় প্রতিষ্ঠান নির্মান করলে সেখানে সরকার অনুদান দেয়,ধন্যাট্য ব্যক্তিরা আল্লাহর নামে কালো টাকাগুলি দেয়।
তারপরেও তারা কেন?
আমাদের দেশে ক্ষিভাবৃত্তি একটা পেশা অথবা কিছু লোকের নেশা।
আর এরকমটা হওয়ারই কথা কারন আমরা সবাই এককভাবে পুজিবাদী আচরনে অভ্যস্থ।খেটে খাওয়া কিংবা অসহায় মানুষদের কথা আমাদের না ভাবলেও চলে।আবার দুর্ঘটনায় কবলিত মানুষের পূনর্বাসন করেনা আমাদের দেশ।তাই পেশা হয় তাদের ভিক্ষাবৃত্তি।
বর্তমান সময়ে সরকারদলীয় প্রধানমন্ত্রী ঘোষনা দিয়েছেন ভিক্ষুকদের পুনর্বাসন করবেন।
কিন্তু কবে থেকে করবেন?বাংলাদেশের অধিকাংশ লোকইতো কোন না কোনভাবে ভিক্ষুক।আবার যারা নেশা এবং পেশা হিসেবে এটা বেছে নেয় তাদের পুনর্বাসন আদৌ কি সম্ভব?
আমাদের সমাজপতিদের এবং ধন্যাট্য ব্যক্তিদের বদৌলতে প্রতিদিন জন্ম নেয় নতুন নতুন ভিক্ষুক অথবা প্রতিদিন জোর করে অথবা স্বইচ্ছায় বেছে নেয় ভিক্ষাবৃত্তি।এটা সমূলে উৎপাটন করা অসম্ভবই বটে।
তারপরেও সরকার কি করতে পারে সেটা দেখা এখন সময়ের ব্যপার।

