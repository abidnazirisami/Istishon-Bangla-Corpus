একজন গোলাম আজমের আত্ম কথা


আমার জন্ম ব্রাক্ষনবাড়িয়ার নবীনগর উপজেলার বীররগাঁও ইউনিয়নের বীরগাঁও নামক এক ছায়া ঘেরা গ্রামে। এই গ্রামেই কেটেছে আমার শৈশব কিশোরের মধুর দিন গুলো । আমার প্রাথমিক শিক্ষার প্রথম পাঠও এই গ্রামে । আমাদের পুরো পরিবার ছিল যথেষ্ট ধার্মিক সে কারনে একেবারে শৈশব থেকেই ধর্মে আমার অগাঢ বিশ্বাস। মহানবী (স) ছিলেন আমার জীবনের একমাত্র আদর্শ । আমি খুব ছোটবেলা থেকেই তার আদর্শেই জীবন গড়ার পরিকল্পনা করেছি। শৈশবে যখন খালিদ বিন ওয়ালিদ ,মুহম্মদ বিন ঘোরীর মত ইসলামের ইতিহাসের মহান বীরদের জীবনগাথা পড়তাম তখনই আমার মধ্যে অদ্ভুত এক ভালো লাগাবোধ তৈরী হত ।এই সব মহান বীরদের ত্যাগ,বীরত্ব,আদর্শ আমাকে মুগ্ধ করতো।তখন থেকেই আমি স্বপ্ন দেখতাম ইসলামের আদর্শে নিজের জীবন উৎসর্গ্য করার। আমি স্বপ্ন দেখতাম এদেশের ইসলাম প্রুতিষ্ঠার ইতিহাসে আমার নাম স্বর্ণাক্ষরে লেখা থাকবে । মৃত্যুর আগ পর্যন্ত আমি এই স্বপ্ন টিকে সঙ্গী করে বাচবো এটিই ছিল আমার জীবনের প্রথম শপথ।
আমি খুব ছোটবেলা থেকেই মেধাবী ছিলাম । পড়েছি ঢাকা বিশ্ববিদ্যালয়ে ।নেতৃত্ব দেয়ার ক্ষমতাও ছিল আমার সহজাত ।ফলে এক পর্যায়ে ঢাকা বিশ্ববিদ্যালয়ে ডাকসুর সাধারন সম্পাদক হিসেবেও নির্বাচিত হই। এরই মধ্যে চলে আসে ঘটনাবহুল ১৯৫২ । সারাদেশে রাষ্ট্র ভাষা হিসেবে বাংলাকে দাবী করার আন্দোলন তখন চরমে। হুজুগের পাল্লায় পড়ে আমিও সে আন্দোলনে নাম লেখাই । ছাত্র সমাজের প্রুতিনিধি হিসেবে একদিন একটা স্মারকলিপিও দেই। সেটিই ছিল আমার জীবনের সবচেয়ে বড় ভুল। তখনও আমি উপলব্ধি করিনি যে পাকিস্তান নামক এই মহান রাষ্ট্রটিকে টিকিয়ে রাখার জন্য , এই উপমহাদেশের কোটি কোটি মুসলমানকে একত্রিত করার জন্য উর্দুকে রাষ্ট্র ভাষা করাটা কত জরুরী । যত দিন বেচে থাকবো ততদিন হয়তো এই ভুলের প্রায়শ্চিত্ব আমাকে করতে হবে। শেষ পর্যন্ত বাঙ্গালীদের ভাষা আন্দোলন জয়ী হয় কিন্তু তারপরও আল্লাহর অশেষ রহমতে আমাদের স্বপ্নের পাকিস্তান নামক রাষ্ট্রটি টিকে যায়। কিন্তু আমি উপলব্ধি করি যে পাকিস্তান নামক রাষ্ট্রটিকে শেষ পর্যন্ত টিকিয়ে রাখতে হলে এদেশে ইসলামের একটি শক্ত ভিত্তি গড়ে তুলতে হবে ।ইসলামের সঠিক বুনিয়াদ ব্যতীত পাকিস্তানের কোন ভবিষ্যত নেই । এরই মধ্যে আমার পরিচয় ঘটে মাওলানা আবুল মওদুদীর আদর্শের সাথে। ইসলামের গত ১৪০০ বছরের ইতিহাসে তার মত অগ্নীপুরুষ আর এসেছে কি না সন্দেহ। তার লেখা, আদর্শ , সুমধুর বাচনভঙ্গী আমাকে মুগ্ধ করে । আমি আমার দীর্ঘ অপূর্ন জীবনে যে ইসলামী আদর্শকে খুজে বেড়িয়েছে মাওলানা মওদুদীর দর্শনের মাঝে আমি যেন তা খুজে পাই। পরের প্রায় দুই দশক আমি শুধু তার আদর্শেরই দূতিয়ালী করে বেড়াই। আমি পূর্ব পাকিস্তানের প্রায় প্রুতিটি মহকুমায় যাই । আমার সংগঠন কে বিস্তৃত করার চেষ্টা করি। চেষ্টা করি প্রুতিটি মহকুমায় ইসলামী আদর্শের খাটি সৈনিক তৈরী করার। কিন্তু ভারতের দালালদের দাপটে খুব বেশী সুবিধা করতে পারিনা । কিন্তু আল্লাহর প্রুতি আমার অগাঢ বিশ্বাস ।আমার দৃঢ বিশ্বাস যে উনি তার অসীম ক্ষমতায় আমাদের এই স্বপ্নের পাকিস্তান নামক রাষ্ট্রটিকে শেষ পর্যন্ত ঠিকই টিকিয়ে রাখবেন।এর মাঝে আসে ভয়াল ৭১। ভারতের দালালদের অবিরাম দাপটে এই পূর্ব বঙ্গে স্বাধীকার আন্দোলনের নামে একটা বিচ্ছিন্নতাবাদী আন্দোলন গড়ে উঠে ।তাদের একটাই দাবী স্বাধীনতা ।আমি ঐ মুর্খদের অনেক চেষ্টা করেও বুঝাতে পারিনি যে এই ভারতবর্ষে মুসলমানদের স্বাধীনতা বলতে শুধু পাকিস্তানের স্বাধীনতাকে বুঝায় ।পাকিস্তান বাচলেই এদেশে ইসলাম বাচবে । এর বাইরে এদেশে ইসলামের কোন ভবিষ্যত নেই । শেষ পর্যন্ত ভারতের চক্রান্তে একটি ভয়াল গৃহ যুদ্ধ শুরু হয়। আমি রক্তপাত বিরোধী মানুষ। রক্তপাত আমার ভাল লাগে না। কিন্তু আমিও শেষ পর্যন্ত উপলব্ধি করি যে এদেশে ইসলামকে টিকিয়ে রাখতে হলে, পাকিস্তান নামক রাষ্ট্রটিকে টিকিয়ে রাখতে হলে একটু আকটু রক্তপাতের কোন বিকল্প নেই । অতীতেও ইসলাম প্রুতিষ্ঠার জন্য রক্ত পাত হয়েছে কাজেই ইসলামের স্বার্থে একটু আকটু রক্তপাত মোটেও দোষের কিছু নয়। শেক্সপিয়র বলেছিলেন "Sometimes you have to be cruel to be kind"। দু:খিত ঐ খ্রিষ্টান লেখকটির নাম উল্লেখ করায়। এই রক্তপাতের স্বপক্ষে চাইলে বহু হাদীসই দেখানো যায়। থাক ঐ প্রসঙ্গ । যুদ্ধের কয়েক মাস আমি দেশের বিভিন্ন জায়গায় ঘুরে বেড়াই। আমার প্রত্যক্ষ তত্ত্বাবধানে গড়ে উঠে রাজাকার , আল বদর ,আল শামস বাহিনী। দলে দলে ছাত্র ,তরুন, তাওহীদী জনতা আমাদের দলগুলোতে যোগ দিতে থাকে । তারা প্রবল বিক্রমে লড়তে থাকে ইসলামের দুশমন ঐ কাফেরদের সাথে। আমি আমার কর্মীদের বুঝাই যে হিন্দুরা মুসলমানদের আজীবন শত্রু। তারা চায় না মুসলমানদের প্রিয় পাকিস্তান নামক এই রাষ্ট্রটি শেষ পর্যন্ত টিকে থাকুক ।কাজেই এই লড়াই পাকিস্তানের নামে এদেশে ইসলাম প্রুতিষ্ঠার লড়াই । আমার কর্মীরা উদ্দীপ্ত হয়, তাদের রক্তে যেন বারুদ প্রজ্জলিত হয়।তারা টগ বগ করে ফুটতে থাকে। আমি তাদের মাঝে শত শত খালিদ বিন ওয়ালিদ , তৈমুল লংএর ছায়া খুজে পাই । তাদের ঘাম ঝরানো সামরিক প্রশিক্ষন গুলো দেখতে আমার বড় ভাল লাগে।ইসলামের মহান খেদমতগার পাকিস্তানী সেনাবাহিনী আর আমাদের বীর যোদ্ধাদের দাপটে ভারতের দালালদের অনেকে ভারতে আশ্রয় নেয় ।কেউ কেউ আবার গঠন করে বিচ্ছিনতাবাদী বাহিনী ।কয়েক মাস ধরে পবিত্র যুদ্ধ চলতে থাকে ।আমি সংগঠনের কাজে নভেম্বর মাসে পাকিস্তানে যাই। তখনও ঘুনাক্ষরে কল্পনা করিনি যে আমাদের এই স্বপ্নের পাকিস্তান নামক রাষ্ট্রটি শেষ পর্যন্ত দ্বিখন্ডিত হতে চলেছে। শেষ পর্যন্ত কিনা চক্রান্ত কারীরাই বিজয়ী হয়। বাংলাদেশ স্বাধীন হয়। যে দিন প্রথম এই খবরটি শুনি সেদিন ছিল আমার জীবনের সবচেয়ে কষ্টকর দিন । তীব্র শোকে আমি কান্নায় ভেঙ্গে পড়ি। আমার দুচোখ দিয়ে অশ্রুর প্লাবন ঝরে ।নিজেকে কেমন যেন নিঃস বলে মনে হয় আমার। কিন্তু তবুও আমি ভেঙ্গে পড়ি না । পরের কয়েক বছর আমি বিশ্বের বিভিন্ন দেশ ঘুরে বাংলাদেশকে স্বীকৃতি না দেয়ার আবেদন জানাই।শেষ পর্যন্ত এতেও ব্যর্থ হয়ে আমি হতাশ হয়ে পড়ি। আমার খুব ইচ্ছা হয় শৈশবের স্মৃতি বিজড়িত সেই ছোট্ট গ্রামটিতে ফিরে যেতে । আমার ঘরের পিছনে ছাতুন গাছটির ছাতুন ফুলের তীব্র গন্ধ , পাখির কল কাকলি, গ্রামের কাছে দুকূল প্লাবিত করা নদীটিকে আমি প্রচন্ড অনুভব করি। কিন্তু এর থেকেও অনেক তীব্র একটা আক্ষেপ তৈরী হয় আমার মাঝে যখন মনে পড়ে যে ঐ দেশটি আর আমার প্রাণপ্রিয় পাকিস্তানের অংশ নয়। পরিস্থিতি অনূকুলে এলে আমি বাংলাদেশে ফিরি। ফিরে যাই শৈশব কাটানো আমার সবুজ শ্যামল সেই ছোট্ট গ্রামটিতে । কিছুদিন অপেক্ষা করি এরই মধ্যে আমি উপলব্ধি করি যে এবার আমাকে নুতুন সংগ্রামে নামতে হবে। বাংলাদেশে থেকে বাংলাদেশের অস্তিত্বে বিশ্বাস করে আমাকে পাকিস্তানী আদর্শ প্রচার করতে হবে। এদেশে ইসলাম এখনও মরে যায় নি।তাইতো আমার সংগঠন আবার নুতুন করে জেগে উঠে ।দেশের কলেজ, বিশ্ব বিদ্যালয়গুলোতে আমাদের ছাত্র সংগঠনগুলো গড়ে উঠে দোর্দন্ড প্রতাপে।দলে দলে মেধাবী ছাত্ররা আমাদের সংগঠনগুলোতে যোগ দেয় । আমি তাদের ঘিরে নুতুন স্বপ্ন দেখি । আমার অনুমানকে সঠিক প্রমান করে মুক্তিযুদ্ধের চেতনা হাওয়ায় মিলিয়ে যায়। তাইতো ঢাকা ষ্টেডিয়ামে ভারত পাকিস্তান ম্যাচে ৯০ ভাগ লোকই পাকিস্তানকে সাপোর্ট করে। ষ্টেডিয়ামে পাকিস্তানের চাদ তারা খচিত পতাকা পত পত করে উড়তে দেখে আমার মাঝে অপার্থিব এক সুখকর অণূভুতি তৈরী হয়। গ্যালারীতে এদেশীয় কোন মেয়ে যখন আফ্রিদী মেরী মি প্লাকার্ড তুলে ধরে তখন গর্বে আমার অন্তর ভরে উঠে। আমার আবারও যৌবনে ফিরে যেতে ইচ্ছা করে।অবাক বিস্ময়ে আবিস্কার করি যে নিজেকে আফ্রিদীর জায়গায় কল্পনা করতে আমার বেশ ভাল লাগছে।
আমি জানি যে আমার এই পার্থিব বিচার কোন বিচার না ।মৃত্যুর পর যে বিচার হবে সে বিচারই আসল বিচার।আমি জানি যে ৭১ এ আমি কোন ভুল করিনি। আমি যা করেছি এদেশে ইসলাম রক্ষা ও প্রুতিষ্ঠার উদ্দেশ্যে করেছি । আমি আমার সারাটা জীবন ইসলামী আদর্শ প্রচারের কাজ করেছি ।কত টুকু সফল হয়েছি তা অবশ্য জানি না। আমার এই কাজের ফল আমি পার্থিব জীবনে পাই কিংবা না পাই মহান আল্লাহর দরবারে অবশ্যই পাব অন্তত এই বিশ্বাস্ টুকু আমার আছে। আমার ছেলে মেয়েরা সবাই দেশে বিদেশে প্রুতিষ্ঠিত , কেউ ডাক্তার , কেউ শিক্ষক, কেউ আর্মি অফিসার । তারা মুখে বলে না বটে কিন্তু আমি জানি যে তারা তাদের পিতার দীর্ঘ রাজনৈতিক জীবনের প্রুতিটি কর্ম ও আদর্শকে নিয়ে গর্ব বোধ করে । দেখতে দেখতে অনেক দীর্ঘ একটি জীবন কাটিয়েছি ।এবার আমি একটু শান্তিতে ঘুমাতে চাই। দেশ,জাতি, রাষ্ট্র নিয়ে বিবাদ দেখতে দেখতে আমি ক্লান্ত। এই সব তুচ্ছ বিবাদ আর ভাল লাগে না । আমি এখন বেহেশতের অপূর্ব স্বপ্ন দেখি। বেহেশতে দেশ, রাষ্ট্রের কোন শ্রেণী বিভাগ নেই , সেখানে সবাই আল্লাহর প্রিয় মেহমান। আমি বেহেশতের অফুরন্ত সুখকর কল্পনাকে সঙ্গী করে বেচে থাকি।

