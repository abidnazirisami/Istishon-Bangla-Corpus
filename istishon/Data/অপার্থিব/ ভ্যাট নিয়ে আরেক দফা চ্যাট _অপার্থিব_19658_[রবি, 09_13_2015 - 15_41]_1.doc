 ভ্যাট নিয়ে আরেক দফা চ্যাট 


এদেশের স্টুডেন্টদের প্রাইভেট ইউনিভার্সিটিতে ভর্তি হওয়ার পিছনে মুলত চারটি কারণ আছে।
ক) পাবলিক ইউনিভার্সিটিতে চান্স না পাওয়া। (বৃহৎ অংশ)
খ) পাবলিক ইউনিভার্সিটিতে পছন্দের সাবজেক্টে ভর্তি হতে না পারা (ক্ষুদ্র অংশ)
গ) পাবলিক ইউনিভার্সিটির ভর্তি পরীক্ষায় টিকার মত কনফিডেন্স না থাকা (খুবই ক্ষুদ্র অংশ)
ঘ) আমার বাপের তো ম্যালা টাকা, এই সব ফকিরনি ভার্সিটিতে পড়ুম ক্যান ? (ক্ষুদ্র অংশ)
প্রথম দুই ক্যাটেগরির অধিকাংশ স্টুডেন্ট মধ্যবিত্ত পরিবার থেকে উঠে আসা। দেশে পর্যাপ্ত পরিমানে উচ্চ শিক্ষা প্রতিষ্ঠান না থাকার কারনে প্রথম ক্যাটেগরির উদ্ভব । আসন স্বল্পতা এবং উচ্চাভিলাষ থেকে জন্ম নেয় দ্বিতীয় ক্যাটেগরি। দুই "উচ্চ" শিক্ষা এবং অভিলাষের তাগিদে প্রথম দুই ক্যাটেগরির স্টুডেন্টরা মুলত বাধ্য হয়েই প্রাইভেট ইউনিভার্সিটিতে ভর্তি হয়। মধ্যবিত্ত পরিবার থেকে উঠে আসা এই সব ছেলেমেয়েদের লেখা পড়ার খরচ বহন করতে পরিবারের উপর অমানুষিক চাপ পড়ে। এমন অনেককে চিনি যারা বাপের জমি বিক্রি করে প্রাইভেটে পড়ছে, অনেকের বাবা মা ধান চাল বিক্রি করে সেমিষ্টার ফির টাকা পাঠায়। অনেকে টিউশনি করে বেশ কষ্টেই ঢাকা শহরে জীবন চালাচ্ছে। তৃতীয় ও চতুর্থ ক্যাটেগরির স্টুডেন্টদের প্রায় সবাই উচ্চ বিত্ত ব্যবসায়ী কিংবা দুর্নীতিবাজ সরকারী কর্মচারীদের সন্তান। সাড়ে সাত পারসেন্ট তো দুরের কথা পচাত্তর পারসেন্ট ভ্যাটও তাদের জীবনে কোন প্রভাব ফেলবে না। সাড়ে সাত পারসেন্ট ভ্যাট দিয়েও তারা কোরবানীর হাট থেকে রাজস্থানী উট দুম্বা কিনবেন, শপিং করতে মুম্বাই, দুবাই যাবেন। সময়ের প্রেক্ষাপটে দেশে এখন অনেক প্রাইভেট ভার্সিটি প্রতিষ্ঠা হয়েছে। এই সব ভার্সিটিতে উপরোক্ত সব ক্যাটেগরির স্টুডেন্টরা আপাত দৃষ্টিতে মিলে মিশে পড়া শোনা করলেও এদের মধ্যেও এক ধরনের শ্রেনীদ্বন্দ আছে। এ প্রসঙ্গে নর্থ সাউথের এক ছোট ভাইয়ের বলা একটি কথা স্মরণ করতে পারি। সে বলেছিল- "ভাই ,আমার বাপের একটা গাড়ি আছে কিন্ত সেই গাড়ি নিয়ে ক্যম্পাসে যেতে আমার লজ্জা লাগে। তাই অর্ধেক রাস্তায় গাড়ি থেকে নেমে রিকশা নিয়ে ক্যম্পাসে যাই"। এদেশে প্রাইভেট ইউনিভার্সিটিগুলো যখন প্রতিষ্ঠিত হয়েছিল তখন এর গ্রাহক কাঠামোর ধারণাটা ছিল অনেকটাই উচ্চবিত্ত কেন্দ্রীক। ফলে উচ্চ বিত্ত পরিবারের ছেলে মেয়েদেরকে কেন্দ্র করে সেসময় এগুলোর ব্রান্ডিং করা হয়েছে। পরবর্তীতে পাশের হার বৃদ্ধির ফলে প্রাইভেট ইউনিভার্সিটির মার্কেট এক্সপ্যান্ড হলেও এর উদ্যোক্তারা তাদের প্রতিষ্ঠানের ব্রান্ডকে সেই অর্থে সাধারন মানুষের কাছে তুলে ধরতে ব্যর্থ হয়েছেন । তাইতো এ দেশের অধিকাংশ মানুষ এখনো প্রাইভেট ইউনিভার্সিটির স্টুডেন্ট বলতে জিন্স টপ পড়া সেই সব অদ্ভুত প্রানীদেরকেই বোঝে যারা কানে হেডফোন লাগিয়ে বলাৎকারী গায়ক ইয়ো ইয়ো মধু সিং এর গান শুনতে শুনতে ক্যাম্পাসে যায়, মাসে দুই বার পারসোনায় গিয়ে যারা কানিজ আলমাস খানের কাছ থেকে দীক্ষা নেয়, যাদের বয় ফ্রেন্ডের-গার্ল ফ্রেন্ডের তালিকা প্রতি মাসে একবার করে হাল নাগাদ হয়, নিয়ম করে যারা বয় ফ্রেন্ডের ফ্লাটে হাজিরা দিতে ভুল করেন না ইত্যাদী ইত্যাদী। প্রাইভেটের স্টুডেন্টদের ভ্যাট বিরোধী আন্দোলন যে সরকারে উপর তেমন কোন জনমতের চাপ তৈরি করতে পারছে না তার মুল কারন এই রং ব্রান্ডিং এবং এর থেকে উদ্ভুত রং পাবলিক পারসেপশন। সমস্যার গোঁড়াটা ধরতে পেরেছেন কি ?
আপনাদের মধ্যে অনেক জাতীয়তা বাদীই আছেন যারা ষ্টার জলসার বাংলা সিরিয়াল দেখেন না। ষ্টার জলসা আপনাদের এতটাই অপছন্দ যে বিজ্ঞাপনের যন্ত্রনা উপেক্ষা করে হলেও আপনারা দেশীচ্যানেলের ধারাবাহিক নাটক দেখেন। যদিও ফেসবুকের চাপে অনেকের ইদানীং ধারাবাহিক দেখার সময় হয় না তারপরও দুই ঈদের বিশেষ নাটক কিংবা নিদেনপক্ষে ভালবাসা দিবসে প্রেমদেবতা তাহসানের (যিনি শুধু গান করেন না, অভিনয় না জেনেও অভিনয় করেন এবং সব কিছুর বিষয়বস্তু সেই একই জিনিস, প্রেম। এত প্রেম সখী রাখিব কোথায় ?)দেখতে আপনারা ভুল করেন না। আপনাদের কাছে রেদোয়ান রনি, ফাহমি, আদনান আল রাজীব জনপ্রিয় ডিরেক্টর। তাদের নাটক আপনারা মনযোগ দিয়ে দেখেন, ফেসবুকে শেয়ার করেন। তাদের একটা নাটকে অভিনয়ের জন্য আপনারা ফ্রেন্ড রিকোয়েষ্ট থেকে শুরু করে সেলফি পাঠানো কত কিছুই না করেন। খুব ভাল কথা, করুন। কিন্ত এই সব সো কলড জনপ্রিয় ডিরেক্টরদের জনপ্রিয় নাটক গুলোর বিষয়বস্তু একটু মনযোগ দিয়ে খেয়াল করেছেন কি? এদের অধিকাংশ নাটকের প্লট গড়ে উঠে একদল আলট্রা মরদান তরুন তরুনী কে কেন্দ্র করে। প্রায় সবাই উচ্চবিত্ত পরিবারের সন্তান। পড়া শোনার কথা এদের নাটকে খুব একটা উল্লেখ না থাকলেও নাটকের কন্টেক্সে এদের প্রাইভেট ইউনিভার্সিটির স্টুডেন্ট বলেই মনে হয়। এদের চলা ফেরা, ঘুরে বেড়ানো, প্রেম ভালবাসা, ফোনে বক বক, ব্রেক আপ, লিটনের ফ্লাটকে এই সবকে কেন্দ্র করে গড়ে উঠে অধিকাংশ নাটকের প্লট। এই সব নাটকের মুল স্পন্সরও বড় বড় কর্পোরেট গোষ্ঠী যাদের বিজ্ঞাপনের মুল ভাষাও এক। গান, আড্ডা, প্রেম, ডেট, আমরা একেক জন একেক রকম। এরা সেই সব অনুষ্ঠানই নির্মাণ করে বা প্রমট করে যেগুলো তাদের কর্পোরেট স্বার্থের জন্য সহায়ক। এই সব নাটক কিংবা বিজ্ঞাপনে যে সকল তরুন তরুনীকে তুলে ধরে তরুন প্রজন্মের ঢাক ঢোল পিটানো হয় তারা তরুণ প্রজন্ম তো দুরের কথা প্রাইভেট ইউনিভার্সিটির অধিকাংশ ছাত্র ছাত্রীর প্রতিনিধিত্ব করে না কিন্ত বৃহত্তর জনতার কাছে আপনাদের সম্পর্কে রং পারসেপশন তৈরির জন্য এটুকুই যথেষ্ট। দিনের পর দিন আপনাদের সম্পর্কে একটু একটু করে গড়ে উঠা এই রং পাবলিক পারসেপশনের তৈরির পিছনে এই সব কর্পোরেট গোষ্ঠী আর "জনপ্রিয়" ডিরেক্টরদের দায়টা উপলব্ধি করতে পেরেছেন কি ?
আমাদের দেশের মধ্যবিত্ত পরিবার গুলোতে শেখানো হয় অর্থের চেয়ে সম্মান বড়, পেটে ভাত থাকুক বা থাকুক দিন শেষে মাথা উচু করে বেঁচে থাকাটাই আসল। আমাদের দেশের পাবলিক ইউনিভার্সিটির অধিকাংশ স্টুডেন্ট মধ্যবিত্ত ও নিম্ন মধ্য বিত্ত পরিবারের সন্তান। তীব্র প্রতিযোগিতা মুলক ভর্তি পরীক্ষায় হাজার হাজার স্টুডেন্টদের মধ্য থেকে চান্স পাওয়ায় এদের মধ্যে মেধার ইগো একটু বেশিই কাজ করে। তা কাজ করুক এই মেধার ইগো কিংবা মিডল ক্লাস সেন্টিমেন্ট, সমস্যা নেই। কিন্ত আপনারা নর্থ সাউথ, ইষ্ট ওয়েস্ট, ব্রাকের মেয়েদের নিয়ে রোমান্টিক ফ্যান্টাসি করতে পারেন, নর্থ সাউথের একটা গার্লফ্রেন্ড থাকলে গর্বে আপনার ঠ্যাং মাটিতে পড়ে না কিন্ত তাদের এই ভ্যাট বিরোধী আন্দোলনে একটু মুখের সমর্থন দিতে আপনার পাইলসের ব্যথা উঠে। বাংলা সিনেমার নায়কের ভাষায় তাহলে বলেই ফেলি - এই সংকীর্ণতা কেন ? কেন ? কেন? কেন... ( টু বি কন্টিনিউ) 
"মন চাইলে মন পাবি, দেহ চাইলে দেহ মাগার ভ্যাট পাবি না" হোয়াট এ কোট ! যে মহান বিপ্লবীর মাথা থেকে এই আইডিয়া বের হয়েছে তাকে আগে একখান লাল সালাম জানাই। যে মেয়েটি এই লেখা সম্বলিত প্ল্যাকার্ড বহন করেছে তাকে পার্সোনালি চিনি কিন্ত এই প্ল্যাকার্ডে লেখা কথা গুলো আদৌ তার লেখা কিনা সে ব্যাপারে নিশ্চিত নই। ইতমধ্যে এই প্ল্যাকার্ডের স্বপক্ষে তার ব্যাখাটি পড়েছি এবং তার সঙ্গে একমত যে তিনি নারী হওয়ার কারনে এই প্ল্যাকার্ড নিয়ে বেশি আলোচনা সমালোচনা হচ্ছে। যে কোন আন্দোলনে কর্মীদের উদ্দীপ্ত করার জন্য শ্লোগান প্ল্যাকার্ড অনেক গুরুত্বপূর্ণ। ইনফ্যাক্ট স্লোগান এবং প্ল্যাকার্ডে লেখা বক্তব্যগুলোকে কেন্দ্র করে মিডিয়ায় আন্দোলনের ব্রান্ডিং হয়। মন চাইলে মন পাবে দেহ চাইলে দেহ কথাটি আমাদের দেশে কি অর্থে ব্যবহৃত হয় সেটা শুধু আইয়ুব বাচ্চুই নয়, বাচ্চা পোলাপানও জানে। তাই এ জাতীয় সস্তা চটুল বক্তব্য সম্বলিত প্ল্যাকার্ড বহন করার আগে দশবার ভাবুন। জেনে রাখবেন আপনাদের লড়তে হচ্ছে একটা রং পাবলিক পারসেপশনের বিরুদ্ধেও। যে কোন আন্দোলনে জনমত উল্টে গেলে বা উল্টিয়ে দেওয়া হলে সেই আন্দোলনের কি অবস্থা হয় তার উদাহরন শাহবাগের গণজাগরন মঞ্চের দিকে তাকালেই পাবেন। অতএব সতর্ক হন, সাবধানের মাইর নাই। অল দ্য বেষ্ট।

