একটিবার মানুষ হয়ে 


গ্রীষ্মের দুপুরে যখন
ক্ষুধার্ত কাক হয়ে জন্মেছিলাম আমি,
বাংলার নদী আমাকে নিরাশ করেনি।
সবটুকু ত়প্তি দিয়ে তার জল আমি শুষে নিয়েছিলাম।
সেই থেকে তার সাথে আমার আজীবনের বন্ধন।
শুধু একবার মানুষ হয়ে জন্মাতে চাই,
নইলে যে তাকে আর মা ডাকা হবেনা।
বৃষ্টির টুংটাং শব্দগুলো,
ধোঁয়া উঠা কাপে হারানো মুহূর্তগুলো
কিংবা যে সময় গিয়াছে চলে,
কোন দূরে মাঠ পেরিয়ে।
আমি ফিরে পেতে চাই।
আমি তোমার কাছে আসতে চাই,
মানুষ হয়ে একটিবার। 

