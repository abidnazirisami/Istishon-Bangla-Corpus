এখনো বৃষ্টি নামে 


 শহর জুড়ে স্নিগ্ধতা ছড়িয়ে দিতে নামে এক পশলা বৃষ্টি,
যদি প্রতিদিন বৃষ্টি নামতো আমিও হতাম কবি।
সময়টা আজ কেমন যেন। 
বৃষ্টির জলে মিশে যায় যুবকের
প্রেমিকার জন্য রাখা শেষ অশ্রুটুকু।
ছাদ থেকে লাফিয়ে পড়া কোন যুবতীর লাশে
হয়েছিল যে প্রেমের অবসান।
হ্যাঁ, এমনি এক দিনে।
তবু আজও তো ফোটে,
ফোটে বাদল দিনের প্রথম কদমফুল।
কোন এক যুবতীর হাতে সেই ফুল,
নীল শাড়ি, লাল চুড়ি, খোলা চুলে
সে অপেক্ষা করছে তোমারই জন্য।

