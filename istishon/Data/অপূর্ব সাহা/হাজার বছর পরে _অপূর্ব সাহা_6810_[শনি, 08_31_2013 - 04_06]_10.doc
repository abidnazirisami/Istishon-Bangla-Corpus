হাজার বছর পরে 


 তখন তুমি নেই, আমি নেই।
কিন্তু আমার হয়ে হয়তো অন্য কেউ।
অন্য কেউ ঠিকই ভালবাসবে।
আজগুবি শব্দে কারও খাতা ভরে যাবে।
শুকিয়ে যাওয়া গোলাপ আবারও ফুটবে।
নীল বুনোফুল ফুটবে এই শহরে।
শহরের কাকগুলো হয়ে যাবে কোকিল।
ডাস্টবিনকে মনে হবে সবুজ গাছ।
আবারো শহরে নীল আলো জ্বলবে।
আমাদের ভালবাসা বাঁচবে।
ঠিক হাজার বছর আগের আমি
বলতে চেয়েছিলাম।
বলতে চেয়েছিলাম ভালবাসি।
প্রেম যার কান্নার জল
হয়ে সাগরে মিশেছিলো।
প্রেম আমার কবিতার অক্ষরে লেগেছিল।
একজন কেউ সেদিন সারারাত ভিজেছিল।
কেউ তার খবর রাখেনি।
আজ আকাশে আবার পুরনো চাঁদ।
আলো দিচ্ছে আজও।
আলো দিচ্ছে হাজার বছর পরও।
সেই আলোতে বসে আছে
একজোড়া মানুষ।
আজ হাজার বছর পর
তোমার আমার
ভালবাসাকে বাঁচিয়ে তুলছে
ওরা দুজন।
আমাদের
ভালবাসা মিশে যাচ্ছে জোৎস্নাতে
এই হাজার বছর পরে।

