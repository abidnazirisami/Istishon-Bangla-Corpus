সৌম______(২) 


………..হাসপাতালের চারপাশে সৌম ঘুরে বেড়াচ্ছে।ভেতরে ঢুকতে সাহস পাচ্ছেনা।হাসপাতাল থেকে আজকাল মেয়েদের পারফিউমের গন্ধ আসে।মনে হচ্ছে এটা একটা ফাইভ স্টার হোটেল।কর্নেল ভাইয়া বলেছিল ডাক্তার পরিবর্তন করতে।তাই তার এখানে আসা।ডাক্তার পরিবর্তন করতে হলে প্রথমেই ডাক্তারকে জিজ্ঞেস করে নিতে হবে।ডাক্তারের বয়স কম।কিন্তু তিনি গোঁফ রেখেছেন।গোঁফ রাখার পেছনে কারন হল তিনি চান তাকে একটু বয়স্ক লাগুক।রোগীরা নাকি বয়স্ক ডাক্তার পছন্দ করে।
সৌমের কোন সিরিয়াল লাগেনা।ডাক্তারের সহকারী তাকে দেখলেই ভেতরে পাঠিয়ে দেয়।ডাক্তারের দরজার দিকে তার চোখ।
ডাক্তার মারজান আহমেদ
এমবিবিএস,এফসিপিএস
জাতীয় মানসিক………….
-ভাল আছো সৌম?
-মনে হচ্ছে ভাল আছি।আগের থেকে ভাল।
-সব মনে পরে?
-আপনার নিজের কি সব মনে পরে?
-নাহ।
-আস্তে আস্তে আমার মন থেকে “মন” হারিয়ে যাচ্ছে।ব্যপারটা আমি উপভোগ করছি।
মারজান সাহেব চিন্তা করছেন রোগীরা যদি তার রোগটা উপভোগ করে তাহলে কিন্তু আর ডাক্তারের প্রয়োজন নেই।সৌম তার একমাত্র রোগী যার সাথে সিরিয়াস ভাবে কথা বলা যায়না।সৌমের AMNESIA না হলে এমন হত না।অন্য কোন রোগ হলে হয়ত সে সিরিয়াসই থাকতো।AMNESIA একটি মানসিক সমস্যা যার ফলে ব্রেইন থেকে সাময়িক ভাবে কোন কোন ক্ষেত্রে চিরস্থায়ী ভাবে মেমোরি হারিয়ে যায়।
-AMNESIA নিয়ে যে একটু জানতে বলেছিলাম,জেনেছ?
-নাহ।
-তোমার তো জানা উচিত ব্যাপারটা নিয়ে।রোগী যদি ঠিক ভাবে তার রোগ টা নিয়ে জানে তবে কিন্তু অনেক সহজ হয়ে যায় তার সমাধান করা।
ডাক্তার রোগীকে কবে যে বন্ধু ভাববে।নিজেকে রোগী শুনতে অসহ্য লাগতেছে।ইচ্ছে হচ্ছে ডাক্তারের গোঁফে টান দেই।
-AMNESIA নিয়ে কোন বই খুজে পাইনি।তাই জানতে পারিনি।
-ইন্টারনেট ব্যবহার কর না?
-নাহ।
সৌম আজ দুইবার “নাহ” বলেছে।সে কখন না বলেনা সহজে।মারজান সাহেব চিন্তিত হয়ে গেলেন।না জানি কি উল্টাপাল্টা আজ বলে ছেলেটা।
-আমি ডাক্তার পরিবর্তন করতে চাচ্ছি।
-বেশ তো।আমি তোমাকে একজন ভাল ডাক্তারের নাম ঠিকানা দিচ্ছি।
-আপনি কি রাগ করেছেন?
-একটু।
-আচ্ছা আজকে তাহলে আসি।আর আপনি গোঁফটা ফেলে দিন।আপনি অনেক আবেগপ্রবণ মানুষ।আবেগপ্রবণ মানুষদের বাড়তি অভিনয় ভাল লাগেনা।তারা এমনিতেই অভিনেতা।
-দরকার হলে ফোন দিবে।
-আচ্ছা দিব।
হাসাপাতালের বাইরে এসে চা পান করছি।ডাক্তারকে এভাবে সরাসরি বলাটা ঠিক হয়নি আমার।কর্নেল ভাইয়া আর্মি মানুষ।তার সব সিদ্ধান্ত হবে ধ্বংসাত্মক।তার কথামত কেন আমি কাজ করতে গেলাম??
ডাক্তার ভাল মানুষ।তিনি নিজের চাপাবাজি করে নিজের কাছে রোগী ধরে রাখতে পারতেন।কিন্তু তিনি তা করেন নি।তাকে গিয়ে কি আমার সরি বলে আসা উচিত?
না থাক।কিছুক্ষণ মন খারাপ থাক।মনের ডাক্তার মন খারাপ করে আছে ভাবতেই অন্যরকম লাগছে।
......বাসায় আসতেই ছোটন চিল্লাচিল্লি শুরু করল।ছোটন আমার বাসাতেই থাকে।আমার সার্বিক সহযোগিতায় সে নিয়োজিত।আমার খাবার দাবার থেকে শুরু করে সব সেই ব্যবস্থা করে।তার কাছে এটা একটা পার্ট টাইম জব।সে ক্লাস ৫ এ পরে আদর্শ স্কুলে।কমলাপুর রেলস্টেশন থেকে তাকে পাই।একদিন আমি গিয়েছিলাম স্থির থাকা ট্রেনের ছাদে কিছুক্ষণ বসে থাকতে।সেখানে গিয়েই তার সাথে পরিচয়।সে আরাম করে শুয়ে বিড়ি টানছিল।বিড়ি টানতে টানতে তার ঠোঁটে আগুন লেগে যাচ্ছিল তবু সে চোখ খুলে হুড়মুড় করে উঠে পরছেনা।এমন পিচ্চি একটা ছেলে এমন বয়সেই এই কর্মকাণ্ড করতে পারে সে বড় হয়ে অনেক কিছু করতে পারবে।তাই তাকে একটা পার্ট টাইম জব দেই।বেতন বলতে আমাকে এক টাকাও দিতে হয়না।সে যে স্কুলে পরে তার খরচ আমার দেয়ার কথা কিন্তু তাকে নিয়ে একদিন স্কুলে যেতেই হেডমাস্টার তাকে বিনা বেতনে পড়ানোর ব্যবস্থা করে দেন।সব স্কুলের হেডমাস্টাররাই অনেক ভাল হয়।ব্যাপারটা বুঝতে আমার একটু সময় লেগেছিল।মাঝে মাঝে আমার কাছ থেকে বিড়ি খাবার টাকা নেয়।আস্তে আস্তে ছেরে দিচ্ছে।তার বাড়ি নান্দাইল।কেউ যদি বলে নান্দাইলের কোথায়? সে বলে নান্দাইল এর নান্দাইল।
-ভাইয়া এক আফা আইছিল আফনেরে খুঁজতে?
-খুজে পাইছে?
-নাহ।
-নাম কি? শারলী?
-নাহ।কইছে মিরা।আমি কইছিলাম পুরা নাম কইতে।কয়নাই।মোসাম্মৎ মিরা অইব আর কি।
-আমার কি হয় কিছু বলছে?
-কইছে বন্ধু।
-কি রকম বন্ধু।
-মাইয়া বন্ধু।
কে এসেছিল তাহলে? শারলীর অপর নাম কি মিরা?কাউকে মনে করতে না পেলে আমার মোবাইল টা হাতে নেই।মিরা খুঁজতে গিয়ে পেয়ে যাই একজনকে।তার সাথে কিছু এসএমএস ও চালাচালি চোখে পরে।আমি তাকে লিখেছিলাম
“মিরা তোমার জন্য একটা সাদা ঘোড়া কিনেছি”
নিজেকেই বিশ্বাস করতে পারছিনা……………………….

