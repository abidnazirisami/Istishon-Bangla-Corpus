আমি ও বাবা


দিনের এই সময়টা আমার জন্য স্পেশাল। সেটা আমার জন্মের পর থেকেই।যে মানুষটার জন্য এই সময়টা এতই বৈচিত্র্যময় তিনি আর কেউ নন তার ডিএনএ এর উত্তরাধিকারী আমি।আমার জন্মটা ১৯ শতকের ৯০ দশকের মাঝামাঝি সময়ে। কালের আর্বতনে মানুষ বাড়ে, আমিও বাড়ছি।
যাহোক, আজ রাতটা ভীষণ সুন্দর। মনটা আচানক রিভিউ করতে লাগলো। বয়সটা তখন আমার ১ ১/২ বা ২।রাত হলেই আমি জন্মের আগের যে নিদ্রা-ক্ষুধা তা নিবারনে ব্যস্ত হয়ে পড়তাম।ঘুম আর ঘুম। বাবা এসেছে তখন রাত সময়ের ঘড়ির কাটা ২টা।এসেই খুজে নিয়ে কানের কাছে বলতেন, বাবা বাবা.........................
যতোবার নাকি ডাকতেন ততবার আমি নিদ্রাচ্ছন্ন অবস্থায় বলেছি, হু,হু, হু............।
বাবার নাকি তখন পৃথিবীর সবচেয়ে ভালো সুখ হতো!
আর কিছুদিন পর থেকেই রাতের বেলার সময়টা কাটত বাবার সাথে না ঘুমিয়ে গান শুনতে শুনতে। বড় অডিও প্লেয়ারে বিশাল শব্দ করে!
আমার বাবার ভেতরটা ছিল গভীর সুন্দর সভ্য সাংস্কৃতিক। আমি ওইটুকু বয়সেই শুনতাম জগজিৎ সিং,পঙ্কজ উদাসের গজল,শুনতাম রবীন্দ্র সংগীত, নজরুল সংগীত, হেমন্ত মুখোপাধ্যায়, জগ্নময় মিত্র,মান্না দে,ভূপেন হাজারিকা,কবীর সুমনদের।আর ছোট আমিটি লুকিয়ে থাকতাম বাবার বুকে চরম সুখের পরম আরামের পরম ঘুমে।এমন হয়ে উঠেছিলাম বাবার বুক ছাড়া ঘুমাতেই পারতাম না।
আজ জগজিৎ সিং্যের গজল শুনতে শুনতে হঠা ৎ বেশী মনে পড়ছে দিনগুলো। সময়টা পাল্টে গেছে, অনেক বেশী পাল্টে গেছে। আমার আর বাবার বুকে থাকা হয় না,পাশে বসে গান শুনা হয় না।একঘরে থেকেও দুই বিছানায় আমাদের অবস্থান। আজ খুব বেশী বাবার বুকে থাকতে ইচ্ছে করছে। তবে,থাকা কি হবে একসাথে আবার ?
জানি,হবে না।
নিঃসঙ্গতার বয়স শুরু হয়ে গেছে !!! 

