আর নয় হুজুগে, এবার উঠুন জেগে


 ফিলিপ হিউজ নামের একজন ক্রিকেটারের
মৃত্যু হল।অল্প বয়সে মৃত্যু,
খানিকটা অস্বাভাবিকভাবে বাউন্স বলের
আঘাতে।নির্ঘাতই ব্যাপারটা বিষাদময়।
তার জন্য আমাদের হাহাকার ছিল প্রবল।
গুগল বেচারার কাছ
থেকে ব্যাপকভাবে আমরা ফিলিপ হিউজের
লিংক খুজে নিয়েছি। তার ছবি ডাউনলোড
করেছি, আবার আপলোডও করেছি।
ইউটিউবে ভিডিও দেখেছি পুরনো ম্যাচের।
তার মৃত্যুর দিন এক ছোট ভাই,আমাকে ট্যাগ
দিয়ে স্ট্যাটাস দিল।লেখাটি ছিল এমন,
"আমার ভীষন প্রিয় খেলোয়াড় এর
মৃত্যুতে আমি খুব বেদনাতুর।ওর খেলার
প্রতি যে ভালোবাসা তা আমার আজীবন
থাকবে।Miss u & love u..... "
লাইক,কমেন্ট নয় কিঞ্চিত ব্যাতিক্রম
না করেই কল দিলাম।
আমি: 'ক' ,কেমন আছো?
ক: ভাই,এইতো ভাল।
আমি:সব কিছু ঠিকঠাক তো?
ক:জ্বি?
আমি :মন ভালো তো?
ক: আরে ভাই, পুরাই ফুর্তি মুডে।মধু মিয়ার
(হানি সিং) "পার্টি অল নাইট"
শুইনা নাচিতেছিলাম আর আপনে ফোন
দিলেন।
আমি : ভালোই ! কে জানি মারা গেল
বোধহয় ?
ক : আরে ক্রিকেটার ফিলিপ হিউজ আরকি !
আমি : ও আচ্ছা।সে কোন হাতি ব্যাটসম্যান
ছিলো ?
ক : ইয়ে মানে,আপনারে একটু পরে বলি।
কল কাইটা দিল।
বাবা টাশকি শেখ এর ফ্রেন্ড হওয়া সত্ত্বেও
আমি পিউর একখান টাশকি খাইলাম।
আমি জানতাম, ছেলেটা ক্রিকেট দেখে না।
তাই,কল দিছিলাম।
দেশ ঠান্ডা হইল।যাক ঘটনা শেষ।
৩০ তারিখ ফিলিপ হিউজের জন্মদিন ছিল।
দেখলাম তার প্রতি শ্রদ্ধা ও
ভালোবাসা দেখাতে আবারও
কেঁপে কেঁপে উঠলাম। একটি বারের জন্যও
দেখলাম না,দিলাম না তাকে শুভেচ্ছা অথচ
যিনি ছিলেন বাঙ্গালীর সিংহ পুরুষ,
বিজ্ঞানী, রয়েল সোসাইটির ফেলো স্যার
জগদীশ চন্দ্র বসু।উদ্ভিদ ও প্রানীর মধ্য
সামঞ্জস্য বের করে উদ্ভিদের প্রানের
সত্যতা প্রমান করলেন।মাইক্রো ওয়েভ
নিয়ে গবেষনা করেন
যা টেলিভশন ,রাডারের প্রযুক্তিতে ব্যবহৃত
হয়।ভুলেই গেলাম আমরা।
গতবছরও এমন ব্যাপারটি ঘটেছিল। পল
ওয়াকার নামের এক অভিনেতার
মৃত্যুতে আমাদের কান্নার ঝড় বয়েছিল।
পল ওয়াকার,ফিলিপ হিউজ মরিয়া প্রমান
করিল বাংলাদেশে তারা অসংখ্য ভক্ত
জন্মদিয়াছেন তাদের মৃত্যুর দ্বারা।২০১৩
সালে পল ওয়াকার ও ২০১৪ সালে ফিলিপ
হিউজকে বাংলাদেশ হতে গুগলে গিয়ে সার্চ
দেওয়া ব্যাক্তিদের মধ্য প্রথম সারির
দিকে পড়িবেন।
বাংলার ভূ-
খন্ডে বসবাসকারী আমরা বাংলাদেশী।
ভাষা ও সংস্কৃতিতে আমরা অন্য
জাতি থেকে ভিন্ন ও আলাদা।হুজুগের
মমাতলামীতে ও অন্য যেকোন
জাতি হতে আমরা নিশ্চিত ভিন্ন।এই
মাতলামীতে সরকারও
মাঝে মাঝে কর্মকান্ড শামিল করেন।
এইতো সেদিন আমরা রাজাকারের টাকায়
(দেশপ্রেম থেকে নয়,রেকর্ডের লক্ষ্য)
একসঙ্গে জাতীয় সঙ্গীত গাইলাম।
খোদারকসম, কান্না করেছিলাম সেদিন।
দেশদ্রোহীর টাকায় জাতীয় সঙ্গীতের
আয়োজন করতে হল আমাদের ?
জাতীয় সঙ্গীত গাইতে তো একটাকারও
প্রয়োজন ছিল না এবং কোন রেকর্ডেরও
প্রয়োজন ছিল না।আমরা ভালবেসেই
তা করব।খুব উপলদ্ধিতে গাইব।
এখন, আবার চলছে।নতুন রেকর্ডের প্রত্যাশায়
সামাজিক মাধ্যম প্রোফাইল পিকচার
হিসেবে জাতীয় পতাকা দেওয়া।
যারা ভেতরের ভালোবাসার তাগিদেই
দিচ্ছেন তাদের প্রতি আমার পরিপূর্ণ
শ্রদ্ধাবোধ।
পরিশেষ, কোন
ব্যাক্তিকে আমরা শ্রদ্ধা জানাবো ঠিকই।
কিন্তু, অতিমাত্রার অভিনয়ের প্রয়োজন
নেই।ব্যাক্তি হিসেবে আগে দেশের প্রকৃত
পন্ডিতদের জানতে হবে ও শ্রদ্ধাবোধ
রাখতে হবে।
মুক্তিযুদ্ধের সঠিক ইতিহাস
জানতে হবে আমাদের।
দেশকে ভালোবাসতে হবে।কারও কথায় কান
না দিয়ে চলুন সচেতন হয়ে উঠি।একাডেমিক
বইয়ের পাশে অন্যান্য বইয়েও চোখ বুলাই।
বুঝতে শিখি,পর্যবেক্ষণ
করতে শিখি,উপলদ্ধি করতে শিখি,মুক্তমনের
মানসিকতা বাসা বাধুক। শিরোনামের
বাক্যেই শেষ করব,
"আর নয় হুজুগে, এবার উঠি জেগে"

