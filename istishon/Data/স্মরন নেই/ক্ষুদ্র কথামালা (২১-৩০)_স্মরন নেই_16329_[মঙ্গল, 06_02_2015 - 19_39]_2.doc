ক্ষুদ্র কথামালা (২১-৩০)


২১. জাতীয় পরিচয়পত্র আছে ,
কিন্তু কথা বলার অধিকার নেই।
২২. সর্বাঙ্গে আবৃত করে,ঐ ক্যামেরায় বাক্সবন্দী করে সুখ লুটে নাও তুমি।আমি অন্ধের মত অন্ধকারে পড়ে থাকি। বোবার মত কিছু বলতে পারি না।প্রতিবন্ধীর মত শুধু কষ্ট অনুভূত হয় ! 
২৩. সৌন্দর্যকে পন্য করে তুলি আমরা।আকুতি-মিনতি কখনোই পেরে ওঠে না বলিষ্ঠ পশুর বিকৃত মনোভাবের কাছে।ঐ শীৎকারে থাকে নীল হেমলক। সময় যখন ঘুরে দাঁড়ায়, তা হয়ে যায় অনুভূতিহীন শব্দ।আর সৌন্দর্যগুলোর গায়ে লেপ্টে দেওয়া হয় একটি শব্দ,অপবিত্র। 
২৪. কুয়ার অন্ধকারে প্রদীপের আলোর মহিমা সইতে পারে না অবোধরা।রহস্যীকরনকে চিরন্তন ভাবে।মিথোগ্রাফি তাদের করে তোলে হিংস্র ও লোভাতুর চিত্তের আর নিয়ে যায় অজ্ঞতার স্বর্ণ শিখরে।আলো বিনাশ করতে না পেরে বর্বরতায় শেষ করে অভিযাত্রিক প্রধানদের।যাহোক, নিশ্চয়ই জরা-জীর্নতা ঝেড়ে পৃথিবী হবে সত্যম সুন্দরের পথে।
২৫. অভ্যন্তরে নিখাদ ভালোবাসা। কখনো বলা হয় না
আমাদের। আসলে সত্য কখনো ফরমালেটির ধার
ধারে না।লুকিয়ে থাকাই সত্যম সুন্দর।
২৬. দৃশ্য দেখে বিশ্ব হাসে !
মুখে বলে মুজিব,তাদের শিরায় শিরায় বহে মোস্তাক।
২৭. মিছে কায়,
মোহনে পড়ি মায়ায়,
আল-ফাল আপন ভুলে,
সর্বদা ঘুর-পাক খায়।
২৮. ফলের রস নয়,
সিগারেটের নিকোটিনই ভালো লাগছে।
২৯. মানব হলে পূর্ন হতে পারে না কেউ।তাদের ক্ষেত্রে শতভাগ শুদ্ধতা কাম্য নয়।পরিপূর্ণ ও পরিশুদ্ধ কেবলমাত্র ঈশ্বর ও তার প্রেরিত পুরুষগন।
৩০. নিরবিচ্ছিন্নতার থিওরেম আবিষ্কারের
নেশায় বুদ হয়ে শকুন হতে পারিনি।
কম্মতত্ত্বে আস্থা রেখে কালোযাদুকে
অস্বীকৃতি ! হালখাতার হিসেব করে দেখি
সিলিকনের চেয়ে হাইড্রোকার্বনই বেশি !

