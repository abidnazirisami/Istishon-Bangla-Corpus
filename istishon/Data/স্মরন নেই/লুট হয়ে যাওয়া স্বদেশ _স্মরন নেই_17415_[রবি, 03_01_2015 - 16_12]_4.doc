লুট হয়ে যাওয়া স্বদেশ 


যখন খুব ছোট,
তখনও কত শুনেছি,
বহি:দেশের গুনর্কীতনের কথা,
কখনো লাগেনি খানিকটা চোট,
আর বিন্দুমাত্র ব্যাথা।
স্বদেশ গৌরবের, স্বদেশ অহংকারের
মাঝরাতে স্বপ্নের ঘোরেও,
অভিযোগ ছিল না অপ্রাপ্তির,
নিভৃতে আনন্দে কাটাতে চেয়েছি,
আমার সবদিনগুলো এই ভূমিতে।
কত প্রতিমা ভাঙ্গার শব্দ শুনেছি,
পুড়ে যেতে দেখেছি অসংখ্য ঘর-বাড়ি,
আহত রূপ ব্যাহত করেছে আমায়,
তবু উড়ে পাড়ি দেবার অভিপ্রায় জাগেনি,
ন্যানো সেকেন্ডের জন্যও !
রামুতে মৈত্রীময় বুদ্ধকে ভস্ম করেছে,
আঘাত করেছে তার স্থানে স্থানে,
নিরস্ত্র,মৌন প্রতিবাদ জানিয়েছি,
আমি ভাঙ্গিনি,
দেশান্তর হওয়ার ভাবনা আসেনি।
ঐ দিন,
আমি প্লাটফর্ম থেকে ফিরেছি,
আমি প্রতিবাদের ভাষা হারিয়েছি,
অশ্রু বিসর্জনে রত হয়েছি,
ভেঙ্গে পড়েছি।
ভূখণ্ড ছাড়তে হবে কে যেন
বার বার বলছে !
দেশদ্রোহীদের আঘাতে,
অবলার মত শীৎকার ওঠে এখন,
সুকৌশলে,
চেতনা চেতনা খেলে বোকা বানায়,
আর তাদের দেয় আশ্রয়,
আমার স্বদেশ এখন মৌলবাদের,
আমার স্বদেশ এখন জঙ্গীবাদের।

