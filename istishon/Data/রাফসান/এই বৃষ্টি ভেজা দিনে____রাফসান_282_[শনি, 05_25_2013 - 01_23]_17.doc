এই বৃষ্টি ভেজা দিনে___


বিশ্বাস করো এই বৃষ্টি ভেজা দিনে তোমার কথাই বার বার মনে পরছে।তোমার হাসি,তোমার কান্না।শেষ যখন আমাদের দেখা হয়েছিলো তখন এই বৃষ্টির মতই অঝোরে অশ্রু গরিয়েছিল তোমার দু-চোখ থেকে।এই অঝোর বৃষ্টির মতই কাঁদতে কাঁদতে তুমি আমাকে বললে "বিদায়!দেখা হবে অন্য কোন ভুবনে"।আমি শুধু অবাক হয়ে তোমার অজানার উদ্দেশে যাওয়াটাই দেখলাম ফেরাতে পারলাম না তোমায়।মনে পড়ে,এক বছর আগে এই বৃষ্টি ভেজা দিনেই আমাদের প্রথম পরিচয় হয়েছিলো তারপর প্রেম।ভালই চলছিলো দিনগুলি।কিন্তু,আমাদের ভাগ্যে মনে হয় আমাদের বেশি দিন এক সাথে থাকার কথা ছিলো না তাইতো হটাৎ তোমার দেহের ভেতর ধরা পড়লো মরনব্যাধি অসুখটার অস্তিত্ব।ডাক্তার বাঁচার আশা ছেরে দিয়েছিল কারণ অনেক দেরি হয়ে গিয়েছিলো তখন।হাজারো বজ্রপাত ঘটলো যেন আমার মাথায়,কালো মেঘে ছেয়ে গেলো আমার মন।তারপর এক মাস,দু মাস করে কেটে গেলো ছয়টি মাস।তারপর,একদিন এক বৃষ্টি ভেজা দিনে আমার দু-চোখকে অঝোর বৃষ্টির মতন অশ্রু গড়িয়ে আমাকে একা রেখে চলে গেলে তুমি না ফেরার দেশে।আর আসলে না আমার মাঝে ফিরে।সেই তখন থেকেই যখন আকাশ ভেঙ্গে অঝোরে বৃষ্টি পড়ে তখন আমার মন টা ভেঙ্গে দু-চোখ দিয়ে বৃষ্টির মতো গড়িয়ে পড়ে অশ্রু।

