অচেনা কোন এক জন___


মন যখন আমার একলা ঘুরে বেড়ায় আমার নিজের মনের ঘোরে,তখন আমি খুজে বেরাই অচেনা কোন এক জনকে যে এসে হয়তো আমার এই একলা মনের সঙ্গি হবে।যখন সব জানা পথ এসে মিশে যায় কোন এক অজানা পথে,তখন আমি খুজে বেড়াই সেই অচেনা কোন এক জন কে যে এসে হয়তো আমার এই অজানা পথের পথ চলার পথিক হবে।আমার স্বপ্নের ক্যানভাসে আঁকা রঙ বিহীন ভাবলেশহীন ছবিটা যখন আমাকে বিমর্ষ করে দেয়,তখন আমি খুজে বেরাই সেই অচেনা কোন এক জন কে যে এসে হয়তো তার তুলির স্পর্শে হাজারও রঙে রাঙাবে আমার স্বপ্নের ক্যানভাস এর ছবিটিকে।যখন হাজারো ভাবার পরও আমি আমার লেখার পাতাটি হাজারো শব্দে সাজিয়ে তুলতে পারিনা,তখন আমি খুজে বেরাই সেই অচেনা কোন এক জন কে যে এসে হয়তো তার একটু কলমের ছোঁয়াতে হাজারো শব্দের তুফান চালিয়ে যাবে আমার এই লেখার পাতায়।
কিন্তু,অনেক খোঁজার পরও সেই অচেনা কোন এক জন আসে না।হয়না সে আমার এই একলা মনের সঙ্গী,হয়না সে আমার এই অজানা পথের পথ চলার পথিক,রাঙায় না আমার স্বপ্নের ক্যানভাসটিকে,হাজারো শব্দের তুফান চালায়না আমার লেখার পাতায়।তারপরও আমি প্রতিবার সেই অচেনা কোন একজনের আশায় বসে থাকি।

