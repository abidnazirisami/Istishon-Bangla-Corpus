একদিনের দেশপ্রেম___


একদিনের দেশপ্রেম শেষ আমাদের, ও না আসলে ভাষা প্রেম কালকে থেকে আবার নিজের প্রো-পিক বদলানি হবে। রাত থেকে শুরু হবে হিন্দি সিরিয়ালের কাহিনি দাবড়ানি। হায়রে বাঙালী শহিদ মিনার এর উপর আমাদের একদিনের এতো প্রেম না দেখাইলেই বা কি আসে যায়? শহীদ মিনার সেইটা আবার কি ইট পাথরের তৈরি চারটা খাম্বা? এর পিছনের ইতিহাস জানার আমার কি দরকার শুধু প্রতি একুশে ফেব্রুয়ারি আসলেই আমার ভাষা শহীদদের আর ভাষা দিবসের কথা মনে পরে। মাঝে মাঝে হয়ত এক দরদ ভরা বাংলিশ স্ট্যাটাস দেই "হে! ভাষা শাহীদেরা আমরা তোমাদের মিস করি উই নিড ব্রেভ পিপল লাইক ইউ নাও"।
চুলায় যাক আমার ভাষা প্রেম আর দেশ প্রেম। আমাদের প্রেম ত সকল অন্য দেশ আর অন্য মানুষ নিয়া। একুশে ফেব্রুয়ারি থাক পুরাতন দলিল পত্র আর নথিতে শুধু একুশ আসলেই খোলা হবে। পাগল ছিল নাকি রফিক, শফিক আর বরকতরা যে সাধারণ একটা ভাষার জন্য জীবন দিলো। আজকাল ত সবাই নিজের জীবন দেয় না বিনাকারনে খালি তারাই একমাত্র পাগল ছিল যারা নিজের জীবন হাঁসতে হাঁসতে দিয়ে দিলো এই ভাষার জন্য। পাগল ছিল নাকি তারা? না... তারা ঠিকি জানত তারা ১৪৪ ধারা ভাঙতে যাচ্ছে এবং তার জন্য তাদের মূল্য দিতে হবে হয়ত তাদের "জীবন"। কে জানে তারা হয়ত ভাবছিলও আজকে যদি আমরা আমাদের দাবি আমাদের ভাষা এই পশ্চিমা শাসকদের কাছ থেকে ছিনিয়ে না আনতে পারি আজকে যদি আমরা বিফল হই তা হলে আমরা এই বাঙালী জাতি সবসময় ঐ পশ্চিমা শোষকদের কাছে শোষণ হব। আজকে যদি আমরা প্রতিবাদ না করি এই শোষকদের বিরুদ্ধে তাহলে এরা আমাদের আর আমাদের পায়ে দাড়াতে দিবে না দাবায় রাখবে আমাদের আজীবন। তাই আমাদের তাদের বিরুদ্ধে সোচ্চার হতে হবে দাবি আদায় করতে হবে আমাদের। আমাদের ভাষার জন্য আমাদের অস্তিত্ব এর জন্য। বাঙালী অস্তিত্ব যেই বাঙালী অস্তিত্ব এর জন্য পরবর্তীতে আমাদের মহান মুক্তিযুদ্ধ। যেই মুক্তিযুদ্ধের প্রথম বীজ রপন হয় এই বায়ান্নর ভাষা আন্দোলনে... এবং, ঐ বায়ান্ন এখনো সাহস প্রেরন করে আমাদের সকল আন্দলনের। সারা পৃথিবীতে পরিচয় দেয় আমাদের বাঙালী জাতি হিসেবে যে জাতির গৌরবোজ্জ্বল ইতিহাস তাদের কে মাথানোয়াবার শিক্ষা দেয় নাই কখনো। 

