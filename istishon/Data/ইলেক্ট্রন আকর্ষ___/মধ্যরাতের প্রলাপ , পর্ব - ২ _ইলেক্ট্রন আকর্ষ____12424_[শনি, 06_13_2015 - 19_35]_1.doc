মধ্যরাতের প্রলাপ , পর্ব - ২ 


১) চিতা(cheetah) , লেপার্ড(leopard) , জাগুয়ার(jaguar) এই তিন প্রাণীরই বাংলা নাম একটা, সেটা চিতাবাঘ। তিনজনই বেড়াল পরিবারের সদস্য হলেও,তিনজনেই আলাদা প্রজাতি। তিনজনের চেহারা সুরতেও ব্যাপক পার্থক্য।
বিড়াল পরিবারের বড় সদস্যদের(যাদের BIG CATS বলা হয়)মধ্যে বাঘ এবং সিংহের পরে জাগুয়ার হচ্ছে সবচেয়ে বড় বিড়াল, বিশাল আকৃতিই একে বাকি দুই চিতাবাঘ নামধারীর থেকে আলাদা করেছে,সাধারণত পূর্ণবয়স্ক জাগুয়ারের ওজন ৭০-১০০কেজি এর মধ্যে থাকলেও সবচেয়ে বড় যে জাগুয়ার পাওয়া গিয়েছিলো তার ওজন রেকর্ড করা হয়েছিল ১৫৮কেজি,লেজ সহ ধরলে এরা দৈর্ঘ্যে ৬ ফুটের উপরে চলে যায়,আর উচ্চতা ২.৫ ফুট। এদের কামড়ের ব্যাপক সুখ্যাতি রয়েছে,সবচেয়ে শক্তিশালী কামড় যাহারা বসাতে পারে তাদের মাঝে জাগুয়ার চতুর্থ,বলা বাহুল্য লিস্টের প্রথম তিনজন বিড়াল জাতীয় প্রাণী নন। এদের লেপার্ড থেকে আলাদা করার আরেকটা উপায় হচ্ছে এদের গায়ের কালো ছোপ,এদের গোল গোল প্রায় বৃত্তাকার ছোপগুলোর মাঝখানে কালো কেন্দ্র থাকে। যা লেপার্ডের থাকে না।
ও আরেকটা ব্যাপার এদের শুধু আমেরিকা মহাদেশেই পাওয়া যায়, সুতরাং আপনি বাংলাদেশে থাকলে আপনার বাসার পাশেই এই চেহারার কাউকে দেখলে দুটা কাজ করবেন,
এক - অবশ্যই বুঝে নিবেন তিনি জাগুয়ার নন,হয় চিতা নয় লেপার্ড এবং দুই-জান হাতে নিয়ে একটা দৌড় দিবেন কারন চিতা(cheetah) আসলেই মানুষখেকো কি না এ নিয়ে সন্দেহ থাকলেও লেপার্ডের ক্ষেত্রে কোন সন্দেহ নেই।।
এবার আসি লেপার্ড এর ব্যাপারে,লেপার্ড এবং জাগুয়ারের চেহারায় এতই মিল যে এদের আলাদা করা খুব কঠিন, ছোপের ব্যাপারটা আগেই বলেছি,এবার আসছি চেহারার ব্যাপারে। জাগুয়ারের বিশাল কপাল এবং চওড়া একখানা চোয়াল রয়েছে,যাহা তাকে বড় শিকার দেখতে এবং কামড়াতে সাহাজ্য করে, লেপার্ড সাধারণত ছোটখাটো প্রাণী শিকার করে,তাই তাদের বিশাল কপাল এবং চোয়াল না থাকলেও চলে, এবং নেই ও। এদের ওজন ৯০কেজি পর্যন্ত টেনেটুনে যেতে পারে(তাও হাজারে একজনের)। দৈর্ঘ্য এদের ৫ ফুটের নিচেই থাকে,উচ্চতা ২.৫ ফুট পর্যন্ত যায়।
এবার আসছি চিতার ব্যাপারে, এদের দেখলেই বাকি দুইজন থেকে খুব সহজেই আলাদা করা যায়। দেখলে এদের ব্যাঘ্র জগতের মাইকেল ফেলপ্স বলে মনে হয়। এরা খুবই দ্রুতগতির কিন্তু স্বভাবে নিরীহ। চিতা লম্বা চওড়ায় অন্য দুজনের মতো হলেও প্রকৃতি এদের সৃষ্টি করেছে খুব দুর্বল করে। ওজনে সরবোচ্চ ৭৫কেজি পর্যন্ত যেতে পারে এরা। ছোট্ট চোয়াল এবং প্রায় কাজে আসে না এমন ছোট্ট থাবা দিয়ে এরা সাধারণত ছোট খাটো প্রাণীই শিকার করে যাদের ওজন ৪০ কেজির নিচে। বিশাল দেহের তুলনায় ছোট্ট মাথা এবং শুকনো পা এদের অসহায়তাই প্রকাশ করে। পায়ের নখ সবসময় বেরিয়ে থাকে বলে অনেকের ধারনা এরা কুকুর জাতীয় প্রাণী, কিন্তু এরা বিড়াল পরিবারেরই সদস্য। নাকের দুপাশে লম্বা কালো দাগ এদের অন্য দুই চিতাবাঘ নামধারীর থেকে আলাদা করে চিনতে সুবিধা করে দেয়। চিতা acinonyx গণের একমাত্র জীবিত সদস্য,এবং এ কারনেই হয়তবা চিতা একমাত্র বিগ ক্যাট যারা গর্জন করতে পারেনা।
২)Crocodile এবং Alligator দুটি প্রাণীরই বাংলা নাম কুমির, যথারীতি এরা আলাদা প্রাণী। এদের পার্থক্য অবশ্য সহজেই ধরা যায়, এলিগেটর এর চোয়াল ইংরেজি U অক্ষরের ন্যায় এবং নিচের চোয়ালের দাঁত গুলো দেখা যায় না। অপরদিকে ক্রোকোডাইলের চোয়াল V আকৃতির এবং এদের মাহাশাল্লাহ সব দাঁত ই দেখা যায়(এদের দিয়েই টুথপেস্টের বিজ্ঞাপন করানো উচিৎ)। এলিগেটর এর বসবাস শুধু আমেরিকা মহাদেশ এবং চায়নার অল্প কিছু অঞ্চলে হলেও ক্রোকোডাইল পৃথিবীর মোটামুটি সব দেশেই পাওয়া যায়।
অতএব, আপনার বাসার পাশের পুকুরে এই চেহারার প্রাণী দেখা গেলে যথারীতি দুটো জিনিস ভেবে নিবেন, এক-ইহা এলিগেটর নয়,ক্রোকোডাইল, দুই- পানিতে নামলেই এই প্রাণীর পেটে যাওয়া অনিবার্য,কারণ দুই কুমির নামধারীর মধ্যে ক্রোকোডাইল এলিগেটরের চেয়ে অনেক বেশি হিংস্র এবং আক্রমনাত্মক। 
৩)ছুঁচো(অনেকে চিকা বলতে স্বাচ্ছন্দ্য বোধ করেন) এবং ইঁদুর এর চেহারায় ব্যাপক মিল। ছোটকাল থেকেই শুনে আসছি দুটো একই জাতীয় প্রাণী। দুঃখজনক হলেও সত্যি এরা সম্পূর্ণ আলাদা জাতের প্রাণী, ইঁদুর জাতীয় প্রাণীদেরকে রোডেন্ট(Rodent) বর্গের অন্তর্ভুক্ত করা হয়,যাতে প্রাণীজগতের সবচেয়ে বেশি প্রজাতির প্রাণীর অবস্থান । ছুঁচো এই বর্গের বাসিন্দা তো নয়ই এর কাছাকাছি বর্গের কোন বাসিন্দাও নয়, ছুঁচোর আত্মিয় স্বজনদের(ওই জাতীয় প্রাণী)বেশিরভাগই মাটির নিচে বসবাস করে এবং চোখে খুব কম দেখে বা অন্ধ, এদের বর্গের নাম সোরিকমরফা(Soricomorpha)।
৪)কোয়ালা ভালুক জাতীয় বা বাঁদর জাতীয় প্রাণী নয়, এদেরকে অন্তর্ভুক্ত করা হয়েছে মারসুপিয়াল বর্গে, এই মারসুপিয়াল বর্গে আরো অনেক বিভ্রান্তিকর প্রাণীর অবস্থান রয়েছে যেমন ক্যাঙ্গারু,ওমব্যাট,পসাম এবং বিখ্যাত প্রাণী তাসমানিয়ান ডেভিল।
৫)পান্ডা নামটা শুনলেই মনে ভেসে আসে সাদা রঙের ভালুক জাতীয় খুব সুন্দর একটি প্রাণীর চেহারা,কিন্তু পান্ডা নামটি প্রকৃতপক্ষে সৃষ্টি করা হয়েছিল লাল পান্ডাদের জন্য। সাদা পান্ডাদের বলা হয় জায়ান্ট পান্ডা(Giant Panda) এবং এরা ভালুক জাতীয় প্রাণী, অপরদিকে লাল পান্ডা(Red Panda) হচ্ছে রেকুন জাতীয় প্রাণী,একই পূর্বপুরুষ থেকে রেকুন আর লাল পান্ডাদের সৃষ্টি হওয়া সত্ত্বেও কোন এক অদ্ভুত কারণে রেকুনদের বাস আমেরিকা মহাদেশে এবং লাল পান্ডাদের শুধু হিমালয়ের আশেপাশের অঞ্চলে দেখা পাওয়া যায়।।
আগের পর্বের জন্য এখানে গুতা দেন
(চলবে)

