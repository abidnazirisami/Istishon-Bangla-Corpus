আমি ভাবছিলাম 


আমি ভাবছিলাম -
আমিতো ভাবছিলাম অনেকদূর চলে যাবো।
তাকে তাঁর জীবনে আনন্দে থাকতে দেখে ,
তাঁর মাঝে অতীতের সকল স্মৃতি মুছে যেতে দেখে,
আমিতো ভাবছিলাম অনেকদূর চলে যাবো। 
আমিতো ভাবছিলাম -
একটা মানুষ কিভাবে ভুলে যায়, সেই প্রতিশ্রুতির কথা?
কিভাবে ভুলে যায় সেই মুহুর্তের কথা।
যা দুজনে দুজনের হাতে হাত রেখে,
চোখে ভালোবাসা মেখে, ভবিষ্যৎ দিনগুলোর স্বপ্ন দেখেছিলাম।
যে মুহুর্ত কাটিয়ে ছিলাম, যেই ওয়াদা করেছিলাম, যেই স্বপ্ন দেখেছিলাম,
তা শুধুমাত্র কথার কথার হতে পারে না।
নির্ঘুম কাটানো ফোনালাপের সেই রাতগুলো শুধুমাত্র মিথ্যে টাইম পাস হতে পারেনা।
যখন এগুলো কিছুই মিথ্যে হতে পারেনা তাহলে
সে কিভাবে একাকী নতুন জীবনে সুখি হতে পারে?
তবে আমিতো ভাবছিলাম -
আমি ভাবছিলাম সে কখনও ফিরে এলে
আমি মুখ ফিরিয়ে নেব, পাশ কাটিয়ে চলে যাবো আমার গন্তব্যে।
হ্যাঁ! হ্যাঁ! সামনের বার আমি তাই করবো।
আমি তাকে বুঝিয়ে দেবো - "যে অনেক ভালোবাসতে পারে, সে অনেকদূরও চলে যেতে পারে"। 
হ্যাঁ! আমি তাই করব! হ্যাঁ আমি তাই করব! তবে পারব তো?
প্রতিবার এই স্নায়ুযুদ্ধের খেলায়, আমিই পরাজিত হই।
এইমাত্র শপথ নেই যে তাঁর ছায়াও মারাবো না আবার পরমুহুর্তে সেই শপথ ভেঙ্গে ফেলি।
কেমন বেহায়াপানা এই ভালোবাসায় ! কেমন বেহায়াপানা এই ভালোবাসায়!
যা লাজুক ছেলেটিকেও নির্লজ্জ, বেহায়া, মেরুদন্ডহীন বানিয়ে ফেলে।
আমিতো ভাবছিলাম! হ্যাঁ আমি তো অনেককিছুই ভাবি -
এমনি বিছানায় শুয়ে শুয়ে ভাবছি আর ভাবছি কি হঠাৎ
হঠাৎ আমার সেলফোনের রিংটোন বেজে উঠলো
রিসিভ করার পর সেই পরিচিত কন্ঠ বলে উঠে - "কেমন আছো"?
ঠিক সেই মুহুর্তেই এতক্ষন ধরে যা যা করব ভাবছিলাম তা সবকিছুই
শুধুমাত্র একটা তাঁর মুখ হতে নিঃসৃত একটি বাক্যের কাছে মিলিয়ে গেলো। 
আমার ইচ্ছেগুলোর মতই আমার ভাবনাগুলো সব সময় ভাবনাই থেকে যায়।
বাস্তবে রুপান্তরিত হয়না! কখনই সত্যি হয়না।
#অন্তর_মাশঊদ 

