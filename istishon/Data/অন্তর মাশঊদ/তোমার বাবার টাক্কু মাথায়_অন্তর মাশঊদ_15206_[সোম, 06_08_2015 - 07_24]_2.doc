তোমার বাবার টাক্কু মাথায়


তোমার বাবার টাক্কু মাথায় - বিন্দু বিন্দু ঘাম,
ভুলবশত উনি পেলেন যখন - আমার দেওয়া খাম।
তোমার সাথে আমার প্রেম - এটাই ছিল কারন,
সেদিন হতে আমার সাথে - তোমার চলা বারণ। 
তখন থেকেই চলছে পাহারা - তোমার প্রতি নজর,
বডিগার্ড নিযুক্ত করলেন উনি - "নামটা ব্যাটার ফজর"!
সর্বদা তোমার সাথে সাথে - ফজর ব্যাটা থাকে,
লোহার খাঁচায় যেন তুমি - এভাবে আগলে রাখে। 
এদিকে তোমার সাথে আমার - কোন দেখা নাই,
পারলে আমি তোমার বাসায় - দেখতে ছুটে যাই।
তোমার বাবার ভয়ে কত - লুকিয়ে করব প্রেম?
ইচ্ছে করে মাথা দেই - চাকার নিচে ট্রেন।
গলিতে একদিন ফজর ব্যাটাকে - একলা বাটে পাই,
বন্ধুরা মিলে দিলাম ছ্যাচা যে - সে হতে ব্যাটা আর নাই।
কাজী অফিসে নিয়ে গেলাম তোমায় - আমায় পড়ালে যখন মালা,
সেদিন হতে তোমার বাপ শ্বশুর আর - ভাই হলো আমার শালা।
#অন্তর_মাশঊদ 

