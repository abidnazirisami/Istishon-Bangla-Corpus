পরকীয়া না আপনকীয়া 


শান্ত - দোস্ত, দেখ! আমার নিউ জিফের ছবি। সিটি কলেজের সবচেয়ে কিউট মাইয়াটাই আমার জিএফ!
আমি - আবার? এই বেহায়া! কয়দিন আগেই না কান্দাকাটি করলি আগেরটার জন্য।
শান্ত - আগের কথা বাদ দে। দেখনা অনেক কিউট না?
আমি - তো আমি কি করুম? আমার বউ যে বাংলাদেশের হবু প্রধানমন্ত্রী তোরে একবারও কইছি?
শান্ত - চেতস কেন?
আমি - না চেতুম না? যখনি তোর লগে দেখা হয় খালি এক বালের প্যাঁচাল।। আর কত প্রেম করবি বলতো? একেরপর এক রিলেশন করছিস, আর ছ্যাকা খাচ্ছিস।। তারপরও শিক্ষা হয়না? :/
শান্ত - আগেরগুলো ভালো ছিলনা। আমারে না আমার টাকারে ভালোবাসত। কিন্তু রোদেলা একদম আলাদা।
আমি - এই কথাও আগেরগুলার ক্ষেত্রেও কইছিলা। তোর আল্লাহর দোহাই লাগে প্রেম ট্রেম না কইরা একটা বিয়া কইরা সংসারী হইয়া যা। নয়তো কয়দিন পরপর তোর কান্দাকাটি আমার ভালো লাগেনা। আর হ্যা! দয়া কইরা তোর জিএফের কোন গল্প আমার কাছে আইসা কইবি না।
[১ সপ্তাহ পর - আড্ডাখানায় ]
আমি - তোর ফোনটা দে তো! আমার ব্যালেন্স নেই। আম্মিকে ফোন করতে হবে।
শান্ত - এই নে।
আমি - কিরে নরমাল ফোন কেন? তোর I phone 6 কই?
শান্ত - কমুনা। কইলে রাগ করবি।
আমি- আরে ব্যাটা রাগ করুম কেন? হারাইয়া ফেলছস?
শান্ত - নাহ! আর বলিস না। রোদেলা বেচারীর ফোনটা তো নষ্ট হয়ে গেছে। বেশ কান্না করছিলো। ওর বাপি ওকে একটা নরমাল সেট দিয়ে বলেছে। এখন আর কোন সেট কিনে দেবেনা। এত কিউট একটা মেয়ের হাতে নরমাল সেট মানায় দোস্ত বল? তাই আমি আমারটা তাকে দিয়ে দিয়েছি।
আমি - ওরে প্রেমরে মামা। জগতে সব মাইয়াই যদি তোর মত জিএফ পেতো। :/ 
[ ২ মাস পর - অনেকদিন পর আড্ডাখানায় ]
রিয়াদ - তোর আর শান্তর কি হয়েছে রে? দুজনেই আসিস না?
আমি - রিয়াদ! শান্তকে একটা ফোন দিয়ে এখানে! আসতে বল! অনেকদিন দেখিনা ব্যাটারে। আমি যে এখানে আছি বলিস না। বললে আসবে না। 
আমি আর রিয়াদ এক টুলে বসে আছি। শান্ত অন্য টুলে, মেয়েদের মত মুখ বাঁকিয়ে অন্যদিকে।
আমি - কিরে ব্যাটা কথা কবিনা নাকি?
শান্ত - তোর সাথে কোন কথাই নাই। তুই আমারে ফেসবুক থাইক্কা ব্লক মারছস। কোন কারন ছাড়াই। আর রিয়াদ তুই মিথ্যা কথা কইলি কেন? কইলে আমি জীবনেও এখানে আসতাম না। যেই লোক নিজের বন্ধুরে ব্লক মারে তার সাথে কোন সম্পর্ক রাখুম না। [বেশ ইমোশনাল হয়ে] 
আমি পকেট থেকে মোবাইলটা বের করে শান্তকে দেখিয়ে বললাম,
ফোনটা চিনিস?
শান্ত - এইটা তুই কই পাইলি? এইটা তো আমি রোদেলাকে গিফট করেছিলাম? [বেশ অবাক হয়ে]
আমি - "তাহলে শোন পুরো ঘটনাটা -
প্রায় দুই মাস আগে যেদিন তুই বললি তোর ফোনটা রোদেলাকে দিয়েছিস সেদিন আমার সন্দেহ হয়েছিল। কারন একটা ভালো মেয়ে রিলেশনের এক সপ্তাহের মাথায় বিএফের কাছ হতে এত দামী উপহার নিবেনা। এখন তুই বলবি রোদেলাতো ফোন চাইনি তোর কাছে। তুই নিজে দিয়েছিস। হ্যা। চাইনি তবে এমনভাবে ইমোশনালি কথাগুলো বলেছিল যাতে তুই বাধ্য ফোনটা দিয়ে দিস।
যাইহোক, সেদিনের পরে আমি ফেসবুকে রোদেলার ফেসবুক আইডি খুঁজে বের করি। চেক করে দেখি রিলেশন স্টাটাস সিংগেল। রিলেশন করছে এমন একটা মেয়ে সিঙ্গেল দুইটা কারনে দিবে। এক পারিবারিক কারনে আর দুই মনের ভিতরে হারামীপানা থাকলে। পরীক্ষা করার জন্য আমি তোকে ব্লক মেরে রোদেলাকে রিকু দেই যাতে সে টের না পায় আমি তোর বন্ধু । সে আমাকে এড করে। পটার মেয়ে দেখলেই বুঝা যায় বন্ধু। এরপর তাকে ইম্প্রেস করার জন্য যা কিছু করার প্রয়োজন করি। একসপ্তাহ পর বন্ধুত্ব হয় এরপর মিট করি। নিজেকে বড়লোকের পুত্র জাহির করতে মিট করার দিন পল্টুর গাড়ি নিয়ে গিয়ে বলেছি আব্বুর গাড়ি আর পল্টুকে বানিয়েছিলাম ড্রাইভার। গাড়ি দেখেই মাইয়ার মাথা ঘুরছে। রাতেই দেখি সে নিজেই আকার ইঙ্গিতে আমাকে রিলেশন করার ইঙ্গিত দিতে থাকে। এরপর শেষ মেশ হয়েই যায় রিলেশন। এরপর প্রায় বেশ কয়েকদিন আমি ওর সাথে মিট করি অবশ্যই গাড়ি নিয়ে। আমি ওর কাছে তোর ফোনটা সহ আরও দুইটা দামী ফোন দেখি। যখনই তোর সেট দেখতাম তখনই আমার কলিজাটা পুইড়া যাইতো দোস্ত।
যাইহোক, গত পরশু রোদেলাকে আলাদা সিম দিয়ে কল করে বললাম যে, আমার সেটটা হারিয়ে গেছে। আব্বু বলেছে এই মাসে আর কিনে দেবেনা। কারন গত দুইমাসে ৪ বার ফোন হারিয়েছি। তোমার সাথে কয়েকদিন কথা বলতে পারবনা তাঁর সাথে। গতকালকে অন্য নাম্বার দিয়ে ফোন দিলে সে কান্না শুরু করে দেয় এবং বলে তাঁর সেটটা যেন আমি নেই। আমি না না বললেও জোর করে আজ তোর সেটটাই আমাকে দেয়।" আর আমারো মিশন কমপ্লিট হয়।" 
শান্ত তখনও আমার দিকে অবিশ্বাসের চোখে তাকিয়ে আছে।
আমি - কিরে বিশ্বাস হচ্ছেনা। রোদেলাকে ফোন দিচ্ছি।
"হ্যালো রোদেলা! কি করছ বাবুনি?
রোদেলা - আর বলনা বাবু ! আজকে যেই রোদ ছিল বাহিরে। বাহির হতে এসেই মুখে বরফ কুঁচি ঘষছি। আচ্ছা পরে কথা বলি কেমন?
আমি - আচ্ছা বাবুনি। উম্মাহ!
রোদেলা - উম্মাহ! 
আমি - এবার কি বলবি বল?
শান্ত - তুই একটা অমানুষ। বন্ধুর জিএফের সাথে । ছিঃ ছিঃ [ বলেই ভেজা কন্ঠে ]
আমি - হুম তোর ভালোর জন্যই অমানুষ হলাম। তোর তো আমারে ট্রিট দেওয়া উচিত, এক ছলনাময়ীর কাছ হতে তোর I phone 6 উদ্ধার করে দিলাম। নাহলে দিনে দিনে যেই হারে তোকে ভাঙ্গিয়ে খাচ্ছিলো।
তুই আমার আপন মানুষ তাই তোর জিএফের সাথে "আপনকীয়া" করলাম। একবার ভেবে দেখতো এখনই তুই আপনকীয়া সহ্য করতে পারছিস না, এই মেয়ের সাথে যদি তোর বিয়ে হতো [যদিও বিয়ে করত না] তাহলে অন্য পুরুষের সাথে পরকীয়া করত। তখন তোর আত্মহত্যা করা ছাড়া উপায় থাকতো? 
যাইহোক, ফোনটা কি নিবি? না নিবিনা? তাহলে আমিই রেখে দিলাম। [পকেটে ঢোকাতে যাব! শান্ত খপ করে ফোনটা কেড়ে নিলো। ]
শান্ত - ধন্যবাদ দোস্ত। তুই আমাকে বড্ড বাঁচা বাঁচালি।
আমি - মিষ্টি কথায় মন ভরবে না। রোদেলাকে যেমন রেষ্টুরেন্টে গ্রীল খাওয়াতি তেমন আমাদেরকেও খাওয়া।
আর শোন তোর বিয়ের জন্য আমি মেয়ে খুঁজছি। তোকে আর প্রেম পিরিতি করতে দিবনা। 
এই শুনে ওরা দুজন হাসতে লাগল, সেই সাথে আমিও। অনেকদিন প্রান ভরে হাসিনি।
জীবন আসলেই অনেক মধুর। তবে মাঝে মাঝে তাতে "বিষ" শ্রেনীর মানুষ ঢুকে পড়ে। এদের হতে সবসময় আমাদের সাবধান থাকতে হবে। 
#অন্তর_মাশঊদ

