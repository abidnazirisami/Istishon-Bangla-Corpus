হেফাজতে ইসলাম এবং কিছু প্যাচাল


আপনারা হয়তো এই ভিডিওটা অনেকেই দেখেছেন। কারণ এটি বেশ আগেই ফেইসবুকে পোস্ট করা হয়েছিলো। তারপরও আবার দিলাম। যারা দেখেননি তারা দেখে নিন আর যারা ভুলে গেছেন তারা দেখে নিন আরেকবার। তারপর ভাবুন তো, এই বাবুনগরী সাহেব ঠিক কি বোঝাতে চেয়েছেন? উনি যেভাবে কথাগুলো বললেন, সেটা কি আল্লাহর নবী-রাসূলদের সাথে আহমেদ শাফীর তুলনা নয়? খুব খেয়াল করে শুনুন তো, উনার কথা ঠিক কি নির্দেশ করে...?
এখানে ক্লিক করে ভিডিও দেখুন বা সরাসরি এম্বেড থেকেও দেখতে পারেন

এই প্রসঙ্গটা টানলাম কারন সম্প্রতি সাভার দুর্ঘটনার প্রেক্ষীতে হেফাজতে ইসলামের পক্ষ থেকে একটা বক্তব্য দেয়া হয়েছে। বক্তব্য পড়ুন এইখানে।
মাঈনুদ্দিন রুহী যা বললেন তা মোটামুটি এইরকম, ‘আমরা রাজনৈতিক দল নই। আমরা আল্লাহ ও তার রসুলের বাহিনী। সরকার নাস্তিকদের পক্ষ হয়ে আল্লাহর এ বাহিনীর সঙ্গে যুদ্ধ ঘোষণা করেছে। এর ফলে সরকারের উপর একের পর এক গজব নাযিল হচ্ছে। অবিলম্বে সরকার তওবা করে আহমদ শফীর ‘মুরিদ’ না হলে ‘ফটিকছড়ি’ ও ‘সাভার’র চেয়ে ভয়াবহ গজব নাযিল হবে।’
এই বক্তব্য নিয়ে অনেক কথাই বলা যায়।
কিন্তু আসলে মানে টা ঠিক কি? রানা প্লাজা ধ্বস হয়েছে আল্লাহর গজবে? ধরলাম তাই। তাহলে গজবের জন্য আল্লাহর কাছে দোয়া(উনারা বলেন খতমে জালালী) করেছে কে? আহমেদ শাফী এবং তার চ্যালা-প্যালা?
কাহিনী অতি পরিষ্কার। এই গন-হত্যাকান্ডের জন্য দায়ী হেফাজতে ইসলাম তথা আহমেদ শাফী। তার এবং তার সাঙ্গপাঙ্গ দের অবিলম্বে গ্রেফতার করে মৃত্যুদন্ড দেয়া হোক!
এখানে আরেকটা কথা বলাই যায়। হেফাজতে ইসলাম নাকি একশ ব্যাগ রক্ত দিয়েছে আহত মানুষদের জন্য। কবে জানি শুনেছিলাম যে তাদের লক্ষ লক্ষ অনুসারী! লক্ষ লক্ষ অনুসারীদের গায়ে মাত্র একশ ব্যাগ রক্ত?
হেফাজতের অনুসারীরা খুব সম্ভবত অপুষ্টিতে ভোগে। তাদের অবিলম্বে পুষ্টিকর খাবার-দাবারের ব্যাবস্থা করা হোক!
সব শেষে এই ছবিটা দেখুন। এখানে সাভারে কর্মরত এক হেফাজত কর্মী কাজ করতে করতে অসুস্থ হয়ে গেলে গনজাগরণ মঞ্চ তাকে চিকিৎসা প্রদাণ করে। নাস্তিকের দলের হাতে চিকিৎসা নিলে ঈমান এর কোন ক্ষতি হয় কিনা আমার জানা নেই। আহমেদ শাফী কখন আবার কোন ফতোয়া জারি করে বসেন!

