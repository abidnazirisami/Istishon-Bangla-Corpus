আলহাজ্জ কুতুবউদ্দিন ও একটি কনফিউশনের গল্প


গল্পটা বলার আগে একটা হাদিস বলে নেই আপনাদের।
হযরত আবু হুরাইরা (রা) থেকে বর্ণিত; তিনি বলেছেনঃ আমি নবী করিম (সা)কে বলতে শুনেছি, যে ব্যক্তি আল্লাহর উদ্দেশ্যে হজ্জ সমাপন করলো এবং হজ্জ সমাপনকালে কোন প্রকার অশ্লীল কথা ও কাজে কিংবা গোনাহের কাজে লিপ্ত হলোনা, সে সদ্যজাত শিশুর ন্যায় নিষ্পাপ হয়ে প্রত্যাবর্তন করলো। ( বুখারী)
এই হাদিসটা একটি সহিহ হাদিস।তা নিয়ে যেমন আমার কোন সন্দেহ নেই, আপনাদেরও থাকার কথা না। হাদিসের বর্ননাকারী এবং সংকলনকারী'র নামের দিকে তাকান আরেকবার।
এইবার মূল গল্পে আসি।
এক গ্রামে এক মোড়ল থাকতো। নাম ছিলো তার কুতুবউদ্দিন। কিভাবে কিভাবে যেন তার অনেক ক্ষমতা হয়ে গিয়েছিলো। সে শত-হাজার অন্যায়-অবিচার করতো। এমন কোন অপরাধ নেই যা সে করতোনা। সবাই তার অন্যায় মুখ বুজে সহ্য করতো। কেউ তার বিরুদ্ধে মুখ দিয়ে "ওয়ান" কিংবা "টু", কোন শব্দই বের করতোনা। কেন যে কেউ তার অন্যায়ের বিরুদ্ধে কথা বলেনা তা কেউ জানতোনা; শুধু জানতো যে কথা বললেই সবার রবি; মানে ঘ্যাচাং হয়ে যাবে। তাই সবাই এক-প্রকার মেনেই নিয়েছিলো যে এই কুতুব না মরলে তাদের আর রক্ষা নেই! তাই সবাই তার মৃত্যু কামনা করেই ক্ষান্ত দিত। কিন্তু প্রাচীন বাংলা প্রবাদ সত্যি করে দিয়ে কখনোই কুতুবউদ্দিন নামক গরুটি শকুন-রূপী গ্রামবাসীদের দো'য়ায় মরতোনা!
সে গ্রামেরই এক গরীব মহিলা হলো ব্যাটরিনা। পুরো নাম ব্যাটরিনা বাইফ। মধ্যবয়ষ্ক সেই মহিলার একমাত্র কন্যা লীপিকা লাড়ুকোন। বয়স ১৬ বছর ৩ মাস। বাবা আলমান আন মারা গেছে প্রায় এক বছর হতে চললো।
তো অনেক দুঃখ কষ্টে দিন পার করে ব্যাটরিনা আর লীপিকা। লীপিকা প্রতিদিন বইগুলো হাতে করে নিয়ে স্কুলে যায়; আর কুতুব আহরুখ এর চায়ের দোকানে বসে চা খায় আর লীপিকার জন্য অপেক্ষা করে। লীপিকা আসতেই সে লুঙ্গী কাছা দিয়ে লাফ দিয়ে উঠে দাঁড়ায়। তারপর লীপিকার পেছন পেছন শীষ দিতে দিতে পিছু নেয়। ভয়ে আধ-মরা হয়ে যায় লীপিকা। কিন্তু কিছু বলতে পারেনা। রাস্তার সবাই তখন পকেট থেকে টিনের চশমা বের করে চোখে দিয়ে হাটাহাটি করে।
এমনই এক টিপিকাল দিনে কুতুব লীপিকার পিছু নিয়েছে। কিছুদূর যেতেই হঠাৎ লীপিকার হাত ধরে টান দিয়ে কুতুব রাস্তার পাশে নামিয়ে নিয়ে আশে। পাশেই কুতুবের মালিকানাধীন পাটক্ষেত। লীপিকাকে নিয়ে সে ঢুকে গেল পাটক্ষেতে। আগেই সে সেখান থেকে সব লোক সরিয়ে নিয়েছিলো। লীপিকা তখন চিৎকার করছিলো বলে রাস্তার সবাই বিরক্ত হয়ে চোখে টিনের চশমার পাশাপাশি কানেও হেডফোন গুঁজে স্বস্তির নিঃশ্বাস ফেলেছিলো।
ফলে যা হওয়ার তাই হলো।
কিন্তু কেউ বিচার চায়নি। এর আগেও কুতুবের হাজারও অন্যায়ে কেউ বিচার চায়নি। এইবারই বা চাইবে কেন? কার কাছেই বা চাইবে?
ব্যাটরিনার স্বামী নেই বলে তাদের পক্ষে জোরও নেই কোন। লীপিকা আর ব্যাটরিনা সারাদিন-রাত কাঁদে। কিন্তু কোন ফল হয়না!
সেখানকার জামে মসজিদের ইমাম সামীর সান ছিলো লীপিকার বাবা আলমান এর ঘনিষ্ঠ বন্ধু। সে লীপিকাকে আর তার মা'কে অভয় আর সান্তনা দিয়ে বলতো, "উপরে আল্লাহ আছেন! তিনিই এর বিচার করবেন! শেষ বিচারের দিন!"
অতঃপর লীপিকা আর তার মা ইমাম সাহেবের কথায় বিশ্বাস করে মনে মনে একটু শান্তি পেলো।
১০ বছর পর।
সেই কুতুবই এখনো গ্রামের মোড়ল। কিন্তু এই কুতুব আর সেই কুতুব নেই! এই কুতুব এখন ভীষন ভাবে আল্লাহ-ভীরু পরহেজগার মানুষ। দিন-রাত নামাজ পড়ে নিজের আখিরাতের জন্য আল্লাহর কাছে পানাহ চায়। সে এখন সৎ ভাবে ইনকাম করে। নামাজ-রোজা, যাকাত সবই নিয়মিত ভাবে করে থাকে! এই বছর তার হজ্জ করতে যাওয়ার ইচ্ছা! সব ব্যাবস্থা কমপ্লিট! এখন শুধু সময়ের অপেক্ষা!
গ্রামেও এখন শান্তি বিরাজ করে। কুতুন নিজে তো অন্যায় করেইনা; এমনকি অন্যের অন্যায়ও সহ্য করেনা!
তো কুতুব হজ্জে গেলো। নিয়ম করে সব কিছু সম্পাদন করলো ঠিক-ঠাক! আল্লাহ'র কাছে পূর্ববর্তী সকল অপরাধের ক্ষমা চাইলো।
তারপর সে সব শেষে গ্রামে ফিরে আসলো নামের আগে আলহাজ্জ যুক্ত করে।
মহানবী(সা) এর বক্তব্য অনুযায়ী আলহাজ্জ কুতুব এখন সদ্যোজাত সন্তানের মতো পবিত্র। তিনি এখন তার পূর্ববর্তী পাপ-মুক্ত।
তিনি আল্লাহর কাছে দোয়া করলেন যেন তিনি এই পবিত্র অবস্থায়ই মরতে পারেন! এবং কয়েকদিন পরে তিনি পুরনো সিফিলিসে আবার আক্রান্ত হয়ে মৃত্যু কোল লক্ষ্য করে লাফ দিলেন।
কিতু তখনও লীপিকা আর তার মা ব্যাটরিনা আল্লাহর কাছে দোয়া করছিলো যাতে আল্লাহ তার বিচার করেন শেষ বিচারের দিনে! তারা দুই হতভাগিনী জানেও যা যে সে হজ্জ করার কারণে সদ্যোজাত সন্তানের মতো পবিত্র হয়ে গিয়েছিলো এবং সেই পবিত্র অবস্থায়ই সে মৃত্যুবরণ করেছে!
তাহলে কি আলহাজ্জ কুতুবের ধর্ষনের শাস্তি হবেনা? লীপিকা তো তাকে ক্ষমা করেনি একটুও! তারা তো শাস্তির জন্য আল্লাহর দিকে চেয়ে দিন-যাপন করছে! কিন্তু আলহাজ্জ কুতুব হয়ে গেলো সদ্যোজাত সন্তানের মতো পবিত্র! কুতুবের পরিনতি কি হবে?
সম্মানিৎ পাঠক-পাঠিকাগণ! আমি বড় কঠিন কনফিউশনে আছি। আমার কনফিউশন দয়া করে যুক্তি-সহকারে দূর করে আমাকে আর লীপিকা আর ব্যাটরিনাকে এই গ্যাড়াকল থেকে উদ্ধার করুন!

