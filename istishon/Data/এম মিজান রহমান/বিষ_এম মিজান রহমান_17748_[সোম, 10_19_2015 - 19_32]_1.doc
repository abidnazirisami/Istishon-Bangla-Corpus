বিষ


মানুষ সাপ দেখলে ভয়ে পালায়,
আশ্বিনের পাগলা কুকুর দেখলে কাছে ঘেষে না ;
আমি সারাটা দিন দাড়িয়ে থাকি আনমনে।
ইচ্ছে হলে খাই-দাই-ঘুমাই;
অন্তত বেচেঁ থাকার জন্য বেচেঁ থাকা.....
আমি হয়ত মানুষ নয় -
মানুষ হলে একটা বাগান থাকতো
রোজ রোজ বাগানে ফুল ফুটতো,
সাতরঙা প্রজাপতি আসতো-
ডালে এসে বসতো একটা হলদে পাখি....
সুর তুলতো বেহুলার নিক্বনে;
আমি সাপ পুষি...
পকেটে করে বিশ্ব ভ্রমনে বের হই এই সাপকে নিয়েই।
সাপের সাথে সখ্যতা করি
উপহাসের অট্টহাসিতে মগ্ন থাকে জনপদ...
আমি সেই সাপকেই গোপনে সুখ দেই... 
বিনিময়ে সে আমাকে বিষ দেয় গ্যালন গ্যালন।
..............................
১৯/১০/২০১৫ইং
সিলেট, বাংলাদেশ।

