মালালা সূর্যকন্যা


 মালালা ;সূর্য্য কন্যা
-এম মিজান রহমান
সম্পাদিত শান্তি চুক্তির
সব খবরাখবর আমার কাছে আছে-
হোয়াইট হাউস থেকে লাহুরের-
ওয়াশিংটন-আবুধাবী,
শিকাগো থেকে গাজাঁ
কিংবা সোয়াত উপত্যকায়
আমার বিচরণ ;
মালালার মুষ্টিবদ্ধ হাতে
আমার পৃথিবী দেখি-
যেখানে প্রভাকর পাখা মেলে অনুপমে...
মালালা যেন একটা পৃথিবী
মালালা যেন একটা সূর্যের প্রতিচ্ছবি...
দুনিয়া কাঁপানো গুলিবদ্ধ কোমল দেহের ব্যান্ডেজে বহমান মুক্তির
সুতিকাগার...
পাকিস্তান থেকে যে যুদ্ধের শুরু
তা আজ পৃথিবী ছড়িয়েছে
অনাগত শিশুর উর্বর পৃথিবীর
বীজ বোনা ; এ যেন অঘোষিত
তৃতীয় বিশ্বযুদ্ধ ।।
এ যুদ্ধের একজন আমৃত্যু
যোদ্ধা আমিও-
বুলেট নয়, আফিম নয়, মদ নয়,
সুকান্তের ছাড়পত্র বিলিয়ে দিতে চাই পৃথ্বিতে...
লক্ষ মালালার কন্ঠে আওয়াজ উঠুক ফের, "শিক্ষা চাই, একটি সুন্দর পৃথিবী চাই" ।।
উগ্রবাদীদের মস্তক বিদীর্ণ করে
মালালা আজ গোটা পৃথিবীর,
মালালা আজ লেলিন- মাদার তেরেসা...
এখানে মৌলবাদী আর অযৌক্তিক
বীজবপনের প্রশ্রয় নেই,
নেই কোন জঙ্গীর আস্তানা -
এখানে আছে শিক্ষা, শান্তি এবং উর্বর পৃথিবী,
আর আছে শুধুই মালালা ।।

