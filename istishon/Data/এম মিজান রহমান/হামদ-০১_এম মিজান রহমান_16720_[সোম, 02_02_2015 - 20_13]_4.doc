হামদ-০১


মিনারের স্বরে ঘুম ভাঙ্গে মোর
কিচির মিচির রব
তোমার নামে মাতোয়ারা এই
ফুল পাখি সব ।
সবুজের মাঠে সোনার ফসল
ছুটে যায় ঐ নদী
তোমার নামে তাসবীহ জপে
ছল ছল নিরবধি ।
রাতের জোত্‍স্না দিনের আলো
মানুষের ছুটে চলা
আকাশের নীল রংধুনু রং
হিরে মানিক জ্বলা ।
নেই কেহ নেই তুমি ছাড়া আর
ওহে হে পরওয়ার
জীবনে মরণে তুমি শেষ সম্বল
আমায় করিও পার ।
ওগো রহমান দয়ার সাগর
রাহমানু রাহীম
তোমার কাছে করুনা যাচি
শেষ বিচারের দিন ।

