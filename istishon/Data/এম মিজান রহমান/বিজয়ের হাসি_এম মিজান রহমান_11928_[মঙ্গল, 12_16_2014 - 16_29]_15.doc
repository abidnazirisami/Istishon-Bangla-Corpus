বিজয়ের হাসি


বিজয়ের হাসি
-এম মিজান রহমান
ফুল হাসে তরু হাসে হাসে যুবা বৃদ্ধ
থেমে গেছে অবিনাশী নমাসের যুদ্ধ
দোয়েলে দেয় শিষ ঘুঘু করে গান
পদ্ম শাপলা হাসে ভুলে অভিমান ।
হাটে মাঠে গঞ্জে ঘাটে বিজয়ের সুর
বালকেরা গোল্লাছুটে দূর বহুদূর
ঝাউবনে হাঁকে জোড়ে হুক্কাহুয়া
মিলায়েছে সেই সুর দখিনা হাওয়া ।
জুলেখাবানু হাসে মুছে আঁখি জল
প্রেয়সীর চোখে মুখে বেদনার ঢল
বিন্নি চিতই মোয়া মুটকিতে নুয়ে
মুক্তমনে দেয় মায়ে উঠানে চড়ায়ে ।
খুকু হাসে খোকা হাসে লিখে দেয় চিঠি
আকাশে উড়ায়ে ঘুড়ি নীলাকাশে দিঠি
চিঠি উড়ে নতুনের আকাশের পানে
গোটা দেশ হাসে সেই বিজয়ের গানে । 
________________________
সিলেট
০৫/১২/২০১৪ইং
________________________

