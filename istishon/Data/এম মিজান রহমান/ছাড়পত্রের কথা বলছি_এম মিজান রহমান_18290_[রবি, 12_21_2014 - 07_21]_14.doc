ছাড়পত্রের কথা বলছি


 ছাড়পত্রের কথা বলছি
-এম মিজান রহমান
আমি এক অনাথ
আমি পথশিশু
আমি হিমালয়ের পদযাত্রী
আমি এ মহাবিশ্বের দাত্রী
আমি কলকারখানায় কাজ করা
একটি বেবাক বন্ধু ।
আমি দরিদ্র রিক্সাচালকের এক
অবহেলিত যমজ সন্তান
এই কলোনি আর বস্তির কুঠিরে
স্তুপাকারে আছে
আমার অমসৃণ সব গান ।
আমি চাই আমার সব গানের
মঞ্চায়িত হোক
আমি ছাড়পত্র চাই
আমায়
আমাদের ।
অবহেলা আর বঞ্চনা থেকে
আমি মুক্তি চাই
কিংবা একমুঠো করুণা -
আমি এই জননীরই একজন
আমাকে ফিরায়ে দাও
বাচিঁবার চেতনা ।
(১২ আষাঢ ১৪২১বাংলা/26 JUNE 2014
দৈনিক সিলেটের ডাক পত্রিকার সাহিত্য পাতায় প্রকাশিত ।
বাংলাদেশ পোয়েটস ক্লাব আয়োজিত সিলেট বিভাগীয় সম্মীলনে ২য় সেরা নির্বাচিত কবিতা ।)

