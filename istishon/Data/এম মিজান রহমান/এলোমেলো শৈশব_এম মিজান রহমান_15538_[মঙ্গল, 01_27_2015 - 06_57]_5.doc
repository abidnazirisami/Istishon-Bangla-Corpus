এলোমেলো শৈশব


 কানামাছি ভোঁ ভোঁ
খেলছো কি কেহ তোমরা
সখের ঘরে বৌ-জামাই
পুলিশ পুলিশ ঘোমড়া ।
লুকুচুরি ডাংগুটি আর
ইতল বিতল লংকা
সাতচাঁক্কি নাদুস নুদুস
মাংস চুরি পাঙ্গা
খেলছো কি কেও ভরদুপুরে
জাম্বুরার ফুটবল
ব্যাগ পেচিয়ে বল মোড়ানো
পাক্কা ক্রিকেট দল
নাটাই হাতে রোজ বিকেলে
সাদা মেঘের ভেলায়
সাতরঙ্গায় আকাশ হেলে
স্বপ্নঘুড়ির ডানায় ।
পাড়ায় পাড়ায় করতো সফর
ব্রাজিল আর্জেন্টিনা
কেও হতো পেলে মেসি
কেও বা ম্যারাডোনা ।
মারবেল, লেংড়া দৌড়
কিংবা সুতো টান
ছুটির দিনে রোজ বিকেলে
জমতো রংঙ্গের গান
নারকেলের চশমা চোখে
হাতে পাতার ঘড়ি
মাথায় টুপি গোলপাতার
মুখে হরেক দাড়ি
আদুল গায়ে ছানার খুঁজে
ফাঁকি দিয়ে স্কুল
বিলের জলে হিঙ্গাইর খোঁজা
শাপলা তোলার দল
গাঙ্গের জলে সাঁতরে যাওয়া
কিংবা বাশিওয়ালা
শাপলা ডগায় ফুল বিছিয়ে
গলে হরেক মালা
দিনের শেষে সঁন্ধ্যা হলেই
মনে ভীষণ ভয়
আল্লাহ মালুম ডান্ডাবাড়ি
কেমন জানি হয় 
তোমরা কি কেও মার খেয়েছো
বাবা কিংবা মা'র
দাদীর আদর ঘুমছে ধরা
সাত ভাই চম্পার ।
আর কত কি কিচ্ছা আছে
শেষ হবে না ভাই
আজকে না হয় পড়তে বসি
হাতেও সময় নাই ।।
____
সিলেট, বাংলাদেশ ।
২৬/০১/২০১৫

