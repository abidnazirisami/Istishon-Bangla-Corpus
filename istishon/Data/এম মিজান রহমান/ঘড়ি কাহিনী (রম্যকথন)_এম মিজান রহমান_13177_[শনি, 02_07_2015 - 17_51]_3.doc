ঘড়ি কাহিনী (রম্যকথন)


(না পড়লেই চরম মিস)
যুবকঃ আঙ্কেল কয়টা বাজে?
আঙ্কেলঃ বলব না!
»কেন?
»আরেকদিন যেকোন জায়গায়
পেলে জিজ্ঞাসা করবে তাই!
»করতেই তো পারি!
»সে জন্যই বলব না!
»কারন টা কি?
»এই ধর এভাবে বলতে বলতে আমরা পরিচিত হব!
»হতেই তো পারি আঙ্কেল!
»হঠাৎ একদিন আমার বাসার সামনে দিয়ে যাবে!
»যেতেই তো পারি!
»চোখের সামনে পড়লে বাসায়
আসতে বলব ভাতিজার খাতিরে!
»এটা তো যেকোন ভদ্রলোকই বলবে!
»বাসায় এনে বসতে দেব,তারপর চা এনে দিব!
»মেহমানকে তো দিবেন স্বাভাবিক !
»তারপর তুমি বলবে চা টা দারুন হয়েছে,কে তৈরী করল?
»ভাল হলে বলতেই পারি !
»আমি বলব আমার মেয়ে! তারপর বলবে দেখি আপনার মেয়েকে, এত ভাল চা বানায় !
»তাকে একটা ধন্যবাদ তো জানাতেই পারি!
»ধন্যবাদ জানালে হাই,হ্যালো এসব হবে, কিছু কথা বার্তা হবে!
»হতেই তো পারে!
»তারপর মাঝে মাঝে আমার বাসায় আসতে থাকবে!
»আসলে তো সমস্যা হবে না!
»একসময় ভাল বন্ধু হবে!
»হতেই তো পারি বন্ধু!
»তোমার মিষ্টি কথায় আমার মেয়ে প্রেমে পড়তে পারে!
»কি যে বলেন আঙ্কেল ! লজ্জ্বা লাগে !
»একসময় বিয়ের জন্য প্রস্তুত হবে !
»প্রেম করলে তো বিয়ে করব স্বাভাবিক !
»আমার কাছে দোয়া চাইতে আসবে....
»গুরুজনের দোয়া ছাড়া কি হয়, অবশ্যই দোয়া চাইতে আসব!
»তারপর আমার মেয়ে বলবে আব্বু রাজি হয়ে যাও
»আমাকে ভালবাসে তো তাই!
»SHUT UP ! আমি এমন ছেলের কাছে বিয়ে দেব না যে, একটা ঘড়ি কিনতে পারে না....

