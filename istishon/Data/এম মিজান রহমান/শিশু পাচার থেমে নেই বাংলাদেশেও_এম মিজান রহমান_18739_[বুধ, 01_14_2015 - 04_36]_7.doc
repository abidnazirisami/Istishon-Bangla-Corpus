শিশু পাচার থেমে নেই বাংলাদেশেও


চলতি বিশ্বে সংঘটিত ঘৃণ্য
অপরাধগুলোর মধ্যে অন্যতম শিশু পাচারের ভয়াবহতা এখন ক্রমশ বাংলাদেশেও ছড়িয়ে পড়ছে। 
জাতিসংঘের মাদক ও অপরাধ বিষয়ক কার্যালয় (ইউএনওডিসি) এর প্রদানকৃত ২৪ নভেম্বরের প্রতিবেদন অনুযায়ী, বর্তমান বিশ্বে সংঘটিত মানব পাচারের ৭০% নারী ও শিশু। শিশুদের ক্ষেত্রে তিনজনের মধ্যে দুইজনই নারী।
নারী শিশু পাচারের ব্যপকতা ক্রমেই বাড়বে বলে আশংকা করা হচ্ছে।
মধ্যপ্রচ্য এবং আফ্রিকা মহাদেশ
বর্তমানে মানব পাচারের শীর্ষে অবস্থান করছে এর মধ্যে ৬২ শতাংশই শিশু।
বাংলাদেশসহ দক্ষিণ এশিয়ার দেশগুলোতে শিশু পাচারের পরিমাণ দিনদিন বাড়ছে। এ পর্যন্ত পৃথিবীর প্রায় ৩৭ টি দেশ থেকে পাচারকৃত দক্ষিণ এশীয় মানুষ উদ্ধার করা হয়েছে। শুধমাত্র মধ্যপ্রচ্য থেকেই উদ্ধার করা হয়েছে ১৮ শতাংশ মানুষ। শুধুমাত্র বহীর্বিশ্বেই নয় বাংলাদেশের অভ্যন্তরেও থেমে নেই
শিশু পাচারের ঘটনা। 
বাংলাদেশের বিভিন্ন অঞ্চল থেকে উদ্ধার করা হচ্ছে এসব পাচার করা শিশু। প্রতিবেশী রাষ্ট্র ভারত থেকে উদ্ধার করা হয়েছে বাংলাদেশ ও নেপাল থেকে পাচারকৃত শিশু। বাংলাদেশ থেকে পাচার করা অনেক শিশু বর্তমানে অবস্থান করছে মধ্যপ্রাচ্যের দেশগুলোতে।
আমাদের সরকার সেইসব পাচার
করা শিশুদের ফিরিয়ে আনার জন্য অনেক চেষ্টা চালাচ্ছেন। শিশুদের অধিকার রক্ষার্থে এসব শিশুদের অবিলম্বে দেশে ফিরিয়ে আনা দরকার।
জাতিসংঘের মাদক ও অপরাধ বিষয়ক কার্যালয় (ইউএনওডিসি) এর নির্বাহী পরিচালক ইউরি ফেডোটভ বলেন, “ দু:খজনক হলেও সত্য, বিশ্বে এমন কোন দেশ নেই যেখানে পুরুষ, নারী ও শিশুদের মধ্যে পাচার হওয়ার ঘটনা ঘটছে না।
বর্তমানে বিশ্বের ১৫২ টি দেশের
মধ্যে ১২৪ টি দেশেই মানব পাচার হচ্ছে।’’ ১২৪ টি দেশের মধ্যে শিশুপাচারে বাংলাদেশের অবস্থান ক্রমশ উপরে উঠছে।
পুলিশের দেওয়া তথ্য অনুযায়ী, এ বছরের প্রথম দশ মাসে ২১৪৫ জন মানুষ পাচার হয়েছে। এর মধ্যে ১৬৬৫ জন পুরুষ এবং ১৯৩ জন নারী। আইন শৃঙ্খলা ব্যবস্থার তৎপরতা বৃদ্ধি না করলে এ সংখ্যা ক্রমশ বৃদ্ধি পেতে থাকবে।
সূত্রঃ অনলাইন নিউজ

