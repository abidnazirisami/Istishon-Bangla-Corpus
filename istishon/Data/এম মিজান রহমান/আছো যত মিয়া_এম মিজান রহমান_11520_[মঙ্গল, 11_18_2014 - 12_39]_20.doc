আছো যত মিয়া


আছো যতো মিয়া
....ණএম মিজান রহমান
এক যে ছিলেন লাল মিয়া
মস্ত বড় মাথা
সারা বেলা ঘুরে বেড়ান
মাথায় দিয়ে ছাতা ।
ভাষন দেন লম্বা গলায়
মানব সেবার তরে
দিন কাটে তার সারা বেলা
নিজের সেবা করে ।
লাল মিয়ার মোটা দেহ
সুদে , ঘুষে ভরা
থানা পুলিশ সব হাতে তার
খান না কভু ধরা ।
দেখলে সবে সেলাম করে
আছে লম্বা দাড়ি
বাগান আছে , দালান বাড়ি
দামি দামি গাড়ি ।
ধলা লাল কালো বলো
আছেন যত মিয়া
দেহ খানি মাটি হবে
কবরেতে গিয়া ।।
---
 (বিঃদ্রঃ "বাঁধন হারা মন" কাব্যগ্রন্ত্র থেকে সংকলিত)

