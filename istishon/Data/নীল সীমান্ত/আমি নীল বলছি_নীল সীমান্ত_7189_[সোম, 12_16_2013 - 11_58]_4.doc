আমি নীল বলছি


 আমি নীল বলছি 
কিন্তু আমি লাল সবুজ এর কথা বলছি
আমি কিছু জমাট বাধা রক্তের হয়ে কথা বলছি 
কথা বলছি কোন সবুজ নির্জনতা থেকে 
আমি নীল বলছি 
কিন্তু আমি এক দ্বিধাগ্রস্থ তরুনের কথা বলছি 
এক অবুঝ নিষ্পাপ হৃদয়ের তরুনের কথা বলছি
কথা বলছি এক অনল্গ্রাসী টগবগে রক্তের তরুনের হয়ে 
আমি নীল বলছি 
কিন্তু এক বাঙালী মায়ের কথা বলছি 
এক মায়ের শাড়ির আঁচল হয়ে কথা বলছি
কথা বলছি মায়ের অশ্রু হয়ে 
কথা বলছি কোন চোখের হয়ে যা কিনা আজ দৃষ্টিহীন
কথা বলছি কোন মমতা হয়ে যা কিনা আজও অক্ষত 
আমি নীল বলছি 
কিন্তু আমি এক প্রেয়সীর কথা বলছি
কথা বলছি এক নারী হৃদয়ের ভিতর থেকে
যা কিনা সপ্ত রঙে রঙিন হওয়ার আগে ই হয়েছে বিবর্ণ
আমি নীল বলছি
কিন্তু এক মেঠো পথের কথা বলছি 
এক সতেজ ঘাসের হয়ে কথা বলছি
জার অপেক্ষা কিনা কার পায়ের আঘাতে দুমড়ে যাওয়ার জন্য 
এক পিচ ঢালা রাজপথের কথা বলছি
যার কালো পিচে মিশে গেছে লাল রক্ত
কথা বলছি সেই পথের যেখানে আজও বারুদের উত্তাপ গেছে রয়ে
আমি নীল বলছি
এক হাসি মুখের কথা বলছি
যা কিনা ক্ষনিকের বিদায় নিয়ে আর ফেরেনি
এক প্রকম্পিত হৃদপিণ্ডের অগ্নিঝরা চোখের কথা বলছি
যা কিনা ঘন নিঃশ্বাসে ক্রোধের অনল নিঃসরণ করে 
আমি নীল বলছি
কিন্তু আমি লাল সবুজের কথা বলছি
কিছু জমাট বাধা রক্তের কথা বলছি
কোন এক সবুজ নির্জনতা থেকে কথা বলছি
এক স্বাধীনতার কথা বলছি
এক লাল সবুজ নিশানের কথা বলছি ............

