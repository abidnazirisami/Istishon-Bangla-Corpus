অনুকাব্য


 সেদিন যখন এক পশলা 
অবিরাম বৃষ্টির পর ঘরে ফিরছিলাম
তখন আমি অভিভূত হয়েছিলাম
ভেজা রাস্তায় রোদ্রো ছায়ার মাঝে
তোমার হাসিমুখ দেখেছিলাম 
অবলোকন করেছিলাম তোমায়
যখন কি না তুমি বসন্তে 
আমার জন্য একরাশ সাদা ফুল এনেছিলে
আর শরতে দিয়েছিলে 
এক অসীম নীল আকাশ 
আমি চোখ মেলে কেঁদেছিলাম তোমায় দেখে
কারন আমি অভিভূত হয়ে ধন্যবাদ জানানোর ভাষা ভুলে গিয়েছিলাম
আর সবাই হেসেছিল আমার ক্রন্দনে 
আর তুমি কি না আমায় স্বাগতম জানিয়েছিলে 
তাই তোমাকে চিনতে আমার ভুল হয়নি 
আমি ধন্য তুমি আমার দেশমাতা ।

