সম্পাদক সমীপে কিছু প্রশ্ন_


১. মাহফুজ আনাম, আপনি আট বছর পর ভুল স্বীকার করলেন। এই ভুল স্বীকার করতে আপনার আট বছর কেন লাগল? আপনার যদি এটা উপলব্ধি হতো, তাহলে ভুল বোঝার পরপরই কেন তা স্বীকার করেননি?
২. টকশোতে যদি আপনি তথ্যভিত্তিক প্রশ্নের মুখোমুখি না হতেন, তাহলে কি এই ভুলের কথা আপনি বলতেন? প্রশ্নের শুরুতে তো আপনি রেগে যাচ্ছিলেন। বলছিলেন, টেলিভিশনে ঢালাও অভিযোগ করে বাড়ি যেতে পারবেন না। প্রমাণ দিতে হবে। প্রমাণ দেওয়ার পরও আপনি এড়িয়ে যাওয়ার চেষ্টা করে ব্যর্থ হয়ে ভুল স্বীকার করেছেন, কেন?
৩. এটা আপনার ভুল? নাকি জেনে-শুনে করেছেন? তার কী প্রমাণ আছে আপনার কাছে? আপনার মতো সম্পাদক এত বড় ভুল করে তা নিয়ে এতদিন কিভাবে চুপচাপ ছিলেন?
৪. তথ্য সম্পর্কে নিশ্চিত না হয়ে কারও বিরুদ্ধে খবর প্রকাশ করার জন্য আপনাকে কারা চাপ দিয়েছিলেন? নাকি নিজেই অতি উৎসাহে ছেপেছেন?
৫. আপনি এজন্য নুরুল কবীরকে ধন্যবাদ দিয়েছেন। ধন্যবাদটি আপনি নিজে কেন নিতে পারেননি? নাকি ধন্যবাদের চেয়ে বড় কিছু পাওয়ার আশায় আপনি প্রতিবেদন ছেপেছিলেন?
৬. ভুল প্রতিবেদন প্রত্যাহার করার সুযোগ আছে। পৃথিবীতে এর অনেক উদাহরণ আছে। আট বছর পর আপনি ভুল স্বীকার করলেও এখনও প্রতিবেদন প্রত্যাহার করেননি। দেরি হলেও এখন কি প্রতিবেদনটি প্রত্যাহার করবেন?
৭. ভুল স্বীকার করলেই কি সব দায় শেষ হয়ে যায়? এই ভুল প্রতিবেদনে যারা বা যিনি ক্ষতিগ্রস্ত হয়েছেন, তার জন্য আপনি কিভাবে ক্ষতিপূরণ দেবেন?
৮. আপনি কি নিশ্চিত যে, অনুকূল বা প্রতিকূল সময়ে আবার এ ধরনের ভুল করবেন না?
৯. আপনার প্রতিষ্ঠানকে অপসাংবাদিকতার হাত থেকে রক্ষায় আপনি কি উদ্যোগ নেবেন? আপনি কি দায় নিয়ে পদত্যাগ করার মতো সৎ, সাহসী ও উদার হতে পারবেন?

