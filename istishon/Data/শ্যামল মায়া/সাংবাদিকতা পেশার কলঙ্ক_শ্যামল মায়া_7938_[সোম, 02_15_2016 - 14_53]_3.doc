সাংবাদিকতা পেশার কলঙ্ক


সাংবাদিকরা যদি মিথ্যা বানোয়াট সংবাদ প্রচার করে তাহলে জাতি তাদের কাছে কি আশা করে, আর কিইবা পাবে তাদের কাছ থেকে। সাংবাদিকতা একটি মহান পেশা। যা জাতির বিবেক নাড়িয়ে দেয়। এই পেশাকে পুজি করে কেউ কেউ অগাধ সম্পদের পাহাড় গড়ে তুলছে। মিথ্যা বানোয়াট সংবাদ প্রচার করে জনমনে বিভ্রান্তি সৃষ্টি করে অহেতুক গণ্ডগোল বাধানোর চেস্টা করে। এই তথ্য বিকৃতকারীদের চিহ্নিত করে আইনের আওতায় এনে কঠিন শাস্তির ব্যবস্থা করতে হবে। তেমনি ইংরেজি দৈনিক ডেইলি স্টার সম্পাদক মাহফুজ আনামের ভিত্তিহীন সংবাদ প্রকাশের দায়ে পত্রিকাটি বন্ধ করে দেওয়া উচিত। বানোয়াট সংবাদ প্রচার করে আবার দেশের একটি গোয়েন্দা সংস্থাকেও কলঙ্কিত করে তাদের উপর দায় চাপিয়ে দিয়েছে। ডেইলি স্টার সম্পাদক মাহফুজ আনাম স্বীকার করেছেন, ওয়ান-ইলেভেনের সময় শেখ হাসিনাকে রাজনীতি থেকে অপসারণ ও আটক করার যে নীলনকশা ও ষড়যন্ত্র হয়েছিল এবং তার বিরুদ্ধে যে অবৈধ ও মিথ্যা মামলা দেওয়া হয়েছিল তার প্রেক্ষাপট তৈরির জন্য তৃতীয় পক্ষ থেকে প্রাপ্ত মিথ্যা, বানোয়াট ও সাজানো দুর্নীতির গন্ধ ডেইলি স্টার যাচাই না করেই ছাপিয়েছে। তিনি পত্রিকার সম্পাদক কিভাবে বলেন যে, যাচাই বাচাই ছাড়া খবর ছাপানো হয়েছে। এটা কি কাণ্ডজ্ঞানহীন আচরণ নয়? তিনি পত্রিকার অভিভাবক, তাকে না জানিয়ে এই ধরনের স্পর্শকাতর লেখা প্রকাসিত হয় কিভাবে। তাহলে বুঝা যায় এখানে লেনদেন অবশ্যই আছে।

