_মেঘ দেখে কেউ করিস নে ভয়!! আড়ালে তার সাইক্লোন হাসে_! !!!!


কে যেন বলেছিলো - "খারাপ সময়ে ধৈর্য ধরো, এর পরেই ভাল সময় আসবে!" 
এক ই কথা একটু ঘুরিয়ে আরেকজন গুরু বলেছিলেন- "মেঘ দেখে কেউ করিস নে ভয়, আড়ালে তার সুর্য হাসে!" 
এই বিষয়ে ভাব-সম্প্রসারন, সারমর্ম টাইপ লেখা লেখি আমরা বিভিন্ন ক্লাসে করে আসছি। 
বিষয় হলো, এই কথা গুলোর সংস্কার দরকার। ছেলে মেয়েদের ও সেই সংস্কার এর উপর ভাব-সম্প্রসারন, সারমর্ম পড়ানো দরকার। 
প্রথম টির সংস্কার হওয়া উচিত "খারাপ সময় দেখেই ভয় পেয়ো না, এর পরে আরো বেশি খারাপ সময় আসছে!!" 
দ্বিতীয় টির সংস্কার হতে পারে "মেঘ দেখে কেউ করিস নে ভয় (এখানে একটা তাচ্ছিল্যের হাসি ইমো হবে) আড়ালে তার সাইক্লোন হাসে"! 
এবার আসি কি কারনে এই পরিবর্তন গুলো দরকার। ছোট খাটো কিছু এক্সাম্পল দেয়া যেতে পারে।
যেমন- ছোট বেলায় আমাদের টিচার সহ বাবা-মা আমাদের এই লাইন গুলো শুনিয়ে বুঝাতেন, এখন কষ্ট করে লেঝা পড়া করো। লেখা পড়া শেষ করার পরেই অনেক ভাল একটা চাকরি হবে। তখন আর কষ্ট করতে হবে না। 
কিন্তু, ব্যাপার টা হলো, লেখা পড়া শেষ করার পর চাকরি নিয়ে রীতিমত যুদ্ধ করতে হয়। তখন মনে হয় সারা জীবন লেখা পড়া করাই ভাল ছিলো!!!! ভাল কথা, চাকরি না হয় একটা জুটলো। বাহ শান্তির দিন শুরু। ভাল দিন এসে গেছে। মেঘ এর পরে সুর্য চলে এসেছে!! কিন্তু মিয়া ভাই? বিয়া করতে হবে না ??? বাবা-মা এর আবদার। বিয়া একটা করতে হয়। বাচ্চা কাচ্চাও নিতে হয়। বউ এর ঝাড়ি, অফিস এ বসের ঝাড়ি। সংসার, বউ-বাচ্চা, বাবা-মা, শ্বশুর বাড়ি সামলানো, আর অফিস এর কথা না বলি! বাজারের আলু, তেলের দাম বাড়ে, রিক্সা ভাড়ার উপরেও ট্যাক্স চলে আসে, বউ এর শাড়ির দাম ৫ হাজার থেকে ১৫ হাজার হয়। কিন্তু স্যালারি তো বাড়ে না!!!!! তখন আফসোস, এইটা কোন সূর্য উঠলো ??? এমন সুর্য কি জাতি চেয়েছিলো !!! এর থেকে ছোট বেলার ভাব-সম্প্রসারন ই অনেক ভাল ছিলো রে ভাই 
আরেকটা এক্সাম্পল দেয়া যেতে পারে, স্টক এক্সেঞ্জ এর ব্যাবসায়ী দের নিয়ে। যখন শেয়ার এর দাম কমা শুরু করলো। সবাই আশায় বুক বাঁধল। কম তো আর সব সময় থাকবে না, কমেছে যখন অবশ্যই বাড়বে। পারলে বাড়ি ঘর বন্ধক রেখে আরো টাকা এনে শেয়ার কিনেছে। দাম বাড়বে, মেঘ কেটে যাবে। অনেক টাকা প্রফিট হবে।
কিন্তু আফসোস। শেয়ার মূল্য ১ কোটি থেকে কমে ৭০ লাখ এ, এর পর ৪০ লাখ এ, এর পর ২০ লাখ, এক সময় ৫০ হাজার এ নেমে আসলো। সূর্য আর উঠলো না রে ভাই। পুরাই সাইক্লোন বেগে কোটি টাকার শেয়ার বাদামের ঠোঙ্গায় পরিনত হল!!! 
আবার আগের কথায় আসি। ছোট বেলায় এমন আশা মূলক ভাব-সম্প্রসারন না করিয়ে, বাস্তবের সাথে মিল রেখে টপিক গুলো পড়ানো দরকার। যাতে ছেলে পান তখন থেকেই মোটামুটি মানসিক ভাবে প্রিপারেশন নিতে পারে, যে সামনে তার জন্য সূর্য নয়, সাইক্লোন অপেক্ষা করছে 

