সেই দিনের অপেক্ষায় 


 হ্যাঁ, আমি সেই দিনের অপেক্ষায়
আমি সেই দিনের অপেক্ষায়,
যে দিন রাস্তার পাশে কোন শিশু ছেঁড়া জামা পরে টাকার জন্য হাত পাতবে না।
আমি সেই দিনের অপেক্ষায়,
যে দিন আমার বাবার পেনশনের টাকা পেতে ঘুষ দিতে হবে না।
হ্যাঁ, আমি সেই দিনের অপেক্ষায়।
আমি সেই দিনের অপেক্ষায়,
যে দিন আমার ভাই বিনা দোষে জেলখানায় ধুকে মরবে না।
আমি সেই দিনের অপেক্ষায়,
যে দিন আমার বন্ধুরা চাইলেই হাতের কাছে মাদক খুঁজে পাবে না।
হ্যাঁ, আমি সেই দিনের অপেক্ষায়। 
আমি সেই দিনের অপেক্ষায়,
যে দিন আমার বোনের বিশ্ববিদ্যালয়ের শিক্ষক প্রাকটিকাল এর নাম্বার এর জন্য গোপনে রুমে ডাকবে না তাকে।
আমি সেই দিনের অপেক্ষায়,
যে দিন কোন মেয়ে পেটের দায়ে শরীর বিক্রির জন্য দাঁড়াবে না।
হ্যাঁ, আমি সেই দিনের অপেক্ষায়। 
আমি সেই দিনের অপেক্ষায়,
যেদিন রাজনৈতিক আগুনে আমার স্কুলগামী ছোট ভাইটা মারা পরবে না।
আমি সেই দিনের অপেক্ষায়,
যেদিন আমার দেশে গনতন্ত্রের নামে বাসে আগুন জ্বলবে না।
আর উন্নয়ন এর নামে মন্ত্রীদের মোটা পেটটা আরও মোটা হবে না।
হ্যাঁ, আমি সেই দিনের অপেক্ষায়।
আমি সেই দিনের অপেক্ষায়।

