একটি ব্রেসলেট ও ব্রাজিল 


ব্রাজিল ৭-১ গোলে হারার পরে প্রায় সব বাসার ছাদ থেকেই ব্রাজিলের পতাকা নেমে গেছে! লজ্জা লাগছে তাদের!!! পরিচিত অনেক কে দেখলাম ব্রাজিল এর সাপোর্টার স্বীকার করতেও লজ্জা পাচ্ছে, কেউ কেউ অস্বীকার তো করছেই!! এই একটা হারেই কি ৫ বারের চ্যাম্পিয়ন ব্রাজিল তার সব কৃতিত্ব, রেকর্ড হারিয়ে ফেলেছে!!??
আমার হাতে এখনো একটা ব্রাজিলের নাম, পতাকা সহ রাবার ব্রেসলেট আছে। খুলিনি এখনো। অনেকের অনেক কথাই শুনছি। এমন কি গতকাল ডিশের বিল নিতে এসে ডিস লাইনম্যান ও বলল-“এখনো হাতে দিয়া আছেন?” গলায় অনেকটা হাস-রস এর সুর!! কেউ কেউ আবার মুখ টিপে হাসে!!!
ক্যান ভাই? ব্রাজিল যেমন ৫ বার চ্যাম্পিয়ন তা তো ভুলে গেছই, আবার ২৪ বছর পর ফাইনালে উঠলা তাও ভুলে গেছ!!! এতো ভুললে চলে???
আমি নিজে চাই, আর্জেন্টিনা এবারের চ্যাম্পিয়ন হোক। মেসি ক্যারিয়ার এর সেরা সময়ে আছে, দলটিও এযাবৎ পর্যন্ত আমার দেখা আর্জেন্টিনার সব থেকে ব্যালেন্চড দল। সর্বপরি ম্যারাডোনার পর আর্জেন্টিনার নতুন হিরো দরকার। আর জানেনি তো আমাদের তারকা নেইমারই যেখানে আর্জেন্টিনার সাপোর্ট দিচ্ছে, তারপরেও আপনাদের মন ভরে না!!
যাই হোক,
আজ ব্রাজিল এর সর্ব শেষ খেলা। খুব ভালো কিছু আশা করছি না। আশা করছি না কারন, মানসিক ভাবে ভেঙ্গে পরা তরুন একটি দল ব্রাজিল।
আর আমার হাতের অই ব্রেসলেট টা? ওটা আজ ব্রাজিল হারলেও আমার হাতে থাকবে, ওটা যতদিন থাকবে, তত দিনই পরব...

