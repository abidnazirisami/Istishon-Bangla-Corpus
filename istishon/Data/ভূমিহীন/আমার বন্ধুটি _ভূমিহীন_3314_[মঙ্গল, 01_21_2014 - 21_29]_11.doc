আমার বন্ধুটি 


বড় ইচ্ছে করছিল পেজ টি ফাঁকা রাখতে। আমি যাকে নিয়ে লিখতে চাচ্ছিলাম, তাকে নিয়ে লেখার মত কিছু মাথায় আসছে না। আমি আমার একটি বন্ধুর কথা বলতে চাচ্ছি।
আজ যখন বন্ধুটির পাশে হাঁটছিলাম, মনে হল কি যেন হারাচ্ছি আমি। যে বন্ধুটিকে ডাকলে সব সময় সাড়া দিতো, দেখা হলে প্রানের সব কথা হত, সে কোথায় যেন যাচ্ছে।
ডাকলে হয়ত এর পরেও সাড়া দিবে, কিন্তু অনেক দূর থেকে। হয়ত অনেক দিন পর আবার এমনি পাশে হাটা হবে।
হয়ত আর কোন দিন জোর করে ঢাকা ইউনিভার্সিটি ক্যাম্পাসে সারা রাত জাগিয়ে রাখা হবে না, জোর করে সিগারেট খাওয়ানো হবে না।
আমাকে লেখা পড়ার বাইরের জগত টাকে দেখার সুযোগ করে দিয়েছিল যে বন্ধুটি, যে বন্ধুটির সাথে কাঁধ মিলিয়ে শিশু অধিকার, মানবাধিকার নিয়ে কাজ করেছি, লিখতে শিখেছিলাম অধিকার নিয়ে এই সেই বন্ধুটি।
যে কয়েকটি মানুষের সাথে আমার চিন্তা-ধারা বা মানসিকতা মিলত, তার ভিতর আমার এই বন্ধু টি একটি।
এক সাথে আরও কত কাজ করার কথা ছিল... কথা ছিল একটা ডকুমেন্টরি বানাবো একসাথে। হল না।
স্কুল, কলেজ শেষে বন্ধুটি গেলো মেরিন নিয়ে পরতে, আর আমি বিমান নিয়ে। কিন্তু এরিয়া টা ছিল একই।
আমার সম্পর্কে এই বন্ধুটির চেয়ে বেশি মনে হয় কেউ জানে না। যেমনি তার সম্পর্কে আমি।
যাই হোক আমার সেই বন্ধুটি মাহবুব। এম এইচ মাহবুব। মেরিন ইঞ্জিনিয়ারিং শেষ করে পারি জমাচ্ছে বিদেশে। কয়েক দিন পরেই আর ডাকলেই ছুটে আসবে না।
পেশার কারনে ওর সাথে যোগাযোগটাও হয়ত খুব কঠিন হয়ে যাবে। বড় দুঃখ এটাই।
তোকে মিস করবো খুব।
যাই হোক, যেখানে থাকুক ভাল থাকুক বন্ধুটি। সেই দোয়া করি।
আবার কোন একদিন একসাথে পাশে হাঁটব, তোকে বুড়ো বলে খেপাবো।
তারাতারি ফিরে আসিস, মেয়ে দেখে রাখবো, আসলেই বিয়ে দিবো। 

