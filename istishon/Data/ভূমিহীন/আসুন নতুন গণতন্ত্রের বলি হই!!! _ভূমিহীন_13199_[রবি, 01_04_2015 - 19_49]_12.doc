আসুন নতুন গণতন্ত্রের বলি হই!!! 


মা ফোন দিয়ে বলল- "কাল বাসা থেকে বের হইস না। বাইরের অবস্থা খারাপ। গাড়ি পুড়তেছে।"
বললাম- "কাল পরীক্ষা আছে। বের তো হতেই হবে।"
মা চুপ হয়ে গেল।
বলল- "সাবধান থাকিস। অবস্থা বেশি খারাপ হলে পরীক্ষা দেওয়ার দরকার নাই।"
আমি বললাম- "টেনশন কইর না। কিছু হবে না"
আমি ফোন রেখে দেই। 
জানি, যতক্ষণ বাইরে থাকব মা টেনশন এ থাকবে।
দেশের অবস্থা খারাপ হলে আমার মায়ের মত দূরে থাকা আরো হাজার হাজার মা টেনশন এ থাকবে। 
অতীতে দেশের অবস্থা অনেকবার এমন হয়েছে। দেশের হাজার হাজার ছেলে তার মাকে "কিছু হবে না" নামক সান্তনা দিয়ে বাইরে বেরিয়েছে প্রয়োজনের তাগিদে।
অনেকেই হয়ত বাসায় ফিরেছে। কিছু হয়ত ফিরেছে ককটেল বা বোমার আঘাতে রক্ত ভরা শরীর নিয়ে। কিছু হয়ত সন্দেহের তালিকায় পুলিশের লকারে গিয়েছে। কিছু সন্তান ঘরে ফিরে নি। গণতন্ত্র উদ্ধার এবং রক্ষা নিয়ে একই দেশের দুই রাজনৈতিক দলের ইগো যুদ্ধের বলি এই সব সন্তানরা আর কখনও ফিরবেও না।
শুধু একদিন পত্রিকার শিরোনাম হবে "নিহতের সংখ্যা এত"! !! 
আমাদের দেশের কত পারসেন্ট মানুষ রাজনীতি করে?? ১০% ? ২০%? ৩০%? এর থেকেও বেশি??
আগামিকাল সমাবেশের জন্য ফেরি চলাচল বন্ধ। আটকে আছে অনেক মানুষ। বাসা থেকে বেরিয়ে বিপদে পড়েছে। না পারছে বাসায় ফিরতে। না পারছে ঢাকা আসতে। এদের ভিতরে কত পারসেন্ট লোক ছিল সমাবেশের জন্য বাসা থেকে বেরিয়েছে??? 
এই ৩০% মানুষ বাকি ৭০% মানুষের থেকে অনেক ক্ষমতাবান? কে দিয়েছে এই ক্ষমতা? আপনি? নাকি আমি?? অন্য কেউ????
হ্যাঁ। আপনি আমি ঘরে চুপ করে বসে আছি বলেই ওই ৩০% ইজ গ্রেটার দেন ৭০% হয়ে গেছে। আমরা জিম্মি হয়ে গেছি তাদের হাতে। আর এর দায় আমাদেরই।
এটাই সত্যি। এবং এটাই বাস্তব।
" যদি দেশের অধিকাংশ মানুষ একই দেশের গুটি কয়েক মানুষের কাছে জিম্মি থাকে" তাহার নামই গণতন্ত্র। 
হ্যাঁ। এটাই গনতন্ত্রের নতুন সংজ্ঞা। 
সকালে যারা আমার মত মাকে সান্তনা দিয়ে ঘর থেকে বের হবেন, তাদের জন্য নিরাপদে ঘরে ফেরার শুভকামনা রইল। 

