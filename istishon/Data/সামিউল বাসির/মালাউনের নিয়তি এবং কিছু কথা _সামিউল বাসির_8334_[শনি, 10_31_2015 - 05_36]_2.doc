মালাউনের নিয়তি এবং কিছু কথা 


পূর্ণিমা রানী শীলের কথা মনে আছে কারো? সেই স্কুলে পড়া ছোটো মেয়েটা, ২০০১ সালে যাকে বিএনপি জামাত জোটের সূর্যসন্তানরা মায়ের সামনে রাতভর গণধর্ষণ করেছিলো। । মালাউনের বাচ্চা রা সব নৌকায় ছাপ মেরেছে, তাই সবক শেখানোর জন্য ১০, ১২ জন একসাথে পূর্ণিমাদের বাড়ি এসেছিলো। এত মানুষ দেখে পূর্নিমার অসহায় মা মিনতি করে বলছিলো "বাবারা, আমার মেয়েটা ছোট তোমরা একজন একজন করে এসো। এতজন একসাথে আসলে আমার মেয়েটা মরে যাবে।"
বিভা রানী সিংহ, কদিন পরেই ছিল তার উচ্চ মাধ্যমিক পরীক্ষা। ২০০৩ সালের ২২ এপ্রিল স্থানীয় ক্ষমতাবান রা টানা সাত দিন বিভা রানী কে ধর্ষন করে । মানসিক বিকৃতির স্বীকার হয় বিভা । বিচার .... কিসের বিচার? মালাউনের বাচ্চারা তো গনিমতের মাল, তাইনা ?
২০০২ সালের ২১ আগস্ট বাগেরহাট এর স্থানীয় বিএনপি নেতার নির্দেশে কর্মীরা সন্ধ্যা আনুমানিক ৭টা থেকে সাড়ে ৭টায় ছবি রানীকে বিএনপি অফিসে ডেকে নিয়ে গণর্ধষণ করে। পরে মাথার চুল কেটে দেয়। নগ্ন ছবি তুলে যৌনাঙ্গে বালু ও কাঁচের গুঁড়া ঢুকিয়ে দেয়। পানি খেতে চাইলে প্রসাব করে তা খেতে দেয়। পরবর্তীতে বাগেরহাট আদালতে এ মামলা চলাকালে বিএনপির তখনকার সভাপতি ও বাগেরহাট-২ আসনের সাবেক সংসদ সদস্য এমএএইচ সেলিম তাঁর বাগেরহাটের বাড়িতে ছবি রানীকে ডেকে নিয়ে জোর করে মামলা মীমাংসাপত্রে স্বাক্ষর করিয়ে নেয়।
 ২০১৫ সাল। ফেনীর মাথিয়ারা গ্রামের জেলে পাড়ায় লক্ষ্মী পূজাতে আতশবাজি ফুটানোর অপরাধে সাত মাসের অন্তঃসত্ত্বা তুলসি রানী দাসের পেটে ফুটবলের মতো লাথি মারে কিছু স্থানীয় যুবলীগ নামধারী বীরপুঙ্গব। ক্ষমতাসীন দলের অনুসারী হবার গরম আসলেই অন্যরকম। তুলসি রানী দাস পরের দিন মৃত শিশু প্রসব করেছে।
প্রথম ৩ টা ঘটনা নাহয় ধরে নিলাম স্বাভাবিক, কারণ ৩ টা ঘটনাই বিএনপি জামাত জোটের শাসনামলের। বিএনপি জামাত ক্ষমতায় থাকা মানে হিন্দুদের ওপর বুলডোজার চলা কারণ এই মালাউনের বাচ্চারা নাকি আওয়ামীলীগ এর ভোট ব্যাংক। কিন্তু চতুর্থ ঘটনা? এটাতো ২০১৫ সাল। এবার তো এটা কেউ বলবে না যে, এটা বিএনপির কাজ।
তাহলে আমরা যাদের মালাউনের বাচ্চা বলে গালি দিচ্ছি, এই বেচারারা কোই যাবে এখন? বিএনপি কিংবা আওয়ামীলীগ, কোন আমলেই এই বেচারারা নিরাপদ থাকছেনা
 সুশীল সেজে, যুক্তি দিয়ে, এগুলো না দেখার ভান করে আর কত দিন ? ভুলে যাব সব ? হিন্দু নির্যাতন হয় তাদের ভারতের দালাল, আওয়ামীলীগের দালাল চিন্হিত করে । কিন্তু এবার খোদ লীগের আমলে বেচারাদের উপর কোন যুক্তিতে, কোন অপরাধে অত্যাচারের খড়গ নেমে আসলো?
কোন কথা বলার ভাষা হারিয়ে ফেলেছি। ছিঃ, এর বাদে আমার আর কিছুই বলার নেই। মায়ের পেটের ভেতর একজন শিশুকে আমরা নিরাপত্তা দিতে পারিনি, এরপরেও বড় বড় কথা বলার কোন মুখ কি আমাদের আছে?

