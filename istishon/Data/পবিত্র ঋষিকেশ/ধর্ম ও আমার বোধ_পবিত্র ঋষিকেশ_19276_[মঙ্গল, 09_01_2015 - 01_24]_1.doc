ধর্ম ও আমার বোধ


কথা গুলো খুব একটা কঠিন না। জাফর ইকবাল স্যারের ভাষায় বললে ,"সহজ কথা সহজ করে বলতে পারা টা খুব কঠিন কাজ।" আমি তারপরও যত টা সহজ করে বলা সম্ভব বলছি।যেদিন বাড়িতে এলাম সেদিন ছিল জন্মাষ্টমীর স্নান।সকাল ৮ টায় বাসায় ধুকে ফ্রেশ হবার আগেই মামনি বললো ,"স্নানে যাবি না?" আমিও হাসতে হাসতে উত্তর দিলাম ,"অনেক কষ্ট করে পাপ করেছি ,এত সহজে ধুয়ে দিলে হবে।"মামনি আমার কথায় হতাশ হননি। এখন কথা হচ্ছে ,"আমি কি ধর্ম মানি না?" এ প্রশ্নের উত্তর আমি লেখা শেষে দেব।তবে পাপ পুন্যের সংজ্ঞা আমার কাছে বরাবরই ভিন্ন। আমি আমার ধর্মের পুজায় যেমন আনন্দ করি ,আমি ঈদেও অনেক ঘোরাঘুরি মজা মাস্তি করি। তবে আমার সবচেয়ে ভাললাগার উত্সবের নাম পহেলা বৈশাখ।৩০ টা রোজায় আমি রোজা না রাখলেও যেমন ইফতার টা মিস করিনা কখনো ,ঠিক তেমনি পুজোয় অঞ্জলি দিই বা না দিই প্রসাদ খেতে ভালবাসি।ইদানিং কিছু মানুষ আমার ফেবু আইডি এবং আমার আশেপাশে থাকে যাদের প্রধান কাজ হচ্ছে পান থেকে চুন খসলেই অন্য ধর্মে বিশ্বাসী মানুষ দের গালি দেয়া আর নিজেকে নাস্তিক অথবা উগ্র ধর্মাবলম্বী বলে জাহির করা। নাস্তিক মানে যে ঈশ্বরে বিশ্বাস করেন না। উগ্র ধর্মাবলম্বীদের নিয়ে কিছু বলার নেই।এই লেখা টা তাদের জন্য না।এথিস্ট বলেও একটা শব্দ এই মানুষ গুলো ব্যাবহার করে। যার মানে ,কোন কিছু যুক্তি ,বিচার বিশ্লেষণ ও তার মাধ্যমে প্রাপ্ত ফলাফলে বিশ্বাসী ব্যক্তি।নাস্তিক ,উগ্র ধার্মিক বা এথিস্ট কাউকে নিয়েই আমার কোন সমস্যা নেই। কিন্তু সমস্যা টা বাধে অযুক্তিক ভাবে কোন নাস্তিক যখন বলেন তারা "এথিস্ট" বা "নাস্তিক" , আরে এই দুইটা এক হইলো কবে থেকে।এখানে শেষ হলেও মানতাম, এই তথা কথিত নাস্তিক ও এথিস্ট যেহেতু কোন এক ধর্ম নিয়ে এই পৃথিবীতে জন্ম নিয়েছে তাই তাদের জন্মধর্ম নিয়ে কিছু বললে তাদের বেশ কষ্ট হয়। আরে ভাই জন্ম ধর্ম কি?মানুষ তো মানুষ হয়েই জন্মায়।আরে ভাই জন্ম ধর্ম তো মনুষ্যত্ব ,মানবতা ,সবার আগে তো তুই ভাই একজন মানুষ।আমার কাছে ধর্ম মানে ,ভাল কিছু করা ,মিথ্যাচার না করা , ভাল বই পড়া ,অসুস্থ মানুষ কে সেবা করা ,প্রয়োজনে রক্ত দেয়া ,মানুষকে সাহায্য করা। আমি অযাচিত বিতর্ক পছন্দ করি না।তাই পরিষ্কার ভাষায় কথা গুলো বলে ফেললাম।কার কেমন লাগবে জানিনা।তবে এই বিষয় টা নিয়ে আর কথা না বাড়াই। আমরা মানুষ ,সামাজিক জীব। সমাজ সংস্কার নিয়ে গড়ে উঠেছে।য়ামাদের মাঝে এই সংস্কার গুলো বেচে থাকুক।হোক না তার নাম ধর্ম বা অন্য কিছু।তবে অবশ্যই আমাদের মাঝে কুসংস্কার গুলো না থাকে। কুসংস্কার গুলোর মৃত্যু হোক।

