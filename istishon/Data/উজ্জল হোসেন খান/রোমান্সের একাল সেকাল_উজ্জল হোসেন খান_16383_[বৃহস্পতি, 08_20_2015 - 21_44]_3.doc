রোমান্সের একাল সেকাল


সব কিছু পাল্লা দিয়ে অাধুনিক হচ্ছে। মানুষের চিন্তা চেতনা ধ্যান ধারনা সব কিছুই আধুনিক। সম্প্রতি মুক্তমনা নামে একটি শব্দের ব্যাবহার বা অপব্যাবহার খুব হচ্ছে। অনেকে মুক্ত মনার বেশ ধরে বন্দিমনা। মুক্তমনা আসলে আপেক্ষিক ব্যাপার একেক জনের কাছে একেক রকম। এগুলো আবার সমাজের সাথে সময়ের পরিক্রমায় বদলায়। একসময় বাংলা সিনেমায় মানে বিটিভি তে কোন সিনেমায় সামান্য একটু রোমান্স সিন হলেই সবাই মুখ লুকাত । আর এখন পুরো পরিবার অবলিলায় বসে সানি লিওনের নাচ দেখে। পরিবার কিন্তু একই আছে। বদলেছে শুধু মানসিকতা। ১০ /১৫ বছর আগেকার প্রেমের কথা মনে করুন। স্কুল বা কলেজে যাওয়ার পথে একটু দেখা কিংবা কোন ভাবে একটা সারা রাত ভরে লিখা চিঠি দেয়া নেয়া। হাত ধরা বা একটু খানি চুমু খাওয়া ছিল প্রেমের চরম সার্থকতা। হাত ধরার রোমান্স বর্তমান যুগের পর্নোগ্রাফী দেখে অকালপক্ক টিন এজাররা বুঝবে না। কারন কারন ছাড়া নস্টালোজিয়ায় ভুগছি। সত্যিই সেই দিন গুলো দারুন। সাইকেল নিয়ে দল বেধে গ্রামের মেঠো পথ দিয়ে বাড়িতে ফেরা। পথে কোথাও ৫ মিনিট পছন্দের মানুষের সাথে খুনসুটি অথবা একটি কলম বা ডাইরি গিফট। অথবা বিকেল বেলা পানি খাওয়ার কথা বলে একটু দেখা করে আসা। সত্যিই মধুর। নিজেকে কিছুটা ভাগ্যবান মনে হয় সেই সময়টা কিছু হলেও উপভোগ করেছি। বর্তমানে প্রেম মানে ডেটিং , মানে রুম ডেটিং। সত্যিই দুঃখ হয়। কোন ভাবে যদি সেই দিন গুলির অনুভুতি কপি পেষ্ট করা যেত এখনকার ছেলে মেয়েদের মধ্যে তবে হয়তো তারা পাশ্চাত্য সংস্কৃতিতে গা ভাসাতো না। ঘুড়ি সুতা ছাড়া উড়িয়ে দিলে উরবে না পরে যাবে। যে কোন কাজে একটা শৃঙ্খলা দরকার। মুক্ত মনা মানেই সমাজ সংস্কৃতি বিসর্জন দেয়া নয়। সবাই যা করে তাই করতে হবে তা নয়।

