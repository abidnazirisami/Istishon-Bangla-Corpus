২রা মে এর হরতালে বাসদের ১১ দফা


বাংলাদেশের সমাজতান্ত্রিক দল - বাসদের ১১ দফার ভিত্তিতে আগামী ২ মে দেশব্যাপী হরতালঃ
•০১.
সাভারে রানা প্লাজা ভবন ধসে হত্যাযজ্ঞের জন্য দায়ী ভবন মালিক, গার্মেন্টস মালিক, শ্রম বিভাগ ও রাউজকের দায়ী কর্মকর্তাদের গ্রেফতার এবং দৃষ্টান্তমুলক শাস্তি প্রদান কর। স্পেক্ট্রাম, তাজরীন ফ্যাশন, হামিম, কে টি এস, শান নিটিং, ফিনিক্সসহ বিভিন্ন গার্মেন্টেস ভবন ধস, অগ্নিকান্ড, পদপিষ্ট হয়ে হাজারো শ্রমিকের হত্যাকান্ডের জন্য দায়ী সকল অপরাধীর শাস্তি নিশ্চিত কর।
•০২.
নিহত শ্রমিকদের প্রতি পরিবারকে শ্রমিকের আজীবন আয়ের সমান ক্ষতিপূরণ, আহতদের সুচিকিৎসা ও ক্ষতিপূরণ প্রদান এবং পঙ্গুদের পুর্নবাসনের ব্যবস্থা কর।
•০৩.
সাভারে ভবন ধসের মালিক রানার দখলকৃত জমিতে নিহত শ্রমিকের স্মৃতিস্তম্ভ নির্মাণ ও শারীরিকভাবে অক্ষম শ্রমিকদের পুনর্বাসন কর।
•০৪.
দেশের আইন ও আইএলও সনদ অনুসারে শিল্প প্রতিষ্ঠান, নির্মান কাজ এবং কর্ম ক্ষেত্রে শ্রমিকের নিরাপত্তা নিশ্চিত কর।
•০৫.
অবাধ ট্রেড ইউনিয়ন অধিকার, গণতান্ত্রিক শ্রম আইন এবং গার্মেন্টস সহ সকল কারখানার শ্রমিকের নূন্যতম মজুরি ৮০০০ টাকা নিশ্চিত কর।
•০৬.
স্বরাষ্ট্র, শ্রম ও দুর্যোগ ব্যবস্থাপনা মন্ত্রী, প্রতিমন্ত্রীর পদত্যাগ চাই।
•০৭.
হত্যা, সন্ত্রাস, গুম, নাশকতা, বোমাবাজি, হরতালের নামে ধ্বংসকাণ্ড, দমন-পীড়ন বন্ধ কর। ত্বকী, বিশ্বজিতসহ সকল হত্যাকান্ডের বিচার কর।
•০৮.
লুটপাট,দুর্নীতি ,বন্ধ কর। হলমার্ক,ডেসটিনি ,পদ্মা সেতু, শেয়ার কেলেঙ্ককারীসহ দুর্নীতির হোতাদের গ্রেফতার কর।
•০৯.
তেল-গ্যাস-খনিজ সম্পদের সামুদ্রিক ব্লক বিদেশি লুটপাটকারীদের হাতে তুলে দেওয়া বন্ধ কর। দালালদের শাস্তি দাও।
•১০.
যুদ্ধাপরাধীর বিচার ও শাস্তি দ্রুত সম্পন্ন কর। জামায়াত-শিবিরনিষিদ্ধ কর। সাম্প্রদায়িক হামলা বন্ধ কর।
•১১.
সংঘাত-সংঘর্ষের রাজনীতি পরিহার করে অবিলম্বে সংলাপে বসে সকলের অংশ গ্রহনে গ্রহনযোগ্য নির্বাচনের ব্যবস্থা কর এবং সাম্রাজ্যবাদী শক্তির চক্রান্ত প্রতিহত কর।

