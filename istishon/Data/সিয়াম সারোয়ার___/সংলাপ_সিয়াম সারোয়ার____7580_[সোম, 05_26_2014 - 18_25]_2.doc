সংলাপ


 আমি এক অশিরীরি আত্নাকে অনুভব করি প্রতিমুহুর্ত। তিনি আমার সামনে আছেন, পেছনে আছেন। ডায়ে বায়েও থাকেন। আমাকে নি:স্বার্থ সঙ্গ দেন। আত্নার সঙ্গে আমি মাঝেমধ্যেই কথোপকথন চালাই।
-এটা কী কথা ছিল?
-না!
-তাহলে কেন এমনটা করছিস?
-সবাই এমনটাই চাইছে।
-সবাই চাইলেই তো সেটা আর ভাল হয়ে যায় না।
-হু! আমি নিজেও একদিন একথা বলতাম।
-তাহলে কেন নিজের সঙ্গে এই প্রতারণা?
-জানিনা।
-কেন জানিস না?
-জানিনা। সত্যিই জানি না।
-জানিস না যখন এই পৃথিবীতে নিজের সঙ্গে চিট করে বেঁচে থাকার দরকার নাই। জীবন শেষে শুধুই আফসোস করবি!
- হয়তো!
- হয়তো না। ঠিক তাই।
- কি করে বুঝলি?
- আমি আত্মা! আমরা সব বুঝি!
- হু! আচ্ছা সত্যি করে বলতো ওপারে থাকতে কেমন লাগে?
- এপারে!! চলে যায় কোনরকম, তবে সেই আবেগ নেই। বৃষ্টিতে ভেজা, কলেজে মাঠে ফুরবল খেলা, স্কুল মোড়ে আড্ডা দেয়া কিংবা এনামুলের চায়ের কাপে চুমুক দেয়া-কিছুই নেই।
- ওখানে হুরপরী আছে?
- সেটা জেনে তোর কি লাভ?
- সবাই জানতে চায়।
- সেটা ওদের মাথা ব্যাথা। তোর টেনশন কেন?
- আমি নেতা, তাই ওদের কথা ভাবতে হয়!
- ও! পরকাল নিয়েও রাজনীতি?
- হু! সবাই করে।
-ছি: ছি: আমি ভাবিনি এতটা! নিজের আদর্শ থেকে তুই এতটা বিচ্যুত হবি্ কখনই ভাবিনি!
- রাজনীতি মে ইয়ে সাব কারণা পাড়তা হ্যায়, ইয়ার!
- তুই আজকাল হিন্দীও বলিস! যে হিন্দীর প্রতি তোর এত ঘৃণা ছিল!
- হু!
- আর কি কি করিস?
- থাক না ওসব!
- থাকবে কেন?
- ভাল লাগছে না!
- কেন? তোর ওখানে তো সব আছে। পরিবার, বন্ধু, টাকা, গার্লফ্রেন্ড! কি নেই?
- শুধু তোর মত বন্ধু নেই!
- ভুলে যা আমায়! সেটাই মঙ্গল! আমি এখন অতীত।
- কিন্তু তুই ছাড়া আমি অচল! আমার শিক্ষাগুরু তো তুই।
- এসব ফালতু আলাপে চিড়ে ভিজবে না! সাহস থাকে তো চলে আ্য় এপারে। একসঙ্গে বাকি জীবনটা পার করে দিবো।
- সাহস থাকলে কবেই চলে আসতাম! একা একা যেতে দিতাম নাকি?
- ফাও প্যাচাল বাদ দে! আমি চললাম! শুভ রাত্রী।
- শুভ রাত্রী।
অশরীরি আত্না বিদায় নিল।
আমি ভাবলাম। ভাবছি। অনেক কিছুই।
সিদ্ধান্ত নিলাম, ভাল করেই ভেবে দেখবো।

