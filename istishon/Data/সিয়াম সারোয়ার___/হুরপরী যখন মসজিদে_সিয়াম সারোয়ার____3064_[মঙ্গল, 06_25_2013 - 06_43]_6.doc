হুরপরী যখন মসজিদে


বামপন্থী রাজনীতি করি বলে গতানুগতিক অনুভূতিপ্রবন বন্ধুমহলে একখানা অটো দূর্নাম রয়েছে। তবে হাফেজিয়া মাদ্রাসা জীবন শেষে সাম্যবাদী রাজনীতি করতে আসায় সাধারণত কেউ গায়ে পড়ে ঘাটাতে আসে না। শব-ই-বরাত ওরফে ভাগ্যরজনী উপলক্ষ্যে যখন ধানমন্ডির সোবহানবাগ মসজিদ ঢুকতে যাচ্ছি, তখন জনৈক দ্বীনদ্বার পরহেজগার মুসল্লি বন্ধুর সাথে সাক্ষাৎ!!
- শালা, কমিউনিষ্ট!! মসজিদে আইছোস কি লাইগ্যা?
- মহান, আল্লাহ পাক ডাক পাঠাইছেন। ঐ লাইগ্যা।
- তুই কবে আল্লাহ ভক্ত হইলি?
- কবে ছিলাম না?
- শালা, ভন্ড!!
- তুই কতো মসজিদে থাকিস রে বাপ? সপ্তাহের একদিন একবেলা নামাজ পড়া পর্যন্তই তো- তোর দৌড়!! মাসের চারদিন তো- তুই দৌলতিয়ার যৌন পল্লীতেই পইড়া থাকিস আর শব- ঈ- বরাতের রাইতে আমিই হয়ে গেলাম ভন্ড?
পোলার সুর এইবার চেঞ্জ!! সাউন্ড বিট রক থেকে মেলডিতে নামলো!!
- দোস্ত এই খবর তুমি কই পাইলা?
- ধরা খাইয়া মানুষ এমনেই কাউ কাউ করে!!
- বল না?
- তোমার এক্স গার্লফ্রেন্ড কইছে?
- কোন গার্লফ্রেন্ড?
- রাইসা।
- মিরপুরেরটা নাকি মোহাম্মদপুরেরটা ?
- মসজিদের গেটে এসব আলাপের কোন ইচ্ছা নাই।
- বল না?
- ১০৩ রাকাত নফল নামাজ পড়ে আল্লাহ পাকরে জিগাও! মিরপুরের রাইসা নাকি শুক্রাবাদের রাইসা- এইডা তিনিই কইয়া দিবেন!! নো টেনশন, আজকে তুমিই আল্লাহ পাকের খাস বান্দা!! আজকেই নির্ধারন হবে, তুমি বেহেশত পাবা নাকি দোজখ যাবা। বেহশত মানে জানো?
- না। বেহশত মানে কি?
- বেহেশত মানে হইলো শান্তি। শান্তি আর শান্তি। বেহেশতে তোমার জন্য ৭২ জন হুরপরী থাকবেন। যারা তোমাকে শান্তির মাঝে রাখতে সহায়তা করবে।
- ৭২ টা !!! সুবহানাল্লাহ!!
- তারা পৃথিবীর সুন্দরী নারীদের চেয়েও কয়েকগুন সুন্দরী হবেন।
- সানি লিওনের চেয়েও ?
- হুম।
বন্ধুমশাই হুরপরীর স্বপ্ন দেখতে থাকে।
আমি দ্রুত হেটে মুসল্লিদের কাতারে দাড়াই। ইবাদত বন্দেগীতে মনোনিবেশ করি। আমারও তো বেহেশত দরকার। ইহাকালীন বেহেশত। ৭২ টা না হোক, একখান হুরপরীতো লাগবেই!!

