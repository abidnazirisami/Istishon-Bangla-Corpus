কদম ফুল এবং কিছু নিরস সংলাপ


 ১) বৃষ্টি নেই, ভ্যাপসা গরম সাথে মাথার ওপর কড়া রোদ! তবু আজ নাকি বর্ষা ঋতুর প্রথম দিন! আবহাওয়া দেখে বোঝার উপায় নেই। মনেও নেই!
-এনেছো?
-কি?
-কদম ফুল?
-কদম দিয়ে কি হবে? পাল্টা প্রশ্ন করি আমি।
কুমারি কড়া চোখে তাকালেন।
-তোমার প্রথম অপরাধ, তুমি কদম ফুল নিয়ে আসোনি। দ্বিতীয় অপরাধ, তুমি পাল্টা প্রশ্ন করার সাহস দেখাছো। তোমার শাস্তি কি দিব?
আমি মুখ টিপে রেখেছি। এই পরিস্থিতিতে চুপ থাকাই নিরাপদ। কথা বেরুলেই, ফুসে উঠতে পারেন তিনি।
-যাও বাসায় যাও। তোমাকে এখানে থাকতে হবে না।
-কেন? আমি কি করলাম?
-আবার প্রশ্ন? তুমি তৃতীয় অপরাধ করে ফেলেছো।
আমি ক্যাবলার মত তাকাইয়া আছি। চুপচাপ।
-তুমি এই মুহুর্তে বাসায় যাবা। ঠিক আছে?
-ঠিক আছে।
২) মেজাজ খারাপ করে আর বাসায় গেলাম না। ছবির হাটে আসলাম, দেখি জিতু ভাই।
-সিয়াম কদম ফল কই পাওয়া যায়?
-গাছে।
-গাছটা কোথায়?
-আপনি একটা ছাত্র সংগঠনের কেন্দ্রীয় নেতা, এটাই জানেন না?
- বেশি কথা বলিস না। কোথায় পাওয়া যায়, এটা বল।
- আমি জানি না! 
জিতু ভাই মাইর দেয়ার ট্রাই করলেন! আমি সরে আসলাম। একটু থেমে আমি জিগেস করলাম।
- ভাই, কদম ফুলের ইংরেজী কি?
-জানি না রে ভাই।
-এটাই জানেন না?
- বেশি প্যাক প্যাক করিস না। ইংরেজীটা বল।
-আমিও জানি না!! 
- আচ্ছা জিতু ভাই, আজকের ঘটনাটা কি? কদম ফুল নিয়ে এত মাথা ব্যাথা ক্যান? ঘটনা কি?
- এটাই জানিস না?
- আপনি জানেন?
- জানি। কিন্তু বলবো না। :@
বুঝলাম, জিতু ভাই ক্ষেপে আছেন।
৩) রাতে যখন বাসায় ফিরছি, বাসে পাশের সিটে নীল শাড়ি পরিহিত এক সুন্দরী বসলেন। তারপর দীর্ঘ ফোনালাপ।
সারাদিন যা যা করল, তার ফিরিস্তি দিচ্ছে। আমি শুনছি।
কথা শেষ হওয়া মাত্রই আমি জিগেস করলাম।
-আপু, আজ কি উৎসব?
-আপনি এটাই জানেন না?
আমি লজ্জায় আর জবাব দিলাম না। :দেখুমনা: :দেখুমনা: :দেখুমনা:

