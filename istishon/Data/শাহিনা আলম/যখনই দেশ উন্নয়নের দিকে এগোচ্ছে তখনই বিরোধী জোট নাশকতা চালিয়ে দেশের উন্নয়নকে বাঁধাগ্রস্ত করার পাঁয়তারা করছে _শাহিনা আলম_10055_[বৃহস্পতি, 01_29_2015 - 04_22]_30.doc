যখনই দেশ উন্নয়নের দিকে এগোচ্ছে তখনই বিরোধী জোট নাশকতা চালিয়ে দেশের উন্নয়নকে বাঁধাগ্রস্ত করার পাঁয়তারা করছে 


সম্মিলিতভাবে দেশ থেকে সন্ত্রাস নির্মূল করার ঘোষণা দিয়েছেন প্রধানমন্ত্রী শেখ হাসিনা। সন্ত্রাস নির্মূলে পুলিশকে সহায়তা করতে দেশবাসীর প্রতি আহ্বান জানান তিনি। এজন্য পুলিশের শক্তিমত্তা বাড়াতে প্রয়োজনে আরও ৫০ হাজার পদ সৃষ্টি করা হবে। দেশব্যাপী চলমান নাশকতায় পুলিশ দায়িত্বশীল ভূমিকা পালন করছে। বিএনপির ডাকা দেশব্যাপী টানা অবরোধে ঈদ-ই-মিলাদুন্নবী ও বিশ্বের মুসলিম উম্মার দ্বিতীয় বৃহত্তম ধর্মীয় মহাসমাবেশ বিশ্ব এজতেমায়ও অবরোধ বহাল রেখেছে তারা। যখনই দেশ উন্নয়নের দিকে এগিয়ে যাচ্ছে, তখনই বিএনপি-জামায়াত-শিবির অবরোধ-হরতালের নামে নাশকতা চালিয়ে দেশের উন্নয়ন ব্যাহত করছে। মানুষকে পুড়িয়ে মারছে। সারাজীবনের মতো অনেককে পঙ্গু হতে হচ্ছে। এছাড়া ছয়জন মার্কিন কংগ্রেসম্যানের স্বাক্ষর জালিয়াতি করে ভুয়া বিবৃতি প্রদান এবং বিজেপিপ্রধান অমিত শাহর সঙ্গে বিএনপি চেয়ারপার্সনের আলাপ আলোচনার মিথ্যা তথ্য প্রকাশ করে বিএনপি জাতির সঙ্গে বেইমানি করেছে। এছাড়া হেফাজতের সমাবেশের নামে জাতীয় মসজিদ বায়তুল মোকাররমের হাজার হাজার পবিত্র কোরআন শরিফ, দোকানপাট পুড়িয়ে দিয়ে তারা দেশে তালেবানি রাজ্যে পরিণত করার অপচেষ্টা চালিয়ে যাচ্ছে। সরকারের বর্তমান পরিকল্পনা ২০২১ সালের মধ্যে বাংলাদেশ মধ্যম আয়ের এবং ২০৪১ সালে বাংলাদেশ উন্নত দেশ হিসেবে পৃথিবীর বুকে মাথা তুলে দাঁড়াবে। নিজস্ব অর্থায়নে পদ্মা সেতু নির্মাণের কাজও চলছে। অচিরেই দক্ষিণ এশিয়ায় একটি শান্তিপূর্ণ দেশ হিসেবে আত্মপ্রকাশ করবে আমাদের বাংলাদেশ। এদেশে সহিংসতা, জঙ্গীবাদ ও সন্ত্রাসের কোন স্থান নেই। দেশব্যাপী চলমান নাশকতায় অনেক প্রাণহানির ঘটনা ঘটেছে। যাদের অধিকাংশকেই নিহত হতে হয়েছে পেট্রোলবোমায় দগ্ধ হয়ে। এ ধরনের কাজ থেকে বিরত হওয়া উচিত। 

