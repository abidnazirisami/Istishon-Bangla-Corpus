সারাদেশে মুসলিম স্থাপত্য শৈলী ও সৌন্দর্যমণ্ডিত একই মডেলের ৫০০ মসজিদ নির্মাণে সৌন্দর্য বর্ধনে অগ্রসর হবে বাংলাদেশ


সারাদেশের সবক’টি উপজেলায় একই মডেলের মসজিদ কমপ্লেক্স স্থাপনের সিদ্ধান্ত নিয়েছে সরকার। প্রাথমিকভাবে ১০০ উপজেলায় প্রকল্পটি শুরু হবে। প্রাথমিক হিসাবে প্রতিটি মসজিদ কমপ্লেক্স স্থাপন করতে প্রায় ৪ কোটি টাকা খরচ হবে। সরকারি কোষাগার থেকে এ প্রকল্পে অর্থায়ন করা হবে। মসজিদ কমপ্লেক্সে সুদৃশ্য মসজিদের পাশাপাশি থাকবে ইসলামিক ফাউন্ডেশন ভবন, লাইব্রেরি, গবেষণা কক্ষ, ইসলামী সাংস্কৃতিক কার্যক্রম, পুরুষ ও নারীদের আলাদা নামাজ কক্ষ, হজ যাত্রীদের প্রশিক্ষণ হলসহ মুসলিম স্থাপত্য শৈলী ও সৌন্দর্যমণ্ডিত মসজিদ কমপ্লেক্সসহ প্রয়োজনীয় অবকাঠামো। প্রধানমন্ত্রী শেখ হাসিনার উদ্যোগে সারাদেশে একই মডেলের মসজিদ নির্মাণে সৌন্দর্য বর্ধনে অগ্রসর হবে বাংলাদেশ।

