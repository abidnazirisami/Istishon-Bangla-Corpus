ল্যাটিন আমেরিকার দেশ ব্রাজিলে, তৈরি পোশাক রপ্তানিতে অর্থনৈতিকভাবে এগিয়ে যাবে বাংলাদেশ


বাংলাদেশের তৈরি পোশাক রপ্তানির নতুন সম্ভাবনার দ্বার উন্মোচিত হতে যাচ্ছে। ল্যাটিন আমেরিকার দেশ ব্রাজিলে দেখা দিয়েছে বড় বাজার তৈরির সুযোগ। এখানে রয়েছে প্রায় আড়াই হাজার মিলিয়ন মার্কিন ডলারের তৈরি পোশাকের বাজার। গত ৫ বছরের পরিসংখ্যানে দেখা যায় গড়ে প্রতিবছর এই বাজারের প্রবৃদ্ধির হার শতকরা প্রায় ৩০ শতাংশ। এই সম্ভাবনাকে কাজে লাগাতে নানা পদক্ষেপ নিয়েছে বর্তমান সরকার। ব্রাজিলে রয়েছে প্রায় আড়াই হাজার মিলিয়ন ডলারের তৈরি পোশাকের বাজার। গত ৫ বছরের পরিসংখ্যানে দেখা যায় গড়ে প্রতিবছর এই বাজারের প্রবৃদ্ধির হার শতকরা প্রায় ৩০ শতাংশ। ব্রাজিল বাংলাদেশের জন্য এখন একটি সম্ভাবনাময় বাজার। আগে সেখানে বাংলাদেশের কোন দূতাবাসও ছিল না। সামান্য ব্যবসা ছিল ব্যক্তিগতভাবে। ২০১০ সালের বাংলাদেশ সরকার ও ব্রাজিল সরকারের মধ্যে আলোচনা শুরু হয়। এরপর দুই দেশেই স্থাপিত হয় উভয়ের দূতাবাস। শুধু ব্রাজিল নয় মেক্সিকো, আর্জেটিনা, পেরু ও চিলিসহ ল্যাটিন আমেরিকার দেশগুলোতে বাংলাদেশের জন্য নতুন বাজারের বিশাল সম্ভাবনা দেখা দিয়েছে। বর্তমান সরকার এর সর্বোচ্চ সদ্ব্যবহার করার চেষ্টা করছে যা নিঃসন্দেহে বাংলাদেশের অর্থনৈতিক উন্নয়নের গতিকে আরও ত্বরান্বিত করবে।

