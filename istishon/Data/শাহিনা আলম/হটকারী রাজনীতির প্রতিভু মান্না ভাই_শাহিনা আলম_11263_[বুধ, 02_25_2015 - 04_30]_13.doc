হটকারী রাজনীতির প্রতিভু মান্না ভাই


কর্মী সমর্থকদের কাছে তিনি মান্না ভাই হিসাবে পরিচিত।ছাত্র রাজনীতির দিকপাল এবং অসাধারন সম্মোহনী শক্তির অধিকারি এই মান্না ছিলেন জেনারেল জিয়াউর রহমানের সময়ে ঢাকা বিশ্ববিদ্যালয়ের ছাত্ররাজনীতির কর্ণধার। ২বারের ডাকসু ভিপি। সামরিক সরকারের লোভলালসায় নীতিআদর্শ বিসর্জন দেননি।তবে কথাসাহিত্যিক মুনিরচৌধুরীর ভাষায় বলা যায় মানুষ মরে গেলে পচে যায়, বেঁচে থাকলে বদলায়, কারণে অকারনে বদলায়। মান্না ভাইর এই হটকারী কথোপকথন সারাদেশে তার অনুসারীভক্ত এবং সমগ্র দেশবাসীকে আহত করেছে। বস্তুত মান্না ভাইর হটকারি রাজনীতির শুরু ১৯৭৫ সালথেকে, নারায়নগঞ্জে সোনালী ব্যাংক লুট করার মধ্যে দিয়ে।এরপর তৎকালীন বিরোধীদল জাসদ ভেঙ্গে বাসদ তৈরি করা এবং সেনাশাসক জিয়ার কৃপাভিক্ষা করে জেল থেকে বের হওয়া এবং দ্বৈত এজেন্ট হিসাবে কাজ করা।দীর্ঘদিন মান্নাভাই এই ভূমিকাপালন করেছেন।১৯৯০ সালে এরশাদ পতনের পর মান্না ভাই সোভিয়েত ইউনিয়নএর পতনের দোহাই দিয়ে বাসদ ভেঙ্গে নতুন দল গড়লেন জনতা মুক্তিপার্টি নামে। সেখানে অনেক নেতাকর্মী যোগ দিল আবার অনেকে বাসদে থেকে গেল, কিছু এলাকায় কর্মীসমর্থকদের সাথে সংঘর্ষ হল।এরপর বছর যেতে না যেতে মান্নাভাইর জনতামুক্তি পার্টির রাজনৈতিক মৃত্যু ঘটলো। সেই সাথে শতশত কর্মীর রাজনৈতিক জীবনের অবসান ঘটলো। এরপর মান্নাভাই পত্রিকায় সাদাচোখে কলাম লিখা শুরু করলেন, এতে পাঠক সংখ্যা বাড়তে লাগলো। এই বিষয়কে পুঁজি করে ২০০১ সালে বগুড়া জেলার শিবগঞ্জ থেকে সংসদ নির্বাচন করেন, এরপর পরাজিত হয়ে ঢাকায় চলে আসেন। শুরু করেন গার্মেন্টস ব্যবসা। সে জন্য ইসলামীব্যাংক বাংলাদেশ থেকে ২ কোটি টাকা ঋণ গ্রহণ করেন। এভাবে বাম নেতা মান্না ভাই হয়ে যান ডান পন্থী মান্না ভাই। অনেকে বলে থাকেন মান্না ভাই বিক্রি হয়ে গেছেন জামাত বিএনপির কাছে।

