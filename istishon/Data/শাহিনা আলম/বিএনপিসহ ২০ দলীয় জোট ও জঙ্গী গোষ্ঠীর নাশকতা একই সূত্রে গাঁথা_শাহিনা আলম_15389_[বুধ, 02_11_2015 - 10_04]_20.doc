বিএনপিসহ ২০ দলীয় জোট ও জঙ্গী গোষ্ঠীর নাশকতা একই সূত্রে গাঁথা


বিএনপি-জামায়াত জোটের নেতৃত্বে অবরোধ ও হরতালের নামে যে নাশকতা চালানো হচ্ছে তাতে সক্রিয়ভাবে অংশগ্রহণ করছে নিষিদ্ধ ঘোষিত জঙ্গী সংগঠনের জঙ্গীরা। তাদের সঙ্গে রয়েছে ছাত্রদল-যুবদল, ছাত্রশিবির ও পেশাদার দুর্বৃত্তরা। গোপনে পোস্টার ও লিফলেট ছেড়েছে নিষিদ্ধ ঘোষিত জঙ্গী সংগঠন হিযবুত তাহরির। জামা’আতুল মুজাহিদীন বাংলাদেশ (জেএমবি), হরকাতুল জিহাদ (হুজি)র সদস্যদেরও মাঠে নামানোর তথ্য পেয়েছে আইনশৃঙ্খলা বাহিনী ও গোয়েন্দারা। বিএনপি-জামায়াতের নেতৃত্বাধীন জোটের অনির্দিষ্টকালের অবরোধ-হরতালের সময়ে পেট্রোলবোমার আগুন ধরিয়ে দেয়ার নাশকতার ঘটনাগুলো বিশ্লেষণ করেছেন গোয়েন্দা সংস্থা ও পুলিশের উচ্চ পর্যায়ের কর্মকর্তারা। জামায়াত-শিবিরের সঙ্গে সম্পৃক্ত নিষিদ্ধ ঘোষিত জঙ্গী সদস্যদের অতীতের নাশকতার হামলার সঙ্গে জঙ্গী কৌশলের সাদৃশ্য আছে বলে মনে করেন তারা। অবরোধ ও হরতালের নামে যেসব ছাত্রদল-যুবদল ও শিবির পরিচয়ের নামধারী যুবক ধরা পড়েছে তাদের অনেকেই আবার নিষিদ্ধ ঘোষিত জঙ্গী সংগঠনের সদস্যও। গ্রেফতার হওয়ার পর পুলিশের জিজ্ঞাসাবাদে জঙ্গী পরিচয় আড়াল করে সহিংস সন্ত্রাসী কর্মকান্ডে জড়িত হওয়ার কথা স্বীকারও করেছে তারা। অতীতের রাজনৈতিক দলগুলোর কোন আন্দোলনে এই ধরনের পেট্রোলবোমার আগুনে পুড়িয়ে মারার নাশকতার ঘটনা ছিল না। এখন জঙ্গীদের সঙ্গে যুক্ত হয়েছে ছাত্রদল-যুবদল ও শিবিরের ক্যাডাররা। বিএনপির নেতৃত্বাধীন ২০ দলীয় জোটের টানা অবরোধ-হরতালে চলমান সহিংসতায় ককটেল, পেট্রোলবোমা তৈরি ও হামলা চালাতে প্রশিক্ষণ নিয়ে মাঠে নেমেছে তারা। তাদের সঙ্গে যুক্ত করা হয়েছে পেশাদার দুর্বৃত্তরাও। বিএনপি-জামায়াতের নেতৃত্বাধীন ২০ দলীয় জোট হরতাল অবরোধের নামে নাশকতার মাধ্যমে অস্থিতিশীল পরিস্থিতি তৈরি করে অগণতান্ত্রিক পন্থায় রাষ্ট্রক্ষমতা দখলের যে অপতৎপরতা চালাচ্ছে, তার সঙ্গে জঙ্গী গোষ্ঠীগুলোর নাশকতার কাজের হুবুহু মিল আছে। এখন যে আন্দোলনের নামে পেট্রোলবোমার আগুনে পুড়িয়ে মারার নাশকতা চালানো হচ্ছে, তা অগণতান্ত্রিক শক্তি, প্রশিক্ষণপ্রাপ্ত জঙ্গী গোষ্ঠীগুলোর নাশকতার আদর্শ ও উদ্দেশ্যের সঙ্গে সঙ্গতিপূর্ণ, এক ও অভিন্ন। তাই বিএনপি নেত্রীর প্রতি অনুরোধ ক্ষমতার লোভে এভাবে দেশের মানুষকে পুড়িয়ে হত্যা না করে কিভাবে জনগণের সেবা করে দেশের উন্নতি করা যায় সে চেষ্টা করা উচিত। 
এভাবে মানুষ পুড়িয়ে কখনো জনগণের মন জয় করা যায়না। আপনি মানুষের ভাগ্য পরিবর্তন করতে চান দেশ পরিচালনা মাধ্যামে? কিন্তু যেখানে আপনার কাছে মানুষ নিরাপদ নেই, সেখানে দেশের উন্নতি হবে কিভাবে?
বোমায় দগ্ধ সাধারণ মানুষ! কেউবা চিৎকার করছেন, কেউবা কাতরাচ্ছেন। বেগম জিয়া একবারও কি চিন্তা করে দেখেছেন তাদের অপরাধ কি? এটাই কি গণতন্ত্র রক্ষার আন্দোলন?
গাইবান্ধায় বিরোধীদের ছোঁড়া পেট্রোলবোমায় দগ্ধ তারা মিয়া ও তার শিশু মেয়ে তানজিনা রংপুর মেডিক্যাল কলেজ বার্ণ ইউনিটে চিকিৎসাধীন অবস্থায় কাৎরাচ্ছেন। আন্দোলন নামে যারা মানুষ পুড়িয়ে এই ধরণের নাশকতা করছে, তারা আসলে কাদের জন্য আন্দোলন করছে?
ধর্ম একজন মানুষের শেষ আস্রায়স্তল, যারা ধর্মকে পুজি করে রাজনীতি করে এবং দেশের মানুষকে পোড়াচ্ছে, এই ধর্ম ব্যাবসায়ী রাজনৈতিক দলকে সবার পরিহার করা উচিত। সেই সাথে তাদের বিরুদ্ধে রুখে দাঁড়ানো উচিত।
বিরোধীদের আন্দোলনে পুড়ছে দেশ, পুড়ছে দেশের মানুষ ও যানবাহন। ১০ ফেব্রুয়ারি ১৫ রাতে খালেদা জিয়ার ডাকা হরতাল অবরোধের সহিংসতায় ফেনীর দাগনভুইয়ার আমিরগাঁও বাজারে দুর্বৃত্তদের ছোঁড়া বাসে পেট্রোল বোমা হামলায় ক্ষতিগ্রস্থ হয়েছে এই বাসটি। 
আমরা কার সম্পদের ক্ষতি করছি একবার চিন্তা করছি? তারা কি দেশের শত্রু? না আপনার আমার মত সাধারণ মানুষ। হে আল্লাহ্‌ আপনি তাদের ঈমান দিন।

