অশুভ শক্তিকে রুখে দিতে আসুন আমরা সবাই এক যোগে কাজ করি 


বিএনপি-জামায়াত জোট এখন আন্তর্জাতিক জঙ্গীগোষ্ঠী আইএসের মত কার্যক্রম শুরু করেছে। আইএসও মানুষ পুড়িয়ে মারছে, বিএনপি-জামায়াত জোটও নিষ্ঠুরভাবে একই কায়দায় মানুষ হত্যা করছে। দেশের ১৫ লাখ শিক্ষার্থীর জীবনকে তিনি ধ্বংসের দিকে নেওয়ার চেষ্টা করছেন। দেশের ভবিষ্যত নাগরিকদের জীবন ধ্বংস করে দিয়ে উনি কি পেতে চান? বিএনপি নেত্রী আর কত রক্ত চান? আর কত লাশ পড়লে তার আত্মার শান্তি আসবে? আসলে খালেদা জিয়া জামায়াত-জঙ্গীদের সঙ্গে নিয়ে দেশের বিরুদ্ধেই যুদ্ধ ঘোষণা করেছেন। জনগণের বিরুদ্ধে তিনি জিঘাংসা চরিতার্থ করছেন। বিএনপি-জামায়াতের হিতাহিত জ্ঞান নেই, উম্মাদ হয়ে গেছে বলেই ১৫ লাখ শিক্ষার্থীর ভবিষ্যতকেও অনিশ্চয়তার দিকে ঠেলে দিতে চাইছে। আগুনে পুড়িয়ে পুড়িয়ে একেকটা পরিবারের ভবিষ্যতকে ধ্বংস করে দিচ্ছে। দেশবাসী ভেবেছিল, ছেলের মৃত্যুর পর হয়ত খালেদা জিয়া অবরোধ-হরতাল প্রত্যাহার করে মানুষ হত্যা বন্ধ করবেন। কিন্তু তা হয়নি। কেমন নিষ্ঠুর মা বিএনপি নেত্রী যে মৃত ছেলের লাশটুকুও বাড়িতে নেননি। একটিবার কবর জিয়ারত পর্যন্ত করতে যাননি। যার ছেলের মৃত্যুতেও শোক নেই, সেই নেত্রী দেশের মানুষের কষ্ট-যন্ত্রণার কথা বুঝবেন কি করে। রাস্তায় চোখের সামনে যে মা বা বাবা নিজের সামনে সন্তানকে পুড়ে মারা যাওয়ার দৃশ্য দেখেছে তার মনে ভীষণ যন্ত্রণা, কষ্ট ও ব্যথা কি খালেদা জিয়া অনুভব করেন না? তার হৃদয় কি এতটুকুও ব্যথিত হয় না? খালেদা জিয়ার পেট্রোলবোমায় দেশের উন্নয়ন, জনগণের প্রাণ সবকিছু ধ্বংস হচ্ছে। একাত্তরের মতোই নিষ্ঠুর হত্যাযজ্ঞ চালিয়ে যাচ্ছেন তিনি। তাই আসুন, আমরা সবাই ঐক্যবদ্ধভাবে এই অশুভ শক্তির বিরুদ্ধে প্রতিরোধ গড়ে তুলি।

