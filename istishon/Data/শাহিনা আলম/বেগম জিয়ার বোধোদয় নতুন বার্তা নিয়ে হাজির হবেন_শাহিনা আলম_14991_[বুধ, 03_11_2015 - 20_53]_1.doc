বেগম জিয়ার বোধোদয় নতুন বার্তা নিয়ে হাজির হবেন


দুই মাস পাঁচ দিনের টানা আন্দোলনেও কার্যকর কোনো ফল না পাওয়ায় সংকট থেকে বের হওয়ার নতুন পথ খুঁজছে বিএনপি। দলটির চেয়ারপারসন খালেদা জিয়া এ লক্ষ্যে নেতা-কর্মীদের নতুন দিকনির্দেশনার পাশাপাশি সরকারের উদ্দেশেও নতুন কিছু বার্তা দেবেন। শিগগিরই সংবাদ সম্মেলন করে নিজের ও দলের অবস্থান স্পষ্ট করবেন তিনি। প্রায় দুই মাসের লাগাতার অবরোধ-হরতালে দেশের অর্থনৈতিক অবস্থা স্থবির হয়ে পড়লেও সংলাপের ব্যাপারে সরকার উদ্যোগ না নেওয়ায় বিএনপি কিছুটা চিন্তিত হয়ে পড়েছে। বিশেষ করে ঢাকাসহ কিছু স্থানে হরতাল প্রায় অকার্যকর হয়ে পড়ায় বিএনপি নেতাদের পাশাপাশি শুভাকাঙ্ক্ষী হিসেবে পরিচিত বুদ্ধিজীবীরা এ বিষয়ে বিএনপিকে বিকল্প কিছু চিন্তা করে বের করার পরামর্শ দিয়েছেন। তাঁরা বলেছেন, আন্দোলনের প্রশ্নে 'ছাড়' না দিয়েও সংকট থেকে বের হওয়ার মতো নির্দেশনা জনগণের সামনে তুলে ধরা যায়। বিশেষ করে ঢাকায় বিদেশি কূটনীতিকদের তৎপরতার সূত্র ধরে কোনো উপায় বের করা যায় কি না তা খতিয়ে দেখার অনুরোধ জানিয়েছেন বিএনপির শুভানুধ্যায়ীরা। দলের নেতা-কর্মীদের মুক্তির পাশাপাশি সভা-সমাবেশের অধিকার এবং সংলাপের ব্যাপারে আবারও সময় দিয়ে প্রয়োজন হলে নতুন কিছু প্রস্তাব তুলে ধরার কথাও কেউ কেউ বলেছেন। মানুষ মেরে যে সংলাপ করা যায় না তাহা বিএনপি ইতি মধ্যে অনুধাবন করতে পেরেছে। দেশের মানুষ সর্বহারা রাজনীতির ভয়াল রূপ দেখেছে অতীতে। বর্তমানে দেখছে বিএনপি জামাত জোটের সন্ত্রাসী রূপ এর সাথে একটি চমৎকার মিল খুজে পাওয়া যায়। চরমপন্থী দিয়ে গনত্রান্ত্রিক আন্দোলন হয় না। এই আন্দোলন দেশের মানুষের জন্য নয়। দেশবাসী তাহা জীবন দিয়ে অনুভব করছে। বার্ন ইউনিটে আগুনে পুরা মানুষের আহাজারি কোন আন্দোলনের ফসল হতে পারে না। বেগম জিয়া এবং তার ২০ দলিয় জোট সময় থাকতে অনুধাবন করবেন তাহা মঙ্গল বয়ে আনবে।

