আন্দোলনের নামে সহিংসতা বন্ধের আহবান


বিএনপি-জামায়াতের রাজনৈতিক স্বার্থে চলমান রাষ্ট্র বিরোধী আন্দলনে সবচেয়ে ক্ষতিগ্রস্ত দেশের সাধারন মানুষ আজ জীবনের নিরাপত্তা চায়। আনদলনের নামে স্বাভাবিক জন-জীবন অচল করে দেয়া, পেট্রোল বোমা ছুড়ে মানুষ পুড়িয়ে মারা রাষ্ট্রদ্রোহিতারই শামিল। এই সহিংসতা শুধুমাত্র দেশের অর্থনীতিকেই ক্ষতিগ্রস্থ করছে না, দেশের ১৫ লক্ষ এসএসসি পরীক্ষার্থীসহ মোট ২১ লাখ শিক্ষার্থী মারাত্মক ভাবে ক্ষতিগ্রস্থ হচ্ছে। এর ফলে কোমলমতি শিক্ষার্থীদের অনুরোধ উপেক্ষা করে এসএসসি পরীক্ষার দিনও হরতাল/অবরোধ চালিয়ে যাওয়ার নজির দেশে এবারই প্রথম। আন্দোলনকারী স্বার্থন্বেসী মহল ভুলে যাচ্ছে যে শিক্ষাই জাতির মেরুদণ্ড। আর এই শিক্ষার্থীরাই আমাদের ভবিষ্যৎ। এটা অত্যন্ত দুঃখজনক। আন্দোলনের নামে নাশকতা/ধ্বংসযজ্ঞ কঠোর হাতে দমনের জন্য সরকার এবং সংশ্লিষ্টদের প্রতি আহবান জানাই। 

