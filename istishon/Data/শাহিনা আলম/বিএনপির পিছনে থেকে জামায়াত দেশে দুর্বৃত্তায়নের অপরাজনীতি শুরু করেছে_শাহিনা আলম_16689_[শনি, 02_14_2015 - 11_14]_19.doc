বিএনপির পিছনে থেকে জামায়াত দেশে দুর্বৃত্তায়নের অপরাজনীতি শুরু করেছে


সবার একই ভাবনা, এই পরিস্থিতি কতোদিন চলবে? পেট্রলবোমা, সন্ত্রাস, নাশকতা, রাজনীতি নয়, কিন্তু পেট্রলবোমা, সন্ত্রাস, নাশকতার কঠোরহাতে দমন চাই। মানুষের জীবনের নিরাপত্তা চাই। মানুষের এই স্বাভাবিক চাওয়াগুলো সরকারকে অতিদ্রুত পুরণ করতে হবে। সেটা যেমন করেই হোক, তার জন্য যতো কঠোর পদক্ষেপ নেয়া প্রয়োজন, তা অতি দ্রুত নিতে হবে। মানুষ ভাল ও মন্দের মধ্যে পার্থক্য বুঝতে পেরেছে। কিন্তু এই ভাল ও মন্দের পার্থক্যকে হ্রাস করতে সক্রিয় হয়েছে ১/১১ এর কুশীলবরা, যারা ঘোলা পানিতে মাছ শিকারের পরিকল্পনা করছে। বিএনপির পিছনে থেকে জামায়াত দেশে দুর্বৃত্তায়নের অপরাজনীতি শুরু করেছে। অবিলম্বে যুদ্ধাপরাধী কামারুজ্জামানের চূড়ান্ত রায় প্রকাশ করে ফাঁসির আদেশ কার্যকর করা প্রযোজন। অন্যান্য যুদ্ধাপরাধীদের রায় যতো দ্রুত সম্ভব ঘোষণা করে তাদেরও ফাঁসির রায় কার্যকর করার উদ্যোগ গ্রহণ করতে হবে। যুদ্ধাপরাধী নেতাদের বাঁচানোর জন্য জামাতের এসব অপতৎপরতা। এই অপতৎপরতার জবাব দিতে হবে অতি দ্রুত। শক্তহাতে পেট্রলবোমাবাজদের দমন, যুদ্ধাপরাধীদের ফাঁসির রায় ঘোষণা ও কার্যকর করা এবং খালেদা জিয়ার বর্বরতা ও মানবতাবিরোধী অপরাধের বিচার শুরু করার সিদ্ধান্ত নিতে হবে। সময়ের সিদ্ধান্ত সময়েই নিতে হবে। সিদ্ধান্ত নিতে ভুল হলে তার জন্য মাশুলও গুনতে হবে। দেশের মানুষ সোচ্চার হয়েছে, সাধারণ জনগণও গণপ্রতিরোধ জোরদার করেছে ইতিমধ্যেই, এভাবেই সবাইকে একহয়ে পেট্রলবোমাবাজ, জঙ্গি যুদ্ধাপরাধী ও তাদের দোসরদের বাংলাদেশ থেকে উচ্ছেদ করতে হবে। 

