বাংলাদেশ কোস্টগার্ডে নতুন ৪টি জাহাজ যুক্তকরনে নিশ্চিত হবে সাগরের অফুরন্ত সম্পদের নিরাপত্তা


বাংলাদেশ কোস্টগার্ডের জন্য ইতালিয়ান নৌবাহিনী থেকে চারটি জাহাজ কিনতে যাচ্ছে সরকার। ইতালিয়ান নৌবাহিনীর মিনারভা ক্লাস কোরভেট জাহাজ অফশোর পেট্রোল ভেসেলে রুপান্তরিত করে তা আনবে সরকার। নতুন এই চারটি জাহাজ কিনতে ব্যয় হবে ১ হাজার ৮১১ কোটি টাকা। তিনটি হবে তেল পরিবহন ও বাকি একটি হবে বাল্ক পরিবহন জাহাজ। মিয়ানমার ও ভারতের সঙ্গে বিরোধ নিষ্পত্তিতে মোট ১ লাখ ১৮ হাজার ৮১৩ বর্গকিলোমিটারের টেরিটোরিয়াল সমুদ্র, ২০০ নটিক্যাল মাইল একচ্ছত্র অর্থনৈতিক অঞ্চল এবং চট্টগ্রাম উপকূল থেকে ৩৫৪ নটিক্যাল মাইল পর্যন্ত মহীসোপানের তলদেশে অবস্থিত সব ধরনের প্রাণিজ ও খনিজ সম্পদের ওপর বাংলাদেশের সার্বভৌমত্ব প্রতিষ্ঠা করতে চারটি জাহাজ যুক্ত হচ্ছে বাংলাদেশ কোস্টগার্ডে। সাগরের অফুরন্ত সম্পদ নিরাপত্তার সাথে কাজে লাগিয়ে দেশের অর্থনীতিকে কিভাবে আরও গতিশীল করা যায়, সে ব্যাপারেও বিস্তৃত পরিকল্পনা গ্রহণ করছে সরকার যা আমাদের জাতীয় অর্থনীতিকে আরও সামনের দিকে অগ্রসর হতে সাহায্য করবে।

