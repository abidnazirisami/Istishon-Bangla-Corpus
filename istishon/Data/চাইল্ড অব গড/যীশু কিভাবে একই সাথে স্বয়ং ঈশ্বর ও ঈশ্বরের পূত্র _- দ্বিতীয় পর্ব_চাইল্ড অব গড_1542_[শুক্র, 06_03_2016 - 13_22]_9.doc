যীশু কিভাবে একই সাথে স্বয়ং ঈশ্বর ও ঈশ্বরের পূত্র _- দ্বিতীয় পর্ব


ঈশ্বর কেন ঈশ্বরের পূত্র হিসাবে দুনিয়াতে আসতে গেল ? এখানেই মুসলমানরা বিষয়টা আর বুঝতে পারে না। কারন কোরানই তাদের বলেছে ঈশ্বরের কোন পুত্র থাকতে পারে না। কোরান বলেছে , আল্লাহর কি স্ত্রী আছে যে তার কোন পূত্র থাকবে। কি তাজ্জব কান্ড ! আল্লাহ চাইলেই যে কোন কিছু হতে পারে , শুধু বলতে হবে 'হও' আর তাহলেই হয়ে যাবে। সুতরাং সেই আল্লাহর কোন স্ত্রী থাকতে হবে যদি তার একটা পুত্রের দরকার পড়ে যার মাধ্যমে দুনিয়ার মানুষের মুক্তি লাভ হয় ? কিন্তু বস্তুত: এই পূত্র তো ঈশ্বর স্বয়ংই। দুনিয়াতে যখন সে আসছে তখনই তার পরিচয় ঈশ্বরের পূত্র যীশু। কিন্তু যীশু কিভাবে দুনিয়ার মানুষকে উদ্ধার করছেন? সেটাই বলা হয়েছে এই নিবন্ধে। 

মানুষ যীশু বা ঈশ্বরের পূত্র রূপে দুনিয়াতে আসার একটা গুরুত্বপূর্ন কারন বিদ্যমান। আসলে যীশু রূপে পৃথিবীতে আগমন করে আবার ক্রুশে বিদ্ধ হয়ে দেহত্যাগ করার মধ্যে এক বিরাট মাহাত্ম নিহিত আছে। মুসলমানদের অনেকেই সেটা জানে না । তারা কিছুমাত্র না জেনেই প্রশ্ন করে - যীশু যদি ঈশ্বরের পূত্র বা স্বয়ং ঈশ্বর হয়, তাকে আবার ক্রুশে বিধে হত্যা করা হলো কিভাবে ?
ঈশ্বর আদম ও হাওয়াকে সৃষ্টি করে ইডেন উদ্যানে রেখেছিল। তাদেরকে বলা হয়েছিল জ্ঞানবৃক্ষ থেকে কোন ফল না খেতে। কিন্তু তারা সেই গাছের ফল খেয়ে ঈশ্বরের কাছে পাপ করেছিল। সেটা ছিল আদিপাপ। সেই পাপের ফলে তারা ইডেন উদ্যান থেকে বহিস্কৃত হয়েছিল। আদম ও হাওয়ার দুই পুত্র হাবিল ও কাবিল। হাবিল পশু পালন করত আর কাবিল চাষাবাদ করত। হাবিল একটা পশুকে ঈশ্বরের উদ্যেশ্যে নিবেদন করল , আর কাবিল তার উৎপাদিত কিছু ফসল নিবেদন করল। ঈশ্বর হাবিলের পশু উৎসর্গ গ্রহন করল , কিন্তু কাবিলের ফসল গ্রহন করল না। এর অর্থ হলো - আদম হাওয়ার আদিপাপ থেকে নিজেদেরকে মুক্ত হওয়ার মাধ্যম ছিল পশু উৎসর্গ বা পশুর রক্তপাত। এটাই হলো ইসলামী বিধি অনুযায়ী কোরবানী। 
এভাবে বংশ পরম্পরায় আদম সন্তানেরা নিজেদের আদি পাপ থেকে মুক্তি পেতে পশু উৎসর্গ বা কোরবানী দিয়ে আসত। যীশুর আগ পর্যন্ত এই পশু কোরবানী ছিল সেই আদি পাপ থেকে নিজেদেরকে মুক্ত করার একমাত্র উপায়। কারন যীশুর আগ পর্যন্ত মানুষ নৈতিকতা বা বিধি বিধানে এতটা উন্নত হয় নি যে তারা পশু কোরবানী ছাড়া নিজেদের আদি পাপ থেকে নিজেদেরকে মুক্ত করতে পারত। কিন্তু আদি পাপ থেকে মুক্ত হওয়াটা জরুরী ছিল কেন? 
আদম হাওয়াকে দুনিয়ায় পাঠানোর পরে ঈশ্বর ক্রমান্বয়ে একের পর এক নবী পাঠিয়েছে , মানুষকে শিক্ষা দিতে ,সৎ ও অসৎ বিষয়ে শিক্ষা দিতে যাতে তারা সৎ পথ অবলম্বন করে মৃত্যুর পর শেষ বিচার দিনে আবার ঈশ্বরের রাজ্যে ফিরে যেতে পারে। কিন্তু মানুষ যত ভাল কাজই করুক না কেন , তারা প্রত্যেকেই জন্ম নিত আদিপাপ নিয়ে যেটা আদম ও হাওয়া করেছিল। তাই যত ভাল কাজই করুক না কেন , তাদের পক্ষে সেই আদিপাপ থেকে মুক্ত না হয়ে পরকালে মুক্তি লাভ সম্ভব ছিল না। সেই আদি পাপ থেকে মুক্তির পথই ছিল পশু উৎসর্গ বা কোরবানী। কিন্তু মানব সভ্যতার অগ্রগতির প্রেক্ষিতে সেই পশু কোরবানী একটা নির্মম ও নৃসংশ প্রথা হিসাবে প্রতীয়মান হয়। ঈশ্বর নিজেই সেই নিষ্ঠুর প্রথাকে রদ করতে চায়। কিন্তু তাহলে কিভাবে অত:পর গোটা মানব জাতিকে আদি পাপ থেকে মুক্ত করা যাবে ?
গোটা মানবজাতিকে তাদের আদিপাপ থেকে মুক্ত করার জন্যেই স্বয়ং ঈশ্বর মানব রূপ ধারন করে ঈশ্বরের পূত্র বা যীশু রূপে দুনিয়াতে আগমন করে। ঈশ্বর তার সৃষ্ট মানব সন্তানদেরকে শর্তহীনভাবেই সীমাহীন ভালবাসে। তার সেই সীমাহীন ভালবাসার কারনেই ঈশ্বর মানবজাতিকে তাদের আদিপাপ থেকে মুক্তি দিতেই যীশু হিসাবে দুনিয়াতে আগমন করে নিজেকেই ক্রুশে বিদ্ধ করে জীবন দিয়ে উৎসর্গ করতে চায়। ক্রুশে নিজের জীবন বিসর্জনই দিয়েই ঈশ্বর দুনিয়ার সকল মানুষকে আদিপাপ থেকে মুক্তি দেয়। আবার মৃত্যু তিনদিন পরে যীশু পুনরায় জীবিত হয়ে প্রমান করেন যে তিনিই জীবন ও মৃত্যুর মালিক। 
যীশুর এই ক্রুশে মৃত্যুর পর, অত:পর যারাই যীশুকে তাদের ত্রাতা হিসাবে গ্রহন করবে , তারা তাদের আদিপাপ থেকে মুক্ত হয়ে যাবে। আদিপাপ থেকে মুক্তির অর্থ এটা না যে , তারা নিজেরা যেসব অপকর্ম বা পাপ কাজ করবে সেসবের কোন বিচার হবে না। আদিপাপের সাথে তাদের নিজেদের কৃত পাপকাজের কোনই সম্পর্ক নেই। নিজেদের কৃত পাপের শাস্তি তারা শেষ বিচারে পাবে। কিছু মুসলমান যীশুর এই ক্রুশে বিদ্ধ হয়ে আত্মত্যাগের মাহাত্ম না বুঝেই প্রশ্ন করে , যীশুকে ত্রাতা হিসাবে গ্রহন করলে কি সব পাপ থেকে মুক্ত হওয়া যায় ? 
সুতরাং যীশু যে ক্রুশে বিদ্ধ হয়ে মারা গেলেন , এটা ছিল গোটা মানবজাতির জন্যেই আদি পাপ থেকে মুক্তির পথ। যীশু যখন ক্রুশে বিদ্ধ হয়ে মারা যান , তখন ঈশ্বরের অন্য যে স্বরূপ ঈশ্বর পিতা ও পবিত্র আত্মা তারা কিন্তু স্ব স্ব অস্তিত্ব নিয়েই বিদ্যমান ছিল অর্থাৎ যীশু যখন তার মানব শরীরকে ক্রুশে বিদ্ধ করছিলেন , তখন যীশু আবার তার অন্য স্বরূপ ঈশ্বর পিতা বা পবিত্র আত্মার রূপে বিদ্যমান ছিলেন। তাই যীশুর ক্রুশে বিদ্ধ হয়ে দেহ ত্যাগ করার অর্থ ঈশ্বর মারা যাওয়া নয়। কিন্তু কিছু মুসলমানেরা যীশুর ক্রুশে বিদ্ধ হওয়ার মাহাত্ম না জেনেই , প্রশ্ন করে - যীশু যদি স্বয়ং ঈশ্বর হন , তাহলে ঈশ্বর কিভাবে ক্রুশে বিদ্ধ হয়ে মারা যায় ?
সবচেয়ে বিস্ময়কর ঘটনা হলো, যীশু যে ক্রুশে বিদ্ধ হয়ে মারা যান , সেটা ঘটে সম্পূর্ন বিনা অপরাধে। যীশু যখন যেরুজালেমে তার বানী প্রচার করছিলেন , তখন ইহুদিরা তাকে ধর্ম দ্রোহী হিসাবে চিহ্নিত করে , আর অভিযোগ করে যে যীশু নিজেকে ঈশ্বর হিসাবে দাবী করছেন। তারা তাই তাকে ধরে বিচার করার চেষ্টা করতে থাকে। কিন্তু যেরুজালেম তখন রোম সাম্রাজ্যের অধীন ছিল। তাই ইহুদিরা নিজেরা কাউকে বিচার করতে পারত না। তারা তাকে ধরে নিয়ে যেরুজালেমের শাসক পিলেতের কাছে নিয়ে যায়। পরের ঘটনা গসপেল থেকেই দেখা যাক ---
যোহন - ১৮:
৩৮ পীলাত তাঁকে জিজ্ঞেস করলেন, ‘সত্য কি?’ এই কথা জিজ্ঞেস করে তিনি পুনরায় ইহুদীদের কাছে গেলেন, আর তাদের বললেন, ‘আমি তো এই লোকটির মধ্যে কোন দোষ দেখতে পাচ্ছি না?’
৩৯ কিন্তু তোমাদের এমন এক রীতি আছে, সেই অনুসারে নিস্তারপর্বের সময়ে একজন বন্দীকে মুক্তি দিয়ে থাকি। বেশ তোমাদের কি ইচ্ছা, আমি তোমাদের জন্য ‘ইহুদীদের রাজাকে’ ছেড়ে দেব?’
৪০ তারা আবার চিত্‌কার করে বলল, ‘একে নয়! বারাব্বাকে!’ এই বারাব্বা ছিল একজন বিদ্রোহী।
অর্থাৎ দুনিয়ার কেউ যীশুকে বিচার করে অপরাধী সাব্যাস্ত করতে পারে না , কিভাবে পারবে। দুনিয়ার কোন মানুষ কি ঈশ্বরকে অপরাধী সাব্যাস্ত করতে পারে ? তাই ইহুদিরা অত:পর নিজেরাই নিয়ে গিয়ে যীশুকে ক্রুশে বিদ্ধ করে সম্পূর্ন বিনা অপরাধে। সেটাই ছিল ঈশ্বরের ইচ্ছা। কারন তিনি নিজেকে ক্রুশে মানবরূপে বিসর্জন দেবেন , সেটা তারই নিজের ইচ্ছা। এই যে বিনা অপরাধে যীশুকে ক্রুশে বিদ্ধ করা হয়, সেটা আসলে ঈশ্বরের নিজস্ব পরিকল্পনা। এভাবেই সে জগতের মানুষকে তাদের আদিপাপ থেকে মুক্তি দিতে চেয়েছিল। 
যীশুর ক্রুশে বিদ্ধ হওয়ার মধ্য দিয়েই পশু উৎসর্গ দ্বারা আদিপাপ থেকে মুক্তির বিধান বাতিল হয়ে যায়। অত:পর ঈশ্বরের নামে আর পশু উৎসর্গ বা কোরবানী চলবে না। খৃষ্টানরা সেই কারনেটই পশু কোরবানী করে না। আর এটাই ছিল সভ্যতার অগ্রগতির ধাপ। পশু হত্যা করার মত নৃসংশতার মধ্য দিয়ে তো ঈশ্বরের আরধনা করা উচিত না। 
খৃষ্টান ধর্মের মূল শক্তি এই যীশুর ক্রুশে বিদ্ধ হয়ে প্রান দেওয়ার ঘটনা। মানুষ উপলব্ধি করতে পারে , ঈশ্বর তাদেরকে কতটা ভালবাসে যে তাদের জন্যে স্বয়ং ঈশ্বর মানব রূপে দুনিয়াতে এসে নিজেই ক্রুশে বিদ্ধ হয়ে তাদেরকে উদ্ধার করতে এসেছে। খৃষ্টান ধর্মের মূল অনুপ্রেরনা তাই এই যীশুর ক্রুশে বিদ্ধ হওয়া। অত:পর মানুষ যতই এই ঘটনার মাহাত্ম উপলব্ধি করতে থাকে , ততই খৃষ্টান ধর্ম গ্রহন করতে থাকে। এভাবেই গোটা দুনিয়ায় খৃষ্টান ধর্ম ছড়িয়ে পড়ে। 
অথচ ইসলাম বলছে, ভিন্ন কথা। কোরানের ভাষ্য , যীশুকে ক্রুশে বিদ্ধ করা হয় নি। কোরান বলছে---
সুরা নিসা- ৪: ১৫৭: আর তাদের একথা বলার কারণে যে, আমরা মরিয়ম পুত্র ঈসা মসীহকে হত্যা করেছি যিনি ছিলেন আল্লাহর রসূল। অথচ তারা না তাঁকে হত্যা করেছে, আর না শুলীতে চড়িয়েছে, বরং তারা এরূপ ধাঁধায় পতিত হয়েছিল। বস্তুতঃ তারা এ ব্যাপারে নানা রকম কথা বলে, তারা এক্ষেত্রে সন্দেহের মাঝে পড়ে আছে, শুধুমাত্র অনুমান করা ছাড়া তারা এ বিষয়ে কোন খবরই রাখে না। আর নিশ্চয়ই তাঁকে তারা হত্যা করেনি।
তার মানে যীশু ক্রুশে বিদ্ধ হন নি। বরং তাকে আল্লাহ সরাসরি জীবন্ত অবস্থায় নিজের কাছে নিয়ে গেছে। এর অর্থ দি দাড়াল ? আল্লাহ যীশুকে দুনিয়ায় পাঠিয়েছিল মানুষের হেদাযেত করার জন্যে। কিন্তু অবশেষে আল্লাহ দুনিয়ার সবাইকে ধোকা দিল। কিভাবে ? যীশুকে যখন ক্রুশ বিদ্ধ করা হচ্ছিল তখন আশে পাশে বহু মানুষ ছিল, তারা সবাই দেখল যীশুকে ক্রুশ বিদ্ধ করা হয়েছে , তলে তলে যে আল্লাহ তাকে তুলে নিয়ে গেছে , সেটা তো কেউ তারা দেখেনি। পরবর্তীতে এই ক্রুশ বিদ্ধ হওয়ার ঘটনাই ছিল খৃষ্টান ধর্মের মূল অনুপ্রেরনা যীশুর বানী প্রচারের , তার মানে দেখা যাচ্ছে , যে ঘটনার ওপর খৃষ্টান ধর্ম দাড়িয়ে আছে , খোদ আল্লাহ সেটাকেই একটা প্রতারনা বলে আখ্যায়িত করছে , আর তার অর্থ , মুহাম্মদ আসার আগ পর্যন্ত বিগত ৬০০ বছর ধরে মানব জাতি একটা প্রতারনার ফাঁদে পড়ে বিভ্রান্ত হয়েছিল আর তারা বিপথে চলেছিল। দুনিয়ার মানুষকে দীর্ঘ ৬০০ বছর ধরেই আল্লাহ এভাবে প্রতারনা করেছে। কারন মুহাম্মদ এসেই না প্রথম দুনিয়াবাসীকে জানান দিল যে যীশু আসলে ক্রুশ বিদ্ধ হন নি। তার আগে তো কেউ সেটা জানত না। সোজা কথায় , আল্লাহ যীশুকে দুনিয়ায় পাঠিয়ে গোটা মানবজাতিকে ৬০০ বছর ধরে বিপথে চালিত করেছে। 
আল্লা যদি প্রকৃতই ঈশ্বর হয়ে থাকে , সে কিভাবে গোটা মানবজাতিকে ৬০০ বছর ধরে বিপথে চালিত করতে পারে ?

যীশু কিভাবে একই সাথে স্বয়ং ঈশ্বর ও ঈশ্বরের পূত্র ? -প্রথম পর্ব

