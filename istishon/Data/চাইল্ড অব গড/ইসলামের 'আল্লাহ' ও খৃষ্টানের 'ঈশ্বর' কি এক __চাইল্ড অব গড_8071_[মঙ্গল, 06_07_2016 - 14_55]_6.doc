ইসলামের 'আল্লাহ' ও খৃষ্টানের 'ঈশ্বর' কি এক _


মুসলমানরা দাবী করে ইসলাম হলো আব্রাহামিক ধর্ম , তাই ইব্রাহীম , ইসহাক , মুসার সৃষ্টিকর্তা আর মুসলমানদের আল্লাহ একই ।অর্থাৎ ইহুদি বা খৃষ্টানদের ঈশ্বর ও মুসলমানদের আল্লাহ একই। কিন্তু আসলে কি সেটা সত্য ?আসল বিষয় জানার আগে প্রথমেই জানতে হবে , এই আল্লাহ বা ঈশ্বর এটা কিন্তু সৃষ্টিকর্তার কোন ব্যাক্তিগত নাম নয়। বরং পদবির নাম। বাইবেলে বিশেষ করে তৌরাতে সৃষ্টিকর্তার একটা নাম আছে ইংরেজীতে যাকে বলে Proper Noun, সেটা হলো Yehweh যাকে যিহোবা বলে উচ্চারন করা হয়। আল্লা বা ঈশ্বর কোন Proper Noun না। এটা হলো Common Noun। 
সুতরাংইসলামে সৃষ্টিকর্তার কোন নাম নেই , আছে পদবী। বিষয়টা খোলাসা করে বলা যাক। বাংলাদেশ রাষ্ট্রের সর্বোচ্চ সাংবিধানিক পদ হলো প্রেসিডেন্ট। এটা কোন Proper Noun না। এটা হলো Common Noun। এই পদে যে লোকই বসুক না কেন , তার একটা নিজস্ব নাম আছে। যেমন বর্তমানে এই পদে যিনি আসীন তার নাম আব্দুল হামিদ। আগে যিনি ছিলেন , তার নাম ছিল জিল্লুর রহমান। এই আব্দুল হামিদ বা জিল্লুর রহমান - এগুলো হলো Proper Noun। সুতরাং এই পদে একের পর এক বহু লোকই আসীন হবে , তাদের পদবী হবে প্রেসিডেন্ট কিন্তু তাদের নিজস্ব নাম থাকবে আর তাই তাদের প্রতি জনের আলাদা আলাদা ব্যাক্তিত্ব থাকবে। কেউ ভাল হবে , কেউ খারাপ হবে, সেটা নির্ভর করবে ব্যাক্তিত্বের ওপর। 
এখন কোরানের আল্লাহ তথা ইসলামের আল্লাহ বা ঈশ্বর যদি বাইবেল তথা তৌরাতের ঈশ্বর হয়, তাহলে সেই আল্লাহর একটা নাম থাকবে, কিন্তু কোরানের কোথাও তার নাম নেই। এবারে দেখা যাক , বাইবেলের ঈশ্বরের নাম কি। তৌরাতে ঈশ্বর নিজেই তার নাম কি সেটা বলছে ----
যাত্রাপুস্তক- অধ্যায় - ৬: ৩: ৩ “আমিই হলাম প্রভু। আমি অব্রাহাম, ইসহাক এবং যাকোবের সামনে নিজেকে প্রকাশ করতাম। তারা আমায় সর্বশক্তিমান ঈশ্বর বলে ডাকত। আমার নাম য়ে যিহোবা তা তারা জানত না।
অর্থাৎ তৌরাত কিতাবেই ঈশ্বর মুসার কাছে বলছে , তার নাম হলো যিহোবা বা Yehweh । আর এই যিহোবা হলো একটা Proper Noun, Common Noun না। তার মানে মুসার আগে যে সব নবী আসছে তারা ঈশ্বরের পকৃত নাম জানত না , তারা তাকে সর্বশক্তিমান ঈশ্বর বলে ডাকত, মুসার কাছেই সর্বপ্রথম ঈশ্বর তার নিজের আসল নাম প্রকাশ করল। আবারও মুসার কাছে ঈশ্বর নিজের নাম প্রকাশ করল যাত্রাপুস্তকে -
যাত্রাপুস্তক- অধ্যায়-৩:
১৩ তখন মোশি ঈশ্বরের উদ্দেশ্যে বলল, ‘কিন্তু আমি যদি গিয়ে ইস্রায়েলীয়দের বলি য়ে, “তোমাদের পূর্বপুরুষদের ঈশ্বর আমাকে পাঠিয়েছেন,’ তখন তারা আমাকে জিজ্ঞাসা করবে, ‘তার নাম কি?’ তখন আমি তাদের কি বলব?”
১৪ তখন ঈশ্বর মোশিকে বললেন, “তাদের বলো, ‘আমি আমিই।’ যখনই তুমি ইস্রায়েলীয়দের কাছে যাবে তখনই তাদের বলবে, ‘আমিই’ আমাকে পাঠিয়েছেন।”
ইংরেজী তর্জমা ---
Exodus- Chapter- 3:
13 And Moses said unto God, Behold, when I come unto the children of Israel, and shall say unto them, The God of your fathers hath sent me unto you; and they shall say to me, What is his name? what shall I say unto them?
14 And God said unto Moses, I AM THAT I AM: and he said, Thus shalt thou say unto the children of Israel, I AM hath sent me unto you.
I AM -ই হলো হিব্রুতে - YHWH বা YEHWEH বা যিহোবা , এটাই হলো ঈশ্বরের Proper Noun । 
তৌরাত কিতাবে এই নামটাই সব সময় ব্যবহৃত হয়েছে। গোটা পুরাতন নিয়মে ৬৮০৭ বার এই নামটাই ব্যবহৃত হয়েছে , আর এটাই হলো ঈশ্বরের ব্যাক্তিগত নাম। এছাড়া তাকে Elohim, Adonai, Eloah ইত্যাদি নামেও বহুবার ডাকা হয়েছে , আর বলা বাহুল্য এই নামগুলো Proper Noun নয়, এসবই হলো Common Noun। এমন কি গসপেলে যীশু নিজেকে সেই YHWH বা YEHWEH বা যিহোবা বলেই পরিচয় দিয়েছেন-
John, Chapter- 8:
56 Your father Abraham rejoiced to see my day: and he saw it, and was glad.
57 Then said the Jews unto him, Thou art not yet fifty years old, and hast thou seen Abraham?
58 Jesus said unto them, Verily, verily, I say unto you, Before Abraham was, I am.
অর্থাৎ যীশু নিজেকে সেই YHWH বা YEHWEH বা যিহোবা বলেই দাবী করছেন এখানে। 
এখন প্রশ্ন হলো ইসলামের কোরানে ঈশ্বরের নাম কি ? Allah এটা তো Common Noun, কিন্তু তার Proper Noun টা কি ? আল্লাহর কোন নাম আছে ? এই আল্লাহ, ঈশ্বর , গড , সৃষ্টিকর্তা এসবই তো পদবি ধরনের নাম তথা Common Noun। কোরানের কোথাও বাইবেলের ঈশ্বর তথা YHWH বা YEHWEH এই নাম উল্লেখিত নেই। এই যদি হয় প্রকৃত অবস্থা , তাহলে কোরানের আল্লাহ কিভাবে বাইবেলের ঈশ্বর হয় ? যে ভাষায়ই উচ্চারন করা হোক না কেন , Proper Noun সর্বদা একই থাকে। যেমন - যার নাম আবুল হোসেন , তার নাম আরবী, ইংরেজী, ফার্সি , বাংলা , চাইনিজ সব ভাষাতেই তার নাম আবুল হোসেনই থাকবে। অন্য কিছুই হবে না। ইব্রাহীম , ইয়াকুব , মুসা ইত্যাদির ঈশ্বরের ব্যাক্তিগত নাম ছিল YHWH বা YEHWEH বা যিহোবা সুতরাং আরবীতে যদি সেই ঈশ্বর কোন কিতাব নাজিল করে , তাহলে তাতে এই নামটা অন্তত: একবার হলেও থাকবে। কিন্তু নেই। তাহলে এই আল্লাহ কিভাবে বাইবেলের ঈশ্বর হয় ?
তাছাড়া আমরা দেখি , ইসলাম প্রবর্তনের আগেই পৌত্তলিক আরবরা "আল্লাহ" নামে এক দেবতাকে ডাকত। যেমন - মোহাম্মদের পিতার নাম ছিল আব্দুল্লাহ যার অর্থ - আল্লাহর দাস। মোহাম্মদের পিতা তো ইহুদি বা খৃষ্টান ছিল না , তাই তার কথিত আল্লাহ নিশ্চিতভাবেই বাইবেলের ঈশ্বর বা YHWH ছিল না। তাহলে তার কথিত আল্লাহ কে ছিল ? নিশ্চিতভাবেই কাবা ঘরের মধ্যেকার ৩৬০টা দেব দেবতার একটা ছিল যাদের সাথে বাইবেলের ঈশ্বরের কোনই সম্পর্ক ছিল না। কিন্তু দেখা যাচ্ছে , পরবর্তীতে মোহাম্মদ সেই আল্লাহকেই তার নিজের ঈশ্বর হিসাবে মনোনীত করেছেন। অত:পর এই আল্লাহ কখনই কোরানে নিজের ব্যাক্তিগত নাম প্রকাশ করে নি। এই মত অবস্থায়, কিভাবে এই আল্লাহ বাইবেলের ঈশ্বর YHWH হয় ?
আরবে বসবাসকারী খৃষ্টানরা যদি তাদের সৃষ্টিকর্তাকে আল্লাহ ডাকে , সেটা তো হলো সেই Common Noun। এই নামে ডাকার পরেও তারা জানে যে তাদের আল্লাহর ব্যাক্তিগত নাম হলো - YHWH। যেমনভাবে বাঙ্গালী খৃষ্টানরা ডাকে ঈশ্বর বলে বা প্রভু বলে , যা সেই Common Noun। এখন এই Common Noun আল্লাহ বা ঈশ্বর বা প্রভু এটা তো সৃষ্টিকর্তার ব্যাক্তিগত নাম না। 
এরপরে আর একটা বিষয় হলো বাইবেলের ঈশ্বরের বানী বুঝতে বা জানতে নির্দিষ্টভাবে কোন ভাষা যেমন হিব্রু , বা গ্রীক ইত্যাদি জানার দরকার পড়ে না। যে কেউ যে কোন ভাষার বাইবেল পড়লেই সে খৃষ্টান ধর্ম সম্পর্কে বা যীশুর বানীর প্রকৃত অর্থ জানতে পারে। ঈশ্বরের বানীর সেটাই একটা বিশেষত্ব। আজ পর্যন্ত দেখা যায় নি , কোন বাঙ্গালী বা ইংরেজ বা জাপানি বা চায়নিজ কেউ বলেছে যে সে গ্রীক ভাষা জানে না বলে বাইবেল বুঝতে পারে নি। কিন্তু ইসলামের ক্ষেত্রে ভীষণ সীমাবদ্ধতা। আল্লাহর ভাষা একমাত্র আরবী আর তাই আরবী না জানলে কেউ ইসলাম ভালমত জানতে পারে না। তাও আজকের আরবী জানলে হবে না। জানতে হবে সেই ১৪০০ বছর আগেকার আরবী যার সাথে আজকালকার আরবীর মিল খুবই কম। এত কিছুর পরে কোরানের আবার প্রেক্ষাপট জানতে হবে , কিন্তু সেই প্রেক্ষাপট আবার কোরানে নাই। তার মানে সঠিক আরবী জানার পরেও প্রেক্ষাপট না জানলে কোরান বোঝা দু:সাধ্য। এ জন্যে দরকার পড়ে হাদিসের , তাফসিরের। যা প্রমান করছে , কোরান কোন সম্পূর্ন, সুস্পষ্ট বা পরিস্কার গ্রন্থ না। দুনিয়ার সকল আলেমদের এই মত। সকল মুসলমানেরও সেই মত। পক্ষান্তরে বাইবেলে প্রেক্ষাপট সহ সব বানীই দেয়া আছে। বাইবেল বুঝতে অন্য কারও ব্যখ্যা দরকার নেই। অর্থাৎ বাইবেল হলো সম্পূর্ন , সুস্পষ্ট ও পরিস্কার গ্রন্থ। আল্লাহর এই ভীষন সীমাবদ্ধতা প্রমান করে , বাইবেলের ঈশ্বর ও কোরানের ঈশ্বর এক না। 
সুতরাং কোরানের আল্লাহ যদি বাইবেলের ঈশ্বর না হয়, ইসলাম কিভাবে দাবী করে যে সে আব্রাহামিক ধর্ম ?

