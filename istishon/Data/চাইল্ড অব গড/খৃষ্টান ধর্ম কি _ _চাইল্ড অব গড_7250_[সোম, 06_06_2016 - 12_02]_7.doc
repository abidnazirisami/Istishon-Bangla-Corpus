খৃষ্টান ধর্ম কি _ 


অনেকেই আসলে জানে না খৃষ্টান ধর্ম কি , আর তারা কোন কিতাব অনুসরন করে। আর সেটা না জেনেই ধুমছে খৃষ্টান ধর্মের সমালোচনা করে। প্রায়ই দেখা যায়, ইসলামের নামে সন্ত্রাস ,হত্যা , ধর্ষন ইত্যাদিকে তুলে ধরলে , সাথে সাথে অনেকেই খৃষ্টান ধর্মও যে সন্ত্রাস, হত্যা , ধর্ষন ইত্যাদি সমর্থন করে , সেটা তুলে ধরে বাইবেল থেকে। আর বুঝাতে চায়, খৃষ্টান ধর্মও ইসলামের মতই একটা আগ্রাসী ধর্ম। কিন্তু বিষয়টা কি তাই ?
প্রথমেই বলে নেয়া উচিত - বাইবেল হলো পুরাতন ও নতুন নিয়মের সমাহার। পুরাতন নিয়মের মধ্যে তৌরাত কিতাব প্রধান , আর নুতন নিয়মের মধ্যে চারটি গসপেল যেমন - মথি, মার্ক , লুক ও যোহন প্রধান। খৃষ্টানরা এই গসপেলসহ নুতন নিয়মের অন্যান্য কিতাবকেই অনুসরন করে। তারা পুরাতন নিয়মকে অনুসরন করে না। তবে নুতন নিয়ম কিভাবে আসল, কেন যীশু দুনিয়াতে আগমন করলেন , সেটা বোঝার জন্যে পুরাতন নিয়মকেও খৃষ্টানরা অধ্যায়ন করে থাকে। অর্থাৎ পুরাতন নিয়ম যেমন তৌরাত কিতাব খৃষ্টানরা পাঠ করে থাকে শুধুমাত্র ধারাবাহিক নবীদের ঐতিহাসিক বর্ননা ও ঘটনাবলী জানার জন্যে। কিন্তু তৌরাত কিতাবে বর্নিত নানারকম হত্যা ,ধর্ষন ইত্যাদিকে তারা অনুসরন করে না। এটা অনেকটা বাংলাদেশের স্বাধীনতার ইতিহাসকে জানতে গেলে আমরা যেমন সেই নবাবের আমল , বৃটিশ আমল ইত্যাদি আমলের ইতিহাসকে অধ্যয়ন করে থাকি, সেরকম একটা ব্যাপার। কিন্তু আমরা বাংলাদেশীরা শুধুই মুক্তিযুদ্ধের সময়কার আদর্শকে অনুসরন করি। খৃষ্টানরা ধর্মের বিবর্তন ও নানা ঘটনা জানার জন্যে পুরাতন নিয়ম যেমন তৌরাত অধ্যয়ন করে থাকে কিন্তু তারা যীশুর শিক্ষাকেই তাদের মূল শিক্ষা হিসাবে গ্রহন ও পালন করে থাকে। 
আর ইহুদিরা যীশুকে ঈশ্বরের পূত্র বা তাদের ত্রানকর্তা হিসাবে মানে না , তারা তৌরাত কিতাবকেই অনুসরন করে থাকে। 
সুতরাং প্রত্যেকের জানা উচিত , খৃষ্টান হলো তারাই যারা যীশুর শিক্ষাকে অনুসরন করে মাত্র। তাই পুরাতন নিয়মের তৌরাত কিতাবের নানা ঘটনা যেমন গনহত্যা , ধর্ষন ইত্যাদি উল্লেখ করে খৃষ্টান ধর্মের সমালোচনা করা হলো অজ্ঞতার নামান্তর। কিন্তু সাধারন মানুষ যেমন ধর্মের কিতাব এত অধ্যয়ন করে না , তাই , এভাবে তৌরাত কিতাব থেকে উদ্ধৃতি দিয়ে মানুষকে সহজেই বোকা বানান যায়। আর যারা এভাবে অন্যদের অজ্ঞতাকে পুজি করে তাদেরকে বোকা বানায়, তারা আর যাই হোক , সৎ মানুষ না। 
দু:খের সাথে বলতে হবে , জাকির নায়েককে যখন কোরান বা হাদিস থেকে উদ্ধৃতি দিয়ে প্রশ্ন করা হয় জিহাদ সম্পর্কে, জিজ্ঞেস করা হয় ইসলাম ত্যাগের শাস্তি সম্পর্কে , তখন সাথে সাথেই জাকির নায়েককে দেখা যায়, তৌরাত কিতাব থেকে উদ্ধৃতি দিয়ে প্রমান করতে যে খৃষ্টান ধর্মেও এরকম জিহাদ আছে। বলা বাহুল্য, এটা হলো মানুষের অজ্ঞতাকে পুজি করে প্রতারনা করা।

