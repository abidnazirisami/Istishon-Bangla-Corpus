যাচ্ছেতাই


ছোটবেলায় অনেক ছড়া/অনুকাব্য পড়েছি, যেমন 'আয় আয় চাঁদ মামা','ঐ দেখা যায় তাল গাছ'। এইরকম হাবিযাবি অনেক কিছু।
বড়বেলায় যদি 'আমার বই-পঞ্চদশ ভাগ' নামে কোন বাংলা বই থাকত তবে সেই ছড়া/অনুকাব্য গুলো কেমন হত? স্বমস্তিষ্ক ঘষে ঘষে কয়েকটা বের করার ট্রাই করলাম...
১/রঙ দেখে তোর প্রেমে পড়িনি
শুনে রাখ কন্যে,
মনটা শুধু চেয়েছি তোর,
ভালবাসার জন্যে।।
২/আগডুম বাকডুম, যত ডুমই আসুক
লেরিঙে ফেরিঙে, তোরে যতই ভালবাসুক,
হইবে না তা আমার সমান
একদিন তুই পাইবি প্রমান।।
৩/তোর জন্য সাত আসমান পাড়ি দেব
ভুয়া কথা,
একশ আটটা নীল পদ্ম এনে দেব
ভুয়া কথা,
তোরে আমি ভালবাসি, এইডা শুধু
হাচা কথা।।
৪/তুই যে আমার চান্দের টুকরা,
হইলদা ময়না পাখি,
তুই যে আমার কাঠঠোকরা,
হৃদয় খুঁড়ে দিলি ফাঁকি।।

