পোকা-সমাবেশ


 দরজা খোলার কড়মড় আওয়াজ হল। সবাই
চুপ। প্রধান অতিথি এখনই চলে আসার কথা।
সবাই তার জন্যই অপেক্ষা করছেন।
-'কই,কাউকেই তো দেখা যাচ্ছে না।'
পুরুষ গুবরে পোকাটা তার পাশের
স্ত্রী গুবরের কানে ফিসফিস করে বলল।
স্ত্রী গুবরে সামনের পা টা ঠোঁটের
কাছে নিয়ে বলল, 'হিসসসস্' ।
সবাই অধৈর্য হয়ে যাচ্ছেন। শেষ পর্যন্ত
বিশাল পাখার উপর ভর
করে আস্তে আস্তে ল্যান্ড করলেন প্রধান
অতিথি।
মাইক্রোফোন
হাতে নিয়ে ঘাসফড়িংটা তাকে অভিবাদন
জানালেন , ' ওয়েলকাম মি. তেলাপোকা।
আমাদের আজকের এই পোকা-
সমাবেশে আপনার
উপস্থিতিতে আমরা সত্যিই আনন্দিত'।
সমাবেশে দলে দলে অনেকেই যোগ দিচ্ছেন।
আস্তে আস্তে পুরো রুম পোকায় ভরে গেছে।
হঠাত্ একজন-দুজন করে একে একে সবাই
নিজ নাক চেপে ধরলেন। বিকট গন্ধে দম বন্ধ
হয়ে আসছে সবার ।
সমাবেশের মাঝখান থেকে চিত্কার করে উঠল
গান্ধী পোকা,
-'এই আকামডা করল কোন শালার ভাই??'

