অচেনা মেয়েটি 


 - অভ্র তুই প্রতিদিন বিকেলে ছাদে উঠে কি করিস?
- সিগারেট খেতে উঠি মা
- তুই সিগারেট খাস?
- হ্যাঁ খায়
- তুই আমার দিকে তাকিয়ে বল তুই সিগারেট খাস?
অভ্র তার মার দিকে তাকিয়ে শান্ত ভাবে বললো 
- হ্যাঁ , মা আমি সিগারেট খায়
- কেনো খাস?
- আমি পিনিক এ আছি তাই
- পিনিক ? এর অর্থ কি অভ্র ?
- কোনো অর্থ নেই মা। আমি নেশাই আছি। নেশা তাড়াতে হলে সিগারেট খেতে হয়
- কিসের নেশা তোর?
অভ্র চুপ করে আছে। কিসের নেশায় আছে তার বলতে ইচ্ছে করছে না। তার মাকে যদি সে বলে মা আমি একটি মেয়েকে ভালোবাসি। যাকে আমি চিনি কেবল একবার দেখেছি। দেখেই তার প্রেমে পরেছি। তাকে আমি অনেক খুঁজেছি কিন্তু পাইনি। তাই সিগারেট ধরেছি। এসব কথা তার মা শায়লা বেগম শুনলে নির্ঘাত তাকে পাগল ভাববে আর বাসায় লংকা কান্ড বাধিয়ে দিবে।
- কি হলো চুপ করে আছিস কেনো? উত্তর দে? কিসের নেশা তোর?
- মা আমি এখন যাবো
- কই যাবি তুই?
- ছাদে , আমার সিগারেট খাওয়ার সময় হয়েছে।
- তোর লজ্জা লাগে না এইভাবে বলতে?
- সিগারেট খেতে কোনো লজ্জা নেই মা। তোমার স্বামীও সিগারেট খায়।
- তুই ..,.
শায়লা বেগম তুইয়ের মধ্যে আটকে রইলেন। বাকি টুকু বলার আগে অভ্র ছাদে উঠে গেলো। তার বিশ্বাস হচ্ছে না তার ছেলে সিগারেট খায়। যে ছেলে কিছু দিন আগে মা ছাড়া কিছু বুঝতো না সে ছেলে সিগারেট খায়। তিনি আরো অবাক হয়েছেন ছেলের আচারণ দেখে। তার ছেলে এমন ছিলো না। ছেলে সবে ভার্সিটি উঠেছে এই ছেলের কিসের নেশা থাকতে পারে তার বোধগম্য হচ্ছে না। আজি তার বাবাকে বলতে হবে। ছেলের নেশার ব্যাপার বের করতে হবে। আজ সিগারেট ধরেছে, কাল মদ খাবে, পরে নেশা করবে। শায়লা বেগম আর ভাবতে পারছেন না ভাবতেই তার গা শিউরে উঠছে
অভ্র ছাদে দাড়িয়ে আছে। তার চোখের সামনে নিকোটিনের ধোয়ায় সব ঝাপসা দেখাচ্ছে। মেয়েটির নাম অভ্র জানে না। তার সাথে দেখা হয়েছে ক্যাম্পাসে। মিষ্টি হাসির মাঝে কিছু একটা ছিলো যা অভ্র এখন ভুলতে পারেনি। তাকে অনেক খুঁজেছে কোথাও পাইনি। অভ্র কখনো ভাবেনি অচেনা মেয়েটির জন্য সা প্রবল ভালোবাসা অনুভব করবে।
মাঝে মাঝে মেয়েটি অভ্রর স্বপ্নে আসে। স্বপ্নের মধ্যে তারা দুজন রিক্সা করে ঘুড়ে। মেয়েটি গল্পও করে। অনেক কথা বলে। কথা গুলো অভ্র শুনতে পাই না। অনেক চেষ্টা করে তবুও তার শোনা হয় না। অভ্র মুগ্ধ হয়ে তার দিকে তাকিয়ে থাকে।
চলবে

