বৃদ্ধাশ্রম


বৃদ্ধা শ্রমে বারান্দার কোনার বেঞ্চটিতে রাহেলা বেগম বসে আছেন। দিনের অধিকাংশ সময় এখানে বসে কেটে যায়। প্রতিদিন একটি আশা নিয়েই বসেন আজ বোধই তার ছেলে আসবে তাকে দেখতে। সন্ধায় সুর্য অস্তের মতো তার আশা গুলও অন্ধকারে ডেকে যায় ।
রফিক তরিঘড়ি করে অফিস থেকে বের হয়েছে।তার বউ সে কখন থেকে বসে অপেক্ষা করছে তার জন্য।তার শাশুড়ির শরীরটা ভালো নেই তাকে দেখতে যেতে হবে।অসুস্থ মানুষকে দেখতে যেতে হলে খালি হাতে যেতে নেই হাত ভর্তি করে যেতে হবে শাশুড়িকে দেখতে যাচ্ছে বলে কথা।শাশুড়িকে কি বলবে তার একটি স্ক্রিপ্ট মনে মনে সাজিয়ে নিয়েছে।বলা তো যায় না ভুল কিছু বলে ফেললে শাশুড়ির মনে কষ্ট পেতে পারে
পড়ন্ত বিকেল।একটু পর সুর্য অস্ত যাবে।রাহেলা বেগম এখনো আশার আলো নিয়েতাকিয়ে আছেন বৃদ্ধা শ্রমের গেটটির দিকে।এই বুঝি তার ছেলে গাড়ি নিয়ে ঢুকছে ।
সুর্য অস্ত গিয়েছে একটু পর অন্ধকার নামবে।সে অন্ধকার ডেকে যাবে রাহেলা বেগমের মতো বৃদ্ধা শ্রমে থাকা হাজার বাবা/মার দীর্ঘ শ্বাস।রাহেলা বেগম এখনো গেটটির দিকে তাকিয়ে আছেন গেটটি এখন স্পষ্ট দেখছেন না । ঝাপসা হয়ে আসছে

