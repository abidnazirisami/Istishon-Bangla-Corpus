পাঠক প্রতিক্রিয়া- চুপ! প্রশ্নপত্র ফাঁস হয়নি!


চুপ! প্রশ্নপত্র ফাঁস হয়নি!- প্রথম আলোয় লিখাটা পড়ে মন্তব্য করলাম। অদ্ভুত কারণে আমার কমেন্ট টা ডিলেট হয়ে যাচ্ছে। এখানেই পাঠক প্রতিক্রিয়া দিলাম। আমার লিখার পাঠক প্রতিক্রিয়া দেখার অপেক্ষায় রইলাম।
আমি যদি ভুল হয়ে না থাকি তবে প্রথম প্রশ্ন পত্র ফাঁস হওয়া শুরু হয়েছিল ৯৪/ ৯৫ সাল থেকে।
তখন প্রযুক্তির ব্যবহার এত ব্যাপক ছিল না বলে আলোচনা সমালোচনা গুলো সীমাবদ্ধ ছিল ড্রইং রুমে, কিংবা চায়ের দোকানে। বাধ্য হয়ে হোটেল মালিকেরা বিজ্ঞপ্তি লিখে দিত " এখানে রাজনৈতিক আলোচনা নিষিদ্ধ" তাতে কি আলোচনা সমালোচনা বন্ধ হয়ে গিয়েছিল ?
ঠিক একই ভাবে যদি কেউ ফেসবুক কিংবা প্রযুক্তির ব্যবহার বন্ধ করার চিন্তা করেন তা কতটুকু ফলপ্রসূ হবে তা প্রশ্নবিদ্ধ।
ডিনায়েল সিনড্রম নিয়ে আনিসুল হক সাহেব সুন্দর আলোচলা করলেন। আমি ডিনায়েল সিনড্রমের ধরন গুলো তুলে ধরলাম-
--- সরাসরি অস্বীকার
--- স্বীকারের মাধ্যমে অস্বীকার
--- যুক্তি স্থাপনের মাধ্যমে অস্বীকার
--- প্রতিক্রিয়ার মাধ্যমে অস্বীকার
--- চুপ থাকার মাধ্যমে অস্বীকার
--- আবেগীয় আচরনের মাধ্যমে অস্বীকার
কমবেশি সবার মাঝেই এই সকল প্রবনতা লক্ষনীয়। যখনি এই প্রবনতা মাত্রা অতিক্রম করে তখনি তা ক্ষতিকর ও সমালোচনা ও ভাবনার বিষয়।
আমরা ডান হাত দিয়ে লিখতে অভ্যস্ত ( বাম হাতিদের বেলায় উল্টা ) । যদি বাম হাত দিয়ে লিখতে যাই তবে তা কস্টকর। তবে অসম্ভব নয়। দীর্ঘদিন চর্চা করলেই তা সম্ভব। একই ভাবে যে কোন সমস্যা সমাধান করা সম্ভব।
তার জন্য প্রথমেই প্রয়োজন সমস্যা চিহ্নিতকরণ। তার গুরুত্ব উপলব্ধি । দীর্ঘস্থায়ী পরিকল্পনা। কার্যকর পদক্ষেপ । বাস্তবায়নের উদ্দ্যেগ এবং তার চর্চা করে যাওয়া।
আনিসুল হক সাহেব , জাফর ইকবালের মত বুদ্ধিজীবিরা একক ভাবে কিংবা সাংগঠনিক ভাবে এর সমাধানের চিন্তা করছেন।অরিফ আর হোসেইনের মত অনলাইন সেলেব্রেটিরাও থেমে নেই। সবাইকেই সাধুবাদ জানাই। আরো ভাল হত আপনারা বুদ্ধিজীবিরা সমিলিত ভাবে সরকার এবং বিরোধীদল সবাইকে আমন্ত্রন জানিয়ে আপনাদের গবেষনামুলক পরামর্শ গুলো স্থাপন করুন। ফলপ্রসূ হবে। পরবর্তী যেই সরকারই আসুক তা পর্যায়ক্রমে কার্যকর থাকবে।
সাধারন মানুষের পক্ষ থেকে আমি আমন্ত্রন জানালাম। সময়ের দাবীগুলোকে অস্বীকার করবেন না দয়া করে।

