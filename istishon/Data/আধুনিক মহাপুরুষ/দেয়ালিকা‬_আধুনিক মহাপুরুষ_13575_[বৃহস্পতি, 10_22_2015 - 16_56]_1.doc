দেয়ালিকা‬


 -তুমি সুন্দর তাই চেয়ে থাকি।
-- চেয়ে থেকে কী কর?
- চেয়ে থেকে কী আর করব কবিরা গুনাহ লাভ করি।
-- আমায় যে দেখো, আমার গুনাহ হয় না?
-হয়। তোমারও গুনাহ হয়। খারাপ কাজে সঙ্গী না থাকলে মজা নাই।
-- তাহলে কি হিজাব পরব?
-পরতে পার। তার পরেও চেয়ে থাকব।
-- তখন গুনাহ হবে না?
-হবে কিনা জানি না। ধর্মে আমার জ্ঞান কম।
--তবে কি জান?
-জানি তোমায় হাসলে সুন্দর লাগে, কাদলে আরো সুন্দর
-- আর?
- বলা যাবে না। বললে রেগে যাবে।
-- না বললে তো আরো রেগে যাব।
- রাগতে পার। তুমি রাগলে আমার মজাই লাগে।
-- অপদার্থ !
- আর?
-- কুকুর
-বলে যাও
-- তুমি! তুমি একটা রিক্সাওয়ালা
- সিএনজি ওয়ালা নয়?
-- তুমি একটা বদের হাড্ডি। যাও তোমার সাথে কথাই বলব না।
- আরে রাগ কর কেন? তোমার দেয়া গালি গুলো আমার খুব পছন্দ।
আসলেই গালি গুলো অনেক পছন্দ অর্ণবের। তাইতো অর্ণব তার শোবার ঘরে টাঙ্গিয়ে রেখেছে বিশাল এক আর্টপেপার। তাতে সুন্দর করে লিখা অপদার্থ,কুকু্‌র, গাধা, রিক্সাওয়ালা আরো কত কী? যদি সুস্মিতা কোনদিন বউ হয়ে অর্ণবের ঘরে যায় নির্ঘাত ওই দেয়ালিকা দেখে সুস্মিতার ভালোবাসা বেড়ে যাবে দশগুন,বিশগুন, শত শত গুন।
অর্ণব তখন চাইলেও তাকে রাগাতে পারবে না।

