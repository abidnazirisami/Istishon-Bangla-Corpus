আঁতেল কাব্য


চট্টগ্রামে থাকি তাই আজিজ সুপার মার্কেটের আড্ডার পরিবেশটা আমার কাছে দারুন লেগেছিল। সন্ধ্যার শুরু হতেই ওখানে সাহিত্যপ্রেমীদের আড্ডা বসে যায়। তখন বয়স অনেক কম ছিল । তবুও অদ্ভুত ভাবে আবিষ্কার করলাম ওখানের পরিবেশটা বেশ অদ্ভুত!!! সব কিছুই উল্টো। ছেলেদের দেখি লম্বা চুল, অপরদিকে মেয়েদের ছোট চুল। মেয়েরা বেশীরভাগ মাটির গহনায় সজ্জিত। মিলের মধ্যে একটাই প্রায় সবাই কম বেশী চটের ব্যাগ কিংবা থলি ব্যাবহার করেন। আমরা দুই বন্ধু আড্ডা দিচ্ছিলাম পাশেই দেখি ১০/১২ জনের একটা দল সাহিত্য আর শিল্প নিয়ে এমন সব আলোচনা করছিল , মাইরি!!! বলছি , নিজের অজ্ঞতা স্বীকার করেই বলছি এমন কঠিন কঠিন সাহিত্য আর শিল্পের কথা আমি আমার বাপ-দাদা চৌদ্দ গুস্টিতেও শুনি নাই। মনে হয়েছি আহ! কি বিদ্বান এই মানুষ গুলো! পরক্ষনেই আরো একটা কথা মনে হয়েছিল এদেরকেই মনে হয় সাধারন পাবলিক আঁতেল বলে সম্বোধন করে।
যে যার মত থাক সুখে থাক।আমি বরং সুনীলের দুই লাইন কবিতা আবৃতি করি,
"আমি কপাল থেকে মুছে নিয়েছি পিতামহের নাম
আমি শ্মশানে গিয়ে মরে যাবার বদলে মাইরি, মাইরি ঘুমিয়েই পড়েছিলাম।"

