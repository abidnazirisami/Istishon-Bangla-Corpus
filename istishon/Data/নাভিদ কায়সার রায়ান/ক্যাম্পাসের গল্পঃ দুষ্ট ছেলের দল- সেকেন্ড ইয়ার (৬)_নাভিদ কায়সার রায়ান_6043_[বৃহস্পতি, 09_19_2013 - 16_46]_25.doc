ক্যাম্পাসের গল্পঃ দুষ্ট ছেলের দল- সেকেন্ড ইয়ার (৬)


Writer is considering to rewrite this section. Content will be updated soon. Thanks for your patience.
অমাবশ্যার রাত। ঘুটঘুটে অন্ধকার। মেঘহীন আকাশে ঝিকমিক করছে হাজার হাজার অগুনিত তারা। খোলা ছাদে শুয়ে আকাশের দিকে তাকালে খুব সহজেই খুঁজে পাওয়া যায় রহস্যময় রাজকুমারী অ্যান্ড্রোমিডাকে। নয় লক্ষ আলোক বর্ষ দুর থেকে হাতছানি দিয়ে মানবজাতিকে ডাকছে সে। প্রতিনিয়ত। কে জানে কোন সর্বনাশ করার জন্য!
নর্থ এক্সটেনশনের বাইরে খালি গায়ে যে কয়জন তরুনকে ছোটাছুটি করতে দেখা যাচ্ছে, অ্যান্ড্রোমিডাকে তারা চেনে না। তাদের হাতে এতো সময় নেই। অনেক কাজ তাদের। অ্যান্ড্রোমিডার অধিবাসীরা যদি তাদের দেখতে পেয়ে থাকে তাহলে তারা হয়ত এতক্ষণে খাতা কলম নিয়ে বসে গেছে গবেষণা করার জন্য। মাঝে মাঝে অদ্ভুত কিছু কাজ করে এই ছেলেগুলো। এসব রহস্যময় কাজের মাধ্যমে কি বোঝাতে চায় এরা? অনুসন্ধানীদের পাঠানো প্রতিবেদন দেখে স্বর্গের কাছাকাছি বসা প্রধান পুরোহিতের কপালে বিন্দু বিন্দু ঘাম দেখা দেয়। কি করছে এরা?

