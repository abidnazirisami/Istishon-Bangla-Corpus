গু সমাচার


ধরুন, একদল হিংস্র কাক, একটা ছোট্ট পাখিকে তাড়া করেছে। ঠুকরে ঠুকরে ওরা ছোট্ট পাখিটাকে কিছুটা জখমও করে ফেলেছে। এক সময়, জান বাঁচাতে সেই পাখিটা আপনার বাসায় ঢুকে পড়ল। এখন আপনি কি করবেন? সুস্থ মস্তিষ্কের সাধারন মানুষ হলে, আপনি পাখিটার সেবা যত্ন করবেন। তারপর ভালো একটা খাঁচা কিনে পাখিটাকে বন্দী করবেন। অর্থাৎ, বেচারা পাখি আপনার বাসায় ঢুকে জীবন বাঁচালো ঠিকই তবে স্বাধীনতাটুকু হারিয়ে ফেলল আজীবনের জন্য।
আজকে ২৬শে মার্চ। বাংলাদেশের মহান স্বাধীনতা দিবস। প্যারেড গ্রাউন্ডে এই বছর আমরা আওয়ামী লীগের আয়োজনে জাতীয় সঙ্গীত গেয়ে গিনেজ ওয়ার্ল্ড রেকর্ড করার চেষ্টায় আছি। এর পক্ষে বিপক্ষে অনেকে অনেক কথা বলছে। যে যার মতো যুক্তি দেখাচ্ছে। যেমন কেউ কেউ বলছে এত্তগুলো টাকা এভাবে নষ্ট করার কোন মানে হয় না। অনেকে বলছে এই টাকা দিয়ে অনেক কিছু করা যেত। দেশের রাস্তা ঘাটের অবস্থা ভালো না, রাস্তাগুলো ঠিক করা যেত। দেশে অনেক গরিব মানুষ আছে, তাদের এক বেলা খাবারের ব্যাবস্থা করা যেত। অমুক সমুক অনেক কথা।
একটা ব্যাপার কিন্তু সবার এড়িয়ে গেল। সেটা হচ্ছে, টাকাটা কিন্তু ভাই আমার না, আপনারও না। টাকাটা সরকার বাহাদুরের। অর্থাৎ রাজার সম্পত্তি। এখন রাজার খেয়াল হয়েছে আমি আমি এই টাকা দিয়ে তাজ মহল বানাবো। তাতে কারো কোন যুক্তিতে কিছুই আসে যায় না। তাজমহল বানানো হবেই।
হলও তাই। ঢাকার লোকজনের সাথে সরকার বাহাদুর সস্তায় একটা মজা নিল। পাবলিক এই গরমে বেগুন পোড়া হয়ে গান গাইল। বিনিময়ে পেল একটি কাগজের পতাকা, চেতনার গোল্ডেন সার্টিফিকেট আর একটি তবারুকের প্যাকেট।
ব্যাস!
দেশপ্রেমিক জনগণ খুশী মনে তবারুকের প্যাকেটসহ বাসায় ফিরে গেল।
হঠাৎ করে হৈচৈ। কি হয়েছে? কি হয়েছে? কোন এক বাঙ্গাল মায়ের শান্ত ছেলে ক্ষেপে গিয়ে উল্টা পাল্টা চেঁচামেচি করে বলছে,
“আমার তবারুকের প্যাকেটে গু রাখছে ক্যাডা?”
সব্বাই চুপ চাপ। সবার প্যাকেটেই গু ছিল। অ্যাডজাস্ট করে নিয়েছে।
বিদ্রঃ
একটা কথা বলতে ভুলে গিয়েছি।লাখো কন্ঠে সোনার বাংলা’র মূল উদ্যোক্তা সংস্কৃতি মন্ত্রণালয় আর অর্থের বিনিময়ে এটি আয়োজনের দ্বায়িত্ব পেয়েছে এশিয়াটিক এর সাবসিডিয়ারি প্রতিষ্ঠান ‘ফোরথট পিআর’ নামের একটা পিআর এজেন্সি।
সংস্কৃতিমন্ত্রণালয়ের দ্বায়িত্ব প্রাপ্ত মন্ত্রী জনাব আসাদুজ্জামান নূর আবার এই ফোরথট পিআর নামের প্রতিষ্ঠানটির ব্যাবস্থাপনা পরিচালক বা ম্যানেজিং ডিরেক্টর!
মুক্তিযুদ্ধের চেতনা বাঁচাতে গিয়ে আমরা আবার স্বাধীনভাবে চিন্তা করার ক্ষমতাটা হারিয়ে ফেলছি নাতো?

