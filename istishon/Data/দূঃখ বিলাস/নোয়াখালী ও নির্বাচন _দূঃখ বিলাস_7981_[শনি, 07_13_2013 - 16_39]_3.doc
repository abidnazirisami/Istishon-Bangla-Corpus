নোয়াখালী ও নির্বাচন 


আমার দেশের বাড়ি লক্ষ্মীপুরে , পূর্বের নোয়াখালী । আকাশের তাঁরা যত , এই এলাকায় বিএনপির ভোট তত । বিগত জাতীয় নির্বাচনে আমার বাড়ির পাশে একটি ভোট কেন্দ্র পড়েছিল । আমার আংকেল নিজের পকেটের টাকা দিয়ে কিছু রিক্সা ভাড়া করেছিলেন মহিলাদের ভোটকেন্দ্রে যাতায়াতের জন্যে । শর্ত ছিল তাঁরা নৌকায় ভোট দিবে । দেখাশুনার দায়ীত্ব ছিল আমার উপর । আনুমানিক ৬০০ জনের মত মহিলা আমাদের রিক্সায় ছড়ে ভোট কেন্দ্রে গেলেন এবং ভোট দিয়ে বাড়িও ফিরলেন । 
দিন শেষে আওয়ামীলীগ মোট ভোট পেল ৪৫৭ টি । যা কিনা গত বারের ডাবল । আর বিএনপি পেল ২৮০০ + ভোট । 
পরের ঘটনা:
আমার খালাম্মা মহিলা কমিশনারের জন্যে পার্থী হলেন । নির্বাচনী কজের একটা অংশ দেখার ভার পড়ল আমার উপর । আমি তাঁর নির্বাচনী দাওয়াত দিতে গিয়ে নানা বিনোদনের মুখোমুখি হলাম ।
গ্রামের এক মহিলার কাছে দেয়াল ঘড়ি মার্কায় ভোট চাইতেই তিনি জানিয়ে দিলেন ভোট দিতে পারবেন না । কারন জানতে চাইলে তিনি বলেন :- আমি শুধু ধানের শীষে ভোট দিব , আমরা ধান চাঁষ করি , ভাত খেয়ে বাঁছি । ধানই আমাদের জীবন ।
তাকে কিছুতেই বোঝাতে পারলাম না এটা জাতীয় নির্বাচন নয় , ইউনিয়ন পরিষদ নির্বাচন । 
আরেক মহিলা জানালেন :- আওয়ামীলীগ হচ্ছে ডাকাত আর বিএনপি হচ্ছে চোর । তার তাঁরা এদের ভোট দেন না , ধানের শীষে ভোট দেন । 
গত বার বিএনপি যখন ক্ষমতায় ছিল তখন ২০০৪ সালে নোয়াখালী অঞ্চলে খুব বড়সড় বন্যা হয়েছিল । কিন্তু সে বন্যার পানি বিএনপির এমপি শহিদ ! উদ্দিন চৌধুরীর মাছের খামার পর্যন্ত যায়নি । তিনি অবশ্য তার খামারের মাছশুন্য একটা পুকুরের বাঁধ কেটে দিয়ে এবং কিছু কুকুর কে স্কুলের টিনের চালে উঠিয়ে তা ভিডিও করে বড় অংকের ব্যাংক লোন মাফ করিয়ে নিয়েছিলেন । ব্যাংক অবশ্য সব জেনে শুনেই তাঁকে আবার নতুন করে লোনও দিয়েছিল , মৎস খামার চালু রাখার জন্যে । পরপর দুই বার এমপি হওয়া শহিদ উদ্দিন চৌধুরীর পক্ষ থেকে লক্ষ্মীপুর বাসীর জন্যে এটাই ছিল তাঁর সবচেয়ে বড় অবদান । 
অবশ্য জনগনও কয়েকটি উপহার দিয়েছিল তাঁকে । তিনি বিগত নির্বাচনে নিজের বাড়ির সামনের ভোট কেন্দ্রে পরাজিত হয়েছিলেন আওয়ামী পার্থী আবুল হাশেমের কাছে । এছাড়াও কয়েকটি স্থানে সভা করতে গিয়ে জনগনের দৌড়ানি খান জনাব চীপ হুইপ(বর্তমান) । 
গতবারের নির্বাচনে লক্ষ্মীপুরে প্রত্যেকটা আসনে আওয়ামীলীগ ২০০১ এর নির্বাচনের চেয়ে ডাবল ভোট পেয়েছে । বিএনপি ২০০১ এ যত ভোট পেয়েছিল এবার তা কমেছে অনেক । কিন্তু তাতে লাভটা কি ! শুধুমাত্র আওয়ামীলীগের নিজেদের মধ্যে কোন্দলের কারনে হারাতে হয়েছে সবকটি আসন । 
যাই হোক আরেক দিন আবার বলব এইসব বিষয় নিয়ে ।

