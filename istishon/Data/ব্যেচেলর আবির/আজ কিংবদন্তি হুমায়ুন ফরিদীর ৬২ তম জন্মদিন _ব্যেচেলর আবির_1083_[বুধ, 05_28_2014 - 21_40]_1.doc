আজ কিংবদন্তি হুমায়ুন ফরিদীর ৬২ তম জন্মদিন 



কিছু কিছু মানুষ পৃথিবী থেকে যাবার বেলায় রেখে যান অনেক কিছুই। এমনই একজন মানুষ কিংবদন্তী অভিনেতা হুমায়ুন ফরিদী। আজ ২৯ শে মে,হুমায়ুন ফরিদীর ৬২ তম জন্মদিন। অভিনয়ের সকল ক্ষেত্রে যিনি স্বাক্ষর রেখেছেন অভাবনীয় প্রতিভার। যুগে যুগে এমন অসাধারণ ক্ষমতাবান অভিনেতা খুব বেশি আসে না। অসাধারণ এই অভিনেতাকে আজ শ্রদ্ধাভরে স্মরণ করছি ..... :salute: 
১৯৫২ সালের ২৯শে মে হুমায়ুন ফরীদি ঢাকার নারিন্দায় জন্মগ্রহণ করেন। ইউনাইটেড ইসলামিয়া গভর্নমেন্ট হাই স্কুলের ছাত্র ছিলেন তিনি। মাধ্যমিক স্তর উত্তীর্ণের পর চাঁদপুর সরকারী কলেজে পড়াশোনা করেন। এরপর জাহাঙ্গীরনগর বিশ্ববিদ্যালয়ে অর্থনীতি বিষয়ে স্নাতকোত্তর ডিগ্রী লাভ করেন।
১৯৭৬ সালে জাহাঙ্গীরনগর বিশ্ববিদ্যালয়ে অনুষ্ঠিত নাট্য উৎসবে তিনি অন্যতম সংগঠক ছিলেন। মূলত এই উৎসবের মাধ্যমেই তিনি নাট্যাঙ্গনে পরিচিত মুখ হয়ে উঠেন। বিশ্ববিদ্যালয়ের ছাত্রাবস্থাতেই তিনি ঢাকা থিয়েটারের সদস্যপদ লাভ করেন। বিশ্ববিদ্যালয় জীবনে তিনি বিশিষ্ট নাট্যকার সেলিম আল-দীনের সাথে তাঁর ঘনিষ্ঠ সম্পর্ক ছিল।
১৯৯০-এর দশকে হুমায়ুন ফরীদি চলচ্চিত্র জগতে প্রবেশ করেন। সেখানেও তিনি বিপুল জনপ্রিয়তা লাভ করেন। বলা হয়ে থাকে যে, শুটিঙয়ের সময়ে অন্যান্য অভিনেতার তুলনায় দর্শকেরা হুমায়ুন ফরীদির দিকেই আকর্ষিত হতো বেশি। বাংলাদেশের নাট্য ও সিনেমা জগতে তিনি অসাধারণ ও অবিসংবাদিত চরিত্রে অভিনয়ের জন্য স্মরণীয় হয়ে আছেন।
ব্যক্তিগত জীবনে হুমায়ুন ফরিদী দুবার বিয়ে করেন। প্রথম বিয়ে করেন ১৯৮০'র দশকে। 'দেবযানী' নামের তাঁর এক মেয়ে রয়েছে এ সংসারে। পরবর্তীতে বিখ্যাত অভিনেত্রী সুবর্ণা মোস্তফাকে তিনি বিয়ে করলেও তাঁদের মধ্যেকার বিবাহ-বিচ্ছেদ ঘটে ২০০৮ সালে। ২০০৪ সালে জাতীয় চলচ্চিত্র পুরস্কার লাভ করেন হুমায়ুন ফরীদি। অভিনয়ের অসাধারণত্ব আর স্বকীয় বৈশিষ্ট্যের গুণগত পরিবর্তন অর্জনের মাধ্যমে বিশ্ববিদ্যালয়ের সুনাম বৃদ্ধির ক্ষেত্রে গুরুত্বপূর্ণ ভূমিকা রাখায় তাঁকে জাহাঙ্গীরনগর বিশ্ববিদ্যালয়ের ৪০ বছর পূর্তি উত্সবে সম্মাননা প্রদান করা হয়।
২০১২ সালের ১৩ ফেব্রুয়ারি এই অনবদ্য অভিনেতা বাংলাদেশকে শোকের সাগরে ভাসিয়ে চলে যান মৃত্যুলোকের ওপারে। পহেলা ফাল্গুনে সকাল ১০টার দিকে ধানমন্ডিতে নিজের বাসায় বাথরুমে পড়ে গিয়ে তিনি মারা যান। মৃত্যুকালে তাঁর বয়স হয়েছিল ৬০ বছর :কানতেছি: :মাথাঠুকি: 
১৯৭১ সালের পর সদ্য স্বাধীন হোয়া দেশের আর্থিক অবস্থা খুবই খারাপ ছিল। সরকারী ফাণ্ড নাই , উন্নয়ন কাজ বন্ধ। ২ বেলা ২ মুঠো খাবার যোগার করা দায় । তখন সোনাদানা দিয়ে বিয়ে করা প্রায় অসম্ভব ছিলো ! ! ! ! !
এমন অবস্থায় বঙ্গবন্ধু শেখ মুজিবুর রহমান , সবাইকে আহ্বান করলেন এখন থেকে সোনাদানার পরিবর্তে ফুলের মালা দিয়ে বিয়ের রীতি চালু করা ।
এই আহ্বানে সারা দিয়ে আনুষ্ঠানিক ভাবে ফুলের মালা দিয়ে সর্বপ্রথম বিয়ে করেন “হুমায়ুন ফরিদী” :খুশি: :পার্টি: 
তথ্য : উইকিপিডিয়া 

