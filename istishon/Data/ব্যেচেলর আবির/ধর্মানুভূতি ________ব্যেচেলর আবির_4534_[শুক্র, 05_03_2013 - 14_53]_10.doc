ধর্মানুভূতি _______


আমাদের সমাজের প্রায় সবাই বেড়ে ওঠে নিবিড় ধর্মাবিষ্ট এবং ধর্মভীরু এক ধরনের পারিবারিক পরিবেশে। পরিবারে বাবা-মার হাতেই সবার ধর্মে হাতেখড়ি। ঈশ্বরের অস্তিত্ব, ধর্মের আচার-অনুষ্ঠানসহ ধর্মের প্রাথমিক বিষয়গুলো পরিবারেরই শিখে সবাই। বাবা-মা ধর্ম নিয়ে যা কিছু জানে তার সবই প্রবাহিত করে দেয় পরবর্তী প্রজন্মে। যে আচার-অনুষ্ঠান পালন করে সেগুলোও শিখিয়ে দেয়, পালন করতে বাধ্য করে। যে বাবা পাঁচ ওয়াক্ত নামাজ পড়ে সে তার ছেলেমেয়েকেও তাড়া দেয় নিয়মিত নামাজ পড়তে।ধর্ম প্রবাহিত হয় প্রজন্ম থেকে প্রজন্মান্তরে। একটা বাচ্চা যখন জানে এই পৃথিবীসহ সমগ্র মহাবিশ্বের সৃষ্টি করেছে একজন সর্বশক্তিমান ঈশ্বর তখন সে স্বভাবতই প্রশ্ন করে কে এই ঈশ্বরকে সৃষ্টি করেছে? তখন বাবা-মা উত্তর দেয়, এই প্রশ্ন করতে হয় না, স্বয়ং ঈশ্বর এই প্রশ্ন করতে নিষেধ করেছে, এই প্রশ্ন করা এবং এর উত্তর খোঁজা পাপ। ধর্মের প্রাথমিক জ্ঞানদানের এই পর্যায়ে আরও বলা হয়, আমাদের ধর্মই একমাত্র সত্য ধর্ম, শ্রেষ্ঠ ধর্ম, আমাদের ধর্মের কোন ভুলত্রুটি নেই, কেউ আমাদের ধর্মের কোন সমালোচনা করতে পারবে না, কেউ ঈশ্বরের অস্তিত্বে প্রশ্ন তুলতে পারবে না, তার সমালোচনা তো অনেক পরের কথা।
এই জ্ঞানদানের সাথেসাথেই হত্যা করা হয় একটি অনুসন্ধিৎসু মনকে। একই সাথে মনে তৈরি করা হয় বিশেষ একটি অনুভূতি, ধর্মানুভূতি। ধর্মানুভুতির প্রভাবে সমাজে ট্যাবু হয়ে যায় ভিন্নমতের সকল প্রশ্ন, যৌক্তিক চিন্তা, জীবন ও জগৎ নিয়ে ভিন্ন কোন উত্তরের সম্ভাবনা। ধর্মের আচার-অনুষ্ঠান পালন না করলেও ধর্মবিশ্বাস এবং অনুভূতিতে কখনো ভাটা পরে না ,এভাবে ছোটবেলা থেকেই যুক্তিহীনতা দখল করে নেয় মানুষের মনন এবং চিন্তাশক্তি। আর এসব অলৌকিকতা শক্তি যোগায় ধর্মানুভূতির।
সংখ্যাগরিষ্ঠ মুসলমানদের দিকেই তাকানো যাক। এ সমাজে তারাই সর্বেসর্বা। স্বয়ং রাষ্ট্রই সাংবিধানিকভাবে অন্যান্য ধর্মালম্বীদের “সংখ্যালঘু” উপাধিতে ভূষিত করেছে ইসলামকে রাষ্ট্রধর্ম হিসেবে প্রতিষ্টিত করে।
ধর্ম কি জন্যে দরকার? সাধারনভাবে চিন্তা করলে সব ধর্মের উদ্ভব একটি কমন ইন্টারেস্টে। পৃথিবীর বুকে যেন অন্যায়-অবিচারকে অবদমিত করে সুস্থ-সুন্দর, ন্যায়-নীতির জীবনধারা প্রবাহিত হতে পারে এই উদ্দেশ্যেই ধর্মের আগমন। এবং এই অন্যায়, অবিচারসসব পাপাচার থেকে মানুষকে দূরে রাখতে সর্বশক্তিমান ঈশ্বরকে আশ্রয় করেছে ধর্মগুলো যেন ঈশ্বরের ভয়ে মানুষ নিজেকে বিরত রাখতে পারে পাপ থেকে। ইসলামসহ অন্য প্রধান ধর্মে মানুষ নিজেকে পাপ থেকে দূরে রাখে ঈশ্বরের ভয়ে বা ঈশ্বরপ্রদত্ত শাস্তির ভয়ে।
আমাদের মুসলমান সংখ্যাগরিষ্ঠ সমাজ বা দেশটির কি অবস্থা? দেশটির প্রতিটি স্তর নুয়ে আছে পাহাড়সম দূর্নীতির চাপে, সরকারি-বেসরকারি, প্রশাসনিক কিংবা ব্যসায়িক যেকোন পর্যায়েই সততা যেন শুধুই ফিকশনাল একটি শব্দ। আইনের শাসন বলতে কিছু নেই, মানুষের প্রতি নেই মানুষের সহমর্মিতা, খুন,ধর্ষন,চুরি-ডাকাতি এগুলো নিত্তনৈমিত্তিক ঘটনা, সজ্ঞানে অন্যের ক্ষতি করতে বিবেক কাঁপে না একটুখানি। দেশের প্রায় নব্বই শতাংশ মানুষ মুসলমান, অধিকাংশ খারাপ কাজ মুসলমানের হাতেই হয় এই উপসসংহারে আসা নিশ্চয়ই ভুল কিছু হবে না। তাদের আল্লাহভীতি থাকত তবে কি এই কাজগুলো তারা করতে পারত?
যারা নিজ ধর্ম সম্পর্কে জ্ঞান রাখে না বিন্দুসম, নিজ ধর্মের বাধ্যতামূলক কাজ পালন করতে অপারগ, তাদের স্বীকৃত সর্বশক্তিমান আল্লাহর ভীতি তাদের পাপাচার থেকে দূরে রাখতে পারে না, তাদের কি আদৌ কোন ধর্ম আছে? ধর্মের মূলনীতি মানুষকে পাপ থেকে দূরে রাখা, ঈশ্বরে বিশ্বাস সেই নীতির সম্পূরক মাত্র।নিজের সার্থের প্রয়োজনে এরা ধর্মের বিধিনিষেধ অমান্য করতে পিছপা হয় না, যে ঈশ্বরকে সর্বশক্তিমান সৃষ্টিকর্তা বলে স্বীকার করে নিয়েছে তাকে অমান্য করতে ভয় পায় না। এরা আসলে ধর্মের দেখানো পথে চলে না বরং ধর্মকে নিজের সুবিধামত পথে চালায়। যারা ধর্মপালন করেনা, ধর্ম ম্পর্কে জানে না, তাদের আবার কিসের ধর্মানুভূতি ? যার জ্ঞান নেই, যুক্তি নেই, মুক্তবুদ্ধি নেই, ধর্মের কিছুই নেই তার শেষ অবলম্বন এই ধর্মানুভূতি। এই ধর্মানুভূতির আস্ফালনেই সে নিজেকে ধর্মের অনুসারী বলে দাবি করতে পারে, ঢেকে দিতে চেষ্টা করে নিজের জাগতিক সব অন্যায়, সান্ত্বনা দেয় নিজেকে- পরকালের প্রাপ্তির আশায়।
জ্ঞানের অভাব, বুদ্ধির আড়ষ্টতা, যুক্তিহীনতা এগুলো ঢাকার বেশ ভাল অস্ত্র এই ধর্মানুভূতি। শিক্ষা, মুক্তজ্ঞানচর্চা আর পরমত সহিষ্ণুতার অভাবে ধর্মানুভূতি সমাজে যুক্তির চেয়েও অনেক বেশি শক্তিশালী।
 :আমারকুনোদোষনাই: :আমারকুনোদোষনাই: 

