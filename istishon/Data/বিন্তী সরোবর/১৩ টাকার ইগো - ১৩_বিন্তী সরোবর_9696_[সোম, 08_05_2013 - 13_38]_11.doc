১৩ টাকার ইগো - ১৩


 ১৩ টাকার ইগো আর ১ টাকার নষ্ট কিনবো।
আগামী বর্ষায় ১৩ বিঘা জমিতে ইগো আর নষ্টের চাষ করবো।
জন্ম নিবে নতুন ফসল; আগুন মাখা ফসল
জালিয়ে-পুড়িয়ে ছারখার করবে, আছে যত নষ্ট যুগল।
তারপর অভিযান চাঁদের বাড়ি ; চন্দ্র পোড়াবো আমি
লজ্জাবতী চন্দ্রের যত জোছনা আছে...পুড়তে পুড়তে রোদ হবে।
মৃত্যুর কোলে ঢলে পড়বে চাঁদ, তিমির অন্ধকার মাড়িয়ে আসবে প্রভাত;
জোছনা গলানো রোঁদ হাঁসবে, তোমার চারপাশে লাল-রং ছড়াবে।
আহা কি মধুর জীবন, -এই গানটা নিশ্চই তোমাকে নিয়ে লিখা...?
"ওই চাঁদ মুখে যেনো লাগেনা গ্রহন-
জোছনায় ভরে থাক সারাটা জীবন;" 
আর আমি ভাবছি বসে বসে...
আমার চন্দ্র পোড়ানো সার্থক অবশেষে, তাই তো
আমাকে পোড়ায় উত্তপ্ত সূর্যালোক;
আর তোমাকে জোছনা গলানো প্রসান্তির রোদ।

