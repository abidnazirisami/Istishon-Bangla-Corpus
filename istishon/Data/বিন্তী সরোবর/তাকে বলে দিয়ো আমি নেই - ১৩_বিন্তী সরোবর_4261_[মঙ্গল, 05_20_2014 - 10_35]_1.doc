তাকে বলে দিয়ো আমি নেই - ১৩


 তাকে বলে দিয়ো আমি নেই,
আর নেই। আমার স্বপ্নে তার ছায়া
নেই, নেই কোন কবিতার মায়া। তাকে
বলে দিয়ো তোমরা, হে নবীন উত্তরসূরিরা।
আমি হারিয়েছি, গোধূলীর বিষন্ন প্রান্তরে;
রেখে গেছি যত স্বপ্ন, আমার গল্প কবিতা
খুব যত্ন করে। সে যেনো একবার চোখ বুলায়,
দেখে নেয় কোন এক বিকেলের অবসরে।
তাকে বলে দিয়ো আমি নেই; আমার
শব্দ শ্রমিকেরা, গিয়েছে হারিয়ে। অদ্ভুত
অভিমানে ছুটেছে মৃত্যু পানে, আমিও
ছুটেছি তাদের শবযাত্রা বহরে।
- বিন্তী সরোবর

