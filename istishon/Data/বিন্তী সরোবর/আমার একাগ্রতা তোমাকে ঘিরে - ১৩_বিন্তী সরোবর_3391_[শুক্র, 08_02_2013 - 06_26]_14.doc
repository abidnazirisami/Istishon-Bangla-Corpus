আমার একাগ্রতা তোমাকে ঘিরে - ১৩


খুব সাবধানে, যত্ন করে নীরব ঘাতকের মত করে
তোমার অস্তিত্বে অভিশাপের বিষ ঢুকিয়ে দেবো
কাতরাতে থাকবে তুমি;
এক অদ্ভূত বোধ
কাজ করবে তোমার ভিতরে। তুমি জেনে যাবে
আমার একাগ্রতা তোমাকে ঘিরে, আমার ভালোবাসা
ছড়িয়ে পড়বে তোমার খেয়ালী শহরে;
তোমাকে নিয়ে
ভাবা মূহুর্ত গুলো লাল-রং হয়ে বইবে তোমার দখিনা জানালায়,
তোমাকে স্পর্শ করবে আঘাতে আঘাতে; কি ভয়ংকর
ট্রাজেডি ঘটে গেছে তোমার জীবনে,
ধীরে ধীরে
জানবে তুমি; কোন এক নষ্ট প্রেমিক জীবনে প্রথম
এক রোখা হয়েছিলো, তোমাকে ভালোবেসে;
কি মধুর অপরাধ সে করেছিলো নিজের অজান্তেই
তাইতো বয়ে বেড়াচ্ছে এক অভিশপ্ত জীবন;
প্রত্যক্ষ লোক-চক্ষে, শুধু ভালোবেসে শুধু ভালোবেসে;

