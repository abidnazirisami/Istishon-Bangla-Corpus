ছড়িয়ে পড়ুক লাল রঙ - ১৩


 ছড়িয়ে পড়ুক লাল রঙ;
শহরের সব বন্দীশালায়- তোমার একাকীত্বে,
এইমাত্র ভিজে যাওয়া কৃষ্ণচূড়ায়; আমার অস্তিত্বে।
তারপর শুরু হোক, সুন্দরের বন্দনা।
সুর-সঙ্গীত সবই থাকুক, তুমিও থাকো;
এই বেশ যাচ্ছে জীবন, বিস্মৃতির অতলে তোমার ভাবনা।
অতীতে তুমি, বর্তমানে স্মৃতি; আর ভবিষ্যত
সেখানে কিছুই নেই তুমিও থাকবেনা।
এই বেশ যাচ্ছে জীবন, আমি আর আমার লাল-রং বন্দনা।
তারপর হোক অবাস্তব যাত্রা, তোমার অন্তর-আত্মা
সেখানেও লাল-রং, আমার নিয়তি অশরীরি সত্বা;
ভাসাবে তোমাকে লাল-রং; শূন্যে প্রেম, অবাস্তব খেলাঘর
সবকিছু মিথ্যা।

