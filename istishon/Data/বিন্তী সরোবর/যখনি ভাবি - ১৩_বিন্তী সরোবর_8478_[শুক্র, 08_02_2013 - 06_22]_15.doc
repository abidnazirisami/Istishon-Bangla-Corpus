যখনি ভাবি - ১৩


যখনি ভাবি, আমার কবিতার অনবদ্য পাঠক হতে চলেছো তুমি
মস্তিষ্কের ভেতর শুরু হয় আলোড়ন; মগজ
ফুড়ে বেরিয়ে আসতে চায় সব অপ্রাপ্ত বয়স্ক কবিতারা...
যখনি ভাবি আমার লিখা কবিতারা তোমার
নিঃসঙ্গ প্রহরের সঙ্গী হতে চলেছে, তখনি মনে হয়
যুদ্ধে যাবো; তৈরি হই কবিতা লিখার জন্য; হ্যা
একেকটা কবিতা মানেই তো হাজারটা যুদ্ধ; নিজের সাথে।
আমার পুড়ে যাওয়া হৃদয়ের বেচে থাকার একমাত্র উদ্দ্যেশ্য;
যখনি ভাবি আমার কবিতারা তোমাকে আনন্দ দিবে;
তখনি মনে হয় নিজেই কবিতা হয়ে যাই; যা কিছু আছে
পুড়িয়ে ছারখার করে কবিতা বানাই; থমকে দেই মহাকাল
একমাত্র তুমি আর আমার কবিতারা থাকুক চিরকাল;
যখনি ভাবি আমাকে ভুলে গেছো তুমি; শুধু আমার ছন্দগুচ্ছ, কবিতারাই
তোমার কাছে দামি; বিশ্বাস করো...!! বিস্ফোরিত হতে থাকি আমি।
গলা টিপে হত্যা করি তোমার উদ্দ্যেশ্যে অঙ্কুরিত হতে থাকা সব
কুৎসিত কবিতাদের; ঘৃনায়-অবহেলায় আঘাতে আঘাতে জর্জরিত করি
আমার কবিত্বকে; প্রখর রৌদ্রে খা খা মরুভূমি মাঝে কবর দেই নিজেকে।

