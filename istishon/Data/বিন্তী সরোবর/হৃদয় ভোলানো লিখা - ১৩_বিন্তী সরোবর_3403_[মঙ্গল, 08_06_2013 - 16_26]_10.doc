হৃদয় ভোলানো লিখা - ১৩


হৃদয় ভোলানো লিখা দিয়ে, শুধু নারী হৃদয় পরিচর্যা করে কি লাভ?
যদি না করা যায় আঘাত, যদি না জন্মে সংঘাত!
আরো কিছু দিন লিখতে চাই, যুদ্ধ যুদ্ধ খেলতে চাই;
অবশেষে নিঃশেষ হয়ে যেতে চাই কোন এক বসন্তের বিকেলে।
গোধূলীর যত দুঃখ আছে, সব দুঃখ হরন করে।
উষার আলোয় মন মাতিয়ে, শুধু হৃদয়ের ছল সাজিয়ে কি লাভ
যদি না করা যায় প্রতিবাদ, যদি না আসে সুপ্রভাত!
আরো কিছু দিন লিখতে চাই, স্বপ্ন-বাস্তবে সন্ধি চাই;
অবশেষে হারাতে চাই কোন এক আগুন ঝরা ফাগুনে।
ভীখারির দু-মুটো অন্ন হয়ে, ক্ষুধা মিটিয়ে ভরপেট দুপুরে।

