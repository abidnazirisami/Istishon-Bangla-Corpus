মনের উপর হাতুড়ি চেপে লিখাটা লিখছি !


আজ সকালের কথা ।
একজন বৃদ্ধ ভদ্রলোক বাজার করে ঘরে ফিরছিলেন । পিকেটাররা বাজার এর ব্যাগ দু'টি ছিনিয়ে নিয়ে ছিঁড়ে রাস্তায় ছড়িয়ে দিলেন ! চাল-ডাল-আলু-মাছ ছড়িয়ে গেল বড় রাস্তাময় । রাস্তার প্রতিটি মানুষ বোকার মতো ঠায় দাঁড়িয়ে, আর কী কী দেখাবার বাকি !?
ক'জন মিলে বাজার গুলো তুলে দেবার চেষ্টা নিলাম । বৃদ্ধ মানুষটি অভিমানে দ্রুত গতিতে হেঁটে চলে গেলেন । ছড়িয়ে ছিটিয়ে পরে থাকা বাজার গুলো অভিশাপ দিচ্ছে । রাস্তার মানুষ গুলো অভিশাপ দিচ্ছে । যে বৃদ্ধ মানুষটি হেঁটে চলে গেলো তার স্থির চোখ অভিশাপ দিচ্ছে । টেলিগ্রাফের তারে বসে থাকা ক্ষুধার্ত কাক গুলো অভিশাপ দিচ্ছে । ধুঁকে ধুঁকে মরতে বসা নেড়ি কুকুরটা খাবারের সন্ধানে বের হয়ে অভিশাপ দিচ্ছে । আমি অভিশাপ দিচ্ছি । 
আর কত ভাবে আমাদের মারবেন ! আর কত ভাবে বাংলা মা'কে কাঁদাবেন !? আমরা কী রকম ভাবে বেঁচে আছি ! কেমন আছে আমাদের প্রিয় জন্মভূমি !?...

