পশ্চাৎদেশ !


আনমনে একটি ধূম্র-শলাকার মুখাগ্নি করিতে গিয়া ধরাইলাম কিনা পশ্চাৎদেশে! ওষ্ঠদেশে কিঞ্চিত হাসির রেখা অঙ্কিত হইলেও বিন্দুমাত্র ক্ষোভের উদ্রেগ ঘটিলনা। নর-সুন্দরের ন্যায় ভাব লইয়া আনাড়ি আঙ্গুলে কাগজ কাটিবার কাঁচি খানা চাপাইয়া নরম তুলোর পশ্চাৎদেশের খানিকটা কচ করিয়া কাটিয়া ফেলিয়া দিলাম। ভাবলেশহীন পুনরায় অগ্নি সংযোগের চেস্টা লইয়া ফলাফল একই রুপে হাজির হইল! আবারো সেই পশ্চাৎদেশ!! বোধকরি পশ্চাৎদেশ পাতিয়া ইচ্ছের বিরুদ্ধে নষ্টামি, অন্যায়, অপরাধ, অপবাদ সহ তাবত কু-বিষয়াদি মানিয়া লইতে লইতেই এই হাল। অধমের বেদনায় সমবেদনা প্রকাশেই বোধকরি বুদ্ধি করিয়া এতো দিনের সহযাত্রী ধূম্র-শলাকা স্বেচ্ছায় বারংবার পশ্চাৎদেশ পাতিয়া দিতেছে!!!

