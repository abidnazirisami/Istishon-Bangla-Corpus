পুরোনো স্মৃতির খুঁজে 


 পাখিওয়ালা নোট
.....................
শৈশবের কিছু স্মৃতি কখনো ভুলা যায় না । স্মৃতিগুলো কখনো হারিয়ে যায়, যেমন করে হারিয়ে যায় প্রিয় মানুষ গুলো । আমি এখন যে কথা গুলো বলছি তা আমার শৈশব কালের । আমি তখন প্রাথমিক বিদ্যালয়ে পড়তাম । স্কুলের প্রতি আমার ছিল চরম শত্রুতা। ঘুমিয়ে ঘুমিয়ে অনেকদিন ভেবেছি স্কুলটা না থাকলে খুব ভাল হত । তবুও আমি স্কুলে যেতাম কারণ স্কুলে যাওয়ার বিনিময়ে মা আমাকে একটি পাখিওয়ালা নোট দিতেন । সেই পাখিওয়ালা নোটটার প্রতি আমার ভীষণ দূর্বলতা ছিল । তাই বলা যায় আমি স্কুলে যেতাম না না যেত সেই পাখিওয়ালা নোটটি । এই নোটটির প্রতি আমার আগ্রহ ছিল প্রচুর । সেই নোটটির প্রতি ভালবাসাও ছিল অনেক । প্রায়ই আমার মামা আমাকে বলতেন তুই যদি আমাকে ৫০বার মামা বলে ডাকিছ তাহলে আমি তোকে তোর সেই পাখিওয়ালা নোটটি দেব । আমি তখন খুশি হয়ে গুনতে শুরু করতাম । কিন্তু আমি যখন গুনতাম তখন মামা মাঝখানে আমাকে থামিয়ে বলতেন কত হয়েছে.? আমি বলতাম ৪০বার মামা, মামা বলতেন মাত্র তো ২৫বার হল আমি আবার প্রথমা থেকে গুনতে শুরু করতাম যদিও এই শুরু কখনো শেষ হত না । পাখিওয়ালা সেই নোটটির প্রয়োজন এখন আর আমার নেই । ফলে ভালবাসারও ঘাটতি দেখা দিয়েছে । আজকার যখন দুই টাকার নোটটি হাতে আসে,আমি মাঝে মধ্যে ভাবি এই তো সেই পাখিওয়ালা নোট যার জন্য আমি স্কুলে যেতাম ।
্

