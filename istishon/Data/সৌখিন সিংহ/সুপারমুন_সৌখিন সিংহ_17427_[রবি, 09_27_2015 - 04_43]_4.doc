সুপারমুন


বিরল লাল চাঁদের দর্শনের প্রতিক্ষায় এই মুহূর্তে প্রহর
গুনছে সারা বিশ্ব। রবিবার আর সোমবার রাতের আকাশে
দেখা মিলবে সুপার মুনের। এই বছরের জন্য রবিবারই
পৃথিবীর সব থেকে কাছে চাঁদ চলে আসবে। পৃথিবীর ছায়ায়
রক্তিম আভা পাবে চাঁদ।
এই পূর্ণ 'সুপারমুন' চন্দ্র গ্রহণ ''রক্তাক্ত চাঁদ'' বলেও
খ্যাত। সাধারণ দিনের থেকে ওই দিন চাঁদকে অনেক বেশি বড়
ও উজ্জ্বল দেখাবে।
''যদিও চাঁদের আকারের প্রকৃত কোনও পার্থক্য হবে না।
আকাশে ওই দিন চাঁদকে অন্যদিনের তুলনায় বড় ও উজ্জ্বল
দেখাবে।'' জানিয়েছেন মেরিল্যান্ডে নাসার গোড্ডার্ড স্পেস
ফ্লাইট সেন্টারের প্ল্যানেটরি জিওলজিস্ট নোয়া পেত্রো।
আকাশ পরিস্কার থাকলে উত্তর থেকে দক্ষিণ আমেরিকা,
ইউরোপ, আফ্রিকা, পশ্চিম এশিয়া ও প্রশান্ত মহাসাগরের
পূর্ব প্রান্ত থেকে 'রক্তাক্ত চাঁদের' দেখা মিলবে। মার্কিন
সময় রবিবার রাত ৮টা ১১ থেকে শুরু হবে গ্রহণ। দুঘণ্টা পরে
পূর্ণগ্রহণ, থাকবে মোটামুটি ১২ মিনিট।
৩০ বছর পর গ্রহণ ও সুপারমুন এক সঙ্গে দেখবে পৃথিবী।
২০১৮ সালের আগে পূর্ণ চন্দ্রগ্রহণ আর হবে না। ২০৩৩
সালে ফের এক সঙ্গে সুপারমুন ও গ্রহণের দেখা মিলবে।

