একটা দীর্ঘশ্বাস


সম্প্রতি ভারত সরকার এক ঘোষণায় জানিয়েছে যে, ২০১৪
সালের ডিসেম্বর পর্যন্ত বাংলাদেশ ও পাকিস্তান থেকে
ধর্মীয় সংখ্যালঘুদের যারাই ভারতে প্রবেশ করেছে তাদের
সবাইকে সে দেশে বৈধভাবে বসবাসের সুযোগ দেওয়া হলো।
ভারত-পাকিস্তান ভাগ হওয়া এবং তারও পরে বাংলাদেশ
স্বাধীন হওয়ার পর এই প্রথম ভারত এরকম একটি ঘোষণা
দিল। অত্যন্ত দুঃখের সঙ্গে লক্ষ করেছি যে, এ বিষয়টি নিয়ে
আমাদের কোনও পত্রপত্রিকায় তেমন কোনও লেখা চোখে
তো পড়েইনি, এমনকি এত যে টেলি ভিশন টকশো হয়, যার
বিষয়গুলো অধিকাংশ সময়ে বিরক্তিকর রকমের ‘বোরিং’
বলে অনেককেই বলতে শুনি, সেসব টকশোয়েও এই বিষয়টি
আলোচনার যোগ্য বলে কেউ মনে করেনি (আমার জানা
মতে, যদি কেউ করে থাকেন তাহলে তাদের কাছে ক্ষমা চেয়ে
নিচ্ছি)। অথচ এই কিছুদিন আগেও রোহিঙ্গা ইস্যুটি নিয়ে
সামাজিক গণ মাধ্যম তথা মূলধারার গণমাধ্যমে হায়-মাতম
লক্ষ করা গেছে। অনেকেই হয়তো প্রশ্ন করবেন যে,
রোহিঙ্গা ইস্যুকে আমি কি অমানবিক মনে করি না? অবশ্যই
মনে করি। কিন্তু এই অমানবিকতার দায় মূলত মিয়ানমারের,
বাংলাদেশ এখানে কেবল বিষয়ের প্রতি মানবিক হতে পারে
কেবল, কোনওভাবেই এই অমানবিকতার শিকার হওয়ার
জনগোষ্ঠীর সার্বিক দায়-দায়িত্ব নিতে পারে না। আমি
কোনওভাবেই রোহিঙ্গা ইস্যুর সঙ্গে ৪৭-এর পর বাংলাদেশ
থেকে ক্রমশ হিন্দু জনগোষ্ঠী উধাও হয়ে যাওয়া (আমি
উধাও হয়ে যাওয়া এ কারণে বলছি যে, সমস্ত রকমের
সংখ্যার, গবেষণার এবং তথ্যের প্রমাণ থাকা সত্ত্বেও
বাংলাদেশ রাষ্ট্র স্বীকার করে না যে, বাংলাদেশ থেকে
হিন্দুরা আসলে ক্রমশ উবে যাচ্ছে। মুসলিম জনসংখ্যার
বৃদ্ধির সঙ্গে হিন্দুসহ অন্যান্য সংখ্যালঘুর সংখ্যা কমে
যাওয়ার চিত্র যে কেউ চাইলেই মিলিয়ে দেখতে পারেন আদম
শুমারি থেকেই, এটা মোটাদাগের, অন্যান্য সুক্ষ্ম উপাত্তের
কথা না হয় নাই-বা বললাম)''।
''আমরা কিন্তু ইউরোপে আসা সিরীয় শরণার্থীদের নিয়ে
যারপরনাই উদ্বিগ্ন, এটা আমাদের মানবিক বোধেরই পরিচয়
নিঃসন্দেহে। প্রশ্ন হলো, দেশের এই ক্রমশ নিঃশ্চিহ্ন
হতে চলা হিন্দু বন্ধুদের ক্ষেত্রে আমাদের বিবেক বা মান
বিকতা কেন অতিকায় ডায়নোসারের মতো লুপ্ত হয়ে যায়?
অনেক ব্যক্তিগত আলো চনায় আমাদের অনেক আলোকিত
ব্যক্তিদের বলতে শুনেছি, ‘এদেশের হিন্দুরা বাংলা দেশের
প্রতি আনুগত্যপরায়ণ নয়, ওরা এখানে আয় করে আর
ভারতে বাড়ি কেনে।’ কিন্তু ১৯৭১ সাল প্রমাণ করে যে,
এদেশের হিন্দুরা আসলে এদেশের সংখ্যা গরিষ্ঠ মুসলমানদের
চেয়ে বাংলাদেশকে কিছু কম ভালোবাসে না। তাদের
আত্মাহুতির প্রতি দান আমরা দিচ্ছি তাদের এদেশ থেকে
বেরিয়ে যেতে বাধ্য করে। আরও বড় কথা হলো যেহেতু
মুহিক্তযুদ্ধে হতাহত হওয়া অনেক হিন্দু পরিবারই এদেশ
থেকে ভারতে চলে যাওয়ায় আজকে অনেক কুলাঙ্গারই সংখ্যা
দিয়ে প্রমাণ করার চেষ্টা করে থাকে যে, এদেশে ত্রিশ লাখ
মানুষকে হত্যা করা হয়নি কিংবা দুই লাখ নারী পাকিস্তানের
দ্বারা ধর্ষিত হয়নি। কিন্তু আজকে যখন মুক্তিযুদ্ধের
নেতৃত্ব দানকারী আওয়ামী লীগের সরকার ক্ষমতায় তখন
এদেশ থেকে বাধ্য হয়ে পালিয়ে যাওয়া হিন্দুদের ভারত
‘শরণার্থী’ হিসেবে সে দেশে আশ্রয় দেয় এবং আমাদের
বিবেকের কোনও দংশন তো দূরের কথা, কোনও হেলদোলও
হয় না। আমার কাছে মনে হয়, ভারত যখন ঘোষণা দিয়ে
বাংলাদেশ ও পাকিস্তান থেকে যাওয়া শরণার্থীদের আশ্রয়
ও বৈধতা দেয় তখন, তা কেবল আমাদের ব্যক্তিগত লজ্জার
বিষয় থাকে না, হয়ে ওঠে রাষ্ট্রের জন্যও একটি চরম
লজ্জাকর ঘটনা। দুঃখজনক সত্য হলো, আমাদের লজ্জা
পাওয়ার বোধটুকুও আমরা হারিয়ে ফেলেছি। ভালোই হবে
এখনও যতটুকু সংখ্যালঘু সম্প্রদায় এদেশে তাদের ‘হাতে
গোনা অধিকার’ নিয়ে টিকে আছে, তারাও এক সময় এদেশ
থেকে নিশ্চিহ্ন হলে। কারণ তখন বিবেকের তাড়নায় আমাকেও
আর এ রকম কোনও লেখা লিখতে হবে না। আসুন আমরা
সবাই সেরকম দুর্দিনের প্রতীক্ষা করি!

