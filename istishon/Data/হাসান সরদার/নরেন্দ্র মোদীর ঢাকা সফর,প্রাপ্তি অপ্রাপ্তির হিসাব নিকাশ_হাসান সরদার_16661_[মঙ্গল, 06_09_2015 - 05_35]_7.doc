নরেন্দ্র মোদীর ঢাকা সফর,প্রাপ্তি অপ্রাপ্তির হিসাব নিকাশ


ভারতের প্রধানমন্ত্রী নরেন্দ্র মোদীর আগমন উপলক্ষে সরকার, বিরোধী দল, বিশেষ করে ক্ষমতা কেন্দ্রীক রাজনৈতিক দল গুলো মোদীর আর্শিবাদ নিতে ছুটে গেছেন তার কাছে।যদি তার আর্শিবাদ নিয়ে ক্ষমতায় টিকে থাকা যায় কিংবা ক্ষমতায় যাওয়া যায়।দেশীয় স্বার্থ বিবেচনায় তেমন কোন মাথাব্যাথা নেই এসব রাজনৈতিক দলের।
নরেন্দ্র মোদির ঢাকা সফরে বাংলাদেশ-ভারতের মধ্যে বিভিন্ন ইস্যুতে মোট ২২টি চুক্তি, প্রটোকল ও সমঝোতা স্মারক স্বাক্ষর হয়েছে। এ সব চুক্তি বা সম্মতিপত্রের অধিকাংশই বিশেষ করে কানেক্টিভিটি বা ট্রানজিট এবং ঋণের বিষয়ে করা চুক্তির বিস্তারিত বিষয়বস্তু দুই দেশের কেউই প্রকাশ করেনি। ভারতকে ট্রানজিট, মংলা ও চট্টগ্রাম বন্দর ব্যবহার, বিশেষ অর্থনৈতিক অঞ্চলের জন্য জায়গা দেওয়া— এ সব সুবিধা বাংলাদেশ দিয়েছে। এর বিপরীতে বাংলাদেশ কী সুবিধা পেল তা পরিষ্কার নয়। সার্বিক বিষয় পর্যবেক্ষণ করে বোদ্ধারা বলছেন, মোদির সফরে ভারত বাংলাদেশকে ‘শুভঙ্করের ফাঁকি’ দিয়েছে।
নরেন্দ্র মোদির ঢাকা সফরে সম্পাদিত ২২টি চুক্তির মধ্যে,স্থলসীমান্ত চুক্তি বাস্তবায়নের বিষয়টি বাংলাদেশের আরও ৪১ বছর আগে পাওয়ার কথা ছিল, যা মোদির সফরে মিলেছে। বহু প্রতীক্ষিত তিস্তা বিষয়ে মুখের বুলি পাওয়া গেছে, কোনো চুক্তি হয়নি। বাণিজ্য চুক্তির নবায়ন করা হয়েছে, নৌপথে ট্রানজিট ও বাণিজ্য চুক্তি হয়েছে। কিন্তু এগুলো জনসমক্ষে প্রকাশ করা হয়নি।এতে করে মানুষের মনে যেমন সন্দেহের তীর দানা বাদছে তেমনি মোদীর সফরে বাংলাদের প্রাপ্তি নিয়ে হিসাব নিকাশ ও কষতে শুরু করেছে।ভারত বাংলাদেশের মুল যে সমস্যা তিস্তা সহ ৫৪টি অভিন্ন নদীর পানি বন্টন চুক্তি,বি.এস.এফ সীমান্তে নিরীহ বাংলাদেশী হত্যা,ভারত থেকে অবাধে মাদক,অস্ত্র চোরাচালান এসব বিষয়ে মোদীর এই সফরে তেমন গুরুত্ব পায়নি যা সচেতন নাগরিকদের কাছে অত্যান্ত হতাশা বাঞ্জক।
যোগাযোগে ভারতের লাভ বেশি: বিশ্লেষকেরা বলছেন, মোদির সফরের পর সংযোগ বা কানেকটিভিটির সংজ্ঞাই পাল্টে গেছে। এখন যোগাযোগ বলতে বোঝানো হচ্ছে বহুমাত্রিক যোগাযোগ, যার মধ্যে থাকছে নৌ, রেল, সড়কসহ সব ধরনের যোগাযোগ।
তৌহিদ হোসেন বলেন, যথাযথ মাশুল দিয়ে ভারত বাংলাদেশের সড়ক, রেল, বন্দরসহ সবকিছু ব্যবহার করুক। এতে কারও আপত্তি থাকার কথা নয়।
ঢাকা-শিলং-গুয়াহাটি ও কলকাতা-ঢাকা-আগরতলা বাস সার্ভিস চালু হওয়ায় ভারতই বেশি লাভবান হবে বলে মনে করা হচ্ছে। ঢাকায় সামান্য যাত্রাবিরতিতে বাংলাদেশের লাভবান হওয়ার কিছু নেই। বরং এর মাধ্যমে ভৌগোলিকভাবে দূরবর্তী ও দুর্গম উত্তর-পূর্ব ভারতের সঙ্গে বৃহদংশের যোগাযোগ সহজ হবে।
যুক্তরাষ্ট্রে বাংলাদেশের সাবেক রাষ্ট্রদূত এম হুমায়ুন কবির প্রথম আলোকে বলেন, কলকাতার সঙ্গে আগরতলার যোগাযোগে বাণিজ্যিক লাভ ওই দেশটিরই বেশি, বিশেষ করে উত্তর-পূর্বাঞ্চল ও পশ্চিমবঙ্গের নাগরিকেরা যোগাযোগ ও বাণিজ্য-সুবিধা পাবে।
সাবেক ওই রাষ্ট্রদূত আরও বলেন, ঢাকা-শিলং-গুয়াহাটি বাস সার্ভিস চালুর ফলে মূলত ভারতের নাগরিকেরা উপকৃত হলেও এ থেকে বাংলাদেশ ছোটখাটো বাণিজ্যিক সুবিধা পাবে।
ঋণসহায়তা নিয়ে প্রশ্ন: ভারত সরকারের পক্ষ থেকে ২০০ কোটি ডলারের ঋণসহায়তা বিষয়ে (নিউ লাইন অব ক্রেডিট—এলওসি) সমঝোতা স্মারক সই হয়েছে। অর্থনীতিবিদেরা মনে করছেন, এই ঋণের মূল সমস্যা সুদের হার নয়; এর চেয়ে বড় সমস্যা প্রকল্পের রসদ, প্রযুক্তি এবং দক্ষ জনশক্তির উৎস শর্তায়িত থাকা। এর ফলে ভারত প্রায় একক সরবরাহকারী হয়ে যায়। বাংলাদেশ প্রতিযোগিতামূলক সুলভ মূল্য থেকে বঞ্চিত হয়।
তৌহিদ হোসেন বলেন, ‘ইট-বালু-সিমেন্ট ভারত থেকে আনার প্রয়োজন নেই। আমরা যেটা উৎপাদন করি না বা চীন থেকে আমদানি করি, এমন পণ্য ভারত থেকে আনার নিশ্চয়তা দিতে পারি।’
২০০ কোটি ডলার অনুদান হিসেবে রূপান্তরিত করে বহুপক্ষীয় যোগাযোগের জন্য অনুদান হিসেবে দেওয়াটাই উত্তম বলে মনে করেন দেবপ্রিয় ভট্টাচার্য। তিনি বলেন, ১০০ কোটি ডলারের মধ্যে ২০ কোটি ডলার পদ্মা সেতুতে অনুদান দেওয়া ছাড়া বাকি ঋণের অভিজ্ঞতা সুখকর নয়।
সূত্র:দি রির্পোট২৪,প্রথম আলো অনলাইন

