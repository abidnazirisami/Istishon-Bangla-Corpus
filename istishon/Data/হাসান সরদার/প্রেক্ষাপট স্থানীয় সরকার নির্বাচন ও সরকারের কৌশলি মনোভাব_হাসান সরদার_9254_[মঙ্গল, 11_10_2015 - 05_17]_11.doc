প্রেক্ষাপট স্থানীয় সরকার নির্বাচন ও সরকারের কৌশলি মনোভাব



একটি গনতান্ত্রিক রাষ্ট্রে সুষ্ট নির্বাচন অতি গুরত্বপুর্ণ বিষয়।এই নির্বাচনের মাধ্যেমে জনগনের প্রত্যাক্ষ ভোটে দেশ পরিচালনার ভার নাস্ত হয় নির্বাচিত প্রতিনিধির কাছে।কিন্তু দুঃখজনক হলেও সত্য নির্বাচন আমাদের দেশে মুর্তিমান আতংকের নাম। কি জাতীয়,কি স্থানীয়।নির্বাচন মানেই যেন কালো টাকা,শেশী শক্তির মহড়া।
নির্বাচন উত্তর ও নির্বাচন পরবর্তী সময়ে আমাদের দেশে অনেককেই মরতে হয়েছে আবার অনেককেই ছাড়তে হয়েছে তাদের পৈত্রিক ভিটা এটা আমাদের সবারই জানা।
আবারও দেশের প্রায় ২৪৫টি পৌরসভায় নির্বাচনী হাওয়া বইতে শুরু করেছে।সরকার সম্প্রতি এই মর্মে সিদ্ধান্ত ঘোষণা করেছে যে, এখন থেকে ইউনিয়ন, উপজেলা, পৌরসভা, সিটি কর্পোরেশন ইত্যাদি বিভিন্ন স্তরের স্থানীয় স্বশাসিত সরকারের নির্বাচনে রাজনৈতিক দলের মনোনীত প্রার্থীরা দলের পক্ষ থেকে দলীয় প্রতীক ব্যবহার করে নির্বাচন করতে পারবে। সরকার আরো জানিয়েছে যে, এসব স্তরের স্থানীয় স্বশাসিত সরকারের কাজ পরিচালনার জন্য নির্বাচিত ব্যক্তির জায়গায় সরকার মনোনীত ব্যক্তিকে নিয়োগ দেয়া যাবে। সরকারের এসব সিদ্ধান্তের উদ্দেশ্য কী, এবং কী হবে সেসবের ফলাফল, তা নিয়ে গুরুতর নানা প্রশ্ন উঠেছে। প্রশ্ন উঠেছে প্রধানত দু’দিক থেকে। প্রথমত তা উঠেছে স্থানীয় স্বশাসিত সরকার পরিচালনার কাজে সরকার মনোনীত ব্যক্তিকে নিয়োগ দেয়ার সুযোগ শিথিল করার বিষয়কে কেন্দ্র করে। দ্বিতীয়ত তা উঠেছে নির্বাচন ব্যবস্থাকে অবাধ-নিরপেক্ষ করার জন্য ন্যূনতম প্রাথমিক পদক্ষেপগুলো গ্রহণ ব্যাতিরেকেই স্থানীয় স্বশাসিত সরকার সংস্থা সমূহের নির্বাচন দলীয় ভিত্তিতে করার বিষয়কে নিয়ে।
এমনিতেই দেশে রাজনৈতিক অস্থিরতা বিরাজ করছে তার উপর স্থানীয় সরকার নির্বাচন দলীয় মনোনয়নে।নির্বাচনের দিন যতই ঘনিয়ে আসছে ততই যেন জনগনের মাঝে উৎকন্ঠা বৃ্দ্ধি পাচ্ছে।আদৌ কি তারা পছন্দের ব্যাক্তিকে নির্বিঘ্নে ভোট দিয়ে নির্বাচিত করতে পারবে নাকি ৫ই জানুয়ারী জাতীয় নির্বাচন অথবা সর্বশেষ ঢাকা ও চট্টগ্রামের সিটি নির্বাচনের মতো আরেকটি নির্বাচন দেখতে হবে। এসব বিষয়গুলো আজ সাধারন মানুষের কাছে মাঝে ঘুরে ফিরেই আলোচনার বিষয়বস্তু।
অনেক বিশ্লেষক মনে করেন স্থানীয় সরকার নির্বাচনে দলীয় প্রতিক ব্যাবহারে একদিকে যেমন সরকার দলীয় প্রার্থীদের প্রভাব বাড়বে তেমনি প্রশাসন সরকারের প্রভাবমুক্ত থেকে নিরপেক্ষভাবে নির্বাচনী কাজ সম্পন্ন করতে পারবে না।ফলে স্বভাবতই এ নির্বাচন হয়ে উঠবে সরকারের এজেন্ডা বাস্তবায়নের হাতিয়ার।

