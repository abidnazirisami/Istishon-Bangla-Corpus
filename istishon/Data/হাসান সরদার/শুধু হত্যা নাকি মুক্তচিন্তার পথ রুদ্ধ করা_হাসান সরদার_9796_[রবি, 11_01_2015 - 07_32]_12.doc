শুধু হত্যা নাকি মুক্তচিন্তার পথ রুদ্ধ করা



মাত্র কয়েক ঘণ্টা আগে সামান্য সময়ের ব্যবধানে দু দুটো আক্রমন শাণিয়েছে বাংলাদেশের ইসলামি মৌলবাদীরা। প্রথম আক্রমণটা ছিল ধানমণ্ডির শুদ্ধস্বর অফিসে। তিন জনের একটা ঘাতক দল অফিসে ঢুকে শুদ্ধস্বরের প্রকাশক আহমেদুর রশীদ টুটুলকে চাপাতি দিয়ে উপর্যুপরি কুপিয়েছে। টুটুলের সঙ্গে ব্লগার ও লেখক রণদীপম বসু এবং কবি তারেক রহিম ছিলেন। ঘাতক দল তাদেরকেও রেহাই দেয়নি। 
এদের মধ্যে টুটুল ও তারেক রহিমের আঘাত গুরুতর। দ্বিতীয় আঘাতে কিন্তু মৃত্যু এসেছে নিশ্চিতভাবেই। শাহবাগের আজিজ মার্কেটে অবস্থিত জাগৃতি প্রকাশনীর অফিসে ঢুকে এর কর্ণধার ফয়সাল আরেফিন দীপনকে জবাই করে হত্যা করেছে ঘাতক দল।
ব্লগ,ব্লগার,মু্ক্তচিন্তার সাথে দেশের সাধারন মানুষের পরিচয় ঘটে শাহাবাগের যুদ্ধাপরাধীদের বিচারের দাবীতে গড়ে উঠা গনজাগরন মনেঞ্চর কর্মী রাজিব হায়দারের হ্ত্যাকান্ডের মধ্যে দিয়ে।রাজিব হায়দারের পর অভিজিৎরায় ওয়াসিকুর রহমান বাবু,অনন্ত বিজয় দাস,নীলাদ্রী নীল এরা সবাই একই কায়দায় হত্যাকান্ডের শিকার হয়।কিন্তু কোন হত্যাকান্ডের আজও কোন কুল কিনারা করতে পারেনি আমাদের পুলিশ বাহিনী বরং উল্টো ব্লগারদের সর্তক করেছে যা কিনা পরোক্ষভাবে হত্যাকারীদের আরও উৎসাহিত করে।
তাইতো ফয়সাল আরেফিন দীপনের বাবা অধ্যাপক আবুল কাশেম ফজলুল হক বলেছেন যারা দীপনকে হত্যা করেছে, তাদের বিরুদ্ধে আমার কোনো অভিযোগ নেই। আমি তাদের বিচার চাই না। তারা ভালো থাকুক। তাদের শুভবুদ্ধির উদয় হোক। জানি, বিচার চেয়ে কোনো প্রতিকার হবে না।
এই হচ্ছে আমাদের দেশের বিচারহীনতার সংস্কৃতি।বিচার না হবার যে ইতিহাস গড়ে উঠছে বাংলাদেশে, সেটা এবং সে সঙ্গে সরকারের এসব হত্যাকাণ্ডে গুরুত্ব না দেবার অদ্ভুত ও বিপদজনক যে প্রবণতা, এই দুইয়ে মিলে, একদিন আমরা জাতি হিসেবে বিকলাঙ্গ হয়ে উঠব।শুধু তাই নয় বিচার না পাবার কারনে মানুষ নিজের হাতে তার বিচার ভার তুলে নিবে ফলে বেড়ে যাবে অপরাধ প্রবনতাএকটা প্রশ্ন বার বার আমার ভিতরে ঘুরপাক খাচ্ছে তা হলো অপরাধীরা কি একটি সরকারের চেয়ে শক্তিশালী? নাকি সরকার ইচ্ছা করেই এসব অপরাধীদের বিচারের মুখামুখি করছে না তাদের হীন রাজনৈতিক স্বার্থ চরিতার্থ করতে?যদি তাই হয় তবে প্রগতিশীল মুক্তমনা মানুষদের সব বিবেধ ভুলে এককাতারে দাড়াতে হবে,সরকারে উপর ভরসা না করে নিজেদের শক্তিকে সংগঠিত করে রুখে দিতে হবে সব অপশক্তিকে।আর না হলে মুক্তচিন্তা মুখ থুবরে পরবে।

