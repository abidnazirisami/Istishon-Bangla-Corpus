জঙ্গীবাদের হুমকি ও প্রশাসনের ব্যার্থতা


অস্ট্রেলিয়ার পর এবার কানাডা, যুক্তরাষ্ট্র ও যুক্তরাজ্য বাংলাদেশে চলাফেরার ক্ষেত্রে তাদের নাগরিকদের সতর্ক করেছে। গতকাল সোমবার ভ্রমণবিষয়ক হালনাগাদ বার্তায় দেশ দুটি তাদের নাগরিকদের ভিড় আছে—এমন পরিবেশে চলাফেরা সীমিত করার পরামর্শ দিয়েছে।
বাংলাদেশে অস্ট্রেলিয়ার নাগরিকদের নিরাপত্তার হুমকি আছে, এমন আশঙ্কায় ইতিমধ্যেই ঢাকায় আসা পিছিয়ে দিয়েছে দেশটির ক্রিকেট দল। গত শুক্রবার অস্ট্রেলিয়ার হালনাগাদ বার্তায় বলা হয়, বাংলাদেশে জঙ্গিরা অস্ট্রেলিয়ার স্বার্থের ওপর আঘাত হানতে পারে বলে নির্ভরযোগ্য তথ্যে জানা গেছে।এরই মধ্যে সোমবার সন্ধ্যায় ঢাকার কূটনৈতিক পাড়া গুলশানে চেজারে তাভেল্লা নামে এক ইতালীয় নাগরিককে গুলি করে হত্যা করা হয়।
ইসলামিক স্টেট (আইএস) ওই হত্যাকাণ্ডের দায় স্বীকার করেছে বলে রাতেই তথ্য দেয় ‘সাইট ইন্টিলিজেন্স গ্রুপ’ নামের একটি ওয়েবসাইট, যারা জঙ্গি হুমকি পর্যবেক্ষণ করে থাকে। 
গত দুই বছরে একের পর এক ব্লগার হত্যার ঘটনায় বার বার জঙ্গি গোষ্ঠীর বিরুদ্ধে অভিযোগের আঙুল উঠেছে, পুলিশও জোরের সঙ্গে উগ্রপন্থিদের সংশ্লিষ্টতার সন্দেহের কথা বলেছে।এসব ব্লগার হত্যার পর দুএকজন সন্দেহভাজনকে গ্রেফতার করলে ও পরে আইনের ফাঁক ফোকরে তারা জামিনে বেরিয়ে যায়। তাদের বিচার বা মুল হোতাদের বিচারের আওতায় আনার ক্ষেত্রে পুলিশের ধীরগতি ব্যাপক লক্ষ্যনীয়।উল্টো পুলিশের পক্ষ থেকে খুন হওয়া ব্যাক্তিদেরই পরোক্ষভাবে দোষারুপ করা হয়েছে।
এখন যুক্তরাষ্ট্র,যুক্তরাজ্য ও অস্ট্রেলিয়া যে, তাদের নাগরিকদের জঙ্গী হুমকির আশংখায় সেদেশের নাগরিকদের সাবধানে চলাফিরা করতে বলেছে সে সম্পর্কে পুলিশের আইজি সাহেব মুখে কুলপ এটেছেন এখন তিনি বলবেন?
অনেক সময় আমরা দেখেছি রাষ্ট্রীয় পৃষ্টপোষকতায় জঙ্গীবাদের উত্থান।এমনকি রাষ্ট্রের অনেক গুরুত্বপুর্ন পদে এখনও জঙ্গীবাদের দোষররা ঘুপটি মেরে বসে আছে।জঙ্গীবাদের শিকড় উপড়ে না ফেলে ডালপালা ছেটে জঙ্গীবাদ নির্মল সম্ভব নয়।

