মানবিক বিপর্যয় রাষ্ট্রের অক্ষমতা


আমাদের দেশে কোন একটা ঘটনা ঘটলে তা বার বার পুনরাবৃতি ঘটে।এনিয়ে মিডিয়া, সুশিল সমাজ,রাজনৈতিক কর্তা ব্যাক্তিরা কিছু দিন বেশ নড়েচড়ে বসে।এনিয়ে রাত জেগে টকশো,ব্যানার ফেস্টুন নিয়ে রাস্তায দাঁড়িয়ে প্রতিবাদ সব কিছুই হয় কিন্তু কাজের কাজ কিছুই হয় না।এইতো ১লা বৈশাখে টি.এস.সিতে নারী নিগ্রহের ঘটনা ঘটল,এ্ নিয়ে আন্দোলন হলো আন্দোলনকারীদের উপর হামলা হলো,কিন্তু নির্যাতনকারীরা এখনও অধরাই রইল।এর পর পরই দেশের বিভিন্ন স্থানে ধর্ষনের খবর মিডিয়ায় চাহর করা হল।সাম্প্রতি সময়ে বীভৎস কায়দায় শিশুদের হত্যা ও ধর্ষণ করা হচ্ছে, নির্যাতন চালানো হচ্ছে ওদর ওপর। এই সেদিন শিশু রাজনকে হত্যা করা হল পিটিয়ে। আবার সে দৃশ্য ঘাতকরা নিজেরাই মোবাইলের ক্যামেরায় ধারণ করে সেটি ফেইসেবুকে আপলোড করল যেন এটা একটা উৎসবের দৃশ্য। সে বেদনার ক্ষত শুকাতে না শুকাতেই আবার খুলনায় শ্রমজীবী শিশু রাকিবকে হত্যা করা হল বীভৎস কায়দায়।
প্রকাশিত খবর থেকে যা জানা গেছে তা হল, বার বছর বয়সী রাকিব একটি মোটর গ্যারেজে কাজ করত। সে কাজ ছেড়ে অন্য একটি গ্যারেজে কাজ নিলে আগের গ্যারেজের মালিক এবং তার কমর্চারী মিলে শিশুটির উপর নির্যাতন চালায়। সেই নির্যাতনও ভয়াবহ। বিকৃত ও বীভৎস সেই নির্যাতনের কারণে মৃত্যু হয় রাকিবের। রাজনের হত্যাকারীদের মতো রাকিবের হত্যাকারীরাও শিশুর উপর নির্যাতন চালিয়ে পৈশাচিক আনন্দ পেয়েছে।
এই হত্যাকারীরা কিন্তু দ্বিতীয় বিশ্বযুদ্ধের সময়কার নাৎসি শিবিরের ঘাতক নয়, একাত্তরের মুক্তিযুদ্ধের সময়কার পাকিস্তানি জল্লাদ নয়, এরা কোনো উন্মাদ সিরিয়াল কিলার নয়। এই হত্যাকারীরা আমাদের দেশের বেসামরিক নাগরিক। বলা যায় সাধারণ মানুষ। এই মানুষদের বিবেক ও মূল্যবোধ কোন স্তরের হলে এমনটি ঘটা সম্ভব? এরা শ্রমজীবী শিশুর উপর নির্যাতন চালাচ্ছে, তাদের হাসতে হাসতে হত্যা করছে|একটি অপরাধ করে যখন অপরাধীরা পার পায়, তখন আরও দশ অপরাধীর জন্ম হয়, তাদের সাহস বাড়ে। মনে হয়, কই, কিছুই তো হয় না। গরিব মারলে সমস্যা নেই।
যে সমাজ শিশুর বাসযোগ্য নয়, যে রাষ্ট্র শিশুর নিরাপত্তা প্রদানে অক্ষম, তার টিকে থাকার যৌক্তিকতা কোথায়? আমাদের এক সংসদ সদস্য আবার আফ্রিকানদের ‘অসভ্য’ বলেছেন, যেন আমরা কত বড় ‘সভ্য’ হয়েছি। সভ্যতা তো দূরের কথা, যে দেশে শিশুর নিরাপত্তা নাই, সেই দেশের নাগরিক হয়ে আমরা কি নিজেদের ‘মানুষ’ বলার অধিকার রাখি

