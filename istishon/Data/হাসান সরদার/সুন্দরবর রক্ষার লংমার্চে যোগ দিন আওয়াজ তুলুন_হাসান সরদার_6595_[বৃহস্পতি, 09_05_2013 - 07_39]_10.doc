সুন্দরবর রক্ষার লংমার্চে যোগ দিন আওয়াজ তুলুন


বাংলাদেশের রামপালে সুন্দরবনে পরিবেশ বিপন্নকারী এক ভয়ংকর প্রজেক্ট হাতে নিয়েছে বাংলাদেশ সরকার।ভারতের সাথে যৌথ উদ্যোগে তাপ বিদ্যুৎ কেন্দ্র নির্মাণ করবে বাংলাদেশ। ভারতের রাজ্যসরকার তাদের দেশে আগেই বাতিল করে দিয়েছিলো। ২০১০ সালে ভারতের মধ্যপ্রদেশে রায়পুরায় কংগ্রেস এমপির উদ্যোগে সেখানে এ প্রোজেক্ট বাস্তবায়নের উদ্যোগ নেয়া হয়। একটি বেসরকারি কোম্পানির উদ্যোগে এ প্রকল্প বাস্তবায়ন করার পরিকল্পনা করেন। তবে পরিবেশ ছাড়পত্র না পাওয়ায় বাতিল হয় এ প্রজেক্ট। কৃষিজমি ও স্থানীয় বাসিন্দাদের ওপর এর ক্ষতিকর প্রভাব পড়বে তাই বাতিল করা হয়। এ তাপ বিদ্যুৎ কেন্দ্র নির্মানের ফলে সুন্দরবনের পরিবেশ বিপন্ন করে দেবে মূহূর্তেই! জীব বৈচিত্র্যকে হুমকির মুখে ফেলবে। বিলুপ্তির পথে যাবে অনেক প্রাণী ও উদ্ভিদকে। আর এ উদ্যোগ বাস্তবায়ন করতে শুরু হয়ে গেছে কাজ। প্রায় ১৯শ একর জায়গা নিয়ে গড়ে উঠছে পরিবেশ বিপন্নকারী কয়লা ভিত্তিক তাপ বিদ্যুৎ কেন্দ্র।ভারত বাংলাদেশের জন্যে এই পরিবেশ বিপন্নকারী প্রকল্পের লাভের গুড় খেতে চলে এলেও আইন অনুসারে ভারত নিজের দেশে এমন প্রকল্প করার কথা চিন্তাও করতে পারত না। বিশেষজ্ঞরা বলছেন, এ বিদ্যুতকেন্দ্রর কারণে সুন্দরবনের প্রায় ২৩ ধরেন ক্ষতির শিকার হবে। বিলুপ্ত হয়ে যাবে কিছু প্রাণী। ময়মনসিংহ কৃষি বিশ্ববিদ্যালয়ের পরিবেশ বিজ্ঞান বিভাগের প্রধান অধ্যাপক ড. আবদুস সাত্তারের নেতৃত্বে একটি দল এ প্রকল্পের উপর গবেষণা করেন। তারা গবেষণা চালিয়ে দেখেছেন এই স্থানে তাপ বিদ্যুৎ কেন্দ্রটি নির্মাণের কারণে বিশ্বের সবচেয়ে বড় এই ম্যানগ্রোভ বন মারাত্মক হুমকির মুখে পড়বে। বিপন্ন হবে বনের স্বাভাবিক পরিবেশ। ১০ থেকে ১৫ বছরের মধ্যে বনাঞ্চলের বেশিরভাগ অংশ উজাড় হবে। রয়েল বেঙ্গল টাইগারের আবাস স্থল এই বনে বাঘের সংখ্যা এখম ৪৪০টি। হুমকির মুখে থাকা বাঘগুলোর প্রজাতিটি বিলুপ্তির পথে যাবে তাদের আবাস স্থল সুন্দরবনের পরিবেশ নষ্ট হলে।কয়লা পোড়া সালফার ডাই-অক্সাইড, নাইট্রাস অক্সাইড, কার্বন মনোক্সাইড, কার্বন ডাই-অক্সাইড, ক্লোরোফ্লোরো কার্বন ইত্যাদি সুন্দরবনের জৈবিক পরিবেশ ও বায়ুমণ্ডলকে বিগ্নিত করবে।
বায়ুমণ্ডলের সালফার ডাই-অক্সাইড ও কার্বন যৌগগুলো থেকে সৃষ্ট গ্রিনহাউজ গ্যাস বনের জন্য মারাত্মক ক্ষতিকর এসিড বৃষ্টি ঘটাবে।
এছাড়াহুমকির মুখে পড়বে পশুর নদী। সেই সাথে জলজ উদ্ভিদ, ডলফিনের খাদ্য ও আবাস সম্পূর্ণই নষ্ট হবে। বিলুপ্ত হতে শুরু করবে বিরল প্রজাতির ডলফিন ইরাবতী। ডলফিনের এই বিরল প্রজাতিটি সারা বিশ্বে সুন্দরবনের পশুর নদীতে সবচেয়ে বেশি রয়েছে।
এই সাথে আরো অনেক পাখি ও প্রাণীরা তাদের স্বাভাবিক জীব বৈচিত্র্যের পরিবেশ হাড়িয়ে বিলুপ্ত হয়ে যাবে।সরকারের পরিবেশ সমীক্ষাতেই স্বীকার করা হয়েছে, এভাবে সুন্দরবনের ভেতর দিয়ে কয়লা পরিবহনকারী জাহাজ চলাচল করার ফলে-
১) কয়লা পরিবহনকারী জাহাজ থেকে কয়লার গুড়া, ভাঙা/টুকরো কয়লা, তেল, ময়লা আবর্জনা, জাহাজের দূষিত পানি সহ বিপুল পরিমাণ বর্জ্য নি:সৃত হয়ে নদী-খাল-মাটি সহ গোটা সুন্দরবন দূষিত করে ফেলবে।
২) সুন্দরবনের ভেতরে আকরাম পয়েন্টে বড় জাহাজ থেকে ছোট জাহাজে কয়লা উঠানো নামানোর সময় কয়লার গুড়া, ভাঙা কয়লা পানিতে/মাটিতে পড়ে- বাতাসে মিশে মাটিতে মিশে ব্যাপক পানি-বায়ু দূষণ ঘটাবে।
৩) চলাচলকারী জাহাজের ঢেউয়ে দুইপাশের তীরের ভূমি ক্ষয় হবে।
৪) কয়লা পরিবহনকারী জাহাজ ও কয়লা লোড-আনলোড করার যন্ত্রপাতি থেকে দিনরাত ব্যাপক শব্দ দূষণ হবে।
৫) রাতে জাহাজ চলের সময় জাহাজের সার্চ লাইটের আলো নিশাচর প্রাণী সহ সংরক্ষিত বনাঞ্চল সুন্দরবনের পশু-পাখির জীবনচক্রের উপর মারাত্মক ক্ষতিকর প্রভাব ফেলবে।তেল-গ্যাস-খনিজ সম্পদ ও বিদ্যুৎ-বন্দর রক্ষা জাতীয় কমিটির উদ্যোগে এ প্রকল্প বাতিলের দাবিতে আন্দোলন চলছে।সেই ধারাবহিকতায় আগামী ২৪-২৮ সেপ্টেম্বর ঢাকা রামপাল লংমার্চ কমসূচী ঘোষনা করেছে।কর্মসূচী সফল করার জন্য ইতিমধ্যে এ কমিটি দেশের বিভিন্ন পরিবেশবাদী সংগঠন বিভিন্ন শেনী পেশার মানুষের সাথে মতবিনিময় সভা ও প্রচার প্রচারনা চালিয়ে যাচ্ছে ।আসুন আমরা দেশের প্রান পরিবেশ রক্ষায় ২৪-২৮ সেপ্টেম্বর ঢাকা-রামপাল লংমার্চ সফল করি।

