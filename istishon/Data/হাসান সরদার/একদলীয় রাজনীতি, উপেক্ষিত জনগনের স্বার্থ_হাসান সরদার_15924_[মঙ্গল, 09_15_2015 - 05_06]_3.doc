একদলীয় রাজনীতি, উপেক্ষিত জনগনের স্বার্থ



গত ৫ জানুয়ারী একতরফা নির্বাচনে আওয়ামীলিগ ১৫৩টি আসনে বিনা প্রতিদন্দিতায় নির্বাচিত হয যা ইতিহাসে বিরল ঘটনা।এই নির্বাচনের পর রাজনীতি তথা বাংলাদেশ নামক রাষ্ট্রে এক বিশাল শুন্যতা বিরাজ করছে যা মোটেই শুভকর নয়।একটি গনতান্ত্রিক রাষ্ট্রে শক্তিশালী বিরোধী দল আবশ্যক যার অনুপস্থিতে শাসক দলের সৈরতান্ত্রিক কর্মকান্ড বৃদ্ধি পায় এবং জনগনের অধিকার দারুন ভাবে ক্ষতিগ্রস্থ্য হয।ব্রিটিশ পত্রিকা ইকোনোমিস্টের ইন্টেলিজেন্স ইউনিটের হিসেবে গণতন্ত্র প্রশ্নে বাংলাদেশের অবস্থান ১১৭টি দেশের মধ্যে ৮৫তম। অন্যান্য সূচকেও বাংলাদেশের পরিস্থিতি ভাল নয়। যা ইতিমধ্যে লক্ষ্য করা যাচ্ছে।
প্রতিদিন পত্রিকার পাতা খুললেই দেখা শাসক দলীয় নেতা কর্মিদের দখলদারিত্ব,খুনাখুনি,ও অবাধ লুটপাটের চিত্র এবং তা দিন দিন বেড়েই চলছে।এই অবাধ লুটপাটকে ব্যলেন্স করতে গিয়ে জনগনের ঘাড়ে চাপানো হচ্ছে গ্যাস বিদ‌্যুতের অতিরিক্ত দাম এমনকি শিক্ষার মতো সেবা খাতে বসানো হচ্ছে ভ্যাট যদিও ছাত্রদের তীব্র আন্দোলনের মুখে তা বাতিল করতে বাধ্য হয়েছে।ফলে মানুষের জীবন যাত্রার ব‌্যায় যেমন বাড়ছে তেমনি বাড়ছে ক্ষোভ ও হতাশা।আর এসব কিছু সামাল দিতে অবশ্য সরকারকে মাঝে মধ্যে দারুন হিমশিম খেতে হচ্ছে।
দেশে ছোট বড় অনেক রাজনৈতিক দল থাকলেও কেউ জনগনের পাশে দাঁড়িয়ে জনগনকে এসব থেকে মুক্তি দিতে পারছে না।মাঝে মধ্যে বহুবিভক্ত বাম দলগুলো আন্দোলন সংগ্রাম করলেও তাদের আওয়াজ পল্টন প্রেসক্লাব ছাড়িয়ে সাধারন মানুষের কানে পৌছাতে পারেনি।যা বাম আন্দোলনের চরম বার্থতায় বটে।
সরকারের বাহিরে বৃহৎ রাজনৈতিক দল বলতে বি.এন.পিকে বুঝায় তাদের অবস্থা আজ ছেড়ে দে মা,কান্দে বাঁচি।অতীতেও তারা যে জনগনের মুক্তির জন্য কিছুই করতে পারেনি তা প্রমানিত।বরং সেই লুটপাটের আবরনে নিজেদের ঢেকেছিল ফলে আজ তারা রাজনীতি থেকে অনেক দুরে।আমাদের মতো যারা সাধারন মানুষ তাদের বাঁচার মতো বাঁচতে হলে লড়াই করেই বাঁচতে হবে।এজন্য দরকার নিজেদের সংগঠিত করা জনগনের শক্তি গড়ে তোলা।

