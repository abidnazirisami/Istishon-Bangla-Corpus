বাংলার অতিথি_ গুআজম


বাংলাদেশের ০৯ কোটি মানুষ দারিদ্র সীমার নিচে বসবাস করে।
অর্থাৎ, এই ০৯ কোটি মানুষ নিদারুণ অর্থকষ্ট, আথির্ক-অনিরাপত্তা ও আন্তরিক-উন্নত চিকিৎসা সেবাহীনভাবে প্রাত্যহিক জীবন যাপন করেন।
অন্যদিকে, একাত্তরের যুদ্ধাপরাধী-ঘাতক গোলাম আজম, যে বাংলাদেশের জন্মই চায়নি, বাংলাদেশের জন্ম রুখে দেবার জন্য এমন কোন অমানবিক কাজ নেই যার নেতৃত্ব দেয়নি, স্বাধীন বাংলাদেশের ক্ষতি করার জন্য দেশ-বিদেশ ঘুরে বেরিয়েছে.....এরকম একজন বিশ্বাসঘাতক-ঘাতক-বাঙালী ও বাংলাদেশের শত্রুকে "ট্রাইবুনাল ও বাংলাদেশ সরকার" ব্যাপক মেহমানদারী করছে।
ঘাতক-যুদ্ধাপরাধী গোলাম আজমকে দুই শয্যার একটি কেবিনে রাখা হয়েছে, যার সাথে আছে পরিচ্ছন্ন এটাচ বাথরুম। কেবিনে আছে এসি, বৈদ্যুতিক পাখাসহ চলনসই আধুনিক হোটেলের যাবতীয় সুযোগ-সুবিধা।
ঘাতক গোলাম আজমের প্রিয় খাবার ছোট মাছের তরকারী, যা প্রতিদিন সরবরাহ করা হয়, ইফতারীতে দেয়া হয় খেজুর ও ফলের রস।
বাহ! যে লোকটি বাংলার ত্রিশ লক্ষাধিক মানুষকে হত্যা ও চার লক্ষাধিক নারীকে নিপীড়নের সাথে এবং বাংলাদেশের স্বাধীনতার-বিরোধী কাজের সাথে জড়িত ছিল, সেই ঘাতক-যুদ্ধাপরাধী গোলাম আজমকে অতিথির মত সেবা-যত্ম-আপ্যায়ন করা হচ্ছে...
সেলুকাস! সেলুকাস!! সেলুকাস!!!
একটি রাষ্ট্রের কর্তব্য তার অনুগত জনগণের জন্য "খাদ্য ও চিকিৎসা সুবিধা" নিশ্চিত করা।
বাংলাদেশ সরকার তার নিজ অনুগত জনগণের জন্য "খাদ্য ও চিকিৎসা সুবিধা" নিশ্চিত করতে না পারলেও, পরবর্তী ৯০ বছরের জন্য একাত্তরের যুদ্ধাপরাধী-ঘাতক-বিশ্বাসঘাতক গোলাম আজমের "খাদ্য ও চিকিৎসা সুবিধা" নিশ্চিত করেছে।
বাংলাদেশের হাজার হাজার মুক্তিযোদ্ধা চরম দারিদ্রতার মাঝে বসবাস করছে; বাংলাদেশ সরকার এসব মুক্তিযোদ্ধাদের "খাদ্য ও চিকিৎসা সুবিধা" নিশ্চিত করতে পারে না কিন্তু ঘাতক-যুদ্ধাপরাধী গোলাম আজমকে জামাই আদরে রাখতে পারে।
ধিক...শত ধিক এসব "মুক্তিযুদ্ধের চেতনা ও দেশপ্রেমের আর্দশ" বিক্রেতা ভন্ডদের...
[সাব্বির হোসাইন]

