দুই সূর্য স্মরণে___


 
আজ ১৩ আগস্ট...
তারেক মাসুদ ও মিশুক মুনীরের দ্বিতীয় মৃত্যুবার্ষিকী...
অনিরাপদ সড়কের বলি হয়ে অকালে ঝরে পড়তে হলো বাংলার এই দুই গর্বকে...
তাঁদের মৃত্যু আমাদের সড়ক যোগাযোগ ব্যবস্থার চরম অবনতির বিষয়টি চোখে আঙুল দিয়ে দেখিয়ে দিয়েছিল...
কিন্তু কতটুকু পরিবর্তন হয়েছি আমরা...?
আমাদের সড়ক যোগাযোগ ব্যবস্থা কতটুকু নিরাপদ হয়েছে...?
একটি পরিসংখ্যানের মাধ্যমেই এর উত্তর পাওয়া যাবে...
নিসচবা'র পরিসংখ্যান অনুসারে, বাংলাদেশে প্রতিদিন কমপক্ষে ১৪ জন সড়ক দুর্ঘটনায় মারা যায়।
এই হিসেবে, বছরে ৫,০০০ জনের অধিক মানুষ অকালে জীবন হারায়...
চালকের ড্যামকেয়ার মনোভাব ও অদক্ষ চালক দিয়ে যানবাহন চালনা এবং সড়ক অবকাঠামোর চরম অবনতিই বাংলাদেশে সড়ক দুর্ঘটনার মূল কারণ...
আমাদের সামগ্রিক-সামাজিক ব্যবস্থার এতটাই অবনতি হয়েছে, আজকাল কোন কিছুর উপর আস্থা রাখাটা দায়, পজেটিভ কোন কিছু আশা করাটা বোকামি। তাই, চালকের ড্যামকেয়ার মনোভাবের পরিবর্তন হওয়া বা, অদক্ষ চালক দিয়ে যানবাহন চালনা বন্ধ করা কিংবা, সড়ক অবকাঠামোর উন্নতি হওয়াটাকে রূপকথার গল্পের মতোই অধরা স্বপ্ন বলে মনে হয়।
যে দেশের মন্ত্রীরা দুর্ঘটনায় মারা যাওয়াদের প্রসঙ্গে আল্লার মাল আল্লাই নিছে জাতীয় মন্তব্য করতে পারে বা, চালকের যোগ্যতা সম্পর্কে গরু-ছাগল চিনবার কথা বলে কিংবা, বিলবোর্ডের ছবি সড়ক দুর্ঘটনার একটি অন্যতম কারণ হিসেবে দেখাতে পারে, সে দেশে "নিরাপদ সড়ক" কামনা করাটাই বোকামী।
এদেশে তারেক মাসুদ, মিশুক মুনীরের মতো মানুষগুলো অনিরাপদ সড়ক যোগাযোগ ব্যবস্থার বলি হয়ে মারা যাবে, এটাই স্বাভাবিক।
দু:খ হচ্ছে, মানুষগুলো মরে যায় কিন্তু দু'পেয়ে দানবগুলো অনেকদিন বেঁচে থাকে...
.....নিরাপদ সড়ক যোগাযোগ ব্যবস্থা চাই.....
[ফেসবুকে পড়তে চাইলে]

