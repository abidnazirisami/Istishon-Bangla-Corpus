অবরুদ্ধ বাকস্বাধীনতা_ রাহী ও উল্লাস


.
.
গতকাল (বুধবার/০২.০৪.২০১৪) সুমিত আর নকীবের সাথে জেলে গিয়ে রাহী আর উল্লাসের সাথে দেখা করে এলাম।
.
.
দেখলাম, দুই কিশোরের মনোবল ধরে রাখার আপ্রাণ চেষ্টা।
আজ থেকে ওদের এইচ.এস.সি পরীক্ষা...
জেলের ভেতর ওই অপরিবেশের মাঝে থেকেও রাহী-উল্লাস প্রাণান্তকর চেষ্টা করে যাচ্ছে ভালো করে পরীক্ষা দেবার।
.
.
ওদের বাবা-মায়ের সাথে কথা বললাম।
বললেন, কি করে সমাজের উঁচু মানুষরা আশার বাণী শুনিয়ে নিশ্চুপ থাকছে, কি করে সমাজ-ফেসবুকের নামী-দামী মানবাধিকারকর্মী-একটিভিস্টরা চেষ্টা করছি বলে নিশ্চুপ থাকছে।
রাহী-উল্লাসের মা বারবার বলছিলেন, বাবারা, তোমরা আমাদের ছেলে দুটোর জন্য কিছু করো, একটু চেষ্টা করো।
.
.আমরা এগ্রেসিভ লিগ্যাল এ্যাকশান নেয়ার চেষ্টা করছিলাম।
কিন্তু আমরা এতই হতভাগা যে, নিজভূমে পরবাসী হয়ে থাকতে হয়।
আমাদের দেশ নিরাপরাধকে রক্ষা করে না; সমাজের কাল-কেউটেদের রক্ষা করে।
এখানে নিরাপরাধরা পালিয়ে বেড়ায়-জেলের ভেতর পঁচে মরে আর অপরাধীরা সমাজে সবার সামনে বুক ফুলিয়ে হেঁটে বেড়ায়।
নিরাপত্তাহীনতায় ভোগা এই দুটো পরিবারের আর নতুন করে চাপ সইবার শক্তি নেই; এমনিতেই ধর্মীয় ইস্যুর কারণে ওদের পরিবার সমাজপতিদের নানান চাপের মাঝে আছে।
তাই, অপরাধীদের বিরুদ্ধে কোন কিছুই করা হলো না।
.
.
আর কোন অপরাধীর বিরুদ্ধে যাবো আমরা?
এই অপরাধী যে চট্টগ্রামের চকবাজারের আমজনতা, দেশের ১৬ কোটি মানুষ...
হাঁপিয়ে উঠছি আমরা; নিজেদের চেনা পরিবেশটাকে এখন বড্ড অচেনা মনে হয়।
.
.
এ এক আজব দেশ, সমাজ, পরিবেশ...
এখানে লেখালেখির জন্য জেলে যেতে হয়, নিপীড়নের শিকার হতে হয়।
আমাদের দেশের মানুষরা এখনো মধ্যযুগের গন্ডী পেরুতে পারিনি।
মুক্তচিন্তা এদেশে এখনো পাপ।
একাত্তরে আমাদের একটি স্বাধীন দেশ হয়েছে কিন্তু মনের পরাধীনতার রেশ এখনো কাটেনি।
.
.
তবু নতুন দিন আসবে এই আশা রাখি...
নতুন দিনের স্বপ্ন দেখি...
.
.
এখন শুধু ছেলে দুটোকে জেল থেকে মুক্ত করার চেষ্টা...
.
.* ৫৭ ধারার কালো আইন বাতিল চাই *
* বাকস্বাধীনতার মুক্তি চাই *
.
.
জয় বাঙলা...

