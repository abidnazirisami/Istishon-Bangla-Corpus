জ্যোতিষী হইতে সাবধান ,কুকুর হইতে নয়


হ্যাঁ , ভারতীয় হিসেবে গর্ব হয় যখন দেখি চীন মিশর গ্রীস সকল সভ্যতায় জ্যোতিষী'র কথাবার্তা থাকলেও ভারতীয় সভ্যতায় তার ছায়া মাত্র নেই । গ্রীক সভ্যতা বাদ দিলে বাকি সব সভ্যতায় এই জ্যোতিষচর্চা রাজ রাজরাদের বাড়ির বিষয় ছিল । সব রাজায় একজন বা একের অধিক রাজজ্যোতিষী রাখতেন । 
কখন যুদ্ধে যেতে পারলে জয় হবে , কখন সিংহাসনে রাজপুত্রের অভিষেক হবে,কখন রাজকন্যাকে বিবাহ দিলে ভাল হয় -এসব কথা রাজজ্যোতিষীদের গোনা-গোনি করে বলতে হয় । সাধারণ মানুষ 'রাজাউজির'দের নিয়ে মাথা ঘামাতেন না । 
গ্রীক সভ্যতায় এসে আমরা দেখতে পেলাম জ্যোতিষ বিষয়টা আটপৌরে চরিত্র ধারণ করছে ।সাদামাটা মানুষরাও জ্যোতিষ নিয়ে মাথা ঘামাচ্ছে । ভালমন্দ জানতে তারা জ্যোতিষীর কাছে যাচ্ছে । নিশ্চয়ই সেই যুগে কোন কারসাজি ছিল । রাজার বাড়ির আচার বাইরে ছড়াতে পারলে ব্যবসা বাড়ে অনেক । বুদ্ধি খাটিয়ে একদল মানুষকে এই কাজ করতে হয়েছে । যেখানে মানুষেরবসতি সেখানেই জ্যোতিষীর আলোচনা করতে হয়েছে । 
বিজ্ঞানের ইতিহাস পড়লে আমরা দেখি , গ্রীস দেশের পণ্ডিতেরা একটা বিষয়ে খুব অহংকার করতেন । কি বিষয়? গ্রীক আগে নাকি পৃথিবীতে কোথাও 'বিজ্ঞান' ছিল না । কি ছিল তবে ? ওঁর বলেন-'জ্ঞন' ছিল , বিজ্ঞান ছিল না । আমরা জানি কথা দুটির মানে আলাদা । জ্ঞান বলতে কত কি হতে পারে । বিজ্ঞান বলতে যা খুশি হয় না । নিয়মকানুন মেনে কথা বলতে হয় । 
তবে বলতে চাইছি ,গ্রীক সভ্যতার শেষের দিকে ছিল ব্যাবিলন সভ্যতা ব্যাবিলন শহরকে মাঝে রেখে গড়ে উঠেছিল ।সেই সভ্যতার একজন রাজাছিলেন আলেকজাণ্ডার । আলেকজণ্ডার খ্রীষ্টপূর্ব ৪০০ সালের কাছাকাছি আমাদের দেশ আক্রমন করেন । তখনই ওঁদের দেশ থেকে এইদেশে জ্যোতিষবিদ্যা'র আমদানি ঘটে ।আগে বলেছি আমরা, গ্রীক সভ্যতার আমলে জ্যোতিষচর্চা ঘরেঘরে ঢুকে পড়ে । কোষ্ঠি তৈরি শুরু হয় । 

