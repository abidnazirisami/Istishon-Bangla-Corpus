দেশজ



চলো দেশজ । এবার বুঝি পালাতে হবে
যা ছিল আমার , মৃত্যুতে তা রূপান্তর ; বুঝলে !
এই দেশ এখন বিদায়ি আসরের মত
অনিশ্চিত জীবন , মৃত্যু লালন ক'রে বাঁচা
লাশের উপর লাশ নৃত্য করে ,বিলাসে
এখানে সুস্থ বাতাসে জ্বরের উষ্ণত্বা
জ্যোৎস্নাকে ধোঁয়া হয় , অমাবস্যার কবোষ্ণে
দিনের আলোতে সূর্য্যের ঋণাত্মক গন্ধ
বিকেলের রৌদ্রস্নানে আগুন রং-এর উঁকি
তবু ভালবাসা ফুরায় না শ্বাসের বলয়ে
:
জানিনা , এই স্মৃতি , স্বপ্ন কিভাবে রক্ষা পাবে
তবুও মন , অভিসারের উল্কা হয়ে ছুটে
জানি না , কোথায় পালাব বাঁচতে
এখানেই তো ছোট থেকে বেরে ওঠা উচ্চারণ
এই মাটিই আমার ঋষভ গাওয়া দেশ
স্নেহ ঝরা মা , আমার মাতৃভূমি ।

