এসো কলংঙ্কের বিজ্ঞাপন দেয়


নার্সিসাস চোখে
আজও কেন বেঁচে আছি
তা তুমিই সবচেয়ে ভালো বলতে পারবে
লিপস্টিক আইলাইনার
ফেসওয়াশ
ফেসপাউডার
নেলফাইল
সানস্ক্রিম
টিভি-র বিজ্ঞাপনে ছিল
পুজো স্পেশাল জন্মদিন
ভ্যালেনটাইন ডে
আমাদের অঘোষিত-
ম্যারেজ ডে-তে রক্তাক্ত হোমাগ্নি
আমার দেওয়া উপহার ছিল
সোনাতন দুপুরে কাঁকড়ময় মেঘের
উল্টো দিকে তোমার
কলঙ্কিত বিজ্ঞাপন
আমার বাঁ-হাতের আঙুল
জুড়ে রয়ে গেল
আজও এ সত্য বহমান স্থবিরতা
তোমার ড্রেসিং টেবিলের আয়নায়
দৃশ্যমান হয়ে থাকা-
এলোমেলো টিপের পাতায়
তুমি তোমার
আঁচে ঝলসে দিলে ধূপ গন্ধে
আমার ঠোঁট, চিবুক,
লোমশ বুক
তারপর…..শিশ্নচুম্বন….
তোমার নিথর
ঠোঁটে নীল নক্ষত্রের পারফিউম
সমুদ্র ফেনায় ফেনায় মুগ্ধ সময়
ভিক্ষা দাও বিষ ছোবলে
জীবন থেকে জীবনের
দৌরাত্ম্যে যেতে যেতে
যার বিভায় প্লাবিত হয়ে
সমস্ত পৃথিবীকে যে ,
তুচ্ছ ভাবতে পারে
মৃত্যু আমন্ত্রণে তাকে….
কোন ভালোবাসা মুগ্ধ
করেছে
উপচে পড়া থৈ থৈ বুকে
তা তুমিই
সবচে ভালো বলতে পারবে….

