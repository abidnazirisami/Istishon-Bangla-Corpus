দুপুর সোয়া একটা , দুই হাজার পাঁচ


১
আগুন আমার আগুন তোমার
আগুন স্বপ্ন আগুন খোল…
ক্রূসে দাঁড়িয়ে হাতে পায়ে পেঁরেক
অন্ধকারে নৃত্য , তোমার ঠোঁট
আমার ঠোঁট
সন্ধ্যে নয় রাত্রি নয় গভীর দুপুর
তোমার জন্য ধর্ম নয়
আমার জন্য ভগবান নয়
যিশুর মত কৃষ্ণও মরে
মিথ্যে খোঁচায় খোঁচা খেয়ে
ভগবানের অভিনয়ে …।
২
আজ বৃহস্পতিবার দুপুর একটা পনের
পথ ঘুমিয়েছে আঁকা-বাঁকা এলোমেলো
লাল ব্লাউজ অন্তর্বাস খোলা আছে কদম গাছে
হাতের মুঠোয় জলের গন্ধ
জলের গন্ধ তোমার গন্ধ
তোমার আগুন আমার বুকে
আমার বুক তোমার বুকে ।।

