এক প্রকারের নিরীশ্বর অভিযোগ



পশ্চিমবঙ্গের রাজনীতির চিত্রপট
ভাদর এসেছে , কুকুরদের মেলা খেলা দেখে আন্দাজ করা যায় | কি চরম সুখ আটকে আছে তল পেটে | দু-দিক থেকে টানাটানি ছায়াতুর মোহ | স্নেহপ্রতিম ঢেউ ক্ষতের লোভ | তবুও টানা হেঁচড়া , সমূহ ডুবে যাচ্ছে বুঝা যায় না | হ্যাঁ , যায় না ...যায় না ; ভাদর থেকে ভাদর | পাঁচ থেকে পাঁচ বছর | ধর্ষক থেকে ধর্ষিতা | খুনি থেকে রক্ত | এভাবে পালক প্রাণ ছিঁড়ে পরে | সকালবেলা উষ্ণ শীতে জানান দেয় ; এখন আমরা বসন্ত মুঠোভর্তি মৃদুভাষী | আমার ভাদর , কুকুরপাল চক্রান্ত খোঁজে | ওরা এখন অনেক কিছুই বলে বটে | মুখোশি চামড়া রোদে শুকিয়ে | দো'পায়াদের মত | ওরা এখন অনেক কিছু বোঝে বটে | স্ববিরোধী বাদামি দেওয়াল ; ওপাশে দরজা খোঁজে | ওখানে কে ! কে ওখানে !! অন্ধকার | ইসস্তত | কর্কটক্রান্তি | দু'পায়ে দাঁড়িয়ে বুদ্ধি খোঁজে | গোপনতর বাদামি বুদ্ধি | বেশ , কান পাতো ! দেখো শুনতে পাও-কি-না |
সামনে হলুদ পোকার বেলয়াড়ী মঞ্চ | ভাওতা দিচ্ছো ... আরে ভাওতা বার্তা দিচ্ছে | তখন তো সবি ভুল ছিল | এখন ভুলের ভুল | পারও বটে | তখনকার সব , এখনকার গা ঝাড়া দেওয়ালের ড্রাই-ওয়াশ | অনাদর দু'চোখ শঙ্খিনী | অঢেল ক্লান্ত আছে | তবু মানুষ বদলে দুবেলা নাটক দেখে | ত্রিশঙ্কূর | ওদের চোখ পোড়া মাটি হয়ে গেছে | প্রিজম |. ঝিনুকের মত বন্ধ | বিপন্নতার ব্যাখ্যা দিতে পারে না |. পোড়া ঠোঁট ঘুমটার ফাঁকে অন্ধ শব্দে ভাষা হারায় - ক্যাসিওপিয়ার আকাশে |
চলো , আমরা মোমে মোড়া ঘুমন্ত শিশুর চোখে চুমু খায় | বাঁধাহীন তন্দ্রা , হিজল সমাজ , যেখানে ভাদর- কুকুর নেই , নেই টানাটানির মলিন বিষ | ওই পাহাড় ,বন্দি হয়ে থাক কংক্রিট জেলখানায়

