চোখে বিষ আলো


আকাশে মেঘ ভাসে । নীল ছোপ ছোপ অধিশ্বরে
আলো ভাঙে বৈরাগ্য একতারায় । তবু-
বুক পেতে থাকে বিচ্ছেদ মাটি ।
খেতের জলে পাখি ওড়ে
, ক্যানভাসে জলছবি ।
প্রসব দিন গড়তে গড়তে
সন্ধ্যায় কুপির আলো
চোখ বুজে স্বপ্ন দেখে
রাত ভেঙে-চুরে অন্তর্হিত -
গলা কাটা পাখি
আর কি চাই- জঠোরে কলঙ্ক পিণ্ড
বুকে ক্ষয়ে যায় চাঁদ । চোখে বিষ আলো
দোমরে-মোচরে মৌসুমী বায়ু
বলো না-
আর কি চাই
শূন্যে হাত তুলে আত্মনার্দ
মৃত্যুর কাছাকাছি শশ্মানের মায়াবি গন্ধ । মোট কথা-
সমস্ত কিছু নিয়েও , মৃত সাবান দিয়ে ধুয়ে নিচ্ছো …ভালবাসা শেষ
করার অজুহাতে 
এরপর
রহস্য ভেদের ফোটোগ্রাফারটি
কখন যে ফ্রিজ খুলে ফ্রেম বন্দি
হয়ে গেছে । কে জানে
প্রেম চাষিদের ধানখেতে ।


