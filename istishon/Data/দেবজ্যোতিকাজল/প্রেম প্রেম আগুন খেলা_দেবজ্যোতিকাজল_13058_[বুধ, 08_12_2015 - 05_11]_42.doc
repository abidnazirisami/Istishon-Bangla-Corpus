প্রেম প্রেম আগুন খেলা


 দু'টি কবিতা
মেঘ মোল্লার বেহাগ আর দরবারি
প্রেম প্রেম গন্ধ বাতাস গোপনচারি
বই মেলা, অষ্টদশ আগুন খেলা
তোমার মত, ভালোবাসা মনের জ্বালা
হঠাৎ করে, থমকে যদি গাড়ি থামে
ছাতা মাথায় বৃষ্টি ভেজা প্রেম নামে 
বসাক পাড়ার, পাশের পাড়া আদিবাসি
প্রেমে মরা, ওই পাড়াতে দেখে আসি 
টাকা আছে, মেয়ের বাবা দম্ভে মরে
পালিয়ে গেলে, সে দম্ভে আগুন ধরে ৷৷
গোপন গন্ধ
 বৃষ্টি ভেজা সূর্যের সাথে মৃত বাড়ির ছাদ
মৃত শিশুর দেহে জন্মায় কবিতার বর্ষা
গভীর ঘন গেরুয়া রঙের নিসর্গ আপেল
চোখের মধ্যে চাঁদয়ারী,তোমার ভালোবাসা ৷
হাইফেন সেমিক্লোন ঠোঁটের উপর প্রশ্নবোধক
আর্ট কবিতা ভেতর ভেতর চাপা আগুন ছাই
বিছানার পাশে ছয়টি ঋতু বাতাসে গোপন গন্ধ
সত্যি বলছি জ্বলুক বুক, তোমাকেই শুধু চাই ৷৷

