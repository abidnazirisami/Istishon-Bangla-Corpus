যে মেয়েটি কবিতা হয়েছে



বৃষ্টি বৃষ্টি খেলা আমার পাশে, তার
কবিতা বিকেল পুরনো মেঘ ঘামে
এত সত্য, সত্যের কাছে এত আতসী
ফিরে ফিরে আসে কলমের কাধে দাঁড়িয়ে
কত রকমের কেনো, গোলাপ বনের খাতায় মেয়েটি কবিতা
দৈব্যবাণী শ্লোক স্তব
মেয়েটি স্তবক
পায়ের আঙুল হাতের আঙুল-
চাটে আমার জিভ
( তবু) দু'ফোঁটা চোখের জল ওড়ে, সাঁতরায়
আঁকা-বাঁকা ফিরে চায় কবিতার মৌমাছি
তবু উদ্ভিদ, আমি মাটি রস বীর্য্য গন্ধ মধু রাই
তুমি কতরকমের পাখি ৷ সারাদিন বুকে ওড়ো
এত জঙ্গল তবুও৷ চোখে ওড়ো
এত বড়ো আকাশ তবু ওড়ো নিশ্বাসে
ওগো! কবিতা মেঘ,
সূর্য্য ছিঁড়ে-
কবিতা আঙুল চেটে চাটো
…………………গ্রীষ্ম
বর্ষা
শরৎ
বসন্ত ৷ 

