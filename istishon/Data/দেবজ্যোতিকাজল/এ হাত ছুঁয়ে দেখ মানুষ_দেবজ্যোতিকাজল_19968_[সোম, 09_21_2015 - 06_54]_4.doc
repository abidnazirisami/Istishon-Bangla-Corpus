এ হাত ছুঁয়ে দেখ মানুষ


এখন আর ভাল আছি , একথাটি
কেউই বুকে হাত দিয়ে বলতে পারেনা
অন্ধ বন শ্রেষ্ট অভিলাষ পালিয়েছে
পালিয়েছে অবৈধ স্বামী, পুত্র, প্রেম, কিছু নেই
সকল রমনীরা উলঙ্গ রহস্যপাগল ধূলিকণা
ক্ষমা , ঘৃণা, ত্যাগ আবরণ বিমূঢ়
ভাবতে ভাবতে তৃতীয় নয়ন ভেসে যায়
একটু একটু করে অন্ধকার
একটু একটু আলো
রাজনীতি ,কর্পোরেট ভোট বাক্সে
প্রতিশ্রুতির ফুলঝুড়ি
এএক প্রবনতা
শেষ লীলায়িত লাটভাঙা মরা ঘুড়ি
নিরাপত্তা কবে উড়ে গেছে ।
এখন আমরা খুব একটা ভাল নেই ।
মানুষের জন্য মানুষই ফুটিয়েছিল কবিতা
সূর্যের উৎস, পশুর মুখ থেকে কেড়ে
নেওয়া খাদ্য , ভালবাসার বারমাস
হাত বাড়িয়ে দাঁড়িয়ে আছি
এ হাত ছুঁয়ে দেখ মানুষ ।

