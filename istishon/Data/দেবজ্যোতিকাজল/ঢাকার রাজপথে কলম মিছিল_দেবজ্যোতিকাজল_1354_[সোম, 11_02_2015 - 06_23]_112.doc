ঢাকার রাজপথে কলম মিছিল


ওরা নতুন করে প্রেরণা দিল কলমচালাবার
পরাজয়টা যদি মিথ্যাই হবে-
তবে রক্তপাত কেনো ?
ঢেউতোলা লাল সবুজের পতাকা
এতটা নড়বড়ে নয় , ওরা জানে
হাজারজিহ্বা গর্জাচ্ছে ,ওরা জানে
বাংলাদেশ , বলবীর্যের বাংলা ,ওরা জানে
পদ্মার তীরে সিঁদুরে জবা ফোটে , ওরা জানে
টেকনাব থেকে তেঁতুলিয়ায় গাঢ় সবুজ চোখ মেলে , ওরা জানে
তাই এতো-
রক্তকলমের প্রতিবাদ একই রাস্তায় এগুচ্ছে
ভয় নেই ওদের
কূর্ণিশ যারা শহীদ ভূমিকায় ।
ভাষান্দোলন ,একাত্তর মিথ্যা নয় ,ওরা জানে
চলবে নিষ্কম্প রাজপথ বাংলায়-
মুখ ও চোখের শপথ
অগ্নি ও ঝাপটাবাতাসের পদধ্বনি
গোলামী ,গোলাম হয়ে থাকবে না , ওরা জানে…

