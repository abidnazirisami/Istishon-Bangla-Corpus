পুরুষোচিত ব্যপার ঘটাতে


ভেবেছি সূর্য্যের মুখ করে
আর দাঁড়াব না
গাছ থেকে যে সবুজ-
ছায়া নেচে পড়ে ,ভেবেছি ,
তাঁর দিকে আর তাকাব না
তুমি যখন বিশ্রাম নিবে
পুরুষোচিত ব্যপার ঘটাতে ,তখন
সূর্য্যের মুখ করে দাঁড়াতে হবে ;
ছায়ার পিছনে অপেক্ষা
গাছের কাঁধে মাথা রেখে
মৌনব্রতী অন্ধকারে হাত বাড়াবে
সুপ্রাচীন চিত্রকলার বজ্রশিখায়
মধ্যরাতে গল্প হবে জিনদত্তার ।
একটু একটু করে অন্ধকার
একটু একটু আলো
মাঠের দেওয়াল নীল হয়ে ওঠে
সৃষ্টির সব পথের অন্তকালে
উপাসিক নিষ্ঠুর শার্দুলে ।

