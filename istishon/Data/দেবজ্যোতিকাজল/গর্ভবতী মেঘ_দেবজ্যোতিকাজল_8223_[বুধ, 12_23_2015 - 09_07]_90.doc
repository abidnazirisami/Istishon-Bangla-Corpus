গর্ভবতী মেঘ


বিশ্বময় পায়ে পায়ে অন্ধকার
সবাই বসে আছে-
বকের মত কিম্বা বেড়ালের মত ওৎ পেতে
কিইবা করার আছে আশ্রয়ে বসে থাকা ছাড়া
আমি বিনীত ভাবেই
সারাদিন আমার চারপাশে ঘুরি
ঠা ঠা রোদে দীর্ঘ মাঠ পেরোতে
যতটা নিশ্বাস লাগে
বুকের মধ্যে হাঁটু মুড়ে বসে আছে 
চির পাওয়া প্রেম-প্রীতি
শরীরে জড়িয়ে নিয়ে গর্ভবতী মেঘ
হীম যন্ত্রণা জড়িয়ে লতাপাতা ।
চারপাশটা হাতরিয়ে চলতে চলতে
হাত রাখার অপূর্ণতা পিছু হাঁটে
এ সময়কে পেরোতে গেলে
বানান লুপ্ত হয়ে যাওয়া ছাড়া
আর কি-বা উপায় ।

