ক বি তা র দে শে কা ন্না



এতদিন প্যারিস কবিতার দেশ ছিল ।
উড়ে আসে তৃষ্ণা , কলমের নিবে
তৃপ্তহীন মস্তিস্কে কতদূর হাঁটলে
মুগ্ধনীলায় কবিতা জন্মায়
প্যারিস তা জানত ।
এতদিন , এইমুহূর্তই ছিল
প্যারিসের বীচতলা জমি
ঋতুমতী মাটি আর নগর জীবনের ছন্দ ।
গতকাল সে ছন্দের
শোকাহত শালুকে মুড়ে দিল
মানুষের ঐতির্য্যের বিরুদ্ধে ,
মৃত্যুবাচক শব্দে
ফোঁটা ফোঁটা রক্তে
পিঁপড়েদের স্বঘোষিত উল্লাস
মানুষের মুখোশ আর
ছৌনাচের ভূমিকায় নেই
হে ঈশ্বর-
তোমার শক্তির ক্ষমতা ভিজে যাচ্ছে
চোখের অন্ধকারের চারপাশে
আমাদের দু'ঠোঁট পেতে রেখেছি
ছোবল খাব বলে অসহিষ্ণুর কাছে ।

