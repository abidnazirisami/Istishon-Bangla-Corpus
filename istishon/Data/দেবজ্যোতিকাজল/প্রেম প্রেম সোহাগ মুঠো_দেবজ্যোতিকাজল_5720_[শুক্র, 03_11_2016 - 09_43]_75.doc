প্রেম প্রেম সোহাগ মুঠো


0
একটি রাত একটি চাঁদ
একটি আকাশ অসংখ্য তারা
একটি সকাল বিষণ্ণ আলো
একটি অরণ্য লক্ষবছরের বাসস্থান
:
যদি একটির পরে দু'টি না হতো
তবে একটি ভালবাসা
ধূলোয় লুটিয়ে ঝড় দিত
:
একটি দেখা তোমার চোখ
একটি নিঃশ্বাস একটি প্রান
একটি ইমন তোমার আলাপণ
একটি হাসি ঘুম জাগানো গান
:
একটি একটি করে অনেক সে একটি
গল্প লিখি কাব্য লিখি
বুকের সোহাগ মুঠোয় রাখি
:
তোমার চুম্বন আমার চুম্বন
আমার কষ্ট তোমার পরাজয়
একটি স্বপ্ন তোমার জন্য
একটি মিলন কথা রাখলে হয়
:
তোমারও একটি আমারও একটি
রজস্বলা বাতাসে ভেসে বেড়ায়
ফোঁটা ফোঁটা মৃত্যু ভায়লিন
সেসব দিন বিদ্রুপে হারায় ।

