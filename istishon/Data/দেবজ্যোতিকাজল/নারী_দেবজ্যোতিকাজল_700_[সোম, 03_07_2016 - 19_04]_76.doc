নারী


( কবিতাটা নারী দিবস উপলক্ষে ইস্টিশনের সমস্ত মহিলা লেখিকাকে উৎসর্গ করলাম)
••••••••••••••••••••••••••
:
আমি সেই নারী
চার হাজার বছর আগে যার
হাত থেকে কেড়ে নিয়েছিল বেদ
গোপন ষড়যন্ত্র করে
করেছিল গৃহবন্দি, সেবাদাসি
জনভোগ্য দেবদাসী নগর নটী
0
আমি সেই নারী
অহল্যা, দৌপদী, মোন্দাদরী, কুন্তি, তারা
প্রাতঃ স্বরণীয় যারা
যাদের শরীর ছিল পন্যসামগ্রী
পুরুষ দেবতার সহবাসেক শস্যক্ষেত্র ৷
0
আমি সেই নারী
স্বামীর এঁটো উচ্ছিষ্ট খাওয়ার
সংস্কার মেনে চলি
সূর্যউদয় থেকে সূর্য্যাস্ত পর্যন্ত
পরজীবী বৃক্ষ লতার মত
বেঁচে থাকে ‘ পুরুষ’ নামে স্বামীর আশ্রয়ে
পঙ্গু পশুদের মত ৷
0
আমি সেই নারী
অভাবী নৈঃশব্দ্যকে বুকের মধ্যে
প্রতিপালন করি পিতৃতন্ত্রের সংস্কৃতির
নৈঃশব্দ্যকে বজায় রাখতে-
প্রথমে পিতা
তারপর স্বামী
অথবা পুত্র
এসবকে তুচ্ছ করেও মূল্যগুণেছি যে
সেই সর্বাঙ্গসুন্দরী যৌবনাবতী
লহ্মীবাঈ অহল্যাবাঈ কিম্বা রাজিয়া সুলতনা
0
আমি সেই নারী
যুদ্ধ সন্ত্রাস খুন রাষ্ট্র সমাজ কাঁদে
রক্তাক্ত গলিতে ঘাতক ধর্ম ধর্ষণে
জরায়ু যোনি বলাৎকারের
বীর্য্যে শকুনির পাশা খেলে
জন্ম নেয় , আর একটা জারজ ভ্রূণ
ওরা খেতাব দেয় , কুলোটা কিম্বা চরিত্রহীনার ।

