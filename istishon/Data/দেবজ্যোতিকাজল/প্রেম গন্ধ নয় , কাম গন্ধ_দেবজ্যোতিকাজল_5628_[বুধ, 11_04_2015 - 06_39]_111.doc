প্রেম গন্ধ নয় , কাম গন্ধ


কতবড় স্পর্ধা , ভালবাসাতে আগুন দিলে
আগুন আর জলহীন আইন
তোমাকে পরিত্র করল ?
না । বাইরে কানপেতে শোন
রক্ত পোড়া অঙ্গার
ধূলির গৃহে ।
তুমি নারী ! না-মনুসংহীতার দুশ্চরিত্রা
তুমি নারী !! না-কামকলা পটিয়সি
মোহ তোমার উদ্দামের ইচ্ছা
ভাঙ্গা-গড়ার লজ্জা
পোড়া অঙ্গার
তোমার মৃত অস্থি ।
আজ ১৫ই আগষ্ট , উন্মাদনার স্বাধীনতা
স্বাধীনতা লিখতে গেলে হাত কাঁপে
কবিতা আসেনা জয়ের । ঘৃণা
আর , তোমার স্পর্দায় অবাক
করে । একি করলে ;
একি করলে তুমি ।
ভাবতে দাও সমাজ ,ভাবতে দাও
বাহিরে যারা চিৎকার করে ,তারা
ধনতান্ত্রিকে বিশ্বাসি , ওরা
স্বামী-স্ত্রী'র সম্পর্ক বোঝেনা ,
বোঝেনা ভালবাসা ,আইন-আদালত
তাই স্বাধীনতা লিখতে ভয় করে ,হাত কাঁপে
কিন্তু, আমি ভুলতে পারিনা ,ভাবতে হয়
একি করলে তুমি
কাকে খুশি করতে ?
নিজেকে না সমাজ কে ?
-তাং ১৫/০৮/১৩

