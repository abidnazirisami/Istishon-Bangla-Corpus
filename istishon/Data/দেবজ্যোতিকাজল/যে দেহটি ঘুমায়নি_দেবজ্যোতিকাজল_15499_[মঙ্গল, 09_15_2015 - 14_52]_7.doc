যে দেহটি ঘুমায়নি


হাসির ছায়া ওড়ে ।
ভেসে গেছে মহাকাশ আলো । ফাঁকা নগরীতে
জলের নীচে অন্ধকার ; ফিরব বলে ডুবিনি
দু-হাতে জাপটে ধরি বানবাসি স্রোত
ভাগ্যরেখার সূতো ছিঁড়ে যাক ।খেলার মাঠে ;
আদিখ্যেতার সীমানায় দাঁড়িয়ে
কতটা ভাল থাকা যায় সেটাই দেখার ।
পরিশ্রমের ঘামে নিঃশ্বাস ছুঁড়ে
শীতের রাত কাটানো
এরচে ভাল , বড় সাদামাটা জীবন ।
কুণ্ডুলি পাকিয়ে রিপু পূজা ক'রে
যে দেহটি ঘুমায়নি
তার কাছে বন্ধু ভীক্ষে নেও-
সবুজ আগুনের দেশ থেকে ।।

