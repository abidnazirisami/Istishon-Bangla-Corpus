মানুষ যখন সর্বনাশের দিকে যায়


রবীন্দ্র নাথ ঠাকুর বলেছিলেন, মানুষের প্রতি মানুষের কর্তব্য করা উচিৎ , করুণা নয় , ভিক্ষা নয় , দয়া নয় , ভালবেসেই পালন করা উচিৎ কর্তব্য ।
প্রতিটি কথাকে , প্রতিটি কাজকে , তার নিজের মূল্যে বিচার করা ছাড়া আমাদের আর উপায় কি , তা যদি করি তাহলেই অগোচরে আমরা প্রতিষ্ঠানগত হয়ে পড়ি । তাহলেই দেখা দিতে থাকে একধরণের ধর্মীয় অন্ধত্ব । 
আমাদের দেশ জুড়ে এইটেই একটা ভয়ের দিক এখন । যাকে আমরা মানি অথবা ভালবাসি তার বিষয়ে কোন প্রশ্ন করা চলবে না , তার সবটাকেই আমার নিতে হবে নির্বিকার এবং নির্বিচার আনুগত্যে , আর অন্যদিকে , যার বিষয়ে আমাদের সামান্য কোনো প্রশ্ন উঠবে তাকে ভাবতে হবে পরিহার্য বা ঘৃণ্য ,এই জায়গায় এসে যদি দাঁড়ায় মানুষ তবে তার মতো সর্বনাশ আর নেই ।
পরিশেষে বলব , আঘাত যে করে , নিজেকে সে খুব শক্তিমান ভাবে , আঘাত না করতে পারার শক্তিটাকে সে টের পায় না তত । আমিটাকে নিয়েই তো আমাদের সবচে বড় ভয় । অন্যকে আঘাত করতে পারলে , অপরের মুখ ম্লান করে দিতে পারলে ,সেই আমিটার হয়তো ক্ষণিকের প্রতিষ্ঠা লাভ হয় । এই আঘাতটা যখন দখলদারি নিবে সমাজে , তখন ভাবার বিষয় আহত মানুষ কি করবে ?

