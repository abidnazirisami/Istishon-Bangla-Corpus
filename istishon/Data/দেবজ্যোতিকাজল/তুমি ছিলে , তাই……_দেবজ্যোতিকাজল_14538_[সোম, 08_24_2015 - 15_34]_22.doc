তুমি ছিলে , তাই……


যতদিন তুমি ছিলে রৌদ্ররা জানতনা তৃষ্ণা
জলের তোড়ে গভীর মেদ ,মেঘের জমাট-
বরফ তূলো-পেজায় উড়তো
গড়িয়ে হাসতো রাস্তা নদী ।
যতদিন তুমি ছিলে , ততদিন খিদে ছিল না
মেদহীন অনুভূতি দু'চোখ জেগে ওঠতো
রক্তের মধ্যে ঝড় আর স্বাদকোরক
স্বাভাবিক উষ্ণতা জিভ দিয়ে চেটে নিত ।
যতদিন তুমি ছিলে কলমে ছিল ভাষা
খিদের ভাষারা গাল বেয়ে খাতার স্রোতে
সাগর পাড়ি দিত ঠোঁট চুঁইয়ে
নতুন সাজে সেজে উঠতো স্মারক সকালে-
নিষিদ্ধ সেমিকোলন ছাড়িয়ে ।
যতদিন তুমি ছিলে ,ছিল না রাত জাগা
স্বপ্নের স্বাভাবিক ঢেউ তুরি মেরে উড়িয়েছি
মৃত্যুকে লেগেছে সবুজ সকাল
চায়নি কাছে আসুক থাপ্পরে তারিয়েছি ।
তুমি যতদিন কাছে ছিলে দুঃসাহসের মুক্ত হয়ে গলায় ছিলে হাত বাড়িয়ে……


