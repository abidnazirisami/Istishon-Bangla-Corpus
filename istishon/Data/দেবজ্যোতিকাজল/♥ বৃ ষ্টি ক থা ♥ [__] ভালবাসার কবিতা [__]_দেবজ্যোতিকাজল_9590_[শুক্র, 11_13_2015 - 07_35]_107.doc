♥ বৃ ষ্টি ক থা ♥ [__] ভালবাসার কবিতা [__]



 বাতাসে কবর খোঁড়ি
মেঘ থেকে খসে পড়ে শরৎ
হাঁটতে শেখায় পায়ে পায়ে একটি পথ
ভোরের স্বপ্ন ঝরঝরে তরতরে
বৃষ্টি হয়ে খুলে যায় তোমার পাশাপাশি
আমার সঙ্গে তুমি
মেঘের ফাঁকে জলের নদী টুপটাপ
ঝলসানো মন তবুও প্রতীক্ষা
ঘড়ির কাঁটা হেঁটে চলে
সময় আসার পিছুপিছু……
শেষ পর্যন্ত তুমি এলে
সমস্ত উৎসবকে বুকের মধ্যে স্বপ্ন করে
তোমার স্বপ্নর একটা শোবার জায়গা
সময় আসার খেলা
দরজা ধরে আটকায় মুখোমুখি দুজনকে
আমরা দুজনই দুজনার যৌনতা খুঁজি
জড়িয়ে ধরি, ঠোঁটের মধ্যে ঠোঁট নেই
তোমার থুতু চরম সুধায় সুস্বাদে
মিশে যায় আমার মুখের ভিতর
তোমার জিহ্বার উত্তাপ; নিবিড়
আত্মসমর্পন শেখায় অনুবিক্ষন দূরত্বে
এরপর… আমার টোটাল চোখের মধ্যে
শুধু তুমি কাঁচের জলে নূপুর হয়ে বেজে ওঠো
অন্ধকার ভ্রূণে বীজ রোপন করি
সূর্যের ছায়া আল্পনা পাশাপাশি
রক্ত আলোর সমুদ্রে ঘুম ভাঙ্গে নীলনক্ষত্রের
নীলপুরুষের হাতের মুঠোয় ধরে থাকা স্তন
মুখে পোরে , নিস্তল সোনালী জিব খেলে
তোমার শরীরর ভেঙ্গে চুরে
পাখি জন্মায়
শিশু কবিতার পাপড়ি ওড়ায়
'ভালবাসার…অন্ধদুপুরে লুকিয়ে থাকো 'তুমি''
আমার অবুঝ শরীরের ঘাম থলিতে
আমার নাস্তিকতা অস্বীকার্য কফিন
হাতের মুঠোয় লজ্জা পায়→
অমান্য ধর্মসংস্কার
তবুও তোমাকে সিঁদুর পড়ায়
অবৈধ কে বৈধ করতে ৷

