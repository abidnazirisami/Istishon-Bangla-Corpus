চুম্বনকে সেক্স ভাবা হয়


১
যাঃ ! যত সব বাজে কথা ।
নৈশব্দের রাত , ঝিঁঝিঁদের বিলীন আর্ত্মনাদ
রাখালের বাঁশিতে সুর-তানের আলাপণ ।
মাঝ বয়েসি পিসিমা ,
শৈশবগুনে বুড়ো পৃথিবীতে ।
যাঃ ! এসব কি হচ্ছে ?
২
চাঁদের গন্ধ । কবে যেনো চিবুকে
দীর্ঘ্যচুম্বন দিয়ে একটি একটি-
করে নক্ষত্র গুনেছিলে । লোমের কোষগুলিতে
সম্পর্কের টেলিপ্যাথিতে অতল ছিব-ছিবে
ঈশ্বর হাসিতে চোখ ধাঁধিয়েছিলে 
যাঃ !! এসব কি বলছো ?
৩
চিরকালই চুম্বনকে সেক্স ভাবা হয় ।
শিল্প নয় । কিম্বা গভীরতার তিলফুল
আর নৈবেদ্যের মেঘমালা -
প্রজন্মের অবৈধ পাখি ।
কিম্বা ময়ূর সিংহাসনের বর্ষাবসন্ত
অন্ধ জোনাকির অস্ফুট সন্ধ্যা ।
যাঃ !!! ঠিকই বলেছো তুমি ।

