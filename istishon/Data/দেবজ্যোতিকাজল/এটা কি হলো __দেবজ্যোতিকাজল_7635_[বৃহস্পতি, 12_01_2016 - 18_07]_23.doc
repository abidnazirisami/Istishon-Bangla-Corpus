এটা কি হলো _



ভারতে ছায়াছবি দেখানোর আগে জাতীয় সঙ্গীত বাজাতে হবে এবং যারা প্রেক্ষাগৃহে থাকবেন তাদের উঠে দাঁড়াতে হবে । তা-না হলে আইনি বেড়া জালে ফেসে যাবেন । চাপিয়ে দেওয়া দেশপ্রেম এই সময়েই লজিক্যাল হয়েছে । না এটা হতে পারে না। একটা গণতন্ত্র দেশে চাপিয়ে দেওয়া বড়ই বিপদ জনক । আর সেই দেশপ্রেম মেকি ছাড়া আর কি হতে পারে । এটা মিথ্যা লজিক ।
কি অদ্ভূত ব্যপার ছায়াছবি দেখানোর আগে জাতীয় সঙ্গীত বাজালেই মানুষের মনে দেশভক্তি জাগ্রত হবে । সত্যি কি তাই ?
কারুর উপর চাপিয়ে দিয়ে দেশপ্রেম জাগানো যায় ? দু শো বছর ভারত পরাধীন ছিল । যারা এই দেশকে স্বাধীন করতে নীজের জীবনের পরোয়া করেনি তাদের মধ্যে এই দেশ প্রেম কি করে জাগ্রত হয়েছিল ? বলতে পারেন ।
আমি একটা দেশের কথা জানি সে দেশে ছায়াছবি দেখানোর আগে জাতীয়সঙ্গীত বাজানো হয় । কিন্তু গণতন্ত্র বলে সে দেশে এক বিন্দু নেই । চরম অশান্তির মধ্যে সে দেশ চলছে । তারা দেশকে যতটা না ভালবাসে ক্ষমতাকে তার চে ঢের বেশি ।
যাই হোক , এরপর যদি বলা হয় সেক্স করার আগে জাতীয় সঙ্গীত বাজাতে হবে তখন কি হবে ?

