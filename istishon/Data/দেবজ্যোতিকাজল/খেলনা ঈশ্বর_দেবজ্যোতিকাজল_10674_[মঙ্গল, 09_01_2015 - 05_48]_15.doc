খেলনা ঈশ্বর


অন্ধকারে অসুস্থ পাহাড় , তোমার ফোণা,
কালবিষ মুখ , অন্য রকম রহস্য
জানলো না কেউ
কে কি রেখে গেল……
আগুন । ঈশ্বরের মুখে সুখের আগুন
অল্প অল্প শুষ্ক মেঘ-
ডাকা হয়নি সুর করে বৃষ্টিগানে ,
এইতো সময় , সহজ কথা বলার
সহজ হয়ে দাঁড়াবার ।
আমার সামনে ভালোবাসা নিয়ে
হোয়োনা কক্ষনো কান্নার আলোক শয্যা
কান্না দিয়ে সন্ধ্যা সেতু পারাবার
কখন আশ্বিন , অন্ধকার মণ্ডপে মণ্ডপে
বিষাদের কবিতায় ধরা পরে
বিষাক্ত ঈশ্বর……
সারা শরীর বিশ্রাম চায় না
বুকের মধ্যে চাপরের আনন্দ
তবু অবিশ্রান্ত বিশ্রাম ।
শোন , তবুও তোমায় বলি-আগুন চোখ
ঈশ্বর নামে শরীর দিশেহারা
তোমার গলিতে অপেক্ষা ,
কখন ডাকবে-
জন্মাবে বৃষ্টি ভেজা মেঘ
আমাদের আগুন খোকা……

