ওগো দেশ , আমি পশ্চিমে



ঘাসের উপর পায়ের প্রতীক
গাছের সাথে খেলি
ছোট্ট বেলায় এই খানেতেই
চাঁদের কান মলি ।
:
মেঘের ছবি গাছে গাছে
লাটায়ে প্যাঁচ তুলি
শেষ আকাশে ঔ ঘুড়িটা
ঘুরছে ওলি-গোলি ।
:
থাকার কথা , থাকছি কোথা
কেউ রাখিনি আমায়
রাত্রি হলে খেয়ে দেয়ে
অন্য ঘরে ঘুমায় ।
:
মাটির পরে মাটি যখন
হয়েছিল ভাগ
কার কি এল , কার কি গেল
কেউ করেনি রাগ ।
:
নদীর গানে স্তব্ধ গানে
ফিসফিসিয়ে বলি
বলছি যা , বলো গিয়ে
আমার গানের কলি ।
:
জন্ম কোথা , মরছি কোথা
ভিজে আছে শশ্মান
কে জানে , কে কি ছিল
হিন্দু মুসলমান ।
:
ওগো দেশ ! ওগো মাটি !!
আলের পর আল্
পশ্চিমবঙ্গে এসে আমি
হয়ে গেছি বাঙাল ।

