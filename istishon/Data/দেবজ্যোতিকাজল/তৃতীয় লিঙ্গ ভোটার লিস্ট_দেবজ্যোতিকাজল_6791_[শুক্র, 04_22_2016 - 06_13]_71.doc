তৃতীয় লিঙ্গ ভোটার লিস্ট


ভোটের হাওয়া গোল-গোল
শহুরে এলোমেলো
প্রতি পাঁচ পাঁচ গুণিতক অঙ্ক
গ্রামের মানুষ , শহুরে ঋতুবতী
প্রেমিক ধর্ষক চোর ডাকাত -ও
চাষির প্রভুত্ব স্থাপন ।
:
যারা তৃতীয় লিঙ্গ
রাত্রি ঘুম আচ্ছন্ন বংশবিস্তার
জন সমীক্ষায় নাগরিত্ব পেলেও
ভোটার ,রেশন কার্ড, আধার কার্ডে
নোংরা জমেছে খোদাই করা জীবাশ্মমূর্তী ।
:
ভোট আসে ভোট যায়
ওরা সমাজকে কাধে করে
প্রাচীন প্রকৃতিতে ফিরে ,
ধর্ম ওদের তৃতীয় লিঙ্গ
আদর্শের মৃত দু'হাত বাড়িয়ে
বাঁচতে প্রতিশ্রুতির স্তাবক পাঠ ।
তাই , ভয় হয় নিজের প্রতি
সন্ধ্যা নামতে নামতেই উলঙ্গ হয়ে
নিজের অর্গানগুলো সতেজ করি
কি জানি , বেঁচে আছে কিনা ভয়ে ।

