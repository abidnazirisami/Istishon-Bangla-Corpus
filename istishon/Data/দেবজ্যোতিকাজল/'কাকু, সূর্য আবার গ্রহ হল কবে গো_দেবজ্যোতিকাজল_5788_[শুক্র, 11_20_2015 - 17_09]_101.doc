'কাকু, সূর্য আবার গ্রহ হল কবে গো


যে ন'খানা গ্রহ নিয়ে জ্যোতিষীদের কারবার , তাদের নাম কি ? মঙ্গল , বুধ , বৃহস্পতি , শুক্র , শনি , চন্দ্র , সূর্য , রাহু ও কেতু ।
বাড়িতে জ্যোতিষী এসেছে । মা'র শরীর খারাপ । অনেক ডাঃ দেখানোর পরও অসুখটা ছাড়ছিল না । বাবা কোথ্থেকে এক জ্যোতিষী ধরে নিয়ে এসেছে । টিভিতে তার নাম ডাক আছে । যাই হোক । জ্যোতিষবাবু মাকে দেখতে এসে গ্রহ সম্পর্কে নানান ব্যাখ্যা দিতে গিয়ে সূর্যকে নাকি গ্রহের দলে ফেলিয়েছে । আমি বাড়িতে ঢুকতেই আমার এক ছোট স্কুল পড়ুয়া ভাইপো হো হো করে হাসতে হাসতে আমাকে বলল, 'কাকু, সূর্য আবার গ্রহ হল কবে গো ? বইয়ে লেখা আছে পৃথিবী আমাদের প্রিয়তম গ্রহ । ন'খানা গ্রহের মধ্যে পৃথিবীর কথা জ্যোতিষ ঠাকুর বললেন না তো ।কি জবাব দেই বলুন তো ? 
সূর্য ছাড়া আমরা বাঁচব না । কিন্তু সূর্য কখনও গ্রহ নয় । সূর্য একটা তারা বা নক্ষত্র । জ্যোতিষীরা যখন ন'খানা গ্রহের চলার ছবি আঁকেন তখন এরা পৃথিবীকে মাঝে বসান । সূর্যকে পৃথিবীর বাইরে একটা গোলাকার পথে বসিয়ে দেন । সূর্য নাকি পৃথিবীকে দিন রাত প্রদিক্ষণ করেই চলেছে । এমন কথা অনেক আগেই মিথ্যা প্রমান হয়েছে । মিথ্যা প্রমান করেছেন, কোপারনিকাস , জিওর্দানো ব্রনো , গ্যালিলিও আর জোহান কেপলার । প্রমান করতে গিয়ে লাঞ্জনা সয়েছেন । জীবন দিয়েছেন ।
চন্দ্র গ্রহ নয় । পৃথিবীর উপগ্রহ । পৃথিবীর চারপাশে ঘোরে । সূর্যের চারপাশে ঘোরেনা । পৃথিবীর চারপাশে ঘুরছিল বলেই বোধহয় জ্যোতিষীরা চাঁদকে গ্রহ বানিয়েছিলেন । সবচে বড় মজার ঘটণা রাহু ও কেতু'র কথা পড়লে । এমন নামের জিনিস আকাশের ত্রিসীমানায় নেই । তা হলে জ্যোতষীরা এই রাহু ও কেতু'কে কোথ্থেকে আবিষ্কার করলেন ? রাহু কেতুকে জ্যোতিষীরা শুধু যে গ্রহই বলছেন , তাই নয় । গ্রহ দুটিযে খুব বলে গালমন্দও করতে ছাড়ছেন না ।
জ্যোতিষীদের কল্পনাশক্তির তারিফ না করে পারা যায় না । গ্রহদের ভেতর ওরা কেমন দোষে গুণে গড়া মানুষ দেখতে পান । কল্পনার দৌড় কতটা , একবার দেখতে চাইছি আমরা ।
বেশ ক'বছর আগে কলকাতার শহরেই তো ঘটেছিল । বাঁদরের হাতের ছাপ দেখে এক বিখ্যাত জ্যোতিষী তার ভবিষ্যৎ বলে দিয়েছিল । বনমানুষ , গরিলা বা শিম্পাঞ্জির হাতের ছাপ এনেও যে জ্যোতিষীদের বোকা বানান যায় একথা অনেকবার প্রমানিত হয়েছে ।

