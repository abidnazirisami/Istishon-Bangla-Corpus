প্লীজ-কবিতাটি পড়ুন


রোদে আমার পিঠ পোড়ে ।
পিঠ পোড়ে , চোখ পোড়ে
রক্ত পোড়ে শ্বাসনালী পোড়ে ।
তখন আমি ছাদ খুঁজি ।ছায়া খুঁজি ।
বাবার তৈরি ছাদ বিক্রি হয়ে গেছে ।
মায়ের পাওয়া মাটিটা
ওরা পায়ের নীচ থেকে সরিয়ে নিয়েছে
শূন্যে ছিলাম । অক্সিজেনের অভাবে
জল থেকে জালে । তারপর ডাঙ্গায় ।
যারা মাঠে মাঠে চড়ে বেড়ায় । তাদের সঙ্গ খুঁজি । খুঁজে পাই । হারিয়েও যায় । জীবনটা জীবনই ।
দুদিকে গেলে , ফাঁকা থাকে গোল পোস্ট ।
এত ভ্যাজালে হাঁটতে ইচ্ছা করে না । জাপটে ধরতে রাগ হয় ।মেয়েদের নাম মনে রাখতে বিরক্তি আসে ।
ছেলেরা সমকামিতা পছন্দ করে না ।তাই……………, ছেলেদের নাম মনে রাখতে দরকার নেই অত ।
দায়বদ্ধতা নেই বলেই সমস্যা নেই ।
আমি একা । কা কা করে উড়ে বেড়ায় এ গাছ…ও গাছ
…তাই ক্লান্ত । উফ্ ! বাবা…এত পাখি থাকতে কাক ? নোংরা ঘাটা পাখি !
মাথার মধ্যে মরণগুলি ।
তবুও তীরের ঘাঁয়ের মৃত্যু ভয় নেই । ব্যধ তো ওঠে গেছে ।
রামায়ণ মহাভারতের যুগ আর নেই , যুধিষ্ঠির টাইম খতম ।পেরিয়ে গেছে সময় ।
কিন্তু , তবু আমি মরব । কেউ আমাকে মারুক আমি চায় না ।কে শুনে কার কথা । কথা বলো ক্ষতি নেই । ভাল কথা আর সত্যি কথা বলতে সাহস লাগে । যেমন, গুলি খেতে সাহস লাগে ।
ঢাল তরওয়াল ওঠে গেছে । তাতে কি হয়েছে । চাপাতি এখন রাসায়নিক অস্ত্র ।
অস্ত্রের বিশ্বায়নে , চাপাতি মানায় না । ওরা মূর্খ , অস্ত্র চালাতে জানেনা । তাই ওরা নিরাস্ত্রমূর্খ ।
তবুও ওরা নিশ্চিত মৃত্যু চায় । যা শিক্ষিতরা চায়না ।
তাই ,আমি বুঝেগেছি । মৃত্যুর জন্য আর বুক পেতে থেকে লাভ নেই ।
তবুও আমি মরব ।
কেউ আমাকে মারুক ,আমি তা চায় না ।
ভেতর থেকে লিওনার্ড কোহেনের গান ভেসে আসে , ভেসে আসে জন লেনন ।আমি নিশ্চিত ওরা আমায় খুঁজচ্ছে । যেমন আমি খুজচ্ছি-মায়ের পাওয়া মাটির স্বাদ, বিক্রি হয়ে যাওয়া বাবার বাড়ি ।

