একটি ও অন্যান্য


ত্বকী কে নিয়ে পোস্ট লিখতে ইচ্ছে করে কিন্তু হাত কাঁপে সবসময় । কি লিখব ? কি লিখা যায় ? কি জানি ? কি জানায় ?
আমি কিছু জানি না । ত্বকী কে যখন দুর্বৃত্তরা ধরে নিয়ে গেল ত্বকী কি ভেবেছিল জানি না । পিশাচরা যখন ত্বকি কে মারছিল ত্বকি বিহ্বল দৃষ্টি কি বলছিল জানি না । কতটুকু অবাক হয়েছিল ত্বকি ? কেমন নিষ্ঠুর লেগেছিল তার পৃথিবী টা ? ত্বকির বয়সী ছেলেরা পৃথিবীটা কে অনেক ভালবাসে । মানুষ কে অনেক ভালবাসে । মৃত্যুর আগে নিশ্চয় এগুলো কর্পূরের মত উবে গিয়েছিল । ঘৃনাভর একটা অনুভূতি ছিল তার চলে যাওয়ার আগে ! অবশ্যই এবং অবশ্যই ।
রাতে তলস্তয়ের শর্ট স্টোরিজ যখন ত্বকি পড়ছিল , মানবতার কথা যখন ত্বকি পড়ছিল তখন ত্বকি ভাবতে পেরেছিল তার দেশে তার পড়া গল্পের মত মানবতা নেই ? এখানে বাস করে বর্বর , পিশাচ , ভ্যাম্পায়ার , রাক্ষস , খোক্কস , ওয়ার উলফ , প্রেত , হায়েনা , টাইটান রা । 
ত্বকির ছবি দেখি পেপারে , ফেসবুকে , টিভি তে । নির্মল একটা মুখ , স্ফটিকের মত স্বচ্ছ একটা চাহনী , নিরপরাধ একটা ভঙ্গি । এখন এগুলো কোথায় ? হায়েনারা নষ্ট করেছে অনেক আগেই ।
আচ্ছা ! ত্বকির মা বাসায় কি করে ? ত্বকির বাবা ? ত্বকির মা কি শুধু চোঁখের জল ই ফেলবে ? আমাদের এখন কাঁদতে লজ্জা করে , বিচার চাই বিচার চাই বলতে ও লজ্জা করে । একটা স্লোগান দিব , ত্বকি হত্যার বিচার চাই আমি লজ্জায় কুকড়ে যাই । আশেপাশে থেকে কারা যেন হাসে ! আমার নিজের কাছেই মনে হয় 'বিচার চাই' শব্দটি আমাদের সমাজের জন্য বড় সড় একটা কৌতুক । তাহলে কি আমরা চোঁখের জল ই ফেলব ? খবরদার , কাপুরুষ চোঁখের জল ফেলবি না । আমাদের কি আর কিছু করার নেই ? আমরা কাঁপিয়ে দিতে পারি না নারায়নগন্জ , ঢাকা , চট্টগ্রাম , সিলেট , রাজশাহী , কুমিল্লা , বাংলাদেশ বাংলাদেশ বাংলাদেশ টা কে ? পুরো পৃথিবীটা কে ? আমরা কি বিচার ই চাইবো শুধু জলে ডোবা মানুষের মত ? বিচার করবো না ? আমরা আর বিচার চাইবো না এখন আমরা বিচার করবো । our time is ticking down ।
ঘুরে ফিরে আবার একটাই প্রশ্ন , ত্বকি কি ভেবেছিল ?
ত্বকির মা কি করছে এখন ? ত্বকির তলস্তয় এখন শেলফে মানবতা নিয়ে কি মীমাংসা দিচ্ছে 

