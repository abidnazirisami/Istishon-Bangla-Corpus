আমার প্রবচনসমূহ


অনেক দিন পর ইস্টিশনে লিখছি। অনেক দিন লিখা বন্ধ থাকলে যা হয় হাত ঠিকঠাক কাজ করে না, সাথে মাথাটাও না। তাই নিজেকে সমর্পণ করলাম পুরোনো কিছু লিখার সাথে। প্রবচন আমার খুবই প্রিয় একটা জিনিষ তাই আমিও মাঝে মাঝে নিজের মনে প্রবচন বানিয়ে ফেলি একটা দুটো। এখানে আমার লিখা আমার প্রিয় কিছু প্রবচন তুলে ধরছিঃ
* প্রত্যেকটা ধর্মে মৌলবাদ থাকে, নাস্তিক্য ধর্মে ও মৌলবাদ আছে । আমি যেহেতু মৌলবাদি হতে চাই না তাই হয়েছি অধার্মিক ।
* জ্ঞানীদের প্রতি আমি কৃতজ্ঞ । তাঁদের সাথে কথা বললে অনেক কিছু শেখা যায়, নিজেকে অনেক তুচ্ছ মনে হয় যা আমাকে বাড়তে সাহায্য করে ।
মূর্খ্যদের প্রতিও আমি কৃতজ্ঞ । তাদের সাথে কথা বললে আত্মবিশ্বাস বাড়ে । একটা আত্মমর্যাদা আমাকে এগিয়ে নিতে সাহায্য করে ।
* মূর্খ্য দুই প্রকার । এক, নিজেরা জানে তারা জ্ঞানী না । দুই, তারা জানে না তারা মূর্খ্য । দ্বিতীয় দল পৃথিবীর সর্বোচ্চ মূর্খ্য । এরা অন্য জ্ঞানীদের সবসময় মূর্খ্য মনে করে আসে ।
* ভাল আর নীতিবানের মধ্যে পার্থক্য টা স্পস্ট । লাদেন ভাল ছিলেন না কিন্তু নিঃসন্দেহে নীতিবান ছিলেন ।
* মিথ্যা অনেক গ্রহনযোগ্য হয় যখন সেটা একটা বাস্তবতার প্রতিরূপ সৃষ্টি করে, আর যখন সেটা বাস্তবতা কে ঢাকতে চায় তখন হয় অগ্রহনযোগ্য ।
* সুখ বলতে আলাদা কোন অনুভূতি নেই, দুখের অভাব ই সুখ, আর দুঃখ টা যখন ঋনাত্বক থাকে তখন হয় উল্লাস অথবা আনন্দ । ঘুমের ভেতর দুঃখ নেই তাই সেটা সুখের কিন্তু উল্লাসের নয় ।
* আমরা যদি কোন নারীর ধর্ষনের জন্যে নারীর পর্দার দোষ দেই তাহলে ভাবতে হবে কোন নারী পর্দাহীনভাবে থাকলে আমরা তাকে ধর্ষন করতে প্রস্তুত ।
* ঈশ্বর সবচেয়ে দ্বিধাগ্রস্ত স্বত্তা । উনি নিজে জানে না উনি কি এবং কেউ কে জানাতে চান না । উনি প্রতারক হলেও নিজেকে ভাল মনে করেন । উনি নিষ্ঠুর হলেও দয়াবান বলতে ভালবাসেন । উনি একবার বলেন আমার গুনে গুনান্বিত হও অথচ উনি ই বলেন অহংকার করোনা একমাত্র আল্লাহ ই অহংকারী ।
* মানব সমাজ যুক্তি দিয়ে ই ঈশ্বর কে বিশ্বাস করেছে, অথচ কেউ যদি যুক্তি দিয়ে তাকে অবিশ্বাস করতে চায় তাকে ভয় দেখান হয় তাকে থামিয়ে দেয়া হয় ।
* প্রেম সত্যিকার অর্থেই অনেক সুন্দর জিনিস। ধার্মিক রা যেভাবে ধর্ম কে নিচে নামিয়েছে তেমনি প্রেমিক প্রেমিকারা ও প্রেম কে নিচে নামাচ্ছেন।
* প্রেমিক প্রেমিকার চেতনায় থাকে ভালবাসা, অবচেতনায় থাকে যৌনতা, আর গভীরে থাকে জীব ও জীবন কে বিস্তার করার তাগিদ।
* সকাল তাদের কাছেই সুন্দর যারা রাতে ঘুমাতে পারে, একজন রাত জাগা মানুষের কাছে সকাল আহামরি কিছু নয়।
* মৃত্যু টা বাজে ব্যাপার কারন জন্মের একটা অর্থ আছে। এবং মৃত্যু ভাল ব্যাপার কারন জীবন অর্থহীন।
* দারিদ্র আমাদের প্রতিভা বিকাশের পথ রুদ্ধ করে দেয় । সে প্রতিভা বিনাশের কারনে আমরা পুনরায় দরিদ্র হয় ।
* তুমুল বাক বিতন্ডায় হয় দুজন মূর্খ্য থাকে অথবা একজন মূর্খ্য-একজন জ্ঞানী থাকে । দুজন জ্ঞানীর মধ্যেকার কথা আলোচনায় রুপ নেয় ।
* তর্কে একজন গর্দভ আর একজন জ্ঞানী থাকলে তারা দুজনই পরস্পরকে অযৌক্তিক মনে করে এবং সেটা মনেপ্রানে । জ্ঞানী সেটা মনে করেন বিপক্ষের যুক্তি প্রয়োগ দেখে, আর গর্দভটি বিপক্ষকে অযৌক্তিক মনে করে অপরের যুক্তিটি না বুঝতে পেরে ।
* রাত্রি হচ্ছে বাস্তবতার একটি অবাস্তব উপহার। 
* মানুষকে এগিয়ে নিয়ে যায় দিন; তৈরী করে রাত। 
* একটা মানুষ ভাল কিনা তার প্রত্যয়ন আসে বাইরে থেকে, একটা লোক সৎ কিনা তার প্রত্যয়ন আসে নিজ থেকেই।
* ‘বঙ্গবন্ধু’ আর ‘জাতির পিতা’ শব্দ দুটো পরস্পর কিয়দাংশে সাংঘর্ষিক। আমরা কারো খেতাবটাও ভাল মত দিতে পারি না এর কারণ আমরা কেউকে বুঝার চেষ্টাই করি না। 

