বিবাহ বহির্ভুত শারিরীক সম্পর্ক ও একটি সমালোচনা


আমরা যখন সমাজিক নিয়ম কি রকম হবে তা নিয়ে আমাদের মতবাদ দেই তাহলে আমরা মনে করতে পারি এই নিয়মটা আইন করলে এটা মেনে চলতে বাধ্য হবে এবং এটা মেনে সমাজের কোন অপকার হবে না। আবার আমরা যখন মতবাদ দিব দেখতে হবে এটি যদি সবাইও মেনে চলে তাহলে এটি সমাজ তথা পরিবারকে অপকার করবে কিনা। এবং সচেতন থাকা উচিত ঠিক এই নিয়ম ব্যাবহার করেই কোন বিশৃংখলা সৃষ্টি করছে কিনা। আবার দেখা যায় ঠিক সেই নিয়মটাই এক জন ব্যাবহার করলে ঠিক থাকে আবার আরেকজন ব্যাবহার করলে ক্ষতিগ্রস্ত হয় সভ্যতা- তখন টানতে হয় একটা সীমারেখা । যেমন আমি যদি নির্মোহ ভাবে বলি, আমরা যখন মানুষিকভাবে স্বীকার করব বাক স্বাধীনতার অধিকারের কথা আমাদের বুঝতে হবে এটি আমরা সবার জন্যেই বলেছি। কিন্তু যদি দেখা যায় এই বাক স্বাধীনতার অধিকার দিয়ে কেউ অনিষ্ট করে তাহলে আমরা নিয়মটা সংস্করন করি। আমরা সেই বাক স্বাধীনতার মধ্যেও একটা সীমারেখা টেনে দেই। আমরা এমন একটা বাক স্বাধীনতার কথা বলি যেখানে মিথ্যা এবং অপপ্রচার থাকবে না এবং থাকবে যুক্তিনিষ্ঠতা। তাহলেই কিন্তু আমরা বাক স্বাধীনতার নতুন নিয়মটা সবার জন্যে উন্মুক্ত করে দিতে পারি। 
আমরা এতটুকু লিখা স্বীকার করে নিলে যা বুঝতে পারি, একটি মতবাদ সর্বোচ্চ শুদ্ধ হতে পারে যদিঃ
১। এটি সবার জন্যে উন্মুক্ত হবে
২। সবাই এ মতামত মেনে চললেও সমাজের কোন ক্ষতি হবে না
৩। মতবাদ দিয়ে যদি উচ্ছৃংখলা ঘটানো যায় তাহলে এর সীমারেখা টেনে দেয়া যে ঠিক এই মতবাদটা ঠিক কিভাবে মানুষ ব্যাবহার করতে পারে।
কোনটা ঠিক কোনটি বেঠিক তা নিয়ে বিশাল আলোচনা করা যেতে পারে ঠিক এখনই। কিন্তু আমি যদি অতি সংক্ষিপ্তভাবে বলতে চাই ‘ঠিক’ ব্যাবস্থা হবে এমন একটি ব্যাবস্থা যা জীবন ধারন পরিচ্ছন্ন করবে এবং একটি সুষ্ঠ পরিবার গঠন করবে যা পরিশেষে এমন একজন সুন্দর ব্যাক্তি জন্ম দিবে যা সমাজকে সুশৃংখল করার ভুমিকা পালন করে। পুরো জিনিসটি সহজভাবে বলতে গেলে ‘ঠিক’ ব্যাবস্থা বলতে আমরা তাই বুঝি যেখানে একটি সন্তানের সর্বোচ্চ বিকাশ ঘটাতে পারি। যার জন্যে পরিবার গঠন করা হয়ে যায় অত্যন্ত জরুরী। কারন আপনি যেভাবেই চিন্তা করুন না কেন একটি স্থিতিশীল পরিবার এক্ষেত্রে জরুরী হয়ে পরে এই জন্যেই যে অস্থিতিশীল পরিবারের সন্তানরা মানুষিক সমস্যায় ভুগে থাকে। তাই হয়তো আমাদের হয়তো পরিবারের সাথে কমিটমেন্টও জরুরী হয়ে পরে খুব।
সমালোচনা ঃ
আমি গতকাল যখন ব্লগে ঘুরছিলাম একজনের একটা লিখা পড়লাম সেটা ছিল অবাধ যৌনতার বিষয়ে। আপনারা যদি আমার উপড়ের লিখাগুলো মেনে নিন তাহলে আমরা সেই লিখার আলোকে দেখতে পারি অবাধ যৌনতার উপযোগিতা কতটুকু আমাদের সমাজে। আর এটাও বুঝা যেতে পারে লিমিটেড যৌনতা কতটুকু জরুরি। (আরেকটা কথা বলে নেই ধর্মের প্রত্যেকটা বিষয়ের বিরুদ্ধে যাওয়ার প্রবনতা মুক্তমনের প্রকাশ করে না, সেটা একটা বন্ধাত্ব হতে পারে। আমরা তার বিরুদ্ধেই যাবে যা সমাজের বিরুদ্ধে যায়।) ব্লগে সেই লিখাটি পড়তে পারবেন এখানে ক্লিক করে। 
“যে বয়সে একটা ছেলের স্কুলের পড়া আর হোমওয়ার্ক নিয়ে প্রতিযোগিতায় লিপ্ত থাকার কথা, তাকে আমর দেখতে পাই পাড়ার চায়ের স্টলে কোন মেয়ের অপেক্ষায় বসে আছে। এক সময় জড়িয়ে যাচ্ছে ইভটিজিং নামক অপরাধে। এই ছেলেটি যার জন্য বসে আছে, সেই মেয়েটিকে যদি তার সাথে মিলিয়ে দেয়া যায়, দেয়া যায় শারীরিক সম্পর্ক স্থাপনের সুযোগ, তাহলে ছেলেটি কয়বার, কতদিন স্টলে আর পাড়ায় আড্ডায় জড়াবে? জড়াবে কি ইভটিজিং-এর মত সামাজিক অপরাধে? ধর্ষনের ক্ষেত্রেও কি এই কথাটা প্রয়োগ করা যায় না? ”
আমরা যদি এরকম মতবাদ দিতে চাই তাহলে কি বলা যেতে পারে? যেকোন একটা ছেলে যেকোন একটা মেয়েকে পছন্দ করে শারিরীক সম্পর্ক করতে পারে? সেই ছেলেটি যদি আমি হই এটি আমার জন্যে একটা সুখবর হতে পারে কিন্তু সেই মেয়েটির জন্যে? কিংবা আমার বোনের জন্যে? আমার আত্মীয়ার জন্যে? এজন্যেই আমি বলি এমন একটা মতবাদ দেয়া উচিত যেটা হবে সবার জন্যে। লেখককে একটা প্রশ্ন করতে চাই ওনার নিয়মের মানদন্ড কি পুরুষ নাকি ওনার চাহিদা নাকি একজন ইভটিজারকে কেন্দ্র করে?
আমি অনুসিদ্ধান্তের কথা বাদ দিয়ে যদি উক্তিগুলোর একটা বৈজ্ঞানিক সমালোচনা করতে চাই তাহলে বলতে হয়, মেয়েরা যার তার সাথে যৌনতায় নামে না এর কারন সাংস্কৃতিক না এর কারন প্রাকৃতিক। এবং প্রকৃতি চায় নারী পুরুষের লং টাইম রিলেশন হোক। যে কেউ চাইলে এর উপড়
Elizabeth G. Pillsworth এবং Martie G. Haselton বৈজ্ঞানিক গবেষনাটা দেখা যাবে এখানে ক্লিক করে । 
“সতীত্ব কি শারীরিক? না কি মানসিক? মানসিক না হলে ধর্ষিতাকে অসতী আখ্যা দেয়াটাও যুক্তিযুক্ত নয় কি? আবার, সতীত্ব যদি মানসিক ব্যপার হয়, তাহলেও প্রশ্ন থেকে যায়। সমাজে এমন কোন নারী কিংবা পুরুষ কি পাওয়া যাবে যারা জীবনে একবারো স্বপ্নদোষ নামক ব্যধিতে আক্রান্ত হননি? স্বপ্নদোষের সঙ্গমে কেউ কি তার বিবাহিত স্বামী কিংবা স্ত্রীর সাথেই মিলিত হন? স্বপ্নদোষে সতীত্ব নষ্ট না হলে মানসিক সতীত্বের ধারনা কতটুকু গ্রহনযোগ্য? ”
জ্বি। উনি ঠিক বলেছেন। সতীত্ব ব্যাপারটা মানুষিক। কারন একটা সতী এবং অসতীর শারিরীক পার্থক্য নাও থাকতে পারে কোন কোন ক্ষেত্রে। কিন্তু স্বপ্নের ব্যাপার এখানে আনার মানে কি? আমি বুঝতে পারি। এখানে কি লেখক এই বলতে চেয়েছেন স্বপ্নের বিশ্বাস আমরা বাস্তবে বিশ্বাস না করলেই সেটা মানুষিক ব্যাপার হবে না? তাহলে অনেক কিছু বলতে পারি। যেমনঃ স্বপ্নে অপরাধ করলে সেটা যদি বাস্তবে এসে আমরা অপরাধী না হয় বলতে হবে অপরাধ শারিরীক মানুষিক কিছুই নয়। আরো উদাহরন দেহা যায়। সুতরাং এ প্যারায় লেখকের সাথে আমি আংশিক একমত এবং আংশিক ভিন্নমত। 
“বিভিন্ন ধর্ম ও শাস্ত্রে বিবাহ বহির্ভুত শারীরিক সম্পর্ককে মারাত্নক একটি পাপ বলে গন্য করা হয়েছে। কোন কোন ধর্মে এর শাস্তি হিসেবে মৃত্যুদণ্ডের বিধান রাখা হয়েছে, তদোপরি নরকবাস তো আছেই। অন্যদিকে রাষ্ট্র এমন কাজকে অসামাজিক হিসেবে গন্য করেছে, শাস্তির বিধানও রেখেছে। কথা হলো এমন বিধি নিষেধ ও শাস্তির ভয় কি আদতেই মানুষকে এহেন অবৈধ কর্ম থেকে বিরত রাখতে পারছে? পারছে যে না তার ভুরি ভুরি উদাহরন আমাদের সমাজে বিদ্যমান। মানুষ যদি এসব নিয়ম বিধান না'ই মানে অথবা মানতে না পারে তাহলে এমন বিধি ঘাড়ে চাপিয়ে রাখার যৌক্তিকতা কতটুকু? ”
এখানে আমি যদি বলি ধর্মে এর অনিয়ম করতে সত্যিই সমস্যা হয়েছে কি? আমি আগেই বলেছি পরিবার গঠনে কমিটমেন্ট অনেক জরুরী এবং এর জন্যে আরো একটা গবেষনা দেখতে পারবেন এখানে ডিরেকট ডাউনলোডে। এটি পুরোটা পড়লে আর কনফিউশন থাকার কথা না। আমরা এতটুকু বুঝতে পারছি যে একটি স্থায়ী সম্পর্ক বা পরিবার সন্তান গঠনে সবচেয়ে গুরুত্বপূর্ন ভুমিকা পালন করে এবং সমাজ এটাই চায়। হ্যা পরবর্তিতে হয়তো পরিবারের নারী পুরুষের মাঝে বিভাজন দেখা দিতে পারে সেক্ষেত্রে কি করতে হবে? সেক্ষেত্রে একটাই করনীয় যে নিয়মের সীমারেখাটানা যেমনটা আমি আগে বলেছি বাক স্বাধীনতার ক্ষেত্রে কিন্তু বিবাহ বহির্ভুত সম্পর্ক তো নয়ই। এটি একটি সমাজের জন্যে হুমকি হতে পারে। আর আপনি অবাধ সম্পর্কের কথা বললেন সেক্ষেত্রে সীমারেখা টানবেন কোন কোন ক্ষেত্রে এটি করা যেতে পারে। না হলে এই তত্ত্ব আনার প্রশ্নই আসে না। 
আর লেখক বলেছেন বিধান না মানার কথা। এটা আমার কাছে বাজে যুক্তি মনে হচ্ছে। মিথ্যা কথা বলা অন্যায় আমরা তা মানতে পারছি না, হিংসা করা ভাল না আমরা তা মানতে পারছি না, স্বার্থপরতা ভাল না আমরা তা মানতে পারছি না, অহংকার ভাল না আমরা তা মানতে পারছি না, ধর্ষন করা ভাল না আমরা তা মানতে পারছি না, পরচর্চা করা ভাল নয় আমরা তা মানতে পারছি না, ঘুষ খাওয়া ভাল আ আমরা না খেয়ে থাকতে পারছি না... এরকম আছে বহু জিনিস যা আমরা মানতে পারছি না, এতে কি প্রমান হয়? এই নিয়মগুলো আমরা অস্বীকার করব? নাকি করা উচিত? আপনি একটা নিয়ম দেখাতে পারলে ভাল লাগত যেইগুলা বিধান হওয়ার পর মেনে চলা হচ্ছে তাহলেও হয়তো এই তত্ত্ব পরিপূর্ণ হতে পারে। 
“স্বামীটি, স্ত্রীটি যদি অপেন সেক্স-এ অভ্যস্থ থাকতো এবং সেভাবেই বেড়ে উঠত, তাহলে সেক্স বিষয়ক জটিলতার চিন্তা না করে,নিজেদের সংসারের উন্নতির চেষ্টাই করতো না কি”
এটা আরো বাজে যুক্তি। আবারো এসে পরে কমিটমেন্ট। এক্ষেত্রে আমি যদি ওপেন সেক্স বৈধ করতে চাই তাহলে আমি সবক্ষেত্রেই এটি চাই। আমার ক্ষেত্রে চাই , আমার স্ত্রীর ক্ষেত্রে চাই , আমার বাবা-মায়ের ক্ষেত্রে চাই। আর লেখক যেহেতু তার মতবাদের কোন সীমারেখা টানেন নি তাহলে বলা যেতে পারে (আমাকে মাফ করবেন) পিতা-কন্যা, মাতা-পুত্র, শিক্ষক-ছাত্রী,দাদা-নাতনী,নাতি-দাদী সব ক্ষেত্রেই এর বৈধতা থাকবে। আপনারা যদি এটিতে আপত্তি তোলেন তাহলে আমি বলব, “সমস্যা কি? পরিবার সমাজ বড় কথা না বস, আপনার যা দরকার জৈবিক চাহিদা। আর এ জৈবিক চাহিদার পূরন তো কারো তো অর্থনৈতিক ক্ষতি করছে না। বাদ দেন পরিবার-সমাজের কথা। আগে শিশ্নের ক্ষুধা মিটান”। মেনে নিবেন? 
আমার মনে হয় আমি আমার ব্লগ জীবনে এত অযৌক্তিক পোস্ট দেখিনি। সবার প্রতি আমার আহবান হবে, আপনারা এমন কোন মতবাদ দিতে পারেন ঠিকই কিন্তু উচিত হবে না যদি সেটা সামাজিক স্বার্থের চেয়ে ব্যাক্তি স্বার্থ প্রাধান্য দেয়। এখন কার সামাজিক ব্যাবস্থা এমন হয়েছে যে সেখানে সমাজ ‘ব্যাক্তি-স্বার্থ’ দেখে না, দেখে সামাজিক স্বার্থ। মাঝে মাঝে এ দুটি ক্ল্যাশ করতে পারে। আমাদের মানব সমাজ এ বহু আগে ছিল অবাধ যৌনতা কিন্তু সময়ের প্রয়োজনে এই যৌনতার উপড় দেয়া হয়েছে এর একটি সীমারেখা কারন বিবর্তনীয় দৃষ্টিতে এটি ফলপ্রসু করে। বিবর্তন কখনো জৈবিক চাহিদা দেখে না, দেখে- প্রযোজনীয়তা। আপনারা যদি বলেন এটা তো প্রাকৃতিক তাহলে এটাকে বলা হয় ন্যাচারালিস্টিক ফ্যালাসী, কারন প্রাকৃতিক হলেই যে বৈধ হতে হবে তার কোন নিশ্চয়তা নেই। এইটা আমার কথা না এটা বিজ্ঞানীদের কথা। আমাদের খুন, ধর্ষনের ব্যাপারটা কিন্তু প্রাকৃতিকভাবে আসা, সেক্ষেত্রে এধরনের কুযুক্তি দেয়ার কোন মানে হয়? 
আমিও কিছু ক্ষেত্রে মনে করি একটা অবিবাহিত নারী পুরুষের যৌনতা কিভাবে খারাপ হয়, কিভাবে খারাপ হতে হয় প্রেমিক প্রেমিকার অধিকারের কথা ! কিন্তু ওই যে আমি প্রথমে বলেছিলাম, আমরা এমন মতবাদ দিব যাতে সেটার কেউ অপব্যাবহার না করতে পারে, আর যদি সেটা একান্তই দরকারি হয় তাহলে এর সীমারেখা টানা জরুরী। যেখানে দেখানো হবে ঠিক কোন পরিবেশে এটা করা যেতে পারে। এখন আমি করে দিলাম অবাধ যৌনতা এটা ভেবে যে নারী-পুরুষের চাহিদা পূরন কেন অন্যায় হবে- তাহলে উদ্ঘাটন করা জরুরি যৌনতার উৎপত্তি কেন ! আমরা অপব্যাবহার তাকেই বলি যখন যেটি যে উদ্দ্যশ্যে তৈরী সেটিকে অন্য উদ্দেশ্যে ব্যাবহার করা হয়। যেমন যৌনতার উৎপত্তি শুধু জন্ম দেয়ার ক্ষেত্রে কোন চাহিদা মেটানোর জন্যে না। সন্তান জন্ম দেয়ার জন্যে এটি দরকারি তাই মানব প্রকৃতিই এটিকে চাহিদা হিসেবে ধরে নিয়েছে। এখন জন্ম দান ছাড়া এটি করলেই কি অপব্যাবহার হয়ে যাবে? একদম সঠিক এবং নিখুত উত্তর হবে ‘হ্যা’। যেহেতু আমি মোহের কাছে হার মানব সেহেতু আমি একটা সীমারেখা দিয়েছি যে একটা স্থায়ী সম্পর্কের নারী পুরুষ একাধিকবার যৌন মিলন ঘটালেও কোন অনিয়ম হবে না। আমার নিয়মটা এভাবে হয়েছে। এটি মানতে অসুবিধাও নেই কারন এটা সামাজিক স্বার্থকে তেমনভাবে আঘাত করছে না। আমি কিন্তু এর বেশি যাই নি। এর বেশি হলে কি হতো? চাহিদা মিটানোর জন্যে আমরা সবাই সবার কাছে ছুটতাম? একটা বিশৃংখলা হতো না? লং টার্ম সম্পর্কে চির ধরাতো না? সন্তানের উপড় প্রভাব পড়তো না? সমাজের বিকাশের জন্যে কোন জিনিস নিজের বলে মনে করা জরুরী। একটা নারী হতে পারে আমার। একটা পুরুষ হতে পারে একটা নারীর। তাহলে একটা সুশৃংখলতা বজায় থাকে। অধিকার জন্মানোর জন্যে বস্তু আলাদাভাবে দেখা জরুরী। 
তারপরও যদি কেউ চায় এর বেশি কিছু করতে তাহলে একটা সুনির্দিষ্ট সীমারেখা টেনে যাতে সবাই সেই মতবাদ মেনে চললেও যাতে কোন কিছু ক্ষতি না হয়। সবার স্বার্থই যাতে বজায় থাকতে পারে। ব্যাপারটা গুনাহ, পাপ, অপরাধের না ; ব্যাপারটা নিয়মের ব্যাপার। আমি গুলি করলে একটা পাখি মারলে আমি নিশ্চিত কোন অপরাধবোধে থাকব না, কিন্তু আমার দেখা উচিত পাখিটা মারা উচিত কিনা। যদি আমরা উচিত করে দেই তাহলে দেখতে হবে এই উচিত কাজটা সবাই করতে পারবে কিনা, সবাই যদি পাখি মারা শুরু করে তাহলে প্রকৃতির কি হবে? এ জন্যে পাখি মারার ক্ষেত্রে আসবে সীমারেখা। কিছুক্ষেত্রে মারা যাবে এবং সীমারেখাটা দেখাতে হবে ঠিক কোন ক্ষেত্রের মধ্যে ! 
আমার তো কোন তত্ত্বেই সমস্যা নেই। আমার দরকার সুন্দর একটা সীমাক্ষেত্র সেটাতে অবাধভাবে সবাই বিচরন করলেও কারো কিচ্ছু যায় আসবে না। যৌনতার ক্ষেত্রে সমাজ যদি মনে করে সবাই যাচ্ছে তাই যৌনচারন করলে সমাজে অস্থিতিশীলতা আসতে পারে সেক্ষেত্রে সমাজ বা রাস্ট্র একটা সার্টিফিকেট দিতেই পারে কার কার মাঝে যৌনাচার ঘটলেও সমাজের সমস্যা নেই। সেক্ষেত্রে বিয়েতে আমি কোন সমস্যা দেখি না। আমার কথা একটাই আমার সমস্যা মানুষিক নয়, আমার সমস্যা সামাজিক। আমার অথা সমাজের কাছে আমি কতটুকু পরিচ্ছন্ন থাকতে পারি। 
কারো বিপক্ষ যুক্তি থাকলে কমেন্ট তো আছেই। লিখা আরো অনেক বড় করা যেতে পারত কিন্তু কমেন্টের জন্যে রেখে দিলাম। 

