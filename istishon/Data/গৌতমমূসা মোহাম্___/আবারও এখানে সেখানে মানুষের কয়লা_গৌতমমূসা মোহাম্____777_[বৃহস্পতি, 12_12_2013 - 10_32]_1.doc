আবারও এখানে সেখানে মানুষের কয়লা


 আবারও আকাশ থেকে
লাখ লাখ মৃত্যু নেমে আসার আনাগোনা
আবারও আকাশ থেকে
সেই সাদা মৃত্যুর দল নেমে আসার আশঙ্কা।
একবার নেমেছিল তারা উন্নিশ্য পঁয়তাল্লিশ সালে
প্রশান্ত মহাসাগরের সেই দ্বীপটিতে
পুড়িয়ে দিয়েছিল হিরোশিমা আর নাগাসাকির
লক্ষ লক্ষ মানব মানবীর রক্ত
বাতাসে উত্তাপ আকাশে আগুন
সভ্যতা পোড়ানোর উন্মত্ত আস্ফালন।
এইবার হয়তো সেইখানে আসবে ওরা
যেখানে আছে মরুভূমি এবং বরফ
আবারও হয়তো ফ্যাট-ম্যান এবং লিটল ম্যান
এসে পুড়িয়ে মারবে লক্ষ লক্ষ হিউম্যান।
আবারও হিমোগ্লোবিন পোড়ানোর পাঁয়তারা
আবারও এখানে সেখানে মানুষের কয়লা
আবারও এখানে সেখানে মানুষের গলে যাওয়া
হায়! এই কি বুদ্ধিদীপ্ত মানুষের আসল চেহারা?

