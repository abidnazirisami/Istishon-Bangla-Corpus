সমান্তরাল


হাসপাতালের নিচে টংএর দোকানে অনেক্ষন ধরে বসে আছে শুভ্র।চোখে মুখে চিন্তার ছাপ।২রাত ঘুমাতে পারেনি।শুভ্রর মা খুব অসুস্থ।চায়ের কাপ রেখে উঠে দাড়াল সে।ডাক্তারের সাথে কথা বলতে হবে।
মায়ের দিকে তাকিয়ে আছে শুভ্র।কথা বলা নিষেধ।একটু আগে ডাক্তারের সাথে কথা বলে এসেছে।অবস্থার কিছুটা উন্নতি হয়েছে।
হঠাৎ মোবাইল ফোন কেপে উঠল।রিয়ার মেসেজ।
রিয়া,শুভ্রর ক্লাসমেট।খুব ভালো বন্ধু কিন্তু শুভ্র রিয়াকে কখনো বন্ধু ভাবতে পারেনি।কারন,রিয়াকে সে ভালবাসে।মায়ের অসুস্থতার ২ দিন আগে সেটা রিয়াকে জানায়ও সে।কিন্তু তারপর থেকেই ওর সাথে যোগাযোগ বন্ধ।মায়ের অসুস্থতার কথাও জানাতে পারেনি সে।হঠাৎই রিয়ার মেসেজ তাই অবাক করলো শুভ্রকে।রিয়া তাকে এখনই দেখা করতে বলেছে।কি করবে বুঝতে পারছেনা শুভ্র।
সিদ্ধান্ত নিল যাবে সে।ছোট বোনকে রেখে দ্রুতই বেরিয়ে পরে শুভ্র।
শুভ্র,রিয়া পাশাপাশি বসে আছে দুজন।
তোমার সাথে আর বন্ধুত্ব রাখতে পারছিনা আমি, বলল রিয়া।
তুমি যা করেছ,এভাবে বন্ধুত্ব রাখা যায়না,কিছুটা রাগের সুরে কথা গুলো বলল সে।
নির্বাক শুভ্র।এমনই একটা কিছু হবে সে বুঝতে পেরেছিল।
কিছুক্ষন নীরবতার পর হেসে ফেলল রিয়া।
আরে পাগল,প্রেমিক এর সাথে বন্ধুত্ব কিভাবে রাখি বলো তো?কথাটা বলেই শুভ্রর হাত ধরল রিয়া।
পুরো শরীরে এক অদ্ভুত শিহরন অনুভব করল শুভ্র কিন্তু শিহরন হলো ওর মোবাইল ফোনেও।
অপরিচিত নাম্বার,রিসিভ করলো সে।
ওপাশ থেকে শুনতে পেল বোনের কন্ঠ-
“ভাইয়া মা আর নেই” ।

