Windows 10 ইনস্টল দিয়েছেন, এখন সব সফটওয়ার কাজ করছে না_ সমাধান নিন এখই


মাত্র অল্পদিনের মধ্যেই উইন্ডোজ ১০ বেশ জজনপ্রিয়তা অর্জন করে ফেলেছে। কিন্তু এটি ব্যবহার করতে গিয়ে কিছু সমস্যার সম্মুখীন হতে হয়। উইন্ডোজ ৭ বা ৮ অপারেটিং সিস্টেম হালনাগাদ করে কম্পিউটারে উইন্ডোজ ১০ ব্যবহার করা যাচ্ছে। উইন্ডোজ ৭ ও ৮-এর কোনো প্রোগ্রাম উইন্ডোজ ১০-এ নাও চলতে পারে।
আগে ব্যবহৃত প্রোগ্রাম চালাতে গেলে This program doesn’t run on Windows 10 বার্তা দেখায় মাঝে মাঝে। আবার কখনো বলে এই সফটওয়্যারটি আপনার অপারেটিং সিস্টেমের উপযোগী নয়। ঘাবড়াবেন না ! কারণ উইন্ডোজ দশেই আছে এর সঠিক সমাধান।
যা করবেন
আগে নিশ্চিত হতে হবে আপনার কম্পিউটারের উইন্ডোজ হালানাগাদ করা কিনা। কম্পিউটারে ব্যবহৃত সব যন্ত্রাংশের চালক সফটওয়্যার (ড্রাইভার) ইনস্টল করা আছে কি না। অবশ্যই যে প্রোগ্রাম চালাবেন সেটি হালনাগাদ কিনা দেখে নিন।
অ্যাডমিন হয়ে চালু করুন
যে প্রোগ্রাম বা সফটওয়্যার চলে না, C:\/ ড্রাইভে গিয়ে সেই প্রোগ্রামের চালক ফাইলে (*.exe) ডান ক্লিক করে Run as administrator নির্বাচন করে খুলুন। যদি সেই প্রোগ্রামের অন্য কোনো সমস্যা না থাকে, তবে সেটি চলবে। না হলে পরের ধাপ অনুসরণ করুন।
কম্প্যাটিবিলিটি মোড আগের উইন্ডোজে ব্যবহৃত প্রোগ্রাম যাতে পরের উইন্ডোজে সাবলীলভাবে চলতে পারে, সে জন্য মাইক্রোসফট উইন্ডোজ এক্সপি থেকে পরবর্তী সব সংস্করণের জন্য কম্প্যাটিবিলিটি মোড সুবিধা রেখেছে। এখন যে প্রোগ্রাম চলে না, C:\/ ড্রাইভে গিয়ে সেই প্রোগ্রামের মূল ফাইলের *.exe ফাইলে ডান ক্লিক করুন। এখানকার কনটেক্স মেনু থেকে Properties-এ ক্লিক করুন। Compatibility ট্যাবের Compatibility mode-এ থাকা Run this program in compatibility mode-এর পাশে টিক চিহ্ন দিন।
তালিকা থেকে Windows 8 বা Windows 7 নির্বাচন করুন। Apply- এ ক্লিক করে OK করে বের হয়ে আসুন। এবার সেই প্রোগ্রাম আবার দুই ক্লিক করে চালু করে দেখুন। কাজ হয়ে যাবে।
কম্প্যাটিবিলিটি ট্রাবলশুটার
কম্প্যাটিবিলিটি ট্রাবলশুটার ব্যবহার করেও চালু না হওয়া প্রোগ্রাম চালু করা যায়। আগের মতোই সি ড্রাইভের যেখানে প্রোগ্রাম ইনস্টল করা আছে সেই সমস্যাযুক্ত প্রোগ্রামের .exc ফাইলে ডান ক্লিক করে Troubleshoot compatibility নির্বাচন করে খুলুন। সমস্যা চিহ্নিত করার জন্য
কিছুক্ষণ সময় নেবে। এরপর একে একে পরবর্তী ধাপগুলো অনুসরণ করে চালু না হওয়া প্রোগ্রামকেও চালু করা যাবে।
সৌজন্যে|| টেকনোলোজি ওয়ার্ল্ড www.mdabusufian.blogspot.com টেকনোলোজির বিশাল সম্ভার।

