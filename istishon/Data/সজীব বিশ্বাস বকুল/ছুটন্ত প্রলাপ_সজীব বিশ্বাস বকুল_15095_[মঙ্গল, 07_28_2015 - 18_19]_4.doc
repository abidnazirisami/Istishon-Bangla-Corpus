ছুটন্ত প্রলাপ


যাও চলে।থাক পিছুটান
টানপোড়েনে বিষম লাগে
কাজে লাগাও সব মনপ্রাণ
ছুটে যাও স্মৃতির আগে।
আজ বা কাল যেতেই হবে
আগে গেলে হবেই কি আর
পানতা ভাতটা নোনতা হবে
মাঝি টেনেই যাবে দাড়।
হঠাত যদি ভেতরটাতে
খা খা রব ওঠে
ফিরে এসো পিছুটানে
তখন স্মৃতির মাতম হবে।
তাও যদি ভাল না লাগে
ভুলে যেও বাস্তুভিটে
যাদের চোখেই স্বপ্ন জাগে
তারাই তো ছুটতে জানে।
আছে এমন কেউ কি পাবে
না ছুটে পার পেয়েছে
গলির মোড়ের চা দোকানে
তাদের নিয়েই গল্প চলে
ছুটে যাবে পাহাড় পানে
সেদিকেরই কোনো জলপ্রপাতে
সুখ পাবে নগ্ন স্নানে
তার পরের রোদ পোহাতে।
ভিড় ঠেলে এগোনো দেখে
তুমি দেখি নাক কুঁচকাও
আশেপাশের মানুষের ঘামে
তুমি তো রক্তচোখে চাও।
তাই বলি ছুটতে থাকো
শেকল বাধন ছিন্ন করে
সামনেই পাবে স্বপ্ন সাঁকো
যাতে তুমি পারটা হবে।
মানো আর নাই বা মানো
ছুটতে তোমাকে হবেই হবে
নইলে কারো হবে পোষ্য
তখন শুধুই মাথা কুড়বে।
প্রলাপে ছোটাছুটির গল্প এটা
খেয়ালে বলা কথার খই
আলাপে এগুলো যাচ্ছে তা
শুধু শুধুই কথার লড়াই।

