নিলয় দা'কে


নিলয় দা'কে
 লিখেছিলে শান্তির যে ধর্ম নিয়ে
তারই দোষরেরা মারলো তোমায় কুপিয়ে
লিখতে বসে কান্না আসে বুক ছাপিয়ে
এখন বলো বাঁচবো এদেশে কোন আশাতে?
সকাল সন্ধ্যা যাদের দেখি হাটে বাজারে
তাদের মাঝেই তোমার খুনি আছে লুকিয়ে
ব্যাগের ভেতর হয়ত তাদের ছুরি চাপাতি
কিন্তু তাদের সাথেই আমরা বন্ধু পাতি।
ওরা চালায় চাপাতি আর আমাদের হাতে কলম
এ যেন প্রাচীন সেই গ্লাডিয়েটর।এ পাশে শিকল আরেক পাশে বলম।
আমার দেশের মানুষগুলো পিছনে ছুটছে দিনকে দিন
এদেশে বাস করা যাবে কিন্তু উজ্জ্বল মুখ থাকবে মলিন
আশার কথা লিখে কি আর চোখ বুঝে থাকা যায়
এ শতাব্দীতে থেকেও যারা মধ্যযুগে যায়।তাদের নিয়ে বাস করা বড় দায়।
এক কলম থামিয়ে দিলে কি যুদ্ধ থেমে যাবে
আকাটেরা ভাবছে নীলের পরে এরা এবার থামবে !
কিন্তু দাদা থামবেনা কলম।চলছে যেমন চলবে
তোমার এই ভাইয়েরাই তোমার লড়াই লড়বে।এবং জিতবে।

