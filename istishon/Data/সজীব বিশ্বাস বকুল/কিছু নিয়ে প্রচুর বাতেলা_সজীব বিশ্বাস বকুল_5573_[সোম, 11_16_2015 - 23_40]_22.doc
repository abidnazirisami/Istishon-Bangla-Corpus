কিছু নিয়ে প্রচুর বাতেলা


কিছু গান বেসুরো
কিছু কথা বেপরোয়া
কিছু মনে শুধু ধুলো
কিছু শরীরে কামনা।
কিছু লাজ সাজে না
কিছু বাদ্যি বাজে না
কিছু মুখ চুপ থাকে
কিছু মুহুর্তে জীবন বিপাকে।
কিছু কবিতা অলেখ্য
কিছুবা একেবারেই অখাদ্য
কিছু কবি সুনামে ভাসে
কিছু প্রতিভা হতাশায় নেভে।
কিছু শরীর অর্ধমৃত
কিছু যেন বাধ্যকৃত
কিছু লাইন বেলাইনে
কিছু আবার চলে আইনে।
কিছু চোখ ভেজাই থাকে
কিছু আশার আশায় বাঁচে
কিছু প্রাণ রাস্তা খোঁজে
কিছু যদি খাবার জোটে
কিছু থেকেই সবকিছু হয়
কিছু থেকেই ভয় জন্মায়
কিছুই আবার সুবিচার আনে
কিছু মানুষের বিবেকের টানে।
কিছুদিন মানেই অতীত বোঝায়
কিছু মানুষ সব ভুলে যায়
কিছু আবার সব মনে রেখে
কিছু নতুনের স্বপ্ন বোনে।

