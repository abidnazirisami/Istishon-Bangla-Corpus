নরেন্দ্র মোদির ভারতজয়_ সাম্প্রদায়িকতা না ভারতশাসন_


ভারতের ৮০ কোটি ১৪ লাখ ভোটারের মধ্যে ৫৫ কোটি ১০ লাখ ভোটার ভাগ্য নির্ধারিত করে দিলেন দিল্লির মসনদের। নির্বাচনী ফলাফলে অনেক আলোচনা-সমালোচনার জনক নরেন্দ্র মোদির পরিস্কার নিরঙকুশ সঙখ্যাগরিষ্টতা পেয়েছেন। ভারতের ১৬তম লোকসভা নির্বাচনের মোট ৫৪৩টি আসনের মধ্যে বিজেপির নেতৃত্বাধীন এনডিএ ৩৩৬ আসন পেয়েছে। বিপরীতে মাত্র ৫৯ আসন পেয়ে ভরাডুবি হয়েছে কঙগ্রেসের নেতৃত্বাধীন ইউপিএ’র। অবশিষ্ট সব দলের প্রার্থীরা মিলে পেয়েছে ১৪৮টি আসন। বিজেপি একাই জিতেছে ২৮৪ আসন। তৃতীয় স্থানে রয়েছে এডিএমকে। তারা জিতেছে ৩৭টি আসন। চতুর্থ স্থানে রয়েছে পশ্চিমবঙ্গের মমতা ব্যানার্জির তৃণমূল কঙগ্রেস। তারা পেয়েছে ৩৪টি আসন।মোট নয় দফার এই ভোট গ্রহণ পর্ব শেষ হয় ১২ মে। এবং ফলাফল ঘোষিত হয় ১৬ মে। 
নির্বাচনী ফলাফল বিজেপি নেতৃত্বাধীন সাম্প্রদায়িক জোট এনডিএ’র ভূমিধস বিজয় সন্দেহ নেই। নরেন্দ্র মোদির ভারতজয় উপমহাদেশে সাম্প্রদায়িক বিষবাষ্প ছড়াবে কীনা তা হয়তো সময়ই বলে দেবে তবে যতখানি আশঙ্কা বাতাসে ভেসে বেড়াচ্ছে তার সবটুকু যে বাস্তবিক তা নাও হতে পারে। কারণ নরেন্দ্র মোদি দিল্লির মসনদে বসছেন ভারত শাসনের জন্যে; সাম্প্রদায়িকতা ছড়াতে নয়! 
ভারতকে বলা হয় বিশ্বের সর্ববৃহৎ গণতান্ত্রিক দেশ। গণতন্ত্রে সাম্প্রদায়িক এবং অসাম্প্রদায়িক দুই ধরণের মানুষেরই আশ্রয় থাকে। সে হিসেবে এবার পাল্লা ঝুঁকেছে সাম্প্রদায়িকতার দিকে। এই সাম্প্রদায়িকতার মানবিকতা আর মানবতার টুঁটি চেপে ধরে যদি গণতন্ত্রকে প্রশ্নবিদ্ধ করে ফেলে তবুও দিনশেষে গণতন্ত্রের জয়ই হবে! কারণ নির্দিষ্ট মেয়াদান্তে আবারও সেখানে নির্বাচন হবে এবং সব দল দলীয় সরকারের অধীনে নির্বাচনে অঙশ নেবে। আগের দুই মেয়াদে সেখানে কঙগ্রেস ছিল এবার এসেছে বিজেপি। পরবর্তিতে আবারও পরিবর্তন অথবা একই দল।
আশঙ্কার কথা, ভারতে যদি মানবতা ভুলুণ্ঠিত হয় কোন কারণে সাম্প্রদায়িক হিঙসার অনলে তবে তার প্রভাব বাংলাদেশেও পড়বে। ফলে ক্রমবর্ধমান হিন্দুধর্মাবলম্বীদের উপর নির্যাতনের স্টিমরোলার চলতেই থাকবে। বরাবরের মতোই আমাদের সরকার বিষয়গুলোকে গুরুত্বহীন ভেবে বসে থাকবে। এমনকি সরকারি লোকজনের প্রচ্ছন্ন ছত্রছায়ায় কিঙবা সহযোগিতায় উস্কে দিলেও হয়তো অবাক হওয়ার খুব বেশি কিছু নেই। কারণ ক্রমবর্ধমান হিন্দু ও অন্যান্য ধর্মাবলম্বিদের উপর নির্যাতন প্রমাণ করে এগুলো রুখতে সরকার আন্তরিক নয়। পুরোপুরি আন্তরিক হলে এতদিনে নিশ্চয়ই এরকম অপরাধে কেউ সাহস পেতো না।
বাংলাদেশে হিন্দু ধর্মাবলম্বী এবং ভারতে মুসলিম ধর্মাবলম্বী মানুষের সঙখ্যা সঙখ্যায় সীমিত। তাদের ওপর নির্যাতন মানবতার ওপর নির্যাতনই। বাংলাদেশে এই নির্যাতন সরসারি সরকারি পৃষ্ঠপোষকতায় না হলেও নরেন্দ্র মোদির ভারত জয় পরবর্তী সময়ে হয়তো সেখানে এধরণের নির্যাতন সরকারি পৃষ্টপোষকতায় হতে পারে বলে অনেকেই আশংকা করছেন কারণ মোদির অতীত কালোইতিহাস। যদিও মোদি অনেক ভারতীয় মুসলমানের সমর্থন পেয়েছেন বলে প্রকাশ। এমনকি বিজেপির দলীয় উচ্চ পর্যায়ে কয়েকজন মুসলিম নেতা রয়েছেন। 
গত ৫ জানুয়ারির নির্বাচনে ভারত আওয়ামীলীগ সরকারকে অকুণ্ঠ সমর্থন দিয়েছিল। অনেকের ধারণা কঙগ্রেস সরকারে ছিল বলে এই সমর্থন ছিল আদতে তা কিন্তু নয়। কঙগ্রেস-বিজেপি যেই থাকুক সরকারে বাংলাদেশ সম্পর্কে ভারতের পররাষ্ট্রনীতি একই থাকবে কারণ এই অঞ্চলে প্রভাব বিস্তার করতে বাংলাদেশের সমর্থন ভারতের সব সময়ের জন্যেই দরকার। বাংলাদেশ হয়ে ভারতের সাত প্রদেশের বিচ্ছিন্নতাবাদীদের ওপর নিয়ন্ত্রণ ধরে রাখতে বাংলাদেশকে শত্রু করে তোলা ভারতের জন্যে বুমেরাঙ হয়ে উঠতে পারে বলে বিগত নির্বাচনের সময়ে সব কিছু জেনেই সরকারকে সমর্থন দিয়েছিল ভারত। মোদি সরকারের ক্ষমতা যতই থাকুক না কেন, যতই ভারতে বসবাসরত বাংলাদেশিদের ফেরত পাঠাবার হুমকি কিঙবা বিজেপি নেতা খুলনা থেকে সিলেট পর্যন্ত নিয়ে নেওয়ার ন্যাক্কারজনক অভিলাষ দেখাক না কেন এটা প্রকৃত হাওয়াই থেকে যাবে। বাস্তবায়ন হবে না,কখনোই!
নরেন্দ্র মোদির ভারতজয়ের পর তীব্র আওয়ামীলীগ সরকারবিরোধীদের অনেকেই এটাকে বিএনপি-জামায়াতের রাজনীতির জন্যে সহায়ক এক ক্ষেত্র ভেবে বসে আছেন। তাদের অনেকেরই ধারণা এখন ধাক্কা দিলেই সরকারের পতন হয়ে যাবে কিন্তু বাস্তবতা হলো ভারতের কাছে বাংলাদেশ কোন শত্রুরাষ্ট্র নয়,যেমনটা পাকিস্তান রাষ্ট্র। তীব্র পাকিস্তানবিরোধিতা মোদিদের কাছে থাকবে এবং একে কাজে লাগাতে চাইবে তারা। ঠিক সেই মুহুর্তে নতুন করে শত্রুর জন্ম দেওয়া তাদের জন্যে শুভ হবে না। তারা সেটা করবেও না বলে ধারণা করি। 
এই অঞ্চলে ভারত-চীন একে অন্যের প্রতিদ্বন্দ্বী বিভিন্ন ক্ষেত্রে। সারাবিশ্বে প্রভাব বিস্তারকারি হিসেবে আমেরিকা প্রতিদ্বন্দ্বী আগে থেকেই। পাকিস্তানের সাথে ভারতের জন্মশত্রুতা। সুতরাঙ দিন দিন শক্তিশালী হয়ে ওঠা বাংলাদেশকে ভারতের জন্যে দরকারি,তা সেটা কঙগ্রেস কিঙবা বিজেপি যেই হোক না কেন।
ভারতের সরকারের পরিবর্তন বাংলাদেশের জন্যে দেশ হিসেবে আশঙ্কার কিছু না হলেও মানবতার জন্যে হয়তো কিছুটা হলেও আছে। পররাষ্ট্রনীতিতে ব্যাপক পরিবর্তন হবে না। বাংলাদেশের অনেকেই হয়তো ভেবে বসে আছেন মোদির ভারতজয় আওয়ামীলীগকে ক্ষমতা থেকে সরিয়ে বিএনপি-জামায়াতকে ক্ষমতায় বসিয়ে দেবে। যারা এসব ভেবে বসে আছে তারা কী ভাবছেন- কেন মোদি বাংলাদেশের সরকারে পরিবর্তন চাইবেন? কেনই বা তিনি চাইবেন ক্ষমতায় আসুক বিএনপি-জামায়াত? কঙগ্রেস সরকার সমর্থন দিয়েছিল বলে মোদি সরকার তার বিরোধিতা করবে, এমন ধারণা? কিন্তু দিনশেষে সবার মনে রাখা উচিত, মোদি নির্বাচনে জিতেছে তার দেশ শাসন করার জন্যে, বিএনপি-জামায়াত অথবা আওয়ামীলীগকে ক্ষমতায় বসিয়ে দিতে কিঙবা ক্ষমতাচ্যুত করতে নয়! 
সদ্য ক্ষমতা হারানো কঙগ্রেস সরকারের সঙ্গে আওয়ামীলীগ সরকারের উষ্ণ সম্পর্ক ছিল। কিন্তু সম্পর্ক ভারতের সঙ্গে অনেক অমীমাঙসিত ইস্যুর সমাধা দিতে পারেনি। দিল্লির ইতিবাচক সাড়া পেলেও শুধু পশ্চিমবঙ্গের মমতা ব্যানার্জির কারণে তিস্তার পানিবন্টন চুক্তি হয়নি। দিল্লিতে কঙগ্রেস শক্তিশালী হলেও পশ্চিমবঙ্গের এক মূখ্যমন্ত্রীর কাছে তারা নত হয়েছিল সর্বোত আশ্বাসের পরও। বাংলাদেশের উচিত এই মুহুর্তে মোদির সঙ্গে সম্পর্কোন্নয়নের মাধ্যমে এই অমিমাঙসিত ইস্যুর সমাধা করা। সদ্য সমাপ্ত নির্বাচন প্রমাণ করেছে দলের মধ্যে অনেক বিষয়ে মোদির সঙ্গে মতবিরোধ থাকলেও মোদির শক্তিশালী অবস্থানের কারণে দলের সবাই তাকে মেনে নিতে বাধ্য হয়েছে। 
নরেন্দ্র মোদি বিজয়ী হওয়ার পর সবাই তাকে অভিনন্দন জানাবে, এমনকি পাকিস্তান রাষ্ট্রও। বাংলাদেশের বিএনপি চেয়ারপার্সন বেগম খালেদা জিয়া অভিনন্দন জানিয়েছেন। সরকার জানাবে, শেখ হাসিনাও জানাবেন। এটা কূটনৈতিক শিষ্টাচার, সবাই একে মান্য করে। ধারণা করি বিরোধি রাজনৈতিক দল কঙগ্রেসও জানাবে। মোদির অতীত সাম্প্রদায়িক কালোইতিহাস এবঙ আগাম আশঙ্কা থাকলেও এই অভিনন্দন থেকে বাদ যাবেন না তিনিও।
সাম্প্রদায়িক নেতা নরেন্দ্র মোদি জিতেছেন ভারতের জনগণের ভোটে। দূর থেকে আমরা একবাক্যে ভারতের সব জনগণকে সাম্প্রদায়িক ভাবধারার ঘোষণা দিলে হয়তো তাদের প্রতি অবিচার করাই হবে। সাম্প্রদায়িক নেতা যখন নির্বাচিত হন তখন অসাম্প্রদায়িক ভাবধারার মানুষদের নেগেটিভ ভোটের প্রতিই হয়তো আলোকপাত করা যায়। ধারণা করি, নরেন্দ্র মোদির ভারতজয় যতটা না তার কারিশ্মাটিক নেতৃত্বের ফলাফল তারচেয়ে বেশি কঙগ্রেসের সদ্য সমাপ্ত শাসনের প্রতি মানুষের ‘না-ভোট’!
দেখার বিষয়, কী আছে ভারতের জনগণের সামনে, কী আছে মানবতার কপালে? তবে রাষ্ট্রক্ষমতা মানুষকে বদলে দেয় নরেন্দ্র মোদিও হয়তো বদলাবেন; হয়তো বদলাচ্ছেন! 

