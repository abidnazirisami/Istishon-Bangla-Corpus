গুড নাইট এন্ড গুড লাক__!!


গতকাল রাতে চট্টগ্রামের উদ্দেশ্যে বাসে উঠলাম। এক বন্ধুর ফোন আসল এসময়। কথা বলা শেষে যখন ফোনটা রখতে যাব খুব সুন্দর করে ও আমাকে উইশ করল...
"....গুড নাইট এন্ড গুড লাক..!!"
ঠিক যেমন করে দ্বিতীয় বিশ্বযুদ্ধের সময় হতভাগ্য মানুষেরা প্রিয়জনদের উইশ করে ঘুমাতে যেত। যখন কেউ জানত না তাদের মধ্যে ক'জন ভোরের আলো দেখতে পাবে। কিংবা আর একটা রাত উইশ করে ঘুমাতে যেতে পারবে..!
আচমকা ধাক্কার মত লাগল! সত্যিই কি আমরা পায়ে পায়ে ওরকম ভয়ংকর দিনের দিকে এগিয়ে যাচ্ছি..??!! একদল ধর্মকে নিয়ে রাজনীতি করছে, আরেক দল তাদের ধর্ম-রাজনীতি দেখিয়ে দিয়ে দিয়ে রাজনীতি করছে। দু'পক্ষেরই প্রধান অস্ত্র ধর্ম। শুধু ব্যবহারের ধরনটা আলাদা। আর বলির উৎকৃষ্ট পাঠা হল সাধারন মানুষ, তাদের ধর্ম-ভক্তি কিংবা দেশ-প্রেম।
বাঙালী আবেগী জাতি। তা সেটা স্বদেশ ইস্যুতেই হোক, কিংবা স্বধর্মের ইস্যুতে হোক। আর টগবগে তরুনদের মধ্যে তো আবেগটা বাড়াবাড়ি রকম বেশি হওয়াই স্বাভাবিক। আমাদের যখন কেউ বলে ওরা আমাদের ধর্মকে অপমান করছে, আমরা ক্ষেপে যাই। যদি বলে ওরা '৭১ এ আমার দেশের মানুষের রক্তে গোশল করেছে, আমাদের রক্তে আগুন জ্বলে ওঠে। এই আবেগ-অনুভূতিগুলো নিয়ে গর্ব করি আমরা। কিন্তু সবাই মিলে যখন আমাদের নির্বোধ প্রমান করতে লেগে যায় তখন খুব আঘাত লাগে|
আমরা স্বাধীন দেশটাতে একটু স্বাধীন ভাবে হাটতে চাই, নিঃশ্বাস নিতে চাই| রাস্তায় বেরিয়ে যেন সারাক্ষন আতংকে থাকতে না হয়| আপনাদের হানাহানীর মাঝে পরে গিয়ে অকালে মেধাবী ছাত্র হয়ে যাওয়ার ভয়ে ভুগতে না হয়..!!

