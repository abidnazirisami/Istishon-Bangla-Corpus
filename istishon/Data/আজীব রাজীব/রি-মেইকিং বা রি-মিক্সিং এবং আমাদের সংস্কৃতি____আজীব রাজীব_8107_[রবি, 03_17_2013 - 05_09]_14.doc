রি-মেইকিং বা রি-মিক্সিং এবং আমাদের সংস্কৃতি___


রি-মেইকিং বা রি-মিক্সিং এর একটা ফ্লো মোটামুটি ভাবে সবগুলো কালচারেই ঢুকে গেছে| এর কারনটা হতে পারে ক্রিয়েটিভ লোকজনের সংকট| মানছি রবীন্দ্রনাথেরা প্রতিদিন জন্মায় না| আর মানুষেরও ঘুরেফিরে এক সময় পুরাতন কিছু ভাল লাগতে শুরু করে|
সত্তরের দশকের বাংলা সিনেমায় দেখতাম নায়ক-রাজ রাজ্জাক চিপা-চাপা ড্রেস পরে পার্কের মধ্যে নায়িকার সাথে গান গেয়ে বেড়াচ্ছে| খুবই কমেডি-টাইপ লাগত দেখতে| বছর পাঁচেক আগেও ঐ গানের পার্ট টুকু বাদ দিলে রাস্তাঘাটে অনেককেই দেখা যেত সেই একই গেট-আপে ঘুরোঘুরি করতে| খুব একটা খারাপ লাগত না তখন| তার ৫-৭ বছর আগে ছিল ঢোলা-ঢালা ড্রেসের ফ্লো| যতদূর মনে পরে ইত্যাদি অনুষ্ঠানে ঢোলা ড্রেস নিয়ে গাওয়া নকূলের একটা গানও প্রচার হয়েছিল| বোধ-শক্তি হওয়ার পর থেকে ঢোলা-চিপার আবর্তন দেখছি| খুব একটা খারাপ লাগেনি মেনে নিতে|
আমার মত ফোক গানের ফ্যান হয়ত অনেকেই আছেন| আমার বাবার ও খুব পছন্দের ছিল ফোক-সং| খুব ছোট বেলায় শুনতাম| ভুলেই গিয়েছিলাম একটা সময়| নিঃসংকোচে বলব, ওগুলো আবার মনে করিয়ে দিয়েছে হাবিব| হ্যা,সুর-ঢং কিছুটা পাল্টেছে,কিন্তু ভাল লাগেনি এমনটা বলতে পারব না| আনুশে কিংবা সুমির গলায় লালনের গানও কখনও খারাপ লাগেনি| এরা না আসলে আমাদের জেনারেশানের কয়জন আব্দুল করিমদের চিনত সে ব্যাপারে যথেষ্ট সন্দেহ আছে| কে কী বলে জানি না,তবে আমি এদের কাজগুলোকে পজেটিভলি-ই নেব|
ক্ষ ব্যান্ডটি আমাদের জাতীয় সংগীতের রি-মেইক করেছে| সুর পাল্টেছে কিছুটা| অনেকেরই গায়ে লেগেছে| জাতীয় সংগীতের অবমাননা...!!! গায়ে লাগাটাও স্বাভাবিক|
ওদের গানটা আমিও শুনেছি| ভাল লেগেছে না খারাপ লেগেছে সে তর্কে যাব না| তবে যতটুকু বুঝেছি তাতে মনে হয়নি অপমান করাটা ওদের উদ্দেশ্য ছিল| বরং মনে হল বেশ আবেগ আর শ্রদ্ধা ছিল ওদের গাওয়ায়..|
তবে আমি বলব, কিছু কিছু ব্যাপার থাকে যা অপরিবর্তীত থাকাটাই শ্রেয়| পরিবর্তনটা যত সুন্দর বা বাজেই হোক,মূল ধারায়ই রেখে দেয়া উচিত ওগুলোকে| জাতীয় সংগীতটাও সেরকম| ওটা আমাদের সত্তা, মূল, আত্ম-পরিচয়| ওটাকে আরো সুন্দর করার তো প্রশ্নই ওঠে না,চেষ্টা করারও দরকার নাই....| এমনিতেই যথেষ্ট পরিমানে সুরন্দ আছে| আমরা আর সুন্দর চাই না| এক-এক জনের কাছে এক-এক ভাবে সুন্দর লাগতে পারে| আমাদের জাতীয় মৌলিকতাটাই তখন প্রশ্নের মুখে পরে যাবে| তাই অনর্থ ঘটে যাওয়ার আগেই সচেতন হওয়া উচিত...

