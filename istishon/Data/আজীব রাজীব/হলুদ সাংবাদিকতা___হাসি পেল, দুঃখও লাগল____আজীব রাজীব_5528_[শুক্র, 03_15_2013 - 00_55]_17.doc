হলুদ সাংবাদিকতা___হাসি পেল, দুঃখও লাগল___


হলুদ সাংবাদিকতা যে কি বস্তু সে সম্পর্কে বিস্তারিত কোন জ্ঞান আমার নেই| এরা কি হলুদ রংয়ের কলাম লেখে, নাকি হলুদ জার্সি গায়ে ঘুর ঘুর করে তাও জানি না| তবে বোধ করি কোন একটা নেগেটিভ ওয়ার্ডই হবে|
সেদিন সাত-সকালে আমার এক বন্ধু পেপারওয়ালার সাথে তুমুল ঝগড়া বাধিয়ে দিল| কেলেংকারী অবস্থা| সারা রাত জেগে থেকে সকাল বেলায় সীমিত ওভারের একটা ঘুম হয়| তার মাঝে এরকম হৈ চৈ বেধে গেলে কার না মেজাজ বিগড়ে যায়..??!! যাহোক, মাথা সপ্তমে চড়িয়ে উঠে গিয়ে ঘটনার বর্ননা যা শুনলাম তাতে হাসিও পেল, দুঃখও লাগল| বেশ ক'দিন ধরেই নাকি বন্ধুটি পেপারওয়ালাকে বলে আসছে রেগুলার পেপারের সাথে একটা "আমার দেশ" পত্রিকাও দিতে| পেপারওয়ালার সাফ জবাব, সে আমার দেশ পত্রিকা বেচে না| কারন ওটা জামাতের দালাল..
বেশ ভারি যুক্তি| উড়িয়ে দেয়া যায় না| আর বন্ধুটির কথা হল- "তোকে টাকা দেই, তুই পেপার দিবি...এত প্যাকনা কিসের..??!!"
পেপারওয়ালাও চ্যাংড়া বয়সী ছেলে| ছেড়ে দেয়ার পাত্র না| কার কাছে যেন শুনেছে যারা "আমার দেশ" পড়ে তারা সব ছাগু| কথায় কথায় সেটাই বলে ফেলল| ওমনি কলার ধরাধরি অবস্থা..!!
ব্যাচেলর ফ্ল্যাটে সারাক্ষন আতঙ্কে থাকতে হয়, বাড়িওয়ালা কখন কোন ছুতায় ঘাড় ধরে নামিয়ে দেয়.. কেলেংকারী বেধে যাওয়ার আগেই তড়িঘড়ি করে ওকে শান্ত করে নিয়ে আসলাম|
ওবেচারার ও সন্দেহ করে বসার কারন আছে| বন্ধুটিকে যদি ক্যাম্পাস জীবনে এক সাথে জয় বাংলা শ্লোগান দিতে না দেখতাম তবে আমিও হয়ত ছাগু ভেবেই বসে থাকতাম|
যাহোক, রুমে ফিরে আমার প্রশ্নবোধক চাহনী দেখে নিজেই বলল-
"দোস্ত, অবস্থা এমনই দাড়াইছে যে, দেশের নিরপেক্ষ মিডিয়াগুলাও সব এখন ফ্লো ধরে চলে| ফ্লো এই মুহূর্তে সরকারের দিকে, তাই মিডিয়াও সরকারের সাত খুন মাফ টাইপের নিউজ ছাপায়| একটু উল্টা-সিধা হলেই সবাই এমন ভাবে তেড়ে আসে যে, জামাতী ট্যাগ খেয়ে যাওয়ার ভয়েও সবাইকে এক চোখ বন্ধ করে ফেলতে হচ্ছে| পাবলিককে আসল চিত্রটা বুঝতে হলে দুদিকের কথাই শুনে আনুমানিক একটা গড় করে নেয়া ছাড়া আর উপায় কী.."
বন্ধুর কথাগুলো পুরোপুরি অস্বীকার করতে পারলাম না|

