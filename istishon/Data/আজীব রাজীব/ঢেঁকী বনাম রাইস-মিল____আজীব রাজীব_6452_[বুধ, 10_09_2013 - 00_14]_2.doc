ঢেঁকী বনাম রাইস-মিল___


- ওয়াও..!! তুমি ইঞ্জিনিয়ার...??!!
- না মানে, হয়ে যাওয়ার কথা ছিল এতদিনে। গণ্ডগোল পাকিয়ে ঝুলে আছি।
- সে যাই হোক, আমার কিন্তু বিশ্বাস হচ্ছে না, তুমি সিঙ্গেল!!
- কেন, ইঞ্জিনিয়ারদের কি সিঙ্গেল থাকার নিয়ম নেই??!!
- তা থাকবে না কেন! তবে, দেখতে শুনতে চলে যায়, আবার কথা বার্তাও খ্যাত(!!) মনে হচ্ছে না, তার উপরে ইঞ্জিনিয়ার!! এমন ছেলে সিঙ্গেল থাকবে, বললেই বিশ্বাস করব? আমাকে কি অতটা গবেট মনে কর??!!
- ঠিক আছে, অতটা করব না।
- মানে??
- মানে বলছিলাম, কি আর করব? কপাল খারাপ!!
- ও...আচ্ছা, তা বাইক আছে তো তোমার?
- আমার নেই, বন্ধুদের আছে। ওদের গার্লফ্রেন্ডও আছে।
- তাহলে গাড়ীতে মুভ কর?
- হুম... লোকালে।
- লোকালে!!!!???
- আকাশ থেকে পড়ার কি আছে? লোকালে কি মানুষ-জন চড়ে না?
- আচ্ছা, বাদ দাও। ক্যামেরা আছে নিশ্চই... SLR, DSLR? আমার কিন্তু ফটোগ্রাফির খুব শখ।
- ভাত চলে না, বিরানী পাব কই??!! আপাতত সিগারেট কেনা নিয়ে টেনশনে আছি!!
- ও আচ্ছা...এটলিস্ট গীটার তো বাজাতে পার, নাকি তাও পার না??
- শুনতে ভাল লাগে। শেখার ধৈর্য হয়নি।
- হুম... বুঝলাম।
- কি?
- আসলেই তুমি সিঙ্গেল। এখন বিশ্বাস হচ্ছে।
- আগেই তো বলেছি।
- আচ্ছা, আমার একটু কাজ আছে। পরে কথা হবে...
- হুম... জানতাম।
- কি?
- কিছু না... বাই... 

