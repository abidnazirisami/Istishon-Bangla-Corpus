রুখ, নাদান-মুরখ___!! এ তরীকা গলদ হ্যাঁয়___


দুর্ঘটনার ১৭ দিন পরে রেশমা বেঁচে ফিরল।
বাহঃ কি মজা...!!! আমরা হৈচৈ করার আরো একটা হট-টপিক পেয়ে গেলাম। মধ্য রাতের টক-শো তে কিছু বেকার বুদ্ধি-প্রতিবন্ধির মুখে খৈ ফুটাবে ক’দিন। সুশীলের তো অভাব নাই এদেশে। নিজ দায়িত্বে ব্লগ, ফেসবুক গরম রাখবে। তারপর কি হবে তা আপনিও জানেন, আমিও। নতুন কোন হট-কেক আসবে। সবাই নাওয়া খাওয়া ভুলে সেটার পিছে দে ছুট। আজাইরা পুরান প্যাঁচাল পাড়ার টাইম কই...!!!???
সেদিন শ্রমিকরা রাস্তায় নেমে এসেছিল... গাড়ি ভাঙছে, দোকানপাট কারখানা ভাংচুর
করছে। রক্তের দাম চেয়েছে। একটুখানি আশ্বাস চেয়েছে, আর যেন কারো থেতলে যাওয়া লাশ ইট পাথরের কবর খুড়ে বের করতে না হয়। যেন পোড়া ছাই এর মাঝে ২০৬ খানা হাড়ের হিসেব কষতে না হয়...
সুশীল বলছে-
রুখ, নাদান-মুরখ...!! এ তরীকা গলদ হ্যাঁয়। তোর-ফোরকার কোই ফায়দা নেহি হোগা...
ভাংচুর করলে মরে যাওয়া জীবন ফেরত আসবে না। যাদের গাড়ি ভাঙ্গছ তাদের ত কোন দোষ নাই। এভাবে কারখানা ভাংচুর অচল করে দিলে নিজেরাই কর্মসংস্থান হারাবে, না খেয়ে মরবে...
ভাই থামেন..মুড়ি কিন্না খান...
আমগো শরীর চর্বির গোডাউন না। গতর খাটাইতে জানি। কাম না দিলে গেরামে গিয়া লাঙ্গল চালাইয়া খামু। না খাইয়া মরুম না। আমরা রক্ত বেচা বন্ধ করলে আপনেগোর গাড়ির তেল কোনহান থিকা আইবো হেইডা লইয়া টেনশন করেন। আর তরীকা শিখাইতে আইয়েন না। আমরা মূর্খ, আমগো আর কি বুঝাইবেন..???!! শাহাবাগি আর হেফাজতিগোর শরীরেই খালি রক্ত আছে, আর আমগো রক্ত তো মাগনা...
বিচার চাইতে কন, বিচার চাইয়া করুম কি...??!! স্মারকলিপি দিমু মগা আলমগিররে...?? লেখতেই তো পারি না। আর মগা যে পড়তে পারে হেই গ্যারান্টিই বা কেডা দিব...?? ইচ্ছা হইতাছে এক-একটারে ধইরা টান দিয়া ছিঁড়া ফালাই..
মানছি শ্রমিকরা যেটা করেছে সেটা ভুল। পাবলিক প্রপার্টি ভাংচুর করা অবিবেচকের মত কাজ। যখন আওয়ামী লীগ, বিএনপি হাক ডাক ছেড়ে হরতাল ডেকে ভাংচুর করে তখন এই বিবেচনা বোধ কই থাকে...??? অশিক্ষিত মানুষগুলোকে হঠাৎ করে বিবেচনা বোধ শিখানটা এতই জরুরি হয়ে গেল...???
রাজাকারের বিচার কিংবা ইসলাম রক্ষার বহু কর্মসূচী তো দেখলাম। কই, তাজরীন গার্মেন্টসে জীবন্ত কয়লা হয়ে যাওয়া শ্রমিকদের জন্য কি কর্মসূচী ছিল আমাদের...??? শ্রমিকদের এই দুরবস্থার দায় কি আমাদেরও ছিল না?? নাকি হাক ছাড়বেন- “আমি তো গার্মেন্টস মালিক না, মন্ত্রি-মিনিস্টারও না। আমার গাড়ি ভাঙছ ক্যান?? আমার কি দোষ??”
ভাই, এড়িয়ে গেলেই কি সব দায়দায়িত্ব চুকে গেল?!
একটা কথা কেন ভুলে যাই, যাদের টাকায় খেয়ে-পড়ে গাড়ি হাকিয়ে বেড়াচ্ছি তাদের লাশ ই রানা প্লাজার ইট পাথরের নিচে চাঁপা পড়ে আছে। প্রতিবাদের যে কোন ভাষা ব্যবহারের অধিকার শ্রমিকদের আছে...

