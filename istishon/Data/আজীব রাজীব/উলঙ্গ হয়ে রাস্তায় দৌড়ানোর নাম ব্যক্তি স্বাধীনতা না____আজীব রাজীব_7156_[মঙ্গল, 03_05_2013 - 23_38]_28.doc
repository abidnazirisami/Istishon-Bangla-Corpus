উলঙ্গ হয়ে রাস্তায় দৌড়ানোর নাম ব্যক্তি স্বাধীনতা না___


মুক্তচিন্তার চর্চা আর নোংরামি এক বস্তু নয়। নিজস্ব দৃষ্টিভঙ্গির উপস্থাপন এবং যুক্তি তর্কের মাধ্যমে সেটা প্রতিষ্ঠা করার প্রচেষ্টা করাই হল মুক্তচিন্তা। কেউ যদি যুক্তির ধার না ধেরে নিজের ফিলোসফি ফলাতে পশ্চাত-দেশ দিয়ে পাহাড় ঠেলা আরম্ভ করে তো সেটা নেহায়াত গাধামী। গাধামী পর্যন্ত না হয় মেনে নিলাম। কিন্তু সে যদি আপনাকে অকথ্য গালাগাল দেয়া আরম্ভ করে, তখন আপনি কি করবেন...?? আপনি কি তার এহেন আচরনের বিরুদ্ধে স্বারকলিপি লিখে বিভিন্ন মন্ত্রনালয়ে দৌড়াবেন...?? নাকী মানবাধীকার সংস্থার কাছে চিঠি লিখতে বসবেন...??!! আপনার মনে নিশ্চই তার কানের নিচে কষে দুখান মেরে হুশ ফেরানোর ইচ্ছাটাই জাগবে। এটাই স্বাভাবিক।
উলঙ্গ হয়ে রাস্তায় দৌড়ানোর নাম ব্যক্তি স্বাধীনতা না। ওটা বিকৃত রুচির কাজ। বদ্ধ উন্মাদের উন্মাদনা সমাজের জন্য খুব একটা ক্ষতিকর নয়। কারন সবাই জানে সে পাগল। কিন্তু আপাত দর্শন সুস্থ কারো অসুস্থ মানষিকতার চর্চায় আশপাশের কিছু সুস্থ মানুষও আক্রান্ত হয়ে পড়তে পারে। কারন ব্যাধিই সংক্রামক, স্বাস্থ্য নয়।
ধর্ম মানে বিশ্বাস। সে হিসেবে হিন্দু, মুসলিম কিংবা ইহুদীর মত নাস্তিকতাও একটা ধর্ম। আর নাস্তিকদের বিশ্বাস সৃষ্টিকর্তা বলতে কেউ নেই। সৃষ্টিকর্তা আছে কি নেই সে তর্কে যাব না। ধর্ম আর রাজনীতি, এই দুইটা বিষয়ে তর্কের কখনও শেষ হয় না।
যা বলছিলাম, যেহেতু নাস্তিকতা একপ্রকারে ধর্ম সেহেতু দেশিয় কিংবা আন্তর্জাতিক কোন আইনেই এর চর্চাকে অবৈধ বলা যাচ্ছে না। এমনকি ধর্মীয় কোন আইনেও অকারনে নাস্তিকদের মুন্ডুপাতের নির্দেশ নেই।
কিন্তু সমস্যাটা দেখা যাচ্ছে অন্য জায়গায়। আমি মুসলিম কিংবা অন্য কেউ হিন্দু-খৃস্টান বলে একে অন্যের ধর্মীয় অনুভূতীর উপর চড়াও হয়ে কিছু বলতে পারব না অথচ নাস্তিক হলে প্রগতিশীলতার নামে যা ইচ্ছা তাই বলার সার্টিফিকেট পেয়ে যাবে এটা কেমন কথা...??!!!
তবে একজন লোকের উগ্রবাদী কথাবার্তা, রাজনৈতিক মতাদর্শ কিংবা ব্যক্তিগত কলোহ, যে কোন কারনেই তাকে হত্যা করা অথবা ভয়ানক ভাবে জখম করা অবশ্যই বে-আইনী এবং শাস্তি যোগ্য অপরাধ। কিন্তু সে একটি নির্দিষ্ট কোন রাজনৈতিক দলের গদি পাকাপোক্ত করতে কাজ করে যাওয়ায়, কিংবা একটি গণ-আন্দোলনের অংশ হওয়ায় তার সকল দোষ বাদ দিয়ে একদম ধোয়া তুলসি পাতা ঘোষনা করে শহীদের মর্যাদা দিয়ে দেওয়াটাই বা কতটুকু যুক্তিযুক্ত...??!!
দেশের স্বাধীনতা এবং সার্বভৌমত্ব রক্ষা করতে গিয়ে কেউ প্রান বিসর্জন দিলে তাকে শহীদ বলে। এটা একটা অনোন্য সম্মানের উপাধী। আমি এক ভদ্রমহিলাকে চিনি যার স্বামী মুক্তিযুদ্ধের সময় ডাকাতি করতে গিয়ে গৃহস্থের হাতে নিহত হয়। আজ সে শহীদের স্ত্রী !! বেশ কয়েকটা বাড়িও নাকী পেয়েছেন।
ব্যাপারটা হল, মসজিদে কেউ যায় নামাজ পড়তে, আর কেউ যায় জুতা চুরি করতে। তাই বলে সকল মুসল্লি চোর না। আর নামাজ পড়েছে বলেই জুতাচোর সাধু হয়ে গেল, তাকে চোর বলা যাবে না এমনটা ভাবারও কোন কারন নেই। 

