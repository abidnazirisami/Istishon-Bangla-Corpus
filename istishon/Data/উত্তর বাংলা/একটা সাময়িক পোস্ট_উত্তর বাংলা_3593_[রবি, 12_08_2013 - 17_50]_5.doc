একটা সাময়িক পোস্ট


অনেক দিন হইলো ইষ্টিশনে আসা হয় না। শুধু ইষ্টিশনেই বা কেন, যাদের সাথে ফেসবুকে এ্যাড আছি তারা হয়তো লক্ষ্য করে থাকবেন সেখানেও আমি নাই হয়ে গেছি। দেশের যে অবস্থা, কবে কে আবার ভেবে বসবেন উত্তরবাংলা "গুম" হয়েছে!! সেটা যেন না ঘটে তাই এই সাময়িক পোস্টটা দেয়া। 
আসলে আমার শরীরটা মোটেই ভালো যাচ্ছে না। শীত আসলে এমনেই আমার নানান উপসর্গ দেখা দেয়। কিন্তু গত বছর ডিসেম্বরে ফুসফুসে একটা বড় ধরণের সার্জারি করতে হয়েছিল। একই সার্জারি আগেও দুই বার করছিলাম ২০০৭ সালে। শেষে গতবার তো রাইট লাং এর কিছুটা অংশ কেটে রেখে দিলো গ্রীন লাইফ হাসপাতালের সার্জন। আল্লাহই জানেন উনি কি করবেন সেটা দিয়ে? কিন্তু আমাকে একটা টাকাও দিলেন না। খুব দামী জিনিস কি? তাও তো জানিনা। জানলে ব্যাটার নামে মামলা করে দিতাম একদম স্বচ্ছ ও আন্তর্জাতিক মানের আদালতে। 
যাই হোক, এবারও একই রমকের সমস্যা ফিল করছি শ্বাস প্রশ্বাসে। হয়তো আবারও ঢাকা যেতে হবে। আর কয়েকটা দিন দেখবো। ওকে নাহলে হরতাল অবরোধের ফাঁকেই রওনা দিতে হবে। আজব এক দেশ!! দেশের পুরাতন মেডিকেলগুলোর অন্যতম রংপুর মেডিকেল। অথচ এখানে বক্ষ ব্যাধির কোন বিভাগ নাই!! 
এই হচ্ছে অবস্থা। নেটে বসতে পারছি না। তারচে বড় কষ্টের ব্যাপার হচ্ছে গলা ব্যথার কারণে কথা না বলতে পারা। সবাই একটু দোয়া করবেন যেন আমাকে ঢাকা যেতে না হয় এবং দ্রুত এই বন্দীদশা থেকে মুক্ত হতে পারি। মিস ইউ অল ডিয়ার মেম্বারস অফ ইষ্টিশণ পরিবার। ভালো থাকবেন সবাই। শুভকামনা সবার জন্য। 

