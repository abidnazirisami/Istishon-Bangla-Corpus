স্বপ্নের ছাত্ররাজনীতি -- ৬৭ তম বছরে বাংলাদেশ ছাত্রলীগের পদার্পণ 


স্বপ্ন ও ছাত্ররাজনীতি দুটোই সমার্থক আমার কাছে। স্কুলজীবন থেকেই স্বপ্ন দেখতাম একদিন বড়ো হবো, মেডিক্যাল বা বিশ্ববিদ্যালয়ে পড়বো এবং পড়ালেখার সমান্তরালে ছাত্ররাজনীতির সাথে যুক্ত থাকবো। সেই স্বপ্নের পথে বড়ো প্রেরণা ছিলো বিভিন্ন বই, জার্নাল কিংবা ছাত্ররাজনীতির সোনালি সময়কার অগিপুরুষ, অগ্নিকন্যাদের আত্মজীবনী।
বাংলাদেশের জন্মলগ্ন থেকেই যে সংগঠনটির ব্যাপক ভূমিকা ,সেটি আমাদের সবার প্রিয় “বাংলাদেশ ছাত্রলীগ”। ব্রিটিশ উপনিবেশ থেকে মুক্ত হবার পর ভারত ও পাকিস্তান নামক দুটো রাষ্ট্রের অভ্যুদয় হয়, সেই পাকিস্তানের ই একটি অংশ ছিলাম আমরা পূর্ব পাকিস্তান এবং অপর পাশে পশ্চিম পাকিস্তান । বারশো মাইলের দূরবর্তী এই দুটো প্রদেশের মধ্যে ধর্ম্ ভিন্ন অন্য কিছুতেই মিল ছিলোনা। ছাপান্ন শতাংশের মেজরিটি সম্পন্ন পূর্ব পাকিস্তানিদের দমানোর নীল নকশা হিসেবে নানা ছক কষতে থাকে পশ্চিম পাকিস্তানি সরকার।
অত্যাচার আর বৈষম্যের প্রথম ও সর্বোত্তম আঘাত হিসেবে তারা বেছে নিলো আমাদের মাতৃভাষা বাংলাকে। উর্দুকে রাষ্ট্রভাষা করার চত্রান্ত করলো তারা এবং তারই প্রথম অংশ হিসেবে ১৯৪৮ সালে ঢাকা বিশ্ববিদ্যালয়ের এক বিশাল ছাত্র সভায় মুহম্মদ আলী জিন্নাহ ঘোষণা করলেন – “উর্দু এবং উর্দুই হবে পাকিস্তানের একমাত্র রাষ্ট্রভাষা।’’ উপস্থিত ছাত্রজনতা সঙ্গে সঙ্গেই বলিষ্ঠ কন্ঠস্বরে তীব্র প্রতিবাদ জানান এই ঘোষণার। শুরু হয়ে গেলো আন্দোলনের ফুলকি , দাবানলের মতো ছড়িয়ে পড়লো তা শহর থেকে গ্রামে , বন্দর থেকে প্রান্তরে ,অন্তর থেকে অন্তরে। জাতির এমনই ক্রান্তিলগ্নে উদ্ভব হলো আমাদের আজকের সবার প্রিয় সংঘটন “বাংলাদেশ ছাত্রলীগ’’ এর।
সেই থেকে শুরু পথচলা। শাসকের রক্তচক্ষু কিংবা অস্ত্রের ঝনঝনানিকে উপেক্ষা করে বাঙ্গালির স্বাধিকার রক্ষায় নিবেদিতপ্রাণ ভাবে কাজ করে যেতে লাগলো বাংলাদেশ ছাত্রলীগ। অত্যাচার, দমন, নিপীড়ন, কারাভোগ কোনোকিছুই দমাতে পারেনি এই সংগঠনের নেতাকর্মীদের। সকলের সম্মিলিত প্রয়াসে, রফিক, বরকত, সালাম, জব্বার, শফিউর সহ নাম না জানা অসংখ্য শহীদের রক্তের বিনিময়ে আমরা পেয়েছি আমাদের মাতৃভাষা বাংলা। মাথা নত করতে বাধ্য হয় পাকিস্তানি শাসকেরা। বায়ান্নোর মহান ভাষা আন্দোলনের ফলশ্রুতিতে ১৯৫৬ এর সংবিধানে বাংলাকেও রাষ্ট্রভাষার স্বীকৃতি দেয় তারা। কিন্তু, বাঙ্গালির উপর অত্যাচার বা নিপীড়ন কোনটিই কমলোনা, ক্ষমতায় এলোব সামরিক জান্তা ,শুরু হলো মার্শাল আইন, দমননীতি আর নিপীড়ন ই ছিলো যার উদ্দেশ্য। কিন্তু, থেমে থাকেনি বাংলার দামাল সন্তানেরা। ৬২, ৬৬, ৬৯ যখনই বাঁধা এসেছে, প্রবল প্রতাপে, বীরত্তের সাথে সেই লড়াইয়ে সামিল হয়েছে, প্রত্যাঘাত করেছে বাংলাদেশ ছাত্রলীগ। বঙ্গবন্ধুর ছয় দফা বাস্তবায়নের দাবিতে জনমত গঠন, কিংবা ৬৯ এর স্বৈরাচারী আইয়ুব বিরোধী আন্দোলনে অগ্রবর্তী ভূমিকা পালন করেছে বাংলাদেশ ছাত্রলীগ।
সময় ১৯৭১। দেয়ালে পিঠ ঠেকে গিয়েছে বাঙ্গালির। মাত্রই ১৯৭০ এর নির্বাচনে বিপুল ব্যবধানে জয়লাভ করেছে বঙ্গবন্ধুর নেতৃত্ত্বাধীন বাংলাদেশ আওয়ামী লীগ, সেই নির্বাচনে নৌকার পক্ষে জনমত গঠনে ও প্রচারে ভূমিকা রাখে বাংলাদেশ ছাত্রলীগ। কিন্তু, ক্ষমতার হস্তান্তরে গড়িমসি শুরু করে ইয়াহিয়ার সরকার। আলোচনার নামে পূর্ব পাকিস্তানে ব্যাপক ধ্বংসযজ্ঞ করার নীল নকশা করে ভুট্টো, ইয়াহিয়া প্রমুখ। কিন্তু, তা যে অতি সন্নিকটে তা বোঝা যায়নি।
এমনই এক উত্তাল সময়ে ৭ মার্চ ১৯৭১ এ রেসকোর্স ময়দানে লাখো বাঙ্গালি, ছাত্র জনতার সমাবেশে এক অগ্নিঝরা ভাষণ দেন বঙ্গবন্ধু শেখ মুজিবুর রহমান। স্বাধীনতার দিকনির্দেশনামূলক সেই ভাষণেই বাঙ্গালির পরবর্তী করণীয় নির্দেশ করেন বঙ্গবন্ধু। “বঙ্গবন্ধু’’ উপাধি তিনি পেয়েছিলেন কয়দিন পূর্বেই এক বিশাল ছাত্রসমাবেশ হতে। তদকালীন ছাত্রনেতা তোফায়েল আহমদ এই উপাধি দেন শেখ মুজিবুর রহমান কে এবং ২ রা মার্চের সেই দিনই উত্তোলিত হয় প্রথম বাংলাদেশের পতাকা। বঙ্গবন্ধুর ৭ মার্চের ভাষণে উদ্দীপ্ত হয় সাড়ে সাত কোটি বাঙ্গালির সমগ্র বাংলাদেশ। বাংলাদেশ আওয়ামী লীগের সহযোগী ছাত্র সংঘটন হিসেবে দেশের প্রত্যন্ত অঞ্চলে ছড়িয়ে পড়ে বাংলাদেশ ছাত্রলীগের নেতাকর্মীরা।
অবশেষে এলো ভয়াল কালরাত্রি। বঙ্গবন্ধু ২৫ মার্চের মধ্যরাতে ফ্রেফতার হুয়ার পূর্বে ইপিআর এর ওয়ারলেস মারফত ঘোষণা করেন।“আজ হতে বাংলাদেশ সম্পূর্ণ স্বাধীন। শত্রুপক্ষের শেষ সৈন্যটি বিতাড়ন না হওয়া পর্যন্ত আমাদের যুদ্ধ চলবে…’’। বাংলাদেশ ছাত্রলীগের নেতাকর্মীরা যার যার অবস্থান থেকে নেমে পড়লেন যুদ্ধে। কেউবা ট্রেনিং নিতে চলে গেলেন ভারত এবং প্রশিক্ষণ শেষে মুজিব বাহিনীতে যোগ দিলেন। নয় মাসের রক্তক্ষয়ী যুদ্ধ শেষে বাংলাদেশ স্বাধীন হলো।
যুদ্ধবিদ্ধস্ত বাংলাদেশ বিনির্মানের কাজে হাতে হাতে কাজ করা শুরু করলো বাংলাদেশ ছাত্রলীগ। পঁচাত্তরের কালরাত্রিতে ঘাতকের গুলিতে সপরিবারে নির্মম ভাবে মৃত্যুবরণ করলেন জাতির পিতা বঙ্গবন্ধু শেখ মুজিবুর রহমান।ঘাতকেরা তার নশ্বর দেহ টিই কেড়ে নিয়েছে মাত্র, কখনোই কেড়ে নিতে পারেনি তাঁর স্বপ্ন কে। বঙ্গবন্ধুর সোনার বাংলার স্বপ্নকে বাস্তবায়ন করতে সদা সচেষ্ট রয়েছে বাংলাদেশ ছাত্রলীগ।
হাজারো বাঁধা বিপত্তি ,জেল জুলুম, স্বাধীনতা বিরোধী শক্তির নানা অপচেষ্টার মুখেও কখনো মাথা নত করেনি বঙ্গবন্ধু ও শেখ হাসিনার প্রিয় বাংলাদেশ ছাত্রলীগ। পড়াশোনার পাশাপাশি, গণতন্ত্র পুনোরদ্ধার (৯০ এর স্বৈরাচার বিরোধী আন্দোলন), স্বদেশ গঠনমূলক কর্মকান্ড ,এমনকি আজকের যুদ্ধাপরাধী বিচার সহ যেকোনো ন্যায়সঙ্গত আন্দোলনে রাজপথের অতন্দ্র প্রহরী হয়ে থেকেছে শিক্ষা, শান্তি ও প্রগতির ধারক ও বাহক বাংলাদেশ ছাত্রলীগ।
আজ গৌরবের ৬৭ তম বছরে পদার্পণ করছে আমাদের প্রিয় সংঘটন বাংলাদেশ ছাত্রলীগ। দেশ মা্তৃকার ডাক যখনই আসবে , বাংলাদেশ ছাত্রলীগের সর্বস্তরের নেতা কর্মী তাদের সর্বোচ্চ আত্মত্যাগ করতেও কখনোই পিছপা হবেনা বলে, আমার বিশ্বাস। যতদিন বাংলাদেশ আছে, ততদিন বঙ্গবন্ধুর সোনার বাংলা বিনির্মানে বাংলাদেশ ছাত্রলীগ তার অতীত গৌরব, ঐতিহ্য ও তাদের পূর্বসূরীর মহান আত্মত্যাগের মহিমায় ভাস্বর হয়ে ঐক্যবদ্ধ থাকবে এবং পরিশেষে, বিশ্বের সকল দেশের ছাত্ররাজনীতির ইতিহাসে এক অনুসরণীয় দৃষ্টান্ত হয়ে থাকবে “বাংলাদেশ ছাত্রলীগ”, এই প্রত্যয় ও দৃঢ় আশাবাদ ব্যক্ত করছি।
জয় বাংলা!
জয় বঙ্গবন্ধু!
শুভদীপ পাল, আইন অনুষদ (৪র্থ বর্ষ), চট্টগ্রাম বিশ্ববিদ্যালয়।
(সদস্য, একাত্তরের ঘাতক দালাল নির্মূল কমিটি ; যুগ্ম সম্পাদক, বাংলাদেশ আওয়ামী আইন ছাত্র পরিষদ, চট্টগ্রাম বিশ্ববিদ্যালয় শাখা) যোগাযোগঃ ০১৯৩৯২৬০১৮৫

