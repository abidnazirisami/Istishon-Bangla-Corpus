ধর্ম খেলা বন্ধ করুন


ধর্ম নিয়ে যে নোংরা খেলায় মেতেছেন তাতে কি প্রমাণ করতে চাইছেন? আপনারা কতো মহান? নাকি আপনার ধর্মের মানুষ ছাড়া আর কোন ধর্মের মানুষ থাকবে না এই দুনিয়াতে? অন্য ধর্মের উপর আঘাত হেনে ভাববেন না খুব ভাল কাজ করছেন, এতে আপনি আপনার কাজ দিয়ে আপনার নিজের ধর্মকেই ছোট করছেন, আর কিছু নয়।আপনি যেই ধর্মের হোন না কেন অন্য ধর্মকে ছোট করতে গিয়ে নিজের মান কোথায় নামাচ্ছেন একবার ভেবেছেন!
ধর্ম খেলা বন্ধ করুন
আপনার, আমার বা তাদের কোন ধর্মতেই বলা নেই অন্য ধর্মের মানুষকে গুড়িয়ে দেন, তাদের জীবনযাত্রাকে অসহনীয় করে তুলেন। এসব জঘন্য খেলা বন্ধ করুন। যাদের মদতে টাকার লোভে এই নোংরা খেলা খেলছেন আর যাই হোন এই নোংরামীকে ধার্মিকতার নাম দিয়েন না।
নিজে ভালো থাকুন, অন্যের ভালো থাকার দায়িত্ব নিতে না পারলেও আপনার করা ভয়ংকর কাজ দিয়ে তার ভালো থাকার পথ বন্ধ করবেন না। ভালো থাকুন। সবাইকে ভালো থাকতে দিন।

