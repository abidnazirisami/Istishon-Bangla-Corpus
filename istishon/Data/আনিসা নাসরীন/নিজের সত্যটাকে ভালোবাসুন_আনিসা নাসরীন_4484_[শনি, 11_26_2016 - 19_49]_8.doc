নিজের সত্যটাকে ভালোবাসুন


বাড়িয়ে বাড়িয়ে নিজেকে তুলে ধরা এখন একটা ফ্যাশনে পরিণত হয়েছে। নিজেকে সাধু পরিচয় যেনো না দিলেই নয়। মুখের সুন্দর সুন্দর কথায় ভাসিয়ে বেড়াতে বেড়াতেই কাটে এই মানুষ গুলোর পুরোটা সময়। 
কিন্তু কথায় আছে না ইতিহাস ফিরে আসে। সেটা কিন্তু ঠিক। কথায় কথায় এমন করে মানুষকে ভাসাতে ভাসাতে একদিন সেই মানুষটাই জড়িয়ে পরে অন্য কারো কথার খেলায়। সেই খেলা মেনে নেওয়ার ক্ষমতা সে তখন রাখে তো? সে খেলার পরিণতিই বা কি?
নিজেকে নিয়ে অযথা বড় বড় কথা বলবেন না। ততোটুকুই বলুন যতোটুকু আপনি নিজে। বাড়িয়ে বললে বেশিদিন টিকতে পারবেন না। কেউ আজ পর্যন্ত টিকেনি। যাকে বলছেন এতো বড় বড় বুলি সে যখন আপনার কাছে এসে দেখবে আপনি পুরোটাই ফাঁকা, তখন কোথায় নামবে আপনার এ মিথ্যার জগত
ভেবেছেন কখনো?
তার থেকে সত্য বলুন, যতোটুকুন আপনি ততোটুকুন বলুন। বাড়িয়ে বলতে বলতে নিজেকেই হারাবেন একদিন। মিথ্যের রেশ থেকে বের হয়ে আসুন।
ভুলে যাবেন না আজো কিছু মানুষ সত্যকে মিথ্যের আড়াল থেকে সত্যের রূপকেই দেখতে ভালবাসে। হোক তা কম রঙচঙা তাও তা আপনি নিজে। নিজের সত্যটাকেও ভালোবাসুন।

