বিব্রত লাগে ভীষণ


"এই হলো তোমার"
নিজের ডাকে বিব্রত লাগে ভীষণ
ধুম করে এমন করে ডাকতে হয় না
ধুম করে এমন করে ডাকতে নেই
অনেক পরে বুঝলাম।
ধুম করে বলতে নেই অনেক কিছু
ধুম করে বলতে হয়না মেলা কিছু
বলতে হয়না জায়গা হবে একটু
বলতে হয়না মন পুড়ে
বলা যায় না কষ্ট পাচ্ছি কিন্তু
ধুম করে বলতে হয় না
এই নামে পেটেণ্ড বসাবো
খবরদার যদি দাও কাউকে
বলতে হয় না একটা লেখা লেখ
শুধু আমি আমি আমিই।
ধুম করে বলতে হয়না অনেক কিছু
ধুম করে বলতে নেই মেলা কিছু
বলতে হয়না তুমি ডাকি প্লিজ
বলতে হয়না একটু সরে শোও
এইটুকুনই তো খাট
বলতে হয়না মেলা কিছু।
নিজের ডাকে বিব্রত লাগে ভীষণ
নিজের কথায় বিব্রত লাগে ভীষণ।

