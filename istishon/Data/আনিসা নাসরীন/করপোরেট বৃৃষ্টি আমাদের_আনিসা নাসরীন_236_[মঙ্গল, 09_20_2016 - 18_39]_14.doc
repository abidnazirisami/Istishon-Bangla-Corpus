করপোরেট বৃৃষ্টি আমাদের


আজকে ২০শে সেপ্টেম্বর।
কোথাও না কোথায় হয়তো বৃষ্টি হবে। অফিসের গারদ বেয়ে নেমে যাবে করপোরেট সেই বৃষ্টি। কেউ অফিসে আটকে থাকবে। কেউবা থাকবে তার ঘরে। কেউ হয়তো জানতে চাইবে বৃষ্টিতে ভিজচ্ছেন নাকি? কেউ উত্তর দিবে শুধুই হাত ভিজাচ্ছি। কেউ আবার বলবে খুব বান্দরবান মিস করছি। শুনে অন্য কেউ হয়তো বলবে খুব পাহাড় ভালবাসেন বুঝি, আমি ভালবাসি সমুদ্র।
কোথাও না কোথাও আজকের দিন থেকে কারো না কারো শুরু হবে কাছে থাকার গল্প। ভালবাসার কথা।
 আমাদের আজকের দিনটাই শুধু রয়ে গেল ফাঁকা। আমাদের বলে ফেললাম। আজো আমাদের থেকে আমি আলাদা করতে পারলাম না।
আমাকে ছাড়া ভালো আছো তো? ব্যস্ত থাকা আর ভাল থাকা কিন্তু এক নয়। রবীন্দ্রনাথ এর একটা কবিতার লাইন ছিল এমন,
‘আমাদের গেছে যে দিন
একেবারেই কি গেছে –
কিছুই কি নেই বাকি?’
আমাদের কি কিছুই বাকী নেই? 
আমাদের থেকে আমরা হয়তো আলাদা হয়েছি। তুমি আমাদের সেই তুমি ভালো থেকো।

