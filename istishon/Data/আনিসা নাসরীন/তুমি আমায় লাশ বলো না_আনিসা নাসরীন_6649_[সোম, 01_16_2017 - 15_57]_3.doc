তুমি আমায় লাশ বলো না


কোথায় পড়েছিলাম মনে নেই, লেখাটা ছিল এমন "কেউ মরে গেলে মানুষটা পরিচিত হয় লাশ নামে"। তখন কেউ তাকে তার নাম ধরে ডাকে না। সবাই জানতে চায় লাশটা কোথায় রাখা হয়েছে। খুব কম মানুষই নাম ধরে জানতে চায় মানুষটা কোথায়।
শুধু আমি তোমায় বলে গেলাম মরে গেলে শুধু তুমিই আমায় লাশ বলো না, ডেকো আমার নাম ধরে। তুমি জানতে চেয়ো, " আমার অমরাবতী কোথায়?" প্লিজ আমার নাম ধরে ডেকো। 
তোমার সমাজ তখন আমায় ডাকা নাম নিয়ে আর বিব্রত হবে না। তোমার ডাকা নাম বিনা দ্বিধায় তারা মেনে নেবে। মৃত মানুষের কোন দাবী থাকে না তোমার সমাজ তা জানে।

