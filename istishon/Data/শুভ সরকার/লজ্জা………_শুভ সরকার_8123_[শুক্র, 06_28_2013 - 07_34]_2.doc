লজ্জা………


 ১।
আজ ওর খুব মন খারাপ। অনেক ভেবে ঠিক করলাম একটা গল্প শুনাব ওকে। যদিও আমি খুব ভাল গল্প বলতে পারিনা। তারপরও চেষ্টা করি ওর মন ভাল করতে। আমি বলতে শুরু করি, তুমি কি জান পৃথিবীতে সবুজ একটা দেশ আছে। আর ঐ দেশে আছে প্রধানমন্ত্রী ও বিরোধীদলীয় নেত্রী। প্রধানমন্ত্রী যত ভাল কাজই করুননা কেন বিরোধীদলীয় নেত্রী তার সমালোচনা করবেনই। তো কি আর করা একদিন বাধ্য হয়েই প্রধানমন্ত্রী সরকারের সাফল্যের ৩ বছর বিষয়ে ভাষন দিবেন বলে ঠিক করলেন। প্রধানমন্ত্রী তার ভাষনে কি কি বলবেন তার উপর তিন মাস ব্যাপী গবেষনা চললো। গবেষনায় মোট খরচ হল আশি লক্ষ্য সত্তর হাজার তিনশত বিশ টাকা। অতঃপর প্রধানমন্ত্রী তার ভাষনে সরকারের সাফল্যের কথা বর্ণনা করলেন। তারপর যা ঘটার তাই ঘটলো। বিরোধীদলীয় নেত্রী প্রধানমন্ত্রীর ভাষনকে মিথ্যচার বলে দাবী করলেন। প্রধানমন্ত্রী ভাষনের কোন এক জায়গায় বলেছিলেন, ‘দেশ আগের মতই চলছে, আগেও সুর্য্য পূর্ব দিকে উঠত এখনও উঠে।’ এটা বিরোধীদলীয় নেত্রী মানতে নারাজ। তিনি সংবাদ সম্বেলন করে বললেন, ‘প্রধানমন্ত্রী মিথ্যা বলেছেন। সুর্য্য কখনও পূর্ব দিকে উঠতে পারেনা, সুর্য্য স্থির। বড়জোর সকালবেলায় সুর্য্যের অবস্থান পৃথিবীর পুর্ব দিকে হতে পারে।’ একথা শুনে তো প্রধানমন্ত্রীর চোখে ঘুম নেই। তিনি এর প্রতি উত্তরে কি বলবেন ভেবে অস্থির। দলের সব বাঘা বাঘা নেতাদের ডাকা হল, গবেষনা করা হল, কোটি কোটি টাকা খরচ করা হল কিন্তু কোন উত্তর মিলছেনা। সবার ঘাম ঝরে জাচ্ছে তবুও কোন কাজ হচ্ছেনা। অনেক রাত পর একরাতে প্রধানমন্ত্রী স্বপ্ন দেখলেন কে যেন তাকে বলছে, ‘ ওরে বোকা এটা বিরোধীদলের গভীর ষরযন্ত্র। আগে সুর্য্য পুর্ব দিকেই উঠত, ওরা ষরযন্ত্র করেই এখন সুর্য্যকে স্থির করেছে।’ তারপরদিন প্রধানমন্ত্রী সংবাদ সম্বেলনে একথা বললেন আর জনগন ঠিক ঠিক প্রধানমন্ত্রীই ঠিক বলতে লাগলো।
২।
গল্পটা শুনে তুমি অনেক হাসলে। যদিও ভাল হয়নি গল্পটা, তো কি গল্পটা যে আমি বলেছি। আমার সবকিছুই তোমার ভাল লাগে। এবার তোমাকে একটা প্রশ্ন করবো। বলতো এটা কোন দেশ, আর প্রধানমন্ত্রী ও বিরোধীদলীয় নেত্রীর নাম কি? তুমি হেসে হেসেই প্রধানমন্ত্রী ও বিরোধীদলীয় নেত্রীর নাম বললে কিন্তু লজ্জায় দেশের নামটা বলতে পারলেনা। কই যারা দেশটাকে পদে পদে কলঙ্কিত করছে তাদের তো লজ্জা হয়না। আরও মন খারাপ করলে তুমি। স্যরি, তোমাকে আবার দুঃখ দেয়ার জন্য।

