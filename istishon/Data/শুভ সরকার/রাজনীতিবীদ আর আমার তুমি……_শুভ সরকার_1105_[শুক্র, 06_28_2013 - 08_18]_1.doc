রাজনীতিবীদ আর আমার তুমি……


১।
চে আমার হৃদয়ে; অজানা ছিলনা তোমার। এই আমকে খুশি করার জন্য চেষ্টার অন্ত নেই তোমার। এই দাও সেই দাও, শুধু আমার হাসির জন্য। শেষবার যখন ঢাকা গিয়েছিলে বেড়াতে, আমার জন্য চে এর ছবি আঁকা টি-শার্ট আনবে বলে কথা দিয়েছিলে। কিন্তু সবার চোখ ফাঁকি দিয়ে কিনতে পারনি। অনেক কেঁদেছিলে কথা রাখতে পারনি বলে। নিজের প্রতি অভিমানে আমার সামনে পর্যন্ত আসনি অনেক দিন। কিছুতেই বুঝাতে পারিনা তোমায়। তোমার এক কথা, ‘‘কেন কথা দিলাম যদি রাখতে না পারি’’। বোকা মেয়ে, আমি এতটুকুও অভিমান করিনি, শুধু অবাক হয়েছি; এত ভাল তুমি।
২।
এই বোকা তুমি কি জান আমাদের স্বরাষ্টমন্ত্রীও সবার সামনে হাত উচিয়ে কথা দিয়েছিল দেশের আইন শৃঙ্খলার উন্নতি করবে বলে। কথা দিয়েছিল দেশ থেকে সন্ত্রাস নির্মূল করবে, জনগনের জানমালের হেফাজত করবে। তুমি কি জান আজো সাগর-রুনিরা বেডরুমেও খুন হয়, আজো রাতে ঘর হতে বেড়োতে পারিনা ছিনতাইকারীদের ভয়ে। পথে ঘাটে দিনেও নিরাপদ নয় আমাদের বোনেরা। কই তাদের তো বিন্দুমাত্র লজ্জা লাগেনা কথা না রাখতে পারার জন্য। তারা তো বেহায়ার মত আজো সবার সামনে দাঁড়ায়। আমি জানি তুমি ভাবতেউ পারনি এতো বেহায়া আমাদের দেশের মানুষ। চল সৃষ্টিকর্তার কাছে হাত তুলে বলি, ওদের যেন ন্যুনতম লজ্জাবোধটুকু তিনি দেন। আমি জানি সৃষ্টিকর্তা তোমার কথা ফেলতে পারবেন না।

