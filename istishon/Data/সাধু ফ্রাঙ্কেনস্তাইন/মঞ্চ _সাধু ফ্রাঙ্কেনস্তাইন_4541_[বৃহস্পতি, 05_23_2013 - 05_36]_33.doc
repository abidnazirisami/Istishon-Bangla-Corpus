মঞ্চ 


একটি মঞ্চের ওপর দৃশ্যায়িত নাটক
নাটকের মূল চরিত্র একটি সত্তা ,
তার বিষয়ে নেই কোনও তথ্য জানা
আছে শুধু একটি সাংকেতিক বাক্য ,
আমি রক্তমাংসের মানুষ হবার যোগ্য
বহু পাপ-পুণ্যের আমি গর্বিত জনক |
নাটকের মহড়ায় হচ্ছে শুধু ভুল
ক্লান্ত হল সত্তা, দিতে ভুলের মাশুল ,
ভালোবাসা কিংবা পরোপকারের অঙ্কের মাঝে
সস্তা সংলাপের আর চরিত্রের বাহুল্যতা ,
রূপকারের নির্দেশে নকল সাজ সেজে
নাটকের পরিচালকের পরিচয়ই আজ অজানা |
স্বার্থপরতা আর লোভের মাঝে পড়ে
মূল চরিত্র যেন আজ নাটকের খলনায়ক ,
সত্যমিথ্যার হিসেব কষতে গিয়ে
হারিয়ে গেল ভালমানুষের অবয়ব ,
শেষ অঙ্কের শেষ সংলাপে এসেও
শেষ হয় না প্রহসন
প্রলোভিত মঞ্চের ঠুনকো আসরে |

