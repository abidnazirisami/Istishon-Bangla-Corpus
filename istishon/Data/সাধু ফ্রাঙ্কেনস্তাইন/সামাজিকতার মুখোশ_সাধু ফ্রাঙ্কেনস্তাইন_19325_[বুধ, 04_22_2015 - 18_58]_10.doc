সামাজিকতার মুখোশ


নেমেছে আঁধার পৃথিবীর বুকে , শুনশান নীরবতা
প্রদীপ জ্বালায় মিটমিটিয়ে নিশাদলের ধারা ,
একটুদূরেই জ্বলছে ওই ল্যাম্পপোস্টের আলো
এরই মাঝে একা পথে একলা লাগে ভালো ।
একা আমি শূণ্য হাতে , ভবিষ্যতের পথে
কী আর হবে এসবকিছু মনের মাঝে পুষে ?
তোমার সবাই ঠাট্টা করো , হয়তো পাগল ভাবো ,
মনে রাখলে বাড়বে ব্যাথা , অভিমান হবে আরো ।
সামাজিকতার প্যাঁচে পড়ে শেষ হয়েছে ছন্দ ,
হিসেব কষে শেষ করেছি জীবনের সব অঙ্ক ।
তারচেয়ে বরং পথচলা হোক জগত্সংসার ছেড়ে
বাড়িযেছি পথ সামাজিকতার অনেকখানি দূরে ,
তোমরা সবাই সামাজিক জীব , থেকো অনেক ভালো
মুখোশ কারো পড়বে না খসে , ভালো করেই জানো ।

