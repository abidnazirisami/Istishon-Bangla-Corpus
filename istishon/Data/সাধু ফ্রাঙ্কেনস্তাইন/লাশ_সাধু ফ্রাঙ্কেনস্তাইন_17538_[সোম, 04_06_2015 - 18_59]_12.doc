লাশ


রাতের শেষ ট্রেনটি ছেড়েছে
শুনশান নীরবতাকে চাপা দিয়েছে হুঁইসেলের শব্দ ,
রাতের প্রহরী কুকুরগুলো আর্তনাদ করেই যাচ্ছে
রক্ত হিম করে দিচ্ছে ওদের একেকটা গর্জন ।
ওই দূরে একটা আলো দেখা যায়
হ্যাঁ , লণ্ঠন । কেউ আসছে এদিকে ,
আলোটা নিভে গেলো একটুখানি এগিয়ে
মনে করালো মানুষের প্রাণস্পন্দনকে ।
রাত গভীর হচ্ছে , গাঢ় হচ্ছে অন্ধকার
হিংস্র কুকুরগুলোও থেমে গিয়েছে ,
রাস্তায় নেমে আসে অমানবিক নীরব পর্দার আড়াল
একটু সামনেই , ওখানে , একটা লাশ পড়ে আছে ।

