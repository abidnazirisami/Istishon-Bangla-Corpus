নেতিবাচক


 চাঁদটাকে আর ভালো লাগে না
জোছনায় করি না আর অবগাহন ,
অমানিশার আলিঙ্গনে হারিয়ে যাই
তারার দেখানো পথে চলতে চাই না ।
অবসাদের নিদ্রায় চোখ বুজে আসে
নীরবে হৃদপিণ্ডে ঘটে যায় রক্তক্ষরণ ,
মৃত্যুর খুব কাছে গিয়েও ফিরে আসি
মৃত্যুকে অসহায় ছাড়া কিছু মনে হয় না ।
অনুভূতি ভোঁতা হয়েছে অশ্রুর অভাবে
অশ্রুও এখন ভয়ে ঝরে পড়ে না ,
পশুত্ব নামক অঙ্গার সব শুষে নিয়েছে
ভেতরের জাগ্রত দানবটা অশ্লীল অট্টহাসে ।
সবাইকে আজ ঘৃণা করতে চাই
নেই কোন দুঃখ , কোন বেদনা ,
ভালোবাসাকে কৌতুক বলে উড়িয়ে দেই
নিঃসঙ্গতার আনন্দে হাসি সূর্যালোকের শেষে ।
দিনের আলোয় মানুষটা আজ পুরোই নেতিবাচক
দিনের শেষে আঁধার রাতে সেই দুনিয়ার শাসক ,
জীবনযুদ্ধে পরাজিত , তবুও নেই হতাশা
নিজের প্রতি বিশ্বাস আছে , আছে ভালোবাসা ।

