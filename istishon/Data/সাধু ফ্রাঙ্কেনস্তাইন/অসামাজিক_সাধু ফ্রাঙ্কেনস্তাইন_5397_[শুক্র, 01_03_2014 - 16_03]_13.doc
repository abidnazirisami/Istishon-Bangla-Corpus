অসামাজিক


 নিয়ম গড়ে , নিয়ম ভাঙে নিত্যনতুন দিন
মানুষ তুমি , তোমায় ছাড়া সবই অর্থহীন ,
সামাজিকতার দোহাই দিয়ে আটকে রাখো কাকে ?
আমি তো এক অমানুষ আজ তোমার দলের কাছে ।
তুমি এখন সবার মাঝে আদর্শ আর নামী
কিন্তু ভেতরের খবরটা তো শুধু আমি জানি ,
অসামাজিক খেতাব এল , সাথে একরাশ অপমান
তোমার সাথে আমার রাজ্যের বিস্তর ব্যবধান ।
মুখোশধারী মানুষ তুমি পরে সমাজের লেবাস ,
আত্নসম্মানে অটল থেকে ত্যাগ করলাম সমাজ ।
অভিনয় তুমি করতে পারো , এটা তোমার মঞ্চ
সবাই আজ তোমায় মাথায় তুলবে , তারা যে অন্ধ ,
জীবনের জানা অর্থটাযে বদলে গেছে হঠাত্‍
তোমার নিয়ম , তোমার রাজ্য , সবই যে তোমার ।
মুখোশধারী মানুষ তুমি পরে সমাজের লেবাস ,
আত্নসম্মানে অটল থেকে ত্যাগ করলাম সমাজ ।
বদলে যায় সবকিছু পরিবর্তনের চাকায়
তোমার নিয়মও হারিয়ে যাবে একদিন অজানায় ,
ঠুনকো এ সমাজে আর পেতে চাই না স্থান
অসামাজিক খেতাবে আজ খুশি মনটা আমার ।
মুখোশধারী মানুষ তুমি পরে সমাজের লেবাস ,
আত্নসম্মানে অটল থেকে ত্যাগ করলাম সমাজ ।

