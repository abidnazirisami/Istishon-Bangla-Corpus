পঙ্গুবাহনে এগোবে দেশ


আমি আসলে জানতে চাই তারা আমাদের কী বানাতে চাইছে ! একটার পর একটা অবিচারমূলক সিদ্ধান্ত আমাদের ওপর চাপিয়ে দিয়ে পঙ্গু করতে চাইছে ?
যেখানে সিনিয়ররা চোখের সামনে ভালো বিষয়গুলো বাগিয়ে নিয়ে গিয়েছে , সেখানে এবছর আমরা হাহুতাশ করছি । শান্তিপূর্ণ আন্দোলন করেও পুলিশের লাঠি , বুটের আঘাতে রক্তাক্ত হয়েছি । তবুও ন্যায্য অধিকার পাই নি । গতবছর ঢাবিতে প্রতি আসনের বিপরীতে পরীক্ষার্থীর সংখ্যা ছিলো ৭০এর বেশি কিন্তু এবছর সেসংখ্যা ৪০এর নিচে ।
বেসরকারি বিশ্ববিদ্যালয়গুলোর গলাকাটা টিউশন ফি'র পরেও সাড়ে সাত শতাংশ ভ্যাট আরোপের মতো অদূরদর্শী সিদ্ধান্ত চাপিয়ে দেওয়া হলো কিছু না ভেবেই । সেটার বিরুদ্ধে আন্দোলনে অংশ নেয়া শিক্ষার্থীদের ওপর গুলি ছুঁড়তেও তারা দ্বিধা করলো না ।
আমাদের মাঝে অনেকেই আইবিএতে পড়াশোনার স্বপ্ন দেখে । গতবছর সেখানে সুযোগ না পেয়ে পুরো একটা বছর খেটে গিয়েছে এবার স্বপ্নকে বাগিয়ে নিতে । কিন্তু তাদের সিদ্ধান্ত এখানেও চীনের প্রাচীর ! আইবিএতে দ্বিতীয়বার ভর্তি পরীক্ষা দেওয়া যাবে না এমন সিদ্ধান্ত নেওয়া হলো এবং সেটা পরীক্ষার মাস দেড়েক আগে । কি অসাধারণ !
বাংলাদেশ কি শিক্ষা ছাড়া এগিয়ে যাবে ? জাতীয় বাজেটে শিক্ষাক্ষেত্রকেগুরুত্ব না দেওয়া , বুয়েটের ভর্তি পরীক্ষায় নৈর্ব্যক্তিক না রাখা , ক্যালকুলেটর নিষিদ্ধ করে দেওয়া....আর কতদূর গিয়ে থামবে এমন অবিচার ? বারবার শিক্ষার্থীদের মনোবলে লাথি মেরে , মানসিকভাবে দুর্বল করে তারা দেশকে এগিয়ে নিয়ে যাবেন ! কীভাবে সেটা হয়তো তারাই ভালো জানেন । শিক্ষার্থীরা একটি জাতির বাহক । এখন একটি পঙ্গু বাহক জাতিকে কতদূর টেনে নিয়ে যাবে সেটা হয়তো সময়ই বলে দিতে পারবে । কিন্তু এভাবে চলতে থাকলে আমাদের বাংলাদেশের ভবিষ্যত্ যে খুব বেশি হুমকির মুখে যাচ্ছে সেটা কি তারা জানেন না ? জানতে চান না হয়তো ।
চুলোয় যাক শিক্ষাব্যাবস্থা! আমরা অসহায় গিনিপিকেরা হারিয়ে যাই , তাদের অসাধারণ নিয়মগুলোর চাপে পিষ্ট হয়ে যাই !

