অভিসার


 রাত বাড়লেই তুমি চলে এসো আমার কাছে
গল্প জমিয়ে রেখেছি তোমায় বলব বলে ,
এসেই এক চিলতে হেসে পাশে বসে পড়বে তুমি
আর তখন তোমার চুলে আমি বিলি কেটে দিব ।
খানিকটা অভিযোগ , বকাঝকা আর অভিমানী কথা
বলতে বলতে তুমি একেবারে হাঁপিয়ে উঠবে ,
আর আমি তখন শুধু হাসবো
আর তোমার মায়াবী চোখের দিকে তাকাব ,
তুমি আবার তোমার সেই হাসি হেসে একটাই কথাই বলবে , 'দুষ্টু' ।
একটু পরেই কফির মগ হাতে নিয়ে যাব বারান্দায়
সেখানে আমাদের অভিসারের সবকিছু আয়োজন করা ,
বেতের চেয়ার পাতা থাকবে , সামনে ছোট্ট একটা টেবিল
পাশাপাশি বসব দুজন , হারাব জোছনাবিহারে ।
কফি শেষ হয়ে আসবে , থাকবে না নজর সেদিকে
শুধু তোমার আর আমার পরস্পরের দিকে প্রেমের দৃষ্টি ,
আমার কাঁধে মাথা রাখবে , হয়তো ঘুম আসবে তোমার
আর সে সুযোগেই তোমায় আমি জড়িয়ে ধরব , ভালোবাসার নিদর্শনে ।
রাত বাড়লেই চলে এসো তুমি আমার কাছে ,
নতুন করে ভালোবাসব , সাজাব নতুন সাজে ।।

