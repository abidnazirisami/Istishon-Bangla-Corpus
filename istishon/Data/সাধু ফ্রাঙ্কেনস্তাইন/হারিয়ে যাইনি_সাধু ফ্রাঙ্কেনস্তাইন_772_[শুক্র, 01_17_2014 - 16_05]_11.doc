হারিয়ে যাইনি


 আজ একটা কবিতা লিখতে খুব ইচ্ছে করছে
ইচ্ছে করছে মহাকবি হয়ে মহাকাব্য লিখে ফেলি ,
কিন্তু খাতা খুলে বুঝলাম তোমায় মনে পড়ছে
মনে হলো তোমায় সামনে বসিয়ে তোমার কথা লিখি ।
কিন্তু ভাঙা কাঁচের মতো বিচুর্ণ এ মনটাতে
তুমি নামক বিরাজমান সেই স্পন্দনটা ,
অনেকদিন ধরেই শান্তিতে ঘুমিয়ে আছে
সেটার ঘুম আর ভাঙাতে চাই না কোনোমতে ।
তুমি কী ভেবেছিলে তোমাকে হারিয়ে
হারিয়ে যাব আমিও গহীন অরণ্যে ?
আরও কী ভেবেছিলে তোমার শূণ্যতায়
নিজেকে জড়িয়ে নেব অভিশপ্ত জীবনে ?
যদি তুমি এ ভাবনা ভেবে আনন্দ পাও
তাহলে বলি তুমি আমাকে কখনোই চিনতে পারনি ,
ভুলতে পারিনি আমি তোমার ভালোবাসা
পারিনি ভুলতে তোমার কঠোর নিষ্ঠুরতাও ।
তোমায় হারিয়েও হারিয়ে যাইনি আমি
তোমায় মনে রেখেই এগিয়ে যাচ্ছি ,
কবিতা লিখে যাচ্ছি আঘাতের অনুপ্রেরণায়
আরও এগিয়ে যেতে চাই , যদি থাকেন পাশে অন্তর্যামী ।

