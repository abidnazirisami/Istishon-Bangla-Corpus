ক্ষুদ্র আমি


বলেছিলেন রবীন্দ্রনাথ
সিন্ধুপারের বিদেশিনীকে চেনে ,
নজরুলের কল্পনা ভাসে
ঘুমঘোরে প্রিয়ার আগমনে ।
জীবনানন্দের বনলতা সেন
দিয়েছিলো দুদন্ড শান্তি ,
হাজার বছরের প্রেমের কবিদের
বিষয়ের বালাই একটিই ।
থাক কবিদের কবিতার কথা
থাকে পড়ে তাদের ভাবনা ,
নই কবি তাদের মতো
নই আমি সবজান্তা ।
বলবো তোমায় আমার কথা ,
যেভাবেই চায় মনটা ।
ক্ষুদ্র আমি তোমার মাঝেই
পৃথিবীটাকে খুঁজি ,
আর তুমিই আমার অসম্ভবে
সফলতার পুঁজি ।

