তোমার জন্য ছড়া


তোমার মাঝে বেঁচে থাকার রসদ খুঁজে পাওয়া
দেখলে তোমায় মনে বহে উথালপাথাল হাওয়া ,
তুমি আমার জীবনস্রোতের তুমুল ঝড়ো গতি
ইচ্ছে করে তোমায় নিয়ে দূর অজানায় হাঁটি ।
তোমার মাঝেই শুরু আমার , শেষটা তোমায় দিয়েই
দিবানিশি কাটে আমার তোমার কথা ভেবেই ,
লক্ষকোটি তারার মাঝে চাঁদটা তুমি আমার
ভেঙে দিও না মনটা আমার , পথ পাবো না ফেরার ।
দুঃখগুলো নিলো ছুটি তুমি এলে বলে
স্বপ্ন নিয়েই পেলাম দেখা , তুমি আমার হলে ,
ভালোবাসা আমার তুমি , একজীবনের প্রেম
সারাজীবন চাই তোমায় , সাজাবো সুখের ফ্রেম ।

