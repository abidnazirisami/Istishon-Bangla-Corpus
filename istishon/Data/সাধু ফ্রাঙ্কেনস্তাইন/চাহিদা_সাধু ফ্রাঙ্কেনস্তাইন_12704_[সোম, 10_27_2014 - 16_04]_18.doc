চাহিদা


 এই মেয়ে ,
তুমি তো জানো না ,
তোমারই মাঝে আমার জীবনের দুটি চাকা
হঠাৎই পায় গতি ।
তোমার ওই হাসির মাঝে
শতশত গোলাপের বাগান ,
সেজে ওঠে নতুন সাজে
আর আমি হারাই অজানাতে ।
জীবন তো আর চলে না
জীবনের পুরনো নিয়মে
ঘটে যায় তোমার মাঝেই ,
লক্ষকোটিবার আমার মরণ
ভেসে যাই তোমার চোখে ।
এই মেয়ে ,
তুমি কি জানো না ?
এই আমি তোমার জন্যে বেঁচে উঠি ,
শুধু ভালোবাসবো বলে
তোমাকে দিয়ে আমার সবই ।
হাতড়ে ফিরি লক্ষ্য আমার
তোমার মনের সেই স্থানে ,
দিশেহারা ক্লান্ত আমি
মিশে যাই সর্বাঙ্গে তোমার ।
জীবন চলতেই হবে ঠিকভাবে
ফিরে আসতেই হবে তোমাকে ,
এখানটায় আজ চাহিদার স্রোতধারা ;
সেগুলো শুধু তুমিই পারবে মেটাতে ।

