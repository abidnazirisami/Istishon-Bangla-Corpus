স্বর্গধ্বংসের উত্‍সব


 তোমাদের স্বর্গ নরকতুল্য
নিজের ধ্বংসের স্থান ,
তাইতো আমি ঘৃণা করি
তোমাদের আনন্দ , সবগুলো প্রাণ ।
হয়েছিল এক অজানা ভুল
এসেছিলাম তোমাদের মাঝে ,
ইচ্ছে ছিলো হবো আপন
সঁপে দিবো মন সবার কাজে ।
ভুল ভাঙলো এক নিমিষেই
অপমৃত্যু হলো স্বপ্নের ,
পারা হলো না টিকে থাকা
অপ্রিয় হলাম তোমাদের ।
সেই তোমাদের স্বর্গ ছেড়েছি
দিয়েছি পাড়ি একার সমুদ্রে ,
হয়তো সামনে বিস্তর মরুভূমি
তবুও তৈরি একাই এগোতে ।
নিজের পৃথিবী গড়বো নিজেই
হবে না প্রয়োজন তোমাদের ,
জীবনযুদ্ধ একদিন করবো জয়
সেদিন দেখব তাকিয়ে ,
উত্‍সব হবে সেই স্বর্গ ধ্বংসের ।।

