ফিক্সিং এবং আশরাফুল_ আমরা তোমার পাশে আছি , আশরাফুল


ম্যাচ ফিক্সিং এর পুরোটা দায় কখনই একজনের হতে পারে না । মোহাম্মাদ আশরাফুল , বাংলাদেশের ক্রিকেটের প্রথম সুপারস্টার । আগে আমরা বিশ্বাস করতাম আশরাফুল ভালো খেললেই দল জিতবে , তখন সাকিব , তামিমের দাপট ছিল না । তার কথা শুনে মনে হয় সে খুবই সরল একটা ছেলে । আজকে প্রথম আলোতে উৎপল শুভ্র'র লেখাটি পড়ে আমার কয়েকটা প্রশ্ন মাথায় আসল ।
যে অধিনায়ক থাকাকালে ম্যাচ পরবর্তী সংবাদ সম্মেলনে ম্যাচ হারার কারণ বলতে গিয়ে কথা গুছাতে গিয়ে অনেকবার আমতা আমতা করত , সে কিভাবে ৮-৯ বছর আগের ম্যাচের কাহিনী এত সূক্ষ্মভাবে বর্ণনা করল ?
আর আমরা এখনো কোনভাবেই সরাসরি তার বক্তব্য পাইনি । কিভাবে নিশ্চিত হওয়া যায় যে , এগুলো তার মুখ থেকেই এসেছে ?
৮-৯ বছরের আগের ফিক্সিং'র ঘটনা তখন কোন আলোচনায় আসল না , ভারতের শ্রীশান্ত আটক হবার পরেই কেন আইসিসির মাথাব্যথা হল ?
তাও আবার ভারতের বিপক্ষে ম্যাচের বিরুদ্ধেই কেন অভিযোগ আসল ?
জানিনা আশরাফুলের ভাগ্যে কি ঘটবে । তবে যে উৎপল শুভ্র আশরাফুল বন্দনায় মুখর ছিল , সেই কেন নিজের দেশের খেলোয়াড়েরে বিপক্ষে গিয়ে এতকিছু লিখল ? আর যেই প্রথম আলো দেশের গুরুত্বপূর্ণ বিষয়গুলো নিয়ে এতদিন চুপ ছিল , দেশের সম্মানহানিকর একটি বিষয় এত ফলাও করে কেন একটা কলাম ছাপাল ; তাও আমার জানা নেই ।
হয়তো আশরাফুলের শাস্তি হবে , অনেকেই তাকে গালি দিবে এখনকার মত । বাংলাদেশের ক্রিকেটেও পড়বে ফিক্সিং'র কালিমা ।
তবে আমাদের উচিৎ আমাদের দেশের তারকা ক্রিকেটারের পক্ষে থাকা । আমাদের উচিৎ মনে রাখা তার ১০০ ,১৫৮ , ১৩৬ ,১৯০ এবং আরও অবদান । আশরাফুল , খুব কম মানুষই হোক ; তবুও আমরা তোমার পাশে আছি । 

