ফিরে এসো


 তোমার ঘরে বাস্তবতা গলাকাটা লাশ
সেখানে তীব্রভাবে রক্তক্ষরণ করেছে গ্রাস ,
তোমার কাছে ভালোবাসা আগুনে পোড়া মৃতদেহ
তার গভীর থেকে গভীরে ক্ষত আর দগ্ধের চিহ্ন ,
এসিডে ঝলসে যাওয়া মুখের মত তোমার হৃৎপিণ্ড
তা থেকে অবিরত ছড়িয়ে পড়ছে বিকট দুর্গন্ধ ।
রক্তকণিকাগুলো আজ পৈশাচিক উল্লাসে মত্ত
দান করেছে জীবন নিয়ে ঘৃণ্য ধারণার জন্ম ।
তোমার আদর্শ নাকি চে গুয়েভারার মত স্বাধীনচেতা !
এই কি তোমার সেই আদর্শের বাস্তব নমুনা ?
যেখানে স্বজনের অধিকার নিয়ে তুমি খেল কানামাছি
ফেলে দাও পুরনো খেলনার মত আসলে তোমার ক্লান্তি ,
তোমার আছে অনুভূতি ছেঁড়া কাগজের মত
ইচ্ছে হলেই দুমড়ে মুচড়ে ডাস্টবিনটায় ফেল ।
Everything is like a puppet show to you ,
Please, start something better and new .
শেষমেশ একটি কথাই বলব আজ তোমায়
কাছের মানুষ ছাড়া জীবনে তুমি হবে অসহায় ,
ফিরে এসো আবার ঝেড়ে ফেলে সস্তা মোহ , আবেগ
যদি আর না আসো ফিরে , থাকবে দায়ী তোমার বিবেক ।।

