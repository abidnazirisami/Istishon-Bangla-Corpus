কারিগর


 তুমি যে আকাশচুম্বী দালানে বাস কর
কখনো কি চেয়েছ জানতে ,
কারা তোমায় এনে দিয়েছে শান্তির নীড়ে ?
যে রাস্তা দিয়ে তুমি হেঁটে বেড়াও
হাঁটার সময় কি একবারও মনে হয়নি ,
কারা তোমাকে দিয়েছে পায়ে চলার সুযোগ ?
কখনো কি সে কারিগরদের চিনতে চেয়েছ ?
যারা তোমায় দিয়েছে একটি রাজকীয় জীবন ।
সে কারিগরেরা চায়না তোমার কাছে কিছুই
শুধু চায় তোমার একটু ভালো ব্যাবহার ,
আর তাদের কঠোর পরিশ্রমের ন্যায্য মূল্য ।
কিন্তু তারা তোমার কাছে এতটুকুও পায় না
তাদের পরিশ্রমের বিনিময়ে তারা পায় শুধুই তিরস্কার
আর বিত্তবানের দামী পাদুকার কঠিন আঘাত
এই কি তবে মানবতার বিজয়ের চরম ফসল ?
নাকি সাম্যবাদের মুখোশের আড়ালে উচ্চমার্গীয় কৌতুক ?
এ কৌতুকেরও তো শেষ রাস্তা অবধারিত
কারিগরেরা উঠেছে জেগে পাওনা আদায়ের নেশায় ,
হাতুড়ি শাবল হাতে নিয়ে তাদের সংগ্রামে
হতে হবে জয়ী দিন বদলের আহ্বানে ।।
বিদ্রোহী কবি , সাম্যবাদী কবি , আমাদের জাতীয় কবি , কাজী নজরুল ইসলামের জন্মদিন আজ ।
তিনি আমাদের প্রতিবাদের ভাষা শিখিয়ে গিয়েছেন , দিয়েছেন জেতার অনুপ্রেরণা । শ্রমিকের অধিকার নিয়ে তিনি কথা বলেছেন অনেকবার । তাই , তাঁর প্রতি ক্ষুদ্র শ্রদ্ধা ।
সকল শ্রমিক , কারিগরদের প্রতি বিনম্র শ্রদ্ধা রইল । তাদের জয় হোক সবসময় ।
কবি , তোমায় সালাম ।

