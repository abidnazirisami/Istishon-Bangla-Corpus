বাংলা ভাষায় বিষ ঢালা বন্ধ করুন___


অ আ ক খ আমাদের বাংলা বর্ণমালা । যাকে আপন করে পাবার জন্য এক আন্দোলনের সৃষ্টি হয়েছিলো ।যা ভাষা আন্দোলন নামে পরিচিত । রক্তের বিনিময়ে আমরা পেয়েছিলাম মায়ের মুখের ভাষায় কথা বলার স্বাধীনতা ।
আজ ভাষা আন্দোলনের কোন দিবস নয় ।তাহলে কেন আজ এ প্রসঙ্গ ?
মা' কে মা ডাকতে যেমন কোন দিনক্ষণ লাগেনা তেমনি ভাষার কথা বলতেও কোন দিবসের প্রয়োজন পড়ে না ।
একটা দেশের সংকৃতি বিকাশ লাভ করে লেখকদের নানা লেখার মাধ্যমে । কবিদের কবিতার ছন্দের ছোঁয়াই সংকৃতির বিলিন হতে থাকা রুপ গুলো আবার প্রাঞ্জল হয়ে ওঠে । পত্র পত্রিকায় বিভিন্ন লেখনির মাধ্যমেও হওয়ার কথা কিন্তু রাজনৈতিক হট খবরের চাপে সে আশা খুবই ক্ষীণ ।
বাংলা সংকৃতি চর্চায় মিডিয়ার গুরুত্ব অপরিসীম ।নাটক, গানের মাধ্যমে এর বিকাশ দ্রুত লাভ করার কথা থাকলে এখন হিতে বিপরীত হচ্ছে ।বর্তমানে যে ধারার নাটক তৈরি হচ্ছে অর্থাৎ নাটকে যে ভাষা ব্যাবহার করা হচ্ছে তা সত্যিই বাংলা ভাষার অপমান ছাড়া আর কিছু নয়।কেন বলছি ,দাঁড়ান একটু ব্যাখ্যা করে বলি...
বিনোদনের জন্য প্রায় সব ধরনের দর্শক এই নাটক আর গানের পিছনে যথেষ্ট সময় ব্যয় করে ।মুরুব্বি টাইপের লোকজন শুধু মাত্র বিনোদনের জন্য এই নাটকের পিছনে সময় পার করলেও এর ক্ষতিকর সাইডটা এসে পরে আমাদের স্কুল কলেজে পড়া ছেলে মেয়েদের উপর।যাদের উপরই ভাষা চর্চার দায় বর্তায় । কারন ভাষা চর্চা কিন্তু বুড়ো বুড়িদের দিয়ে হয় না । তরুণ যুব সমাজই এই চর্চার কর্ণধার ।
মশারাফ করিম আমার প্রিয় একজন অভিনেতা। দারুন অভিনয় করে :চিন্তায়আছি: ।সবার কাছেই মনে হয় খুবিই প্রিয় তাই না :লইজ্জালাগে: ? তাকে নিয়ে প্রবাশিদের অবশ্য অনেক বিতর্ক রয়েছে। বিভিন্ন নাটকে নাকি তিনি ধর্ম এবং প্রবাশিদের নিয়ে কুটুক্তি মুলক বাক্য ব্যাবহার করেছেন ।সে যাই হোক, আমার আজকের লেখার বিষয়বস্তু তা নয়।
নাটক গানে যে ভাষা ব্যবহার করা হয় তারিই প্রভাব কিন্তু সমাজে পড়ে। যেমন আমাদের এখনকার সাংসদ মমতাজ বেগম গান নিয়ে এসেছিলেন "ফাইটা যায় ওরে বুকটা ফাইটা যায়" বখাটেরা কোন মেয়েকে একা রাস্তায় দেখলেই বলতে শুনেছি ফাইটা যায় ওরে বুকটা ফাইটা যায় । তারপর একটা নাটকে ছিল "ছি ছি বন্ধু তুমি এত খারাপ " মেয়ে প্রেম পত্তাক্ষান করার পর ছেলে ওই মেয়েকে বলতো ছি ছি বন্ধু তুমি এত খারাপ
আমার প্রেম পত্তাক্ষান করলা?অনেক দিন এই রেশ যুব সমাজের মধ্য ছিল ।
ইদানিং আপনারা হয়ত খেয়াল করবেন কিছু বাংলা শব্দের বিকৃত রুপ আমাদের দেশে অল রেডি চালু হয়ে গেছে । যেমন -কেন ? এই কথাটা লিখছে কিনু । তোমার কে লিখতে বলায় লিখছে তুমার । মারালচে রে...এ সব কথা আমাদের বাংলা ভাষাতে কোনদিনই ছিল না । তা হলে প্রশ্ন এসব বিকৃত বাংলা শব্দ আসলো কোথা থেকে ? প্রথমে আমি ভেবেছিলাম মনে হয় বানান ভুল করে লিখছে । কিন্তু কিছু জনপ্রিয় ফেসবুক পেইজে এই টাইপের বাংলা বিকৃত ভাষা চরম ভাবে ব্যবহার হচ্ছে । যেমন "রেডিও মুন্না" নামক এক ফেসবুক পেইজে । তারপর "কেউ আমারে মাইরাফালা" পেইজে । এরকম আরও অনেক পেইজে এই বাংলা বিকৃত ভাষার ট্রেনিং দেয়া হচ্ছে । যার সুতপাত করেছে আমাদের অভিনেতা মশারফ করিম সেকান্দার বক্স নামক নাটকে । মশারফ ভক্তদের মনে আঘাত লাগলে আমি আন্তরিক ভাবে দুঃখিত । আমি কাউকে এখানে দোষী করতে চাইনা ।
ইদানিং নাটকে কিছু অভিনেত্রীর আবির্ভাব ঘটেছে । যারা রীতিমত বাংলা ভাষার উপর নির্যাতন শুরু করেছে । মুখে পান চিবিয়ে চিবিয়ে কথা বললে যে রকম শোনায় তাদের বাংলা বলার কায়দা ঠিক সেরকম । তাদেরকে ফলো করতে গিয়ে আমাদের দেশের প্রায় সব তরুণীরাই এখন ঐ স্টাইলে কথা বলা শুরু করেছে।তাদের কথা বুজতে গেলে হয় আপনাকে ভাষা বিশেষজ্ঞ হতে হবে অথবা লিপ রিডিং জানতে হবে । আফসোস !!! কিছু দিন আগে এক অভিনেত্রীও নামকরা টি ভি নাট্য পরিচালক মোস্তফা সারোয়ার ফারুকির বিরুদ্ধে অভিযোগ সরূপ বলেছিলেন, তিনি তার নাটকে যে ভাষা ব্যবহার করেন তা বাংলা ভাষা নয় বরং বাংলা ভাষার বিকৃত রুপ যা বাংলা ভাষার জন্য হুমকি স্বরূপ ।
দুঃখের সাথে বলতে হচ্ছে আমাদের প্রতিবেশী দেশ ভারতের কলকাতার যে নাটক বা ছিনেমা তৈরি হয় তাতে আপনি বাংলা ভাষার মিশ্রণ দেখতে পাবেন না একদম খাঁটি বাংলা। তারা আছে তাদের শিকড় নিয়ে । যুগ যুগ থেকে তারা একি বাংলা ভাষার চর্চা করে আসছে । আর আমরা ৫২'র শহীদদের তাজা রক্তের প্রতিদান আজ দিচ্ছি কি ভাবে? ভেবেছেন কি ? ভাবুন...
অথচ এসব টি ভি বাক্তি বর্গকেই ভাষা দিবসের দিনে অ আ ই ঈ ছাপানো পাঞ্জাবি পরে বাংলা ভাষার গুণকীর্তন করতে দেখা যায় ।বাংলা ভাষা চর্চাই এই কি তাদের অবদান ??? বাংলা ভাষার মধ্যে তিলে তিলে যে বিষ তারা ঢালছে এই দায় কি তারা কোনদিন এড়াতে পারবে???

