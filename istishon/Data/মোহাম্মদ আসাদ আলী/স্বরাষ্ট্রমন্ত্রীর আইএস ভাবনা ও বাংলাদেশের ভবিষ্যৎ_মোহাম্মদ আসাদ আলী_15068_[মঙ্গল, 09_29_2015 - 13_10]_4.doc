স্বরাষ্ট্রমন্ত্রীর আইএস ভাবনা ও বাংলাদেশের ভবিষ্যৎ


স্বরাষ্ট্রমন্ত্রীর সাম্প্রতিক বক্তব্য হচ্ছে- বাংলাদেশে আইএসের অস্তিত্ব নেই। না থাকলে তো ভালোই। তাহলে আর চিন্তা কী? আসেন একটা গল্প শোনা যাক।
এক বন্ধু অপর বন্ধুকে বলছে- বলতো তিন?
- কেন?
- আরে বল না, বলতে বলেছি বল।
- আচ্ছা, তিন।
- তোর পাছায় ফুটাব পিন।
এ কথা শুনে দ্বিতীয় বন্ধুটি প্রতিশোধ নেয়ার জন্য বলল-
ঠিক আছে, এবার তুই বলতো চার
- চার, একটু ভেবে নিয়ে প্রথম বন্ধুটি বলল।
- তোর পাছায় খাম্বা!
- হে হে হে, এটা কি মিলল?
- আরে শালা মিলুক আর না মিলুক, খাম্বা তো ঢুকল।
মাননীয় স্বরাষ্ট্রমন্ত্রী,
জঙ্গি নাই, জেএমবি নাই, আইএস নাই- এসব বলে আর লাভ হবে না। আপনি হাতে-নাতে প্রমাণ দেখালেও লাভ নাই। কারণ, খাম্বা অলরেডি ঢুকে গেছে।
প্রথমত, বাংলাদেশকে আন্তর্জাতিকভাবে চাপের মুখে ফেলার চেষ্টা চলছে, আ্ইএস আছে কি নাই সেটা তো বিবেচ্য বিষয় নয়। আপনি, আপনার সরকার ইতোমধ্যেই চাপে পড়ে গেছেন। আন্তর্জাতিকভাবে বাংলাদেশ লাল কার্ড খেতে যাচ্ছে। এখান থেকে রক্ষা পাবেন যদি জনগণ আপনার সাথে থাকে, যে কোনো পরিস্থিতিতে যে কোনো বিপদে যদি দেশের কোটি কোটি মানুষ আপনার পাশে দাড়াতে প্রস্তুত থাকে। তেমন কোনো ভরসা কি আপনি পাচ্ছেন?
দ্বিতীয়ত, আপনি যতটা দৃঢ়তার সাথে আইএসকে অস্বীকার করছেন তার বাস্তব ভিত্তি নেই। আইএস বলতে কী বোঝেন? কালো কাপড়ে মুখ ঢেকে কাল পতাকা হাতে রাস্তায় বেরোলেই কেবল আইএস হয়? আইএস এর আদর্শ ধারণকারী মানুষ এ দেশে আগে থেকেই আছে। উপরন্তু ঘটনাক্রমে তাদের সংখ্যা বেড়েছে বৈ কমে নি। তারা শরীরে আইএসের লেবাস না লাগালেও মনে মনে একেকজন পাক্কা আইএসবাদী হয়ে আছেন। অনেক ভালো ভালো পদে বসে থাকা মানুষ আইএসকে সাপোর্ট করছেন। কে আইএস, আর কে আইএস না, তা আপনার দপ্তরে বসে টের পাবেন না। আপনার গোয়েন্দা বাহিনীও হদিস পাবে না। একবার আইএসের সবুজ সংকেত পেলে আপনার পাশের চেয়ারে বসে থাকা মানুষটিও যে ‌'আল্লাহু আকবার' বলে আপনার উপর ঝাপিয়ে পড়বে না তার নিশ্চয়তা নেই। মানুষের ঈমানকে আপনি কীভাবে মোকাবেলা করবেন? আইএস হাদীস-কোর'আনের সাথে মিলিয়ে মিলিয়ে, ইসলামের নাম ব্যবহার করে প্রতিটি পদক্ষেপ ফেলছে। তাদের ভাবসাব দেখলে মনে হবে যেন, বর্তমান পৃথিবীতে তাদের চেয়ে ভালো মুসলিম আর নেই, থাকতে পারে না। বলতে পারেন, কেন ব্রিটেন থেকে, ইউরোপ থেকে মানুষ দলে দলে পরিবার সমেত ইরাক-সিরিয়ার পানে ছুটছে? কী পেয়েছে তারা আইএস- এর কাছ থেকে? কিছুই না, শুধুই চেতনা। ওই চেতনা বাংলাদেশেও আছে, আরও বেশি করে আছে। কাজেই আইএসকে আসতে হবে না, আইএসের কাজ বাংলাদেশী আইএসবাদীরাই করে দিবে। আপনি আর আপনার প্রশাসন কারও কিছুই করতে পারবেন না। পারার কথাও নয়। আপনাদের আন্তরিকতার ব্যাপারে প্রশ্ন তুলছি না, কিন্তু আদর্শের বিরুদ্ধে অস্ত্র দিয়ে বেশি কিছু করা যায় না, এটাও তো সত্য?
এমতাবস্থায়, প্রথম পয়েন্টের মত এ ক্ষেত্রেও সমাধান একটাই- নিজের অবস্থান পরিষ্কার করতে হবে। জনগণকে ঐক্যবদ্ধ করতে হবে। তাদেরকে বোঝাতে হবে, কেন তারা আইএসকে সমর্থন করবে না, কেন তারা আইএসের সন্ত্রাসী কর্মকাণ্ডকে জেহাদী কর্মকাণ্ড মনে করবে না, কেন তারা যে কোনো আন্তর্জাতিক ষড়ন্ত্রকে রুখে দিতে ঐক্যবদ্ধ থাকবে। জনগণকে গরু-ছাগল ভেবে দূরে সরিয়ে রাখবেন না। তাদেরকে শক্তিতে পরিণত করুন। আর সে শক্তিকে পুজি করে লড়াই করুন যাবতীয় অপশক্তির বিরুদ্ধে, সাম্রাজ্যবাদ ও তার দোসরদের বিরুদ্ধে। জনগণের ঐক্যবদ্ধ শক্তির সামনে কোনো আমেরিকা, কোনো ব্রিটেন, কোনো ইজরাইল বা কোনো আইএস টিকবে না। ভিয়েতনাম তার প্রমাণ। কাজেই যা করার দ্রুত করুন, নিজেদের বাচান, জাতিকেও বাচান। তা না করে দু-একদিন পর পর জঙ্গি নাই, জঙ্গি নাই, কেউ নাই, কিচ্ছু নাই- এ জাতীয় মন্তব্য করে যেতে থাকলে কারও পতনই রোধ করা সম্ভব হবে না।

