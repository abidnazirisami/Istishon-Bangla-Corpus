ধর্মব্যবসায়ী ও পশ্চিমাদের ষড়যন্ত্রের যোগফল_ জঙ্গিবাদ (পর্ব ০4)


বন্দুকের নল ঘুরল এবার ইসলামের দিকে
হার্ভার্ডের প্রফেসর হানটিংটন ১৯৯৩ সনে ‘The clash of civilizations?’ নামে যে প্রশ্নটি তুলে দিয়েছেন সেটা ছিল খুবই বাস্তবসম্মত। তিনি তার তত্ত্বে উল্লেখ করেন যে, বিশ্বে শীতল যুদ্ধের সমাপ্তির পরে বিশেষ করে একবিংশ শতাব্দতে রাজনীতিক অথবা অর্থনীতিক ইস্যুর উপর যুদ্ধ হবার আশঙ্কা অনেক কমে এলেও এ যুদ্ধ বাধবার সম্ভাবনা থাকবে বিভিন্ন সভ্যতার মধ্যে। হানটিংটনের মতবাদে পশ্চিমা সভ্যতার সাথে মধ্যপ্রাচ্য এবং মধ্য-এশীয় মুসলিম দেশগুলো, যেগুলোকে বহু আগেই ‘ক্রিসেন্ট অব ক্রাইসিস’ নামকরণ করা হয়েছিল, এ দু’য়ের মধ্যেই এ সংঘাত হবে। স্মরণ থাকে যে, ইসলাম আবির্ভাবের প্রায় পাঁচশ’ বছর পরে দু’শ’ বছর প্রত্যক্ষভাবে ক্রুসেড এবং ইসলাম আবির্ভাবের পর থেকেই প্রায় দেড় হাজার বছর ধরে পরোক্ষভাবেই দুই সভ্যতার সংঘাত চলছে। হানটিংটনের তত্ত্ব সে ঐতিহাসিক সত্যকেই মনে করিয়ে দেয়। আরো উল্লেখ্য যে, বিগত শতকে বিশ্বজুড়েই মুসলিম জনগোষ্ঠীর ধর্মীয় চেতনার মধ্যে অভূতপূর্ব জাগরণ ও সম্প্রসারণ ঘটেছে যদিও সেই ধর্মটি প্রকৃত ইসলাম নয়।
হানটিংটন বলেছেন, সমাজতন্ত্রের পতনের পর একটি সভ্যতার সংঘর্ষ অবশ্যম্ভাবী যেখানে ইসলামের বিরুদ্ধে পাশ্চাত্য সভ্যতার মুখোমুখি অবস্থান। কারণ কোনো ধর্মেই পূর্ণাঙ্গ জীবনব্যবস্থা নেই। সার্বভৌমত্বসহ রাষ্ট্র পরিচালনার যোগ্যতাসম্পন্ন ধর্মীয় বা অধর্মীয় মতবাদ হিসাবে গণতন্ত্রকে চ্যালেঞ্জ করতে পারে কেবলমাত্র একটি জীবনব্যবস্থা, আর তা হলো ইসলাম। এর আছে উজ্জ্বলতম ইতিহাস ও ঐতিহ্য, সংখ্যায়ও এরা ১৬০ কোটির বিরাট জনগোষ্ঠী, শত শত বছরের বঞ্চনা ও নিষ্পেষণের স্বাভাবিক পরিণতিতে তাদের মধ্যে ধর্মভিত্তিক জাতীয়তাবোধের চেতনাও বেশ দানা বেধে উঠেছে সম্প্রতি। সুতরাং ইসলামি চেতনার ক্রমাগত উত্থানকে যে করেই হোক ঠেকাতে হবে। পশ্চিমা ষড়যন্ত্রকারীরা কাঁটা দিয়েই কাঁটা তোলার ফন্দি করল। তারা মুসলমানপ্রধান দেশগুলোতে বিভিন্ন ইসলামি রাজনীতিক দল ও ধর্মব্যবসায়ী আলেম-মোল্লাদের মাধ্যমে এই জাতিটির ধর্মীয় চেতনাকে জাগিয়ে তুলতে লাগল। উদ্দেশ্য, এই চেতনাকে ভুল খাতে প্রবাহিত করে ইসলামকেই একটি মানবতাবিরোধী, মহা বর্বর ধর্ম বলে প্রতিষ্ঠা করে ফেলবে। এ উদ্দেশ্যেই সৃষ্টি করা হলো জঙ্গিবাদ, তারপর একটা সময়ে এসে সাজানো হলো টুইন টাওয়ার ধ্বংসের নাটক। এরপর থেকেই ইসলামের এই জেহাদি চেতনার নামকরণ করা হলো- মৌলবাদ (Radicalism), কট্টরপন্থা (Extremism), উগ্রবাদ (Fanaticism), জঙ্গিবাদ (Militancy), সন্ত্রাসবাদ (Terrorism) ইত্যাদি।
নিউইউয়র্ক আর পেন্টাগনে হামলার পরের দিন আমেরিকার রাষ্ট্রপতি বুশ এ সন্ত্রাসের হোতা ইসলামি মৌলবাদীদের বিরুদ্ধে ‘ক্রুসেড’ শুরু করবার মতো হুমকি দিয়ে বসেন। তিনি কি জানতেন না ‘ক্রুসেড’ শব্দটি সমগ্র মুসলিম বিশ্বের জন্য কত বেদনাদায়ক এবং উত্তেজক শব্দ? এ শব্দটি খ্রিষ্টান ধর্মাবলম্বীদের দ্বারা মুসলমানদের বিরুদ্ধে যুদ্ধের ঘোষণা এবং পরিচালনার সঙ্গে যুক্ত। এখানে পাঠককে নিশ্চিত হতে হবে যে, কট্টরপন্থী ইভানজিলিস্ট (Evangelist) প্রেসিডেন্ট বুশও ধর্মকে রাজনীতিক স্বার্থে ব্যবহার করেছেন। তার দেশের অধিকাংশ খ্রিষ্টান জনগণ যেন এই যুদ্ধের পক্ষে থাকে সেজন্য তিনি কৌশলে একে ক্রুসেড বলে আখ্যায়িত করেন। তাই বিশ্বনেতারা কিছুটা বাহ্য রাখঢাক রাখলেও সমগ্র বিষয়টি বৃহৎ আঙ্গিকে সাম্প্রদায়িক রূপ নেয়। ১৯৯৩ সন থেকে চলে আসা হানটিংটনের বিতর্কিত তত্ত্বটির কথা বারবার সুধি এবং সাংবাদিক মহলে উচ্চারিত হতে থাকে, এমনকি প্রকাশ্যে না হলেও ভেতরে ভেতরে প্রতিটি মুসলিম দেশকে সভ্যতার সংঘাতের এ তত্ত্ব প্রভাবিত করে তোলে।
৯/১১ এর কয়েকদিন পর (২০ সেপ্টেম্বর) আমেরিকার রাষ্ট্রপতি জর্জ বুশ বিশ্বময় সম্প্রচারিত এক ভাষণে আফগানিস্তানের তালেবান সরকারকে আহ্বান জানান ওসামা বিন লাদেনকে তাদের হাতে সঁপে দেবার জন্য এবং বলেন যে, 
“পৃথিবীর সমস্ত দেশগুলোকে এ মুহূর্তে নির্ণয় করতে হবে- হয় তারা আমাদের সাথে অথবা সন্ত্রাসীদের সাথে” (Either you are with us, or you are with the terrorists)।
 জর্জ বুশের এ উক্তি ইতিহাসের পাতায় লিপিবদ্ধ হয়ে থাকবে, যার বিশ্লেষণ চলবে বহু সময় ধরে। তার এ উক্তি পৃথিবীকে বারবার স্মরণ করিয়ে দেবে একক বিশ্বশক্তি আমেরিকার ক্ষমতার দম্ভকে। ইতোপূর্বেই সরকারিভাবে ওসামা বিন লাদেনকে এ সন্ত্রাসী হামলার হোতা হিসাবে আখ্যায়িত করার কাজটি সম্পন্ন করা হয়েছিল। রাষ্ট্রপতি তার বক্তব্যে আরো আগ বাড়িয়ে বলেন যে, 
‘আজ থেকে যে কোনো দেশকে সন্ত্রাসবাদের ঘাঁটি, প্রশিক্ষণ এবং সাহায্যকারী দেশ হিসেবে সনাক্ত করা হলে সে দেশকে আমেরিকা শত্র“ভাবাপন্ন দেশ বলে মনে করবে।’
প্রচুর করতালির মধ্যে মি. বুশ আরো বলেন, ‘আমাদের এ যুদ্ধ সন্ত্রাসের বিরুদ্ধে, ইসলামের বিরুদ্ধে নয়। এ যুদ্ধ হবে অতি দীর্ঘ সময়ের, এত সহজে এ যুদ্ধ শেষ হবার নয়।’ আমেরিকার কংগ্রেস সেদিন বুশকে দ্বিধাহীনভাবে সমর্থন দেয়। আমেরিকার সশস্ত্র বাহিনীর কমান্ডার-ইন-চিফ, জর্জ বুশ সমগ্র দেশে সশস্ত্র বাহিনীকে প্রস্তুত করে রণক্ষেত্র দক্ষিণ এশিয়ার দিকে পাঠানোর হুকুম জারি করেন। টার্গেট আল-কায়েদা ও তালেবান নিশ্চিহ্ন করা। তিনি ‘আপাতত’ ভুলে গেলেন যে এই আল-কায়েদা আর তালেবান তাদেরই সৃষ্ট, বিন লাদেনও তাদেরই একটি প্রোডাক্ট। ব্রিটেনের লেবার পার্টির রাজনীতিক এবং পার্লামেন্টেরিয়ান রবিন কুক (Robert Finlayson "Robin" Cook, 28 February 1946 – 6 August 2005) গার্ডিয়ান পত্রিকায় মৃত্যুর মাত্র একমাস আগে একটি আর্টিকেলে এই সত্যটি স্বীকার করেন। আর্টিকেলে নামটি ছিল তার সত্যনিষ্ঠতা ও সাহসিকতার বহিঃপ্রকাশ: Al-Qaeda as a product of a western intelligence.
এতে তিনি সুস্পষ্টভাষায় বলেন যে, 
Bin Laden was, though, a product of a monumental miscalculation by Western security agencies. Throughout the 80s he was armed by the CIA and funded by the Saudis to wage jihad against the Russian occupation of Afghanistan. অর্থাৎ, “বিন লাদেনও ছিলেন পশ্চিমা গোয়েন্দা সংস্থাগুলোর একটি পর্বততুল্য ভুল হিসাবের পরিণাম। পুরো আশির দশকে তিনি রাশিয়ার আগ্রাসনের বিরুদ্ধে যুদ্ধ চালানোর জন্য অস্ত্র সরবরাহ পেয়েছেন CIA-র থেকে এবং অর্থ পেয়েছেন সৌদি আরব থেকে।” 
ব্রিটেন যে মুহূর্তে ওসামা বিন লাদেনকে খোঁজার নাম করে আফগানিস্তান তছনছ করছিল তখন ব্রিটেনেরই এক মৃত্যুপথযাত্রী পার্লামেন্ট মেম্বার যে জবানবন্দি দিয়েছেন সেটা আমাদেরকে এই সিদ্ধান্তেই পৌঁছে দেয় যে, USA is a mother of producing Terrorist Groups.
ধর্মব্যবসায়ী ও পশ্চিমাদের ষড়যন্ত্রের যোগফল: জঙ্গিবাদ (পর্ব ০৩)

