কাদের সিদ্দীকি ও আপনার নষ্ট মুক্তিযোদ্ধাদের প্রতি


চলমান দুইহাজার তেরোয় আমি ঊনিশ বছরের এক নিতান্ত মধ্যবিত্ত তরুণ হিসেবে আপনাদের কাছে জানতে চাই যে, আপনারা ঠিক কতগুলো কাগজের নোটের বিনিময়ে সেই মাকে বিকিয়ে দিলেন যে মাকে একাত্তরে বাঁচাবার জন্যে জীবনের মূল্যকে তুচ্ছ করে নয় নয়টি মাসের অবিস্মরণীয় যুদ্ধে অবতীর্ণ হয়েছিলেন ?
কী সেই যক্ষের ধন, কোথায় সে মধুবন, যার লোভে নিজের বোনের সম্ভ্রম হরণকারীদের সাথে হাত মিলিয়েছেন ? কীভাবে সম্ভব হল ? কয় গ্লাস মদের বিনিময়ে আপনারা নিজের বোনের, নিজের মায়ের ক্ষতবিক্ষত লাশের ছবি ভুলে গেলেন? কী সেই মদের নাম ?
আমি আপনাদের কাছে জানতে চাই, বাংলাদেশের কোন অঞ্চলের ক্ষেতে এমন ধান জন্মে যে ধানের ভাত খেয়ে এভাবে তুর্কি নাচন নাচা যায় ?
আমার আকুল আবেদন, জনসম্মুখে গণপ্রজাতন্ত্রী বাংলাদেশের পতাকা চোখের সামনে রেখে আমার এসব অবুঝ প্রশ্নের উত্তর দেবেন আপনারা ।
আলমারিতে বউয়ের সারি সারি কাতান শাড়ির ভীড়ে লুকিয়ে রাখা মুক্তিযুদ্ধের সনদপত্রের দিকে তাকিয়ে দেখুন; আজ সেই সনদের সবগুলো অক্ষর মাথা নিচু করে করে আপনাদের ধিক্কার দিচ্ছে !
এখনো সময় আছে, ভেবে দেখুন, প্রয়োজনে এই প্রজন্ম চত্বরে এসে পরখ করে নিন আজকের এই তরুণ প্রজন্মকে, আমার আকুল আহ্বান রইল আপনাদের প্রতি । মুক্তিযোদ্ধারা বাজারের পণ্য নন, তাঁদের রক্ত বিক্রয়ের জন্য নহে

