সাইবার ক্রাইম


আজকে ব্লগারদের মুক্তির ব্যপারে ফেসবুকে একটি ইভেন্ট দেখলাম।শিরোনামে দেখলামঃ
 ████ আটককৃত ব্লগারদের অবিলম্বে মুক্তি চাই ████
এই ব্যাপারে আমার মতামত,
আটককৃত ব্লগারেরা দেশে কোন হামলা কিংবা নষ্ট রাজনীতির সাথে জড়িত বলে আমি মনে করি নাহ।অনলাইন একটি মুক্ত আলোচনার জায়গা।এখানে এসে নিজের মতবাদের ব্যাপারে অনেকে অনেক কিছু বলে।এখানে একজন ব্লগারকে নিজের লেখার প্রতিটি লাইনের জবাবদিহি ও ঘটনার সত্যতা কিংবা ঘটনার সাথে জড়িত যেকোন বিষয়ের ব্যাপার একজন ব্লগার দিয়ে থাকে।কেউ যদি নাস্তিকতা কিংবা আস্তিকতার বিষয়ে আসেন,আমার মতে সেন্টি না খেয়ে সে জায়গায় লিখে নিজের যুক্তিটা দিতে শিখুন।পরিবর্তন উভয়ে চায়,দেশের ভালো সবাই চায়।সাইবার ক্রাইমে ব্লগার আটকের কাহিনী নজিরবিহীন।কিন্তু,এই দেশে যারা বলতে জানে কিংবা যাদের স্পস্টবাদীতা সবাইকে মুগ্ধ করে তাদেরকে আটক করে নেওয়ার কোন ফলাফল দেখি নাহ।ধর্ম যার যার,রাস্ট্র সবার।সকল ব্যক্তি নিজের রাজনীতির ব্যাপারে কিংবা যে কোন মতবাদের উপর কিংবা ধর্মীয় আলোচনায় নিজের যুক্তিটাকে দাঁড় করাতে পারাটাই আসল।থানা-পুলীশ-মামলা-হত্যা এই সব একজন মানুষের জীবনে অনাকাঙ্খিত ঘটনা।সুতরাং,মুক্ত আলোচনা কিংবা ঝগড়া করতে জানাটাও একটা ফ্যাক্ট।নিজের যুক্তির বাইরেও অন্য অনেকের যুক্তির প্রতি গ্রহনযোগ্যতা পাওয়া কিংবা সন্মান জানানো একটা ব্যাপার।
এখন আমাদের দেশে দেখা যাচ্ছে বেড়ে চলেছে সাইবার ক্রাইম।ওয়ার্ল্ড ইনভেস্টিগেশন ওফ ওয়েভ পোর্টালের রিপোর্ট অনুযায়ী,এশিয়ার উন্নয়নশীল দেশ গুলোতে বেড়ে চলেছে সাইবার ক্রাইম।এই ব্যাপারে প্রসাশনের দায়িত্বে থাকা লোকজনের কোন ভ্রুক্ষেপ কিংবা নজরদারী না থাকা এবং তাদের অজ্ঞতাকে দায়ি করেছেন তারা।
বাংলাদেশ সম্পর্কে এক কথায় বলা যায় – সরকারের উপর মানুষের বিশ্বাস না থাকা – এবং সরকারের সকল পদক্ষেপের বিষয়ে বিরোধীটা করার মাধ্যমে মতামত দিয়ে নিজেদের সুশীল অবস্থান তৈরি করা আর সর্বোপরি সরকারের কর্মকাণ্ডে স্বচ্ছতা না থাকায় সাইবার ক্রাইমকে অনেকেই বাকস্বাধীনতার সাথে এক করে ফেলছে বলে মনে হচ্ছে। তা ছাড়াও ব্রিটিশ শাসনের সময় থেকে সরকারের সব সিদ্ধান্তকে নেতিবাচক দৃষ্টিতে দেখার যে সংস্কৃতি আমরা মজ্জাগত করেছি তার থেকে বেড়িয়ে আসার কোন চেষ্টা কখনই আমাদের বুদ্ধিজীবীদের করতে দেখা যায় না। আমাদের সুশীল মহল থেকে সরকারের সব পদক্ষেপেই দ্রুত ত্রুটি খুঁজার মতো তত্ত্ব দিতে দেরী হয় না।
অবশ্য বাক স্বাধীনতা বিষয়ে রাষ্ট্র নিজস্ব চিন্তার প্রতিফলন ঘটানো নতুন কিছু না। যেমন ধরা যাক – কানাডার কোন পাবলিক লাইব্রেরীতে প্যালেস্টাইনী কোন লেখকের বই পাওয়া যায় না – কারণ তাকে এন্টি সেমেটিক আইনে অবৈধ বলে ধরে নেওয়া হয়। তেমনি কানাডায় সমকামী ইস্যুতে ভিন্নমতের কোন লেখা প্রকাশ করা নিষিদ্ধ – তেমনি হলোকাস্ট নিয়ে কোন আলোচনা করা বেআইনি। ইত্যাদি।
এগুলো রাষ্ট্রের চরিত্র নির্ধারণ করার জন্যে তৈরি আইন। তাই বাক-স্বাধীনতার কথা বলে ১৫ই আগস্টের হত্যাকাণ্ড সমর্থন করে মতপ্রকাশ রাষ্ট্রের চরিত্র গঠনের জন্যে বিপজ্জনক। অনন্তকাল ধরে মুক্তিযুদ্ধের শহীদের সংখ্যা নিয়ে বিতর্কের অবসান হবে না – কারণ বাংলাদেশের জন্মের বিরোধীরা এই বিতর্ককে উসকে দেবে বারবার যাতে রাষ্ট্রের মূলভিত্তি কখনই শক্ত হতে পারে – এখানে রাষ্ট্রকে বিতর্কের একটা একটা সীমানার মধ্যে থাকতে হবে। যেমনটা আমরা দেখি জার্মানিতে নাৎসীইজম প্রচার করা নিষিদ্ধ – তা বলে জার্মানকে কেউ স্বৈরশাসকের দেশ বলি না। জার্মানের ২য় বিশ্বযুদ্ধের পর নতুন চরিত্রটাকে নাৎসীইজমের থেকে বাহির করার জন্যে এইটুকু নিয়ন্ত্রণ ঠিক মনে করা হয়েছে।
বাংলাদেশের বাক-স্বাধীনতাকে যদি মুক্তিযুদ্ধের চেতনার উপর প্রতিষ্ঠিত করে একটা কাঠামোতে রাখা হতো – তাহলে আজ হয়তো জামায়াত-শিবিরের মতো খুনী চক্রের বিরুদ্ধে রাষ্ট্রকে এতো শক্তি ব্যয় না করে তা কোন গঠনমূলক কাজে ব্যয় করতে পারতো। 
এই খবর প্রকাশের পর বাংলাদেশ সরকারের পক্ষ থেকে মিডিয়া মাধ্যমে গত বছরে যে বিষয়গুলো সামনে আসে তা হলোঃ
বাংলাদেশ কম্পিউটার সিকিউরিটি ইনসিডেন্ট রেসপন্স টিম (সিএসআইআরটি) নামে এই দল সাইবার ক্রাইম সনাক্তে কাজ শুরু করেছে বলে বিটিআরসি চেয়ারম্যান অবসরপ্রাপ্ত মেজর জেনারেল জিয়া আহমেদ জানান।
আগে অভিযোগ পেলে ব্যবস্থা নিত বিটিআরসি, তবে এখন সিএসআইআরটি কাজ শুরু করায় সাইবার ক্রাইমের বিষয়ে সার্বক্ষণিক নজরদারি চলবে। 
এদের কাজ কি হবে?
রাষ্ট্রীয়, সমাজ, রাজনৈতিক ও ধর্মীয় বিদ্বেষ ছড়ায়- ওয়েবসাইটগুলোতে এমন বিষয় সনাক্ত করে ব্যবস্থা নেওয়াই হরে এই দলের মূল কাজ। 
কারা কমিটিতে আছে?
বিটিআরসির ভাইস চেয়ারম্যান গিয়াসউদ্দিন আহমেদকে আহ্বায়ক করে ১১ সদস্যের এই দল গঠন করা হয়েছে। কমিশনের সদস্য, মোবাইল ফোন অপারেটর, ইন্টারনেট সার্ভিস প্রোভাইডার, পিএসটিএন, ইন্টারন্যাশনাল ইন্টারনেট গেটওয়ে ও সাইবার ক্যাফের প্রতিনিধিদের এই দলে রাখা হয়েছে।
কি শাস্তি হবে?
১) টেলিযোগাযোগ নিয়ন্ত্রণ আইনের ৬৯ ধারা অনুযায়ী এই শাস্তি দেওয়া হতে পারে বলে জানান তিনি।
২) কোনও ওয়েবসাইটে ক্ষতিকর কিছু থাকলে তাৎক্ষণিক ভাবে তা বন্ধ নাও করা হতে পারে জানিয়ে বিটিআরসি চেয়ারম্যান বলেন, অপরাধীদের খুঁজে বের করে আইনের আওতায় নিয়ে আসাই এই টিমের মূল লক্ষ্য।
৩) তবে গুরুতর কোনও অপরাধ বা যা দ্রুত সিদ্ধান্ত নেয়া উচিৎ, সে ক্ষেত্রে এ টিম কমিশনকে জানিয়ে তাৎক্ষণিক ব্যবস্থা নিতে পারবে বলে জানান তিনি।
তিন বিশেষজ্ঞের নজরদারি -
সাইবার ক্রাইম প্রতিরোধে বিটিআরসি’র তিন জন সাইবার ক্রাইম (বিটিআরসি সহকারী পরিচালক পদমর্যাদা) বিশেষজ্ঞ পুরোদমে কাজ শুরু করেছেন।
বিটিআরসি ভবনে একটি কক্ষে আধুনিক যন্ত্রপাতি ব্যবহার করে সর্বক্ষণ এ নজরদারি করা হবে বলে জানান বিটিআরসি চেয়ারম্যান। 
নিউজ সোর্সঃ "বিডি নিউজ২৪"
খবরের থেকে যতটুকু বুঝা যায় যে সরকার তাড়াহুড়া করে এই পদক্ষেপ নিয়েছে। যার কারণে আইনি অপ্রতুলতার কারণে বা যথেষ্ট যুগোপযোগী না হওয়ায় এই পদক্ষেপ ভুল বা ইচ্ছাকৃত অপব্যবহারের কারণ হতে পারে। সরকারের উচিত ছিলো আরও আলোচনা করে আইনকে যুগোপযোগী করে তা যথেষ্ট স্বচ্ছতার সাথে প্রয়োগ করা। বিশেষ করে বাংলাদেশে শিশুদের সুরক্ষার বিষয়টি আইনে আসা উচিত – তেমনি সিনিয়র সিটিজেনদের বিষয়ে বিশেষ নিরাপত্তা সাইবার আইনে থাকা দরকার – কারণ পরিচয় চুরি করে বা তাদের সাথে প্রতারণা করে তাদের সারাজীবনের অর্জিত সম্পদ এক মূহুর্তেই সরিয়ে ফেলতে পারে সাইবার ক্রাইমের মাধ্যমে। শুধু মাত্র প্রচার প্রোপাগান্ডার বিষয়ে অতিরিক্ত সংবেদনশীল না হয়ে – সার্বিক সাইবার ক্রাইম নিয়ে সরকারের একটা পদক্ষেপ জরুরী।
এর ভিত্তিতে অবশ্য "ঢাকা এবং চট্রগ্রাম এ গঠিত হচ্ছে সাইবার ক্রাইম ট্রাইবুনাল" এই ধরনের একটি নিউজ আমরা পাই। যেখানে স্বরাস্ট্রমন্ত্রনালয় থেকে জানানো হয় যে,
বর্তমান সাইবার ক্রাইম ট্রাইবুনালের বিচার করা হয় প্যানেল কোড ২৯৫(ক) এর মাদ্ধমে,
কিন্তু এই বিচার বাবস্থায় অপরাধির সরবোচ্ছ ২বছর শাস্তির বাবস্থা যা খুব নগণ্য শাস্তি ।
তাই এই বিচার বাবস্থা আরও কঠোর করার জন্য সংসদ এ নতুন আইন
করা হবে।এই বিচার বাবস্থা করার জন্য গঠন করা হচ্ছে ঢাকা এবং চট্রগ্রাম এ সাইবার ক্রাইম ট্রাইবুনাল।
ঢাকা এবং চট্রগ্রাম এ এ আলাদা আলাদা ক্রাইম ট্রাইবুনাল গঠন করা হবে।
ইতি মদ্ধে ঢাকাতে একজন বিচারপতি নিয়োগকরা হয়েছে ,দ্রুত চট্রগ্রাম এ একজন বিচারপতি নিয়োগ করা হবে বলে জানিয়েছেন স্বরাষ্ট্রমন্ত্রনালয় 
আমাদের কথা হল সরকার ও গনমাধ্যমের উচিত এই ব্যাপারে সকল জনগনকে সঠিক ব্যাপারটা জানানো।একজন ব্যক্তি কিংবা প্রাপ্ত ও অপ্রাপ্ত বয়স্কদের ব্যাপারে নির্দিস্ট নীতিমালায় পৌছানো দরকার।না হলে সবাই নিজের বাক-স্বাধীনতা কিংবা মত প্রকাশের যে বাঁধা উতরে অপরাধে সামিল হবে নিজের অজান্তে।মুক্ত আলোচনা হোক নিজের সু-নিয়ন্ত্রিত গতিতে।

