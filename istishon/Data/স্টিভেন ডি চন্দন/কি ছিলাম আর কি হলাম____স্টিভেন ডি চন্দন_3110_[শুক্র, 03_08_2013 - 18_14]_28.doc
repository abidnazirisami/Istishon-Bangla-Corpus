কি ছিলাম আর কি হলাম___


পাকিস্তান সৃষ্টির পর থেকে গণতন্ত্রকে কখনই স্থিতিশীল হতে দেওয়া হয়নি।তার জন্য প্রথম থেকেই সোচ্চার হয়েছিল এই বাঙ্গালী জাতি।১৯৫৮ সালে সেনাপ্রধান আইয়ুব খান অবৈধভাবে ক্ষমতা দখলের যে প্রক্রিয়া শুরু করেছিলেন এবং বাঙ্গালী জাতিকে শাসন ও শোষণের যাঁতাকলে নিষ্পেষিত করবার জন্য যে স্বৈরতন্ত্রের পত্তন করেছিলেন তার বিরুদ্ধে বাংলার জনগণ দীর্ঘদিন রক্তক্ষয়ী সংগ্রাম করেছিল।
আমরা আন্দোলন করেছি পাকিস্তানী জান্তার বিরুদ্ধে।একটা সামরিক জান্তাকে যদি আন্দোলন,স্বাধীনতা সংগ্রামের মধ্যদিয়ে পরিবর্তন করতে পারি তাহলে একটি অপশক্তিকে দূর করা অনেক সহজ ছিল।কিন্তু আমাদের সরকার কিংবা বিরোধী দলীয় নেতা-নেত্রীদের সদিচ্ছার অভাবকে মনে হয়েছে বেশী।তার উপর আমাদের আন্দোলনকে ভিন্নখাতে প্রবাহিত করার জন্য সুপরিকল্পিত ভাবে সত্য ঘটনা থেকে সরে এসে মিথ্যার আশ্রয় নিয়ে অপবাদ ছড়িয়ে অপশক্তিকে সুযোগ করে দিয়েছে আজ জুলুমের পথে নামার।যার ফলে জনগণের মাঝে সৃষ্টি হয় বিভ্রান্তির।কিন্তু মনে রাখা উচিত মিথ্যা দিয়ে আন্দোলন গড়ে তোলা যায় নাহ।
কোন সরকার ঠিক পথে না চলে তাহলে আন্দোলন সংগ্রামের মধ্য দিয়ে তার পরিবর্তন ঘটানো যায়।জনগণের স্বার্থ বিরোধী কাজ করলে জনগণই তার জবাব দিতে পারে।দেশের নেতারা বিশেষ করে বিরোধী দলে যারা থাকেন তাদের দায়িত্ব মূলত: সরকার যাতে ভুল পথে না যায় সেদিকে নজর রাখা।সরকার ভুল করলে সঠিক ভাবে পরিচালিত করবার জন্য সোচ্চার হওয়া।যদি উপলব্ধি করে যে সরকার সঠিক পথে হাঁটছে নাহ,তাহলে আন্দোলনে সাড়া দিয়ে জনগণের সাথে শরিক হতে পারে।এটাই শান্তিপূর্ণ প্রক্রিয়া।
কিন্তু স্বাধীনতার বিয়াল্লিশ বছর আমরা কাঁদা ছোঁড়া-ছুড়ি বাদে আর কিছু দেখি নাই।প্রশ্ন আসতে পারে এরপরেও দেশ কিভাবে চলেছে???হ্যাঁ চলেছে এবং চলছে।কারণ হচ্ছে,কোন কিছুই থেমে থাকে না তাই চলছে।কিন্তু যে স্তরে চলছে তা আর যাই হোক সন্মান জনক কিছুই নয়।দেশের জন্য নয়,জাতির জন্য নয়,ভবিষ্যৎ বংশধরদের জন্য কোন সম্ভাবনা বা কল্যাণকর চিন্তা নিয়ে নয়,জোর যার মূলক তার এই নীতিতে।অন্যায় বোধ,পাপবোধ এগুলো নেতাদের মাঝ থেকে হারিয়ে গেছে।ন্যায়পরায়ণতা,সত্যবাদিতা সামাজিক ভাবে স্থান পাচ্ছে নাহ।সমাজে আজো যারা নৈতিকতা বোধ ধরে রাখতে বাধ্য হচ্ছে,তারা জীবন যুদ্ধে মার খেয়েছেন নিয়মিত।দীর্ঘদিন এদেশের মানুষ অত্যাচার-অনাচার অব্যাহত ভাবে সয়ে যাচ্ছে।জনগণের অধিকার অগ্রাহ্য করে একের পর এক শাসকগোষ্ঠী এসেছে,আর জনগণের ভাগ্য নিয়ে নিয়মিত ছিনিমিনি খেলেছে।ক্ষমতাসীনদের কোন সময় ছিল না জনগণের দিকে ফিরে তাকানোর।গণতান্ত্রিক মূল্যবোধ কোথাও ছিল নাহ,কেবল ক্ষমতাধারী এবং কেবলই ক্ষমতাসীনদের ইচ্ছার বলী হতে হয়েছে জনগণকে।
এবার এসেছে আসল সময়।নব্বই এ আমরা এরশাদের খেলা শেষ করেছিলাম,এবার হবে পাকিস্তানের রয়ে যাওয়া প্রেতাত্মাদের শিকড় উপড়ে ফেলার পালা।এটা আমাদের নিজেদের লড়াই।বাংলা আবার স্বাধীন হবে,এই প্রত্যাশায়।এই লড়াই আমাদের অস্তিত্বের।
বাঙ্গালী জাতির জীবনে বায়ান্ন,একাত্তর,নব্বই,বিরানব্বইয়ের মত তের সাল হোক অনবদ্য,সাহসী ও ঐতিহাসিক।বাংলার বুকে বাঙ্গালী বাঁচুক মাথা উঁচু করে।
"জয় বাংলা" 

