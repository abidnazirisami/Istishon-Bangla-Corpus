কল্পিত নরকে


 আমার জন্য নরক ভালো
সেখানে রবি-নজরুল এখনো লিখছে,
জীবননান্দ এখন আর ভয় পায় না
ট্রামের নিচে চাপা পড়ার।
নরকের পদ্মহেম ধামে
লালন ক্রমাগত সুর তুলছে তার সাধের একতারায়।
নিউটনের মাথায় আপেলটা এবার কোন এঙ্গেল এ পড়ল??
সূত্রটা কোন মাত্রা পেল কে জানে??
আইনস্টাইন পাগলাটা এখনো অংক কষছে
মাথায় চেপেছে নতুন কোন আবিস্কারের নেশা।
স্বপ্নের নায়িকা মারলীন মনরো
এখনো দাপিয়ে বেড়াচ্ছে নরকের শো-বিচ
ছেলেবেলার প্রিয় নায়ক সালমান শাহ নিচ্ছে
প্রান ভরে মুক্ত বাতাস,
যা এতোকাল পৃথিবীতে পাওয়া যায় নি।
সেখানে আরো অতৃপ্ত প্রেতাত্মাদের পাবো
যারা বিশ্বাস করেছিল পরিবর্তনে
যাদের কপালে স্বাভাবিক মৃত্যু ছিল নাহ
আমি মাস্টার দা,প্রীতিলতাদের কথা বলছি
আমার বাংলা মায়ের শহীদের কথাও বলছি।
নরকের অলিগলিতে ফুটবল নিয়ে দাঁপিয়ে বেড়াচ্ছে নূর হোসেন
জর্জ বেস্টের টিমটাকে ক্রমাগত গো-হারা হারাচ্ছে।
জাহানারা ইমামও পরম মমতায় বুলিয়ে দিচ্ছে
দু-দিন আগে আসা সতেরো বছরের কিশোরটিকে
তাকে নাকি এখানে দু-দিন পর পাওয়া গেছিলো।
তার ভয়ও আস্তে আস্তে কেটে গেছে।
যমটাও নাকি ইদানীং পানশালায় যাচ্ছে
ঈশ্বর ব্যাটাকে খাওয়াচ্ছে ঘোল।
কোন শাস্তি হবে নাহ নরকবাসীদের জন্য
নরকে নাকি এখন সদা পূর্নিমা আর জোছনা স্নান হচ্ছে।
হুমায়ুন নামের কে একজন নতুন এসে চালু করেছে।
যম নতুন আশা অথিতিদের আবার তালিম দিচ্ছে
এসব যাতে ফাঁস না হয়।
তোরা নরকে বদলে দিয়েছিস,এই বলে...

