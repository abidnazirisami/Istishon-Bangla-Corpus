শেখ মুজিবের পূর্নাঙ্গ প্রতিষ্টা হোক কোন দলীয় ইস্যু ছাড়া


আব্রাহাম লিঙ্কনের গেটিসবার্গ এড্রেস এখনো পড়ানো হয় আমেরিকার সবগুলো বিদ্যালয়ে,মার্টিন লুথার কিং এর আই হ্যাভ আ ড্রিম- আমেরিকার মুক্তিকামী মানুষের শিরায় শিরায় প্রবাহিত,চে কিংবা ফিডেল ক্যাস্ট্রোর চেতনা সেখানে তাদের দেশ ছাড়িয়ে পৃথিবীর সর্বত্র এখনো বিরাজমান,গান্ধীর অহিংস বাদ ভারত নয় পুরা বিশ্বে এখনো অনুকরনীয়।আমাদেরও আছে একজন।জাতির পিতা বঙ্গবন্ধু শেখ মুজিবুর রহমান।
তার ভাষণেই আমরা প্রথম মুক্তিকামী মানুষের হাহাকার শুনি- নতুন সমাজ এবং নতুন দেশে গড়ার অঙ্গীকার শুনি।বঙ্গবন্ধুর ৭ই মার্চের ভাষণ ঠিক সেরকম।রক্ত এখনো ঠিক তেমনি টগবগ করে প্রথমবার যেমনটা শুনেছিলাম জীবনে।আজকে ছোট ছেলেটি যখন এক নিঃশ্বাসে বলে যচ্ছিলঃ-
"...............রেডিও, টেলিভিশন ও সংবাদপত্র যদি আমাদের আন্দোলনের খবর প্রচার না করে তবে কোন বাঙ্গালী রেডিও এবং টেলিভিশনে যাবেন না।
শান্তিপূর্ণভাবে ফয়সালা করতে পারলে ভাই ভাই হিসাবে বাস করার সম্ভাবনা আছে, তা না হলে নেই। বাড়াবাড়ি করবেন না, মুখ দেখাদেখিও বন্ধ হয়ে যেতে পারে।
প্রস্তুত থাকবেন, ঠাণ্ডা হলে চলবে না। আন্দোলন ও বিক্ষোভ চালিয়ে যাবেন। আন্দোলন ঝিমিয়ে পড়লে তারা আমাদের উপর ঝাঁপিয়ে পড়বে। শৃঙ্খলা বজায় রাখুন। শৃঙ্খলা ছাড়া কোন জাতি সংগ্রামে জয়লাভ করতে পারে না।
আমার অনূরোধ প্রত্যেক গ্রামে, মহল্লায়, ইউনিয়নে, আওয়ামী লীগের নেতৃত্বে সংগ্রাম কমিটি গড়ে তুলুন। হাতে যা আছে তাই নিয়ে প্রস্তুত থাকুন। রক্ত যখন দিয়েছি, রক্ত আরও দেবো। এদেশের মানুষকে মুক্ত করে ছাড়বো ইনশাল্লাহ।
এবারের সংগ্রাম, মুক্তির সংগ্রাম, এবারের সংগ্রাম, স্বাধীনতার সংগ্রাম।
জয় বাংলা।"
সবাই বলে উঠল "জয় বাংলা"।
মনে হল আমাদের রাসেল এখনো জীবিত।নূর হোসেন এখনো বাংলা থেকে হারিয়ে যায় নি।বৃথা যায় নি সালাম-বরকতের রক্ত।আমাদের লড়াইয়ে তারাও এখনো জীবিত।বাংলা মায়ের সকল সন্তান তাদের জীবিত রাখুক,সকল সময়ে।
দেশকে সকল মানুষ ভালবাসে।এই ভালবাসা চিরন্তন।মনে রাখতে হবে দেশপ্রেমের ওপর কারও একচেটিয়া অধিকার নেই। প্রাথমিকভাবে ধরে নিতে হবে, সবাই দেশটিকে ভালোবাসেন। এর কল্যাণ চান। কেননা, আগেই উল্লেখ করা হয়েছে, এর কল্যাণের সঙ্গে জড়িত রয়েছে রাষ্ট্রের সব নাগরিকের স্বার্থ। এমনকি যে রাষ্ট্রবিরোধী, তারও বিচার হয় রাষ্ট্রের আইনের আদালতে। প্রমাণিত হলে সাজাও পায় সে ব্যক্তি। এ দেশটিতেই তারও জন্মমৃত্যু।
সাম্প্রদায়িক সম্প্রীতি বিনষ্টের যারা চেষ্টা চালাচ্ছে, তাতে তারা সফল হলে জাতীয় সংহতি বিপন্ন হবে। সংকটাপন্ন হয়ে পড়বে আমাদের সমাজ। যারা এটা করতে চাইছে, তারা জেনে-শুনে তা চাইছে। তাই সূচনাতেই এটাকে ঠেকাতে হবে। ঠেকাতে হবে অতি দৃঢ়তার সঙ্গে। পাশাপাশি দৃঢ়তা ও কৌশলের সঙ্গে মোকাবিলা করতে হবে যেকোনো দলমতের সন্ত্রাস। এটা করতে হবে সম্পূর্ণ পক্ষপাত হীনভাবে। সব দলেরই কিছু সুযোগসন্ধানী লোক সন্ত্রাস করতে সচেষ্ট থাকেন। সন্ত্রাসের বদলা পাল্টা সন্ত্রাস হতে পারে না। আইনের প্রয়োগ করবে একমাত্র আইন প্রয়োগকারী সংস্থা। অন্য কেউ নয়। যে কেউ আইন হাতে তুলে নিলে যদি প্রতিহত করা না হয়, তাহলে যে কালনাগিনী ঝাঁপি থেকে ইতিমধ্যে বেরিয়ে পড়েছে, তাকে আটকানো যাবে না। তার বিষাক্ত ছোবল গ্রাস করে ফেলবে গোটা দেশকে।
কিন্তু এই অপশক্তি বাঙ্গালীকে "দাবায়ে রাখতে পারবে নাহ".........
আমাদের সকলের উচিত জাতির পিতার সন্মান পূনঃপ্রতিষ্টায় এগিয়ে আসা।সরকার বদলের সাথে সাথে জাতীর পিতার বদল আর আমরা চাই নাহ।সরকার এবং বিরোধীদল,জাতির পিতা কারো বাপের কিংবা দলীয় সম্পত্তি নয়।তার সন্মান প্রতিষ্ঠা হোক কোন দলীয় ও বিরোধিতা ছাড়াই।

