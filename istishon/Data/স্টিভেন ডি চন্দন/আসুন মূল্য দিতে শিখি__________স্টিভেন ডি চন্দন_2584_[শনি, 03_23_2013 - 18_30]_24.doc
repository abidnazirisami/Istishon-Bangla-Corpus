আসুন মূল্য দিতে শিখি_________


দেশের শিক্ষা ব্যবস্থায় সাধারণ স্কুল-কলেজ-বিশ্ববিদ্যালয়ের পাশাপাশি আমি কওমি-মাদ্রাসা,উন্মুক্ত বিশ্ববিদ্যালয়,প্রাথমিক শিক্ষা ব্যবস্থা,বয়স্কদের শিক্ষা ব্যবস্থার প্রয়োজনীয়তা অনুভব করি।
অনেকে কওমি-মাদ্রাসার শিক্ষা ব্যবস্থাকে জঙ্গি উৎপাদনের কারখানা বলে অভিহিত করেন। আমি মনে করি জন্মগত ভাবে কেউ অপরাধী নয়। মাদ্রাসায় যে ছেলেগুলো পড়তে আসে তাদের দেখা যায় অধিকাংশ এতিম না হয় গরিব ঘরের। তাদের নিয়ে এই সমাজের কেউ ভাবে বলে আমার মনে হয় নাহ। যারা ভাবেন তাদের সময় হয় দান-খয়রাতের সময়। সাধারণ শিক্ষা ব্যবস্থায় খরচ বহনের একটা বিষয় আছে। মাদ্রাসার ছেলে গুলোকে এই সমাজের কে কবে কেমিস্ট্রি-ফিজিক্স পড়াতে গেছে কেউ বলবে নাহ। কেউ তাদেরকে ডেকে আদৌ বলেছে,"আই আমি তোদের ছবি আঁকা শিখবো",এই কথা গুলো তারা কারো মুখে বলেছে কিনা সন্দেহ। আজকে সমাজের অনেককে দেখি এদের সাবলীল ভাবে ভবিষ্যৎ এর জঙ্গি বলে যায়। এদের নাকি বোম বানানো শেখায়। আমার প্রশ্ন হল সরকার কিংবা মানুষ কবে এদের নিয়ে মাথা ঘামিয়েছে???? তাদের পোশাক-পরিচ্ছেদ নাকি জঙ্গিদের ভেষভুষা। তা আপনাদের তরফ থেকে ছেলেগুলোর জন্য জিন্সের প্যান্ট পাঠান না কেন? এই কোমল-মতি ছেলেগুলোকে ভালমতো পড়ানো হলে এবং তাদের শিক্ষকদের যদি উপযুক্ত প্রশিক্ষণ দেওয়া যায় তাদের মধ্য থেকে মেধাবীদের তুলে আনা সম্ভব।
অনেক ছেলে-মেয়েদের দেখা যায় খারাপ সঙ্গ কিংবা ভালো আর্থিক অবস্থা বা অন্য যেকোনো কারণে জীবনের এক পর্যায়ে তাদের লেখাপড়া বন্ধ হয়ে যায়। উন্মুক্ত শিক্ষা ব্যবস্থা এমন একটি প্ল্যাট ফরম যেখানে জীবনের যেকোনো অবস্থা থেকে পড়ালেখায় ফিরে আশা সম্ভব। উন্মুক্ত শিক্ষা ব্যবস্থা অনেকের জীবনের মোড় ফিরিয়েছে আমি হলফ করে বলতে পারি। প্রমাণ দিয়ে বলতে পারি এইবারের ল-টেম্পল এর আডভোকেটশীপ পরীক্ষায় প্রথম হওয়া ছাত্রটি উন্মুক্তের ছাত্র। এই রকম আরও হাজারো উদাহারন উন্মুক্ত শিক্ষা ব্যবস্থা দিয়েছে। কিন্তু আমরা তার গুন গাই নাহ। সাধারণ শিক্ষা ব্যবস্থায় ছাত্র-ছাত্রী ঝরে পড়ার পরিমাণ অনেক। আমরা সাধারণ ভাবে তা লুকিয়ে রাখতে পছন্দ করি।
প্রাথমিক ও বয়স্ক শিক্ষা ব্যবস্থায় দেখা যায় যে উভয়ের শিক্ষার শুরু। কারো জীবনের শুরুতে,কারো জীবনের শেষে। এদের কেউ দেশকে ঐ অবস্থায় নোবেল প্রাইজ এনে দেবে নাহ। কিন্তু এটা ঠিক বয়স্ক লোকটি জীবনের শেষ দিনে এসে আর নিজেকে মূর্খ বলে শেষ নিঃশ্বাসটি ফেলবে নাহ। জীবনের শুরুতে শিক্ষার আলো পাওয়া ছেলেমেয়েগুলো জীবনকে টেনে নিয়ে যাবে,হাজারো ঝঞ্ঝাটের মধ্যে। সুস্থ ও মুক্ত চিন্তার প্রসারে এরা দেশকে নেতৃত্ব দিবে এটাই স্বাভাবিক।
কেউ অবহেলার পাত্র নয়। মনে রাখতে হবে প্রতিষ্ঠানে না পড়েও স্ব-শিক্ষায় শিক্ষিত হয়ে লালন-রবি-নজরুল হওয়া যায়। এরা কোন স্কুল কলেজের টিচারদের বাই প্রোডাক্ট নয়। নিউটন কোন বিশ্ববিদ্যালয়ের ক্যাম্পাসের আপেল গাছের নীচে বসেও মহাবিশ্বের আকর্ষণ বল অনুভব করেন নাই। আইনস্টাইন সাহেব ও কোন আধুনিক ল্যাব এ e=mc^2 এর এর সমাধান করেননি। হালে স্টিভ জবস,মার্ক জুকারবার্গ কিংবা বিল গেটস বিশ্ববিদ্যালয়ের ছুঁড়ে ফেলা ছাত্র। কিন্তু এখন টেকনোলজির সেরা ছাত্ররা এদের পিছে লাইন লাগিয়েছে। শিক্ষা ব্যবস্থা হুমায়ুন ফরিদীর মত নায়ক গিফট করবে নাহ সাকিব-আল-হাসানের জন্ম আরেকবার দিবে নাহ। কিন্তু মানুষকে শ্রদ্ধা করতে শেখাবে।

