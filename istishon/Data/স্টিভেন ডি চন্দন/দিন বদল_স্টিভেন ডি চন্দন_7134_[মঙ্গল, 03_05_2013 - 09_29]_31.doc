দিন বদল


আমি কিংবা আপনি বাটা কিংবা এপেক্স গ্যালারীর যত বড়ই ফ্যান হন না কেন,ছয় মাস পর তাদের প্রোডাক্ট পায়ে দিয়ে আপনি তাদের নতুন প্রোডাক্ট কিনতে গেলে তারা আপনাকে নিয়মিত ক্রেতা মনেই করবে নাহ।আপনার পায়ের দিকে তারা তাকাবে,দেখা যাবে সেখানকার বহু সেলস ম্যান আপনার ধারে কাছে ও ঘেঁষছে নাহ।আপনি পছন্দ করার পরও নাহ।
রাস্তার দোকানে যান,জুতা চয়েস করার পর নিজ হাতে পরিয়ে দিবে।পায়ে না ঢুকলে তাদের মাথা ব্যথার কমতি থাকে নাহ।কাস্টমারের মন জুতা নাহ ঢুকার কারণে যতটা খারাপ হয়,তার মনও ঠিক ততটা খারাপ হবে আপনাকে কদর করতে না পারার জন্য।প্রোডাক্টের দাম ও আপনার হাতের নাগালে।ছয় মাস পরে ছেঁড়া জুতা পায়ে গেলেও একই কদর।
রক্ষণশীল বাঙ্গালী।কি হিন্দু, কি বৌদ্ধ,কি খ্রিস্টান,কি মুসলমান।তারা কি রক্ষা করতে চায় রক্ষণশীলতার নামে কে জানে।আমি আজ পর্যন্ত এদের রক্ষণশীলতার বিষয় সম্পর্কে কোন স্পষ্ট ধারনা লাভ করতে পারি নাই।এদের আমার বরাবরই বাটা কিংবা এপেক্স গ্যালারীর সেলস ম্যানদের মত মনে হয়েছে। 
কর্পোরেট লেভেল বুঝতে গিয়ে বাঙ্গালী স্বকীয়তা হারিয়েছে।ধর্ম বুঝতে গিয়ে হারিয়ে এসেছে মানবতা।ক্যাসিনো খেলতে গিয়ে বউ বিসর্জন দিয়ে আসা বাঙ্গালী রাতে বিছানায় শুয়ে শুয়ে নিজের স্বত্বটাকে জাগানোর চেষ্টা করছে নিয়মিত।ইদানীং ফ্ল্যাট এর ইট এর কংকরের স্তূপে থাকা বাঙ্গালী আবার মাটির বাড়িকে স্মৃতিকে তুলে ধরতে চায়।হাডুডু আর কাবাডি ভুলে বাস্কেটবল খেলায় হেরে যাওয়ার হতাশা স্পিন-আপ-ব্লুতে ভুলতে চায়।আমার সোনার বাংলা ও কদিন পর আমন ধান এর গন্ধ ভুলে দর্শনার কেরুর বিশ্রী গন্ধে তোমারে ডুবাবে।পশ্চিমা সুখ করায়ত্ত করতে গিয়ে বাঙ্গালী এখন মার্সিডিঞ্জ এ অভ্যস্ত হয়েছে।গরুর গাড়ি এখন অনেক শিল্পীর মন মর্জিতে খুঁজে পাওয়ার বিষয়।
আমাদের দিকপালেরাও বদের হাড্ডি তারা আমেরিকার মন্টানা চায়,তাদের মৌসৌরী চাই।আমাদের পদ্মা,মেঘনা,ব্রক্ষ্মপুত্রতে তাদের মন আর মজে নাহ।কোথাকার কোন বন্দুকের নল তাদের ক্ষমতার উৎস।ইদানীং কালের বাঊয়াল আর ভাটিয়ারী স্থান হারিয়েছে ডীজেদের কাছে।ভাবা যায়??????
স্বাব্ভাবিক মৃত্যুর জন্য মানুষ এখন আর অপেক্ষা করে বলে আর মনে হচ্ছে না।হুমানিসম আর পিস এস্টাব্লিশমেন্ট এর নামে যে হারে ভাঙ্গা গড়ার লীলা খেলা চলছে,সমগ্র বাংলা তাতে উত্তাল।স্বাধীনতার বিয়াল্লীশ বছর পর আবার উত্তপ্ত আমার দেশ,আমার চেনা শহরগুলো|ছিয়াত্তরের মনন্তর,বাবরি মসজিদ ও রাম মন্দির ভাঙ্গার দাঙ্গা।আর এখন মৌলবাদ এর সুযোগ নিয়ে আবার পাড়ায় পাড়ায়,চায়ের টেবিল এ কথায় কথায় দাঙ্গা|স্বধীনতার এতদিন এ আমার বাংলা খুনোখুনি দেখতে দেখতে সাবালক হয়েছে |জাতি হিসেবে আমরা টিকে আছি কারণ মৃত্যু আর নৃসংসতার সঙ্গে ঘর করাটা আমরা আয়ত্ত করে ফেলেছি | সাপ আর বাঘের সাথে বহুদিন সহবাস করছি | আমাদের মারে কে?

