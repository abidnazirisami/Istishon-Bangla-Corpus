একটি অশুভ সকাল


গতকাল সকালে অফিস যাচ্ছিলাম।হরতালে রিক্সা নিলাম।নিয়ে বৌদ্ধ মন্দির ক্রসিং করে হেমসেন লেইনের সোজা রোড ধরে রিক্সা।সবকিছু সুনসান নীরব।রাস্তার উপর বাজার বসেছে।হটাৎ দেখি কোত্থেকে ব্যানার সহ আচমকা মিছিল।তারপর দুই-দুইটা বিস্ফোরন।বিস্ফোরোনের আগে মনে ছিল ডিসি হিলের একটু আগে করে এক দল অভিভাবক তাদের ছেলেমেয়েদের নিয়ে যাচ্ছিলো স্কুলের দিকে নাহয় কোন মাস্টার মশাইয়ের কাছে।বিস্ফোরনের পর মনে করলাম কিছু হয় নাই।হটাৎ কানে শুনলাম, একজন বলল ভাগ্যভালো বারুদের ছিল ভিতরে কোন কাঁচ ছিল নাহ।তারাতারি হাসপাতালে নেন।তাকিয়ে দেখি একটি মেয়ের চোখ দিয়ে পড়ছে রক্ত।
অস্থির লাগছিল। স্কুল পথযাত্রী আহত মেয়ের চোখ চেপে ধরে, নিজের কান্নাকে স্থির রাখার ব্যর্থ চেষ্টা করছেন অসহায় এক মা। ধিক্কার, শত ধিক্কার জানায় সেসব নষ্ট রাজনীতির নোংরা আন্দোলনকে । যাদের যাতাকলে নিচে চাপা পড়ে প্রতিনিয়ত পিষ্ট হচ্ছে আমার আর আপনার মতো সাধারন জনগন। বলতে পারেন, এর শেষ কোথায়???
"বোন আমাদেরকে তুমি ক্ষমা করো। তোমার স্কুলে যাওয়ার পথটুকুন পর্যন্ত আমরা নিরাপদ রাখতে পারছি না। এই ব্যর্থতার দায় আমরা কেউ, কোনভাবেই এড়াতে পারি না"।
আমি মনে করেছিলাম এই ঘটনা শুধু চিটাগং এ।কিন্তু নাহ আক্রমনের শিকার উত্তরবঙ্গ সহ আরো অনেক জেলা রয়েছে।হামলার শিকার খুনিয়াগাছ সরকারি প্রাথমিক বিদ্যালয়ের তৃতীয় শ্রেণীর ছাত্র আহত মাসুদ রানা বলে, ‘ওরা স্কুলের স্যারোক মারছে, মোকো থাপড়াইছে, ধাক্কেয়া ফেলে দিছে, কইছে হরতালের দিনত স্কুলে আসলে আবার মারিম, তোমরা কন তাইলে আমরা কি স্কুলত পড়বার পাবারনং।"
কাল রাত্রে ঘুমাতে পারি নি।অনেক চেস্টা করে ব্লগে এসেছিলাম ঘটনা লিখতে।পারি নাই।লিখলে কি আর মেয়েটা ভালো হয়ে যাবে??সেন্টার পয়েন্টে আছে শুনলাম।আজকে দেখতে যাবো।কি জবাব দিবো??কি পরিচয় দিবো জানি নাহ।
ক’টা হরতালে নেতা-নেত্রীদের গায়ে আচড় পড়েছে? আপনারা কেউ কি শুনেছেন কোনদিন ‘অমুক’ নেতার ছেলে হরতালে আঘাত পেয়েছে? হরতালের অমোঘ শিকার কিন্তু চট্টগ্রামের ছোটবোন অন্তু কিংবা লালমনিরহাটের প্রাইমারি স্কুলের বাচ্চারা বা ঢাকার সেগুনাবাগিচায় অটোরিক্সা-চালক, গাজীপুরের অন্তঃসত্ত্বা নারী, বাস-চালক অর্থাৎ সব সময় হরতালের আঘাতটা আসে আমার, আপনার মতো সাধারণ জনগণের উপরই।
সম্প্রতি ইত্তেফাক পত্রিকার এক খবরে জানা গেল চলমান পরিস্থিতিতে অর্ডার হারাচ্ছে তৈরি পোশাক শিল্প। অনেক বিদেশি বায়ার বাংলাদেশ সফর বাতিল করেছেন। অনেকে অর্ডার কমিয়ে দিচ্ছেন। আর এসব অর্ডার চলে যাচ্ছে মিয়ানমারসহ কম্বোডিয়া, ভিয়েতনাম, ভারত, ইন্দোনেশিয়ায়। আর অন্যান্য ক্ষয়ক্ষতির কথা তো বাদই দিলাম।
রাজনীতি থেকে এই হরতাল নামের অপসংস্কৃতি দূর হোক। কিন্তু, সত্যি কথা হল, কেউ এসব কথা বুঝবে না। না সরকারি দল; না বিরোধী দল, এমনকি বুঝার চেষ্টাটাও করবে না। কারণ, ক্ষমতার রাজনীতি যেখানে মুখ্য, জনগণের কি হলো তা দেখার সময় কোথায়?
কাল একজন ইনবক্স করলেন।এই ভায়াটার সন্তান জন্ম হওয়ার আগের দিন গুলোতে ভার্চুয়ালী রাতে তাকে সময় দিতাম।কাল ছিল ভাবীর ডেলীভারি......
আজ ২৭ মার্চ-২০১৩ 'আমার জন্য ভয়ঙ্কর এক বিব্রতকর দিন....'
কন্যা সন্তানের মা হতে গিয়ে গতকাল আমার স্ত্রীকে অপারেশন করা হয়েছে যশোর কুইন্স হাসপাতালে। গতকাল এক ব্যাগ রক্ত দেয়া হয়েছিল। সকালে প্রয়োজন পড়লো আর এক ব্যাগ রক্তের। ১৮ দলের হরতাল, তবুও বাধ্য হয়ে আমার ভেসপাটি নিয়ে বের হলাম উপায়ন্তর না দেখে। ভেসপায় নবজাত সন্তানের জন্য কাপড়-চোপড়ও ছিল। গলি-ঘুপসি দিয়ে কুইন্স হাসপাতালের সামনে পৌঁছুলে বাঁধ সাধলো পিকেটিং-এ থাকা বিএনপি'র আমার শ্রদ্ধাভাজন কিছু নেতার উপস্থিতিতে ১৮ দলের পিকেটাররা। আমি দারুণ ভয় ও বিনয়ে আমার সমস্যার কথা জানালাম। ‌'হাসপাতালে কেন হেঁটে আসলাম না' এই অপরাধে আমার ভ্যাসপায় ভাংচুর চালানো হলো। শুধু তাই নয়, ভ্যাসপার চাবিটি নদীর ভিতর ছুঁড়ে দিয়ে সর্বোচ্চ ১৫ বছর বয়সের একজন পিকেটা আমাকে বললো, ‌'যা চাবি কুড়োই আইনে গাড়ি ঠেলতি ঠেলতি বাড়ি যা' এসব ঘটনা যখন ঘটছিলো তখন বিএনপির এক নেতা দেখেও না দেখার ভান করলো অথচ কয়েকদিন আগে যশোর ইন্সটিটিউটের নির্বাচনে তার ভাইকে ভোট দেয়ার জন্য আমিও দ্বারে দ্বারে ঘুরেছিলাম।
মৃত্যুর আগদিন পর্যন্ত এই অপমান আমাকে কষ্ট দেবে ন?
কামরুজ্জামান আজাদ
২৭ মার্চ, ২০১৩
ভাইয়াকে এখন পাচ্ছি নাহ।নিরুদ্দেশ মনে হচ্ছে।
আপনারা সাবধানে চলাফেরা করেন।কারন ককটেল ফাটছে এটা এখন নিয়মিত ঘটনা।গতকাল শহরে অনেক রিক্সা তল্লাশীর সময়ে গ্রেনেড পাওয়া গেছে।জানি নাহ কপালে আর খারাপ কি আছে।
ইউনিভার্সিটিতে কাস্মীরি পোলাপাইনের সাথে ক্রিকেট খেলতাম।তাদের দেশ নিয়ে জানতে গিয়ে তাদের অভিমত এই দেশে শান্তি আছে।মুড়ি-মুড়কির মতো নাকি বোমা ফাটে নাহ।কালকের ঘটনার পর নিজেরে কি বলে বুঝ দিব বুঝতে পারছি নাহ।

