শহরের অন্যপ্রান্তে


আজকে শহরের অন্য প্রান্তে ঝলমলে তারার মেলা বসবে,রাতে হয়তো আজ কর্পোরেট বেনিয়ারা চুপসে বসে গিলবে যৌবনের নগ্ন নৃত্য।তাদের কেউ সাজাবে পরবর্তী কোন উৎসুক শিকার,যে নিজের স্বপ্ন ফেরী করে এসেছিল কল্পনার কোন এক ধাঁ ধাঁ মাখানো জগৎ এ।
পুরস্কার হাতে নিয়ে চোখের পানি ফেলবে টিভির পর্দার কাঁপানো কোন এক ব্যক্তিত্ব।কী অসম ভাবে সভ্রমটা বিকিয়ে আজ তার জুটেছে বরমাল্য।হটাৎ করে জুটে যাওয়া তারকা খ্যাতি সইতে না পারা ঘরের বড় কিংবা ছোট ছেলেটা পুরস্কার হাতে নিয়ে কোন এক ললনার কাছে হাত ছাড়া হয়ে যাবে।ভুলে যাবে নিজের অতীত বন্ধু ও পরিবার।
কোন এক মেধাবী শক্তিমান বয়সের ভারে নুইয়ে পড়ে আজ বন্ধ হয়ে যাবে আজীবন সন্মাননার পুরস্কারে জুটে যাবে সারা জীবনের এক স্বীকৃতি।যে স্বীকৃতি তাকে আর কোন কাজের দিকে নিয়ে যাবে নাহ,জুটবে জুতার বাক্স সমান মূল্যহীন এক পারিশ্রমিক।নিজে দেখবে অযোগ্যদের ভীড়ে কিভাবে হারিয়ে গেছে যোগ্যরা।
শহরের অন্য প্রান্তে আজ কিংবা আর কোনদিন কোন ঘরের নাচ-গান হবে নাহ।তাদের আয়ের উৎস দাতা হারিয়ে গেছে কংক্রিটের ইটের চাপায়।কোন এক বোন,আর মেটাতে পারবে নাহ পুরো পরিবারের আবদার।ফিরে এসে চুমু খাবে নাহ কোন এক বাবা।ছোট ছেলেটির কপালে লেগে থাকবে নাহ মায়ের চুমুর ঘ্রানের মেশানো আদর।কোন এক ছোট ইনকামে আকাশ সমান দায়-দায়িত্ব নিয়ে ফেলা মানুষটি আর ফিরবে নাহ।এখানে শুধু না ফেরার গল্প,হারিয়ে ফেলা জীবনে বাঁচার আকুতি।
একদিকে আজ সকল যুবক-যুবতীরা সমাজ নিজের রক্ত-শ্রম মাটি করে ঝাঁপিয়ে পড়ে কাঁধে নিয়ে নিয়েছে অজানা সব দায়-দায়িত্ব।অন্যদিকে পথের ডেড লাইনে ডাই হার্ড তরুন-তরুনীরা উলঙ্গ নাচবে মনোরঞ্জনের জন্য।একদিকে মানবতা অন্যদিকে বিলাসীতা।
শহরের একদিকে কিছু নগ্ন মস্তিস্কের নেতৃত্ব,যারা ক্রমাগত চেটে খাবে কোন এক তরুন তরুনীর মন।আরেক দিকে মেহনতি কিছু যুবক-যুবতী যাদের কেউ চিনে নাহ জানে নাহ।আজ শহরের অন্য প্রান্তে মেতে উঠেছে অদৃশ্য ক্ষমতার দখলের মাঠে।হাতছাড়া করতে রাজী নয় কোন দল।এই সময়ে দিয়ে যাচ্ছে ক্রমাগত সাবধানী দাবার চাল।নেতৃত্ব অনেক আগে বলে দিয়েছে আমাদের আরো কিছু লাশ চাই।এবারেরটা দিয়ে পোষাবে তো?
ক্রমাগত সন্মাননার স্রোতে ভেসে চলেছে অযোগ্যরা।পুরস্কার হাতে তাদের শিশুর সারল্য মাখা হাঁসি।এই হাঁসির আড়ালে পড়ে রয়েছে কত মানূষের ঘাম,জীবন।এই হাঁসির মালিক সেটা জনে তো? 
মূর্খরা বলে, গরীব গরীব থেকে যাবে বড়লোক আরো বড়লোক হবে।

