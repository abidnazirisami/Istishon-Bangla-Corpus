মা


ধর্ম,দেশ,মাটি আর মা।এদের আমরা কি নয়নে দেখি জানি নাহ।কি নয়নে দেখা উচিত তার সমতুল্য জ্ঞান ও আমাদের নাই।থাকলে আমরা পার্থক্য করতে পারতাম ভালো আর খারাপের।রবি ঠাকুরের সঞ্চয়িতাকেও ধর্মগ্রন্থ গুলোর জায়গায় স্থান দিতে পারতাম,কাজী নজরুলের সঞ্চিতাও দেখা যেত মানবতার হাতিয়ার সরূপ স্থান পেত।আমরা লালনের মানবতা হারিয়েছি,আলতাফ মাহমুদের সুর হারিয়েছি।গান গেয়ে শোনানো মানুষগুলোকে বিপদে নিজেদের দৃষ্টিভঙ্গির অভাবের কারণে।
 রবির নাম পালটে দাও
সঞ্চয়িতা ধর্মগ্রন্থ হবে।
নজরুলের নাম কেটে দাও
সঞ্চিতায় তুমি মানবতা খুঁজে পাবে।
আমাদের দেখা দৃষ্টিভঙ্গির কারণে তারা সমাজের দেবতার স্থান পায় নাহ।তাদের আধ্যাত্মিকতা আমরা উপলব্ধি করতে পারি নাহ সীমিত জ্ঞানের কারণে।আমাদের পুরুষ-রুপী সমাজেও আমরা নিজের মেলে ধরেছি আহাম্মকের গরিমায়।আয়নার মধ্যে দেখা আমাদের বাহুবল ওলা শরীর নিয়ে আমরা চলেছি বেশ আহাম্মকের ভঙ্গীতে,কারো অনুগত হয়ে গড়েছি আহাম্মকের সমাজ।
 শের-ই খোদা আলী সাবে
নিজেরে খুব সুন্দর ভাবে
নিজের পৌরুষ রূপ দেখিয়া আয়নায়।
আহাম্মকের সমাজে মায়ের অধিকারও স্থান পায়না চিন্তা চেতনায় যথাযথভাবে।দেশকে সন্মান করতে জানব কিভাবে?মায়ের দিকে কি নজর,বোনের সম্ভ্রমের মূল্য আমরা ভুলতে বসেছি কি ভেবে??আমাদের মানব সমাজ মানবতা হারিয়ে,স্বকীয়তা হারিয়ে ফেলছে তাও হুঁশ এ থেকে বেহুশে থাকা আমাদের নিত্য অভ্যাস।
 পুত্র হোসেন তখন বলে
এই গর্ব আপনার যাবে চলে
মায়ের গোপন সুরত
যদি দেখেন আপনায়।
একজন নারী।জন্মদাত্রী মা,একজন মমতাময়ী।স্বামীর কাছে একজন নির্ভার প্রেমিকা।যাবতীয় দুঃখ কষ্টগুলোকে নির্ভয়ে টেনে নিয়ে যান একজন মা।আমাদের পরম সুখে ভাগ বসাতে তিনি কাছেও আসেন নাহ।আমরা সমাজ ব্যবস্থা কিংবা দেশ বাঁচিয়ে রাখতে চে গুয়ে ভারার আত্মত্যাগকে মানী,ফিডেলের সংগ্রাম মানী,গান্ধীর অহিংস মানী,আব্রাহামের গণতন্ত্র মানী,শেখ সাহেবের তর্জনী মানী।কিন্তু এদের জন্মদাতা মায়েদের আমরা কৃতজ্ঞতা বোধ করি না।সব শেষে আমরা কোন জন্মদাতা মায়ের-ই কৃতজ্ঞতা বোধ করতে শিখি নাই।শিখলে কোন মায়ের সন্তান খুন হতো নাহ।সবশেষে মানুষ মানুষের মূল্য বুঝত।
 আলী বলে বিবির কাছে
দেখাও তোমার কি রূপ আছে?
স্বামী হয়ে কেন আমি জানতে পারি নাই?
অরূপ-সেরূপ খালী চোখে
পায় না দেখা কোন লোকে
তোমায় দেখায় ক্যামনে স্বামী বলেন ফাতিমায়...
সংসার আর বাহির জগত।আমরা নারীকে বুঝতে শিখি নাই।তাদের ধর্মের কু-ঝাণ্ডা আর সাত-পাঁচে চৌদ্দ দেখিয়ে ঘরে বসিয়ে সিলিং ফ্যানকে সৌর জগত দেখিয়েছি।রান্না ঘরকে রাষ্ট্র।হাতের রান্নার চামচকেও আমরা যখন খাওয়ার টেবিলে শিল্পিত রূপ দিতে একদিন ব্যর্থ দেখি তখন অনেকে নিজের রক্ত প্রবাহকেও ভুলে যায়।
 লানত দিলের আলীর আওরাত
যে দেখেছে বাতেন সূরত
ভাতৃঘাতী যুদ্ধে যেন মরণ তাহার হয়।
আলী কহেন সব কারে দিলে?
সে তো তোমার নিজের ছেলে
বাতেন-ই মসজিদে গিয়া
তোমারই রূপ দেখতে পায়।
আমরা এই দেশটি পেয়েছি বহু মায়ের সন্তানদের আত্মত্যাগ।সে সকল মায়েরা যখন সন্তানদের হারান তাকে কি আমরা কর্মফলের দোহাই দি?????নাকি তাকে তার সন্তান ফিরিয়ে দেওয়ার ক্ষমতা রাখি।সেই জনম দুঃখিনী মায়ের সন্তানদের আত্মত্যাগ এ আমাদের একটি স্বাধীন দেশ ও একটি স্বাধীন বাংলায় মুখের ভাষা।সন্তান হারা মায়েরা টিকে নেই,তাদের সন্তানদের আত্মত্যাগও আমরা ধুলোর মধ্যে মিশিয়ে দিচ্ছি নিয়মিত।
 মা ফাতেমার ক্রন্দনে হায়
এক শর্তে সব খোদা ফিরাই
রথ হবে নাহ আর বদ দোয়া
আর এই দুনিয়ায়।
কিন্তু কহেন জগত এর "মা"
চাই না ছেলে "অ-রাব্বানা"
আর কোন মা-র বদ দোয়া যেন
লাগে না সন্তানের ই গায়।
"নবী কন্যার অন্তরের রূপ
আলোয় ভরে আঁধারের কূপ
কোটি নারীর ব্যথা গুছে
ফাতেমার ব্যথায়........."
আমরা এমন এক সমাজে বাস করি যে সমাজে কোন মা জানে না তার সন্তান চোখের আড়াল হলে সেই মা আদৌ তার সন্তানকে খুঁজে পাবেন কিনা।কিন্তু তারপরেও বাংলা মায়েরা তার দেশ ও মাটি বাঁচিয়ে রাখার জন্য সন্তানদের বলিদানে কার্পণ্য করে নি।আমাদের জাতীয় পতাকা আমাদের বাংলা মায়ের শাড়ীর আঁচল।আমাদের উচিত সেই আঁচলকে রক্ষা করতে জানা।একজন মা একজন নারী,পাথর চাপা দিলেও সেই কষ্ট বুকে নিয়ে বেঁচে থাকে নীরব কান্নায়।এই দেশের মায়েরা শের-ই-বাংলার জন্ম দিয়েছেন,গর্ভে ধারণ করেছেন লালন,এস এম সুলতানদের মত সন্তানদের।অনেকে নিভৃতে কাজ করে যায়,কোন স্বীকৃতির আশায় নয়।শিব নারায়ণ দাস,রশিদ তালুকদার কিংবা বাউল শাহ আব্দুল করিমেরা স্বীকৃতির আশায় দেশকে ভালবাসেন নাই।সুতরাং,এই লড়াই আমাদের নিজেদের অস্তিত্বের।আমাদেরই লড়তে হবে।যার হারিয়েছে সে বোঝে তার কি হারিয়েছে,যার গিয়েছে সে বোঝে তার কি গিয়েছে।আমাদের যাবে,হারাবে।কিন্তু পরের প্রজন্ম বুকে নিবে মুক্ত বাতাস। 

