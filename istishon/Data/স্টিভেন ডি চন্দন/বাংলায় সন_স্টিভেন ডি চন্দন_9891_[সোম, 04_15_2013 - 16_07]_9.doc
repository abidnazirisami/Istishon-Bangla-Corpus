বাংলায় সন


প্রাচীনকালে প্রথম নববর্ষ পালনের কথা জানা যায়- খ্রীঃপূঃ ২০০০ অব্দে মেসোপটেমিয়ায়। আর পাশ্চাত্ব্যে নববর্ষ পালনের কথা জানা যায়-খ্রীঃপূঃ ৪৬ অব্দে রোমান সাম্রাজ্যে।
জুলিয়াস সিজার যখন ক্যালেন্ডার পরিবর্তন করে- শুরুর দেবতা “জানুস” এর নামে জানুয়ারী মাসকে ইংরেজী সনের প্রথম মাস হিসেবে সাব্যস্থ করেন। কারন ইতিপুর্বে মার্চ বা ডিসেম্বর মাসকে বছরের প্রথম মাস বলে গন্য করা হতো। সম্রাট জুলিয়াস সিজার যখন ‘জানুয়ারী’ মাসকে বছরের প্রথম মাস হিসাবে ঘোষনা করেন তখন খুব জাঁকজমকপূর্ণ ভাবে নববর্ষের উৎসব পালিত হয় এবং যা এখনো পালিত হচ্ছে। সারা ইউরোপে নববর্ষকে কি পরিমাণ আনন্দঘন পরিবেশে উদ্যাপন করা হয় তা কেউ চোখে না দেখলে লিখে বা বলে বুঝানো কঠিন। আশির দশকে টিভিতে ধারনকৃত পাঃ জার্মানীতে তাদের লোকজনের নববর্ষ, বড়দিন, সিলভারসটাগ ইত্যাদি আনন্দোৎসব দেখেছি। জানুয়ারী মাসকে যেমন দেবতার নামে নামকরন করা হয়েছে তেমনি অন্যান্য মাসগুলিকেও বিভিন্ন দেবতা বা দেবীদের নামে নামকরন করা হয়েছে।
যেমনঃ তাদের যুদ্ধের দেবতা- “মার্স” এর নামে “মার্চ” মাস। দেবী আত্রোদিতীর নামে- “এপ্রিল” মাস। মহতি দেবী “মাইয়া”র নামে- “মে” মাস। মহিলাদের মঙ্গদাত্রী দেবী “জনো”র নামে- “জুন” মাস ইত্যাদি।
দেবদেবীর নামে বাংলা সনের প্রচলনগত মিল যথেষ্ট লক্ষনীয়। পৌরাণিক বিশ্বাস মতে দরাজ প্রজাপতির সাতশটি সুন্দরী কন্যা ছিল। এই সপ্তবিংশ কন্যার স্বামী হওয়ার যোগ্যতা একমাত্র চন্দ্রদেবের হওয়ায়- চন্দ্রদেবের কাছেই সপ্তবিংশ কন্যা বিবাহ দেয়া হয়। এই সপ্তবিংশ কন্যারা ছিলেনঃ
১) অশ্বিনী। ২) ভবজী। ৩) কৃত্তিকা। ৪) রোহিনী। ৫) মৃগশিরা। ৬) আদ্রা। ৭) পুনর্বসু।  পুষ্যা। ৯) অশ্লেষা। ১০) মঘা। ১১) পূর্ব ফাল্গুনী। ১২) উত্তর ফাল্গুনী। ১৩) হস্তা। ১৪) চিত্রা। ১৫) স্বাতী। ১৬) বিশাখা। ১৭) অনুরাধা। ১৮) জৈষ্টা। ১৯) মূলা। ২০) মুলা। ২১) পূর্বাষাঢ়া। ২২) উত্তরাষাঢ়া। ২৩) শ্রবনা। ২৪) শতভিষা। ২৫) পূর্ব ভাদ্রপদা। ২৬) উত্তর ভাদ্রপদা। ২৭) রেবতী।
চন্দ্রদেবকে তার সপ্তবিংশ স্ত্রী দর্শন দিতে তার ২৭ দিন লাগতো। আর বিশ্রামের জন্য ৩ দিন। এইভাবে ৩০ দিনে এক হতো।
হিন্দু ধর্মের সকল উৎসব-অনুষ্টানাদি হতো তিথি বা চন্দ্রের য়-বৃদ্ধির হিসাবে এবং চাঁদের রাশিচক্রের গতিবিধি দেখে- তার প্রতি ভাগকে- তিথি, দন্ড, মাস, বৎসর ইত্যাদি নাম দেয়া হয়।
চন্দ্রের রাশিচক্রগুলি নিম্নরূপঃ- মেষ > বৃষ > মিথুন > কর্কট > সিংহ > কন্যা > তুলা > বিছা > ধনু > মকর > কুম্ভ > মীন।
আজ আমরা যে বাংলা সনের কথা জানি এবং পহেলা বৈশাখকে নববর্ষের প্রথম দিন হিসাবে পালন করি তার আদি নাম ছিল “ফসলী সন”। এই সনটি পরবর্তীকালে বাংলা সন নামে প্রতিষ্টা লাভ করে। তবে ‘ফসলী সন’ আর ‘বাংলাসনের’ মুল প্রতিষ্টাতাই সম্রাট আকবর। তাঁর সিংহাসন আরোহনকাল পর্যন্ত গোটা ভারতবর্ষে বিভিন্ন সন প্রচলিত ছিল বলে জানা যায়। যেমনঃ
কালাব্দ > বিক্রমসংবৎ > শালি বাহন অব্দ বা শকাব্দ > গুপ্তাব্দ > হর্যাব্দ > লনসংবৎ > জালালীসন > সিকান্দর সন প্রভৃতি।
অবশ্য এই সনগুলি সর্বভারতীয় স্বীকৃত সন ছিল না। এইগুলি আসলে বিভিন্ন অঞ্চলে আঞ্চলিক সন হিসাবে সু-পরিচিত ছিল।
তবে লণীয় ব্যাপার হলো, শকাব্দ- হর্যাব্দ- লনসংবৎ প্রভৃতি সৌরসন প্রচলিত থাকলেও প্রতিটি মাসগুলো ছিল, ২৯ দিন ১২ ঘন্টা ৪ মিনিটের অর্থাৎ বৎসর হলো ৩৫৪ দিনে। এবং প্রতি তিন বৎসর অন্তর এক মাস যোগ করা হতো। এর কারন রাজকোষের আয়ের প্রধান উৎস ছিল ফসল। অর্থাৎ প্রজাদের কাছ থেকে রাজস্ব হিসাবে মূলত: ফসলই আদায় করা হতো। তাছাড়া অন্যান্য আর্থিক লেনদেনের কারনে ঋতুর সঙ্গে সঙ্গতি রেখেই বৎসরকে ৩৬৫ দিন ৫ ঘন্টা ৪৮ মিনিট হিসাবে প্রবর্তনের বিশেষ প্রয়োজনীয়তা দেখা দেয়।
অবশ্য সম্রাট আকবর কর্তৃক বাংলা সন প্রতিষ্টার মুলে হিজরী সনের প্রভাব যথেষ্ট লনীয়। ৬২২ খ্রীষ্টাব্দ ১৬ই জুলাই শুক্রবার হযরত মুহাম্মদ (সঃ) এর মক্কা থেকে মদীনায় হিযরত করার কাল থেকেই হিজরী সন গণনা করা হয়। মোঘল দরবারে হিজরী সনের প্রচলন আগে থেকেই ছিল। কিন্তু হিজরী সনে ঋতু ও মাসের মধ্যে কোনো পার্থক্য নেই বা চন্দ্র ও সৌর বছরের সমন্বয় সাধনের কোন চেষ্টাও করা হয়নি। তবে হিজরী সনই একমাত্র বিশুদ্ধ চন্দ্রবর্ষ।
হিজরী সন প্রচলিত ভারতীয় অব্দের সঙ্গে সঙ্গতি রেখেই সম্রাট আকবরের সিংহাসনারোহনের সময়কে ৯৬৩ ফসলীসন হিসাবে দরবারে গ্রহন করা হয় (৯৬৩ হিজরী/১৫৫৬ খ্রীঃ) তাই হিজরী সনকে বাংলা সনের ভিত্তি বলা যায়। একই ভাবে ঊরিষ্যার বিলায়তী ও আমলী সনের উৎপত্তি। কেবল বৎসর শুরুর আরম্বকালে কিছুটা পার্থক্য দেখা যায়। যেমন:-
বাংলা সনের আরম্ভ সৌর বৈখাখ থেকে আর উত্তর ভারতীয় ফসলী বিলায়তী ও আমলী সনের আরম্ভ বাংলা সনের ৭ মাস পুর্বে।
দক্ষিণ ভারতীয় ফসলী সনের আরম্ভকাল বাংলার আষাঢ় মাস। এবং বর্ষসংখ্যা বাংলা সন থেকে ৩ সংখ্যা বেশী।
সূর্যের চারিদিকে ঘুরে আসতে পৃথিবীর যে সময় লাগে তাকে - এক নক্ষত্র বছর বলে।
এর অর্থ ভূ-চক্রস্থিত এক নক্ষত্র থেকে সুর্যকে ঘুরে পুন: প্রত্যাবর্তন কালকে - এক নক্ষত্র বছর বলা হয়।
অর্থাৎ ৩৬৫ দিন, ৬ ঘন্টা, ৯ মনিটি।
জ্যোতীষ শাস্ত্রে রেবতী নক্ষত্রে ৩ চক্রের অন্ত এবং অশ্বিনী নক্ষত্রে আদি বলা হয়েছে। তাই অশ্বিনী নক্ষত্রে অর্থাৎ মেষ রাশীতে সুর্য্যরে সঞ্চার হলে-নতুন সৌর বৎসর আরম্ভ হয়। সুর্য্যরে এক এক রাশীতে স্থিতিকাল এক একটি সৌর মাস। সুর্য্যরে মেষাদী দ্বাদশরাশীর (৩৬০ অংশ পরিমিত ভূ-চক্র) ভোগকাল দ্বাদশ মাসাত্মক, এক সৌর বৎসর।
চন্দ্রের ঘর্ণনকাল থেকে মাসের উৎপত্তি। তাই চন্দ্রকে ‘মাসবৃৎ’ বলা হয়। এক আমাবশ্যা থেকে পরবর্তী আমাবশ্যা আসার দিন পর্যন্ত কালকে চন্দ্রমাস বলে। ২৯ দিন, ১২ ঘন্টা, ৪০ মিনিট।
অন্যান্য দিন থেকে পূর্ণীমার দিন মানুষের চোখে সহজে পড়ে সে জন্য সাধারনত: যে যে নক্ষত্রে পূর্ণীমার অন্ত হয় সেই সব নক্ষত্রের নামানুসারে চন্দ্রমাসের নামকরণ করা হয়েছে। যেমন:
বিশখা নক্ষত্রে পূর্ণীমার অন্ত বিধায়- চন্দ্রমাসের নাম; বৈশাখ।
এইভাবে “জৈষ্ঠা” থেকে জৈষ্ট মাস।
“আষাঢ়া” থেকে আষাঢ় মাস।
“ভাদ্রপাদ” থেকে ভাদ্র মাস।
“আশ্বিনী” থেকে আশ্বিন মাস। ইত্যাদি মাসের নামকরন।
তবে ইংরেজী সনের (খ্রীঃ) গণনা প্রভৃতির মতো বাংলাসনের প্রতি মাসের দিন সংখ্যা নির্নয়ের কোন নিয়ম কানুন নেই।

