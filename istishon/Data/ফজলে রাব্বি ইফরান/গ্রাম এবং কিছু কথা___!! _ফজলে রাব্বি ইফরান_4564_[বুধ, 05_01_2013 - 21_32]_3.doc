গ্রাম এবং কিছু কথা___!! 


অনেককে দেখি গ্রামের কথা শুনলে নাক সিটকায়। “ইয়াক! গ্রাম একটা থাকার জায়গা হলো নাকি!! গ্রামে হেন নাই, তেন নাই।” আরে বাবা, তোর না হয় জন্ম শহরে, কিন্তু তোর বাপ-দাদারে জিজ্ঞেস কর তাদের জন্ম কোথায়? তাদের নাড়ি পোঁতা আছে কোথায়? তারা বড় হয়েছে কোথায়? আমি ১০০% গ্যারান্টি দিয়ে বলতে পারি, এমন কেউ নেই যে, যার কোন পূর্ব-পুরুষের জন্ম গ্রামে হয় নাই।
আবার কিছু আঁতেল পাবলিক আছে যারা শহরে আসছে দুই দিন হয় নাই, কিন্তু ফুটানি মারে ২০০ বছরের। আর মুখে মুখে কাঁচাশুদ্ধ মারে-“আমি তো হেঁটতে পারি না। আমি এলু খাই না।” তাদের অবস্থা এমন যে-“জানে না কইয়ের মাতা, ইংলিশ ছাড়া কয় না কতা।”
যাই হোক আমার ভাগ্য অনেক ভালো যে- আমার জন্ম গ্রামে, বড় হয়েছি গ্রামে। এই জন্য আমার গর্বের সীমা নাই। ভার্সিটি বন্ধ পাইলেই দৌড় দেই গ্রামে। আমার গ্রামে কিছুই নাই। তবুও মনটা কেন জানি গ্রামেই পড়ে থাকে। কেউ গ্রামের বিরুদ্ধে কিছু বললে নিজেকে ঠিক রাখতে পারি না।
আপনি গ্রামকে ভালো না বাসলেও দয়া করে গ্রামের বিরুদ্ধে কটূ কথা বলবেন না। কারণ শহরের চারপাশে গ্রাম আছে বলেই শহরের অস্তিত্ব আছে।

