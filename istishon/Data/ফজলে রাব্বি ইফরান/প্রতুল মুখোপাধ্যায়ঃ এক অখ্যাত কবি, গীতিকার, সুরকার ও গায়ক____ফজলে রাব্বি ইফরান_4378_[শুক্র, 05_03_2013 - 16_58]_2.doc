প্রতুল মুখোপাধ্যায়ঃ এক অখ্যাত কবি, গীতিকার, সুরকার ও গায়ক___


"আমি বাংলায় গান গাই,আমি বাংলার গান গাই
আমি আমার আমিকে চিরদিন-এই বাংলায় খুঁজে পাই......"
এই অসাধারণ গানটি শোনেন নি এমন মানুষ খুব কমই আছেন। আপনারা অনেকের কন্ঠেই এই গানটি শুনেছেন। কিন্তু অনেকেই এই গানটির রচয়িতা, সুরকার এবং প্রকৃত শিল্পীর নাম জানেন না।
গানটির রচয়িতা, সুরকার এবং কন্ঠশিল্পীর নাম প্রতুল মুখোপাধ্যায়। ১৯৪২ সালে বরিশালে এই বিরল প্রতিভাধরের জন্ম। উনি একাধারে কবি, গায়ক এবং সুরকার। কোন প্রকার বাদ্যযন্ত্র ছাড়া খালি গলায় উনার মত সুন্দর গান গাইতে পারেন বলে আমার মনে হয় না। গানের ফাঁকে ফাঁকে উনার আলাপচারিতা মুগ্ধ হয়ে শোনার মত। 
দু'জনায় বাঙালি ছিলাম, ছোকরা চাঁদ, ডিঙ্গা ভাসাও, সাপের মাথায় পা, লাল কমলা হলুদ সবুজ, ছোট ছোট পা, আলু বেচো ছোলা বেচো সহ আরো অনেক অসাধারন গান গেয়েছেন তিনি।


