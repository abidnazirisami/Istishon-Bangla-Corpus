ঘুম 


 ঘুম
ক্লান্ত দেহ, অশান্ত মন আর-
ঘুমহীন চোখে শূন্যতা;
সারা শহর ঘুমে আচ্ছন্ন,
ঘুমিয়ে গেছে পথের কুকুরটাও;
কেবল আমি একা জেগে-
বিছানায় ছটফট করছি।
রাতের ঘুম ভুলে গেছি-
ভুলে গেছি রাতের স্বপ্ন দেখা;
তোমাকে ভালোবাসতে ভুলে গেছি-
ভুলে গেছি তোমার ভালোবাসা।
রাত জেগে পাহারা দেই শহর,
হাতড়ে খুঁজি তোমার স্মৃতি;
দু-একটা সুখের স্মৃতি-
আমার ভেতরটা ভেঙ্গে গুড়িয়ে দেয়;
তবুও তোমার স্মৃতি হাতড়ে খুঁজি।
আকাশে-বাতাসে যখন
মোয়াজ্জেমের কন্ঠে ভেসে আসে-
"আস্‌ সালাতু খারূম মিনান-নাউম"
তখন আস্তে আস্তে আমার চোখে ঘুম নেমে আসে-
আমি ঘুমিয়ে যাই, সারা শহরকে জাগিয়ে।
-0-

