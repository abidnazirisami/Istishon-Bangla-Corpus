আলোর স্বপ্ন


 আলোর স্বপ্ন
স্বপ্ন দেখি একদিন ঘুরে দাঁড়াবে
আমার এ অভাগা দেশটা,
হিংসা-বিদ্বেষ-মৃত্যুর অন্ধকার ফুঁড়ে
সুন্দর-সত্যের আলোয় হবে আলোকিত।
হয়ত আর্থিক অভাব দূর হবে না
তবে মানবতার অভাব হবে না,
এক বেলা খাবো; দু’বেলা উপোস দিবো
তবু ক্ষুধার জন্য মানবতা বেঁচবো না।
তবুও ভয় হয়-
অজানা ভয়ে কেঁপে অঠে ভেতরটা,
মৃত্যুর মিছিল দেখতে দেখতে-
বুকের ভেতরটা পাথর হয়ে গেছে।
বুঝতে পারি না কখন চোখের কোণায়
দু’ফোঁটা জল গড়িয়ে পড়ে।
স্বপ্ন দেখতে দেখতে আমি ক্লান্ত-
বারবার স্বপ্ন ভঙ্গের হতাশায় আমি জর্জরিত;
মৃত্যু এসে বারবার আমার স্বপ্নকে ধূলিসাৎ করে দেয়;
তবুও নতুন আশায় বুক বাঁধি,
আবারো স্বপ্নের বীজ বুনি বুকে।
এই স্বপ্ন ভাঙ্গা-গড়ার মাঝেই পেয়েছি
আমার দেশের স্বাধীনতা।
02:40 AM
25.04.2013

