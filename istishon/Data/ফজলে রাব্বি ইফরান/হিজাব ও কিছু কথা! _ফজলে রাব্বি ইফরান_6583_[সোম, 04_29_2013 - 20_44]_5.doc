হিজাব ও কিছু কথা! 


ইদানিং একটা জিনিষ লক্ষ্যনীয়- মেয়েরা হিজাব পরছেন। এটা অবশ্যই একটা ইতিবাচক পরিবর্তন। কিন্তু সমস্যা অন্য জায়গায়। তাহলো অনেকেই সঠিক ভাবে হিজাব পরছেন না। অনেকে হিজাব পড়ছেন কিন্তু দেখা যায়, বিশ্রিভাবে পিঠ বের হয়ে আছে; অনেকের মাথায় শুধু স্কার্ফ কিন্তু নিচের দিকে যা-তা অবস্থা; অনেকে স্কার্ফ পরছেন কিন্তু জামা এতো সংকুচিত যে মনে হয়- আগে শরীরে কাপড় পেঁচিয়ে পরে সেলাই করা হয়েছে; অনেকে এমন ডিজাইনের বোরখা পরেন যে, এর থেকে সাধারণ জামা অনেক শালীন মনে হয়। আমার কথা হলো-হিজাব কি এখন ফ্যাশনের অংশ হয়ে গেল নাকি? মাথায় স্কার্ফ পরে নিজের শুধু চুলের হিজাব করছেন, বাকী শরীরের দিকে খেয়াল নাই। তার মানি কি, আপনার চুল অসুন্দর, যা অন্য কাউকে দেখাতে চাচ্ছেন না! আর বাকী রূপ দেখালে সমস্যা নেই?! এভাবে কাকে ধোঁকা দিচ্ছেন? আল্লাহ কে, নাকি নিজেকে?? আল্লাহকে ধোঁকা দেওয়ায় প্রশ্নই আসে না। তার মানে এসব করে নিজেকেই ধোঁকা দিচ্ছেন। আর যদি ভেবে থাকেন নিজের চুল ছাড়া বাকী সব কিছু অন্যকে দেখানো যায়, তাহলে আমার সমস্যা নেই। তবে সঠিক ভাবে হিজাব পরলে, হিজাব সম্পর্কে একটা কথাই বলবো- “হিজাব শালীন এবং সুন্দর”

