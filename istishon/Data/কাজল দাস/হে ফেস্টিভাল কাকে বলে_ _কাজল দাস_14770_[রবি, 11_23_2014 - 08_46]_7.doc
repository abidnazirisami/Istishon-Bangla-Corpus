হে ফেস্টিভাল কাকে বলে_ 


হে ফেস্টিভাল কাকে বলে? ৯৯ কেজি কর্পোরেট সাহিত্যের সাথে ১ ছটাক শহুরে উচ্ছনে যাওয়া পতিত বাউল শিল্পীদের গান মেশালে যা হয় সেইটা হল হে সাহিত্য ফেস্টিভাল। সাথে অবশ্য দু এক ধলা রবীন্দ্র সংগীত ও যেতে পারে। আমি ভালো বা খারাপ বলছি না ,বলছি জিনিস হিসাবে হে সাহিত্য কি,সেইটা হইল এইটা। এ ফেস্টের তর্জমার সার সংক্ষেপ হইল এইটা।
ফেস্টিভালে ঢুকে একজনকে জিজ্ঞেস করলাম-ভাই হে ফেস্টিভাল কি? এইটা কেন হচ্ছে?
উনি আমাকে জানালেন হে সাহিত্য আধুনিক সাহিত্য সম্মেলন। আমি অবাক! না হয়ে জিজ্ঞেস করলাম-বাংলা সাহিত্য কি তাহলে হে সাহিত্যের হাত ধরে আধুনিক হতে যাচ্ছে। বাহ ভাল! শেষ পর্যন্ত সাহিত্যের আধুনিকায়ন তো হল।
ঘুরতে ঘুরতে কথা হচ্ছিল এক সুহৃদের সাথে। সে আমাকে সুন্দর একটা জিনিস চোখে আঙ্গুল দিয়ে দেখিয়ে দিল। আমার বন্ধুটি বলল- বন্ধু সব সাহিত্যই একটা না একটা শ্রেনী বা গোষ্ঠীর মানুষের প্রতিনিধিত্ব করে। এবং এই হে সাহিত্য কার প্রতিনিধিত্ব করছে সেটা ভাল করে বুঝা যায় এখানে আগত দর্শনার্থীর দিকে তাকিয়ে।
আমার বন্ধু আমাকে দেখালো- এইখানে আসা প্রতিটি নারীর দিকে তুমি তাকাও-তাদের রিচনেস অফ হেলথি ব্রেস্ট রেপ্রেসেন্ট দেয়ার ক্লাস,দেয়ার পার্টিকুলার বিলঙ্গিং ক্লাস রিপ্রেন্টস অলসো হোয়াই দে আর কাম হেয়ার এ্যান্ড হাও দিস ফেস্ট হ্যাড অর্গানাইজড। একইভাবে বন্ধুটি বলল-তুমি পুরুষের দিকে তাকাও সৌষ্ঠব চেহারা দেখ, তুমি খানা-পিনার জন্য স্টল গুলো দেখ, বইয়ের দোকান গুলো দেখ, বইয়ের তালিকা দেখ। বিষয়গুলো আরো ক্লিয়ার হবে। ঘুরে ঘুরে দেখে আসলেই তাই মনে হয়েছে।
এই হে ফেস্টিভাল আসলে আদতে নতুন কিছু না। ইউরোপের দেশে দেশে এইগুলো হর হামেশা হচ্ছে। পাশের দেশ ভারতের ব্যাঙ্গালুরে মুম্বাইতে পুনেতে কলকাতায় শ্রী লংকায় থাইল্যান্ডে এইসব অনেক আগেই জলভাত।
আমাদের দেশে স্বাধীনতার আগে বা পরে থেকেই ধনীক শ্রেনীর যে উত্থান বা শহুরে মধ্যবিত্তের যে উত্থান এই বিষয়টা কখনো সনাতনী কায়দায় ঘটেনি। এইজন্য এইখানে বড় লোকদের একটা বিশাল অংশই তৈরি হয়েছে লুঠপাঠতন্ত্রের মধ্যে দিয়ে। ইউরোপের ধনীক শ্রেনীরা শ্রম শোষণ দিয়ে বড় লোক হয়েছে ঠিকই কিন্তু আমাদের মত লুঠপাট তারা করেনি। অবিকশিত শিল্পায়ন পুঁজিপতিদেরকে ও অবিকশিত রেখেছ। একই কায়দায় কায়দায় অবিকশিত থেকে গেছে আমাদের মধ্যবিত্ত শ্রেনীর জাগরণ। অন্ত্যজ শ্রেনীর ও অবস্থা খুবই অবিকশিত, নিম্নমুখী। এজন্য দেখা যায় আমরা শহুরে মধ্যবিত্তরা লোভ-লালসা, হঠকারিতা, ভোগবাদী জীবনমুখিতার জন্য যতটুকু তৎপর নিজেদের নাগরিক মনন ও চিন্তা চেতনার বিকাশের ক্ষেত্রে ততটা তৎপর না। এই মনন জগতের অধারাবাহিক তৎপরতাই আসলে এইসব হে সাহিত্যের জনক বা জননী।
প্রথম আলো এই দেশে সফলভাবে এইসব অধারাবাহিক তৎপরতাকে এখন ধীরে সফল করতে শুরু করেছে। যেহেত মতিউর রহমান সাহেব শ্রেনী সংগ্রামের রাজনীতি করতেন ফলে ব্যবসার জন্য ও তিনি একটা শ্রেনী বেঁচে নিয়েছেন। আর সেইটা হল মধ্যবিত্ত শ্রেনী। বাংলাদেশে আর কোন পত্রিকাই প্রথম আলোর মত করে মধ্যবিত্তের রিডিং এ অন্তভুক্ত হতে পারে নি। এইটা অবশ্য তাদের মেকানিজমের ক্রেডিট। এইটা তাকে দিতেই হবে। তারা মধ্যবিত্তের মত করে তাদের বিনোদন, রাজনীতি, সামাজিক কর্মকান্ড, বুদ্ধিজীবি গোষ্টী, সুশীল সমাজ সাজিয়েছে। হে সাহিত্য ও তাদের সেই প্রকার রসায়ন। পাবলিক বিশ্ববিদ্যালয়, প্রাইভেট বিশ্ববিদ্যলয়, কর্পোরেট চাকুরিজীবি সহ প্রিভিলেইজড ক্লাসের জন্য তাদের এখন সাহিত্য সম্মেলন দরকার। হে মূলত এইটা। এর বাইরের কিছু নয়। যেহেতু ইউরোপ অনেক আগে পুঁজির নগ্নতা ঢাকার জন্য কর্পোরেট কালচারের যাত্রা শুরু করেছে আর ইতিমধ্য তারা কর্পোরেট কালচারের নগ্নতা দেখে যখন মুখ ফিরিয়ে নিচ্ছে ঠিক সেই সময়েই আমাদের দেশে কর্পোরেট কালচারের যাত্রা শুরু হয়েছে ফলে আমরা যখন হঠাৎ করে এইসব ফেস্ট দেখি তখন আমাদের গ্রামীন চক্ষু বা অবিকশিত মধ্যবিত্ত মননকে হে সাহিত্যের চকচকে লেন্স ধাঁধাঁ লাগিয়ে দেয়।
আমরা তখন সাথে সাথে হে সাহিত্যের ভীড়ে স্টলে স্টলে তারা শংকরে কবি খুঁজি, পথের পাঁচালী খুঁজি, বনলতা সেন খুঁজি। অসংখ্য ভোল্টের হ্যাজাক লাইটের আলোতে হঠাৎ করে বাউল শিল্পীর গান দেখি ফেলে আসা গেঁয়ো বটতলার কানা বাউলে খুঁজি। উদ্ভিন্ন যৌবনা সুডৌল বক্ষের স্বল্প বসনা রমনীদের ভীড়ে আমার অপুষ্টিতে থাকা মা বোন বা প্রেমিকাকে খুঁজি। দীর্ঘদেহী কোন সুপুরুষের দিকে ঘাড় বাঁকিয়ে অচৈতন্য নিজের বঞ্চিত হবার প্রতিলিপি দেখি।

