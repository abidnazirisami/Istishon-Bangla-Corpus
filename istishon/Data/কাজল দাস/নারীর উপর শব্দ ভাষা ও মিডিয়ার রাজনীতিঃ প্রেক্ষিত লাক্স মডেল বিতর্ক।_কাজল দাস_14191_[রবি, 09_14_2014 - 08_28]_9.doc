নারীর উপর শব্দ ভাষা ও মিডিয়ার রাজনীতিঃ প্রেক্ষিত লাক্স মডেল বিতর্ক।


পত্রিকার ধর্ষণের শিরোনাম থেকে কিছু রেফারেন্স দিয়ে শুরু করি, পত্রিকায় ধর্ষণের শিরোনাম হয় এই রকম-পালাক্রমে ধর্ষণ, গনধর্ষণ, জোরপূর্বক ধর্ষণ, রাতভর ধর্ষণ, নির্জনস্থানেধর্ষণ, একা পেয়ে ধর্ষণ, কিশোরী ধর্ষন, তরুনী ধর্ষণ, যুবতী ধর্ষণ, কুমারী, সুন্দরী ধর্ষণ...যখন এক ধর্ষণ বুঝাতে শব্দের বিশেষনগত মাত্রা ভিন্ন ভিন্ন ভাবে বুঝানো হয় তখন কোন নারীকে কেবল ঐ পুরূষই আর একা ধর্ষণ করে না বরং তাকে সেই সাথে পুরো পুরুষতন্ত্র ধারা ধর্ষন করার সুযোগ করে দেয় আরেক পুরুষতান্ত্রিক ভাষা, শব্দ ও মিডিয়া। যখন জোরপূর্বক ধর্ষণ বলা হয় তখন কিন্তু এটাই প্রতিভাত হয় যে, নারীকে জোর করে ধর্ষন করা যায়। যখন নির্জন স্থানে ধর্ষন বলা হয়- তখন মনে করা নির্জন স্থানে গেলেই নারী শ্বাপদ-সংকুল, তার সেখানে যাওয়া নিষেধ। যখন একা পেয়ে ধর্ষন বলা হয় -তখন বুঝায় নারীকে একা হলেই ধর্ষিত হতে হবে। সুন্দরী-যুবতী, কুমারী-এই শব্দগুলোতো এক কথায় ভাষাগত রাজনীতিতে ধর্ষণের জন্য টান টান উত্তেজনা ছড়িয়ে দেয়। এখানে সংবাদ বা সাংবাদিক কি মনে করে লিখেছে সেটা বিষয় নয়-বিষয় হল ব্যবহৃত শব্দ কি দ্যোতনা ছড়িয়েছে। এই যে সিগনিফায়ার সে কি সিগনিফায়িং করছে। সে কি বুঝাচ্ছে এটাই আসল। প্রতিটা শব্দের ক্ষেত্রেই কিন্তু ধর্ষণ মাত্রাগত তারতম্য ছড়িয়েছে । এবং এর কোনটাই ধর্ষিতার পক্ষে যায় না। বিষয়টা এমন যে, এক পুরুষ ধর্ষন করে আনন্দ পায় আর আরেক পুরুষ ধর্ষণের খবর লিখে , খবর পড়ে বিবমিষায় ভোগে সুখ পায় । এই সুখ প্যাথলজিকাল রোগের মত। প্যাথলজিকাল রোগ যেমন সারা দেহে ছড়িয়ে পড়ে এটা ও তেমনি। কোন এক রাউজানের পুরুষ সুখ করলে তেতুলিয়ার আরেক পুরুষের মনে সেইসুখ ছড়িয়ে পড়ে। পুরুষাঙ্গের সুখের অনুভুতি বড়ই বিচিত্র।
সম্প্রতি লাক্স চ্যানেল আইয়ের এক মডেল নিয়ে বিতর্ক ছড়িয়েছে। কার মতে উনি মার্জিত রুচি লঙ্গন করেছে, কারো মতে উনি নাচতে নেমে ঘোমটা না দিয়ে ভালো করেছেন পারলে উনি আরো মার্জিতরুচি লঙ্গন করে নাচলে ভালো করতেন। কিন্তু এইখানে নারীর শরীরের উপর ছাপিয়ে দেয়া রাজনীতির বিষয়টা বুঝতে চান না কেউ। তারা কথায় কথায় ইউরোপের নারীদের নগ্নতার উদাহরন টানেন। ভালো কথা। এই যুক্তি দিয়ে তারা কি বুঝাতে চান যে-এই স্বল্প বসনা হয়ে নারী তার স্বাধীনতা লাভ করে ফেলেছে? যে নারী সমাজের বাইরে সাধারণ এক শার্ট আর গেঞ্জি পড়ে বের হবার স্বাধীনতা পায় না, সেই নারীই আবার পর্দায় নগ্ন হয়ে নাচে, ঐ একই নারী আবার পর্দার সামনে আসার জন্য অনেকের কাছে শারিরীক দাসত্ব বহন করে, স্বাধীন নারীর তাহলে এই অবস্থা? যে দেশে এক নারীনীতি পাশ হতে গিয়ে কোন স্বাধীন নারীর খোঁজ পাওয়া যায় না ঐ নারীই আবার সে দেশে টিভির পর্দায় কাপড় পড়ে স্বাধীন। যে টিভি এক নারীকে স্বল্প বসনাকরে উপস্থাপন করে স্বাধীনতা দিয়ে দেয় সেই একই মিডিয়া আবার সমাজের নারীর জন্যস্বল্প বসনা হবার উপযোগীতা দেখতে ভয় পায়। সেলুকাস। নারীর স্বল্প বসনা বা অধিকস্বল্প বসনা কোনটাতে আমার আপত্তি নাই। পূর্ণ স্বাধীনতা নিয়েই সে তার কাপড় পড়ুক কিন্তু সে যেন কারো লোভ আর লাভের আশায় নিজেকে স্বল্প বসনা না করে। তার শরীর যাতে কারো জন্য বিনিয়োগ সামগ্রী না হয় সেটার বিরোধীতা জরুরী । এতে কোন স্বাধীনতা নাই ।আর ইউরোপের কথা বলেন-ছোট্ট করে আরেকটা উদাহরন দেই-ধার করে আধুনিকতা শিখলে কি হয় জানেন? ধার করে আধুনিকতা শিখলে বারিধারায় লুঙ্গি আর রিকশা নিষিদ্ধ হয় । ফলে আধুনিকতা ধার করতে যাবার দরকার নাই, নিজেদের অধিকার আদায়ের শিক্ষা, ব্যাক্তিত্বের শিক্ষাই সবাইকে আধুনিক বানায় । তখন আর কেউ কাউকে বলে কয়ে স্বল্প বসনা ও যেমন করবেনা তেমনি কেউ স্বল্প না আধিক বসনা হলে ও এই নিয়ে কারো কোন মাথাব্যাথা ও থাকবে না। ইউরোপে নারীরা এক দিনে ঘোষনা দিয়েই স্বল্পবসনা হয়ে তার স্বাধীনতা লাভ করে নাই । তার ব্যাক্তি স্বাধীনতাই অপর সকল স্বাধীনতার জন্ম এনে দিয়েছে ।
এখানে নারীকে এভাবে উপস্থাপন করার মাজেজাটা ও খুব বুঝার বিষয় । যেহেতু বাজার মিডিয়ার প্রসার ঘটেছে সেজন্য নারীর স্বাধীনতা ও বাজার এনে দিচ্ছে। নিজের শরীরকে বিজ্ঞাপিত করা তাই তার স্বাধীন অধিকার এক্ষেত্রে তার সন্তানের থাকা খাওয়া বাসস্থানের স্বাধীনতা থাকুক আর নাই থাকুক, তার সন্তানের পরিচয়ের স্বাধীনতা থাকুক আর নাই থাকুক।
আপনি স্যুপ খাবেন অথবা নুডলস খাবেন কিন্তু ক্যামেরা ক্লোজআপ করে দেখাবে নারীর ঠোঁট। কি বিক্রি হয় এখানে আসলে? স্যুপের জন্য নারীর ঠোঁট নাকি ঠোঁটের জন্য স্যুপ । এ একগোলক ধাঁধা। এই ধাঁধায় পড়ে আমরা বাজার করে কোন পন্য কিনিনা শুধু বিজ্ঞাপন কিনি ।আর বাজার চিন্তাবিদের পকেটভারী করে দেই। এখানে এই ইন্টারেকশনের ইন্টার-কানেকশনটা বুঝা দরকার ভাল করে। এখানে স্যুপ বা নুডলসের বিজ্ঞাপনে নারীর ঠোঁট প্রতিকাশ্রয়ী সিম্বল। আপনি কিনবেন স্যুপ অথছ ছোষবেন সারিকা আর অনামিকাদের ঠোঁট । হোয়াট এ্যা সিম্বলিক অর্গাজম ম্যান, আর কি লাগে? সেক্স করলে বায়োলজ্যিকাল অর্গাজম হয় আর আপনি এখানে অর্গাজম পাচ্ছেন বাজার কানেকশানে । জীবনে ডাবল রতিক্রিয়া হচ্ছে আপনার! হেলায় এই সুবর্ণসুযোগ কেন হারাবেন। বলেন?
আপনি গান শুনবেন এটা এখন আর কোন গায়কীর ব্যাপার না এটা এখন শরীরের ব্যাপার। তাই গানের নাম আইটেম গান । এই আইটেম কিন্তু জরিনা বা সখিনা নয় তলতলে ভুড়িওয়ালা মাসিপিসী বা সরকারী অফিসের রুক্ষতায় চেয়ে যাওয়ায় কেরানী দিদি নয় সে হল নায়লা নাইম আর সানি লিওন। শাকিরা কেটিপেরী রিয়ান্না গান গাইবে জোহানেসবার্গে, নুওর্কে আর আপনি মাস্টারবেশন করবেন ঢাকা শহরে বসে। যেহেতু এটা আইটেম ফলে বার বার রিপ্রডিউস হবে । ক্লোজাআপ ওয়ান যাবে ক্ষুদেগান চ্যানেল আই সেরা তারকা আসবে ।ল্যাক্স মডেল যাবে এটিএন মডেল আসবে। লাক্স যাবে মেরিল স্প্ল্যাশ আসবে। সবটাই বাজার মুল্যের উঠানামা ম্যান। সার্কুলেশন অফ প্রফিট।
একইভাবে সাবানের বিজ্ঞাপন। বিজ্ঞাপন হবে সাবানের ক্যামেরা যাবার কথা গবেষনাগারে কিন্তু ক্যামেরা সেখানে না গিয়ে চলে যাচ্ছে অর্ধনগ্ন কারিনা আর ক্যাটরিনার বাথটাবে। কারণ কি এর কারণ হল-ল্যাব দেখলে তো সকল সাবানই আপনার কাছে স্টিয়ারিক এ্যাসিড। আপনার কাছে সকল সাবান সমান । কিন্তু কারিনা আর ক্যাটরিনা দেখালে আপনার কাছে লাক্স ডাভ স্যান্ডালিনা আলাদা আলাদা জিনিস হয়, আলাদা আলাদা দাম হয়। ভাইজান এই হল গিয়া ক্যামেরা বাথটাবে যাবার আসল খবর-কুনুব্যাঙ্গের পেটের ভিতরে ডুকে আছে মস্ত অজগর। বুঝলেন?
এই যে এসব হচ্ছে, ভদ্রলোকেরা এর নাম দিয়েছে পপুলার কালচার বা জনপ্রিয় সংস্কৃতি। আদতে এই সংস্কৃতির পেটের ভেতরে যে অজগর তার নাম পুরুষতান্ত্রিক কারখানা, পুঁজিবাদী মুনাফার কারখানা । এটা খুব কৌশলে তার অপকর্মকে লেজিটিমাইজড করে নিচ্ছে। ফলে আজকে যারা আপনারা পুরো নগ্ন বা কাপড় খুলে মিডিয়ায় হাঁটাচলার স্বাধীনতা দিচ্ছেন আপনারা আসলে এই কুনুব্যাংগের পেটে অজগর থাকার মত মুনাফার স্ট্রাটেজিকাল লিজিটিমাইযেশনের পেটের ভিতর কৌশলেই পা দিয়েছেন । এটা আপনাদের বিবেচনায় নাই। একদিকে সেক্স-রোল সোশালাইজেশন দিয়ে তাকে আপনি তাকে নারী বানাচ্ছেন । তাকে ইনোসেন্ট, টাচি,সফট, লাভলি, ময়েশ্চার, ফ্রেজাইল, কেয়ারেবল, ট্রাক্টএ্যাবল, মিডিয়াম, বিউটি, স্নাজি, ডিপেন্ডেবল বানাচ্ছেন আবার অন্যদিকে তাকে দিয়েই সব কিছু লেজিটামাইজড করে আপনি হয়ে যাচ্ছেন-ডেসপারেট, কেয়ারলেস, হার্ড, স্ট্রংগার, আনট্রাকটেবল, ওয়েলদি, ইনডিপেন্ডন্ট। এই যে তাকে নারী বানাচ্ছেন আপনি নেটা সিমোন দ্যা বোভোয়েরের ‘দ্যআদারস’ , এই যে তাকে ইলেজিটিমাইজড করে আন্ডারমাইন করছেন, সেটাই হল ভ্রেটি ফ্রাইডেনের ‘দ্যফেমিনিন মিসটেক’ এটাই কেইট মিলেটের ‘সেক্সুয়ালপলিটিক্স’ এখানেই হল জুডিথ বাটোলারে “বডিস দ্যাট ম্যাটার’ মাই ব্রাদার । এটা বুঝে নিতে হবে আমাদেরকে।
এইপুরোটাই হল প্রসেস অফ লেজিটিমাইজিং ইলিগ্যাল, কমোডিফিকেশন অফ ওমান বডি, সেক্সুয়ালপলিটিক্স, মেকিং আদারস, ভাষাগত লৈঙ্গিক রাজনীতি, মিডিয়া সন্ত্রাস। আর এই জন্যই উত্তর আধুনিক নারীবাদীরা তেঁড়ে আসে মার্ক্সের অর্থনীতির কাছে। এসে প্রশ্ন করে-ইজইকোনমিক রিকভারি অফ এ্যা হিউম্যান বিং ইজ দ্যা ওনলি সল্যুশন অফ ওম্যান ফ্রিডম ?

