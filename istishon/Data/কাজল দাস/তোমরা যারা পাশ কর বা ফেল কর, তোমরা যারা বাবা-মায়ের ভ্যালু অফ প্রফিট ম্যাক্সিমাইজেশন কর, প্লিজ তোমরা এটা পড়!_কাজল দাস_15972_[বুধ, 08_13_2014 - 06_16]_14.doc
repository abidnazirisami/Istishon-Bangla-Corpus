তোমরা যারা পাশ কর বা ফেল কর, তোমরা যারা বাবা-মায়ের ভ্যালু অফ প্রফিট ম্যাক্সিমাইজেশন কর, প্লিজ তোমরা এটা পড়!


প্রতিবছর এস এস সি আর এইচ এস সি রেজাল্টের আগে আমি ভয়ে হিমশিম খাই । কোথাও আমার ভাই, বোন,স্বজনেরা ফেইল করে লাপাত্তা হয়ে যাবে, টানা চার-পাঁচদিন গায়েব হয়ে বাড়ির বাইরে চলে যাবে,কেউ কেউ নেটোয়ার্কের বাইরে ও চলে যায়। ২০০২ সালে আমাদের বড় ভাই, পরিবারে প্রথম কেউ এস এস সি দেয়, পরীক্ষার আগে কি যে অপেক্ষা আর অনিশ্চয়তা! শেষ পর্যন্ত বড় ভাই ফেইল করেছিল,পরিনতি কি ছিল,সেটা আমি দ্বীতিয়বার বলতে পারব না। তারপর ২০০৪ সালে যখন আমি এস এস সি দিলাম তখন মনে হলে বড় ভাইয়ের শোধ যেন বাবা আমাকে দিয়ে নিতে চান,যেন আমি পরীক্ষা দিচ্ছি না,প্রতিশোধের যুদ্ধে জয়ের জন্য অবর্তীর্ণ হচ্ছি,আমি সেদিন উর্ত্তীন হয়েছিলাম,বাবা সেদিন যেন প্রতিশোধ মিটিয়েছিলেন বড় ভাইয়ের উপর, আর আমি দেখেছি নিষ্ঠুর তমসায় পরিহাস্য বড়'দার মুখ। আমি এই পাশে কোন ও আনন্দ পাই নি, এমনকি এইচ এস সি পাশের পর ও কোন আনন্দ করিনি। এখনো আমার কাছে এই পাশের কোন আনন্দ খুঁজে পাই না। ফরমায়েশী কামলা যেমন পেটের তাগিদে রোজ কামলা খাটে,আমি তেমনি কামলা খেটেছি, কামলার কাজে কোন আনন্দ থাকে না। মাঝে মাঝে মনে হত ফেইল করে ফেলি,বড়'দার সমান সমান হয়ে যাই, কিন্তু সেই সুযোগ ছিল না,আমি যেহেতু বাবার ভিশন পূরনে নেমেছি তাই আমাকে হারলে চলবে না।
আমাদের দেশের মত গলদে ভরা ত্রুটিপূর্ণ শিক্ষা ব্যবস্থা পাশের দেশ ভারতে ও নাই। আমরা শিক্ষাকে একদিকে যেমন অনুন্নত কারিকুলাম,টেক্সট,মিথ্যাচার, বিকৃত ইতিহাস, পঙ্গু পাঠ বিনোদন, বিভিন্ন মাধ্যম, আর বিনোদনহীন ব্যবস্থা দিয়ে ভরে রেখেছি এটা কম দেশে পাওয়া যাবে। এখানে পাশ-ফেলের সাইকোলজি এমন হয়ে দাঁড়িয়েছি যে,এটা পরিবারের একটা আত্ম সম্মান আর মান মর্যাদার ব্যাপার। যেন দুই ঐতিহ্যবাহী গোষ্টীর দ্বন্ধ। হার জিতের লড়াই। গ্রামের চেয়ে শহরে এই লড়াইটা আরো কুরুচীপূর্ণ আর বিশ্রী। বাবা মা ছোট বেলা থেকেই ছেলে-মেয়েকে একটা ইনভেস্টের হাতিয়ার বানায়,এই হাতিয়ার একদিন বড় হয়ে ডাক্তার বা ইঞ্জিনিয়ার হয়ে বাবা-মায়ের ইনভেস্টমেন্ট ফিরিয়ে দেয়। দেশে যে দিন দিন দূর্নীতিবাজ তৈরি হচ্ছে, তার পেছনের সাইকোলজি কি? এটার সাইকোলজি হল এই ইনভেস্টমেন্ট, প্রফিট রিটার্ণ। যে ছেলে-বা মেয়েটা কম বয়সে ডাক্তার, ইঞ্জিনিয়ার বা সরকারী চাকরিতে ডুকে তার মাথায় আগে থাকে বাবা মায়ের ক্যাপিটাল ফিডব্যাকের চিন্তা। সে যখন এই ফিডব্যাক চিন্তা করে তখন সে শর্ট রানে আর্ণ করতে চায়, খুব দ্রুত বাবা-মার ইনভেস্ট রিটার্ণ দিতে চায়, শর্ট রানে যে ফিডব্যাক দেয়ার মানসিকতা দূর্নীতির সাথে তার সম্পর্ক আছে। আমি হলফ করে বলতে পারব আপনি শুধু প্রশাসনকে দিয়ে এই দূর্নীতি সহজেই বন্ধ করতে পারবেন না, যদি পড়ালেখার সাথে এই ক্যাপিটাল ফিডব্যাক বন্ধ না করেন। হয়ত আরো অনেক আছে কিন্তু এই মরাল খুব ভাবার বিষয়। 
বিনোদনের যতগুলো উৎস যেমন-যৌনতা, গান, খেলা ধুলা, ছবি আঁকা, নৃত্য, ভ্রমণ ইত্যাদি আছে, তাদের মত শিক্ষা পাঠ করা জ্ঞান অর্জন করা বিনোদনের একটা বড় উৎস। আমরা এই বিনোদনকে ব্যবসায় পরিনত করেছি। গত বছর আমি যখন মাস্টার্সের শেষ ক্লাশ করি বা শেষ পরীক্ষা দেই, আমার ভেতরটা হু হু করে কেঁদে উঠেছিল, আমি আর কোনদিন ক্লাশে বসে পাঠ নিব না, আর কখনো সকালে ঘুম থেকে উঠার তাড়া নেই, পরীক্ষা দেয়ার তাড়া নেই, রুটিন খুজব না পরীক্ষার আগে, ক্লাশে বসে সেই তামাশা আর নাই, ২৪/২৫ বছরের একটা অধ্যায় আমরা ছেড়ে আসার সময় একেবারে হারিয়ে ফেলি। এই এক বড় বিষাদ। আমরা সেই বিনোদনকে এখন বানিয়ে ফেলছি আখ মাড়াইয়ের যন্ত্র, ছিপ ও ছিপে আখের রস বের কর। শীট গেলাও কোচিং গেলাও, নোট গেলাও, ভিডিও গেমস গেলাও আর বের কর জিপিএ ৫, বের করো গোল্ডেন এপ্লাস। এভাবে ছিপতে থাকি বলেই আমরা ২০-২৫ বছর পড়া শুনার পর এদেশে মানুষ খুঁজে পাই না,পাই ঘুষখোর আর দুর্নীতিবাজ, এটাই আমাদের এখন শেষ সম্বল।
শিক্ষা অবশ্যেই একটা ইনভেস্টমেন্ট তবে সেটা ইন্ডিভিডিয়্যুয়াল না সেটা হল রাষ্ট্রীয়। একজন ব্যাক্তি যদি ইনভেস্ট্রর হয় তাহলে সেটার ফিডব্যাক হবে ইন্ডিভিডিয়্যাল আর সেটা যদি রাষ্ট্রীয় তাহলে সেটা হবে সামাজিক। তখন ক্যাপিটাল ফিডব্যাকের চিন্তা বাপ-মায়ের পরিবর্তে করে সরকার বা রাষ্ট্র। উন্নত দেশে সেটাই হয়। এটা বুঝতে পেরেছিলেন বলে নোবেল বিজয়ী অমর্ত্য সেন-একটা দেশের উন্নতির জন্য সবার আগে কি দরকার, এই প্রশ্নের উত্তরে বলেছিলেন- ‘শিক্ষায় বাজেট বাড়িয়ে দাও, তাহলেই দেশ তর তর করে এগিয়ে যাবে’’। আমাদের দেশে শিক্ষা যেহেতু এখন বাণিজ্য, এখানে যেহেতু রাষ্ট্রের আর্থিক দায় নাই, যা আছে দিন দিন কমে যাচ্ছে সেজন্য ইনভেস্টটা সংগত কারনে বাপ-মায়ের উপর এসে পড়ে আর যেহেতু বাপ মায়ের উপর এসে পড়ে সেজন্য ‘আখ মাড়াই’ চলে, এই আখ মাড়াইয়ের বলি হয় প্রতি বছর হাজারো মেধাবীরা। এদেশে বাম পন্থীরাআ শিক্ষায় ব্যায় বাড়ানোর কথা বলে যাচ্ছেন,সরকার তাদের কথা শুনে না, উলটো পুলিশের টেঙ্গানো দেয়। কিন্তু অমর্ত্য সেন একনজন ধনবাদী ব্যাবস্থার তাত্বিক, তিনি বামপন্থী না, আমাদের সরকার ব্যাবস্থা ধনবাদী হয়ে ও তার মতো ধনবাদীর কথা শুনছে না,ব্যাবসা কোথায় আছে এবার বুঝেন।
বিশ্ববিদ্যালয়ে এখনো সমাবর্তন প্রথা চালু আছে। এই সমাবর্তন প্রাচীন হিন্দু ধর্মের দশবিধ সংস্কারের একটা ছিল। এই সমাবর্তনের মানে ছিল’ ‘ শিক্ষার্থী গুরুগৃহে পাঠ শেষ করে কর্ম জীবনে প্রবেশ করার পূর্বে সারা জীবনের জন্য সদুপদেশ বহন করা’। এখন ও সমাবর্তন হয়, তয় গুরুরা আসেন না, আসেন ওয়ারেন বাফেটেরা, বিশ্ব ব্যাংকের চেয়ারম্যনরা। এখানে ও শিক্ষা ইনভেস্ট আর প্রফিট হয়। জীবনের সাথে শিক্ষার যোগ সূত্র এখানে হারায়, এই খেলায় শেষ পর্যন্ত ক্যাপিটাল জিতে। বাবা-মা, রাষ্ট্র, সরকার, শিক্ষক, সবাই আমদেরকে রিসোর্সফুল মেশিন বানাচ্ছে। আমাদেরকে সেটা দিয়ে যেতে হবে। আমাদের ও বাজার দর থাকতে হবেnআ থাকলে তোমার আবার কিসের ভ্যালু।
শেষ করব, তার আগে আবার ও আজকের ফলাফল প্রার্থীদের কাছে ফিরে যাই। সবাই পাশ কর কামনা করি। কিন্তু পাশ বা ফেইল যাই কর, তুমি নিজেকে কখনো প্রফিট ম্যাক্সিমাইজেশনের খেলায় ফেলনা। তোমার জি পি এ ভ্যালু নাই বলে নেটোয়ার্কের বাইরে চলে যেও না। আর নিজেরা যেভাবে আখ মাড়াইয়ের যন্ত্র হয়েছে তোমাদের আমাদের সবার আগামী ভবিষ্যৎকে এই বিশ্রী ইনভেস্টের নগ্নতা থেকে দূরে রেখ, ব্যাক্তিক ইনভেস্ট বাড়ানোর চেয়ে স্টেট ইনভেস্ট বাড়ানোর জন্য লড়ে যেও, প্রতিযোগী হও শুধু জেতার জন্য না আনন্দের জন্য ও। তোমাদের জন্য বিখ্যাত চিত্রকর পাবলো পিকাসোর একটা কথা দিয়ে শেষ করি-‘ ন্যাচার মেইকস আস ট্যালেন্ট বাট এডুউকেশন রুইন আস’’, বাংলা তর্জমা হল ‘প্রকৃতি আমাদের মেধাবী বানায় কিন্তু শিক্ষা আমাদের ধ্বংস করে দেয়’। মহান চিত্রকর পিকাসো এই শিক্ষার কথাই বলেছিলেন যেখানে –আনন্দ আর বিনোদনের বদলে শুধু থাকে ভ্যালু, প্রফিট ম্যাক্সিমাইজেশন, ইনভেস্ট রিটার্ন, ক্যাপিটাল ফীডব্যাক, শর্টরান আউটপুট। প্লিজ তোমরা আখ মাড়াইয়ের যন্ত্রের মত নিজেকে ফিডব্যাক দেয়ার হাতিয়ারে পরিনত কর না।
তোমাদের জন্যা ভালবাসা।

