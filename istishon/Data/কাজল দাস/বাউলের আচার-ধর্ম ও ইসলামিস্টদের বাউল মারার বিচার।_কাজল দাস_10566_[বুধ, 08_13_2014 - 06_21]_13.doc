বাউলের আচার-ধর্ম ও ইসলামিস্টদের বাউল মারার বিচার।


ইসলাম ধর্মে শরীয়তের সাথে মারিফত বা সুফীজমের যে সম্পর্ক তার গোড়াটাই হল বাউলদের উপর মুসলমানদের নিপীড়নেরে মূল উৎস। সিলেট শাহজালাল (রঃ) মাজারের পাশেই মসজিদ। মসজিদে নামাজ আদায় হয় আর তারপাশেই মাজার,মাজারে বাৎসরিক উরস হয়,উরসে গান বাজনা হয়,সারা বছর মাজারের আসা বিভিন্ন ধর্মাবলম্বী মানুষেরা মোমবাতি প্রজ্জ্বলন করেন। এটা হল কিভাবে? এই জিনিসটা যেসব ইসলামিস্ট্রা বুঝে না,তারা বাউলদের ও বুঝার কথা না।
বাউলরা নামাজ পড়ে না, নামাজ তাদের পড়ার কথা ও না, কিন্তু কারো নামাজ পড়ায় ও তাদের আপত্তি বা বিধি নিষেধ নাই। নিজেরা পড়তে ও সমস্যা নাই। ইসলামে সুফীজমের যে ভাবধারা তার একটা বিশাল প্রভাব রয়েছে এই বাউল ধারায়। সুফীজমের মূল কথা হচ্ছে -আধ্যত্মিক দর্শন,আত্মার পরিশুদ্দির মাঝে আল্লহকে পাওয়া এইটাই হল তার মূল কথা। ‘ইসলামি পরিভাষায় সুফিবাদকে তাসাওউফ বলা হয়, যার অর্থ আধ্যাত্মিক তত্ত্বজ্ঞান। তাসাওউফ বা সুফিবাদ বলতে অবিনশ্বর আত্মার পরিশুদ্ধির সাধনাকে বুঝায়। আত্মার পবিত্রতার মাধ্যমে ফানাফিল্লাহ (আল্লাহর সঙ্গে অবস্থান করা) এবং ফানাফিল্লাহর মাধ্যমে বাকাবিল্লাহ (আল্লাহর সঙ্গে স্থায়িভাবে বিলীন হয়ে যাওয়া) সূফীবাদের মূল উদ্দেশ্য। যেহেতু আল্লাহ নিরাকার, তাই তাঁর মধ্যে ফানা হওয়ার জন্য নিরাকার শক্তির প্রতি প্রেমই একমাত্র মাধ্যম।’
বড়পীর জিলানী, খাজা মইনুদ্দিন চিশতীর হাত ধরে যে সূফীবাদের জন্ম, সেটাই কালক্রমে এদেশে সপ্তদশ থেকে সপ্তদশ শতকে এসেছে-শাহ সুলতান রুমী (রঃ),বাবা আদম শহীদ (রঃ),শাহ সুলতান বলখী (রঃ),শাহ নিয়ামতুল্লাহ বুতশেকন(রঃ),শাহ মখদুম, রূপোশ(রঃ),শেখ ফরিদউদ্দিন (রঃ),মখদুম শাহ দৌলা শহীদ(রঃ), শেখ জালালুদ্দীন তাব্রিজি(রঃ),শাহ জালাল(রঃ),শাহ পরান (রাঃ), শেখ আলাউল হক (রঃ),খান জাহান আলী(রঃ),শরফুদ্দীন আবু তাওয়ামা(রঃ), শাহ ফরিদউদ্দীন (রঃ) এদের হাত ধরে। এখানে-প্রাচীন রাঢ়, সমতট, বঙ্গে বা মহাভারতে যে ইসলাম এসেছে সেটা সুফীজমের ইসলাম, এটা বৌদ্ধ ও হিন্দু ধর্মের সাথে মেল বন্ধনের ইসলাম। তলোয়ারে ইসলাম এদেশে প্রতিষ্টিত হয় নাই বলে এটা আরব কিংবা অআরব মুসলিম দেশ না, সেজন্য বাংলার মুসলমান আর আরবের মুসলমান এক জিনিস না। বাঙ্গলার মুসলমান আসলেই হিন্দু বা বৌদ্ধর ভাই, বাউলরা আসলেই পাল তোলা নৌকার শীতল ছায়ায় শায়িত এক দিকভ্রান্ত পথিক। যে পথিক তার অন্তিম পথের ঠিকানা মক্কা-মদিনায় খুজে নাই, খুঁজেছে তার আত্মায়। আর আত্মার ভিতরে খুঁজতে গিয়ে পেয়েছে-বাঙ্গলার-মাঠ-ঘাট-প্রান্তর আর পেয়েছে হিন্দু মুসলমানের রাজদরবার আর রাজ সিংহাসন। নীত-গীত আর বাদ্য যন্ত্র।
মূলত ইশ্বর বা আল্লহকে পাবার জন্য ঐকান্তিক সাধনা করাই সূফীদের কাজ। স্রষ্টার সাথে সৃষ্টির যে প্রেম তাকে মূল মন্ত্র করেই তার যাত্রা শুরু। এজন্য দেখা যায়, সুফীজমের প্রভাব রয়েছে বৈষ্ণব্বাদে, লৌকিক মরমিবাদে সহ বাউল ভাব ধারাতে। এজন্য দেখা যাবে ইসলামি সাহিত্যের যে ক্লাসিক গুলো আছে-ইউসূফ-জোলেখা, শিরী-ফরহাদ, লাইলী-মজনু কিংবা আমাদের দেশে গাজী-কালু চম্পাবতী, মুর্শিদ্গীতি, মারিফতি, ফকিরি, গাজী গান নানান কিছু এসে মিলিত হয়েছে এই স্রষ্টা এবং সৃষ্টির প্রেমের আদলে।
শরিয়তি মুসলমানেরা মনে করে-আল্লাহকে পাবার জন্য –নামাজ,রোজা,হজ্ব, যাকা, কালেমা সকল মুসলমানের জন্য ফরজ। কিন্তু মারিফত বা সূফীজমের যে ইসলাম তারা এটাকে অত্যাবশ্যকীয় মনে করেন না, তারা মনে করেন, পবিত্র আত্মাই হল আল্লার জন্য উত্তম ঘর, সেখানেই তিনি বিরাজ করেন ফলে আত্মার সাথে দেশের যোগাযোগ সাধন করাই তার কাজ। এজন্য তারা জিকির করে, গান গায়, খোদাকে ডাকে।
বাউলদের উপর যারা আক্রমন করে,যারা বাউলদের গান,বাজনা,নাচকে শিরক,বেদাত বা নাফরমানি মনে করে তারা শরীয়ত মোতাবেক কাজ করে বলে আদতে তাদের দৃষ্টিতে কোন ভুল কিছু করে না। এখন যে শরীয়তি মুসলমান বাউল বা সুফীকে আঘাত করে সে তার বিশ্বাস থেকে তাকে আঘাত করে, কারণ সে মনে করে এটা সঠিক বা সহীহ ইসলাম সম্মত নয়। এথেকে সে দুইটা কাজ করে প্রথমত সে-একজনের বিশ্বাসকে আঘাত করে, আবার সে তার মত প্রকাশের অধিকারকে ও লঙ্ঘন করে। তাহলে এখানে রাষ্ট্রের এখানে ভূমিকা কি? তাদের শাস্তি গনতান্ত্রিক আইনে কি হওয়া দরকার। এখানে যা করা দরকার সেটা হল-একজন বাউল হলে ইসলাম দিয়ে তার বিচার করা যাবে না । আর আরেকটা হল গনতান্ত্রিক আইনে সে তার উপর আঘাত করে শারীরিক বা মানসিকভাবে ক্ষতিগ্রস্থ না করার জন্য বিধান তৈরি করা। এই রকম কিছু বিশেষ আইন হলে হয়ত বাউলদের উপর আক্রমণ কিছুটা কমবে নয়ত যে হারে র্যা ডীকাল বা পলিটীকাল ইসলাম দুনিয়া ব্যাপী আগ্রাসী হচ্ছে সেটার প্রভাব বাউলদের উপর এসে পড়বে, ঠিক যেভাবে আক্রান্ত হয় একজন বিধর্মী বা নাস্তিক।

