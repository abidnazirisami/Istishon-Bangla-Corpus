‘বিশ্বকাপে শিশুরা ৫০ সেন্টসের বিনিময়ে বিক্রি করছে নিজেদের দেহ’


ব্রাজিলে বিশ্বকাপ উপলক্ষে মেয়েদের দিয়ে দেহ ব্যবসা করানো কতটা অমানবিক পর্যায়ে গিয়ে ঠেকেছে এই নিয়ে ব্রাজিলিয়ান একটি রিপোর্ট অনুবাদ করলাম। পড়ে দেখতে পারেন সবাই।মূল লিংক- http://www.ryot.org/child-prostitution-brazil-world-cup/724729
জনাকীর্ণ কোলাহল আর উল্লাসিত স্টেডিয়ামের বাইরে ব্রাজিলের জীবন সম্পূর্ন আলাদা। যখন আমরা নিজেদের দেশকে স্বাগত জানানোর জন্য একটি পানশালায় জড়ো হয়েছি, আমরা তখন ও কল্পনা করতে পারিনি বিশাল সংখ্যক শিশুরা ব্রাজিলের রাস্তায় নিজেদের দেহ বিক্রি করছে।
আনুমানিক ৬ লক্ষ লোক ব্রাজিলের ভিতরে ঘুরে বেড়াচ্ছেন এই টুর্নামেন্টকে উদযাপন করার জন্য এবং তার সাথে সাথে শিশুদের দিয়ে দেহ ব্যবসার একটা ব্যপক আয়োজন শুরু হয়েছে সারা দেশ জুড়ে বিশ্বকাপ আয়োজক শহর গুলোতে। 
ব্রাজিলে ১৮ উর্ধ যে কারো জন্য দেহ ব্যবসা বৈধ, কিন্তু এইসব শিশুরা বেশীরভাগেই একেবারে কম বয়সের অনেকের মাত্র ১০ বছর, বয়সে ছোট বলে তাদের মাত্র ৫০ সেন্টস দিয়ে পাওয়া যায়।
‘এসব মেয়েদের বেশীরভাগেই চরম দরিদ্র পরিবার থেকে উঠে আসা, যেখানে তারা সামাজিকভাবে পরিত্যক্ত ও শ্রদ্ধাহীন একটি সংস্কৃতিতে বেড়ে ওঠে’’ বলে এক সিনএনএন প্রতিনিধিকে জানান, ব্রাজিলের রাষ্ট্রীয় কৌশুলী আন্তোনিও লিমা সৌসা।
এসব দেহ ব্যববসার সাথে চলছে মাদক, বিশেষ করে গ্লু (এক ধরনের মাদক যা শিশুরা নাক দিয়ে শ্বাস টেনে গ্রহন করে), এটা তাদেরকে প্রচুর পরিশ্রমের মধ্যে ও দীর্ঘক্ষন কর্মক্ষম রাখে এবং তাদের সাময়িক মানসিক অবসাদকে ভূলে থাকতে সাহায্য করে।
‘শ্বাস টেনে গ্লু গ্রহন, আমাকে ঘুম ঘুম ভাবের দিকে ঠেলে দেয়, স্বাভাবিক চলাফেরা বন্ধ করে দেয়, এটা আমার ক্ষুধার পিপাসা বন্ধ করে দেয়। এটা আমাকে নির্যাতন ও রাস্তার যে কোন বিপদের সাথে মানিয়ে নিতে সহায়তা করে’ বলে ডেইলি মিররকে জানান, লোরিসা নামের এক শিশু যৌন কর্মী লোরিসা বলে আরো জানান, সেক্সের সময় তাদের উপর অসহনীয় মাত্রার যৌন নির্যাতন চালানো হয়, কিছুদিন আগে ১৪ বছর বয়সী তার এক বন্ধুকে হত্যা ও করা হয়।
সে মিররকে জানায়, ‘একটা লোক তাকে মেট্রো রেল স্টেশন থেকে তুলে নেয়, তার সাথে সেক্স করে। কিন্তু তারপরে সে তাকে পরিশোধ করতে অস্বীকৃতি জানায়, তাকে হত্যা করে এবং দেহ রাস্তায় ফেলে চলে যায়’
ওয়ান রিয়েল নামের একটি ক্যাম্পিং গ্রুপ সম্প্রতি ব্রাজিলের রমরমা যৌন ব্যবসার অন্ধকার জগত তুলে ধরার জন্য শক্তিশালী একটি প্রামান্যচিতত্রে এসব বিষয় তুলে ধরে।
দূর্ভাগ্যবশত, এসব মেয়রা তাদের দেহ বিক্রি করতে বাধ্য হচ্ছে, প্রায়শই এটা ঘটছে পরিবারের খাবার এবং অর্থের যোগানের জন্য, এবং তাদের মধ্যে অনেকেই দেহ ব্যবসায় বিক্রি হয়েছে তাদের বাবা-মায়ের ইচ্ছায়।
অধিকন্তু, যেহেতু তাদের বয়স ১৮ বছরের নিচে, কখনোই তারা বৈধভাবে নিজেদের পতিতা হিসাবে দাবি করতে পারে না। সুতরাং এটা কখনোই তাদের ইচ্ছায় ঘটে না।
থিয়াগো, একজন সাবেক পতিতাবৃত্তির দালাল ও নারী পাচারকারী, টাইম ম্যাগাজিনের কাছে উল্লেখ করে, সে ৫০০০-১০,০০০ ডলারের বিনিময়ে মেয়েকে তাদের হাতে তুলে দেয়ার জন্য বাবা-মাকে রাজি করাত, এবং একটা জীবনের বিনিময়ে সামান্য টাকা নিয়ে পাচারকারী তাকে অধিক খাটিয়ে বেশী বেশী উপার্জন করত।
‘আমি মেয়েটিকে ব্রাজিলের রেসিফে খুঁজে পাই কারণ সেখানে দারিদ্রতা বেশী। এই দারিদ্রতার কারনে তারা সহজে পতিতাবৃত্তিতে আসতে রাজি হয়ে যায়’, জানান থিয়াগো।
শিশুদের ভুল পথে পরিচালিত করার এই ব্যপারটা শুধু প্রথমবারের মত এই বিশ্বকাপে ঘটছে না তার আগে ও অনেক বার ঘটেছে। সিবিএস সংবাদ মাধ্যম এক রিপোর্টে উল্লেখ করে, শিশুদের এভাবে ব্যবহারের কাজ ৩০ থেকে ৪০ শতাংশ বেড়েছে ২০০৬ এবং ২০১০ সালের বিশ্বকাপের সময়, যা ঘটেছিল জার্মানি এবং দক্ষিন আফ্রিকাতে। 
এবং এসব অপরাধ শুধু মাত্র ফুটবল বিশ্বকাপে ঘটে না, অন্যন্য খেলার সময় ও মারাত্মক ভাবে রমরমা যৌন ব্যবসার প্রসার ঘটে।
বস্তুত, বেশী করে ১৬ বছর বয়সী কিশোরীদের জোর করে পতিতাবৃত্তিতে নিয়ে আসা হচ্ছে এই ২০১৪ সালের ব্রাজিলের মহাউন্মাদনার বিশ্বকাপের আসরে।
এফবিআইয়ের ভায়ালেন্ট ক্রাইমস এ্যাগেইন্সটস চিল্ড্রেন ইউনিটেনের প্রধান, মিশেল অসবার্ন বার্তাসংস্থা এপি কে বলেন, ‘বৃহৎ খেলাধুলার আয়োজন একটা অল্প জায়গার মধ্যে বিশাল পরিমান লোকজনকে জড়ো করে, এবং এটা তাকে নানান উপায়ে টাকা উপার্জনের সুযোগ করে দেয় সেজন্য ঐ সব এলাকায় লোকজন টাকা অর্জনের উপায় হিসাবে অপরাধ প্রবন বিভিন্ন উপায়কে বেছে নেয়’ 
আমেরিকার রাষ্ট্রীয় সদর দপ্তর এক হিসাবে দেখিয়েছে যে, বর্তমানে ব্রাজিলে ২,৫০,০০০ শিশুরা পতিতাবৃত্তির সাথে যুক্ত। দুঃখজনক ভাবে, কেবল এই বিশ্বকাপই ব্রাজিলের বিদ্যমান সকল সমস্যাকে আরো ক্ষতিগ্রস্থ করবে এবং এই সমস্যা জীবন ধারনকে ধারাবাহিকভাবে ধবংস করবে যখনই বিদেশী টিভি প্রতিনিধি এবং ফুটবল দর্শকরা দেশ তাদের ত্যাগ করবে।
‘পুলিশ এসব মেয়েদের স্বাস্থ্যকর পরিবেশে বেড়ে উঠা, কাজ পাওয়া ও বাসস্থান এসব নিয়ে দুঃখিত নয় বরং তারা দুঃখিত তাদের তাদের দুঃখিত তাদের লুকিয়ে রাখতে পেরে’ বলে সি এন এনকে জানান একজন গর্ভবতী তরুনীদের সাহায্যকারী ধর্মসেবী ব্রাজিলিয়ান নারী।
অনেক সংগঠন ব্রাজিলে এইসব শিশুদের যৌন কাজে ব্যবহারের সত্যতা প্রকাশের জন্য প্রচারণা শুরু করেছে। কিন্তু প্রকৃত ঘটনার সাথে সাথে এসব অপরাধের পেছনে পুলিশি সহায়তার বিষয় ও বেরিয়ে আসছে।
আন্তর্জাতিক সুপিরিয়র জেনারেলে সংস্থার সভাপতি, সিস্টার ক্যারমেন সাম্যুট, সিবিএসকে বলেন ‘সচেতনতা ছাড়া, মানবিক আত্মমর্যাদার পক্ষে কাজ করা ছাড়া, বিশ্বকাপ ফাইনাল মানবতার মহান আনন্দের পরিবর্তে এক লজ্জাজনক বিষাদময় পরিস্থিতিতে রুপ নিতে পারে’

