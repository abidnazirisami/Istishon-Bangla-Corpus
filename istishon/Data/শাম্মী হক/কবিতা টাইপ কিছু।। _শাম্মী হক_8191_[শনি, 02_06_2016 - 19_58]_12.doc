কবিতা টাইপ কিছু।। 


আমাদের দেখা হবে না অনেক দিন।
রুম ভর্তি তেলাপোকা, ছাড়পোকারা খুঁজবে আমাদের,
ইদুর গুলো উকি দেবে এ রুম থেকে ও রুমে।
কিন্তু দেখা হবে না।
টি এস সি থাকবে, স্বপন মামা চায়ের বিল নিয়ে চ্যাঁচ্যাঁবে, ছবির হাটে থাকবে জাকিরও, সাথে নিয়ে গুড়ের চা।
তবুও আমাদের দেখা হবে না বহুকাল।
মাঝ রাত্তিরে আমাদের আবেগ উস্কানি মারবে, আমরা কাঁদব। এর ওর কাঁধে মাথা রাখব।
যদিও আমাদের দেখা হবে না বহুবছর।
আড়াইশো+ আড়াইশো+ আড়াইশো করে দেবো একেকজন। হয়ে যাবে ৭৫০, নিয়ে বাড়ি ফিরবো এক বোতল কেরু। খুব লুকিয়ে কিন্তু।
তুমুল মাতাল হবো, প্রাক্তন এবং বর্তমান প্রেমিকের দোষ ত্রুটি খুঁজবো,
পরিবারকে দেব দু চারটা গালি।
সেমিস্টার ফাইনালের শিটগুলো ছিঁড়ে টুকরো টুকরো করবো।
সমাজের এই মুখস্ত শিক্ষা ব্যাবস্থাকে যেন ছিঁড়ে কুটিকুটি করে ফেলছি এই আনন্দে দিশেহারা হবো।
ক্লান্ত হয়ে রুম ভর্তি ধোয়া নিয়ে ঘুমিয়ে যাব।
কিন্তু সে তো তখনো শেষ করেনি মৌসুমি ভৌমিকের গানটি। আরেকটু না হয় জেগে থাকি।
আহ। তারপরও আমাদের দেখা হবে না বহুযুগ।

