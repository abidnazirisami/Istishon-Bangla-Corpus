নাস্তিক মরছে,মানুষ তো না 


তখন গণজাগরণ মঞ্চ উত্তাল। বিভিন্ন বন্ধু বান্ধবের বাসায় থাকতাম,নিজের বাসায় কম আসতাম। একদিন বাসার গলি দিয়ে বের হচ্ছি। কয়েকজন প্রাপ্ত বয়ষ্ক নারী গলির মুখে দাড়িয়ে। আমাকে দেখেই একে অপরকে ফিসফিস করে বলছে, দেখ দেখ নাস্তিক যায়,নাস্তিক যায়। তারা খুবই বিস্ময়ের সাথে দেখছিলো আমাকে। যেন আমি ভিন্ন গ্রহের কোন প্রানি, কিংবা কোন কুৎসিত আকারের যন্তু। 
একের পর এক মুক্তচিন্তককে নিশংস ভাবে মেরে ফেলা হচ্ছে। কত র্ববর যুগে প্রবেশ করলে ছয় মাসে একইরকম ভাবে একই কারনে চার চারটি তাজা প্রানকে ছিন্ন বিচ্ছিন্ন করে ফেলা হয়। কতটা শৃংখলিত এবং কৌশলী হলে,এভাবে জনসমুক্ষে,এবং একেবারে বাসায় ঢুকে মেরে ফেলে আবার নিরাপদে পালিয়ে যেতে পারে। দু:খিত ’পালিয়ে’ বলছি কেনো? বীরের বেশে চলে যেতে পারে। জাতিকে এভাবে মেধাশূন্য করার এই ঘৃন্য র্কমকান্ডের বিরুদ্ধে কোন জোরদার আওয়াজ নেই। কারন তারা নাস্তিক।
প্রতিবারই ওই একদল মানুষই ঘুরে ফিরে আন্দোলন করে। মানববন্ধন,প্রতিবাদি মিছিল.মশাল মিছিল, শোক সভা, মোমবাদি প্রজ্জলন এবং আল্টিমেটার মধ্য দিয়ে বিচারের দাবী জানায়। আন্দোলনে সেই একই মুখ একই মানুষ। সেখানে সাধারন মানুষের উপস্থিতী নেই। সাধারন মানুষের সরাসরি আন্দলনে সম্পৃক্ততা দূরের কথা। বরং তারা মনে মনে হলেও এই হত্যাকান্ডকে স্বাভাবিক ভাবে দেখছে। এ দেশে নাস্তিক হলে এমন পরিনতিই যেন স্বাভাবিক। মৌলবাদীরা স্পষ্ট ভাবে জানাচ্ছে যে নাস্তিকদের এই দেশে বাচঁতে দেয়া যাবে না আর সাধারন মানুষ মৌন থেকে সেটাকে সর্মথন দিচ্ছে। 
নিলয় নীলের গ্রামের বাড়ির নিউজ দেখছিলাম টেলিভিশনে। একজন যুবক সাক্ষাতকার দিচ্ছে,সে বলছে, নিলয় খুব ভালো ছেলে ছিলো,নম্র,ভদ্র এবং খুব মেধাবী কিন্তু সে যে ব্লগার ছিল তা জানতাম না। ওই ছেলেটি হয়তো জানেই না। ব্লগ জিনিসটা কি,এটা কি হাতে ধরে দেখা যায়,এটা কি কোন বিশাল আকারের দৃশ্যমান বস্তু, নাকি এটা কোন বিষাক্ত খাবারের নাম। কিন্তু সে এটা জানে ব্লগ+নাস্তিক= খুন।
এভাবে প্রতি মাসে সপ্তাহে মুক্তচিন্তকদের ঘার থেকে মাথা আলাদা করে ফেলা হবে। এটাকে বন্ধ করতে সরকার ৫৭ ধারাকে আরো শক্তিশালী করবার আওয়াজ তুলবে। আইজি সীমা অতিক্রম করতে নিষেধ করবে।
চারিদিকে কি অদ্ভুত নিরাবতা। লেখক,সাহিত্যিক,বুদ্ধিজিবী সবাই নিশ্চুপ। এগুলো তো কোন মানুষের মৃত্যু না। নাস্তিক মরছে, মানুষ তো না।

