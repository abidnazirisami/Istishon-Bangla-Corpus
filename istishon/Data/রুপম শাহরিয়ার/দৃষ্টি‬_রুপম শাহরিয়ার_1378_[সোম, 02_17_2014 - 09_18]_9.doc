দৃষ্টি‬


না আর বাচা গেল না। এই একটু যখন নিপাকে নিয়ে চিন্তা শুরু করলাম তখন থেকেই বাধার শেষ নেই। প্রথম বাধা হিসেবে কাজ শুরু করল মশা। কমিউনিটি সেন্টারের পুরো ঘটনা যখন রুমে বসে বসে চিন্তা করছি ঠিক তখনই কান আর ঠৌট বরাবর মশারা উড়তে শুরু করে। কিছুক্ষন চুপ করে খেয়াল করলাম, তারা আমাকে কামড় দিয়ে রক্ত চুষে না। শুধু শব্দ করে আমার মনযোগ সরিয়ে দিচ্ছে। আজ আবার নতুন একটা জিনিস খেয়াল করলাম। যে আমি এসব বাধায় বিশ্বাস করি না, সেই আমি আজ সামান্য মশার কথা চিন্তা করে চিহ্নিত।
আগে রাত ৩টায় ঘুমাতে যেতাম। ইদানিং সারা রাতেও ঘুম হয় না। নিপা ব্লাইন্ড, এতটুকু চিন্তা করলেই আমার সারা শরীরের লোম দাড়িয়ে যায়। মায়ের সাথে নিপার চোখ নিয়ে কথা হয়েছে, যদিও মাকে নিপার নাম বলা হয়নি। শুধু বলা বলেছি আমার বন্ধুর বোন। ছোটকাল থেকে মিথ্যা বলতে বলতেই অভ্যাস হয়ে গেছে। তাই এই মিথ্যা বলতেও বাধল না। মায়ের সাথে প্রায় সবসময়ই মিথ্যা বলতে হয়। যেমন,
এক. যতই খারাপ থাকি সবসময় মাকে বলি ভালো আছি।
দুই. মেসে যতই খারাপ খাবার খাই না কেন মাকে বলি খাবার ভালো হয়েছে।
এমন কত মিথ্যা বলি!!
নিপার ব্যাপারে মায়ের মন্তব্য ছিল এমন যে তার চোখ ফিরে পাওয়া নির্ভর করবে তার চোখ নষ্ট হওয়ার কারনের উপর। যদি চোখের অপটিক নার্ভ গুলো ঠিক থাকে তাহলে চোখ ফিরে পাবে নিপা। সেটা মা গ্যারান্টি দিল। অথবা কি হবে তা আমি চিন্তাই করতে পারি না।
অনেকটা ভয় নিয়ে আবার নিপাদের বাসার গলিতে এলাম। রংহীন বাড়িটা দাড়িয়ে আছে, কিন্তু আজ আর নিপা নেই। কেন যেন মনে হল বাড়িটা খা খা করে কাদছে। কোন দিকে না তাকিয়ে নিপার বাসার উদ্দ্যেশ্যে তাদের বাড়ির গেট দিয়ে ভীতরে ডুকলাম। আমার মনের মধ্যে তখন হাজারটা প্রশ্ন ঘুরছিল, কয়েকটা ছিল এমন যে,
এক. নিপা কে? যার জন্য আমি বার বার ফিরে আসি?
দুই. কিসের টানে? আমি এত কিছু করছি?
তিন. আমি কি তাকে ভালোবাসছি?
ব্লা ব্লা ব্লা
নিপাদের বাড়ির নিচতালায় গাড়ি রাখার গ্যারেজ, তাহলে অবশ্যাই তার বাসা দোতালায় হবে। দোতলায় উঠতে উঠতে শুধু একটাই জিনিস চিন্তা করছি, প্রায় ২ সপ্তাহ আগে কমিউনিটি সেন্টারে আমার সাথে বলা কথা কি তার মনে আছে?? হয়ত আছে বা হয়ত নেই।
দোতলায় উঠে একটা ঘরের কলিংবেল দিলাম। সে ঘর থেকে একজন অল্প বয়সী মেয়ে বের হল। বয়সে হয়ত নিপার সমবয়সী। তবে তাকে আমি সেদিন কমিউনিটি সেন্টারে নিপার সাথে দেখেছি।
--কি চাই?
--নিপার বাসা কোনটা?
--পাশেরটা। কিন্তু কেন বলুন তো? কাকে চাই আপনার?
--ঘরে তো তালা দেয়া। তারা কোথাও গেছে নাকি?
--আপনি আসলে কার কাছে এসেছেন?
--নিপার কাছে।
মেয়েটি আমার দিকে এমনভাবে তাকিয়ে ছিল যেন আমি বর্তমান যুগের সপ্তার্যের একটি।
--আপনি ভিতরে আসুন। আপনার সাথে কথা বলি।
--না আমিতো শুধু..............
--আপনি আসুন তারপর নিপা আপুর কথা বলছি।
কিছু বুঝে উঠতে পারলাম না। তবে বুজেছি খুব সিরিয়াসলী কিছু হবে।
--আপনি নিপা আপুকে কিভাবে চিনেন?
তার কথা শুনে প্রচন্ড রাগ হল। বেশি কথা বলা পছন্দ করি না আমি।
--এত কথা বলতে পারবো না। নিপা কোথায় গেছে কখন গেছে বল, চলে যাচ্ছি।
--আপু আশিক ভাইয়ের কাছে গেছে।
--আশিক কে?
--আপুর এক্সবয়ফ্রেন্ড।
--ওহ! চলে গেছে মানে কি? বিয়ে হয়ে গেছে?
--না। সুইসাইড হয়েছে। মাত্র ৬ দিন আগে আপু গভীর রাতে টয়লেট থেকে হারপিক নিয়ে খেয়ে ফেলে। এবং সেদিনই তার মৃত্যু হয়।
নিজের কানকে যেন বিশ্বাস করে পারছি না। এইতো দুই সপ্তাহ আগে যাকে দেখেছে সে আজ শুধুই কল্পনা।
--আশিকও কি মরে গেছে?
--হু। সে ও সুইসাইড।
--তাদের পুরো ঘটনাটা কি বলা যাবে?
--আশিক ভাই নিপা আপু থেকে এক বছর সিনিয়র। আশিক ভাই ভিক্টোরিয়ার প্রচন্ড ট্যালেন্ট স্টুডেন্ট। তিনি অনেক দিন ধরে আপুকে পছন্দ করতেন। একবার এক ভালোবাসা দিবসে আপুকে প্রপোজ করে। আর আপুও রাজি হয়। ভালোই চলছিল তাদের রিলেশন। হঠাৎ নিপা আপু আশিক ভাইয়ের কাছ থেকে দূরে সরে যায়, নিপা আপু অন্য ছেলের সাথে রিলেশন করে। আশিক ভাই কথাটি জানতে পারে। তারপর নিপা আপুকে এক সন্ধ্যায় ধর্মসাগর পাড়ে শেষবারের মত আসতে বলে। সেখানেই আশিক ভাই সুযোগ মত নিপা আপুর মুখে এসিড মারতে যায়, তবে আপু বুঝতে পারে এবং মুখে হাত দিয়ে দিলেও চোখে এসিড লাগে। আর আপুর চোখ নষ্ট হয়ে যায়। তার কিছুদিন পর আশিক ভাই নিপা আপুর কিছু গোপন ভিডিও বাজারে পাবলিশ করে গলায় দড়ি দিয়ে সুইসাইড করে। সেই গোপন ভিডিও গুলোই আপুকে খুব কষ্ট দিত। আর তাই মাত্র ৬ দিন আগে রাতে টয়লেটের হারপিক খেয়ে নিপা আপু সকল কষ্ট থেকে বিদায় নেন।
মাঝে মাঝে আমাদের অনেকটা অবাক হতে হয়। মানুষের বাহিরটা কতই না সুন্দর, কিন্তু ভেতরটা? নিপাকে বাহির হতে যা মনে হচ্ছিল, মেয়েটার কথা শুনে শুধু এতটুকুই বুঝেছি নিপা এতটা কোমল ছিল না। মেয়েটিকে ধন্যবাদ দিয়ে চলে আসি। মেয়েটির নাম জিজ্ঞেস করা হয়নি। ইচ্ছে করেই জিজ্ঞাস করি নি। এতটা কথা বলার ইচ্ছা নেই।
হাটুর ব্যাথাটা ভালো হয়ে গেছে। শহরের হলুদ নিয়নের আলোয় শরীর মাখামাখি হচ্ছে। বুঝতে পারলাম, নিপাকে নিয়ে আমার করা এত দিনের চিন্তা যেন হঠাৎই গায়েব হয়ে গেল। সৃষ্টিকর্তা হয়ত এই মানুষ সৃষ্টির সময় আজব জিনিষ দিয়ে সৃষ্টি করেছেন। তা হাচ্ছে কারো প্রতি মায়া মমতা আখাংখা ভালোবাসা হঠাৎ করে দেয়া আবার হঠাৎ করে নেয়া।
ক্যান্টমেন্টের উদ্দ্যেশ্যে মাত্র বাসে উঠলাম। সবকিছু পেছনে ফেলে বাস এগুচ্ছে সামনে। এগুচ্ছি আমরা অতীত ফেলে, অতীতের স্মৃতি মুছে অজানা অচেনা ভবিষৎ এর উদ্দ্যেশ্যে।
(সমাপ্ত)

