পরমানু গল্প ২


দুপুর ১২ টা ৫২ মিনিট ১৬ সেকেন্ড
১৭ সেকেন্ড
১৮ সেকেন্ড
১৯ সেকেন্ড
.
.
পূর্ন মনোযোগ নিয়ে ঘড়ির দিকে তাকিয়ে আছি। প্রতিটি সেকেন্ডে একটা টিক টিক শব্দ হচ্ছে। প্রত্যেকটা শব্দ গুনছি। সারাটা দিন ক্লাস করি বিরক্তির সাথে। তারপরও কোন রকম ক্লাস করি। সময়টা কোন রকম চলে যায়। তবে ক্লাস শেষের ২ থেকে ৩ মিনিট যেতেই চায় না। বিরক্তিকর।
একটা মানুষ কতটা বক বক করতে পারে, তা ক্লাসে আসলে বুঝা যায়। শুনতে চাই না, তারপরও শুনতে হয়। আমি কান বন্ধ করে রাখি, ভাবি আজ বসন্ত। আজ বসন্তের প্রথম দিন। ঋতুরাজ আজ আসবে নতুন সাজে। কোকিল ডাকার সময় এসেছে। সময় এসেছে ফুল ফোটার। ইশ আজ যদি শিপা থাকতো তাহলে কতই না ভালো হত। এক সাথে কোথাও ঘুরতে যেতাম। গাছের নিচে বসতাম। আর গাছের ডালে বসে কোকিল তার সুরে গান গাইত। গাছ থেকে একটা ফুল তুলে ওর খোপা করা চুলে বসিয়ে দিতাম। ওকে বলতাম একটা নীল শাড়ি পরে আসতে, আর আমি পরে যেতাম হলুদ পান্জাবী।
ক্লাস বসেই ভাবছি,
তখন আশপাশের মানুষজন হয়ত তাকাবে। হয়ত বলবে, হিমু আর রুপা। আর আমাদের ভাববে পাগল।
তবে আমরা কিন্তু তাদের কথা শুনতে যাব না। আমরা যাব কোকিলের ডাক শুনতে, বাতাসের শব্দ শুনতে।
হয়ত এক সময় কোন এক বেন্চে আমি শিপা পাশাপাশি বসব। শিপা অনেক ভালো গান গাইতে পারে। তাই আমি তাকে একটা গান গাইতে বলতাম। তবে চিন্তা করছি ও কি গান গাইতো? বসন্তের গানই গাইবে। কারন বসন্ত যে ওর একটা প্রিয় ঋতু।
ডং ডং ডং ডং ডং
ক্লাস শেষ হওয়ার ঘন্টা বেজে উঠল। তাই সকল ভাবনা চিন্তা আপতত শেষ। ২ টা বন্ধু আসল আমার সাথে দেখা করতে। তাদের দেখে অনেক ভালো লাগল। দীর্ঘ ৬ ঘন্টা স্যারদের বক বক শুনতে আমি ক্লান্ত। তাই এখন কিছু এনার্জি দরকার। এখন দরকার একটা সিগারেট। যদিও তাতে এনার্জি আছে কি না তা নিয়ে আমি নিজেও দ্বীধাগ্রস্থ।
সিগারেটের স্পটে গিয়ে বুঝলাম আমরা ক জন নই। অসংখ্য জন। সবার এনার্জি দরকার। তবে তারা সবাই একটা আলাদা জিনিস নিয়ে কথা বলছে। তা হচ্ছে ভালবাসা। ভালবাসা দিবসে কে কার অর্ধাঙ্গীনিদের নিয়ে কোথায় যাবেন কখন যাবেন কি খাবেন তা নিয়ে। আমার এক বন্ধু খেয়ার করলো সবাই কিছু না কিছু বলছে। শুধু চুপ করে আছি আমিই। তা সে সবাইকে থামিয়ে আমাকে জিজ্ঞাস করল
--অর্নব, তোর গার্লফ্রেন্ডের নাম কি?
--শিপা।
--ও কোথায় থাকে?
--প্রকৃতিতে।
--মানে?
--ও সবসময় আমার পাশে থাকে। আবার কিছু সময় আমার থেকে দূরে চলে যায়।
রিক্সায় করে বাসায় যাচ্ছি। হয়ত আমার হয়ত আমার উত্তরের জন্য আমার বন্ধুরা আমায় পাগল ভাববে। ভাবুক। আমি জানি তাদের এই ভাবনা কিছু সময়ের জন্যই মাত্র।
আগামীকালের জন্য পুরো শহরটা একটা নতুন সাজে সাজছে। তবে এই সাজ শুধু আমার জন্যই সাজেনি। কারন শিপাকে নিয়ে আমি ঘুরতে পারবো না, ওকে নিয়ে রাস্তায় হাটতে পারবো না, একত্রে রাস্তার মোড়ে দাড়িয়ে ফুচকা খেতে পারবো না। কারন শিপা যে শুধুই আমার মনের ক্যানভাসে আকা এক কল্পনা।

