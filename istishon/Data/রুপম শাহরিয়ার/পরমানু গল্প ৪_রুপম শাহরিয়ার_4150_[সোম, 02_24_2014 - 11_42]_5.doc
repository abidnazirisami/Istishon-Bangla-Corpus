পরমানু গল্প ৪


সব বই খাতা একত্র করতে থাকল মীম। সব বই খাতা নামাতে নামাতে হঠাৎ এবারের হাফ ইয়ারলি পরীক্ষার রেজাল্ট কার্ডটা বের হয়ে আসল। পুরো কলেজে ফাস্ট হয়েছে। শুধু তাই নয় সবগুলো বিষয়ে মীমের নাম্বারই সর্বচ্ছো। তার নাম্বার দেখে কলেজের ভাইস প্রিন্সিপল বলেছে
--তুমি অনেক বড় হবে একদিন। বলতো তুমি কি হতে চাও?
--ম্যাম আমি অনেক বড় ডাক্তার হতে চাই।
--এভাবে পড়া লেখা চালিয়ে যাও, দেখবে তুমি একদিন ডাক্তার হয়েই পড়ালেখা শেষ করবে।
মীম শেষবারের মত রেজাল্টকার্ডের দিকে তাকিয়ে তা ফেলে রাখে বইয়ের স্তুফে। আর মনে মনে বলে,
--ম্যাম সরি। আমি আপনার কথা মত হতে পারলাম না। আমার সব বই খাতার সাথে আমার সকল স্বপ্নও আজ পুড়িয়ে ফেলবো যে।
.
গভীর রাতে হঠাৎ কাগজ পোড়ার গন্ধ পেয়ে ঘুম থেকে জেগে ওঠে মীমের বাবা মা। আতঙ্কিত হন বাড়িতে আগুন লাগলো কিনা ভাবে। তারপর তারা আগুন লাগার কারন অনুসন্ধান করতে যেয়ে দেখলেন আগুনের উৎস মীমের রুমে। কলেজের যত বই খাতা ছিল সবগুলোতে আগুন লাগিয়ে সে পাশে বসে আছে। মেয়ের এমন কর্মকান্ড দেখে মীমের বাবা মা আতঙ্কিত। মীমকে ওখান থেকে সরানো হল। তাদের ঘরের কাজের মেয়েটি আগুন নিভিয়ে জায়গা পরিষ্কার করছে।
মীমের বাবা মা তাকে জড়িয়ে কাদতে থাকল। বাড়ি গাড়ি টাকা পয়সা কিছুর অভাব নেই মীমের বাবার। কিন্তু সবচেয়ে বড় জিনিষের আজ খুব অভাব। তা হচ্ছে সুখ। তাদের দুঃখের প্রধান কারন মীম। যদিও তাকে বেশি একটা দোষ দেয়া যায় না। কারন মীম পরিস্থিতির স্বীকার।
.
মীমের বাসা যে এলাকায়, সেই এলাকায় থাকে এক প্রিন্স। নাম জ্যাকি। ফেইসবুকে তার নাম প্রিন্স জ্যাকি। আর সে নিজেকেও একজন প্রিন্স ভাবে। যদিও প্রিন্স এর বাংলা মিনিং কি তা হয়তবা সে জানে না। হয়তবা সে জানে। তবে এই এলাকার সব মুরুব্বিরা তাকে বখাটে বলেই চিনে।
অনেকদিন থেকেই সে মীমকে ভালোবাসে। মীমের জন্য বাসার নিচে দাড়িয়ে থাকে। দাড়িয়ে থাকে মীমের কলেজ গেটের সামনে। হয়ত মীম কিছুই বঝতো না, নয়তো মীম বুঝেও না বুঝার ভান করতো। তবে এক ভালোবাসা দিবসেই মীমকে সে তার ভালোবাসার কথা জানায়। মীম ফিরিয়ে দেয়। কারন মীমরা অনেক উচ্চবিত্য। তার মতে তার মত মেয়ের ভালোবাসা হওয়া উচিত অনেক কোটিপতির ছেলের সাথে। তাই মীম জ্যাকিকে প্রত্যাখান করে, জ্যাকির কাছে সে অহংকার করতে করতেই সে সব কথা বলে।
.
কিছুদিন আগের ঘটনা।
বান্ধবীর জন্মদিনের পার্টি ছিল। রাত ৮ টার আগেই সব শেষ হল। তারপর ২ বান্ধবী সহ রাস্তায় বের হয়ে রিক্সা খোজে তারা। ভাগ্য বসত একটা রিক্সা পায়। কিন্তু ভাগ্য মীমের জন্য এতটা সহায় হয়নি। কিছুদূর না যেতেই জ্যাকি ও তার বন্ধুরা মীমের রিক্সা আটক করে। মীমকে নিয়ে যায়, একটি বাড়িতে। তারপর তার উপর চলে পাশবিক নির্যাতন। তাকে ফেলে রাখার সময় জ্যাকি শুধু একটা কথাই বলে,
--টাকার তো এত গরম দেখাইছত। এবার দেখি কেমনে রাস্তায় হাটচ।
শুধু এতটুকুতেই শান্ত থাকে নি জ্যাকি। এই রেপ কে ভিডিও করে অনলাইনে পাবলিশ করে। আস্তে আস্তে চোখে পড়তে থাকে এক একজন পর্ন ভিডিও লাভারদের।
.
এই ঘটনার পর জ্যাকি এখন জেল হাজতে। তার কোন দুঃখ নেই। সব দুঃখ এখন মীমের বাবা মায়ের। সব সময় হাসি খুশি থাকা মেয়েটা এখন সারাদিন দরজা লাগিয়ে বসে থাকে। আগে কাদতো সে। কিন্তু এখন আর কাদে না। কারন তার চোখ দিয়ে এখন আর পানি আসে না। হয়ত তার চোখের পানি শুকিয়ে গেছে, কিন্তু শুকোয়নি তার দুঃখগুলো।
.
কিছুক্ষন আগের ঘটনা,
পুরো বাড়িতে মীম একা ছিল। মীমের বাবা মা গেছে তার এক আংকেলের বাসায়। কাজের মেয়েটাও ২ দিনের ছুটি নিয়েছে। হঠাৎই তাদের দরজা নক হলো। মীম দরজার লুকিং গ্লাস দিয়ে দেখলো এক বৃদ্ধ লোক ভিক্ষা চাচ্ছে। আগে যখনই তাদের বাসার সামনে ভিক্ষুক আসতো মীম হয় এড়িয়ে যেত। নয়তো দূর্ব্যহার করত। কিন্তু আজ কেন জানি মীমের এই ভিক্ষুককে দেখে দয়া হল। সে তার জন্য চাল আনতে গেল। সে হয়ত কখনোই ভাবেনি, এই ভিক্ষুকই তার জীবন পাল্টে দেব। ভুলিয়ে দেবে সকল দুঃখ।
.
মীম দরজা খুলে বলল,
--ভিক্ষে নিন।
--আল্লাহ বাচাক তোমারে মা। আল্লাহ তোমারে অনেক বড় করুক।
এই বলে ভিক্ষে নিয়ে সিড়ি দিয়ে নেমে যাচ্ছিলেন ভিক্ষুকটি। হঠাৎ হাতের লাঠিটি পড়ে যাওয়ায়, তিনিও পড়ে গেলেন। দরজা থেকে তাকে ধরতে ছুটে এল মীম। কিন্তু ভিক্ষুকটি একটি কথাই বলল মাত্র
--আসা লাগবোনা মা। পা নাই এটা সত্য। তাই লাঠি দিয়াই হাটতে হবে। আর লাঠি পড়ে গেলে ব্যাথা তো পাবই। পা নাই বলে, হাটতে কষ্ট হয় বলে বসে থাকলে তো চলবে না।
.
কথাটি মীমের মাঝে অনেক হিট করে। সে ভাবে
সত্যিই তো। তার সাথে যা হওয়ার তা তো হয়েছেই। এখন চিন্তা করে কি লাভ? আবার আগের মত শুরু করলেই তো পারে।
.
রাতে খাবারের টেবিলেই কথাটা তুললো মীম,
--বাপ্পি,
--কি রে মা?
--বাপ্পি আমার সব বই খাতাতো পুড়িয়ে ফেলেছি।
--আমি তো তোমাকে এই ব্যাপারে কিছু বলিনি।
--না বাপ্পি, আসলে আমার কিছু বই খাতা লাগবে।
--কেন?
--আমি ভাবছি কাল থেকে নিয়মিত কলেজে যাব।
মীমের বাবা কিছু বলল না। তার চোখে পানি আসতে দেখা গেল। এই পানি দুঃখের পানি নয়। তার মেয়ে আবার তার স্বাভাবিক জীবনে ফিরে যেতে চাইছে, এর চেয়ে আনন্দের খবর আর কি হতে পারে??
.
কলেজে ক্লাস শুরু হয়েছে ৫ মিনিট আগেই। মীমের কলেজের রুলস হচ্ছে ক্লাস শুরু হওয়ার পর আর কোন শিক্ষার্থীকেই গেট দিয়ে কলেজ ক্যাম্পাসে প্রবেশ করতে দেয়া হয় না। তবে তাদের কলেজের ভাইস প্রিন্সিপাল ম্যাম যখন শুনলেন গেটে মীম দাড়িয়ে আছে তখন কোন কর্মচারিকে না পাঠিয়ে তিনি নিজেই গেটের সামনে হাজির হন। মীমকে তিনি নিজ দায়িত্বে ক্লাসে নিয়ে আসেন। আর তিনি বলেন,
--মীম তুমি যে সিধান্ত নিয়েছ তা হচ্ছে সঠিক সিধান্ত। ঘরে বসে থাকলেই সমস্যার সমাধান হয় না। তুমি আবার আগের মত পড়ালেখা শুরু কর। ভুলে যাও সকল অতীত। সকল দুঃখ।
.
ক্লাসের সবগুলো ছাত্র ছাত্রীরাই মীমকে দেখে যতটা অবাক হয়েছে তার চেয়ে বেশি খুশিই হয়েছে। কারন তারা কখনো ভাবেইনি যে তারা মীমকে আবার ফিরে পাবে। সারাদিন ক্লাস করার সময় মীমকে কেউ বুঝতেই দিলনা যে তার সাথে একটি খারাপ ঘটনা ঘটে গেছে। সবাই তাকে আপন করে নিয়েছে আগের মতই।।

