দেখা


 সেদিন তাকাতে পারিনি তোমার দিকে
কোন লজ্জায় তাকাই বল?
তুমিতো আমার নও
সামাজিক লাইসেন্সে স্বীকৃত অন্য কারো 
আপন করার বড়ই স্বাধ ছিল
তা এই বিক্ষত মনের অন্তরালে রয়ে গেল
হয়ত তোমায় দিতে পারতাম না-
বড় অট্টালিকা,নীলকান্ত,দামি শাড়ি
অথবা নামকরা ব্র্যান্ডের কোন গাড়ি 
তোমায় দিতাম-
হৃদয় নামক এক বিস্তীর্ণ ক্যানভাস,
যেখানে ডানা ঝাপটিয়ে উড়ে বেড়াতে পারতে।
অথবা ......
পূর্ণিমার অফুরান জোছনা
যা দিয়ে সারা রাত্তির গাঁ ভেজাতে পারতে । 
দিতে পারতাম ভোরের রক্তিম সূর্যের আভা
কিংবা শীতের সকালের স্নিগ্ধতা,
ফাল্গুনের ফুলের সৌরভ
লাল নীল প্রজাপতির ডানার রং
কোন বর্ষার এক অপরূপ শুভ্রতা।
শোনাতাম –
রাত জাগা পাখির ডাক
ঝাওবনের শনশন শব্দ
আর দুজনে মিলে দেখতাম মিটির মিটির করে জ্বলা জোনাকির আলো......
যা ঐশ্বর্যের কাছে মূল্যহীন
আমি রিক্ত কিন্তু হৃদয় ক্যানভাস পূর্ণ ছিল ভালোবাসায়
যা হয়ত তোমায় ভোগকারী সেই লাইসেন্সধারীর নেই।
কেননা তোমার ক্লান্তির কালো দুচোখ আমার দৃষ্টি এড়ায় নি
সেই প্রানচাঞ্চল্য, হাসি মাখা মুখ আমি খুঁজে পাইনি
কোথায় যেন শূন্যতা আর চাহনিতে কিছু না পাওয়ার হতাশা...
তবে কি তুমি সুখী ?

