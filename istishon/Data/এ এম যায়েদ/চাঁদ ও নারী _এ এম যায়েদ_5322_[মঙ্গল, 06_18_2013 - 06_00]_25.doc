চাঁদ ও নারী 


 
শতাব্দির পর শতাব্দী নির্জন রাতে,
আঁধারের মাঝে;
তুমি ছড়াও আলো;
নিদ্রাহীন ক্লান্তহীন;
আর দৃপ্তপ্রানে মিষ্টি আভায় জ্বালো।
তোমার রূপ আর উজ্জ্বলতায় গড়ে তোল ভূ-স্বর্গ,
হাজার বছর বয়স নিয়েও যৌবনের অমৃত রস বর্ষ,
নিভৃত নির্জন রাতকে গড়ে তোল জোছনা শীর্ষ।
লোভাতূর মানুষ তোমায় নিয়ে স্বপ্ন দ্যাখে,
ছোট্ট শিশুরাও তোমার প্রেমে হাবুডুবু খায়।
কলঙ্ক আছে তোমার মাঝে জানে তাঁরা,
তবুও ওরা তোমার প্রেমে দিশেহারা।
তাদের দিকে তুমি ফিরেও চাওনা
তুমি তোমার মত চলো___________
আমি হাসি এঁটে রাখতে পারি না_____
মূর্খ মানুষ;মূর্খ মানুষের দল
আমি জানি;
তুমি বাকরুদ্ধ নিশ্চল,
তোমার নেই আলো
সূর্যের করুনায় তুমি জ্বালো।
ধিক্কার দেই তোমায়;
পরের করুনায় চলে এত অহংকার,
চূর্ণ হবে সব একদিন;
সেদিন পালাবে কোথায়?

