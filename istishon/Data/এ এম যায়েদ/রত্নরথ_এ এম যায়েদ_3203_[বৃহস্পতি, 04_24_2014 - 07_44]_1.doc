রত্নরথ


ঝড় হচ্ছিল!প্রচণ্ড বাতাস আর বজ্রশিখা
দ্বিধান্বিত দৃষ্টিতে বায়ুর সর্ব্বনাশী শক্তি,
বসন্তের সদ্য গজানো কোমল পাতা,
বৃক্ষের স্থির ডালগুলোকে অপ্রতিহতভাবে মুচড়াচ্ছিল।
প্রকৃতির এই দৃড় বিদ্রূপ হয়তো সবাই উপলব্ধি করতে পারে;
কিন্তু হৃদয়পটে আঁকা নির্মম দুরাশা!
তুমি-আমি বা আত্মকেন্দ্রিক পৃথিবীর অবিরত অভিসম্পাত-
পূর্ণ যৌবনা ষোড়শীর প্রত্যর্পিত ভালোবাসা
আর দৃষ্টির সম্মুখে তার নরমদেহে অন্যপুরুষের কালো ছোঁয়া
আমাকে দুমড়ে মুচড়ে ক্ষতবিক্ষত করতো বারবার;
সবার দৃষ্টি কিংবা উপলব্ধির অন্তরালে।
অন্ধকারাচ্ছন্ন এই সময়ে সূর্য কিরণের ন্যায়
আমার জীবনে আবির্ভাব হয় এক মহীয়সী নারীর।
যিনি আমাকে দেখিয়েছেন আত্মকেন্দ্রিক জীবনের বাইরের জগৎ
স্রষ্টার সৃষ্টিকে ভালোবাসার মাঝে প্রবল শান্তির পরশ;
কারো হাসিতে নিজের সুখ খুঁজে নেবার পরিতৃপ্তি
আর
মানুষরূপী হিংস্র কঙ্কাল গুলোর ছোড়া বিষাক্ত কাঁটা উপড়ে ফেলার উপায়
তাই তাঁকে পরম শ্রদ্ধায় ‘মা’ বলে সম্বোধন করতে প্রণোদিত হয়েছি...
আর আমি বেরিয়ে পড়েছি নিজস্ব গণ্ডির ধাঁচ থেকে
মিশে যাচ্ছি সৃষ্টির মাঝে,খুঁজে নিচ্ছি নির্লিপ্ত সুখ।
আশরাফ আল যায়েদ
২৩শে চৈত্র ১৪২০ 

