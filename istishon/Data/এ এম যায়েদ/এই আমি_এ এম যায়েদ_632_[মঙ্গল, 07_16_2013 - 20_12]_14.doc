এই আমি


◊ একটা ক্লিয়ার কনসেপ্ট দরকার আসলে আমার নিজের জন্যই। এটা জানা খুব দরকারযে,
আসলে আমি কি কিংবা কি রকম? নিজেকে জানতে পারা হচ্ছে সবচেয়ে বড়
জ্ঞান। আর আমি ঐ জ্ঞানের পিছনে ছুটছি।আপাত দৃষ্টিতে ছুটছি
না ঝিমাচ্ছি। :s
◊ আমার দৃষ্টিতে আমি নিজেকে
একভাবে বিবেচনা করি কিন্তু অন্যেরা বিভিন্নভাবে বিবেচনা করে। কেউ কেউ ভাবে আমার
মস্তিষ্ক ভীষণ কম্পলিকেটেড। চিন্তা ভাবনা খুব জটিল ধরনের করি। কেউ কেউ
বলে আমি নিজের চারপাশে একটা
জগত বানিয়ে রেখেছি এবং সে জগতে বাস করি। ঐ জগত থেকে বেরিয়ে বাস্তবতায় আসতে চাই
না। কেউ কেউ বলে আমি হেরে গেলে নিজেকেদোষারোপ করি না শুধু ভাগ্যকে দোষারোপ
করি। :/
◊ এসব মানুষের কথা আমি মানতে
পারি না। এতটুকু বুঝতে পারি, আমি প্র্যাকটিকেল ছেলে না অনেক ইমোশনাল। আমি অমিশুক
একটা ছেলে। সবার সাথে হুট করে বা চট করে মিশি না। কিংবা নিজের কোনো কথাও শেয়ার
করি না।
◊আমি হাসি। প্রান খুলে হাসি। যখন কষ্টে থাকি তখনও হাসি আবার সুখে থাকি তখনও
হাসি। কাঁদি না যে তা কিন্তু না। কাঁদি... মেয়েদের মত। তবে প্রকাশ করি না।
◊মাথার
মাঝে কয়েক ফোঁটা পাগলামি ও দার্শনিকতা আছে।
◊ ভয়ানক ব্যাপার আর ঘটনার প্রতি খুব আগ্রহ অনুভব করি। ফলে এই অল্প জীবনে অনেক
ভয়ানক ঘটনার সম্মুখীন হয়েছি। এধরণের ঘটনার মাঝে লুকিয়ে থাকে অনেক রোমাঞ্চ আর
রহস্য, আর প্রত্যেকটি সাধারন মানুষ ছোট থেকে ছোট বিষয়গুলোর রহস্যের
প্রতি তো আগ্রহ দেখাবেই। অনেকেই আগ্রহকে ধরে রেখে সামনে এগিয়ে যায়, আবার অনেকেই
ভয়ে পিছনে ফিরে পালিয়ে যায়। কারণটাও অস্বাভাবিক না, প্রত্যেকটি মানুষের কিছু বিষয়-
বস্তুর প্রতি নিজ সত্ত্বায় পছন্দ-অপছন্দ থাকে।
◊আমি আবার কথার মাঝে একটুএকটু
প্যাঁচ-রহস্য রেখে যেতে পছন্দ করি ফলে আপনি মাঝে মাঝে আমার কথাগুলোর
আগামাথা বুঝতেও পারবেন না, বরং আপনার মাথার তার ছিঁড়ে যেতে পারে, আপনি বিরক্ত
বোধ করবেন, আপনি রেগেও যেতে পারেন। কিন্তু কি আর করার কথায় আছে না, মানুষ বড়ই
রহস্যময় প্রাণী! কথাটা প্রমাণ করে মান-ইজ্জতটা অন্তত রাখতে হবে তো। 
◊ পড়ালেখার ব্যাপারে খুবই উদাসীন। পড়া- লেখা করতে একদমই ভাল লাগে না। তারপর ও
বাধ্য হয়ে পড়া লাগে। 
কে যে পড়ালেখা আবিষ্কার করেছিল !
◊ বেশী কথা বলতে এবং শুনতে সবসময় পছন্দ করি না। কিন্তু বক্তা আমার পছন্দের কেউ
হলে শুধু শুনতেই ইচ্ছে করে।
◊ কারো সাথে রাগ করে থাকতে পারি না। রাগ জিনিস টা আমার মধ্যে নাই। নিজের ভুল
উপলব্ধি করতে পাড়লে
নিজেকে নিজেই শাস্তি দেই।
◊ ভাল লাগে গান শুনতে।
ভাল লাগে মাঝে মাঝে ছাদে একা একা বসে আকাশ দেখতে। আকাশটা কে যখন দেখি তখন মন খারাপ
থাকলেও ভাল হয়ে যায়।
◊ আমার প্রিয় রং কালো আর নীল। কালো টা কেন পছন্দ করি জানি না কিন্তু নীল পছন্দ
করি কারণ নীল হল কষ্টের রং। এছাড়া সাদা, সবুজ, পিংক রং গুলো একটু পছন্দ করি।
◊ ভালবাসা জিনিসটা আমার বুঝার বাইরে।কিন্তু কাউকে ভালবাসার খুব ইচ্ছা। কেমন যেন
স্বার্থপরের মত তাকে নিয়ে হারিয়ে যেতে ইচ্ছে করে।

