বারংবার মৃত্যু


 মৃত্যুর স্পষ্ট এক প্রতিচ্ছবি,
ইচ্ছের অপূর্ণতায় স্বত্বার মৃত্যু-
রক্ত নেই,আহাজারি নেই,নেই ক্রন্দনধ্বনি
নেই কফিন,কাফন,কর্পূর,চা-পাতি।
অভিশপ্ত ইচ্ছের হীন স্পর্ধা যখন চঞ্চলতা খোঁজে,
ক্ষুধিত অগ্নিপিণ্ড ক্রমান্বয়ে গ্রাস করে
মিশে যায় ইচ্ছেরা আলোর পশ্চাতে।
বারংবার আমি এই নগ্ন মৃত্যুতে অভ্যস্ত-
তবুও বুনতে চাই স্বপ্ন আর ইচ্ছের ঊর্ণাজাল;
স্পর্শ করতে চাই উদ্দ্যাম শান্তির পরশ
অপিচ;হিংস্র হায়েনার রূপ নিয়ে পরাভূত করতে
যাই ক্ষুধিত অগ্নিকুণ্ডকে ।
হেরে গেলে আবারো মৃত্যু,
পড়ে রবে প্রাণহীন কাঠামো।

