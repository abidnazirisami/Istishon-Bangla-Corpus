অন্তিম পথযাত্রা


 ১।
সময় অতিবাহিত হচ্ছে; গন্তব্যস্থলে ক্রমান্বয়ে সন্নিকটে আসছে,
এখানে বায়ুতে নেই মিষ্টি সুবাস,
অন্তরীক্ষে কোন মুক্ত বিহঙ্গের দেখা মিলে না;
প্রকৃতির রূপ এখানে নৃশংস।
২।
গালের দুপাশে খোঁচা খোঁচা দাড়ির সন্নিবেশ,
সস্তা সিগারেটের তীব্র গন্ধ লেগে আছে শার্টে,
হটাৎ চাপা কষ্টে দুফোটা অশ্রুজ্বল গড়িয়ে পড়ে
মাঝে মাঝে পাঁজর ভাঙ্গা পাখির ন্যায় ছটফট করি
অতঃপর আবার যাত্রা অন্তিম এই পথ এ______
৩।
জীবনের আলোকিত অধ্যায়কে পেছনে ফেলে......
যেখানে সমন্বয় ঘটে স্বপ্ন,মমতা আর স্নেহের
মুক্ত বিহঙ্গ সেখানে উড়ে বেড়ায়
বায়ুর গন্ধতে সুবাস
অপূর্ব সৌন্দর্য মণ্ডিত প্রকৃতি
৪।
তবুও সবকিছু ফেলে এই পথ চলা;
খুব একঘেয়ে লাগে,হোচট খাই;
থামি না,এগিয়ে চলি;
এখানে কোন স্বপ্ন বা ভালোবাসা নেই,নেই পিছুটান
কেও এখানে পাঠ করে না জীবনানন্দের কবিতা
এখানে শুধুই পথচলা_____________
৫।
কোন এক সময় .........
চাইতাম রাতের জোছনা গায়ে মাখতে
সুখ-স্বপ্নের অধ্যায় রচনা করতে
ভোরের পাখির সাথে শিষ কেতে গান গাইতে
প্রকৃতির যৌবনাগাহিত সুধা পান করতে
৬।
বাহ্! অনেক এগিয়ে এসেছি আর খানিকটা পথ ...
হয়ত এর পরের কোন দিবসের নিয়ন আলোয় ধ্বনিত হবে না আমার শ্বাস
আর করুণা করতে হবে না তোমাদের
৭।
আমি তোমাদের মুক্তি দিব ;থামলে তো চলবে না,
আতপর আবার পথ চলি;
অন্ধকার ক্রমেই তীব্র হচ্ছে......

