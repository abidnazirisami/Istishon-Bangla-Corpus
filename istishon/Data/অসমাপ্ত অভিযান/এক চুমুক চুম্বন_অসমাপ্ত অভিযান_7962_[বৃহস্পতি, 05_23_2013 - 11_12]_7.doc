এক চুমুক চুম্বন


 বেশি কিছু
তো তোমার কাছে চাই
নি ।
সেই কবে তোমার
কাছে
এক চুমুক চুম্বন
চেয়েছিলাম ।
রাস্তার লাল-
নীল,সাদা বাতিগুলোর
আজ
জন্ডিসে ধরেছে ।
নদীর এই পাশে চর
জেগে উঠেছে ।
বেশিদিন
আগে তো চাই নি ।
বলেছিলে সহস্রকাল
অপেক্ষা করতে ।
এখনো তোমার
অপেক্ষায়
ঠাঁই
দাড়িয়ে আছি রাস্তার
ধারে ।
যেখানে একসময়
বিশাল জঙ্গল ছিল
আজ সেখানে সুউচ্চ
সব দালান ।
কত সময় তোমার
অপেক্ষাতে
রোদ-
বৃষ্টি,ঝড়ে কেটেছে
কিন্তু
এখনো তো সময়
ফুরায়নি
কত ইতিহাস
সাক্ষী করে ঠাঁয়
দাঁড়িয়ে আছি
ঘড়ির
কাঁটা কি থেমে গেছে?
সহস্রকাল
হতে কতো দেরি?
আমি তো সহস্রকাল
অপেক্ষা করতে চেয়েছি
কিন্তু আমার
চিহ্নটুকুও
নিশ্চিহ্ন
করে দিবে হায়েনারা
আর সেই এক চুমুক
চুম্বন
জমা থাক মহাকালের
পাতায় ॥

