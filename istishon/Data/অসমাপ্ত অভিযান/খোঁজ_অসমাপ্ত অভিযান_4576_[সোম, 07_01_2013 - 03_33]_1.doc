খোঁজ


 তোমার কাব্য রজনীতে আমার অবতল ধরণী
উদাস হয়ে অপেক্ষায় থাকে
একটা ছোট্ট লাল রঙা গোলাপ অথবা চাপা ক্ষোভ
আমার বুকপকেট ধরে রাখে ।
শেষ বিকেলে পড়ন্ত রোদে আমার বোধেরা
কিছুই না পাওয়ার হতাশায় পোড়ে
জোনাক পোকার আলো অথবা পথের ধারের ধুলো
সদাই আমার পিছু পিছু উড়ে ।
আকাশে সাদা মেঘের পেঁজা আমার দু'চোখ ভেজায়
তবু কাঁদতে পারছি না আমি হতাশাতে
তোমার চোখের কাজল অথবা আমার মিলানো পাজল
বারবার উল্টোপাল্টা হয় আমার ইশারাতে ।
তোমার চুমু ঠোঁঠে আমার জন্য মোটের
উপর এর বেশি কিছু নয়
তারপরও আশায় থাকি রোজ,পাবো চুমুর খোঁজ
যে চুমুগুলো আজীবন জেগে রয় ।
তাই হতাশা ঝেড়ে ফেলে,আমার মতো ছেলেরা
আবার নতুন স্বপ্ন দেখে
প্রিয়ার চোখের তারায় অথবা নদীর ধারায়
সবার অগোচরেই লুকিয়ে থাকে ।

