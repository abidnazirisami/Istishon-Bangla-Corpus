বহুদিন পর


ইস্টিশনে সর্বশেষ পোস্ট লিখছিলাম আজ থেকে ঠিক এক বছর আগে। সে এক কাকতালীয় ব্যাপার। ১ বছরের অনুপস্থিতি জানান দিতে আসি নাই। এমনিতেই ঢুকে দেখি আমার সর্বশেষ পোস্ট ২৫ মার্চ ২০১৩ তে!
আমাকে দিয়ে লেখালেখি হয়না। মূলত পাঠক হিসেবে ব্লগে। রাজনৈতিক মতাদর্শ বলতে এণ্টি রাজাকার এবং এণ্টি আওয়ামীলীগ। এণ্টি আওয়ামীলীগ হইছি অবশ্য গত ছয় সাত মাস যাবত। তার আগে আওয়ামীলীগ ছিলাম। ২0০৮ এর
নির্বাচনে আওয়ামীলীগকেই ভোট দিছি। 
 আমার চোখে এক বছর আগে আর আজকের ইস্টিশনের ভিতর অনেক ফারাক। তখন ব্লগে যাত্রী ছিলো হাতে গোনা কয়েকজন। ঝগড়ার কথা কেউ চিন্তাও করতো না। আজকে ব্লগ অনেক বড় হইছে, যাত্রী বাড়ছে। স্বাভাবিক ভাবে ঝগড়াঝাটিও বাড়ছে। দেখে ভালো লাগে ইস্টিশন এখন অনেক বড় হইছে। আমার মনে আছে আমি ইস্টিশিনে যাত্রী হওয়ার পর ফেসবুকে পরিচিত সবাইকে মেসেজ দিয়ে বেড়াইতাম "ভাই আপনি কী কোনো ব্লগে লিখেন? ইস্টিশন নামে নতুন ব্লগ আসছে। ঠিক নতুন বলা যাবেনা। ****ব্লগ ভেঙ্গে ইস্টিশন হইছে। ইস্টিশনে একটা একাউণ্ট খুলেন।" সবাই না খুললেও অন্তত দশজনকে দিয়ে একাউণ্ট খোলাইতে সক্ষম হইছিলাম। কাজটা ইস্টিশনকে ভালোবেসে করছি ব্যাপার ঐটা না, আসলে একা একা কাকে নিয়ে ব্লগিং করুম? যাত্রী না থাকলেতো ইস্টিশনে আড্ডা দিয়ে মজা পাবোনা, এজন্য সবাইকে ইনভাইট করতাম। চার বছরের ব্লগিং অভিজ্ঞতা থেকে অন্তত এটা জানি একা একা ব্লগিং হয়না।
 গত একবছর ব্লগতো দূরের কথা, অনলাইনেই তেমন নিয়মিত ছিলাম না। কর্ম জীবন নিয়ে মারাত্বক ব্যাস্ততা ছিলো। ভোর পাঁচটায় ঘুমাতে যাওয়া, বেলা সাড়ে বারোটার দিকে উঠে একটা বিড়ি ধরানো, তারপর সেলফোন হাতে নিয়ে নেটে ঢোকা। ছন্নছাড়া লাইফটা অনেক মিস করি।
 হাতে জং ধরছে, লিখতে বসে ফ্লুয়েণ্টলি লিখতে পারছি না! এই লেখাটা দেখে নিজের কাছেই মনে হচ্ছে কোথাও তাল কেটে গেছে। হচ্ছেনা।
 বহুদিন পর হঠাৎ দেখা "কেমন আছো, ভালো আছো কী?" অবান্তর প্রশ্নটা জিজ্ঞেস করলাম। তুমিও বললে তাই আমিও বললাম "চলছে ভালোই"

