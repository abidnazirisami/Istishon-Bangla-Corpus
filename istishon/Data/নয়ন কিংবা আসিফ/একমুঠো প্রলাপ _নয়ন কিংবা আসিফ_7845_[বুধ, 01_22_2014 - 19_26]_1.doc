একমুঠো প্রলাপ 


 তবে তাই হোক
তবে তাই হোক
অনেক কাছের আমায়
বানাও এবার দূরের লোক ।।
তবে তাই হোক
ভুলেই যাব তোমায়
আগে কাটতে দাও শোক ।। 
তবে তাই হোক
স্মৃতিগুলোকে এখন
করতে দাও আরেকটু ভোগ ।। 
 সুখের ছদ্মবেশ 
তুই সুখে থাক
নে আমার সুখগুলোও তুই
নিজের কাছেই রাখ ।।
আমি আছি বেশ
যেমনটা থাকার কথা ছিল
সুখের ছদ্মবেশ ।। 
তুই সব সুখ নে
বিনিময়ে চাইনা কিছুই সত্যি
শুধু ঘুমোতে দে ।। 
 বিষে বিষক্ষয়
কষ্টগুলি
তোমার তরে
আজকে দেব ছদকা , 
আজ মিলাদে
সিন্নি দেব
অ্যাবসোলিউট ভদকা ।। 
 ???
মিষ্টি হাসির সস্তা ফাঁদে
ভাবছ হয়েছে কেনা,
আরে বাপ এতই কি
ঠেকসি আমি?এত্তগুলি দেনা !!!
 সময়
 কেমন আছ ?
যেমন রেখেছ ।
এখনো ভালবাসো আমায়?
না! শুধু স্মৃতিগুলো পোড়ায় ।

