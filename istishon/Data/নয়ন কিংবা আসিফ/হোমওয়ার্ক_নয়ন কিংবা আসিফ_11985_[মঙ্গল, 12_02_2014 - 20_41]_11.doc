হোমওয়ার্ক


প্রায় মাস ছয়েক ডন ভাইয়ের পায়ে পায়ে ঘুরে ঘুরে ,যার তার লাত্থিগুতা, গালাগাল কিংবা মধ্যম আঙ্গুল সহ্য করে গেল মাসের মাঝামাঝি থেকে উত্তরার হাইসোসাইটির বখে যাওয়া ছেলেপিলের এই গ্যাঙে নিজের ছোট্ট কিন্তু মজবুত জায়গাটা ম্যানেজ করে ফেলল নিয়ন। দেখতে কিছুটা ছোটখাট আর ইনোসেন্ট চেহারাটার কারনে রাকিব কট খাওয়ার পর থেকে স্পটে গিয়ে মাল পিক করার কাজটা ভালো মতই সামাল দিতে পেরেছে ও। 
*********************************************** 
রিজলাটাকে একটা কমনীয় শেপ দিয়ে মুগ্ধ চোখে কিছুক্ষন জিনিসটার দিকে তাকিয়ে রইল ও,খাটি দেশাল অন সেক্সি রিজলা। কুস্টিয়াতে জিলা স্কুলের মাঠে বসে কতদিন বন্ধুদের গালি খেয়েছে বাঁশির বদলে, রিজলা-স্টিক প্রীতির জন্য। আস্তে আস্তে হালকা একটা হাসি মুখে উঠেই মিলিয়ে গেল ওর, চোয়ালটা শক্ত করে পাশে বসা ড্যানির দিকে না তাকিয়েই একটা কনুই মেরে ঠোটের ফাকে রিজলাটা সেট করে নিল। চোখের কোনে একটা লাল আলোর ঝলকানি সাথে পোড়া বারুদের গন্ধ নাকে আসতেই চোখ বন্ধ করে হালকা করে শুরু করল ও। প্রথমে হালকা করে পরে আস্তে করে টানের ইন্টেনসিটি বাড়িয়ে শেষের দিকে সশব্দে পেট চুক্তি টান দিয়ে রিজলাটা যখন সবার লোলুপ দৃষ্টি পুরোপুরি অগ্রাহ্য করে মিথুনের হাতে ঠাই পেয়েছে তখন ওটা মধ্যবয়সী। একটান, প্রতিদিনকার মত স্রেফ এই একটা টানই দেবে সে গাজায়। কিঞ্চিৎ রক্তাভ আর বড্ড চকচকে চোখটা খুলে ড্যানি, জাকির আর ট্যাপার চোখের ভাষাটা পড়তে পড়তে মনে মনে আরেকটা মুচকি হাসি দিয়ে নিল সে। শালারা সব জেলাস বোকাচো*র দল। মিথুন , মিথুনকে তার দরকার, বড় দরকার।
***********************************************
সাড়ে আটটার দিকে রোজকার মত সাঙ্গামের সামনে কমলা ল্যান্সারটা থামতেই চার-পাচটা ছেলেপিলে গাছের অন্ধকার থেকে বের হয়ে গাড়িটার দিকে হাটা দিল। দরজা খুলে প্রথমে নামল সেদিনকার লম্বা মেয়েটা।
মালটা পুরাই পুষ্টি!আড়চোখে মেয়েটার জিন্সের ব্যাকপকেট মাপতে মাপতে চিন্তাটা মাথায় একবার নাড়া দিয়ে গেল নিয়নের। 
***********************************************
একমনে সাইফ ভাইয়ের নিচুগলার কথা শুনছে ডন। সারা দিনের ইম্পরট্যান্ট আপডেটগুলা একবারেই দিয়ে দেয় সাইফ। কথা শেষ হওয়ার পর শোনা যায়না এমন গলায় প্রায় ফিস ফিস করে কয়েকটা কথা বলল ডন, তারপর মাথাটা উচু করে ছেলেদের দলটার দিকে তাকালো সে। এই কয়েক মিনিটে আরো কয়েকটা উদয় হয়ে গেছে। ওদের চেহারায় স্পষ্ট কুকুর ভাবটা ওর অনেক ভালো লাগে।
“আমার কুত্তার বাচ্চারা”- ডন মনে মনে বলল।ওর কুত্তার বাচ্চাদের মধ্য একজন যে কৌতুহলি চোখে তার প্রতি দশ সেকেন্ড পর পর তার নাক টানাটার দিকে তাকিয়ে আছে সেটা কিন্তু ঠাহর করে উঠতে পারলো না ও। জানতেও পারল না যে কিছুদিন যাবত ওর কোকেন ট্রিপগুলো সম্পর্কে কেউ একজন নজর রাখছে। 
***********************************************
নিয়নের ছয়তলার চিলেকোঠায় হা করে লাভ দা ওয়ে ইউ লাই গানটা গিলছিল মিথুন। তিনদিনের নির্ঘুম চোখে অন্যরকম একটা শান্তি দেয় এই গানটা। দৃশ্যগুলো একটার পর একটা চোখে এসে বাড়ি খায় আর সাথে অবোধ্য কিছু শব্দ কানে। অন্যরকম একটা পিনিক, গাজা-বাবা ক্রস ছাড়া এইরকম হ্যাং খাওয়া পিনিক আর কিসে আছে অনেকক্ষন যাবত ভেবে বের করার চেষ্টাটা মনের দেয়ালে সেই কখন থেকে বাড়ি খাচ্ছে। চোখ কুচকে ঠিক করল নিচ থেকে ফেরা মাত্র ওকে পুঁছতে হবে। গিট্টু মা**%৳#% সব জানে। নাহ শালাটাযে কখন আসে,এখনো সেদিনের ফিটিং দেয়া নয়টা গুটি আছে জিপারে।
“সময় কম খেতে হবে বেশি” ডায়লগটা জানি কে বলত সবসময়, আবার চোখ কুচকে ভাবা শুরু করল মিথুন। 
***********************************************
“দুনিয়াতে সব চেয়ে বড় পাপ কাজ কি?” উত্তরের অপেক্ষা না করেই বলে চলছে নিয়ন। ভয়েসটা বড় অদ্ভুত শোনাচ্ছে, কেমন যেন গা শিরশিরানো রোবটিক টোন।
“সবচেয়ে বড় পাপ হল মার্ডার, এর উপরে কোন পাপ নাই। এইটা হইল লাস্ট বস। একবার গেমওভার করতে পারলেই দেখবি তোর আর কোন বাউন্ডারি নাই, তুই হইলি ইনফিনিটি-অসীম।“
একটু বিরতি দিয়ে আবার শুরু করল ও, “কিন্তু তুই চিন্তা করতাছস মার্ডারতো সবাই করতে পারে। বুক-মাথা বরাবর ৪-৫ বিচি ফুটাইলেইতো হয়া গেল, তাই না ? শুন ওই ধো*র মার্ডার সবাই করতে পারে। বাট ওইটা কোন মার্ডারের জাতই না। যারা এম্বায় ওপেনে ভরে তারাও একদিন এম্নেই পুটকি উচায়া হুইয়া থাকে টঙ্গি বিরিজের গোঁড়ায়।
শুন তোরে এত্ত পেরেশানি নিতে হইব না, তোর অহনো অত লম্বা হয় নাই। কলিজা হয়ত আছে মাগার সেই মাপের মালটা নাই ব্রেনে। তুই আগে এককাম কর, তোরে একটা একসারসাইজ দেই। একটা প্লান কর। একটা পারফেক্ট মার্ডারের প্লান। একটা মার্ডার করবি মাগার ধরা খাবি না। শর্ত হইল প্লানটা করতে হবে কোন একটা ফ্রেন্ড-রিলেটিভ বা পরিচিত কাউরে নিয়া, যে মার্ডার হইলে সাস্পেক্ট হিসেবে তোর নাম আসবে। প্লানটা হইতে হবে ফুল-প্রুফ, হয় তোর জায়গায় অন্য কেউ ফাইসা যাবে নাইলে অন্তত একবছর যে যত চেষ্টাই করুক না ক্যান তোরে কোন ভাবেই এই মার্ডারে ফাসাইতে পারবে না।
প্রত্যেকটা কোনা-কাঞ্চি মাথায় রাখতে হবে, নিজের সেফটিটাই কিন্তু মেইন। হালকা কয়টা টিপস দেই তোরে। অ্যালিবাই বুঝস অ্যালিবাই? এইটা হইল তোর সাক্ষি, যে প্রমাণ দিব মার্ডারের টাইমে তুই অন্য জায়গায়, অন্য কাজে বিজি ছিলি। মার্ডারের আগে টার্গেটরে ততদিন পর্যন্ত ওয়াচে রাখবি যহন তুই উত্তরায় বইসা কইয়া দিতে পারবি তোর টার্গেট এখন ধানমন্ডিতে ওর গার্লফ্রেন্ডরে লাগাইতাছে কোকেন খাইয়া। বুঝছোস টার্গেট হাতে আসার পরে ঠিক করবি মার্ডার উয়েপন। লাশ কি করবি, কোন বোকচো*র পোঙ্গায় জিনিসটারে ঢুকাইয়া দেয়া যায়। সব , এ টু জেড সব প্লান করবি। প্লান যেদিন পুরা গুছাইয়া আনতে পারবি আমারে কইবি... আমি ওই প্লানের ভুল বাইর করুম। না পারলে তুই জিতছোস। খুবতো পিনিকে পক পক চো*ও, সব শ্লারে চু*তে পারবা তুমি, সিরাম হ্যাডম তোমার। ঢাকা সিটি চালাইবা তুমি। আগে আমারে একটা প্লান কইরা দেখাও তাইলে বুঝমু তোমার ভিতরে কত পারসেন্ট অ্যালকো। বিয়ারের পাচ-বারো, স্কচের মত চল্লিশ নাকি পাহাড়ি দোচুয়ানির মত পুরাটাই র’।“ 
***********************************************
৯ তারিখে ৪০০টা ইয়াবা সহ ধরা খেল নিয়ন। ২৪ তারিখে সেন্ট্রাল জেলে সিগারেট সাপ্লাই দিতে আসা ড্যানির কাছ থেকে জানতে পারল তার আগেরদিন ধানমন্ডিতে ডন খুন হওয়ার কথা। পুলিশ এসে লুকানো ক্যামেরাটা খুজে পায় টেডি বিয়ারের চোখে, হয়ত ডন নিজেই লুকিয়েছিল সেক্সভিডিও বানানোর নিয়তে। ফুটেজ দেখে মিথুনরে এখন হারিকেন নিয়ে খুজছে পুলিশ। পুলিশের হাতেই ১২ তারিখে বেনাপোল বর্ডারের হাফ কিলো দূরে ক্রস খাওয়ার খবরটা যেদিন ও জানতে পারল ঠিক তার দুদিন পরেই ছিলো ১৭ই আগস্ট। রিবনের প্রথম মৃত্যুবার্ষিকী। সেদিন সবাইকে লুকিয়ে ছোট বোনের জন্য নিয়নের চোখে দুয়েক ফোঁটা পানি এসেছিলো কিনা আনাড়ি লেখকের তা জানা নেই। কারন তার আগেই সে তার হোমওয়ার্ক শেষ করে এনেছে। 
Homework on the PERFECT MURDER

