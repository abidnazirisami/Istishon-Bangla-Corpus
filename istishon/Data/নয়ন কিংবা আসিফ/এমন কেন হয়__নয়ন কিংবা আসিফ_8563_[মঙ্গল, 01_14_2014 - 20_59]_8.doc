এমন কেন হয়_


কিছু কিছু দিন আর প্রায় সব রাতগুলো এমন কেন হয় ?
অকারন মন খারাপ, বিষাদ আর সুখের অসুখ।
কি দরকার! কোন দরকার নেই, নেই প্রয়োজনের জয়
তবুও কিসের আশায়, কার ভালবাসায় হচ্ছি আমি ভাবুক । 
কয়েকটা দিন আর অনেকগুলো রাত এমনটাই হয়
ব্যস্ততার মুখোশে ঢাকা মনটাকে অবশ করে দেয়া।
যা ভুলেছি, শিকেয় তুলেছি তাই আবার পূনর্জন্মের ভয়
ভীড়ের মাঝে একলা থাকার কথা মনে করে নেয়া। 
কুকুরছানা দিন ক'খানা আর রাত শালিটা সব সময় এমনি হয়
রোদটাকে কে আমার উপর বিন্দু করে আতশ কাচে ?
জোছনায় জোর করেই ডোবায়, কিন্তু না ... মারতে নয়
সম্মোহনের বিষে গেঁথে, কষ্টগুলো আমায় ঘিরেই নাচে। 

