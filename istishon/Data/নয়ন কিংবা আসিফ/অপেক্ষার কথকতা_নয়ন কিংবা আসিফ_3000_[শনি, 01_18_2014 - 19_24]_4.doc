অপেক্ষার কথকতা


 ঐ চকচকে চোখ একদিন ঘোলাটে হবে নিশ্চিত,
যে শরীর আজ তোমাকে উষ্ণ করেছে সেখানে
ক'দিন পরে জমা হবে মহাকালের নিয়ত শীত। 
কথা দিচ্ছি তোমায় তখনো পাবে আমায় এখানে।। 
আজ যে মোহে চলছ ছুটে সুখ-স্বপ্নের পিছে ,
সস্তা; বড় পার্থিব এ ভ্রম তোমার রক্তে-হৃদয়ে
যখন ছানি পড়ে চোখ খুলবে, দেখবে সব মিছে। 
যদি বেচে থাকি ওয়াদা করলাম পাবে সূর্যোদয়ে।। 
ভালবাসা শিখিনি কখনো, অভিজ্ঞতার ঝুড়ি শুণ্য,
প্রকাশ করতেও ছিল আনাড়ী অনীহা হয়ত তাই
চেনাতে পারিনি আমায়,রয়ে গেছ তুমি অপূর্ণ। 
আফসোস থাকবে কি যদি এসে দেখ আমি আর নাই??

