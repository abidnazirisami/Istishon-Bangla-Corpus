অনৈসলামিক স্ট্যাটাস


বাংলায় কি পড়ানো হয় মাদ্রাসাগুলোতে? শুধু অ আ ক খ? বাংলা সাহিত্য পড়ানো হয়, যেমন স্কুল-কলেজের পাঠ্যপুস্তকে বাংলা সাহিত্য রয়েছে। ওটার কথা উঠলে তো নাউজুবিল্লাহ। রবীন্দ্রনাথ ওনাদের কছে বিধর্মী। এমনকি জাতীয় কবি নজরুলও যায়েজ নয়। আর সাহিত্যচর্চা মানেই বেশরিয়তি কাজ। সুতরাং যা বাংলা শিখতেছে, তা তাদের আরবী-উর্দুর প্রচারের কারণে।
যে শিক্ষায় নিজেকে চেনা যায় না, নিজের জাতির ইতিহাস-ঐতিহ্য-মুক্তিযুদ্ধকে জানা যায় না, সেটা কুশিক্ষা। মাদ্রাসাগুলোতে মানুষ তার নিজের জাতিকে চেনা তো দূরে থাক, নিজেকে চেনার সুযোগ নেই। কেননা ধর্মের নিম্নমানের এবং স্থান বিশেষে বিকৃত চর্চার মাধ্যমে এক ধরণের দাসত্বের বেড়াজালে নিজেদের এবং নিজেদের মানুষদের বন্দী করার রুচিহীন শিক্ষা চলে। এ বন্দীত্বটা মনোজগতের, চেতনার।
একমাত্র নিজস্ব সাহিত্যই মানুষকে তার নিজেকে এবং জাতিকে নিজেদের কাছে পরিচিত করতে পারে। তার বালাই মাদ্রাসাগুলোতে নেই। শুধু ধর্মের মুক্তবুদ্ধিহীন, বদ্ধ চর্চার কারণেই মাদ্রাসার মানুষগুলো ধীরে ধীরে নিজের প্রাণস্পন্দন হারিয়ে ফেলে এক ধরণের মৃত মানুষে পরিণত হয়। এই আপাতঃ মৃত মানুষগুলোকে আর স্বাভাবিক মানুষ মনে হয় না। সময়ে সময়ে তারা ভয়ংকর হয়ে উঠে।

