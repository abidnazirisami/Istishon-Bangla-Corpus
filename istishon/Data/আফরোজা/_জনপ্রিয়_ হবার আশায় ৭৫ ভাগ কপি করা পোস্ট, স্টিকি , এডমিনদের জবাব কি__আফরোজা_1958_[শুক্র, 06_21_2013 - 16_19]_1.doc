_জনপ্রিয়_ হবার আশায় ৭৫ ভাগ কপি করা পোস্ট, স্টিকি , এডমিনদের জবাব কি_


ব্লগ,ব্লগিং এই শব্দগুলোকে বাংলাদেশে এখনও সামাজিক/রাষ্ট্রিক “সেবা নির্ভর” একটি প্লাটফর্ম হিসেবেই বিবেচনা করা হয়। কিছু কিছু রাজনৈতিক দল “দলীয় ব্লগার” নিয়োগ দেয়। এবং সেই দলীয় ব্লগার যতটুকু না ব্লগার তার চাইতে বেশি” দলের দালাল “ হিসেবেই পরিচিত থাকেন। কিছুদিন আগে হেফাযতে ইসলামের কল্যানে ,আওয়ামীলীগের ব্লগারদের ধরে জেলে পুরার কারনে এবং সর্বোপরি ধর্ম নিয়ে কিছুব কিছু ব্লগারের অতিরিক্ত আজাইরা প্যাচালে (ঠিক যেমন খালি কলসি বাজে বেশি) সোজা বাংলাতে “ব্লগ” জিনিসটা আসলে কি সেই সম্বন্ধেই আমাদের পরিষ্কার কোনো ধারনা নেই। ব্লগ আমাদের তথ্য,উপাত্ত সংগ্রহশালা হিসাবে যেমন দরকারী ঠিক একইভাবে ব্লগ একটি ব্যবসা প্রতিষ্ঠান। কিভাবে? অনেকভাবেই আপনি আপনার ব্লগ থেকে টাকা উপার্জন করতে পারেন। যেমনঃ
>>> আপনার ব্লগটি যদি খুব জনপ্রিয় হয় তবে সেখানে আপনি বিভিন্ন দ্রব্যের বিজ্ঞাপন দিয়ে টাকা পাবেন।
>>> “এফিলিয়েট শপিং” মানে অন্যের দ্রব্য বিক্রি করে দেয়া। যেমন ধরুন আপনি আপনার ব্লগে এ্যামাজন বা ধরুন আমাদের সেলবাজারের লিংক দিয়ে রাখলেন। আপনার ব্লগ থেকে কেউ যদি ঐ লিংকে গিয়ে কিছু কিনে তখন আপনি টাকার ভাগ পাবেন।
>>>বিভিন্ন প্রোডাক্টের রিভিউ পোস্ট করে আপনি টাকা পেতে পারেন। যেমন ধরেন কেউ আপনার ব্লগে কোনো সিনেমার রিভিউ লিখল। ভিজিটররা এসে সেই রিভিউ পড়ে মুভিটা দেখতে গেলো অথবা পুরাতন মুভি হলে ডিভিডি কিনে আনতে গেলো। তবে তার জন্য সবচাইতে বেশি জরুরী জিনিস যেটা তা হচ্ছে আপনার ব্লগকে জনপ্রিয় করা এবং SEO(SEARCCH ENGINE OPTIMIZATION) এ আপনার ব্লগ যেনো গুগল সার্চে আগে আসে সেই ব্যবস্থা করা। এই জন্যে গুগলের অনেক নীতিমালা আছে। যাক সেগুলো টেকি ব্যাপার। আগ্রহ থাকলে দেখে আসুন কিভসবে ব্লগ থেকে আয় করা যায়।
লিংক ১ ঃএখানে
লিংক ২ ঃএখানে
আমাদের দেশে এই ব্লগিং কালচারটা সেভাবে গড়ে উঠেনি এখনও। আমাদের দেশের ব্লগারদের যদি ক্লাসিফাই করি তাহলে আমার অবজার্ভেশন অনুযায়ী বাংলাদেশে ৪ ধরনের ব্লগার বিদ্যমান১।. নিজের দায়িত্ববোধ এবং দেশের স্বার্থে নিজের মূল্যবান সময় এবং অর্থ দুটি দিয়েই অবদান রাখেন। জনপ্রিয়তা এদের কাছে মুখ্য ত নয়ই বরং অনেকে নিজেকে আড়াল করেই দেশ ও জনগনের স্বার্থে কাজ করে যান
 ২। কোনো না কোনো দলের এ্যাজেন্ডা বাস্তবায়নে কাজ করেন। এদের ব্লগার না বলে “পেইড এ্যাজেন্ট” বলা যেতে পারে।
 ৩। এরা শুধুমাত্র নিজের মতামত প্রকাশ করার ক্ষেত্র হিসেবে ব্লগকে একটি প্লাটফর্ম হিসেবে ব্যবহার করেন।
 ৪। .এরা জনপ্রিয়তা অর্জনের জন্য ব্লগিং করেন। ইস্যু,রাষ্ট্র এদের কাছে মুখ্য না ,নিজের নাম ফাটানোটাই এদের মূল লক্ষ্য। শুদ্ধ বাংলাতে এদের “ফ্যামস্লাট” বলা যেতে পারে।
 স্কুল-কলেজ- ভার্সিটিতে পড়ার সময় আমরা যেসকল ছেলেরা হাত দেখতে জানত বা গিটার বাজাতে জানত অথবা যাদু দেখাতে পারত তাদের প্রতি এক ধরনের আকর্ষন বোধ করতাম। এখনকার মেয়েদের দেখি “ব্লগার”প্রতি সেই মুগ্ধতা কাজ করে। কাজ করে। স্বাভাবিকই বটে কাজটা। একজন মানুষ এতকিছু জানে,পড়ে এইটা বিশাল ব্যাপারই ত,তাই না? কারন এখন পড়ার সময় কই মানুষের?? “ফেসবুক” আর “আড্ডার” পর ক্লাসের পড়াই হয়না আর বাইরের বই পড়া!! মাথা খারাপ? আমাদের ভাগ্য যে আমরা বাংলা ব্লগজগতে এমনকিছু ডেডিকেটেড ব্লগার পেয়েছি যারা কোনো অর্থের জন্য নয়, নিজের নামের জন্যও নয় শুধু জনসচেতনা আর নিজের দায়িত্ববোধের জায়গা থেকে অসংখ্য “মাস্টারক্লাস ব্লগ” লিখেছেন এবং এখন আমরা জোড় গলায় বলতে পারি যে বাংলা ব্লগ একটি নিজস্ব ধারা তৈরি করতে পেরেছে, মেইনস্ট্রিম মিডিয়াগুলো যেখানে কারো না কারো দালালিতে ব্যাস্ত সেখানে ব্লগ আমাদের সঠিক তথ্য প্রদান থেকে শুরু করে বিভিন্ন বিষয়ে জ্ঞান অর্জনেও সহায়ক ভুমিকা পালন করছে। এদের আমার সালাম। পেইড এ্যাজেন্টদের কথা বলে লাভ নেই,বাদ দেন। আর যারা নিজের মতামত প্রকাশ করার জন্যে ব্লগে আসেন তাদের নিয়েও কোনো কিছু বলার নেই। সেটি ব্লগের জন্য ভালোই। কিন্তু প্রব্লেম হচ্ছে যারা নিজের নাম ফাটানোর জন্য ব্লগিং করে তাদের নিয়ে। ফেমাস হতে কে না চায়? সবাই চায়। কিন্তু কেউ কম কেউ বেশি। কিন্তু কেউ যদি ফেমাস হবার জন্য দিগ-বিদিগ শূন্য হয়ে দুনিয়ার সবাইকে আবুল-ক্যাবলা ভেবে ব্লগিং করে তাহলে বিরাট সমস্যা। তারা যখন ধরা খায় তখন উন্মোচিত হয় যে আসলে কে আবুল। পাঠক না ঐ ব্লগার? আসিফমহিউদ্দিনের “রুবাইয়্যাত ট্রিটম্যান্টের” কথা আশা করি ভুলেন নাই আপনারা। 
ত ফেমাস হতে চাইলে আপনাকে কি করতে হবে। দু’টি কাজ করতে পারেন আপনি। এক, কোনো বিতর্কিত ইস্যু নিয়ে অথবা কোনো বিতর্ক তৈরি হয় এমন কোনো ইস্যু নিয়ে লেখা।
দুই, জ্ঞানী,তথ্যবহুল,এ্যানালাইটিকাল,দেশ-জাতির জন্য গুরুত্বপূর্ণ এমন কোনো পোস্ট লেখা।
 “বিতর্কিত ইস্যু”পয়েন্টটা খুব কম মানুষই ইউজ করে কারন এতে অনেক ক্যাচালও আছে। বাকি থাকল দুই নাম্বার অপশন । কিন্তু সমস্যা হলো ঐ ধরনের লেখা লিখার জন্য আপনার পড়াশোনার লেভেলও সেই মাপের হতে হবে। কিন্তু সেই মাপের পড়াশোনা করা লোক ফেমস্লাট হওয়ার জন্য লিখেনা। আমরা সবাই জানি ,”খালি কলসি নড়ে বেশি”... তাই যারা জানে তারা কখনও জ্ঞান জাহির করার চেষ্টা করেনা। সবাই জানে তিনি জানেন। যে জানেনা তারই জ্ঞান জাহির করার প্রয়োজন পরে। যে কাজটি-ই করেছেন “ইস্টিশন” ব্লগের দেয়ালে চিকা মারা পোস্ট “টিকফা চুক্তি; হুমকির সম্মুখীন বাংলাদেশের সম্ভাবনাময় ফার্মা সেক্টর যার লেখন শংখচিলের ডানা
আমি নিজে ব্লগার নই। কিন্তু বাংলা ব্লগের একজন নিয়মিত পাঠক আমি। নীরব পাঠকও বলতে পারেন। মন্তব্য করা হয়ে উঠতোনা।সচলায়তন,নাগরিক হালের "ইস্টিশন" সকল ব্লগেই একবার করে হলেও ঢু মারি প্রতিদিন। নাগরিক ব্লগ থেকেই তাই "শংখচিলের ডানা"র লেখার সাথে পরিচিত হই।উনার লেখা ভালোই লাগত। ভারি ভারি সব লেখার মাঝে উনি প্রায়ই বিভিন্ন ধরনের গল্প, ভ্রমন কাহিনী,ফটোব্লগ পোস্ট করতেন। কিছু কিছু গল্প বেশ মানসম্মতই লেগেছে যদিও ফটোব্লগগুলো তেমন ভালো লাগতোনা। উনার মনে হয় ফটো তোলার খুব খায়েশ। কিন্তু খায়েশ আর স্কিল ত এক জিনিস না! যাই হওক মূল প্রসংগে আসি। গত পৌরসু যখন হঠাত ইস্টিশন ব্লগে ঢুকে দেখি টিকফা চুক্তি নিয়ে শংখচিলের ডানা পোস্ট দিয়েছেন তখন বেশ আগ্রহ ভরেই পড়তে যাই। আর উনি যে ফার্মাসিস্ট তা উনি তার অনেক লেখাতেই উল্লেখ করেছেন তাই তিনি এই বিষয়ে লিখার যোগ্যতা রাখেন আশা করা যেতেই পারে।কিন্তু আমার প্রথম খটকাটা লাগে ভাষার ব্যবহারে। এতদিন ধরে ব্লগ পড়ি/বাইরের বইও একেবারে কম পড়িনি। এই দেশের প্রখ্যাত রাইটারদের লেখা পড়া হয়েছে প্রায় সবই। তাই রাজনৈতিক ভাষার ব্যবহারের ক্ষেত্রে ডান আর বাম কারা ঠিক কোন ধরনের ভাষা ব্যবহার করে সেটি বোঝার মতো অভিজ্ঞোতা অন্তত অর্জন করতে পেরেছি। শংখচিলের ডানার এই ব্লগটি পড়ে আমি শতভাগ শিউর হলার যে এটি তার মৌলিক লেখা না অথবা যাদুবলে একদিনে তিনি ১৫ বছরের বিপ্লবী বাম হয়ে গিয়েছেন।তাই গুগল আন্টির সাহায্য নিয়ে একটু ট্রাই করে দেখলাম। এবং যা দেখলাম তা আমি মোটেও দেখতে চাইনি। চলুন এ্যানালাইসিস শুরু করি।
লেখার শেষে,
এই লেখাটা তৈরি করার জন্য যিনি আমাকে সবথেকে বেশি সাহায্য করেছেন তিনি হচ্ছেন ঢাকা বিশ্ববিদ্যালয়ের ক্লিনিক্যাল ফার্মেসি এবং ফার্মাকোলজি বিভাগের প্রভাষক Zobaer Al Mahmud। তাঁর প্রতি আন্তরিক কৃতজ্ঞতা প্রকাশ করছি।
এই ডিসক্লেইমারটাও আমার নজড় এড়ায় নি। খেয়াল করে দেখুন ডিসক্লেইমারটি আবার।এই লাইনটি আবার পড়ুন  যিনি আমাকে সবথেকে বেশি সাহায্য করেছেন. শংখচিলের ডানা বলেছেন যেজুবায়ের আল মাহমুদ তাকে সাহায্য করেছেন। সাহায্য করা মানে কি? তাকে তথ্য উপাত্ত দিয়ে অথবা কোনো সোর্স/লিংক দিয়ে অথবা উদাহরন দিয়ে সাহায্য করা,তাই না? খুব ভালো কথা করতেই পারেন। ইয়ার দোস্ত হলে লিখে দিয়েও সাহায্য করতে পারেন। কিন্তু শংখচিলেত্র ডানা উনার ব্লগের মাঝামাঝি তে টিকফা বাস্তবাতিত হলে আমরা কি কি সমস্যার সামনে পরব, সেটি তিনটি পয়েন্ট দিয়ে পরে ইলাবোরেট করেছেন। মজার ব্যপার হলো ঠিক এই তিনটি প্রব্লেম দাড়ি-কমা সহ একইভাবে সামহোয়ার ব্লগের এই লেখায় আছে  যেটি ৭ তারিখে প্রকাশিত আর শংখচিলের ডানার লেখাটি ১৮ তারিখে প্রকাশিত। ১১ দিন পর তিনি সাহায্য করতে এগিয়ে আসলেন নাকি উনার লেখাটা জাস্ট কপি-পেস্ট করে শংখচিলের ডানা সাহেব ক্রেডিটটা নিজের কাঁধে নিয়ে নিলেন? একই লেখা আপনারা ফেসবুক স্ট্যাটাসেও পাবেন। এবং এর ঠিক পূর্বে টিকফার যে ধারাটি এবং তার বংগানুবাদটি দিয়েছেন তাও উক্ত ব্লগ থেকে ডাইরেক্ট ctrl+c & cntr+V. এর উপরে যা লিখেছেন এবং তথ্যাদি দিয়েছেন যেমন ২০১৬ নাগাদ LDC এর মেয়াদ আছে তা ২০২১ পর্যন্ত বাড়তে পারে সেটিও ঐ ব্লগে উল্লেখ আছে কিন্তু সেখানে শংখচিলের ডানা একটু ঘসামাজা করেছেন আর কি! এর উপরে বাণিজ্যসচিব মাহবুব আহমেদ বরাত দিয়ে সংবিধানের ধারা নিয়ে যে তিনি লাইনগুলো লিখলেন তা প্রথম আলো থেকে কপি-পেস্ট করা
।
সেই কপি পেস্টের পর শংখচিলের ডানা আমাদের সংবিধান নিয়ে কিছু জ্ঞান দিলেন। শংখচিলের ডানা লিখেছেন, 
মূল প্রসঙ্গে আসা যাক। TICFA হলে তাঁর প্রভাব ফার্মা সেক্টরে উপর কিভাবে পড়বে চলুন সেটা দেখি। আগেই বলেছি টিকফা নিয়ে সরকার যেহেতু চোর-পুলিশ খেলছে আমাদের সাথে তাই টিফা চুক্তিই আমাদের একমাত্র ভরসা। এই চুক্তির ১৫ নম্বর অনুচ্ছেদে বলা আছে,
Recognizing the importance of providing adequate and effective protection and enforcement of intellectual property rights [obligations contained in the Agreement on Trade-Related Aspects of Intellectual Property Rights (TRIPS) and other intellectual Property rights conventions. adherence
অর্থাৎ,
বাণিজ্য সম্পর্কিত মেধাসত্ত্ব অধিকার এবং অন্যান্য প্রচলিত মেধাসত্ত্ব আইনের যথাযথ এবং কার্যকরী রক্ষণাবেক্ষণ ও বাস্তবায়ন করতে হবে।
টিকফা চুক্তির ফলে বাংলাদেশের ওষুধ শিল্প ও পাবলিক হেলথ এর উপর যে সকল বিরূপ প্রভাব পড়তে পারে সংক্ষেপে তা হচ্ছে ঃ
যা কিনা আশ্চর্যভাবে নিচের স্ক্রিনশটটির কিছু লাইনের সাথে মিলে যায়
তিনটি বর্ননা শেষ করে একজন ফার্মাসিস্ট হিসাবে তিনি তার জ্ঞান জাহির করার জন্য "প্যাটেন্ট আইন" মেনে চললে আফটার ইফেক্ট কি হবে তা আমাদের কাছে পরিষ্কার করেছেন। নিচে দেখুন উনার দেয়া উদাহরনেরটি ছিলো 
একটা উদাহরণ দিলেই পরিষ্কার হবে পেটেন্ট এর নামে পশ্চিমা বহুজাতিক কোম্পানি কিভাবে অবাধ লুণ্ঠনের ধান্ধা করে। ভারতে ২০০৬ সাল থেকেই Novartis ক্যানসার নিরাময়ে ব্যবহূত গ্লিভেক নামের ওষুধটির উপর মেধা সত্ত্বের দাবি জানিয়ে আসছে এবং ভারতীয় ওষুধ কোম্পানিগুলো ওই ওষুধটি নকল করে বাজারজাত করছে বলে অভিযোগ করে। কিন্তু ভারতের সুপ্রিম কোর্ট Novartis এর মেধাসত্ত্বের দাবিকে বেআইনি ঘোষণা করে সাফ জানিয়ে দিয়েছে, Novartis যে ওষুধটির স্বত্ব দাবি করছে,সেটির মধ্যে ‘নতুনত্ব বা নব-আবিষ্কারের কোনো বিষয়’ নেই। তাই ভারতীয় আইনে Novartis সেটির স্বত্ব পেতে পারে না। ভারতের আইন অনুযায়ী, প্রচলিত ওষুধের চেয়ে খুব বেশি উন্নত বা আলাদা নয় এমন কোনো নতুন ওষুধ স্বত্ব পেতে পারে না। ভারতের ওষুধ কোম্পানি Cipla Ltd. ও Netco Pharma Ltd. গ্লিভেক ওষুধটি তৈরি করে Novartis-র চেয়ে প্রায় দশ গুণ কম দামে বিক্রি করে। Novartis এর মতলব ছিল এই ওষুধের সত্ত্ব আদায় করে নিয়ে ভারতের কোম্পানিগুলার ওষুধ উৎপাদনের অধিকার কেড়ে নিয়ে ভারতের বিশাল বাজারে নিজে চড়া দামে এই ওষুধ বিক্রি করে অবাধে মুনাফা লুটা। কিন্তু ভারতের আদালত এই মতলববাজি আইনের মারপ্যাঁচেই রুখে দিয়েছে। এর মাধ্যমে ভারতের দরিদ্র জনগণের কম দামে জীবন রক্ষাকারী ওষুধ কেনার অধিকার সুরক্ষিত হল সাথে সাথে তাদের ওষুধ শিল্পও বহুজাতিকের অবৈধ আগ্রাসন থেকে রক্ষা পেল। উল্লেখ্য ভারত কিন্তু TICFA চুক্তিতে স্বাক্ষর করে নি। তাই এমন শক্তিশালী অবস্থান নেওয়া তাঁদের পক্ষে সম্ভব হয়েছে। TICFA চুক্তিতে স্বাক্ষর করলে বাংলাদেশ চাইলেও বহুজাতিক কোম্পানিগুলোর বিরুদ্ধে এমন অবস্থান নিতে পারবে না।
আরও একটা উদাহরণ দেওয়া যেতে পারে আফ্রিকা থেকে। Pfizer, GlaxoSmithKlin এর মত বড় বড় কোম্পানীগুলো শুধুমাত্র অধিক মুনাফা লাভের জন্য উন্নয়নশীল দেশের এক কোটি এইডস রোগীকে মৃত্যুর মুখে ঠেলে দেয়। তারা WTO চুক্তির আয়ত্তাধীন TRIPS কে ব্যবহার করে লাইফ সেভিংস এই ড্রাগসের পেটেন্ট আইন কার্যকর করে। ফলে বছরে যেই ওষুধের খরচ ১৫০০০ ডলার (একই ওষুধ ভারতের Yusuf Khwaja Hamied ৩৫০ ডলারে দিতে সক্ষম), সেই খরচ মেটানো সম্ভব হয় নি দরিদ্র আফ্রিকানদের। মুনাফাখোরদের এই উচ্চমূল্যই এই লোকদের মৃত্যুর কারন। কোটি লোক মারার এই ভয়াবহ চিত্র উঠে এসেছে Dylan Mohan Gray পরিচালিত Fire in the Blood মুভিতে। অনেকেই মতেই এটি শতাব্দীর সবচেয়ে নৃশংসতম অপরাধ।
এইবার আসেন আমরা নিচের স্ক্রিনশট দুইটা দেখিস্ক্রিনশট ১
স্ক্রিনশট ২
স্ক্রিনশট ৩
কেমন যেনো মিল মিল ঠকছে না? গন্ধ পাচ্ছেন কপি পেস্টের? আচ্ছা আপনাকে দূর্গন্ধে রাখার ইচ্ছে নেই আমার। এই ফোরামটাতে গিয়ে একটু নিচের দিকে যান স্ক্রল করে তাহলেই আপনি জুবায়ের আল মাহমুদের করা এই মন্তব্যটি দেখতে পাবেন। পুরাটা পড়তে কষ্ট হলে সামুর এই লেখার প্রথম কমেন্টের জবাব টা পড়েন
শংখচিলের ডানা যে সবাইকে বিখ্যাত মুভি  Fire in Blood দেখার জন্য সবাইকে আমন্ত্রন জানালেন তা তিনি নিজে কি এই মুভির নাম জীবনে শুনেছেন? দেখবেন আশচর্যভাবে শংখচিলের ডানার দেয়া এই উদাহরন দাড়ি কমাসহ মিলে গিয়েছে। 
এখন সামারাইজেশন করি। শংখচিলের ডানা এই পুরু ব্লগটিয়ে সবুজ মার্ক দেয়া কোটেশনগুলো ছাড়া মোট ১২৮ টি লাইন লিখেছেন। এর মাঝে ৩৬ টি লাইন(শুরুর প্যারা আর তার নিচের কিছু অংশ) নেটে কারো কোনো ব্লগে খুজে পাওয়া যায়নি। আর বাকি ৯২ টি লাইন একদম হুবুহু কপি-পেস্ট করা।মানে ২৮ শতাংশ লেখা তার মৌলিক। এই ২৮ শতাংশের মধ্যে কোট করা অংশটাও কিন্তু আরেকজনের ব্লগ থেকে কপি করা। তার মানে সাকুল্যে ২৫ শতাংশ লেখার মালিক তিনি আর বাকি ৭৫ শতাংশ লেখার মালিক জুবায়ের আল মাহমুদ। । অথচ শংখচিলের ডানার উল্লেখিত জবানবন্দিতে তিনি জুবায়ের আল মাহমুদকে সাহায্যকারী হিসেবে উল্লেখ করেছেন। :খাইছে: :খাইছে: :খাইছে: :bow: :bow: :bow: 
ব্লগারদের ইন্টেলেকচুয়াল প্রপার্টি বা তার নিজের লেখা যেনো কেউ কপি পেস্ট করতে না পারে তার জন্য আন্তর্জাতিক কিছু আইন আছে। আমাদের দেশে সেইরকম কোনো আইন এখনও করা হয়নি। কিন্তু আপনি যদি একজন প্রফেশনাল ব্লগার বা আর্টিকেল রাইটার হিসেবে কাজ করতে চান তাহলে আপনাকে অবশ্যই ঐ সকল আইন-কানুন মেনে চলতে হবে। অন্য ব্লগারদের লেখা কপি করার ক্ষেত্রে কিছু নিয়ম আছে। যেমন সংবিধানের ধারা। এটা ব্লগারের ইন্টেলেকচুয়াল প্রোপার্টি না। তিনি এই ধারাটা জানেন, হয়ত আপনি জানেন না। তাহলে আপনি সেটি তার ব্লগ থেকে কপি করলেও কোনো সমস্যা নেই। আর যদি আপনি লেখকের কোনো অরিজিনাল লেখা আপনার ব্লগে দিতে চান সেক্ষেত্রে "ফেয়ার ইউসেজ" নামে একটি আইন আছে। কিন্তু ফেয়ার ইউসেজ এর ক্ষেত্রেও অবশ্যই লেখকের অনুমতি নিতে হবে এবং অরিজিনাল লেখার লিংক দিয়ে দিতে হবে; যার কোনটাই শংখচিলের ডানা করেন নি। লেখকের অনুমতির কোনো কথা তিনি ব্লগে উল্লেখ করেন নি বরংচ লেখকের কষ্ট করে লেখাকে কপি মেরে "সাহায্য করেছেন" শব্দটি ব্যবহার করেছেন তিনি, যেটি রীতিমত লেখকের কাজকে ছোট করা বা লেখককে অপমান করার শামিল। মৌলিক অভিব্যাক্তি,রিসার্চ ওয়ার্ক,ছবি,ভিডিও এগুলোর ব্যাপারে। অনলাইনের এইসকল আইন-কানুন সহ আরো অনেক তথ্যনির্ভর একটি সাইট ELECTRONIC FRONTIER FOUNDATION এ Intellectual Property কি এবং কিভাবে সেটি ব্যবহার করা যাবে তা বিস্তারিত দেয়া আছে। আগ্রহীরা পড়তে পারেন। আমি জাস্ট কিছু পয়েন্ট তুলে দিচ্ছি... 
The amount and substantiality of the portion used. Copying nearly all of a work, or copying its "heart" is less likely to be fair.
মানে হলো আপনার কাজের বেশিরভাগটাই যদি কপি পেস্ট হয় তবে সেটি গ্রহনযোগ্য নয়।ফেয়ার ইউসেজের ক্ষেত্রেও নয়। তর্কের খাতিরে যদি ধরেও নেই যে জুবায়ের সাহেব এই শংখচিলের ডানার সম্বন্ধী লাগেন এবং তিনি তার সব লেখা,ব্লগ,স্ট্যাটাস অবাধে কপি করার অধিকার দিয়ে রেখেছেন লেখককে তারপরও সেটি গ্রহনযোগ্য নয়। 
এখন ইস্টিশন ব্লগের এ্যাডমিনদের আমার প্রশ্নঃ পূর্বে প্রকাশিত লেখা কপি-পেস্ট করা আর সাহায্য করা এই দুইটা শব্দের মাঝে পার্থক্য আছে কি না? জবাব দিন। 
আমি যতগুলো ইন্টেলেকচুয়াল প্রপার্টির কপিরাইট সংশ্লিষ্ট সাইট পেয়েছি সবগুলোতে এক কথা লেখা ছিলো, প্রকাশিত ব্লগের কোনো লাইন যদি কেউ কপি করে তবে অবশ্যই মূল লেখার লিংক দিতে হবে। কিন্তু লেখক এখানে সাহায্য শব্দ দিয়ে কি বুঝালেন? চুরি করতে সাহায্য করা?
একজন "হিটপ্রেমিক" হিট পাওয়ার জন্য যাত্রাপালাতে গিয়ে পাছা দেখিয়ে নেচে গেয়ে লোক হাসাতে পারেন কারন যারা শুধুই জনপ্রিয়তা অর্জনের জন্য লেখেন তাদের কাছে জনপ্রিয়তাটাই আসল।কিন্তু ইস্টিশন ব্লগের এডমিনদের দৃষ্টি আকর্ষন করছি আমি। দুলাল,ডা ইকবাল এবং এই ব্লগের অন্যতম লেখক আনিস রায়হান বা পুরাতন ব্লগার নগরে ভবঘুরে,অধম সবাই একইসাথে বিকলাংগ হয়ে গেলেন কিভাবে? একটি পোস্ট স্টিকি করার আগে সেটির অথেন্টিকিটি নিয়ে আপনারা আগে নিশ্চিত হবেন না? ব্লগের হিটটাই কি বেশি মূল্যবান নাকি এথিক্স? আমি একজন নগন্য পাঠক হয়ে যদি একবার পড়েই আন্দাজ করতে পারি যে এই লেখা লেখার সামর্থ শংখচিলের ডানা রাখেনা তাহলে আপনারা এত এত লেখা পড়ে, এত অবজার্ভেশন করে এবং এত ইনফর্মেশন রেখে এই লেখাটির অথেন্টিকিটি নিয়ে কেনো একবারও সন্দেহ হলোনা? একজন লেখককে যদি যাচাই-ই করতে না পারেন তাহলে আপনারা ব্লগ চালানোর দায়িত্ব নিয়েছেন কোন সাহসে? আজকে শংখচিলের ডানা বাংলাদেশি একজন লেখকের লেখা ৭৫ ভাগ ডাইরেক্ট আবারো বলছি ডাইরেক্ট কপি করে পোস্ট করে দিলো আর আপনারা ধরতে পারলেন না , কালকে আমি যদি রাশিয়ান এক রাইটারের গল্প কপি করে ছেড়ে দেই তাহলে কিভাবে ধরবেন? এগুলো কি আপনাদের দায়িত্বের মাঝে পড়েনা? 
ইস্টিশন ব্লগটি অনেক প্রমিজ নিয়ে তার যাত্রা শুরু করেছে। টাকা না পেলেও নিজের তাগিদেই লিখবে এমন ব্লগার দেশে কম নেই। কিন্তু আপনারা যদি নির্দৃষ্ট কোনো ব্লগারকে প্রমোট করার দায়িত্ব নেন বা লেখার মান দেখেই সেটাকে চিকা মেরে দেন যাচাই বাছাই ছাড়াই সেটি কি ইস্টিশনের জন্য শুভ লক্ষন নাকি অশুভের শব্দ। দায়ভার আপনাদের। আশা করব এই স্টিকি লেখাটি অচিরেই নামিয়ে দেয়া হবে এবং লেখক ও এ্যাডমিন প্যানেল নিজেদের পক্ষে কোনো কথা থাকলে সেটি বলবেন। আর তা না করে যদি এই পোস্ট মুছে দেন সেটি আপনাদের কাপুরুষতা ব্যাস। 

