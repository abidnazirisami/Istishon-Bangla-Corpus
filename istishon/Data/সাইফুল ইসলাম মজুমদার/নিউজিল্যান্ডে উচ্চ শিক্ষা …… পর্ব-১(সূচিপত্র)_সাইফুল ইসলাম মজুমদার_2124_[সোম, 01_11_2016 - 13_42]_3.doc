নিউজিল্যান্ডে উচ্চ শিক্ষা …… পর্ব-১(সূচিপত্র)


আসসালামুয়ালাইকুম! বাংলাদেশের অনেক স্টুডেন্টেরই স্বপ্ন থাকে উচ্চশিক্ষার জন্যে নিউজিল্যান্ডে আসার। আমারো ছিল তাই হয়ত আমি এখানে পড়তে আসতে পেরেছি। কিন্তু বাংলাদেশে নিউজিল্যান্ডের কোন এম্ব্যাসি না থাকায় অনেকেই সঠিক তথ্য পায়না। আবার অনেকে এপ্লাই করতে ভয় পায়। তো আমি চেষ্টা করবো আমার পোষ্টের মাধ্যমে কিছু তথ্য দেয়ার। এতে যদি একজন ছাত্রও উপকৃত হয় আমার লেখা সার্থক হবে।

আজ আমি আলোচনা করবো নিউজিল্যান্ডে পড়তে আপনার কি কি লাগবে তা নিয়ে,
১। একাডেমিকঃ
আপনাকে অবশ্যই এইচএসসি পাশ হতে হবে আর ডিপ্লোমা ধারীরা সরাসরি এপ্লাই করতে পারবেন। মোট কথা আপনাকে নূন্যতম ১২ বছরের পড়াশোনা করতে হবে। আর এই ধৈর্য টুকু না থাকলে কিছু করার নেই। মাঝে মাঝে অনেকেই প্রশ্ন করে ভাই এসএসসি পাশ করেছি আমি যেতে পারবো? তখনই বুঝে নেয়া যায় এর ইন্টেনশন কি। আমি এই ধরনের মেসেজের রিপ্লাই দেই সাধারনত, ভাই কাতার বা কুয়েত ওয়ার্ক ভিসা নিয়ে চলে যান। শুধু শুধু জেনুইন ছাত্রদের ঝামেলায় ফেলার কি দরকার?

আবার অনেকেই ইন্টার পাশ করে মেসেজ দেয় ভাই কি করবো? যদি রিপ্লাই দেইঃ আচ্ছা কি করেছ? তখন আর রেসপন্স পাওয়া যায়না। একবার এক ছেলে স্কাইপে কথা বলতে চাইল। আমি কথা প্রসঙ্গে জিজ্ঞেস করলাম ভাই পাসপোর্ট করছ? ছেলের জবাব না। আমি বললাম বিদেশে পড়াশোনার ইচ্ছা অথচ এখনো পাসপোর্ট করনি? এই হল অবস্থা।ঐ ছেলে বলেছিল পাসপোর্ট করে জানাবে কিন্তু আজো তাকে খুজে পাইনি। এই ধরনের পোলাপানকে তথ্য দিয়ে সময় অপচয় করাই লস।
ভাষাঃ এদেশে প্রায় সব কোর্সই ইংরেজি মিডিয়াম। আর এদেশের যেহেতু ইংরেজিই ওদের ফার্স্ট ল্যাংগুয়েজ সেহেতু আপনি অন্তত একটা প্যারা থেকে বাচলেন। জার্মানি বা ইউরোপের অন্যকোন দেশে গেলে আপনাকে সেই দেশের ভাষা শিখতে হবে কিন্তু এখানে সেই প্যারা নাই। আপনার অবশ্যই আইইএলটিএস থাকতে হবে। কিছুদিন আগেও এখানে আইইএলটিএস ছাড়া স্টুডেন্ট আসতো কিন্তু এখন আর সেটা সম্ভব নয়। এখন আইইএলটিএস আপনাকে দিতেই হবে বাধ্যতা মুলক। তাই ভয় না পেয়ে সবার আগে আইইএলটিএস পরীক্ষা দিয়ে দিন।

খরচঃ
প্রাথমিক ভাবে আপনি ১০- ১৫ লক্ষ টাকা ধরে নিতে পারেন। ক্ষেত্রবিশেষ এই এমাউন্ট ২০ লাখ ছাড়িয়ে যেতে পারে। খরচটা নির্ভর করে আপনি কি পড়বেন এবং কোথায় পড়বেন তার উপর। এ বিষয়ে বিস্তারিত একটি পোষ্ট দিব। 

কি পড়বেনঃ
যারা ব্যাচেলর করবেন তারা লেভেল ৫ থেকে শুরু করতে হবে। আর যার দেশে অনার্স শেষ করেছেছেন তারা লেভেল ৭ করতে হবে। নিচের চার্ট টা দেখে অনেক কিছু বুঝার কথা। বিস্তারিত পরের পোষ্টে আলোচনা করা হবে।

কোথায় পড়বেনঃ
অকল্যান্ডের সকল এডুকেশন প্রোভাইডারদের লিস্টঃ http://www.nzqa.govt.nz/providers/results.do?regionCode=20
ইউনিভার্সিটি লিস্টঃ https://en.wikipedia.org/wiki/List_of_universities_in_New_Zealand
ভিসাঃ
ভিসা প্রক্রিয়া আপনি দুইভাবে সম্পন্ন করতে পারেন। অনলাইনে এবং অফলাইনে। অনলাইনে করার জন্য আপনাকে এই লিঙ্কে গেলেই হবে। আর ইমিগ্রেশনের ওয়েবসাইট হলো আপনার জন্য সবচেয়ে বড় গাইড।https://online.immigration.govt.nz/igms/online
অনলাইনে এবং অফলাইনে কিভাবে কি করতে হবে সেটা নিয়ে বিস্তারিত পোষ্ট আমি দিব ইনশাল্লাহ।

ব্যাংকঃ
আপনার স্পন্সরের একাউন্টে নূন্যতম আপনার একবছরের খরচ এবং টিউশন ফী দেখাতে হবে। তার মানে আপনার খরচ ১৫ হাজার ডলার + আপনার টিউশন ফী। তবে সত্যি বলতে কি আপনার স্পন্সরের একাউন্টে নূন্যতম ৪০ লাখ টাকা রাখতে হয়।এ ব্যাপারে বিস্তারিত আলোচনা করা হবে অন্য পোষ্টে।
শহর নির্বাচনঃ
নিউজিল্যান্ডের রাজধানী ওয়েলিংটন কিন্তু বড় এবং ব্যাস্ততম শহর হচ্ছে অকল্যান্ড। সবাই অকল্যান্ডেই পড়তে আসে কিন্তু তাউরাঙ্গা হেস্টিংস সহ ভিবিন্ন সিটিতেও অনেকে পড়তে আসে কারন ঐদিক গুলোতে ফার্মিং জব বেশি তাই ওগূলোতে স্টুডেন্টরা আসে। কিন্তু এটা ভবিষ্যতে এখানে সেটেল হওয়ার জন্য হুমকি। এ ব্যাপারে বিস্তারিত পোষ্ট দিব ইনশাল্লাহ।

আজ এই পর্যন্তই। পরবর্তীতে বিস্তারিত পোষ্টর লিঙ্ক এই পোষ্টে আপডেট করে দিবো। আর কমেন্ট করে জানান আর কি কি বিষয়ে বিস্তারিত পোষ্ট দিতে পারি। আমি যত দ্রুত সম্ভব সেসব টপিক নিয়ে লিখা দিবো। ভালো থাকুন সবাই। 
আমার একটি ফেসবুক গ্রুপ আছে। সেই গ্রুপে আপনি আমন্ত্রিত। আপনার সকল প্রশ্ন, মতামত সমস্যা জানাতে পারেন। আমরা আপনাকে সমাধান দেয়ার সর্বোচ্চ চেষ্টা করবো ইনশাল্লাহ। গ্রুপের লিঙ্কঃ https://www.facebook.com/groups/BangladeshiStudentCommunityinNewZealand
প্রথম প্রকাশঃ এখানে  

