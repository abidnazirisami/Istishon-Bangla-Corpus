আবারো ধর্ষন।


ধর্ষণের ভিডিও প্রকাশ: যুবলীগ নেতাসহ তিনজনের বিরুদ্ধে মামলা
টাঙ্গাইলে এক কলেজছাত্রীকে ধর্ষণ করে তার ভিডিও চিত্র ইন্টারনেট ও মোবাইল ফোনে ছড়িয়ে দেওয়ার অভিযোগে এক যুবলীগ নেতাসহ তিনজনকে আসামি করে মামলা দায়ের করা হয়েছে।
ধর্ষণের শিকার ওই ছাত্রী বাদী হয়ে ঘাটাইল থানায় মামলাটি দায়ের করেছেন।
এদিকে, এ মামলা দায়েরের পর ওই ছাত্রীর পরিবারকে প্রতিনিয়ত জীবননাশের হুমকি দিচ্ছে আসামিরা।
মামলার বিবরণে জানা গেছে, ঘাটাইল উপজেলার ধলাপাড়া ইউনিয়ন যুবলীগ নেতা মুকুল গত ৩০ মে বিকেলে একই ইউনিয়নের এক কলেজছাত্রীকে বলে তার বাবা হার্ট অ্যাটাক করেছে। এমন মিথ্যা খবর দিয়ে বাসা থেকে ডেকে নিয়ে যান।
পরে জনৈক খালেক মিয়ার বাড়িতে নিয়ে ওই ছাত্রীকে পালাক্রমে ধর্ষণ করা হয়। এ সময় ধর্ষণের ভিডিও চিত্র ধারণ করে রাখেন তিনি। আর এ ভিডিও ধারণকারী ছিলেন মুকুলের সহযোগী নুর ইসলাম। পরে ধর্ষণের সেই চিত্র মোবাইল ফোনে ও ইন্টারনেটে ছেড়ে দেন মুকুল।
এ ঘটনায় ধর্ষিত ছাত্রী নিজেই বাদী হয়ে মুকুল, বাড়িওয়ালা খালেক মিয়া ও ভিডিও ধারণকারী নুর ইসলামকে আসামি করে মামলা দায়ের করেন।
এ ব্যাপারে ঘাটাইল থানার ভারপ্রাপ্ত কর্মকর্তা (ওসি)ফজলুল কবির বাংলানিউজকে জানান, আসামিদের গ্রেফতারের চেষ্টা চলছে। হুমকি ধামকির কারণে ধর্ষক মুকুলের বোন জামাই আয়েব আলীকে জিজ্ঞাসাবাদের জন্য শুক্রবার রাতে আটক করা হয়েছে।

