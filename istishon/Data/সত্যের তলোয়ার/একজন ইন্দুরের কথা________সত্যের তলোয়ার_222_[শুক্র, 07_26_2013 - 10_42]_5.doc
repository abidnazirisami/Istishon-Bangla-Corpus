একজন ইন্দুরের কথা_______


ওর চোঁখ দুটো পরিস্কার পানিতে টলমল করছে।যে কোন সময় ঝর ঝর করে ঝরতে পারে পানি।
বুকের উপরে থরে থরে সাজানো হাড়টা আজ টন টন ভারি হয়ে আছে।মনে হচ্ছে গলা চিরে কিছু একটা বেরুবে কিন্তু না মুখটা একটু পর পর কেঁপে উঠছে।বুকটা ভারী কিছুর তলায় চাপিয়ে দিতে ইচ্ছে করছে।
কেয়া এমনটা না করলেও পারতো।ওর মন চাইছে মাটি ফুঁড়ে ভিতরে চলে যাই।ইয়া বিশাল ট্রাকের তলে শুয়ে পড়ি।
ওর পুরো নাম ইন্দ্র তালুকদার বাবা মায়ের একমাত্র সন্তান বাবা ব্যবসায়ী,মা নারী ও শিশু অধিকার নিয়ে কাজ করছে।
জন্মের পর মায়ের দুধে চুমুক
দেয়ার ভাগ্য ওর হয় নি।কাজের মেয়ে লিনা ওর দেখাশুনা করতো।অবশ্যই লিনাকে কাজের মেয়ে না বলে বাবার রক্ষিতা বলা যায়।বাবার দেখা মিলতো পুরো বছরে দুয়েক দিন তাও ঘন্টা খানিকের জন্য।মায়ের সাথে শেষ কবে দেখা হয়েছে মনে নেই ইন্দ্রর,উনি দেশ বিদেশে সংগঠনের কাজে ব্যস্ত।
তাই বলে বাবা,মায়ের আদর থেকে কম আদর সে পাইনি লিনার থেকে।লিনাকে সে বাবা,মায়ের থেকে বেশি ভালবাসে।ইন্দ্রের যখন জন্ম হয় লিনা তখন ষোড়শী তরুনী।উদ্ধত যৌবন অনেক আগেই ভোগ করেছে ইন্দ্রের বাবা লোকটার কথায় কেমন মায়া আছে।তাইতো লিনা রয়ে যায় কি এক অজানা আশায়।ইন্দ্র অনেক জানতে চেয়েছে তবে লিনা তাকে জানতে দেয়নি।কিন্তু ইন্দ্র এখন জানে কেয়া তাকে জানিয়ে দিয়ে গেল।
ইন্দ্র লিনা আন্টির কাছে বড় হয়েছে তাই অন্য ছেলেদের মতো অনেক কিছু সে বুঝে না।ছেলেদের সাথে ওর অনেক পার্থক্য তবে মেয়েদের সাথে ওর খুব ভাব।
এই জন্যে ছেলেরা ওকে বেশ হিংসে করে এবং ইন্দুর নামে ডাকে।
মেয়েদের সাথে ওর স্বাভাবিক বন্ধুত্বের সম্পর্ক হলে ও।ওর চেহারা বেশ আকর্ষনীয় ও সুঠাম দেহ বলা যায়।লিনা আন্টি ওর যত্নে কোন কার্পন্য করতেন না তারই প্রমান।আর মেয়েরা স্বাভাবিক ভাবেই তাকে কল্পনা করতো।এদের মাঝে কেয়া ও ছিল কিন্তু কোন দিন বলে নি।
এক দিন রিতু নামে এক মেয়ের সাথে সে পরিচিত হয়,পরিচিত হয় নিজের সাথে।জানতে পারে প্রেম,ভালবাসা আর পুরুষত্বের সাথে।লিনা আন্টির তাগড়া জোয়ান ছেলেকে পুরুষ রুপে নিয়ে আসার পুরো কাজটা রিতু সম্পূর্ন করে।প্রেমের গাঢ়তা বর্ননা করা আমি এই অধমকে দিয়ে সম্ভব নয়।
কেয়ার মাথায় কৈশর প্রেম জেগে উঠে শুরু হয় উৎপাত।রিতু ও ইন্দ্র কেয়ার কাছে নিতান্তই হাঁসির খোরাক কেননা,কেয়া ততদিনে জেনে গেছে ইন্দ্রের বাবা ও লিনা আন্টির রহস্য।যা এতদিন ইন্দ্রের অজানা ছিল।কৈশরের প্রেমের জন্য লিনা আন্টি এত কিছু করলে নিশ্চয় কেয়া কোন অন্যায় করেনি।
রিতু চলে গেছে,কেয়া ও।
কিন্তু ইন্দ্র কোথায় যাবে.....?

