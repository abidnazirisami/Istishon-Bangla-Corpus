____


ইদানিং যখন সময় হয় আমি আমার স্কুল জীবনের ভালোবাসার ফেসবুক প্রোফাইলে ঘুরে আসি ৷ তার প্রেয়সীর সাথে সে সেইরকম সব ছবি দেয় ৷ বেশ লাগে দেখতে ৷ সেদিন দেখলাম তারা হাত ধরে দাঁড়িয়ে আছে এমন একটি ছবি দেয়া ৷ হঠাৎ,একদম হঠাৎই মনে হলো এই হাত একদিন আমার ধরা ছিলো ৷ অল্প বয়সেই বেশী পেকেছিলাম কিনা!! সেসব কোন জন্মের কথা ৷ ওই জীবনটা কি কখনো আমার ছিলো আদৌ !! বিশ্বাস হতে চায়না ৷ ওই মেয়েটি আসলেই আমি ছিলাম? সেই কোমর পর্যন্ত ছড়ানো চুল,ছিপছিপে, জীবনে ভরা মেয়েটা কি আসলেই আমি ছিলাম? তাহলে এটি কে? এইযে অকাল বার্ধক্যে আক্রান্ত, চোখের নিচে কালি, উশকোখুশকো চুলের,ইনসমনিয়াক,নেশাগ্রস্ত মেয়েটি তবে কে? সুরটা কেটেছে কোথায়,কবে,কখন,কেন?উফ্,কতযে প্রশ্ন,কতযে কান্না,কতযে সমস্যা ৷ জবাব নেই,সমাধান নেই একটিরও ৷ এইযে অর্থহীন শ্বাস নিয়ে বায়ুমন্ডল দূষিত করছি,নিঃশ্বাসেই তো বিষ আমার ৷ সময় নষ্ট
কেবল ৷ 

