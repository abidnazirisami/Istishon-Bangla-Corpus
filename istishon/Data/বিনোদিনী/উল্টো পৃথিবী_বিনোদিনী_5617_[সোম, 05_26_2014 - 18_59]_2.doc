উল্টো পৃথিবী


 ইচ্ছে করে পাঁচ বছরের বালক তুলে এনে 
টানা ধর্ষণ করি উপর্যপুরি 
অতঃপর লাশ ফেলে দেই পাটক্ষেতে;
ইচ্ছে করে একটি পুরুষকে ভালবাসার কথা বলি,
স্বপ্ন দেখাই,হাত ধরে হাঁটি,শরীরে জড়াই,
তারপর ছুঁড়ে ফেলে দেই আস্তাকুঁড়ে.
ইচ্ছে করে দেখি,রাত নামলে কিভাবে রাস্তার মোড়ে পুরুষ 
 উগ্র সেজে  শরীর বেচে স্বল্প মূল্যে 
ইচ্ছে করে কোনো পুরুষকে অশ্লীল প্রস্তাব দেই
মেনে না নিলে এসিড মেরে বিকলাঙ্গ করে দেই
খুব ইচ্ছে করে 
একটি পুরুষকে 'গর্ভবান' করি
১০ মাস সে বয়ে বেড়াক মানব ভ্রুন 
রোজ সকালে চোখ মুখ উল্টে বমি করুক
কিচ্ছুটি খেতে না পারুক
প্রসব বেদনায় পুরুষটি ছটফট করুক দেখতে ইচ্ছে করে এমন 
 কন্যা জন্ম দিতে না পারলে লাথি মেরে ফাটিয়ে দিতাম তার অন্ডকোষ 
এমনটা করতে ইচ্ছে করে আমার প্রায়ই...
এ এক উল্টো পৃথিবী
এখানে পুরুষের আর্তনাদ কেউ শোনেনা 
কারো কিছু যায় ও আসেনা....
(গত বছর লিখা)

