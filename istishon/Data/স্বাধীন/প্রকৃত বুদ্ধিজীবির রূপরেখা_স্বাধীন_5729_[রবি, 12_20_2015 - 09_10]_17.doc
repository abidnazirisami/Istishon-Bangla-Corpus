প্রকৃত বুদ্ধিজীবির রূপরেখা


কিছুদিন ধরে বিভিন্ন ব্লগে লিখালিখি করতে করতে কিছু জিনিস আমার নজরে এসেছে যেটা শেয়ার না করে পারছি না | ব্যাপারটা অদ্ভুত লেগেছে | ব্লগ পোস্টে যখন আমি কোনো পোস্ট দেই তখন তাকে দুইটি ছকে ফেলা হয় :
১] মুসলিম বা ইসলাম সমর্থক
২] মুসলিম বা ইসলাম বিরোধী
দুইটা ছকের ট্রিটমেন্ট দুই রকম | সেটাও দেখাচ্ছি :
১] মুসলিম বা ইসলাম সমর্থক : তুমি বিরাট যুক্তিবাদী, মুক্তমনা, অসাম্প্রদায়িক, বিরাট জ্ঞানী লোক
২] মুসলিম বা ইসলাম বিরোধী : তুমি মুর্খ, হিন্দু সন্ত্রাসবাদী, আমেরিকার দালাল, সাম্প্রদায়িক, অসহিষ্ণু লোক
এটা আমার কাছে অদ্ভুত ঠেকছে | কারণ উভয় ক্ষেত্রেই কোনো কার্যকারণ, তথ্য প্রমান অনুসন্ধান ইত্যাদির বালাই নেই | শুধু যাকে বলে ছকে বাঁধা চিন্তা , তাই আছে | এ হলো তোতাপাখির শিখানো বুলির মত | অনেকটা সেই দৈনিক বা সাপ্তাহিক রাশিফলের ঘোষণার মত | এ আর যাই হোক যুক্তিবাদী চিন্তা নয় : অন্তত আমার মতে |
আমার মতে প্রকৃত বুদ্ধিজীবী বা যুক্তিবাদী সেই হবে যে এই রকম ছকে বাঁধা তোতাপাখি না হয়ে কার্যকারণ অনুসন্ধান করবে, তথ্য প্রমান যোগার করবে | বিচার বিশ্লেষণ করবে | এই সব করার পরে ফল যাই হোক তা মেনে নেবে |
বঙ্কিমচন্দ্রের "বিজ্ঞান রহস্য" নামক প্রবন্ধের কিছু অংশ আমার খুব ভালো লেগেছে তাই উদ্ধৃত করলাম :
"প্রাচীন দর্শন শাস্ত্র দেশী বলিয়া তত্প্রতি আমাদের বিশেষ প্রীতি অপ্রীতি নাই | আধুনিক বিজ্ঞান সাহেবী বলিয়া তাহাকে ভক্তি অভক্তি করি না | যেটি যথার্থ হইবে তাহাই মানিব- ইহাতে কেহ খ্রিস্টান বা কেহ মুর্খ বলে, তাহাতে ক্ষতিবোধ করি না | কোনটি যথার্থ , কোনটি অযথার্থ তাহা মীমাংসা করিবে কে ? আমরা আপনার বুদ্ধিমত মীমাংসা করিব , পরের বুদ্ধিতে যাইব না |.......যিনি প্রমান দেখাইবেন তাঁহার কোথায় বিশ্বাস করিব | যিনি আনুমানিক কথা বলিবেন, কোনো প্রমান দেখাইবেন না, তিনি পিতৃ পিতামহ হইলেও তাঁহার কথায় অশ্রদ্ধা করিব |"
প্রকৃত বুদ্ধিজীবী এইরকম হওয়া উচিত | তাঁরা তথ্য প্রমানের ভিত্তিতে কথা বলুক | ছকে বাঁধা তোতাপাখি না হউক | এটাই কাম্য |

