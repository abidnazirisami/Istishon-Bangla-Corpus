রহস্যে ঘেরা পুরুষের মন___!


সব জায়গায় খালি “নারীদের মন রহস্যময়”, “নারীরা ছলনাময়ী” ইত্যাদি বিশেষণ দেখি। বিরক্ত হয়ে এক বন্ধুকে জিজ্ঞেস করেছিলাম, কারণটা কী। বলেছিলো, “প্রাচীনকাল থেকেই কবি-সাহিত্যিক-লেখকদের মধ্যে পুরুষের সংখ্যা বেশী। আর পুরুষ গবেষণা করে নারীকে নিয়ে। তাই নারীর রহস্যময়তা নিয়ে এতো লেখালেখি। তুই পুরুষ নিয়ে গো-এষণা কর। হয়ত পুরুষদের মনেও রহস্যময়তা পাবি!” 
কিন্তু অত গরু খোঁজাখুঁজি করা আমার ধাতে সইলো না। আমি চারপাশে তাকালাম আর পেয়ে গেলাম পুরুষের রহস্যময় মন। দু’একটা উদাহরণ দেখুনঃ 
# বৈদেশবাসী এক ব্যক্তির সাথে আমার এক বান্ধবীর পারিবারিকভাবে পরিচয় করিয়ে দেওয়া হলো। বলা হলো, যদি তারা নিজেদের compatible মনে করে, তবে তাদের বিয়ে হতে পারে। তারা দুইজন কয়েকমাস কথা বললো এবং এক পর্যায়ে লোকটা বললো, “আমার মনে হয় আমরা compatible নই। আপনি ভালো থাকবেন। টাটা।”
বান্ধবী হকচকিয়ে গেলেও মেনে নিলো।
কিছুদিন পর লোকটা আবার যোগাযোগ করলো। “কেমন আছেন? ভুজুং ভাজুং...।” বান্ধবী একটু দুর্বল ছিলো লোকটার প্রতি। পটে গেলো। কিছুদিন পর লোকটা আবারো হাওয়া হয়ে গেলো। এরপর হঠাৎ বান্ধবীর ইনবক্সে একটা ছবি আসলো ঐ ব্যক্তির এবং তার বউয়ের। মেসেজে লেখা ছিলো, “আপনার দোয়াপ্রার্থী।”
ছলনার তো একটা লিমিট থাকা উচিৎ! :ক্ষেপছি: 
# আমার পরিচিত এক ছোটবোনের সাথে ফেসবুকে এক যুবকের পরিচয় হয়। বোনের জবানবন্দী অনুযায়ী, প্রথমদিনই তাদের বন্ধুত্ব হয়ে যায়। দ্বিতীয়দিনে প্রিয় খাবার-পোষা কুত্তা বিলাই-গরমে ঘেমে যাওয়া প্রিয় নাকি বৃষ্টিতে ভেজা প্রিয় নিয়ে কথা হয়। তৃতীয়দিনে বলা নাই কওয়া নাই, পোলা একটা ডিকের ছবি পাঠায়। সাত আসমানের উপর থেকে ধপাস করে পড়ে বোন ব্লক মারে পোলারে। 
# আমার পরিচিত এক মেয়ে একটা ছেলের জন্য “আত্মহত্যা পর্যন্ত করতে পারে” টাইপ পাগল। কিন্তু পোলা তাকে পাত্তা দেয় না। দুই বছর যাবত মেয়ে মেসেজ দিয়ে, কল করে পোলার মন পাওয়ার চেষ্টা করেছে। পোলা দেয় নাই। অবশেষে মেয়ে নিজেই ক্ষান্ত দিয়েছে। আর তখনি পোলা অন্য নাম্বার থেকে মেয়ের সাথে কথা বলা শুরু করেছে। পরিচয় গোপন রেখে একেকবার একেক নাম্বার থেকে কল দেয়। শেষ খবর পাওয়া পর্যন্ত, এখনো চলছে পোলার লুকোচুরি খেলা। :অপেক্ষায়আছি: 
# আমার এক বান্ধবী আছে, অফিসের এক ছেলে কলিগের সাথে যার খুব ঘনিষ্ঠ বন্ধুত্ব। স্বাভাবিক ব্যাপার। সবার সাথে ঘনিষ্ঠ বন্ধুত্ব হওয়া সম্ভব না। কিন্তু এই সম্পর্ক ওদের বসের পছন্দ না। এমন না যে বস বান্ধবীর প্রতি দুর্বল। হুদাই... কোনো কারণ ছাড়াই বস ওদের দুজনকে মিশতে দেখলে অসন্তুষ্ট হয়। বান্ধবী এই ব্যাপার নিয়ে চিন্তিত হলে কলিগটা বলে, “আরে... সব ব্যাটাই এরাম। তারে বাদ দিয়া কুনো মাইয়া আরেক পোলারে প্রায়োরিটি দিলে মাথায় ক্যারা উঠে। কিছুটা প্রেস্টিজ ইস্যু টাইপ।”
কী রহস্যময়! :কনফিউজড: 
# আমার সাথে পরিচয় হলো এক লেখকের। দুজন মাঝে মধ্যে বানান নিয়ে গবেষণা করতাম। লেখক ভাই বানান ভুল করেন, আমি ধরিয়ে দেই। হঠাৎ একদিন আমার এসএসসির সাল জেনে উনি বলে বসলেন, “তুই তো পিচ্চি। তুই তুই করে বলি?”
সমগ্র বাংলাদেশের পাঁচ টনি ধাক্কা খেয়ে আমি সামলে নিলাম। শেষমেশ বড় ভাই? খোদা, মই ফালাইলা না ক্যান? :মাথানষ্ট: 
উপসংহারঃ কোনো কোনো ক্ষেত্রে মেয়েদের কাছেও পুরুষের মন “দেবা ন জানন্তি কুতো মনুষ্যাঃ”! 

