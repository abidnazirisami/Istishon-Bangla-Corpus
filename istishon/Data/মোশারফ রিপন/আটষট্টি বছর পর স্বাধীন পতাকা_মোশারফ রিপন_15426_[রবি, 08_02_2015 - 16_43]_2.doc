আটষট্টি বছর পর স্বাধীন পতাকা


আনন্দ যেনো আর ধরে না। যাদের এতোবছর ধরেপতাকা ছিল না, ছিলনা নাগরিত্ব। নিজ দেশে যেনো পরবাসী জীবন-যাপন করেছে।তারা আটষট্টি বছর পর আজ উড়েয়েছে মুক্তির পতাকা।গেলো মধ্য রাতের আঁধার ঠেলে ছোট ছোট আলোতে আলোময় হয়ে উঠেছিল চারপাশ।সে আলোতে আলোকিত হয়েছে ছিটমহলবাসীরা। দীর্ঘ আটষট্টি বছরের প্রতীক্ষারসেই পতাকা উড়িয়েছে গভীর রাতের বাতাসে।ওই পতাকাটিই যেনো জানান দিলো- ‘এ আকাশ আমার, এই বাংলাদেশ এখন আমার’।শুক্রবার দিবাগত রাত ১২টা ১ মিনিটে বাংলাদেশের সীমানায় যোগ হওয়া ছিটমহলগুলোতে ওড়ানো হলো বাংলাদেশের পতাকা।৬৮টি মোমের প্রদীপে প্রোজ্জ্বল হয়েছে প্রতিটি বাড়ি।দীর্ঘ অপেক্ষার মুক্তির স্বাদ অনন্য হয়ে সকলের কাছে ধরা দিয়েছে।মুক্তিকামী পঞ্চাশ হাজার অধিবাসীর কাছে ঘুচেছে ‘নিজ দেশে পরাধীনতার’সেই দীর্ঘ গ্লানি।

