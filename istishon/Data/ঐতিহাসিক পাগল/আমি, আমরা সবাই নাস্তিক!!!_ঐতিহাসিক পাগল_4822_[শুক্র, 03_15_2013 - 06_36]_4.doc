আমি, আমরা সবাই নাস্তিক!!!


হেফাজতে ইসলাম (নাকি হেফাজতে জামায়াতে ইসলাম?) বেশ কিছুদিন ধরেই বলে আসছে ব্লগাররা নাস্তিক। তারা কথাটাকে এমন পর্যায়ে নিয়ে গেছে যে, অনেকেই মনে করছে নাস্তিক মানেই ব্লগার আর ব্লগার মানেই নাস্তিক।
আর আমাদের মাননীয়া বিরোধীদলীয় নেত্রীর কাছে ব্লগার মানে নাস্তিক আর নাস্তিক মানে বিধর্মী।
আমি জানি আমি মুসলিম, আমার মা, বাবা নানা দাদা, নানি দাদি সবাই মুসলমান শুধুই মুসলমান না প্র্যাকটিস মুসলিম বলতে যা বুঝায় তা। আমি আমার জ্ঞান হয়েছে পর্যন্ত দেখি না আমার বাবা বা মা নামাজ ক্বাযা করছে। আমিও আমার সর্বচ্চ চেষ্টা করি নামাজ আদায়ের
তাও আমি নাস্তিক কারন আমিও কিছু ব্লগ লিখছি। তার থেকে বড় কথা আমি বড় বড় ব্লগারদের সমর্থক। আমি এখন পর্যন্ত যাদের নামে নাস্তিকতার কথা উঠছে তাদের মাঝে ২,১ জন বাদে কাওকে দেখলাম না নাস্তিক তাও তারা আজ নাস্তিক।
আমি এতদিন যাবত উত্তর খুঁজছিলাম কেন আমার গায়ে নাস্তিকতার ট্যাগ লাগল।
কেন আমার প্রিয় ব্লগারদের গায়ে নাস্তিকতার ট্যাগ লাগল। যা উত্তর পেলাম তা এমনটা দাড়ায়।
আমরা নাস্তিক কারন আমাদের কেও ব্লগার কেওবা ব্লগারদের সমর্থক।
আমরা নাস্তিক কারন কোরআন অবমাননার প্রতিবাদ করি।
আমরা নাস্তিক কারন আমরা মন্দির ভাংচুরের প্রতিবাদ করি।
আমরা নাস্তিক নাস্তিক কারন আমরা মসজিদে আগুন দেওয়ার সাথে সাথে ব্লগ ফেসবুকে তুলে ধরি।
আমরা নাস্তিক কারন আমরা আমাদের প্রতিবেশী অন্য ধর্মের অনুসারীর উপর অত্যাচারের প্রতিবাদ করি।
আমরা নাস্তিক কারন আমরা "বঙ্গবন্ধু রাসুলুল্লাহ" লিখে ইসলাম অবমাননার স্ক্রিনসুট রাখি।
আমরা নাস্তিক কারন আমরা ধর্মের নামে অধর্মের বিরোধিতা করি।
আমরা নাস্তিক কারন আমরা আমার দেশ মাতার আঁচল পোড়ানর প্রতিবাদ করি।
সর্বোপরি আমরা নাস্তিক, কারন আমরা ৭১-এর গনহত্যার বিচার চাই। ধর্ম রক্ষাকারীর বেশধারী ৭১ এর ধর্ষক, ঘাতকদের বিচার চাই।রাজাকারদের ফাঁসির দাবি নিয়ে দিনের পর দিন,রাতের পর রাত সমাবেশ করি শ্লোগান দেই। আমার ভাইয়েরা ঘাতকের হাতে নিহত হয় কিন্তু আমরা কারো দিকে একটা ইটের কনা পর্যন্ত ছুড়ে মারি না।
সর্বশেষ কথা আমরা নাস্তিক। আমি নাস্তিক, আপনি নাস্তিক, সে নাস্তিক, উনি নাস্তিক, তিনি নাস্তিক............

