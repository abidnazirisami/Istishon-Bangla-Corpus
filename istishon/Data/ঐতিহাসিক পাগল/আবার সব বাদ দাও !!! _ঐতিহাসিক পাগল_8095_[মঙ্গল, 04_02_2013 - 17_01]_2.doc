আবার সব বাদ দাও !!! 


এই তো কিছুদিন আগের প্রজন্ম শুধু চিন্তা করত পড়ালেখা শেষ করে চাকরি করব বা ব্যবসা। তাই সারাদিন বইয়ের মাঝেই পরে থাকত।
বাবা মার শেষ বেলার সম্বল হওয়া পরিবারের কথা ভাবা।
তাদের চিন্তাতেও ছিল না যে দেশের জন্য কিছু করার আছে দেশ কে কিছু দেওয়ার আছে।
না না ছিল তারা ভাবত চাকরি করব ব্যবসা করব সব তো দেশের জন্যই।
তারা ভাবত না সমাজকে দেশকে অনেক কিছু দেওয়ার আছে তাদের।
কিন্তু বর্তমান প্রজন্ম ভাবতে শুরু করেছিল না আমাদের আরও কিছু করার আছে। দেশকে অনেক কিছু দেওয়ার আছে।
ঘুনে ধরা সমাজ ব্যবস্থা রাজাকারে ধরা রাজনীতি আমাদেরই পরিষ্কার করতে হবে।
দেশটা তো আমার, আমারই। তবে আমি কেন করব না।
কিন্তু সেই চিন্তা মনে হয় আবার ঝেরে ফেলতে হবে মাথা থেকে।
আবার পাঠ্য বইয়ে ডুব দেও, চাকরির চিন্তা কর ক্যারিয়ার গড়ো এইতো তুমি ভাল ছেলে।
পরিবারের হাল ধর দেশেরটা ধরার দরকার নাই।
তুমি কেন ধরবা?
আছে না আমাদের রাজনীতিবিদরা। ওরাই দেশ উদ্ধার করবে।
তোমার দেশ নিয়া না ভাবলেও চলবে।
দেশ চুলায় যাক তোমার কি তাতে।
ফেসবুক ব্যবহার ছাড়তে পারবা না?
ছাইর না, কর ব্যবহার। সুন্দরি মেয়েদের রিকু পাঠাও বন্ধুদের সাথে আড্ডা দেও চ্যাটে।
সুন্দর সুন্দর ছেলে মেয়ের ছবিতে ভালো ভালো কমেন্ট মার।
ব্লগ ছারতে পারবা না?
ছাইর না,রোমান্টিক রোমান্টিক গল্প লিখ উপন্যাস লিখ, কবিতা লিখ ।
তুমি যদি ছেলে হও তবে মেয়েরা তোমার লেখা পরে পাগল হবেই। আর মেয়ে হলে তো কথাই নাই ছেলেরা লাইন দিবে।
কি দরকার দেশ বিরুধিদের পিছে লাগা?
কি দরকার মুক্তিযুদ্ধের ইতিহাস তুলে ধরা?
কি দরকার সত্য তুলে ধরা?
তুমি কে এগুল তুলে ধরার?
শুধু শুধু নিজের জীবনের ঝুকে নেওয়া।
যাদের বিরুদ্ধে লিখবা তারা দিবে ঘেচাং কইরা।
ক্যারিয়ারের চিন্তা কর দেশের চিন্তা বাদ দেও।
তোমার কীবোর্ড তাদের বিরুদ্ধে বলবে তুলে ধরবে সত্য তাতে কার কি এসে যায়?

