ছন্নছাড়া প্রেম


না প্রিয়ে। আমার কিছু বলার নেই, থাকেনা শেষ পর্যন্ত।
আমিতো নয়ন দিয়ে পান করি অমৃতসুধা, আমাকে তাই বিবমিষায় আক্রান্ত করে পালাতে পারবেনা।
যেমনটি করেছিলে আদমসুরত ওই ডাহুক ছানাকে।
তোমায় আমি নিয়ন আলোর আবছায়া থেকে খুঁজে এনেছি,
তোমাকে স্নান করিয়েছি পৃথিবীর পঞ্চাশ লক্ষ জলাশয়ের পানি দিয়ে।
তোমাকে যদি আমি এমনি যেতে দেই তবে আমার প্রেমের সার্থকতা কোথায় বল?
প্রেমিকের বাহুডোর শুধু প্রেমের আলিঙ্গনকেই দৃঢ় করে না।
সে না চাইলেও প্রেমিকাকে বেঁধে নেয় অজানা বাঁধনে।
তারপর তুমি যতই মুক্ত পাখি হতে চাও, মহাকালের টান ধরে রাখে তোমায় তার কক্ষপথে।
প্রেমিকার অনুভূতির তর্জমা তো অনেকেই করেছে।
কিন্তু কতজন জানে প্রেমিকের হৃদয়ে অহরহ বেড়ে ওঠা মরুঝড়ের কথা?
প্রেমিকও যে ধু ধু মরুর বুকে বেদুইন হবার স্বপ্ন দেখে।
প্রিয়ে তোমার বুকে যতবার এ মুখ চেঁপেছি, বিশ্বাস করো।
কখনো মনে হয়নি এ শুধুই একতাল মাংসপিন্ড।
বরং যখনি আমি দেখেছি তোমার বুকের ওই গিরিখাঁদ, আমার তাতে ঝাঁপ দিতে মন চেয়েছে।
কবির প্রেম নাকি শুধুই শরীর খোজেঁ।
কিন্তু প্রেম ছাড়া কি শরীরের কোন আবেদন আসে, বলো?
®অভিজিত_দীপ
সময়ঃ ৯ টা ৫০(১০/০২/২০১৫)

