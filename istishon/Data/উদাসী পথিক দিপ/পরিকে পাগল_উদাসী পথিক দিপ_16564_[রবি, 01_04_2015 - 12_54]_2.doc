পরিকে পাগল


প্রিয় পরি,
তুমি এখনো আমাকে আকাশের ঠিকানা দাওনি।
জানো আমি ভেবেছিলাম তোমার আর আমার সাথে রুদ্রের অনেক বেশি মিল, অনেক বেশি।
কিন্তু রুদ্র তো আকাশের ঠিকানা দিয়েছিলো ঠিকই, তুমিই দিলে না।
দূরে কোথাও ছোট ছোট শব্দে বাজ পরছে।
ঠিক যেনো কারও জীবনের খেরোখাতার পারা ছিড়ে নিচ্ছে কেউ।
শীতের রাতে বৃষ্টির এমন বাগড়া দেওয়া কি সহ্য হয় বল?
শীতের হিমেল হাওয়ার সাথে ভেসে আসা হটাত সোঁদা মাটির গন্ধ,
ঠিক যেন অন্ধকার গুহায় পথ হারিয়ে ফিরতে ফিরতে হটাত করে পাওয়া ভেজা বাতাসের ছোঁয়া।
কি চায় এ মন। কি খোঁজে জীবন পুথির ভাজে ভাজে?
সেকি প্রেমিকার স্পর্শ চায়, নাকি শুধুই নারীদেহের গোপন টানের প্রতি নমনীয় সে?
এসব অকারন চিন্তায় আমার মাথা সবসময় ভরে থাকে কেনো বলতো?
জানো, এখন আমার অনেক কাছে আসা অনেকগুলো মুখ। আমি চাইলেই তাদের ছুঁয়ে দিতে পারি, ইচ্ছা হলেই চুমু একে দিতে পারি তাদের গোলাপি ঠোঁটে।
তারা তোমার থেকেও বেশি করে নাকি চায় আমাকে।
কিন্তু আমি তো ধারণ করি তোমায়, আমার জীবনে অক্সিজেন তো তোমার সত্বা।
তুমিও আমাকে ধারণ করো, মিনতি করি। আমার তোমার দূরে থাকবার কাল যেন অচিরেই শেষ হয়।
ইতি, পাগল।
"পরিকে পাগল"
By অভিজিত_দীপ (রাত ১২ টা ৫০ মি)
০৪/০১/২০১৫

