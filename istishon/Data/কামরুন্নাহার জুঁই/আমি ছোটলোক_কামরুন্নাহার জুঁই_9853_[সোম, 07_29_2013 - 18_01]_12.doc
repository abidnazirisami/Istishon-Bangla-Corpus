আমি ছোটলোক


 তোরা থাকিস অট্টালিকায়
মাথার উপর ছাদ,
ফুটপাতে কাটে দিন আমার
স্টেশনে রাত।
তোরা নামি দামি নাম না জানা
কত কিছুই গিলিস,
আমি চাইলে মুখ
বাঁকিয়ে
নোংরা করে বকিস।
রঙ বেরঙের পানি পানে
তৃষ্ঞা মেটে তোদের,
আমি ছোটলোক তাতে কি?
আমি ও এই ভবের।
বাহারি নকশার জুতোর তলে
কত পয়সা ঢালিস!
রক্ত আমার করে কালি,
তোদের জুতো করিস মালিশ।
তোদের জন্য খেটে আমি
ত্যাগ করি সব খায়েস,
তোদের জীবনযাপন কেবল
মিথ্যে আরাম-আয়েশ।
এক বেলা খেতে পেলে
দুবেলা ভাত পাইনা,
তোদের মত সস্তা জীবন
তবুও আমি চাইনা।
বড়লোকীর ডুগডুগিটা
যত পারিস বাজা,
আমার জন্য ভোগের বস্তু
ছোটলোকীর সাজা।

