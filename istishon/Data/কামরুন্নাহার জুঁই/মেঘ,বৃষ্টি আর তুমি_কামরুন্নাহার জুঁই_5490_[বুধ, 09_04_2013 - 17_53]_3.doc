মেঘ,বৃষ্টি আর তুমি


 মেঘাচ্ছন্ন নীলাকাশে
পাংশুটে মেঘের জালবুনন,
প্রকৃতি জানান দিচ্ছে
বৃষ্টির আগমন।
আকাশ-বাতাস করছে
তোমার ফিরবার আয়োজন,
এমনও দিনে তোমায়
বড্ড বেশি প্রয়োজন।
গ্রহণ কর মেঘবালিকার
শ্রেষ্ঠ আমন্ত্রণ,
এই হলো তোমার তরে
অনুপম আবেদন।
আমার উষ্ঞ ঘরে হবে
বৃষ্টিধারার আবর্তন,
অদৃষ্টের ভালবাসায় হবে
তোমার বিশেষ আপ্যায়ন।
উৎসুক মন ভিজিয়ে দেখো
নেমেছে ঐ ভারি বর্ষণ,
দ্বারপ্রান্তে দাঁড়িয়ে কেবল
খুঁজছি তোমায় প্রতিক্ষণ।
অপেক্ষা আর কত ,
তবে ভাঙবে কি এই মন??
রক্ষা কী করবে না,
তোমার সেই শেষ পণ??

