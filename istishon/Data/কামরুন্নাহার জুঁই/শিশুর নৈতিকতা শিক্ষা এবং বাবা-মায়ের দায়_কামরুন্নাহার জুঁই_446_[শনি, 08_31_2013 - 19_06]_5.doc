শিশুর নৈতিকতা শিক্ষা এবং বাবা-মায়ের দায়


একটি শিশু জন্মের পর থেকে বেড়ে ওঠে তার বাবা-মা অর্থাৎ পরিবারের সান্যিধ্যে।পরিবার তার প্রথম এবং শ্রেষ্ঠ বিদ্যালয়।এখান থেকে সে নৈতিকতার শিক্ষা অর্জন করে।জীবনে কাজে লাগায় সেই শিক্ষা।আজকাল শিশুদের নৈতিকতার অভাব সবচেয়ে বেশি।কারণ রয়েছে বেশ কতগুলো।এর মাঝে প্রধান কারণ হয়ে উঠে এসেছে বাবা ও মায়ের অযত্ন,অবহেলা,ব্যস্ততা।দ্বিতীয় কারণ হিসেবে চিহ্নিত করা যায় মোবাইল,কম্পিউটার,ইন্টারনেট,পর্ণোগ্রাফিকে।
বাবা-মা ব্যস্ততার কারণে তাদের সন্তানদের পর্যাপ্ত সময় দিতে ব্যর্থ হন।তারা দায়িত্ববোধ থেকে পিছিয়ে যান।তাদের ছেলেমেয়ের হাতে খুব অল্প বয়সে মোবাইল,ল্যাপটপ ধরিয়ে দিচ্ছেন।তাদের সন্তানেরা আবার সেই প্রযুক্তির অপব্যবহার শুরু করে।বাবা-মা জানেনও না তাদের সন্তানেরা কোন জগতে হারিয়ে যাচ্ছে।যত ব্যস্ততাই থাকুক সন্তানের সব খোঁজ খবর রাখার সম্পূর্ন দায় দায়িত্ব তাদের।নৈতিকতার শিক্ষা সন্তানেরা এসব কারণেই পায়না।একটু বড় হলেই আজকাল তারা মনে করে তাদের প্রাইভেসি বলতে কিছু একটা আছে,যেখানে বাবা-মায়ের নাক গলানো উচিত না।অনেক বাবা-মায়েরাও তাই মনে করেন।এটা সম্পূর্ণ ভুল ধারনা।পরিবারের সবার মধ্যে একটা বন্ধুত্বপূর্ণ আচরন বজায় থাকবে।সব ধরনের ব্যাপারে খোলামেলা আলোচনার সুযোগ থাকতে হবে এবং সেই সুযোগ সবাইকে করে দিতে ও নিতে হবে।ধর্মীয় অনুশাসন মেনে চলতে হবে।এক্ষেত্রে এর কোন বিকল্প নেই।এখনকার শিশুরা একটু বড় হলেই বন্ধুবান্ধব নিয়ে মহাব্যস্ত হয়ে পড়ে।বাবা-মায়ের হাতে সন্তানকে দেয়ার পর্যাপ্ত সময় থাকলেও এসব সন্তানদের কেবল বন্ধুবান্ধবের সঙ্গ ভাল লাগে।অসৎ সঙ্গ তাদেরকে নিমেষে ধ্বংস করে,নেশার মত ভয়ংকর বস্তুর কাছে তারা আত্মসমর্পন করে।নেশাই এখন সকল অপরাধের উৎস।শিশুর কোন অঘটন ঘটে গেলে আমরা বাবা-মাকেই একশতভাগ দায়ী করি।কিছু কিছু ক্ষেত্রে তারাই দায়ী।কিন্তু যে পরিবারে বাবা-মা তার দায়িত্ব সঠিকভাবে পালন করার পরও তাদের সন্তান বিপথে পা বাড়ায় তাদের জন্য দায়ী কে?সব দায় কি শুধু বাবা-মায়ের?নাকি সমাজব্যবস্থা,বিজ্ঞান ও প্রযুক্তিও সেই দায়টুকু কিছুটা বহন করবে?

