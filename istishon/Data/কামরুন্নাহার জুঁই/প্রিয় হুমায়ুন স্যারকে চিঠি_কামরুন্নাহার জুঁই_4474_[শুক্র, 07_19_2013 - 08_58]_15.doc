প্রিয় হুমায়ুন স্যারকে চিঠি


 চলে গেলে বহুদূর,
স্মরণে আজ তুমি
নেই ছায়া,পদচিহ্ন
রয়েছে তোমার লেখাগুলি।
চলে গেলে বহুদূর,
দিয়ে গেলে বাক্যবাণী
তুমি নেই এখানে
কোথাও তুমি নেই।
চলে গেলে বহুদূর,
হলুদ হিমু গেছে হারিয়ে
স্মৃতির পাতায় তার
বিভ্রান্তিগুলো রয় পড়ে।
চলে গেলে বহুদূর,
মায়াবতী রূপা নেই
কান্নার লোনাজলে
দিয়েছিল শেষ বিদায়।
চলে গেলে বহুদূর,
মিসির আলী আজ রহস্যভোলা
ফিফটি ফাইভের ধোঁয়ায়
আজ তার ভুবন ওড়েনা।
চলে গেলে বহুদূর,
এবারের রম্যনাটিকা আর চলচিত্রে
তোমার নতুন গল্প নেই
নেই প্রাণবন্ত কাহিনী-কথা।
চলে গেলে বহুদূর,
ফাঁকি দিলে সকলকে
তোমায় ভীষণ মনে পড়ে
গেঁথে আছো অন্তরে।
চলে গেলে বহুদূর,
পরপারে তোমার বসবাস
ভাল থেকো তুমি
শুভকামনা থাকবে সর্বকাল।

