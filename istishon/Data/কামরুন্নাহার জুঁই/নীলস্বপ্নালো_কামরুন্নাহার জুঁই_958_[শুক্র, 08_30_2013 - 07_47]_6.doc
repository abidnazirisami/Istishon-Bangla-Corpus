নীলস্বপ্নালো


 শেষ বিকেলের ক্লান্ত রোদ
সাগরের বুকে ঢলছে,
ঢলে পড়া সূর্য্যালোকে
আকাশ যেন গলছে।
মনাকাশে স্বপ্নবুনন
হয়নি আজও শেষ,
মন খারাপের দিনেও আমি
স্বপ্ন বুনছি বেশ।
আমার ঘরের আঙিনাতে তোমার পায়ের
ধুলো,
পাইনি খুঁজে জ্বেলে নীলস্বপ্নের
আলো।।
সন্ধ্যাতারা দিচ্ছে উঁকি
মাথার টিকলী হয়ে,
নিষ্প্রাণ চাঁদকে আলো দিচ্ছে
সূর্য যেয়ে ক্ষয়ে।
চাঁদ লুটিয়ে পড়ছে আলো
আমার ঘরের ছাদে,
মন খারাপের সন্ধ্যায় মন
লুকিয়ে ছুপিয়ে কাঁদে।
আমার ঘরের আঙিনাতে তোমার পায়ের
ধুলো,
পাইনি খুঁজে জ্বেলে নীলস্বপ্নের
আলো।।
নিশ্চুপ রাতের অন্ধকারে
ঝিঁ ঝিঁ পোকার ডাক,
জ্বলো-নীভু আলোর খেলায়
করে নিছক অবাক।
রাত পেরিয়ে আবছা আলো
চুপি চুপি ফুটছে,
নতুন করে ভালবাসায়
স্বপ্ন বুনন চলছে।
আমার ঘরের আঙিনাতে তোমার পায়ের
ধুলো,
পাইনি খুঁজে জ্বেলে নীলস্বপ্নের
আলো।।
____o____

