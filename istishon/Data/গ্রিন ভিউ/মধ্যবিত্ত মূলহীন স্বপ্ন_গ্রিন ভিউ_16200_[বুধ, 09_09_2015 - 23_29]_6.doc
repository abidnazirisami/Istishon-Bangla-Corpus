মধ্যবিত্ত মূলহীন স্বপ্ন


মধ্যবিত্ত মানসিকতা বা মিডলক্লাস সেন্টিমেন্ট বিষয়টা আমার ভালো লাগে । খুব সাজানো গোছানো, পরিপাটি সংসারে একটু একটু করে অর্জিত আনন্দগুলো কমই থাকে । সাধারণত; রোজ ৫০-৬০ টাকা জমিয়ে ফেরিওয়ালার কাছ থেকে কেনা সস্তা চায়ের কাপে যে জুটি সন্ধ্যার চা পর্বে নিজেদের ছোট্ট ছোট্ট সুখ খুঁজে নেয়, প্রায় মধ্যরাত পেরোনো একাকী ডিনারে দামি রেস্তোরাঁর চেক-ইন ছাড়া আপনি সে সুখের কাছাকাছিও কখনও যেতে পারবেন না ।
কাঁচঘেরা শো-রুমের ফার্নিচার দেখে দীর্ঘশ্বাস লুকোনো বেকার ছেলেটা যখন ছোট্ট চাকরির সামান্য বেতনে আলাদিনের আশ্চর্য প্রদীপের মতো বাসায় নতুন একটা আলমারি নিয়ে আসে, চোখের কোণে চিকচিক করা জলে তার প্রিয়তমার সুখটুকু একান্তই মধ্যবিত্তের !
হাইক্লাস এপার্টমেন্টের এলুমিনিয়াম কোটেড গ্লাসের জানালায় সে সুখ ধাক্কা খেয়ে ফিরে
যায় !

