কল্পনার জগতে সত্য একটি গল্প


আমি বিশাল একজন মেম্বার অব দ্যা পার্লামেন্টের সদস্য । আমার নাম "ক" । এলাকায় আমার যথেষ্ট সুনাম আছে । সম্প্রতি আমার নির্বাচনী এলাকায় ঘূর্ণঝড় আঘাত হানলে ব্যপক ক্ষতিগ্রস্থ হয় জনগণ । আগামীকাল সরকারি কোষাগার থেকে এলাকায় বন্যায় কবলিত মানুষগুলোকে ত্রানসামগ্রী দান করবো । কিন্তু ক্ষতিগ্রস্থ লোকের সংখ্যা এত বেশি যে আমার পকেটে কিছু ঢুকবে কিনা হিসেব মেলাতে পারছিনা ! কারন নির্বাচনে যে অর্থ ব্যয় করেছি তা তুলতে হবে তো । আমি আমার চামচাগুলারে রাতে ডাকলাম, একটু পরামর্শ করি কিছু ভাগে জুটে কি না ।
হুম ! ওরা আমাকে পরামর্শ দিল, স্যার ! ওটা নিয়ে আপনি ঘাবড়াবেন না । আমরা আছি না !
আমি বললাম, কি করে ?
ওরা বলে, আমাদের অত্র উপজেলায় টাকায় কিনতে পাওয়া যায় দু'একজন ছাড়া এমন মিডিয়ার লোকের অভাব নেই । ওদেরকে কিছু টাকা দিলেই ওরা জাতীয় দৈনিক পত্র-পত্রিকায়, টিভিতে টপ অব দ্যা নিউজ করে দিবেন । আপনি শুধু আগামীকাল ত্রাণসামগ্রী বিতরণ অনুষ্ঠানের সিদ্ধান্ত নিলেই হয়ে যাবে ।
আমি বললাম, ভাল বুদ্ধি তো ! কিন্তু ভাগটা কি করে করবো ?
ওরা বলে নগদ অর্থ আর সামগ্রী তিনভাগে ভাগ করতে হবে । একভাগ বিতরণ করে দিব । আরেক ভাগ আপনার । বাকিটা আমরা ছাগুপাগু আর মিডিয়ার লোকজন ভাগ করে নিবো ।
আমি বললাম, ওকে তাই করো ।
পরের দিন ত্রানবিতরণ অনুষ্ঠান যথারীতি শুরু হলো । প্রত্যেক ব্যক্তিকে ৩হাজার টাকার পরিবর্তে ১হাজার টাকা করে দিলাম । আর ৩০ কেজি চালের পরিবর্তে ১০ কেজি চাল দিলাম । মিডিয়ার সাথে তো আগেই আমার ছাগুরা চুক্তি করে রেখেছেন হিসাবটা যেন বরাবর দেখায় । এরপর কিছু জ্বালাময়ী বক্তব্য দিলাম । অনেক নেতা কর্মী আমার সাথে সেলফি তুললো । টিভিতে পত্র-পত্রিকায় আমার ত্রান বিতরণ অনুষ্ঠানটি টপ অব দ্যা শিরোনাম হয়ে গেল । আমার প্রধানমন্ত্রীও আমার দানের খবর জেনে প্রশংসা করলেন । সবচে বেশি খুশি পাবলিক । কারন নাই মামার চেয়ে কানা মামায় বেশি -এই জিনিষটা বোকারা মানে বলেই এতোদিনে টিকে থাকতে পারলাম । সবার কাছে দুআ চাইলাম আগামী নির্বাচনে দুই আসনে নির্বাচন করার ইচ্ছে আছে.....

