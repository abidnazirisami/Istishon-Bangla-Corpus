ঢাবিসহ অন্যান্য বিশ্ববিয়ালয়ে একবার ভর্তি পরীক্ষা গ্রহনের ব্যাপারে আমার মতামত 


ঢাকা বিশ্ববিদ্যালয়ে ২০১৫-১৬ শিক্ষাবর্ষ থেকে ২য় বার
ভর্তি পরীক্ষা দেওয়ার সুযোগ বাতিল করা হয়েছে।
এটি নিঃসন্দেহে একটি যুগোপযোগী সিদ্ধান্ত।
এমনকি আমি মনে করি অন্য সকল বিশ্ববিদ্যালয় ও মেডিকেল
ভর্তির ক্ষেত্রেও একই পদক্ষেপ গ্রহণ করা উচিৎ।
এতে দুটো ব্যাপার খুব ভালো হবে। প্রথমত,
শিক্ষার্থীরা তাদের একটি বছর সময় নষ্ট হওয়ার
ব্যাপারে সচেতন হবে।কেননা অনেক
শিক্ষার্থী মনে করে প্রথম বছর
হয়নি তো কি হয়েছে আগামী বছর নিশ্চয় হবে। এতে তার জীবনের
মহামূল্যবান এক বছর সময় নষ্ট হয়।দ্বিতীয়ত যে শিক্ষার্থী ১
বছর যাবত প্রস্তুতি নিচ্ছে আর
যে শিক্ষার্থী এইচ,এস,সি পরীক্ষার পর
থেকে প্রস্তুতি নিচ্ছে তাদের প্রাপ্ত সুযোগ ও সময়
মোটেই এক নয়। আর এই দুটো জিনিস ভর্তি পরীক্ষার ফলাফলের
সবচেয়ে গুরুত্বপূর্ণ নিয়ামক।
ফলে প্রতিযোগিতাটা দুটো অসম শক্তির মধ্যে হয়। আর
কোনো শীক্ষার্থীর যদি ঢাকা বিশ্ববিদ্যালয় বা অন্য
যেকোনো নামকরা বিশ্ববিদ্যালয়ে পড়ার এতই
ইচ্ছা থাকে তবে প্রথমেই তার মেধা ও পরিশ্রমের সর্বোচ্চ
প্রয়োগ করতে সমস্যা কোথায়। আগামী বছর পরীক্ষা দিলেই
যে সে চান্স পাবে এমন তো কোনো নিশ্চয়তা নেই। কিন্তু
ভুল শোধরানোর একটা শেষ সুযোগ থাকা উচিৎ। এই
ঘোষণাটা ২০১২ সালের এস,এস,সি পরীক্ষার ফলাফলের
পরে না দেওয়া গেলেও অন্ততপক্ষে ২০১৪ এইচ,এস,সি পরীক্ষার
আগে দেওয়া উচিৎ ছিল। এই সময় এই সিদ্ধান্তের ফলে ২০১৪
ব্যাচের খারাপ ফলাফল করা শিক্ষার্থীদের জন্য স্বপ্নের
ঢাকা বিশ্ববিদ্যালয়ে পড়ার শেষ সুযোগটাও হাতছাড়া হল।
তাই আমি মনে করি পদক্ষেপটি আগামী বছর থেকে।কার্যকর
করা উচিৎ। তাতে ১৪ ব্যাচ তাদের স্বপ্নপুরনের শেষ
সুযোগটি অন্তত পাবে এবং ১৫ ব্যাচ এখন থেকেই তাদের
লক্ষের পথে সতর্কতার সাথে এগোবে।
অনুপম সরকার প্রান্ত
১৫-১০-১৪

