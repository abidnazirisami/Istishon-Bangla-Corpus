উদোর পিন্ডি বুদোর ঘাড়ে


ঘটনা ১ : ২০০৮ সাল। অষ্টম শ্রেণিতে পড়ি তখন।
একদিন এসেম্বলিতে শপথ বাক্য পাঠ করছি। এমন সময়
হঠাৎ দেখি আমাদের সহকারী প্রধাণ শিক্ষক স্যার ষষ্ঠ
শ্রেণীর এক ছাত্রকে কান ধরে লাইনের পেছন
থেকে সামনে নিয়ে আসছেন। তার অপরাধ, তার
উচ্চতা কম হওয়া সত্ত্বেও সে লাইনে পেছনে দাঁড়িয়েছে।
ছাত্র অন্যায় করেছে, শিক্ষক শাস্তি স্বরুপ তার কান
ধরেছেন, খুব ভালো কথা। ছাত্রটির
কানে কিছুটা ক্ষতস্থান, যেখানে কানে ধরার
কারণে রক্তক্ষরণ হয়। কিন্ত স্যার নিশ্চয়
এতটা জোরে ধরেননি যাতে কান ছিড়ে যাবে।অথচ গুজব
ছড়ায় যে তার কান ছিড়ে গেছে।ছেলেটির অভিভাবক
স্কুলে এসে রীতিমত হুঙ্কার ছেড়ে বলেন যে, যে শিক্ষক
তার ছেলের কান ছিঁড়েছেন তাকে তিনি দেখে নেবেন।
ঘন্টা তিনেক পর স্কুলে খবর আসে যে, বাজারের
মধ্যেকেউ স্যারকে শারীরিকভাবে লাঞ্চিত করেছে।
কারো আর জানতে বাকী থাকে না যে এটা কার কাজ।
মিনিট দশেকের মধ্যে সমস্ত ক্লাস বন্ধ রেখে স্কুলের
প্রায় সব ছাত্র মাঠের মধ্যে জড়ো হয়। আজ অন্যায়ের
প্রতিশোধ নিতে হবে। স্কুলের পাশের স' মিল
থেকে অনুমতির তোয়াক্কা না করে যে যার মত
একটি করে লাঠির মত কাঠের
টুকরা নিয়ে লাঠি মিছলে বের হয়।
এখানে বলে রাখি যে ক্লাস ক্যাপ্টেন হওয়া সত্ত্বেও
আমি সেই মিছিলে যাই নি। মিছিল থেকে বেশ কিছু গাড়ী ও
দোকান ভাঙচুর করা হয়। অনেক অশ্লীল শ্লোগান
দেয়া হয় সেই অভিভাবকের স্ত্রী ও মেয়ের নামে।
মিছিলটি বাজার প্রদক্ষিণ করে স্কুলে ফিরে আসে। ২ দিন
পর এক শালিসে লোকটি স্যারের পা ধরে ক্ষমা চায়
এবং স্যার তাকে ক্ষমা করে দেন।
ঘটনা ২ : ৩০ নভেম্বর ২০১৪ দুপুর ১২ টা।
ইসলামী বিশ্ববিদ্যালয় ক্যম্পাস থেকে কুষ্টিয়া ও
ঝিনাইদহগামী শিক্ষার্থীদের নিয়ে বের হচ্ছিল কিছু বাস।
মেইন গেটের কাছে একটি বাস থেকে তৌহিদুর রহমান
নামে এক শিক্ষার্থী বাস থেকে মাথা বের করে তার এক
বন্ধুকে ডাকছিল।এমন সময় পাশ
থেকে আসা একটি দ্রুতগামী বাসের ধাক্কায় সে বাস
থেকে ছিটকে পড়ে।বাসের একটি চাকা তার মাথার উপর
দিয়ে উঠে যায় এবং সেখানেই তার পঞ্চত্বপ্রাপ্তি ঘটে।
উত্তেজিত ছাত্ররা ৩৫ টি বাসে আগুন দেয়, ৮-১০
টি বাস এবং উপাচার্যের বাসভবন ও প্রশাসনিক ভাঙচুর
করে। আতঃপর বিশ্ববিদ্যালয় বন্ধ ঘোষণা করা হয়।
ঘটনা দুটির স্থান কাল পাত্র ভিন্ন হলেও থিম একই।
একটি অনাকাঙ্ক্ষিত ঘটনা, ছাত্রদের সহিংস
উত্তেজনা এবং আরও বড় অনাকাঙ্ক্ষিত ঘটনা। প্রথম
ঘটনাটিতে আমি মিছিলে যাই নি, কারণ
আমি মনে করি শিক্ষক লাঞ্চনার মত এত বড় অন্যায়ের
প্রতিবাদ গাড়ি বা দোকানপাট ভাঙচুর করে হতে পারে না।
যে লোকটা এত বড় একটা অপরাধ করল সে শুধু পায়ে হাত
দিয়ে ক্ষমা চেয়েই পার পেয়ে গেল আর মাঝখান
থেকে আক্রান্ত হল ওই নির্দোষ গাড়ী-দোকানপাটের
মালিকরা আসল অপরাধী ধরাছোঁয়ার বাইরেই থেকে গেল।
ইবি ক্যাম্পাসে ঘটে যাওয়া ঘটনার জন্য চালকের চেয়ে ওই
ছেলেটিকেই আমি বেশী দায়ী করব। সে তার জীবন
দিয়ে তার ভুলের মাশুল দিল। কিন্ত যে চালকের
অসাবধানতায় একটা অমূল্য প্রাণ নিমেষে ঝড়ে গেল তার
পাছায় একটা লাথি পড়ার খবরও কানে এল না।কিন্ত একই
ঘটনার পুনরাবৃত্তি এখানেও হল, আরও সহিংস ও বড়
আকারে। ৪৫ টি বাস ভাঙচুর ও আগুন, যেন
কোনো হলিউডি একশন ফিল্মের শুটিং চলছে। স্কুলের
ব্যাপার টা কতকগুলো স্বল্পশিক্ষিত ছেলেদের কাজ ছিল
কিন্ত কাল যেটা হল তাদের কি বলব তা ভেবে পাচ্ছি না।
এভাবে আর কতদিন উদোর পিন্ডি বুদোর
ঘাড়ে চড়াতে দেখতে হবে।
অনুপম সরকার
০১-১২-২০১৪

