খাবার ও উপমহাদেশের রাজনীতি


বেঁচে থাকার জন্য মানুষের খাবার প্রয়োজন। আর অন্য সব বিষয়ের মত অনেক সময় খাবারের সাথে রাজনীতিও মিশে যায়। গত সপ্তাহে প্রধানমন্ত্রী শেখ হাসিনার রন্ধনরত একটি ছবি নিয়ে গণ ও সামাজিক মাধ্যম সহ রাজনীতির মাঠেও বেশ একটা ঝড় বয়ে যায়।
বেশ কিছু সময় পিছনে ফিরে গেলে, উপমহাদেশের এক পাগলাটে শাসক ছিলেন মুহাম্মদ বিন তুঘলক। ঠগি দস্যুদের প্রতিহত করে বেশ অসুস্থ হয়ে যান ঠিক করেন সিন্ধু নদী দিয়ে লাহোর ফিরবেন। নদী পথে বিশেষ একধরণের তেল যুক্ত মাছ নদী থেকে মেরে খান। অসুস্থ অবস্থায় এই মাছ খেয়ে আরও অসুস্থ হয়ে যান। ভাষাবিদ এবং লেখক সৈয়দ মুজতবা আলীর মতে সেটা ছিল ‘পাল্লা’ মাছ। আমরা যেটাকে বলি ইলিশ। 
মুঘলরা আসার পরে ভারতীয় খাবারে আমুল পরিবর্তন ঘটে। তাদের কাবাব, পোলাউ, বিরিয়ানির সাথে যোগ হয় এদেশের মসলা। সম্রাট হুমায়ন এর সময় থেকেই বাংলা খাবার বিশেষ করে আম, আনারস এর মত ফল মোঘল দরবারে প্রবেশ করে। সম্রাট বাহাদুর শাহ্‌ জাফরের সময় রাজ পরিবারের জন্য আলাদা সেরা জাতের আমের বাগান ছিল। 
ইংরেজরা তাদের অবস্থান পাকাপোক্ত করার পর কাটলেট, অমলেট, ফ্রাই এ জাতীয় খাবার ঢুকে পরে প্রভাবশালী বাক্তি বর্গের ডাইনিং টেবিলে। ঢাকার নবাবরা এ অঞ্চলে ইংরেজ খাবার প্রসারে গুরত্তপূর্ণ ভুমিকা পালন করেন। যদিও এটা খাবারের সাথে যুক্ত না, ১৮৫৭ সালের সিপাহী বিদ্রোহের বড় গুজব ছিল সৈনিকরা দাঁত যে কার্টিজ কাটে তার সাথে গরু ও শুকর এর চর্বি মিশ্রিত আছে। ধর্ম নষ্ট করার জন্য এটা করা হয়েছে ফলে আন্দোলন আরও বেগবান হয়।
পাকিস্থানিদের দের বিশেষ একটা ধারণা ছিল বাঙালীরা ভাত খায় দুর্বল। জেনারেলরা বাঙালীদের ‘মাছুয়া’ বলে গালি এবং এ কারণে এদের শিক্ষা দেয়া সহজ হবে বলে ভাবতেন। 
বাংলাদেশ স্বাধীন হওয়ার পর তোষামোদ কারীরা কৈ, হাঁস মিষ্টি, নিয়া ৩২ নাম্বারে ধর্না দিয়া বসে থাকত জানা যায়। 
আরও পরে সার্ক সম্মেলনে এসে বগুড়ার দই আর সর্ষে ইলিশের প্রেমে পড়ে যান রাজীব গান্ধী, রাজা বীরেন্দ্র। নেপালের রাজা পরবর্তীতে নিজ উদ্যোগে ইলিশ মাছ নিয়ে গিয়েছেন। 
২০০৮ সালের তত্ত্বাবধায়ক সরকার এর সময় সাবেক দুই প্রধানমন্ত্রী বন্দী থাকা অবস্থায় নিজ হাতে রান্না করা কৈ মাছ আদান প্রদান এর কথা উঠে আসে। 
অতি সম্প্রতি আলোচনায় এসেছে হায়দারাবাদী বিরিয়ানি। ভারতের অন্ধ্রপ্রদেশ ভেঙ্গে তেলংগনা নামে আরেকটি প্রদেশ হচ্ছে। এক গোষ্ঠীর দাবি একে এখন তেলংগনা বিরিয়ানি বলতে হবে। আরেক গোষ্ঠী লেগে গেছে হাজার বছরের ইতিহাস বের করে হায়দারাবাদী নাম বজায় রাখতে। সেখানেও দেখা গেছে এই বিরিয়ানির এ অঞ্চলে পরিচয়ের পেছনে এক রানির ভুমিকা। 

