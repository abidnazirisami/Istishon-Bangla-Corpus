ডঃ মু_ ইউনুসের কথার জবাব দিলেন হু_ মু_ এরশাদ।


 সাবেক সেনাপ্রধান ও রাষ্ট্রপতি এরশাদ সাহেব ডঃ মু. ইউনুসের কথার জবাবে বলেন তিনি হয়ত জানেন না যে আমি হুইস্কি খাই না। আমি আগে বিদেশি মালই খাইতাম কিন্তু আমার বর্তমান দক্ষিণ হস্ত চিনি জাফর একদিন আমার জন্য এক বোতল দেশি জিনিস লইয়া আসল সেই থেইকা আমি বাংলার উপরই ভরসা রাখছি। এখন হয়ত, আমাকে পানি পড়া দেয়ার ক্ষেত্রে ওনার আর কোন বাধা রইল না।
(বিঃদ্রঃ- ইউনুস সাহেবের বক্তব্য পড়তে চাইলে এই লিঙ্কে ক্লিক করুন।)http://istishon.com/node/4396
সাবেক এই উর্দিওয়ালা বলেন আর কেউ ইউনুস সাহেবের ওজন না বুঝলেও আমি বুঝি। আমি রাষ্ট্রপতি থাকার সময় সাদা চামড়ার প্রধানমন্ত্রী দের সাথে দেখা করতে চাইলে কত যে ঘুরাইত। একবার হইল কি আমেরিকা যাইয়া হোয়াইট হাউসে প্রেসিডেন্টের লাইগা ওয়েট করতেছি মাগার আরকেটা মীটিং থাকায় আমার লগে দেখা করব না কইয়া দিল। আমিও কম নাছোড়বান্দা না করিডোর এ পাইয়া হাত জড়াইয়া ধরলাম সাথে সাথে বিটিভির ক্যামেরা ভিডিও। সেই জিনিস পাবলিকরে দেখাইলাম ব্যাপক আলোচনা হইছে প্রেসিডেন্টের লগে। বোঝেন কি কষ্ট করছি আর সেই জায়গা ইউনুস সাব বারেক ওবামার গলা ধইরা হাটে।
গ্রামীণ ব্যাংক এর সাফল্যের ক্ষেত্রে এরশাদ বলেন আমার সময়ই ইউনুস সাব সব চাইতে বড় হয়েছেন। আমি তার কর্মকাণ্ডে কুনু বাধা দেই নাই। আমি আরও ব্যাপক সাহায্য করছি। তিনি বিদেশিদের নিয়ে আসতেন, আবার নিজেও বহুত বাইরে জাইতেন, ফান্ড আসত আমি সব সময় এ ব্যাপার গুলাতে দিল উদার ছিলাম। আমি মঞ্জুরে বইলা দিছিলাম ওনার কাছে কোন চাঁদা না চাইতে। 
ইউনুস রাজনীতিতে আসতে চাইলে স্বাগত জানাবেন কিনা এমন প্রশ্নে এরশাদ বলেন, রাজনীতি খুব কঠিন জিনিস এখানে ধৈর্য হারালে চলবে না, এই দেখেন আমারে ক্ষমতা থাইকা টাইনা-হ্যাচড়াইয়া নামায় ছিল আমি কিন্তু এখনও টিকা আছি। 
সবশেষে তিনি তার ‘প্রেসিডেন্ট পার্ক’ বাস ভবনে ইউনুস সাহবের উদ্দ্যেশে একদিন সান্ধ্যকালীন বাংলা পার্টির আমন্ত্রন জানিয়ে বক্তব্য শেষ করেন। 

