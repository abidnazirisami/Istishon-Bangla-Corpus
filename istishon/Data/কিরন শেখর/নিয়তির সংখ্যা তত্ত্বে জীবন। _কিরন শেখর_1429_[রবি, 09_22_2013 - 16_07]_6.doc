নিয়তির সংখ্যা তত্ত্বে জীবন। 


 তুমি কেন আমার সাথে এমন করছ? আমাকে দিয়ে কি করাতে চাও? কেন তুমি আমাকে বেছে নিলে?
নিয়তি দেবী মৃদু হেসে বললেন আমার কিছুই করার নেই তুমি সংখ্যা তত্বের হিসাবে পড়ে গেছ। 
কি তোমার সেই সংখ্যা তত্ত্ব? সময়ের? মানব সংখ্যার? গ্রহের?
নিয়তি দেবী শান্ত স্বরে জবাব দিলেন পৃথিবীতে আসার, জন্মের।
তুমি কি সবার সাথেই এমন করো?
আমি কিছুই করি না। আমি শুধু সুত্রটা সাজিয়েছি।
তাহলে তো তুমি সুত্রের পরিবর্তনও করতে পারবে?
আপাতত আমার দ্বিতীয় কোন সুত্র জানা নেই।
তুমি চেষ্টা করে দেখ।
শত বছর লাগবে। তুমি ততদিন অপেক্ষা করতে পারবে?
তুমি জান আমি তা পারব না। তুমি জান সেটা!তুমি জান!
হঠাৎ ঘুম ভেঙ্গে গেল সাগরের। হাতড়ে মোবাইল বের দেখল চারটা তিন বাজে। টেবিল থেকে গ্লাস টা নিয়ে ঢক ঢক করে পানিটা খেয়ে অন্ধকারে ব্যালকনি তে গিয়ে দাঁড়াল।

