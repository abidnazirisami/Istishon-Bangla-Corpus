ভারতীয় টিভি চ্যানেলের দৌড়াত্ব আমাদের জাতীয় ব্যর্থতা।


ফেলানি হত্যা কাণ্ডের প্রহসন মূলক বিচারের পর ভারতীয় চ্যানেলের আগ্রাসনের কথাটা আবার জোরেশোরে উঠে এসেছে। বড় শহরের কথা বাদ দিলে সারা দেশে ডিশ লাইনের মাধ্যমে গড়ে ৬০-৬৫ টা চ্যানেল দেখা যায়। 
ক্রম--------- ভাষা------------------------------------------ সংখ্যা
১--------------বাঙলা-----------------------------------------২০-২১ টা
২-------------হিন্দি -----------------------------------------২৫-৩০ টা
৩-------------ইংরেজি (স্পোর্টস চ্যানেল সহ)-------------৮ টা
৪--------------চিনা, জাপানি -----------------------------------৩ টা
৫--------------আরইয়, তামিল ওঅন্ন্যান--------------------৩ টা
সম্প্রচারিত চ্যানেলের গড় চিত্র টা প্রায় এরকম হবে। এবার আমি পুরুষ ও নারী দুই ক্যাটাগরিতে দর্শকদের ভাগ করি। এখানে বয়সের হিসাব টা বাদ দিলাম। রুচি বা অভ্যাস গত কারণে যে চ্যানেল এর দিকে ছেলেদের ঝোঁক বেশি সেগুলো-
1) সংবাদ
2) খেলা
3) প্রানি ও বিভিন্ন গবেষণা মূলক
4) সিনেমা
5) নাটক ইত্যাদি 
আবার যদি নারী বা মেয়ে দর্শকের ক্ষেত্রে ধরি সেক্ষেত্রে ক্রম টা ভিন্ন হওয়া স্বাভাবিক। সেক্ষেত্র-
1) নাটক
2) সংবাদ
3) প্রানি ও বিভিন্ন গবেষণা মূলক
4) খেলা
5) সিনেমা ইত্যাদি
তালিকা টা এরকম বা কিছু ভিন্নতা ব্যতিত এরকম হওয়া স্বাভাবিক। এবার দেখি সকল দর্শক চাহিদার কি পরিমাণ আমাদের দেশীয় চ্যানেল মিটাতে পারছে। একমাত্র ‘সংবাদ’ ব্যতিত বাকি অনুষ্ঠানের ক্ষেত্রে আমাদের বিদেশি চ্যানেলের উপর নির্ভর করতে হয়। বাংলাদেশ গরিব দেশ চাইলেও তার পক্ষে খেলা বা গবেষণা ধর্মী অনুষ্ঠান করা সম্ভবপর হয়ে উঠে না। নারী সহ পুরুষ দর্শকের বিরাট একটা বিনোদনের জন্য নির্ভর করতে হচ্ছে ভারতীয় চ্যানেল গুলোর উপর। ভারতীয় যে অনুষ্ঠান গুলো বেশি দেখা হয়ে থাকে সেগুলো-
1) সিরিয়াল বাঙলা (নাটক)
2) সিরিয়াল হিন্দি (নাটক)
3) রিয়েলিটি শো
4) রান্নার অনুষ্ঠান ইত্যাদি
এই প্রোগ্রাম গুলোর বিপরীতে আমাদের ভাণ্ডারে কি আছে যা অন্তত দর্শক ধরে রাখতে পারবে। পর্যায় ক্রমে যদি একটু বিশ্লেষণ করি-
নাটক- আমার মনে হয় বাংল নাটকের সবচাইতে দুঃসময় চলছে এখন। ৪-৫ বছর আগেও অবস্থা এতটা খারাপ ছিলনা। সেই চেনা মুখের প্যানপ্যানি প্রেমের নাটক মানুষ আর কত দিন সহ্য করবে। কিছুটা বৈচিত্র্য এনেছিল আঞ্চলিক ভাষার কথোপকথন এর নাটক গুলি কিন্তু সেটাও এখন কাতুকুতু দিয়ে হাসানোর অপচেষ্টা। অনেক নামি অভিনেতায় স্বয়ং এখন এগুলোর উপর বিরক্ত। যদি একটু বয়সী দর্শকের কথা চিন্তা করি তাদের দেখার মত ধীর, কাহিনী নির্ভর, সামজিক কোন নাটক বর্তমানে কোন চ্যানেলে চলছে কিনা তা বলা দুস্কর।
রিয়েলিটি শো- প্রথম দিকে যখন দেশে রিয়েলিটি শো শুরু হয় তখন বিশাল শ্রেণির দর্শক টানতে সক্ষম হয়েছিল। কিন্তু বাকি চ্যানেল গুলো একই প্রকার অনুষ্ঠান তারাও আয়োজন শুরু করল এবং স্বাভাবিক ভাবেই মানের দিকে দিয়ে পড়তে থাকল। এখন কে যে এই শো গুলো দেখে আমার অন্তত জানা নাই। 
এর বাইরে রান্না, ভ্রমন, বিজ্ঞান প্রজুক্তি বেশ কিছু প্রোগ্রাম আছে সেগুলো এত চ্যানেলের ভিড়ে খুঁজে নেয়া দর্শকের জন্য বেশ কঠিন, সামনে চলে আসলে দেখে কিন্তু মনে রেখে সময় বের করে এই প্রোগ্রাম দেখে তা বলটা ঠিক হবে না। 
এই যদি হয় আমাদের টিভি বিনোদনের সম্পদ ফাইট দেয়ার হাতিয়ার সেখানে আমাদের মার খাওয়াটাই স্বাভাবিক। চাইলেই হয়ত আমাদের পক্ষে রাতারাতি কোন পরিবর্তন আনা সম্ভব না কিন্তু কিছু কাজ করলেই অবস্থার অনেক উন্নতি সম্ভব। বাংলা নাটক একসময় শুধু আমাদের দেশেই না ভারতের পশ্চিম বাংলাতেও বিখ্যাত ছিল। এই নাটকের কাহিনী নিয়ে মিছিল পর্যন্ত হয়েছে ঢাকা সহ বিভিন্ন শহরে। এখন অনেক ভাল কলা-কুশলী, পরিচালক আছেন যারা একটু বিনিয়োগ করলেই অনেক ভাল কিছু আমাদের দিতে পারেন। এর বাইরে আছে স্ব্বপ্নবান তরুন অনেক প্রতিভা, ব্যক্তি বিনিয়োগ কারীরা যদি একটু সদয় হন তাহলে সৃষ্টি হতে পারে অনেক ভাল কাজ। 
ভারতীয় টিভি চ্যানেলের আগ্রাসন যতনা তাদের সফলতা তার চাইতে বেশি আমাদের ব্যর্থতা। দেশপ্রেম, সুযোগ দেয়া, বিনিয়োগ আর একটু প্রেরণা পারে এই আগ্রাসনের বিরুদ্ধে শক্তিশালী একটা ভুমিকা রাখতে। 

