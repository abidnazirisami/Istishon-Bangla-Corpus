একটি আষাঢ়ে গল্প


১. তথ্যগুলো সত্য (উদ্ধৃতির ভেতরের অংশগুলো মোসাহেবি সত্য)
“মুক্তিযুদ্ধের বিপক্ষ শক্তি আওয়ামি লিগের ভেতরে ঢুকে শেখ মুজিবকে বিব্রত করার জন্য” অগণতান্ত্রিকভাবে ‘৭২এর সংবিধান প্রণয়ন করেছিলো। “মুক্তিযুদ্ধের বিপক্ষ শক্তি আওয়ামি লিগের ভেতরে ঢুকে শেখ মুজিবকে বিব্রত করার জন্য” ‘৭৩এর ইলেকশনে ভোট ডাকাতি করেছিলো। “মুক্তিযুদ্ধের বিপক্ষ শক্তি আওয়ামি লিগের ভেতরে ঢুকে শেখ মুজিবকে বিব্রত করার জন্য” ‘৭৩এর নববর্ষে ছাত্র ইউনিয়নের ভিয়েতনাম যুদ্ধবিরোধী মিছিলে গুলি চালিয়ে ঢাকা বিশ্ববিদ্যালয়ের দুইজনকে ছাত্রকে হত্যা করেছিলো। “মুক্তিযুদ্ধের বিপক্ষ শক্তি আওয়ামি লিগের ভেতরে ঢুকে শেখ মুজিবকে বিব্রত করার জন্য” ‘৭৪এর দুর্ভিক্ষ সৃষ্টি করেছিলো যাতে ১৭৭০ আর ১৯৪৩এর মতোই অগণিত মানুষ না খেয়ে মরে যায় আর তৎকালীন হোটেল ইন্টারকনটিনেন্টালের একটু দূরেই হাড়হাভাতে মানুষরা ছাপড়া তৈরি করে থাকে। “মুক্তিযুদ্ধের বিপক্ষ শক্তি আওয়ামি লিগের ভেতরে ঢুকে শেখ মুজিবকে বিব্রত করার জন্য” ‘৭৪র মাঝামাঝি (জুন ৩০, ১৯৭৪) সরকারসৃষ্ট দুর্ভিক্ষের বিরুদ্ধে হরতাল ডাকার অপরাধে মৌলানা ভাসানিকে গ্রেপ্তার করে টাঙ্গাইলের সন্তোষে রেখে এসেছিলো আর শেষদিকে (ডিসেম্বর ২৮, ১৯৭৪) ইমার্জেন্সি জারি করেছিলো। “মুক্তিযুদ্ধের বিপক্ষ শক্তি আওয়ামি লিগের ভেতরে ঢুকে শেখ মুজিবকে বিব্রত করার জন্য” ‘৭৫এর নববর্ষে পূর্ব বাংলার সর্বহারা পার্টির নেতা ও কমিউনিস্ট মুক্তিযোদ্ধা সিরাজ সিকদারকে এক্সট্রা-জুডিশিয়ালি খুন করেছিলো। “মুক্তিযুদ্ধের বিপক্ষ শক্তি আওয়ামি লিগের ভেতরে ঢুকে শেখ মুজিবকে বিব্রত করার জন্য” রক্ষীবাহিনী ও বাকশাল গঠন করেছিলো।
২. ডাহা মিথ্যা (বা, আওয়ামি লিগের হিস্টোরিকাল হিস্টেরিয়া)
জাসদ ছিলো মুক্তিযুদ্ধের বিপক্ষ শক্তিরই একটি গোত্র। ১৯৭১এ জামাত যেমন সন্ত্রাস করেছে, যুদ্ধোত্তর বাংলাদেশে সন্ত্রাস করেছে জাসদ, এরা যুদ্ধোত্তর বাংলাদেশের রাজাকার। কর্নেল তাহের, সিরাজুল আলম খান, আখলাকুর রহমান, কাজী আরেফ আহমেদ এরা সবাই রাজাকার। এরা সবাই শেখ মুজিবের বিরুদ্ধে ষড়যন্ত্র করেছে, ১৫ই আগস্টের রক্তকাণ্ডের গ্রাউণ্ড তৈরি করেছে। এরা যেহেতু মতাদর্শিক ভিন্নতার কারণে শেখ মুজিবের বিরুদ্ধে চলে গেছিলো, অতএব, নিঃসন্দেহে এরা দেশ ও জাতির শত্রু। শেখ মুজিবই দেশ। শেখ মুজিবই জাতি।
৩. কথোপকথন (হাইলি ক্লাসিফায়েড)
- যুদ্ধোত্তর বাংলাদেশে মুক্তিযুদ্ধের স্বপক্ষ শক্তি কি করছিলো?
- জ্বি, মুড়ি খাচ্ছিলো।
পায়েস দিয়ে মাখিয়ে।
সুজাতার কোমল হাতের পায়েস, আহা, কি স্বাদ!
- কে এই সুজাতা?
- নির্বাণ লাভের পরে যে পায়েস খেতে দেয়।
- কোথায়?
- পাকুর গাছের নিচে।
- সেই গাছটা কোথায়?
- নিরঞ্জনা নদীর তীরে।
- কিন্তু নিরঞ্জনা নদীর তীরে, পাকুর গাছের নিচে বসে, মুক্তিযুদ্ধের স্বপক্ষের শক্তি কি করছিলো?
- জ্বি, তারা নির্বাণ লাভের জন্য ধ্যান করছিলো।
- আচ্ছা। বুঝলাম। তো, তারপর, সুজাতার কি হল?
- “সুজাতাই আজ শুধু সবচেয়ে সুখে আছে, শুনেছি তো লাখপতি স্বামী তার
হীরে আর জহরতে আগা গোড়া মোড়া সে, গাড়ি বাড়ি সবকিছু দামী তার”
- সবই আল্লাহর ইচ্ছা।
- তা তো বটেই। উছিলাও লাগে। পায়েসের প্রতিদান।
৪. সিপাহী-জনতা বিপ্লব (গানস এন রোজেস, নভেম্বর রেইন)
‘সিপাহি-জনতা বিপ্লবের’ রাতে আখলাকুর রহমান মাজারে ছিলেন। সিরাজুল আলম খান কোথায় ছিলেন আজো অজানা। কর্নেল তাহের ঢাকা শহরে পাগলের মতো দৌড়েছেন। সাঁতার না শিখেই সে সাগরে ঝাঁপ দেয়, জলের চোরা স্রোত গোপনে বয়ে যায়। সেই নভেম্বরে কিস্তি মাত করেন জিয়াউর রহমান। তারও আগে খালেদ মোশাররফ খুন হয়ে যান, তাঁর লাশ একটা মাঠের মধ্যে নিঃসঙ্গ পড়ে থাকে, আর শাফায়াত জামিল হাসপাতাল থেকে পালিয়ে প্রাণ বাঁচান। আমাদের একজন ক্ষত্রিয়ই ছিলেন ইতিহাসের সাক্ষী, কাজী নূর-উজ্জামান, ২০১১র পরে এই মরার দেশে আর কোনো ক্ষত্রিয় নাই।
৫. লাল ঘোড়া (শেষ হইয়াও হইল না শেষ)
স্বোপার্জিত স্বাধীনতার জন্য সেলিব্রেটেড শামিম শিকদারের ভাই।
প্রকৌশলী। মুক্তিযোদ্ধা। বিপ্লবী।
মাও জে দং চিন্তাধারায় বিশ্বাসী এক লোক।
আর তাঁর দল।
অদম্য।
পেয়ারাবাগান। জাতীয় মুক্তিবাহিনী। বীরত্বব্যাঞ্জক লড়াইয়ের একটি অধ্যায়।
কোল্ড-ব্লাডেড এনকাউন্টার। প্রেসনোট। লাল ঘোড়া দাবড়ায়া দিসি।
সর্বহারা পার্টির ভেঙে টুকরো টুকরো হয়ে যাওয়া।
অস্থায়ী পরিচালনা কমিটি।
সর্বোচ্চ বিপ্লবী পরিষদ।
আজো তারা আছে। খুচরো পয়সার মতো এলোমেলো হয়ে যাওয়ার পরও। শহিদ কমরেড- এই শব্দের শিলালিপি বুকে নিয়ে।
৬. জাসদ (সেই তুমি কেনো এতো অচেনা হলে)
“...মানুষকে মিথ্যা আলো দেখাও, শিশুদের কষ্ট দাও, রমণীকে দুঃখ
গোপন উল্লাসে মাতো, পরিণত হওয়া ক্রীতদাসে, কোঠাবাড়ি উঠাও
তোমার সমগ্র মাথা ব্যালট-বাক্সের মত অর্থহীন কাগজে ভরাট হয়ে যাক...”
৭. টার্টলস ক্যান ফ্লাই (এন্ড, মোসাহেবস ক্যান লাই)
ডোন্ট ট্রাস্ট এনি মোসাহেব অন হিস্টোরিকাল ম্যাটারস।

