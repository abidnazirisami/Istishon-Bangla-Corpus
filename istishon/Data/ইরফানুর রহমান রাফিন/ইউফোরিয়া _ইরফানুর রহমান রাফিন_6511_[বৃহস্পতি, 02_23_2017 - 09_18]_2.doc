ইউফোরিয়া 



দেশলাই ডুবে গেছে দূর্বাঘাসে
নক্ষত্র মুছে গেছে নীল আকাশে
বাতাস হারিয়ে গেছে দীর্ঘশ্বাসে
রক্তাক্ত কিশোর ভাসে ও তিতাসে
সর্বনাশ দ্যাখা দিচ্ছে চৈত্রমাসে
হিম ঘর ভরে উঠছে কাটালাশে
বাঁশির বিষণ্ণধ্বনি ঠোঁটে হাসে
বুক ভেঙে যাচ্ছে লাল অবিশ্বাসে
নিজের ছায়াও নেই আশেপাশে
আক্রান্ত শহর বৃষ্টি ও সন্ত্রাসে
এমন সময়ও যদি কল আসে
সংক্ষেপে জানিয়ে দিও পূর্বাভাসেঃ
“তারপরও আঙুরলতা নন্দকে ভালবাসে...”

