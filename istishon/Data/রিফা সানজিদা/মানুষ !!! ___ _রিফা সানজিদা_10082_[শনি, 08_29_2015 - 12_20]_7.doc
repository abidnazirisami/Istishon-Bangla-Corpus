মানুষ !!! ___ 


...... ও, আপনি মুসলিম না ? তাহলে হিন্দু ? বৌদ্ধ বা খ্রিস্টান হবেন ?
- না তাও না ।
হুম, আপনি আস্তিক তো ? নাকি আবার না...
- না , কোনটাই না !
হুম ! তা বাঙ্গালী , বাংলাদেশী না আদিবাসী ?
- তাও না !
বুঝেছি বিদেশী !
-না , কেন ভাই , খুব দরকারি ?
আচ্ছা আপনি কোন দলের ?
- কোন দল নেই !
বলেন কি, লীগ, জাতীয়তাবাদী , ডান , বাম ( খিক! ) কোন একটা তো হবেন নাকি ?
-না ! 
আচ্ছা , ( এবার সরু চোখ আর সন্দেহের আড়দৃষ্টি )আপনি কে , বলুন তো !
- আমি মানুষ ! 
মানুষ তো আমিও ! কিন্তু মশাই , আপনাকে যে আর বেঁচে থাকতে দেয়া যায় না ! এই দেশে মানুষ এর পেট থেকে জন্মালেই মানুষ হওয়া যায় না ! আপনাকে বিশেষ জাত-গোষ্ঠী-দলের নাম ধরতে হবে, তারপর আছে বিচার সাপেক্ষে আপনি বেঁচে থাকার যোগ্যতা রাখেন কিনা সেই কঠিন পরীক্ষা ! আপনি যেহেতু কোনটাই না , তার মানে আপনি এলিয়েন , আর আপনাকে বাঁচিয়ে রাখলে এই সুস্থ-সুন্দর-আলোকিত (!!!) মানবিক সমাজের সমূহ ক্ষতির সম্ভাবনা আছে বটে !
- ( ততক্ষণে সরল স্বীকারোক্তিতে নিজেকে মানুষ দাবি করা এক মানুষের সামনে দাঁড়িয়ে থাকা আরেক মানুষ (!!) নামক প্রাণীটার মুখে ফুটে উঠেছে এই পৃথিবী কিংবা মহাজগতের সবচেয়ে ভয়ংকর কুৎসিত হাসিতে স্বজাতিকে হত্যার চরম আকাঙ্ক্ষা ! ) 

