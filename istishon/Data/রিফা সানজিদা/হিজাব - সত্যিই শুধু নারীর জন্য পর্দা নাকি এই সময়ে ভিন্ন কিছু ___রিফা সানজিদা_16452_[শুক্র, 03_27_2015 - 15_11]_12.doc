হিজাব - সত্যিই শুধু নারীর জন্য পর্দা নাকি এই সময়ে ভিন্ন কিছু __


হিজাব নিয়ে ইদানিং যে চর্চা শুরু হয়েছে সেটি তিন ভাবে দেখা যায় -
১) ধর্মীয় ভাবে
২) সামাজিকভাবে
৩) হুজুগ 
 কোন বিষয় যখন একটি ধর্মীয় গন্ডিতে আবদ্ধ থাকে তখন সেটি নির্দিষ্ট সেই ধর্মাবলম্বীদের ব্যক্তিগত ইচ্ছা বা ধরমানুভুতির উপর টিকে থাকে , কিন্তু সেই বিষয় যখন নির্দিষ্ট ধর্মের গন্ডি ছাড়িয়ে সমাজ বা মূল্যবোধ কে প্রভাবিত করে তখন সেটি চিন্তার বিষয় !
আমাদের দেশে হিজাব সম্পর্কিত কিছু ভুল ধারণা সম্পর্কে বলার আগেই আমি কিছু তথ্য তুলে ধরলাম যাতে বিষয়টা সহজেই সবার বোধগম্য হয় - 
হিজাব কি?
হিজাব আরবী শব্দ। আভিধানিক অর্থে উদ্দিষ্ট জিনিস বা বিষয়কে যা দ্বারা ঢেকে ফেলা হয় তাকেই হিজাব বলে। অন্য কথায়-যে বস্তু কোন জিনিসকে ঢেকে ফেলে তাই হিজাব। 
 ইসলামে হিজাব সম্পর্কিত কিছু হাদিস - ( সূরা আন-নূর ) ( আয়াত ২৪ঃ৩০ এবং ২৪ঃ৩১ ) 
 قُل لِّلْمُؤْمِنِينَ يَغُضُّوا مِنْ أَبْصَارِهِمْ وَيَحْفَظُوا فُرُوجَهُمْ ذَلِكَ أَزْكَى لَهُمْ إِنَّ اللَّهَ خَبِيرٌ بِمَا يَصْنَعُونَ 
-মুমিনদেরকে বলুন, তারা যেন তাদের দৃষ্টি নত রাখে এবং তাদের যৌনাঙ্গর হেফাযত করে। এতে তাদের জন্য খুব পবিত্রতা আছে। নিশ্চয় তারা যা করে আল্লাহ তা অবহিত আছেন
Say to the believing men that they should lower their gaze and guard their modesty: that will make for greater purity for them: And Allah is well acquainted with all that they do. 
 وَقُل لِّلْمُؤْمِنَاتِ يَغْضُضْنَ مِنْ أَبْصَارِهِنَّ وَيَحْفَظْنَ فُرُوجَهُنَّ وَلَا يُبْدِينَ زِينَتَهُنَّ إِلَّا مَا ظَهَرَ مِنْهَا وَلْيَضْرِبْنَ بِخُمُرِهِنَّ عَلَى جُيُوبِهِنَّ وَلَا يُبْدِينَ زِينَتَهُنَّ إِلَّا لِبُعُولَتِهِنَّ أَوْ آبَائِهِنَّ أَوْ آبَاء بُعُولَتِهِنَّ أَوْ أَبْنَائِهِنَّ أَوْ أَبْنَاء بُعُولَتِهِنَّ أَوْ إِخْوَانِهِنَّ أَوْ بَنِي إِخْوَانِهِنَّ أَوْ بَنِي أَخَوَاتِهِنَّ أَوْ نِسَائِهِنَّ أَوْ مَا مَلَكَتْ أَيْمَانُهُنَّ أَوِ التَّابِعِينَ غَيْرِ أُوْلِي الْإِرْبَةِ مِنَ الرِّجَالِ أَوِ الطِّفْلِ الَّذِينَ لَمْ يَظْهَرُوا عَلَى عَوْرَاتِ النِّسَاء وَلَا يَضْرِبْنَ بِأَرْجُلِهِنَّ لِيُعْلَمَ مَا يُخْفِينَ مِن زِينَتِهِنَّ وَتُوبُوا إِلَى اللَّهِ جَمِيعًا أَيُّهَا الْمُؤْمِنُونَ لَعَلَّكُمْ تُفْلِحُونَ
-ঈমানদার নারীদেরকে বলুন, তারা যেন তাদের দৃষ্টিকে নত রাখে এবং তাদের যৌন অঙ্গের হেফাযত করে। তারা যেন যা সাধারণতঃ প্রকাশমান, তা ছাড়া তাদের সৌন্দর্য প্রদর্শন না করে এবং তারা যেন তাদের মাথার ওড়না বক্ষ দেশে ফেলে রাখে এবং তারা যেন তাদের স্বামী, পিতা, শ্বশুর, পুত্র, স্বামীর পুত্র, ভ্রাতা, ভ্রাতুস্পুত্র, ভগ্নিপুত্র, স্ত্রীলোক অধিকারভুক্ত বাঁদী, যৌনকামনামুক্ত পুরুষ, ও বালক, যারা নারীদের গোপন অঙ্গ সম্পর্কে অজ্ঞ, তাদের ব্যতীত কারো আছে তাদের সৌন্দর্য প্রকাশ না করে, তারা যেন তাদের গোপন সাজ-সজ্জা প্রকাশ করার জন্য জোরে পদচারণা না করে। মুমিনগণ, তোমরা সবাই আল্লাহর সামনে তওবা কর, যাতে তোমরা সফলকাম হও।
And say to the believing women that they should lower their gaze and guard their modesty; that they should not display their beauty and ornaments except what (must ordinarily) appear thereof; that they should draw their veils over their bosoms and not display their beauty except to their husbands, their fathers, their husband's fathers, their sons, their husbands' sons, their brothers or their brothers' sons, or their sisters' sons, or their women, or the slaves whom their right hands possess, or male servants free of physical needs, or small children who have no sense of the shame of sex; and that they should not strike their feet in order to draw attention to their hidden ornaments. And O ye Believers! turn ye all together towards Allah, that ye may attain Bliss. 
এখন আসুন , আমরা হিজাব নিয়ে কি ধারণা রাখি এবং এই সময়ে হিজাব পরিধানকারী কি ভাবে এবং আমরা যা ভাবি আর দেখি তার পার্থক্য আসলে কোথায় ? - সেটা একটু বিশ্লেষণ করা যাক !
আমরা যা ভাবি তা হল - হিজাব পরিধানকারী অত্যন্ত মার্জিত এবং শালীনতার ধারক একজন ব্যক্তি যিনি একই সাথে ইসলামের একটি গুরুত্তপুরণ জীবনব্যবস্থায় বিশ্বাসী , কিন্তু আসলেই কি তাই ? আরো একটি ব্যাপার লক্ষণীয় ! সেটি হচ্ছে- এই লেখা যখন লিখছি তখন লেখার দরকারি কিছু তত্থ্য জানার জন্য ওয়েব এ সার্চ দিলে দেখা গেলো হিজাব সম্পর্কিত যেসব হাদিস বাংলায় অনুবাদ করা আছে সেখানে সচেতনভাবেই সূরা আন নূর এর ৩০ নম্বর আয়াত এড়িয়ে গিয়ে - ( যেখানে ছেলেদের ও হিজাব অর্থাৎ দৃষ্টি সংযত এবং পোশাকের ব্যাপারে সতর্ক করা হয়েছে ) ৩১ নম্বর আয়াত এর উল্লেখ আছে , সেখানে শুধু মেয়েদের ই হিজাবের ব্যাপারে সতর্ক করা হয়েছে । তার মানে আমরা বাংলাদেশিরা শুধু মেয়েদের হিজাব রক্ষার ব্যাপারে উতসাহিত করবো !?? মানে দাঁড়ালো এরকম- হিজাব এর কথা আসলেই আমাদের মনের ভেতরে অজান্তেই একটা ছবি ফুটে উঠবে একটি মেয়ের যার মাথা কালো কাপড়ে আবৃত ! হচ্ছেও তাই !
উপরে আয়াত গুলো এজন্যই উল্লেখ করা হয়েছে যাতে এই ভুল ধারণা না থাকে যে হিজাব শুধু মাত্র মেয়েদের জন্য নিরদেশিত ! 
এবার আরেকটা ব্যাপার লক্ষণীয় - হিজাব এর অরথ আবৃত , সংযত ... আয়াতে বলা হয়েছে কু- দৃষ্টি এবং অন্যায় থেকে নিজেকে সংযত রাখা , বিরত রাখা , সেখানে হিজাব পারিভাষিক শব্দে ওই আয়াতগুলোর পোশাকি রুপ হিসেবে অনেকে ব্যবহার করছেন ।
তার মানে পুরো ব্যাপারটা এরকম- আপনি হিজাব পরলেই একজন ভালো(!) কিংবা চরিত্রবান মানুষ হিসেবে দাবি করতে পারেন না যদি না আপনি মন থেকে শুদ্ধ বা ন্যায় চর্চায় আগ্রহী না হন , কিন্তু দেখা যাচ্ছে ঘটে উলটো টা , আমার অনেক পরিচিত মানুষজন কিংবা রাস্তায় দেখা অনেকেই হিজাব পরেন। এর মধ্যে অনেকেই পশ্চিমা পোশাকে অশালীন ভাবেও চলাফেরা করে, কিন্তু মাথায় হিজাব থাকে , তাহলে আমরা কি তাকে শালিনতার ধারক বা বাহক হিসেবে দাবি করবো ? একজন হিজাব মাথায় দিয়ে ধর্মীয় কিংবা সামাজিক মূল্যবোধের তোয়াক্কা না করেও কিভাবে ভালোর ট্যাগ পায় ? কেন একটা হিজাবহীন মার্জিত পোশাকের মেয়ে " ভালো না " "বেয়াদব" "হিন্দু চালচরিত্র(!)" "মুসলিম নাকি এইগুলা !" ট্যাগ পাবে ? আমাদের মূল্যবোধ গুলো আসলেই বড় বেশি হুজুগে আর পোশাকি হয়ে যাচ্ছে না ? 
আমাদের দেশীয় সংস্কৃতিতে এমন কোনো পোশাক আমার জানামতে নেই যেটা - অশালীন , তাহলে একটা মেয়ে যখন দেশীয় পোষাকে বাঙ্গালী হিসেবে ঘুরে বেড়াবে তখন সে শুদ্ধ মন নিয়েও কেনো অশালীন হিসেবে স্বীকৃতি পাবে ? একটা হিজাব ছাড়া ভদ্র মেয়েকেও আমরা বাঁকা চোখে কেন দেখবো ? আমরা হুজুগে জাতি , যা জানিনা তা নিয়েও বাড়াবাড়ি করতে পছন্দ করি । সেখানে হিজাব কে চরিত্রবান এবং ভদ্র ট্যাগ দিয়ে নিজেরা অভদ্র হয়ে গেলেও কিছু হয়ত যায় আসে না !
আমার লেখা হিজাবের সাথে দ্বন্দ্ব তৈরির উদ্দেশ্যে নয় , বরং হিজাব কে মানুষের " ভালো - খারাপ" বিবেচনায় হাতিয়ার বানানোর বিরুদ্ধে !
আর যারা ধর্ম নিয়ে বাড়াবাড়ি করেন , জোর করে কারো উপর হিজাব পরার সিদ্ধান্ত চাপিয়ে দিতে চান, তাঁরা দয়া করে কারো বানানো ব্যাখ্যা না শুনে নিজেই একটু ধর্মীয় গ্রন্থ গুলো পড়ুন এবং জানুন ! সামাজিক প্রেক্ষাপটে হিজাব আসলে মাথায় দরকার না মনে সেইটা বিবেচনা করবেন দয়া করে ! সব ধর্মই সমাজের চাহিদা অনুযায়ী নিজের স্বকীয়তা বজায় রেখে চলে এসেছে এতদিন ধরে , আর নারীদের মত সবার আগে পুরুষদের ই হিজাবের নির্দেশ দেয়া আছে , তাই হিজাব এবং শুধু মাত্র নারীকে গুলিয়ে ফেলার দরকার নেই বলেই আমার মনে হয় । 

