র‍্যাপ গড 


যারা র‍্যাপ শোনেন বা র‍্যাপ সং এর ভক্ত , তাঁরা এই মানুষটাকে চিনবেন না হতেই পারে না । যারা নিয়মিত গান শোনেন তারাও চিনবেন । হ্যাঁ এমিনেম কে নিয়েই কথা হচ্ছে ! র‍্যাপ গড এমিনেম ! আজ তাঁর জন্মদিন । শুভ জন্মদিন এমিনেম ।
শুধু তিনি তাঁর গান দিয়ে নয় , বরং ব্যাক্তিজীবনে এই মানুষটি বহু সংগ্রামের পথ পেরিয়ে এত দূর এসেছেন ।
১৯৭২ এর এই দিনে সেন্ট জোসেফ, মিসৌরিতে জন্ম নেয়া মানুষটির পুরো নাম একটু দীর্ঘই বটে - মার্শাল ব্রুস ম্যাথারস । ১৭২ মিলিয়ন এ্যালবাম এর বিক্রির রেকর্ড এর এই গায়ক বিশ্বের অন্যতম বেস্ট সেলিং আরটিস্ট, যেখানে তিনি আমেরিকার ৬ নম্বর বেস্ট সেলিং আর হিপ-হপ এর ১ নম্বর বেস্ট সেলিং আরটিস্ট হিসেবে আছেন। তাঁর ব্যাক্তিগত রেকর্ড তিনি নিজেই ভাঙ্গেন আর এমন রেকর্ড হিসেব করতে গেলে অসংখ্য !১৯৯৬ তে ডেব্যু এ্যালবাম "ইনফিনিট" দিয়ে শুরু হলেও , জনপ্রিয়তার শুরু তাঁর " স্লিম শ্যাডি" গানটি দিয়ে - ১৯৯৯ সালে যা তাঁকে গ্র্যামি এ্যাওয়ার্ড জিতিয়ে দেয় "বেস্ট র‍্যাপ এলবাম" ক্যাটাগরিতে । এ পর্যন্ত অসংখ্য বার নমিনেশন পাওয়া এই গায়কের অর্জন- উল্লেখযোগ্য ১১টি গ্র্যামি সহ মোট এ্যাওয়ার্ড এর সংখ্যা -৬৩টি ।
চলমান ধারণায় সবাই তাঁকে বলেছেন- র‍্যাপ তো কালোদের দখলে , তুমি সাদা আমেরিকান , র‍্যাপ কি তোমার কম্ম ?! কিনতু নিজের অসাধারণ প্রতিভা দিয়ে তিনি এখন র‍্যাপ সং এর শীর্ষ গায়ক !
শৈশব কেটেছে ভাঙ্গা সংসারের টানাপোড়েনে,তাঁর শৈশবেই ঘর ছেড়ে বাবাকে কখনো দেখেননি তিনি , জানতেও পারেননি , বহুবার যোগাযোগের চেষ্টা করেও , মায়ের কাছেই বড় হওয়া, মাকে বদলাতে হত চাকরি আর এমিনেমকে ডেট্রয়েট আর মিসৌরি তে আসা যাওয়ার উপর থাকতে হত, এই র‍্যাপার এক সাক্ষাৎকারে বলেন- " আমাকে বছরে দুঈ থেকে তিনবার স্কুল বদলাতে হত , এটাই ছিল এসবের মধ্যে সবচেয়ে কস্টকর বিষয়"। তার শহরের ব্লকে মাত্র তিনটে শ্বেতাঙ্গ বাড়ি ছিল, বাকি গুলোতে আফ্রো-আমেরিকানরা । শৈশবে তিনি "বুলিং" এর শিকার হয়ে স্কুলে অনেকবার বেধড়ক মার খেয়েছেন , একবার তো তিনমাস হাসপাতালে ছিলেন। এমনকি এমিনেমের মায়ের বিরুদ্ধে অভিযোগ ছিল সন্তানকে মানসিক ও শারীরিক নির্যাতনের। এমিনেম যেভাবে বড় হয়েছেন তাতে তার ব্যক্তিত্তে প্রভাব পড়েছে অনেকটাই - চুপচাপ ,বন্ধুহীন জীবন বেছে নিতে হয়েছে তাকে ।
দরিদ্র ছিলেন বলে লিঙ্কন হাই স্কুলে এর নাইনথ গ্রেডে তিনবার অকৃতকার্য হলে স্কুল ছেড়ে দেন । কিনতু বিভিন্ন ভাষা, ইংরেজীর উপর আর ডিকশনারি ও কমিক্স বুকে ভীষণ আগ্রহ থেকে ভালো দখল ছিল তার । এই র‍্যাপারের একটি সাক্ষাৎকারে স্বশিক্ষার গুরুত্ব বোঝা যায় - "আমি এক সময় বুঝলাম আমি স্কুলের গ্রেডে যত খারাপই হই না কেন, আমার ইংরেজীতে ভালো দখল ছিল ,আমার শুধু মনে হয়েছে আমাকে সব শব্দ এমনভাবে জানতে হবে আর মাথায় রাখতে হবে যাতে যে কোন সময় আমি চাইলেই তাদের বের করে আনতে পারি, জানেন তো এগুলো সব সময় জমা হয়ে থাকবে যেন লক করে দেয়া হয়েছে কোথাও ! " নিজের ভেতরে জমে থাকা রাগ-ক্ষোভ আর অভিমানের বন্যা বইয়ে দিতে এক সময় এই শব্দ গুলোকেই কাজে লাগান তিনি র‍্যাপ আর হিপ-হপে। এমিনেমের শব্দ-প্রয়োগের প্রক্রিয়া আর উচ্চারণের বিশেষত্ব তাঁকে অন্য র‍্যাপারদের উপরে এক ভিন্ন মাত্রায় নিয়ে গেছে !অনেক ব্যক্তিগত সমস্যা আর না পাওয়া সত্ত্বেও দরিদ্র পরিবারের " ব্রোকেন-ফ্যামিলির" এক সাদা আমেরিকান যে তার হাইস্কুল ও শেষ করতে পারেনি অভাবের জন্য , বেছে নিয়েছিল এমন এক চ্যালেঞ্জের পথ যা রীতিমত দুঃসাহসিক - নীল চোখের সাদা আমেরিকান এক শীর্ণ ছেলে যে কালোদের রাজত্বে থাকা র‍্যাপ সং এর কিং হয়ে উঠবে কে ভেবেছিল ! তাঁর অনেক গানই অনুপ্রেরণামূলক যাতে জড়িয়ে আছে নিজের সংগ্রামের আর দারিদ্র্যতার কষাঘাতের বিরুদ্ধে লড়াইয়ের অভিজ্ঞতা।
ড্রাগের জন্য সমালোচনার শিকার হলেও নিজেই শিকার করেছেন বিভিন্ন সময় তিনি ওভারডোজে ড্রাগ নেন । তবে ড্রাগ থেকে নিজেকে পুরোপুরি ছাড়িয়ে নিতে "কিউর-প্রোগ্রামে" আছেন, যা তাঁকে চিরতরে ড্রাগ থেকে দূরে রাখবে বলে আশা করেন তিনি।
ব্যক্তি জীবনে হাইস্কুলের বান্ধবী কিম এন স্কট কে দুইবার বিয়ে করলেও শেষ পর্যন্ত তা টেকেনি, তাঁদের সন্তান একমাত্র মেয়ে- হেইলি , দত্তক নেয়া আরো দুই সন্তানের জনক তিনি ।
মার্শাল এন ম্যাথার নাম থেকে সংক্ষেপে - এমএনএম (MnM)ডাকেন ভক্তরা , সেখান থেকে নাম হয়- এমিনেম। ব্যক্তিগত জীবনের সব অন্ধকার থেকে বিশ্বজুড়ে আলোতে আসা এই গায়ক সম্মানিত তাঁর গান আর ঝামেলাহীন জীবনের কম স্ক্যান্ডাল এর জন্য ।
তাঁর জীবন নিঃসন্দেহে অনুপ্রেরণা দেয় , ৭ বারের ওয়ার্ল্ড ট্যুর করা, ২টি বইয়ের লেখক এই গায়ক ( দ্যা ওয়ে আই এম , এংরি ব্লন্ড ) বেঁচে থাকুক আর আমাদের আরো গান উপহার দিক , আবারো শুভ জন্মদিন ! 


