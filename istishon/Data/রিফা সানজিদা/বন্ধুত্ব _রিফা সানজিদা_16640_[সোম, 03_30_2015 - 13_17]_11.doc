বন্ধুত্ব 



ঢাকায় ভার্সিটি তে পড়তে এসে প্রথম বাসার বাইরে থাকছি , জানি এরকম অভিজ্ঞতা অনেকেরি আছে ...... 
 তবে সত্যি বন্ধুত্ব বলতে হয়ত টিকে আছে এখনো সেই স্কুল এর ক্লাসে পাশাপাশি বসে টিফিন ভাগ , বান্ধবীর ঝুঁটি ধরে টান দেয়া, আইস্ক্রিম আর ঝালমুরি হিসেব ছাড়াই ভাগ করে নেয়া , বন্ধুর ভাগে বেশি খাবার দিয়ে নিজে কম খেয়েও তৃপ্তির হাসি হাসা , আচার খেতে খেতে বাসায় যাওয়া , ঝামেলা হলে আঙুলে আডি নিয়ে দুই দিন পর হেসে ফেলা । এরকম আরো কত কি !!
ঢাকায় এসে দেখলাম দরকার মত রুম মেট কথা বলে, রিকশা ভাডায় ২ টাকা কে বেশি দিয়েছে সেইটা খাতায় লিখে হিসেব করে দেখায় ! দরকার পড়লে নরম সুরে সাহায্য চায় আর দরকার শেষে - তুমি কে ! খুব খারাপ কিছু সময় যাচ্ছে এই ঢাকায় , এত স্বার্থপরতা আমাকে কখনো গ্রাস করেনি আগে !
জানি পৃথিবীটা খুব ছোট হয়ে এসেছে প্রযুক্তির আশীর্বাদে , আর মানুষ গুলো আরো ছোট হয়েছে মনের দিক থেকে ! তবু এই ছোট্ট পৃথিবীতে এখনও সেই সুদূর আমেরিকা থেকে কল দেয় যখন প্রিয় স্কুল বন্ধুটি , ল্যাপটপে যখন ভেসে ওঠে প্রিয় মুখগুলো খুব স্বর্গীয় একটা অনুভূতি হয়, নিজেকে আশীর্বাদ পুষ্ট মনে হয় !
বেঁচে থাকুক স্বার্থপরতা , কিন্তু জয় হোক সেই সব ফেলে আসা স্বার্থহীন দিনগুলোর আর ছোট্ট বেলার সেই সব পবিত্র বন্ধুত্ব গুলোর !

