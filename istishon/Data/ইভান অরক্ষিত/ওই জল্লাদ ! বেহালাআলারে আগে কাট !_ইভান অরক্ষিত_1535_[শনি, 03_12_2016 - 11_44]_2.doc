ওই জল্লাদ ! বেহালাআলারে আগে কাট !


চক্রবর্তী কাকুর কথা মনে পড়ে। আমার বাবার কলিগ । চা বাগানে আমাদের শৈশব কেটেছে তার ছেলেমেয়েদের সাথে খেলে, মা বাবার সাথে তাদের ও আমাদের সাথে বড়দি (কাকুর বড় মেয়ে , পপি চক্রবর্তী), রনির ( ছোট ছেলে ) সদ্ভাব ছিল বেজায় রকম ।
কাকুর সেন্স অব হিউমার ছিল প্রশংসার দাবীদার । তিনি যে গল্পটাই বলতেন, খুব মজা করে বলতেন এবং আমাদের পুরো পরিবার হা করে শুনত । শুনেই একটা অট্টহাসিতে ফেঁটে পড়তাম । যাত্রা প্রসঙ্গে তিনি দুটি গল্প শুনিয়েছিলেন । একটি এমন :
রহিম রুব্বান ( রুপবান ) যাত্রাপালা চলছে , করুণ দৃশ্য ! রাজার আদেশে জল্লাদ রুব্বানের বাবার গলায় খড়গ তুলেছে। চাদড় মুড়ি দিয়ে কনকনে শীতেও গ্রামের উৎসাহী দর্শক আগ্রহ ভরে দেখছে। একেবারে সামনের সারিতে অর্কেস্ট্রা ( বাদক দল ) ।
এক বেহালা বাদক করুণ সূর বাজাচ্ছে বেহালায়। একবার দাড়াচ্ছে , আবার বসছে। পেছনের দর্শকের একজনের যাত্রা দেখতে খুব অসুবিধা হচ্ছে। বার বার চোখের সামনে বেহালাওয়ালা । কয়েকবার বলেছে কাজ হয়নি। এক্সময় বিরক্ত হয়ে চিৎকার করে জল্লাদকে ডাকল :
ওই জল্লা...আ...আ...দ... ! রুব্বানের বাপরে পরে কাটিস, ই হালা বেহালাআলারে আগে কাট ! ইলার লাইগ্যা কুস্তা দেক্তাম পারি না !

