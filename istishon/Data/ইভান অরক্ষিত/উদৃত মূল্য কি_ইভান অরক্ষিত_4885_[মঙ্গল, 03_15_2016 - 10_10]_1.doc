উদৃত মূল্য কি


ধরাযাক আপনি শার্ট তৈরী করে বাজারে বিক্রি করবেন লাভের জন্য । এর জন্য আপনার লাগবে কাপড়, বোতাম, সুতা , সেলাই মেশিন , বিদ্যুৎ, ঘরভাড়া , প্রতিষ্ঠানের কর্মচারীর শ্রমের মজুরি, আনুষাঙ্গিক ( চা , পানি , খাবার ইত্যাদি ) খরচ । আমরা একটা প্রাথমিক হিসাবের মাধ্যমে উদৃত্ব মূল্যের তত্বটা বোঝার চেস্টা করতে পারি । এতে শার্টটি উৎপাদনের মোট খরচ প্রথমে বের করতে হবে । এটা কেবল যোগ বিয়োগ ভিন্ন আর কিছুই নয় । আপনি ঐটুকু গণিত পারলেই এটা বুঝবেন ।
উৎপাদন ব্যায়ের হিসাব :
কাপড় + বক্রম + সূতা --------------------------------------------২০০/=
১২ টি বোতাম ---------------------------------------------------১০/=
সেলাই মেশিনের অবচিতি ( ভাড়া হিসাব করতে পারেন ) ---------------------১০/=
ঘরভাড়া -------------------------------------------------------- ৫/=
বিদ্যুৎ --------------------------------------------------------- ৫/=
ঘরভাড়া -------------------------------------------------------- ৫/=
শ্রমিকের মজুরি -------------------------------------------------- ৩৫/=
যাতায়াত ------------------------------------------------------- ২০/=
প্রচার, শুল্ক ও আনুষাঙ্গিক -------------------------------------------১০/=
--------------------------------------------------------------------
সর্বমোট ( পণ্যের মূল্য ) ------------------------------------------ ৩০০/=
এবার কয়েকটা খুব সহজ সাধারণ ব্যাপার খেয়াল করুন :
১। মজুরি :আপনি শ্রমিককে যে টাকাটা উৎপাদনে তার শ্রমশক্তি নিযুক্ত করার জন্য দিচ্ছেন।
২। কাঁচামাল ও শ্রম : আপনাকে এই শার্টটি উৎপাদন করার জন্য তিন ধরণের বিনিয়োগ করতে হয়েছে । এক অংশে কাঁচামাল যা আপনি বাজার থেকে কিনেছেন । আরেক অংশে উৎপাদন যন্ত্র ক্রয় বাবদ খরচ যা আপনার কারখানা তৈরী করতে ব্যয় হয়েছে । তৃতীয় অংশে শ্রম , যা আপনি মজুরি বাবদ শ্রমিককে দিচ্ছেন । উদাহরণে এর পরিমাণ ৩৫/= টাকা।প্রতিটি শার্টের মধ্যেই এই তিন প্রকার বিনিয়োগের খরচ অন্তর্ভূক্ত হচ্ছে ।
৩। পণ্য : আপনি এই শার্টটি বাজারে বিক্রি করতে চান । এটা ব্যাক্তিগত ব্যাবহারের জন্য নয় । বাজারে যখনি লাভের উদ্দেশ্যে আপনি একটা উৎপাদিত সামগ্রী বিক্রির জন্য নিয়ে আসেন তখন থেকে এট পণ্য। আপনার শার্টটি এখন একটি পণ্য।
৪।মূল্য : এই শার্ট ( পণ্যটি ) যদি বাজারে বিক্রি করে লাভ করতে চান তাহলে এটি ৩০০/= টাকায় বিক্রি করলে আপনার লাভ হবে না । কারণ ৩০০/= টাকা আপনার খরচ হয়ে গেছে এটি উৎপাদন করতেই । আপনি ১/= টকা লাভ করতে চাইলে এটাকে ৩০১/= টাকায় বাজারে বিক্রি করতে হবে।এই ৩০০/= টাকা হল আপনার পণ্যের 'মূল্য' ।
৫। দাম : লাভের জন্য আপনি পণ্যটি এবার ৩০০০/= টাকা নয় , তার বেশি টাকায় বিক্রি করবেন । ধরাযাক আপনি স্থির করলেন এটি ৫০ টাকা লাভে ৩৫০/= টাকায় বিক্রি করবেন । এই ৩৫০/= টাকা আপনার পণ্যের দাম ।
বিক্রয় করতে পারলে আপনার লাভ হবে ৩৫০ - ৩০০ = ৫০/= টাকা ।
লাভ = দাম - মূল্য।
৬। এখন আপনার শার্ট টি ৩৫০/= টাকায় বিক্রি হয়ে গেল । আপনি লাভের টাকা রেখে বাকি টাকা থেকে শ্রমিকের মজুরী ৩৫/= ও অন্যান্য মোট খরচ ( ৩০০-৩৫= ২৬৫/= ) পরিশোধ করলেন । আপনার হাতে রইল লাভের ৫০ টাকা ।
৭। খেয়াল করুন শ্রমিকের মজুরি ছাড়া বাকি ২৬৫/= টাকা খরচ করলে আপনার লাভ এক পয়সাও হত না । কারণ যতক্ষণ না আপনার কাঁচামাল একটি শার্ট হিসাবে পণ্যে পরিণত হচ্ছে তার বাজারমূল্য বৃদ্ধি পাচ্ছে না । এই মূল্যবৃদ্ধি ঘটাচ্ছে শ্রমিক । এখন সে কতটাকা মূল্যবৃদ্ধি ঘটাল ?
৮। আপনি তাকে মজুরি দিয়েছেন ৩৫/= টাকা । এই ৩৫/= টাকার বিনিময়ে সে আপনার কাঁচামালের মূল্যবৃদ্ধি করে দিল তার শ্রম প্রযুক্ত করে । ফলে আপনার পক্ষে সেটা বাজারে নিয়ে আরও ৫০/= টাকা অধিক পাওয়ার ব্যাবস্থা হল. পণ্যটি ৩৫০ টাকায় বিক্রি করে।
৯। এই ৫০/= টাকা আপনি পেতেন না যদি এই কাঁচামাল কাঁচামাল থেকে যেত। সেটা শার্টের রুপে একটি পণ্যে পরিণত না হত । কিন্তু সেটা এখন পণ্যে পরিণত হয়েছে । এই পণ্যে পরিণত হবার পেছনে রয়েছে শ্রম । শ্রম ছাড়া শার্টের কাচামালের মূল্য ২৬৫/= টাকা । শ্রম প্রযুক্ত হবার পর এর দাম হল ৩৫০/= টাকা ।
১০। অর্থাৎ শ্রমিক ২৬৫/= টাকার কাঁচামালকে তার শ্রমশক্তি প্রয়োগ করে ৩৫০/+ টাকার শার্টে পড়িণত করেছে । সে বাস্তবিকপক্ষে শ্রম নিযুক্ত করেছে ৩৫০ - ২৬৫ = ৮৫ টাকার ।
১১। আপনি তাকে মজুরি দিয়েছেন ৩৫ টাকা । এবন এই ৩৫ টাকা নিয়ে সে আপনার জন্য আরো ৫০ টাকার কাজ অতিরিক্ত করেছে । যেটা আপনি তাকে দেননি । নিজে লাভ হিসাবে গ্রহণ করেছেন।শ্রমিক করেছে ৮৫ টাকার কাজ , আপনি তাকে দিয়েছেন ৩৫ টাকা । বাকিটা আপনার কারণ আপনি বিনিয়োগ করেছেন । তার সেই সামর্থ্য নেই বলেই সে এই ৫০ টাকা আপনাকে দিতে বাধ্য হয়েছে ।
১২। উদৃতমূল্য : এই অতিরিক্ত ৫০ টাকাই শ্রমের উদৃত মূল্য যা শ্রমিক তার নিযুক্তকারী ব্যাক্তির জন্য অতিরিক্ত করে দেয় । সে তার শ্রমশক্তি নিযুক্ত করেই পণ্যটির মূল্যবৃদ্ধি করে দেয় যার একটা অংশ আপনি তাকে মজুরি হিসাবে দিচ্ছেন , আর বাকি উদৃতমূল্যটি লাভ হিসাবে নিচ্ছেন ।
পুঁজিবাদ টিকে থাকে এই উদৃত মূল্য শোষণ করে । পুজি সংরহের আর কোনো পথ নেই । কেননা একমাত্র শ্রমশক্তি ছাড়া আর কোনো পণ্যের নিজের মূল্যের ( মজুরী ) চেয়ে অধিক মূল্য উৎপাদন করার ক্ষমতা নেই । পুজিপতি ক্রমাগতঃ এই শ্রমশোষণের ফলেই তার পুঁজির পরিমাণ বাড়িয়ে তুলতে থাকে এবং এক সময় মোট রাষ্ট্রীয় সম্পদ অল্পসংখ্যক মানুষের কুক্ষিগত হয়ে যায় । বিশাল অংশ যার বিনিয়োগ করার মতো প্রাথমিক পুঁজি নেই তাকে বাধ্য হয়েই তার শ্রম প্রকৃত মূল্যের চেয়ে বহু কম মূল্যে বিক্রি করে দিতে হয় । ক্রমে শ্রম সস্তা হয়ে যায় । সম্পদ সামান্য সংখ্যক পুঁজিপতির কাছে জমা হবার ফলে বাকি নাগরিকের ক্রয়ক্ষমতা কমতে থাকে । একটা সময় উৎপাদিত পণ্য বাজারে থাকে কিন্তু সেটা খরিদ করার মতো অর্থ থাকে না অধিকাংশ ক্রেতার। এই পরিস্থিতিকে বলা হয় বাজার সংকট । পুঁজিতান্ত্রিক ব্যাবস্থার পতন এইখানেই শুরু হয় ।
--- ১৫ মার্চ ২০১৬ / শ্রীমঙ্গল

