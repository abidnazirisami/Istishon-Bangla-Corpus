মেধা _ ব্যর্থ পতনউন্মুখ পুজিতান্ত্রিক শিক্ষাব্যাবস্থার একটি জনপ্রিয় অজুহাত


" আমার বিশেষ কোনোপ্রকার মেধা নেই।"
...আইনস্টাইন
আইনস্টাইন এটা বিনয় করে বলেন নি । বিজ্ঞান তাই বলে । আমরা তবু মেধা বলে একটা কুসংস্কারে বিশ্বাস করি । ভুলে যাই অসাম্যের সমাজে সকলে সমান খেতে পায় না, সমান আরামে থাকে না, সবার মনে শিক্ষনের সমান আগ্রহ জাগার কোনো প্রশ্নই উঠে না । তাই যে প্রেমে অথবা জিদের বশে আগ্রহী হল, আর শিক্ষণের সামান পেয়ে গেল হাতের কাছে সে পারল। যে সব পেয়েছে বলে আর শিক্ষায় আগ্রহ পেল না , সে পারল না। যে যেমন শ্রম দিল তার তেমন ফল । মাঝখানে এই তারতম্যের আসল কারণ বের না করে "মেধা" বলে একটা অমুলক ধারণা এনে সমস্যার সমাধান হয়ে গেল মুর্খ তরিকায় । যেমন প্রাচীনকালে শোষক রাজার চামচা সম্প্রদায় মন্দিরের পুরোহিতরা বলতো ; " ঈশ্বর বলেন - যে জাতি যত পাপী তাদের রাজা তত জালিম হবে।" ব্যাস রাজাও বৈধ হয়ে গেল , আর পাপ তাড়ানোর উসিলায় মন্দিরের ক্যাশবাক্সও ভরাট । মেধাও এমনি একটি শান্তনা । এটি জঘন্য এই কারণে যে সেটা জাতির মূর্খতার আসল কারণ যে অর্থনোইতিক অসাম্য আর কুসংস্কার সেটা এই শব্দটি দ্বারা সুকৌশলে আড়াল করে দেয়া হয় ।
সর্বত্রই মেধাবিকে(!) বৃত্তি প্রদান করা হচ্ছে , অথচ যা প্রয়োজন ছিল সেটা হল - যে পারছে না তার প্রতি মনযোগী হওয়া । তার জন্য খরচ বাড়িয়ে দেয়া। রামছাগলের দেশে এটা বলে লাভ নেই বিশেষ , কারণ ইতিমধ্যে এই সংস্কৃতি তুঙ্গে । সরকারী বাজেটের খুব সামান্যই শিক্ষাখাতে ব্যয় হয় । অধিক ব্যয় হয় প্রতিরক্ষা খাতে, যাতে অধিকাংশ মানুষ আসল বাটপার চিনে ফেললেও তাদের হাত থেকে এইসব সৈন্য ব্যাবহার করে শোষকশ্রেণীর জান আর শোষিতের লুন্ঠিত , আত্মসাৎকৃত মাল রক্ষা করা যায়। মেধায় বিশ্বাস করার দরকার আছে, নাহলে পর্যাপ্ত সিট না থাকায় যারা ভর্তি হতে পারল না , তাদের দোষ এড়ানোর উপায় থাকে না সরকারের । মেধাবী শব্দের চেয়ে আসলে মেধাহীন অপবাদটি বেশি দরকার। এখন ওটা কল্পনা না করলে এটাও তো আসে না। তাই মেধা বলে একটা অপশব্দ চালু করে দেয়া ।
বৃত্তির কালচার ঘেন্না লাগে । সন্তানকে প্রথম হবার কুশিক্ষা দিচ্ছে মা বাবা দেখলে ঘেন্না লাগে । সে চায় তার বাচ্চা সবাইকে ডিঙ্গিয়ে আগাক । সবাইকে নিয়ে আগানোর শিক্ষা সন্তান পায় না। তার বাপই চামাড় ,মূর্খ , স্বার্থপর আর সে এই বৃত্তের বাইরে যতদিন না যাচ্ছে কি শিখবে। উপরন্তু সরকার জনগনকে অশিক্ষিত বানালে তো বর্তে যেতো জাতি । শিক্ষাখাতে যা কিছু সামান্য খরচ হচ্ছে তাতে কুশিক্ষিত একটা জেনারেশন হচ্ছে। আগেরগুলো তো আছেই। অসাম্যের সমাজ এদের গলিত মগয , আর দুর্বল মেরুদন্ডের উপর ভর করে দাঁড়িয়ে থাকে।

