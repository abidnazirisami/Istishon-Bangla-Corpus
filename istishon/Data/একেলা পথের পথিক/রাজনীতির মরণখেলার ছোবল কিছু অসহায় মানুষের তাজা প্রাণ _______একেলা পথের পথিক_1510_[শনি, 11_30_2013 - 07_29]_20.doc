রাজনীতির মরণখেলার ছোবল কিছু অসহায় মানুষের তাজা প্রাণ ______


অনেক ছোট বেলায় তখন মাত্র ক্লাস ৬ এ পড়ি সময়টা শীতকাল ।। একদিন সন্ধ্যার সময় বাসায় কারেন্ট নেই আমি মোমবাতি জ্বালিয়ে পড়ালেখা করছিলাম আমার মাথায় হটাৎ মাথায় দুষ্ট বুদ্ধি খেলে গেলো মোমবাতিটা জ্বালানো ছিলো মেঝের উপর আমি মোমবাতির উপর কয়েকটা পলিথিন দিয়ে দিয়ে হালকা আগুনের উত্তাপ ছড়ানোর চেষ্টা করছিলাম তাই কিছু পলিথিন জোগাড় করে জ্বালানো শুরু করলাম ।। আমাদের বাসায় বেশ কিছু নষ্ট কলম ছিলো আমি একটা কলমটা নিয়ে মোমবাতির মধ্য জ্বালানো শুরু করলাম ।। অনেকেই জানেন কলম যদি আগুনের মধ্য জ্বালানো হয় তাহলে ফোঁটা ফোঁটা করে কলমের অংশ আগুনসহ ঝরে পড়ে ।। আমি কলমটা আগুনে ধরে মেঝের উপর ফোঁটা ফোঁটা ফেলতে লাগলাম ঠিক এর মাঝে মা এসে পরলেন উনার অফিস শেষ করে আমি তাড়াহুড়ো করে আগুন নিভাতে গিয়ে মেঝের উপর পড়ে থাকা আগুনে ঝলসানো কলমের ফোঁটাগুলোর উপর হাত দিয়ে চিৎকার করে উঠলাম প্রচণ্ড যন্ত্রণায় ।। তাকিয়ে দেখলাম কলমের ফোঁটা গুলোর প্রভাবে আমার হাতের উপর প্রচণ্ড ক্ষতের সৃষ্টি হল এবং ফোস্কা পড়ে গিয়েছিলো ।। প্রায় ৭/৮ দিনের মত আমি নিজের হাতে ভাত খেতে পারিনি, নিজের হাতে লিখতে পারিনি প্রচণ্ড ব্যাথায় প্রতিটা মুহূর্ত কষ্ট পেতে হয়েছিলো ।। 
আমার এই সংক্ষিপ্ত কথা বলার একমাত্র কারণ আজ ঢাকা মেডিকেল কলেজের বার্ন ইউনিটে পড়ে আছে কিছু ব্যাক্তি উনারা মৃত্যুকে খুব কাছ থেকে দেখেছেন উনারা জানেন মৃত্যু কত ভয়ঙ্কর উনারা জানেন কতটা কষ্ট পেলে একজন মানুষ শোঁকে নির্বাক হয়ে যেতে পারেন !! একজন মানুষের গায়ে সামান্য আগুনের ছোঁয়া লাগলে আমাদের শরীরের ভেতরের অন্তর আত্না কেঁপে ঊঠে মনে হয় যেনো সাক্ষাত যমদূত এসে আমাদের বুঝিয়ে দিয়ে গেলো মৃত্যু কত ভয়ানক হতে পারে সেখানে জলজ্যান্ত কিছু মানুষকে এই ভাবে আগুনে পুড়িয়ে দেয়া এই কি আমাদের গণতন্ত্র ?? এই কি আমাদের সেই সোনার বাংলা ?? এই কি আমাদের চাওয়া সেই স্বাধীন রাষ্ট্র ?? জনগণের জন্য আন্দোলন জনগণ সকল ক্ষমতার উৎস আবার সেই জনগণকে জ্বালিয়ে দিয়ে আন্দোলন সফল করার আহ্বান !! কতটা অমানুষ হতে পারলে একজন মানুষ আর একজন মানুষের গায়ে পেট্রোল দিয়ে আগুন ধরিয়ে দিতে পারে !!
গতকাল টিভিতে যখন ডাকা মেডিকেলের বার্ন ইউনিটের নিয়তির কপাল পোড়া শরীর পোড়া মানুষ গুলোকে দেখলাম আমার মনে হল কিছু পেট্রোল নিয়ে যারা এইসব মানুষকে আগুন দিয়েছে তাদের জায়গায় গিয়ে তাদের সামনে তাদের আত্নীয় স্বজনদের গায়ে আগুন লাগিয়ে বুঝে দিয় যে মৃত্যু যন্ত্রণা কাকে বলে আর কতটুকু মৃত্যু যন্ত্রণা পেলে একজন মানুষ বাকরুদ্ধ হয়ে যেতে পারে !! বার্ন ইউনিটের মানুষগুলোর দিকে তাকালে মনে হয় উনারা কিছু বলতে চান কিন্তু পারেন না শুধুমাত্র কষ্ট যন্ত্রণায় কাতরাতে থাকেন আর প্রতিটা মুহূর্ত গুনছেন মৃত্যুপ্রহর ।। আমিও সাধারণ মানুষ আমিও উনাদের মত রাস্তা ঘাটে চলাচল করি হয়ত কোনদিন আমাকেও এই রকম জ্বলতে হবে অদৃষ্টের আগুনে রাজনৈতিক সহিংসতায় সেইদিন হয়ত কিছুদিন কান্নার পর সবাই সান্তনা খুজে নিবে কিন্তু আমার মা আমার বাবাকে কে সান্তনা দিবে কে এসে উনাদের বুঝাবে আমি রাজনীতি করিনা কিন্তু তারপরেও আমাকে হতে হল রাজনীতির বলি !! 
সকালে পেপারে পড়লাম ওয়াহিদুর রহমান নামের একটি ছেলের কথা আজ আড়াই বছর ধরে তার বাবা নিখোঁজ !! বিভিন্ন দপ্তরে দপ্তরে ঘুরে বেড়াতেন বাবার খোঁজে আজ সেই ছেলে হাসপাতালের বেডে শুয়ে তার মৃত্যুর প্রহর গুনছে ।। তার শ্বাসনালীসহ শরীরের ২৮ শতাংশ পুড়ে গেছে বাবার খবর খুজতে খুজতে আজ সেই নিজেই খবর হয়ে গেছে !! নিহত পোশাক কর্মী রবিনের মাকে সান্ত্বনা জানানোর ভাষা নেই কারোই কারণ বাসা থেকে বের হলে যে মা বার বার ফোন করে জিজ্ঞেস করে কোথায় আছিস কেমন আছিস আজ সেই মাকে ফাঁকি দিয়ে তার ছেলে চলে গেছে না ফেরার দেশে কিভাবে সেই মাকে সান্ত্বনা দেওয়া যাবে আমাকে একটু বলতে পারেন ?? মায়ের কষ্ট বুঝার মত শক্তি আমাদের মাঝে নেই শুধু বুঝি সব মায়েরা তাদের সন্তানকে নিজের চেয়েও বেশি ভালোবাসেন ।। 
আমি যখন এই লিখাটি লিখছিলাম তখন বাইরে থেকে একটা প্রচণ্ড আওয়াজ পেলাম হয়তো আবারো কোন ককটেল ফুটানো হল আবারো কেড়ে নেওয়া হল কয়েকটি তাজা প্রাণ আবারো নিঃস্ব হয়ে গেলো কয়েকটা পরিবার যাদেরকে হয়তো সরকারি দলের পক্ষ থেকে কিছু টাকা আর আরে সুশীল সমাজের কাছ থেকে কিছু সমবেদনা এবং রাজনৈতিক ও কূটনৈতিক ব্যাক্তি বর্গের কাছ থেকে বিচারের মিথ্যা আশ্বাস এই ভাবে আর কতদিন যাবে জানিনা শুধু এতটুকু বলতে পারি এই সমস্যার খুব দ্রুত সমাধান দরকার কারণ আমরা সাধারণ মানুষ এই সব রাজনৈতিক প্রতিহিংসার বলি হতে চায়না ।। যারা আগুনে পুড়ে আজ মৃত্যু যন্ত্রণায় ছটফট করছে উনাদের সান্ত্বনা জানানোর ভাষা আমার নেই শুধু এতটুকু নিশ্চিত ভাবে বলতে পারি উনাদেরকে ......... 
মেঘ দেখে তোরা করিসনে ভয় আড়ালে তার সূর্য হাসে,
হারা শসীর হারা হাসি অন্ধকারে ফিরে আসে ......

