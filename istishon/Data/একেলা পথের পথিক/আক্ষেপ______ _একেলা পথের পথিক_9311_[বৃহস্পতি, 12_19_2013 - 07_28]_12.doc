আক্ষেপ______ 


আজকাল কিছু লিখতে ইচ্ছে করেনা......
মুক্তিযুদ্ধ কিংবা রাজাকারের ফাঁসির বিচার চেয়ে
কিছু লিখতে ইচ্ছে করেনা মুক্তিযোদ্ধাদের নিয়ে !!
কেনো লিখবো বলতে পারেন আমাকে ??
যখন চারদিকে যুদ্ধের মাতন চলছে রক্তের হলি
আকাশ পাতাল কেঁপে উঠছে রাজাকারের গগন বিদারী হাসি
রাজাকারের রক্তচক্ষুর কাছে আজ লুণ্ঠিত আমাদের স্বাধীনতা
মানবতার অজুহাত দেখিয়ে আর কি লাভ ??
আজ কিছু লিখতে ইচ্ছে করেনা কারণ
মুক্তিযোদ্ধাদের দেখলে মাথানত হয়ে আসে
মনে হয় যেনো এই বুঝি আমাকে কটাক্ষ করে বলবে
“তোদের জন্য আমরা যুদ্ধ করেছিলাম
আজ নিজের জন্য ভিক্ষে করতে হচ্ছে” !!
কি জবাব দেবো তার আক্ষেপের তাই
আজ কিছু লিখতে ইচ্ছে করেনা ......
মুক্তিযোদ্ধাদের চোখের জল শুকিয়ে গেছে অনেক আগে
মুক্তিযোদ্ধা কিংবা মানবতার মাঝে আজ কোন পার্থক্য নেই
দুইটায় যেনো আজ উপহাসের বস্তু আবার
কারো কারো কাছে মুক্তিযুদ্ধ মানে হল রুপকথার গল্প !!
৬ মাসের শিশুকে ওরা শুনায় ঘুম পাড়ানি গান
“আমরা সবাই তালেবান, দেশ বানাবো পাকিস্তান”!!
সেই শিশু বড় হয় ওদের রক্তচক্ষুতে থাকে হায়েনার দৃষ্টি
মুখে থাকে সেই প্রিয় বুলি“নারায়ে তকবীর, আল্লাহু আকবর” !!
তারপর জ্বলে উঠে তাদের সোলেমানি তরবার
দ্বিখণ্ডিত হয়ে যায় মুক্তিযোদ্ধার দেহ
শুধু জেগে থাকে মানবতা তাই
আর কিছু লিখতে ইচ্ছে করেনা ...... 

