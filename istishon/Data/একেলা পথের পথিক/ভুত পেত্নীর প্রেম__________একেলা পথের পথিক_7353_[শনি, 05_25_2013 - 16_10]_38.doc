ভুত পেত্নীর প্রেম_________


ভুত পেত্নীর প্রেম-অংশ-১
নীরাঃ কিরে সজল কি করিস ??
সজলঃ কিছু না ।।
নীরাঃ কিছু তো একটা করছিস আমাকে বলতে পারিস বিনা পারিশ্রমিকে আমি সাহায্য করতে রাজি আছি তোকে ।।
সজলঃ না লাগবে না আমি নীলা থেকে সাহায্য নিয়ে নিবো তুই পারবি না ।।
নীরাঃ আরে বলে দেখনা পারি কি না পারি সেইটা তো পরে আসছে ।।
সজলঃ না থাক লাগবেনা ।।
নীরাঃ বলবি না ??
সজলঃ না ।।
নীরাঃ তুই আমার সাথে এমন করিস কেনো ??
সজলঃ এমন করি মানে কেমন করি ??
নীরাঃ এই যে আমাকে এড়িয়ে চলার চেষ্টা করিস ??
সজলঃ তোকে এড়িয়ে চলব কেনো তুই কি আমার শত্রু নাকি যে তোকে আমি ভয় পাবো আর ভয় পেয়ে এড়িয়ে চলব ??
নীরাঃ সেইটা তো আমার থেকে তুই ভালো জানিস ।।
সজলঃ দেখ নীরা উলটা পাল্টা কথা বলিস না তো সকাল সকাল মাথাটা গরম করে দিস না।। যা এখান থেকে ।।
নীরাঃ যাবোনা আমি কি করবি ??
সজলঃ তাহলে তুই থাক আমি গেলাম ।।
নীরাঃ আচ্ছা তোর যেতে হবেনা তোর উনি চলে আসছে আমাকেই এখন মন না চাইলেও বিদায় নিতে হবে ।।
সজলঃ আমার উনি মানে ?? কি বলতে চাস তুই ??
নীরাঃ সজল এর দিকে এক দৃষ্টিতে চেয়ে থেকে নিজের মনে মনেই বলতে লাগল নীরা বলতে তো চাই অনেক কিছুই কিন্তু বলে কি লাভ শেষ ১ বছর ধরেই তো তোকে কত ভাবে তো বুঝানোর জন্য চেষ্টা করেছি । কিন্তু ...... একটা দীর্ঘশ্বাস ছেড়ে সজল এর দিকে চেয়ে থাকল ।।
সজল নীরাকে আলতো করে ধাক্কা দিয়ে বলল কিরে কোথায় হারিয়ে গেলি মুহূর্তের মধ্য ?? চল ক্লাস এ যেতে হবে ।। ঠিক এই সময় নীলা এসে সজলের পাশে এসে দাঁড়ালো আর বলল কি নিয়ে কথা হচ্ছে ??
নীরাঃ আসলে তোকে নিয়েই কথা হচ্ছে !!
সজল কিছুটা অবাক হয়ে গেলো ! মনে মনে বলতে লাগলো আমরা আবার কখন নীলাকে নিয়ে কথা বললাম ?? সজল আড়চোখে নীরার দিকে দেখল নীরা মুচকি হাসছে ।।
নীলাঃ অনেকটা হাসিমুখে বলল আমাকে নিয়ে কি কথা হচ্ছে আবার ??
নীরাঃ সজলের কেমন জানি শরীরটা খারাপ লাগছে নাকি সকাল থেকে ।। ও বলছে তুই থাকলে কত যত্ন নিতি ওর ।।
সজল আরও অবাক হয়ে গেলো নীরার কথাটা শুনে আনমনে ভাবতে লাগলো নীরা এইসব কি বলছে মাথা ঠিক আছে তো ওর ??
নীলাঃ সজলের কপালে হাত দিয়ে দেখল কোথায় ওর তো গা তেমন একটা গরম না ।। কিরে সজল কি হয়েছে ??
সজলঃ আরে ধুর ও কিছু না নীরা ফাজলামো করছে ।।
নীরাঃ আমি ফাজলামি করছি ?? তাহলে তুই একটু আগে বললি কেনো যে নিলাকে দিয়ে কাজ সেরে নিবি ??
সজলঃ আরে ওইটা অন্য কাজ ।।
নীলাঃ কি কাজ সজল ??
সজলঃ না একটা এসাইনমেন্ট রেডি করতে হবে মনে করেছিলাম তোর সাথে মিলে এসাইনমেন্টটা রেডি করে ফেলব।। কিন্তু এখন আর ভালো লাগছে না পরে করব ।।
নীলাঃ আচ্ছা ঠিক আছে চল তাহলে ক্লাস এ চল ।।
সজল ও নীরা একসাথে বলে উঠলো চল ।।
ভুত পেত্নীর প্রেম -অংশ-২
সজল, নীলা, আসিফ, রুদ্র, তাসফি, নীরা ক্যান্টিন এ বসে আড্ডা দিচ্ছে ।। সজল ভালো গিটার বাজিয়ে গান করতে পারে ।। সবাই সজলকে বলল গান ধরতে কিন্তু সজল বরাবরের মতো না শব্দটা মুখে নিয়ে বলল আজকে না অন্য একদিন ।।
আসিফঃ আরে পার্ট নিস না তো শুরু করে দে ।।
তাসফিঃ হুম শুরু করে দে অনেকদিন হয়ে গেলো তোর মুখে পেঁচার ডাক শুনেছি শুরু করে দে ।।
সজলঃ না রে আজকে করতে ইচ্ছে করতে না ।।
রুদ্রঃ কিরে শালা আবার পার্ট নিচ্ছিস কেনো ।। লাথি দিয়া তোর পার্টগিরি ছুটায় দিবো নে শুরু কর ।।
সজলঃ আরে পার্ট এর কিছু না এমনিতেই করতে ইচ্ছে করছে না ।।
নীরাঃ ইচ্ছে তো করবে না আমরা বললে অন্য কেউ বললে ঠিকই ইচ্ছে করবে ।। অনেকটা ঠেস দিয়ে কথাগুলো বলল নীরা সজলকে ।।
সজলঃ কি বলতে চাস তুই নীরা ??
নীরাঃ আমি আবার কি বলতে চাইবো ?? সবাই মিলে যেটা বলছে সেইটায় আর কি একটা গান করলে কি এমন মহাভারত অশুদ্ধ হয়ে যাবে ??
সজলঃ আমার করতে ইচ্ছে করছে না ব্যাস করবোনা কার কি !!
আসিফঃ আরে শালা ইদানিং খুব ভাব বেড়ে গেছে এমনিতেই তোর ।। ছেকা টেকা খাইছস নাকি ??
তাসফিঃ ওরে ছেকা দিতে পারে এমন মেয়ে ভার্সিটিতে আছে নাকি আবার ?? আমি রুদ্রর গলায় যদি প্রেমের মালা না পরাতাম তাহলে ঠিকই ওর গলায় মালাটা পরিয়ে দিতাম ।। সবাই হো হো করে হেসে উঠলো তাসফির কথা শুনে ।।
নীলাঃ সজল শুরু করে দে সবাই এতো করে বলছে যখন.........
নীরাঃ হ্যাঁ হ্যাঁ এইবার অন্তত শুরু করে দে আর কেউ তো বলার নাই !!
সজলঃ নীরা তুই কিন্তু বেশি কথা বলিস ??
নিরাঃ বেশিটা কি বললাম সবাই তো একজন একজন করে অনুরোধ করল বাকি ছিলো নীলা সেও করল তাহলে এখন তো করা উচিত তোর ।।
সজল একটু রাগত চোখে নীরার দিকে দেখল তারপর গান ধরল ............
অন্ধকার ঘরে, কাগজের টুকরো ছিঁড়ে কেটে যায় আমার সময়
তুমি গেছো চলে যাওনি বিস্মৃতির অতলে
যেমন শুকনো ফুল বইয়ের মাঝে রয়ে যায়
রেখেছিলাম তোমায় আমার হৃদয় গভীরে
তবু চলে গেলে এই সাজানো বাগান ছেড়ে
আমি রয়েছি তোমার অপেক্ষায়……
নিকষ কালো এই আঁধারে স্মৃতিরা সব খেলা করে
রয় শুধু নির্জনতা, নির্জনতায় আমি একা
একবার শুধু চোখ মেলো দেখো আজ পথে জ্বালি আলো
তুমি আবার আসবে ফিরে বিশ্বাসটুকু দু’হাতে আঁকড়ে ধর............
সবাই অনেকটা ইমোশ্যনাল হয়ে গেলো সজল এর গান শুনে ।। সবাই মাথা নিচু করে আছে কেউ কারো দিকে দেখছে না কিন্তু নীলার চোখে জল টপটপ করছে সজল খেয়াল করলো ব্যাপারটা কিন্তু কাউকে কিছুই বুঝতে দিলোনা ।। নীরা সজলের দিকে এক দৃষ্টিতে চেয়ে সজল নীলার দিকে চেয়ে আছে কিন্তু কেউ কোনো কথা বলছে না ।। হটাৎ করেই আসিফ হাততালি দিয়ে উঠলো আসিফ এর সাথে সাথে তাসফি এবং একটু পর সবাই এক সাথে হাততালি দিয়ে উঠলো ।। রুদ্র গিয়ে সজলের বুক পকেটে একটা ১০ টাকার নোট গুজে দিয়ে বলল এতসুন্দর গান শুনলাম তার তো ইনাম দিতে হবে ।। সবাই আবার একসাথে হো হো করে হেসে উঠলো ।। গানের আসর চলতে থাকল............
ভুত পেত্নীর প্রেম -অংশ-৩
সজলঃ এই নীরা নিলাকে দেখেছিস ??
নীরাঃ না তো কেনো ??
সজলঃ দরকার আছে তোকে বলা যাবেনা ।।
নীরাঃ কি এমন দরকার যে আমাকে বলা যাবেনা ??
সজলঃ আহা সব বিষয়ে মাথা দিস না তো তোর জানার দরকার নেই ব্যাস নেই এত্ত কথা বলিস কেনো ??
নীরাঃ তো আমাকে জিজ্ঞেস করছিস কেনো নীলার কথা ??
সজলঃ ধুর তোরে জিজ্ঞেস করাটাই আমার ভুল হইছে যত্তসব ।।
নীরাঃ তুই আমার সাথে এমন করে কেনো কথা বলিস ?? একটু সুন্দর করে কথা বললে কি হয় ??
সজলঃ আমি সুন্দর করে কথা বলতে জানিনা পোষাইলে থাক না পোষাইলে হলে যা ভাগ এখান থেকে ।।
নীরাঃ তা হবে কেনো এখন যদি আমার যাইগায় নীলা হতো ঠিক ই সুন্দর করে কথা বলতি ।।
সজলঃ রেগে গিয়ে বলল দেখ নীরা সব কিছুতে নীলাকে নিয়ে আসিস কেনো ?? তোর কি খুব হিংসা লাগে নাকি নীলাকে দেখলে ??
নীরাঃ হম লাগে অনেক বেশি হিংসা লাগে অনেকটা অভিমানী ভাব এবং রাগ নিয়ে জবাব দিলো নীরা !!
সজলঃ কেনো তুই কি আমাকে ভালোবাসিস ??
নীরাঃ কিছুটা লজ্জা এবং রাগ মিশানো কন্ঠে নীরা বলল “জানিনা” ।।
সজলঃ আগে জেনে আসিস তারপর আমার উপর রাগ দেখাস আর নীলাকে হিংসা করিস ।। একটু পরই নীলা এসে হাজির ।।
নীলাঃ কিরে নীরা সজল কেমন আছিস তোরা কি খবর ??
সজলঃ আমার খবর তো ভালোয় কিন্তু আর একজনের খবর মনে হয় ভালো না !!
নীলাঃ কে সে ??
নীরাঃ কেউ না চল ক্লাসের দেরী হয়ে যাচ্ছে ।।
সজলঃ আমি আজকে ক্লাস করবোনা তোরা যা ।।
নীলাঃ কেনো ক্লাস করবিনা কেনো ??
সজলঃ আজকে ক্লাস করতে মনে দিচ্ছেনা তাই করবোনা চল আজকে সবাই মিলে ঘুরে আসি কোথাও গিয়ে !!
নীরাঃ আমি রাজি কোথায় যাবি বল ??
নীলাঃ আমি যাবোনা তোরা যা আমার যেতে ভালো লাগছেনা কোথাও ।।
সজলঃ কেনো কি হয়ছে ?? শরীর খারাপ নাকি ??
নীলাঃ আরে না এমনিতেই যেতে ভালো লাগছেনা কোথাও ।।
নীরাঃ নীলা চলনা সবাই যাচ্ছে তো সবার এক সাথে সবাই গেলে অনেক মজা হবে ।।
সজলঃ তোরা থাক আমি বাকিদের ডেকে নিয়ে আসি ।।
সজল গিয়ে আসিফ, তাসফি, রুদ্রকে ডেকে নিয়ে আসলো তারপর সবাই মিলে নদীর তীরে বেড়াতে গেলো ।।
সবাই গিয়ে নদীর তীড়ে একটা ভালো জায়গা দেখে বসল আড্ডা দেওয়ার জন্য ।।
হটাৎ আসিফ বলে উঠলো...............
আসিফঃ নীলা একটা কবিতা বল ।।
নীলাঃ এখন কবিতা !!
রুদ্রঃ কেনো এখন কবিতা বললে কি কবিতার ছন্দের পতন ঘটবে নাকি ??
নীলাঃ আরে ধুর কি যে বলিস না তোরা এখন কি কবিতা গাওয়ার সময় নাকি এখন তো আড্ডা দেওয়ার সময় ।।
তাসফিঃ আরে কবিতা তো আড্ডার একটা অংশ তাইনা সজল ??
সজলঃ আরে তোরা বাদ দে না ও যখন করতে চাচ্ছে না কেনো জোর করছিস ?? নীলার পক্ষ নিয়ে কথাগুলো বলল সজল ।।
নীরাঃ কেনো ও করতে পারবেনা আমরা সবাই জানি ও খুব ভালো কবিতা লেখে সুতরাং ওকে করতেই হবে একটা কবিতা কোনো টালবাহানা চলবে না ।।
সজলঃ নীরা তুই এমনিতেই বেশি করিস অনেকটা ধমক এর সুরে বলে উঠলো কথাগুলো সজল ।।
নিলাঃ আচ্ছা ঠিক আছে তোদের ঝগড়া করতে হবেনা আমি কবিতা বলছি তোরা শুন ।। ভালো হলে একটা করে তালি দিস সবাই আর খারাপ হলে অন্তত তালি দিতে না পারিস কেউ একটা আইসক্রিম খাওয়াইস আমাকে ।।
সজল সাথে সাথে ঊঠে দাড়ালো তাসফি জিজ্ঞেস করল কিরে কোথায় যাস ??
সজলঃ আসছি এক্ষুনি একটু ওয়েট কর তোরা ।।
সজল চলে গেলে ওদের আড্ডা অনেকটাই স্তব্দ হয়ে যায় ।। সজল হাতে আইসক্রিম নিয়ে ফিরে আসলো সবার আগে নীলাকে আইসক্রিম দিয়ে বলল এইবার শুরু করে দে বাকিদের সবাইকে একটা একটা দিলো কিন্তু নীরা নিলোনা এতে আসিফ যা বুঝার বুঝে গেলো ।। একটু পরই নীলা তার কবিতা আবৃতি শুরু করল............
আমার কাছে স্বপ্ন মানে ঘাস ফড়িঙের গান
আমার কাছে সুখ মানে পাখির কলতান
আমার কাছে জীবন মানে স্বপ্ন ভাঙ্গার খেলা
আমার কাছে আবেগ মানে মিথ্য কথা বলা
আমার কাছে স্মৃতি হল রংধনুর সাত রঙ
আমার কাছে ইচ্ছে মানে হারিয়ে যাওয়া মন
আমার কাছে কষ্ট মানে বাঁধ ভাঙ্গা হাসি
আমার কাছে প্রেম মানে স্বপ্ন রাশি রাশি
আমার কাছে রাত্রি হলো নতুন ভোরের আলো
আমার কাছে বন্ধু তুমি হাজার তারার আলো............
সবার আগে সজল খুব জোরে হাততালি দিয়ে উঠলো এবং সজল এর সাথে সাথে বাকিরা ও হাততালি দিয়ে উঠলো ............
ভুত পেত্নীর প্রেম -অংশ-৪
সজল এবং নীলা বসে আছে ক্লাসরুমের এক পাশে নীরা ওদের দিকে এগিয়ে গেলো
নীরাঃ কিরে কি করিস নীলা ??
নীলাঃ তেমন কিছুনা এই একটা প্রেসেন্টেশন রেডি করছি ।।
নীরাঃ কিসের প্রেসেন্টেশন ??
নীলাঃ International Business Marketing and Management এর উপর একটা প্রেসেন্টেশন রেডি করতে বলেছে স্যার ।
নীরাঃ ও আচ্ছা তা কতটুক করেছিস ??
নীলাঃ অনেকটাই হয়ে গেছে আর কিছুটা বাকি ।।
সজলঃ নীরা যা তো এখান থেকে প্যান প্যান করিস না কানের কাছে !!
নীরাঃ আমি আপনার সাথে কথা বলছি না মিঃ সজল আমি আমার বান্ধবীর সাথে কথা বলছি আপনার এখানে মাথা না দিলেয় খুশি হব !!
সজল এতক্ষন মাথা নিচু করেই কথা বলছিলো এইবার মাথা তুলে নীরার দিকে দেখল নীরা আগে কখনও এইভাবে কথা বলেনি কিন্তু আজ হটাৎ নীরার মুখে এমন ধরনের কথা শুনে অবাক হয়ে গেলো !! দেখলো নীরা আজ হালকা আসমানি রঙের একটা শাড়ি পড়ে এসেছে এবং মাথাই খুব সুন্দর করে চুলে খোপা করেছে ।। নীরাকে দেখে সজল হাসতে হাসতে লুটোপুটি খেতে লাগলো ।। নীলা সজলকে ধাক্কা দিয়ে বলল কিরে হাসছিস কেনো ??
সজলঃ চিড়িয়াখানার বান্দরকে মানুষের মাঝে দেখলে কে না হাসবে বল নীলা ??
নীলাঃ মানে কি বলছিস তুই ??
সজলঃ আরে দেখছিস না আমাদের সামনে একটা বান্দর দারিয়ে আছে !!
নীলাঃ ধুর কি বলছিস তুই এইসব আজকে নীরাকে অনেক সুন্দর লাগছে যে কেউ দেখলেই নজর লেগে যাবে আজ ।।
সজলঃ হুম নজর তো লাগতেই হবে বান্দরকে দেখে নজর লাগবেনা তো কাকে দেখে নজর লাগবে বলেই আবার উদ্ভদ ভাবে হেসে উঠলো সজল ।। সজল নীলাকে বলল একটা কাজ কর বান্দরের একটা ছবি তুলে রাখ চিরিয়াখানায় টাঙিয়ে দিলে ভালো টাকা ইনকাম হবে ।।
নীলাঃ কি বলছিস তুই এইসব সজল নীরাকে আজ কত্ত সুন্দর লাগছে আর তুই এইসব কি বলছিস ??
সজলঃ তোকে বলছি ছবি তুলে রাখতে তুই তুলে রাখ এই চান্স বার বার আসবে না ।।
নীলা সজল এর কথা মত নীরার একটা ছবি তুলে রাখলো ।। নীরা এতক্ষন সজলের কান্ড কারখানা দেখছিলো চুপ করে এইবার খুব রাগত স্বরে বলে উঠলো হেসে নে হেসে নে আর বেশিদিন আমাকে এইভাবে বলতে পারবিনা খুব তাড়াতাড়ি আমার বিয়ে হয়ে যাচ্ছে ।। আজকে বাবা আমার জন্য ছেলে দেখতে গেছে বুঝলি আমি তো তোর জন্য আপদ তায়না তুই আমাকে তো একদম এ সহ্য করতে পারিস না আর সহ্য করতেও হবেনা ।। আমি চলে গেলে বুঝবি আমি কি ছিলাম তোর জন্য !!
সজলঃ কি বলিস রে তোর মতো পেত্নীকে আবার কোন ভূতে বিয়ে করবে ??
নীরাঃ ভুতের কি অভাব আছে নাকি খুজলেই পেয়ে যাবো ।।
নীলাঃ তোরা আবার শুরু করে দিছস উফ তোদের নিয়ে আর পারা গেলোনা থাম এইবার প্রেসেন্টেশনটা রেডি করতে দে ।।
নীরাঃ তোরা কর আমি যাচ্ছি কাঁদো কাঁদো চোখে অভিমান করে নীরা চলে গেলো ।।
নীরা যাওয়ার পর নীলা সজলকে বলতে লাগলো আচ্ছা তুই ওর সাথে এমন করিস কেনো বেচারি কত কষ্ট পায় ।।
সজলঃ আসলে ওর সাথে এমন না করলে যে আমারি ভালো লাগেনা ।।
নীলাঃ আসলে তুই পারিস ও বটে ।।
সজল এবং নীরা আবার প্রেসেন্টেশন রেডি করার কাজে মন দিলো ।।
ভুত পেত্নীর প্রেম -অংশ-৫
আসিফ, তাসফি, রুদ্র, নীলা সকাল থেকে সজল এর মোবাইলে অনেক ট্রাই করছে কিন্তু কিছুতেই কল যাচ্ছে না এদিকে সজল এর মোবাইলে ।। আজকে নীরার জন্মদিন সবাই মিলে নীরাকে সারপ্রাইজ দিবে বলে প্ল্যান নিছে ।। সবাই মিলে নীরার বাসাই যাবে এবং নীরার সাথে সারাদিন হৈ হুল্লোর করে কাটাবে ।। কিন্তু সজল এর কোনো খবর নেই ।। কিছুক্ষন পর সজল এর কল আসলো আসিফ এর মোবাইলে.........
সজলঃ হ্যালো
আসিফঃ কিরে বেটা কোথাই তুই লাট সাহেব হয়ে গেছিস নাকি ??
সজলঃ তোরা কোথায় ??
আসিফঃ আমরা সবাই তোর জন্য অপেক্ষা করছি তুই কোথায় ??
সজলঃ আমি হাসপাতালে যাচ্ছি !!
আসিফঃ হাসপাতালে যাচ্ছি মানে কার কি হয়েছে ??
সজলঃ অনেকটা কাঁদো কাঁদো কন্ঠে তোরা সবাই চলে আয় আমি যাচ্ছি ।।
আসিফ থেকে মোবাইল ঝাপটা মেরে রুদ্র নিয়ে ফেলল কি হয়েছে দোস্ত আমাকে বল কার কি হয়েছে ??
সজলঃ তোরা চলে আয় আমি বেশি কিছু বলতে পারছি না কান্নাজড়িত কণ্ঠে সজল কথাগুলো বলতে লাগলো ।।
সজল মোবাইল কেটে দিলো ।। সবাই মিলে আর দেরী না করে হাসপাতালে ছুটে গেলো এবং গিয়ে দেখলো হাসপাতালের বেড এ নীরা শুয়ে আছে ।। সজল সবাইকে দেখে কান্নায় ভেঙে পড়ল আসিফকে জড়িয়ে ধরে বাচ্চা ছেলের মতো কান্না করতে লাগলো ।। তাসফি এগিয়ে এসে সজলকে সান্তনা দিতে লাগলো কিন্তু সজলের কান্নার বাঁধ যেনো ভেঙে গেছে আর থামতেই চায়না ।। নীলাও সজলকে অনেক সান্তনা দিতে লাগল কিন্তু কিছুতেই সজল তার চোখের জল আটকাতে পারছেনা ।। কিছুক্ষন পর ডাক্তার বের হয়ে আসলো এবং ডাক্তারকে দেখে সজল এগিয়ে গিয়ে জিজ্ঞেস করল নীরা কেমন আছে ?? ডাক্তার সিনেমার একটা ডায়ালগ মেরে জবাব দিলো আমরা আমাদের সাধ্য মত চেষ্টা করেছি কিন্তু বাকিটা সব আল্লাহ্‌র হাতে ।। নীলা ডাক্তারকে জিজ্ঞেস করল নীরার সাথে দেখা করা যাবে নাকি ?? ডাক্তার বলল দেখা করা যাবে কিন্তু বেশি কথা বলবেন না দয়া করে এতে রোগীর ক্ষতি হতে পারে ।। নীলা প্রথমে নীরার সাথে দেখা করতে রুমের ভেতর প্রবেশ করল..................
নীলাঃ কিরে কেমন আছিস এখন ??
নীরাঃ মুখে জড়তা এবং কিছুটা অভিমান এর ভাব মুখে এনে বলল এইতো আছি কিন্তু খুব কষ্ট হচ্ছে রে ।।
নীলাঃ কিভাবে ঘটল অঘটন টা ??
নীরা চুপ করে আছে কিছুই বলছেনা এক দৃষ্টিতে অন্য দিকে চেয়ে আছে ।।
নীলাঃ কিরে বলছিস না কেনো কিভাবে হল এই অঘটন টা চুপ করে আছিস কেনো কথা বল কার উপর অভিমান করে তুই এই কাজ করতে গিয়েছিলি ??
নীরাঃ আগের মতই চুপ করে আছে কিচ্ছু বলছেনা ।।
নীলাঃ তুই যার জন্য এই কাজ করতে গিয়েছিলি জানিস সেই আজকে আমাদের সবাই কে নিয়ে তোর বাসাই যাওয়ার প্ল্যান করেছে ?? সারাদিন তোর সাথে থেকে তোকে জন্মদিনের সেরা গিফট টা দিতে চেয়েছে তোকে তার মনের কথাটা বলতে চেয়েছিলো !! তোকে তার মনের কথাটা বলার ও সময় দিবি না তুই ??
নীরাঃ কি বলতে চাস তুই ??
নীলাঃ তুই সজলকে ভালবাসিস আর তাকে বুঝতে পারিস না ??
নীরাঃ বুঝতে পারিনা মানে তুই কি বলতে চাস আমাকে স্পষ্ট করে বল নীলা ?? খুব কষ্ট করে কথা গুলো বলছে নীরা ।।
নীলাঃ তুই কি জানিস সজল তোকে কতখানি ভালোবাসে ?? প্রতিদিন ভার্সিটিতে সবার আগে তোর খবর নিতো সবার আগে আমাকে ফোন করে !! তুই একটু দেরী করে আসলেই অস্থির হয়ে যেতো বার বার আমাকে দিয়ে অথবা আসিফকে দিয়ে তোকে ফোন দেওয়াতো !! আমরা যখন গানের আসরে বসতাম সজল শুধু তোকে মনে করেই গান করত ।। আমি কি কবিতা লিখতে পারি নাকি তেমন একটা সজল আমাকে তার লিখা কবিতা গুলো দিয়ে বলতো এগুলা সে তোকে ভেবে তোর ছবি কল্পনা করে লিখেছে ।। তার এতটা সাহস নেয় যে তোকে কবিতা আবৃতি করে শুনাই তাই আমি সজলের হয়ে আমার নাম দিয়ে কবিতা গুলো আমি তোকে পরিয়ে শুনাই ।।
নীরাঃ অবাক দৃষ্টিতে দেখে আছে দেখে আছে নীলার দিকে কিছুই বলার ভাষা নেয় তার ।।
নীলাঃ তোকে আমি প্রতিদিন ফোন দিতাম রাতে কেনো জানিস ?? আমাকে প্রতিদিন সজল ফোন দিয়ে তোর খবর নিতে বলত তুই কি করিস , ভাত খেয়েছিস কিনা, কি করছিস , শরীর ভালো আছে কিনা ।। তার তুই কিনা সেই সজলকে ভুল বুঝে আত্নহত্যা করতে গিয়েছিস ??
নীরা ডুকরে কেঁদে উঠলো হটাৎ করে নীলা নীরাকে সান্তনা দিয়ে বলল সজল তোকে অনেক ভালোবাসে রে কিন্তু তুই অনেক বড়লোকের মেয়ে তাই সে কখনও চায়নি তুই ওর জন্য দুর্বল হয়ে যা তাই সে সবসময় আমার প্রতি ভালোবাসা দেখিয়ে তোকে দূরে রাখতে চাইত কিন্তু সে জানতো না তুই তাকে এতটা পাগলের মাতো ভালবাসিস !!
নীরা শরীর এর সবটুকু শক্তি দিয়েও উঠে বসার চেষ্টা করল কিন্তু পারলোনা শুধু অঝরে চোখের জল ফেলতে লাগলো ।। একটু পর আসিফ, রুদ্র, তাসফি রুমে আসলো সবার দিকে এক নজর চেয়ে নিলে হয়তো সবার মাঝে সজলকে খুজে বেড়াচ্ছে কিন্তু সজল নেই ।। একটু পর তাসফি বলল তুই সজলকে যতটুকু ভালবাসিস তার থেকে সজল তোকে বেশি ভালোবাসে আর যে তোকে এত ভালোবাসে তাকে ফেলে তুই কিভাবে চলে যাওয়ার কথা চিন্তা করতে পারলি ?? তুই ঘুমের ওষুধ খাওয়ার আগে একটি বারের জন্য চিন্তা করে দেখিস নাই যে ছেলেটা তোকে এতটা ভালোবাসে তুই চলে গেলে সে কিভাবে একা একা থাকবে ?? কার সাথে ঝগড়া করবে ?? কাকে বান্দর বলে ক্ষেপাবে ?? নীলা আবারও বলতে লাগলো তুই কাল যে শাড়ি পড়ে এসেছিলি সজল কায়দা করে আমাকে দিয়ে তোর একটা ছবি তুলে রেখেছিলো যদি কখনও সময় পাস তাহলে সজল এর মোবাইলে চেক করে দেখিস তোর ছবিটা ওর কাছে আছে ।। আর কাল তুই রাগ করে চলে যাওয়ার পর আমাকে কি বলেছিল জানিস আমাকে বলেছিল তোকে অনেক বেশি সুন্দর লাগছে একদম পেত্নীর মতো নাকি সুন্দর ।। সবার মুখে কিছুটা হাসি ফুটে উঠলো নীলার কথা শুনে নীরাও মুখের কোণে আলতো হাসি দিল ।। একটু পর সজল রুমে আসলো এবং সবাই রুম ছেড়ে বের হয়ে গেলো ।। সজল রুমে এসে নীরার দিকে দেখলো নীরার মুখে অক্সিজেনের মাক্সটা এখন আর নেই সাদা একটা কাপড় জড়িয়ে আছে তার সারা শরীরে ।। নীরা তার হাতটা বাড়িয়ে দিলো সজলকে উদ্দেশ্য করে সজল এসে নীরার হাতটা ধরে বলল এখন কেমন আছিস ??
নীরাঃ অনেকটা অভিমান জড়ানো কণ্ঠে জবাব দিলো ভালো নেই
সজলঃ কেনো খুব কষ্ট হচ্ছে বুঝি ডাক্তারকে ডাকবো ??
নীরাঃ ডাক্তার আসলেও এই রোগ ভালো হবেনা ।।
সজলঃ কেনো এমনটা করতে গিয়েছিলি ?? তোর কিছু হয়ে গেলে আমি কি করতাম কার সাথে ঝগড়া করতাম ?? কাকে পেত্নী বলে ডাকতাম ??
নীরাঃ তাহলে আমি এতবার ফোন দিলাম কাল রাতে কেটে দিয়েছিলি কেনো ঠিকমত কথাও বলিস নাই ধমক দিয়ে কথা বলেছিস কেনো আমি কি তোর থেকে একটু ভালোবাসা পেতে পারিনা ??
সজলঃ আমরা সবাই মিলে মোবাইলে কনফারেন্সে আজকে তোর জন্মদিনের প্ল্যানটা করছিলাম তোকে কিভাবে সারপ্রাইজ দেয়া যায় আর মাঝখান থেকে তুই আমাদের সারপ্রাইজ দিয়ে দিলি ।।
নীরাঃ আমি তো মনে করেছিলাম তুই আমাকে না নীলাকে ভালবাসিস আর রাত জেগে ওর সাথেই কথা বলছিস ।।
সজলঃ আরে বোকা নিলাকেই যদি ভালবাসতাম তাহলে কি তোর জন্য ভালবাসার ঘর বানাতাম মনের মাঝে ??
নীরা কান্না জরানো কণ্ঠে সজলকে বলল তুই কি আমার ভুত হবি আমি সারাজীবন তোর পেত্নী হয়ে থাকতে চায় ।। সজল অনেক শক্ত করে নীরাকে জড়িয়ে ধরে বলল আমি তোর ভুতের হওয়ার জন্য তো কবে থেকে অপেক্ষা করছি .....................

