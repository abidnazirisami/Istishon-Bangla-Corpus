দালালি এবং ধান্দাবাজি_________!!!


আজ অফিসে বন্ধুসুলভ কিছু লোকের সাথে কথাবার্তার এক পর্যায়ে আমি বললাম আমি আজকে একটা ভালো দালালি করেছি কিছু টাকা ধান্দাও হয়েছে ।। সেইটা শুনে ওইলোক গুলো আমার দিকে এমনভাবে তাকালো মনে হল যেন আমার বিরুদ্ধে তৃতীয় বিশ্বযুদ্ধ ঘোষণা করবে !! আমি একটু নিজেকে সামলে নিয়ে বললাম আমি আজ একটা ল্যাপটপ একজন থেকে অন্যজনের কাছে বিক্রি করে কিছু টাকা আয় করলাম ।। তারপর উনারা আমার উপর থেকে উনাদের (লোলুপ !!) দৃষ্টি নামিয়ে নিল ।। মূল আলোচনায় আসা যাক !!
দালাল : আজকালকার বাজারে এই শব্দটার ব্যাপক ব্যবহার লক্ষণীয় যদিও মানুষ পজিটিভভাবে এই শব্দটাকে এখনো গ্রহন করতে পারেনি ।। প্রথমে দালাল এর সংজ্ঞা জেনে নিইঃ দুই পক্ষের লেনদেনের ক্ষেত্রে মধ্যস্থতাকারী অথবা সমন্বয়কারী হিসেবে যে পক্ষটি স্বল্প লাভের আশায় লেনদেন যোগ্য উভয় পক্ষের মাঝে সমন্বয়পূর্বক যে কাজটি করে সেই পক্ষকে দালাল অথবা ইংরেজিতে ব্রোকার বলে ।। যেমন মনে করেন আপনি দেশের বাইরে কোন কনফারেন্সে গেলেন দেশের ভাবমূর্তি উজ্জল করার জন্য দেশের পক্ষে কথা বলতে তার মানে আপনি দেশের দালালি করতে গেছেন কারন দুই দেশের মাঝখানে আপনি মধ্যস্থতাকারী হিসেবে কাজ করছেন এখানে কিন্তু আপনি টাকার লেনদেন করছেন না কিন্তু দেশের সুনামের কথা চিন্তা করছেন সুতরাং আপনি একজন দেশের দালাল !! আবার মনে করেন আপনি বাজারে গেলেন কোন জিনিস কিনতে অথবা বিক্রি করতে তাহলেও আপনি দালালি করতে গেলেন কারন আপনি আপনার পরিবার অথবা সুখের জন্য যেকোন কাজ করতে গেলেন তার মানে আপনি আপনার সুখের অথবা পরিবারের সুখের জন্য দালালি করতে গেলেন !! আবার আপনি কোন মানুষকে খুন করলেন কেনো করলেন হয়তো মানুষটা আপনার শত্রু অথবা আপনি টাকার বিনিময়ে খুনটা করলেন তাহলেও কিন্তু আপনি দালালি করেছেন যদি প্রশ্ন করেন কিসের দালালি তাহলে বলব আপনি হিংসার দালালি করেছেন অথবা টাকার বিনিময়ে আপনার ভিতর ঘুমিয়ে থাকা মানুষরূপী পশুটার দালালি করেছেন !! দালালি যে সবসময় টাকার অঙ্কে পরিমাপ করা হবে এমন কিন্তু কোন ধরা বাধা নিয়ম নেই ।। সুতরাং আমরা প্রতিনিয়ত দালালি করে যাচ্ছি প্রত্যক্ষ অথবা পরোক্ষ ভাবে আমরা দালাল যদিও অনেকেই এইটা মানতে নারাজ কারন তাদের কাছে দালাল শব্দটা সবসময় নেগেটিভ কিছু নির্দেশ করে মানে খারাপ কিছু বুঝায় !! আমাদের আসলে মানসিকতাটা এমনি হয়ে গেছে আমরা বলি পজিটিভ, চিন্তা করিপজিটিভ মাগার করি সবসময় নেগেটিভ যদিও নামে আমরা সবাই দেশ প্রেমিক কিন্তু কাজের বেলায় ........??
ধান্দা : ধান্দা জিনিসটা সম্পর্কে ও আমাদের সমাজে অনেকের মাঝে ভ্রান্ত ধারনা রয়েছে অনেকেই মনে করে ধান্দা করা মানেই হল খারাপ পথে অর্থ উপার্জন করা ।। সারামাসে ঘুষের টাকা আয় করে যদি কেউ বলে আমি বেতন পেয়েছি অথবা আমি টাকা ইনকাম করেছি তাহলে কি এই ইনকামটা হালাল হবে ?? আর কেউ যদি নিজের এবং পরিবারের সুখের জন্য আমার মতো ধান্দা করে তাহলে কিসেইটা খুব বেশি খারাপ হবে ?? আমার অন্তত তা মনে হয়না ।। আর আমি যেটা করেছি নিঃসন্দেহে সেইটা আমার অধিকার বলেই আমি মনে করি কারন আমি ২ জনের মাঝে মধ্যস্থতার মাধ্যমে টাকার অঙ্কে পরিমাপযোগ্য লেনদেনের ক্ষেত্র সৃষ্টি করেছি সুতরাং আমি মনে করি আমার ইনকামটা হালাল ।। ধান্দা যে শুধুমাত্র টাকা পয়সা করা যায় তা কিন্তু না বিভিন্ন পুরষ্কার মূল্যবান জিনিসপত্র এছাড়া সুনামও কিন্তু ধান্দা করা যায় !! 
সুতরাং আমি মনে করি আমি আজকে দালালি করে যে ধান্দাটা করলাম তা হালাল এবং আমার প্রাপ্য ।। সুতরাং আমি ১০০ % দালাল এবং উৎকৃষ্ট ধান্দাবাজ ।।
বিশেষ দ্রষ্টব্যঃ পৃথিবীতে মা বাবা এবং আপনজনের আদর ভালবাসা দালালি এবং ধান্দার ঊর্ধ্বে ।।

