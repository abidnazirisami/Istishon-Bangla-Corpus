আবার যুদ্ধে যাবো _________


 মাগো.........
আমি আবার যুদ্ধে যাবো
অস্ত্র হাতে তুলে নেবো
তোমার তরে প্রান দিয়ে দেবো
আজ ধরেছি জীবন বাজি,
কষ্ট চেপে বিদায় দাও
একটু আদর করে দাও
হাসি মুখে বলে দাও
বাবা ভালো থাকিস ।।
মাগো.........
তোমার বুকে হায়নার দল
হয়েছে আজ রক্তে মাতম
খেলছে আজ মরন খেলা
নিশ্চুপ কেনো তুমি ??
আমার রক্ত টগবগ করে
চোখে আমার আগুন ঝরে
স্বপ্ন আজ দু চোখ ভরে
স্বাধীন করবো জন্মভূমি ।। 
মাগো.........
তোমার আকাশে সূর্যের হাসি
হয়েছে আজ দুঃখ বিলাসী
ক্লান্ত মুখের শান্ত হাসি
হারিয়ে গিয়েছে গোপনে,
বাঁধা দিওনা রেখোনা ধরে
মনটা তোমার শক্ত করে
চোখের জল আড়াল করে
বিদায় দিও সন্তর্পণে ।।

