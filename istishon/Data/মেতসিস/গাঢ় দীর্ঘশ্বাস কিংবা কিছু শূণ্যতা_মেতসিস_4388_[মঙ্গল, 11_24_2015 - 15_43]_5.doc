গাঢ় দীর্ঘশ্বাস কিংবা কিছু শূণ্যতা


তোমার দুয়োরে অজস্র পোস্টার সেঁটে যাবো,
লাল-নীল, বাদামী-গোলাপী..
কিংবা অপ্রস্তুতের মতন রঙ মেখে-
আমি চলে যাবো- চলে যাবো-
বিস্তীর্ণতার মানসপটে রেখে যাবো আঙুলের ছাপ..
তোমার-আমার মাঝে হাইফেন রেখে যাবো..
পৃথিবীর আহ্নিক গতি শেষ হয়ে এলে,
'শেষটুকু' হাইফেনের ওপর বসিয়ে-
নতুন করে শুরু করব আরেকটি দিন,
কিংবা প্রাগৈতিহাসিক কোনো রাত ।
উপচে পড়ার ভয়ে তোমার দুয়োরে কান্না রাখবো না,
বরং রেখে যাবো উত্তপ্ত কিছু নিঃশ্বাস,
আকাশের পানে তাকিয়ে গ্রহতারা খসে পড়ার মৌলিক বিশ্বাস !
রেখে যাবো- রেখে যাবো-
কোনো কথা রেখে যাবো না,
আকার-ইঙ্গিত কিংবা শরীরী ভাষা রেখে যাবো-
খানিকটা ভুল বোঝা, ঠোঁট ফোলা অভিমান,
করজোড়ে প্রার্থনা রেখে যাবো, অস্ফুট পূণ্যের !
আমি রেখে যাবো দেহাবশেষ কিংবা অনাগত 'আমি'-

