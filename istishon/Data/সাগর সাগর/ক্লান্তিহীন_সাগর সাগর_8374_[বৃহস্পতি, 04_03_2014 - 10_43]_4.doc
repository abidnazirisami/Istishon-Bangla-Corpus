ক্লান্তিহীন


 চারিদিকে এতো মুখোশ কেন?
খুব সস্তায় বিকোচ্ছে নাকি রঙ বেরঙের মুখোশ?
কেউ কেউ অবশ্য দারুণ পারদর্শীতায়
ট্যাকের শূন্যতা চাপা দিতে
চড়া মেকাপের আড়ালে যাচ্ছে ঢেকে।
অনেকদিন আকাশ দেখিনা।
উঁচু উঁচু দালান মাথা তুলে
নিঃশ্বাস ছাড়ে আকাশের ঘাড়ে।
পার্কে শুন্য পড়ে আছে ঝুলন্ত দোলনা।
আমার কেবলই রাত হয়ে যায়।
জমাট বাঁধা অন্ধকারে ঢেকে যায় চাপা গলিপথ।
রাজপথ নেড়ি কুকুরের ডিজে পার্টির শব্দে মুখর।
কেউ কি আছ/আছেন/আছিস?
এক বর্গফুট মাটি চাই দাঁড়াবার।
আমি ভোরের অপেক্ষায় গুনি রাতের প্যাঁচার ডাক।
মিছেই শান্তনা খুঁজি ১০০ বার ডাক দেওয়া হলেই ভোর হবে নিশ্চিত।
প্যাঁচার কণ্ঠে কোন ক্লান্তি নেই আজ,
ডেকেই যায়... ডেকেই যায়...

