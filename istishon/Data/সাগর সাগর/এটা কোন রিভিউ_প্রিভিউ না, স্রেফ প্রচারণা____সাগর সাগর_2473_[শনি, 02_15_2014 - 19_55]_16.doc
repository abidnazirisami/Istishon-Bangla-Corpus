এটা কোন রিভিউ_প্রিভিউ না, স্রেফ প্রচারণা___



মুক্তি পেয়েছে মুক্তিযুদ্ধভিত্তিক চলচ্চিত্র "জীবনঢুলি"। ১৪ই ফেব্রুয়ারি অফিশিয়াল রিলিজ দেওয়া হয়েছে। প্রাথমিকভাবে শুধুমাত্র ১৪-২১ ফেব্রুয়ারি ঢাকার পাবলিক লাইব্রেরী মিলনায়তন এবং খুলনা ও যশোরে চলচ্চিত্রটির কয়েকটি প্রদর্শনী হবে। সারাদেশে কবে নাগাদ সিনেমা হলগুলোতে মুক্তি দেওয়া হবে সেই বিষয়ে কোথাও কোন ঘোষণা দেখলাম না। কিঞ্চিৎ হতাশই হলাম। কারণ অনেকদিন ধরেই অপেক্ষায় আছি চলচ্চিত্রটি সিনেমা হলে গিয়ে দেখব বলে।
তানভীর মোকাম্মেলকে চলচ্চিত্রকার হিসেবে নতুন করে পরিচয় করিয়ে দেওয়ার কিছু নেই। "চিত্রা নদীর পারে", "লালন", "লালসালু"র মতো চলচ্চিত্র যার হাত দিয়ে সৃষ্টি হয়েছে, তাঁর চলচ্চিত্রের প্রতি আশাবাদ একটু বেশী থাকবে স্বাভাবিকভাবেই। তাই প্রথম যখন জানতে পারলাম, তানভীর মোকাম্মেল মুক্তিযুদ্ধ নিয়ে একটি সিনেমা নির্মান করছেন, তখন থেকেই অপেক্ষায় আছি আমাদের গর্বের মুক্তিযুদ্ধ নিয়ে নির্মিত আরও একটি মানসম্মত চলচ্চিত্র দেখার জন্য। 

"জীবনঢুলি" সম্পর্কে যতটুকু জানতে পেরেছি, মুভিটি মূলত খুলনার চুকনগরে ঘটে যাওয়া একাত্তরের অন্যতম নৃশংস এবং বৃহৎ গণহত্যার পটভূমিতে নির্মিত হচ্ছে। একটু ঢুলি বা ঢোল বাদকের চোখে মুক্তিযুদ্ধ দেখা। ১৯৭১ সালে মুক্তিযুদ্ধের আগে নিম্নবর্ণের গরীব ঢাকি জীবনকৃষ্ণ দাস বা ‘জীবনঢুলী’-র গ্রাম পাকিস্তান সেনাবাহিনী আক্রমণ করলে ভারতে পলায়নের সময় জীবনঢুলীর স্ত্রী ও সন্তানেরা পাকিস্তানী সৈন্যদের হাতে চুকনগর গণহত্যায় নিহত হয়। জীবনঢুলী সীমান্ত পার না হয়ে গ্রামে ফিরে আসে। সেখানে তখন রাজাকার বাহিনী দোর্দন্ড প্রতাপ। রাজাকাররা জীবনঢুলীকে বাঁচিয়ে রাখে এই শর্তে যে, ওকে রাজাকার বাহিনীর বাজনাদার হিসেবে ঢোল বাজাতে হবে।
যুদ্ধের আগে পাশের গ্রামের স্বচ্ছল দত্তদের বাড়িতে দূর্গাপূজায় ঢাক বাজাতে যেত জীবনঢুলী। ওখানে সে দত্তদের বাড়ির সুন্দরী তরুণী বৌটিকে দেখেছিল - যার শুচিতা ও সৌন্দর্য জীবনঢুলীকে মুগ্ধ করেছিল। যুদ্ধের সময় রাজাকারদের হাতে বন্দী হয় দত্তবাড়ির সেই বৌটিও। জানালার শিকের ফাঁকে মাঝে মাঝে সেই বন্দী নারীর মুখ দেখতে পায় জীবনঢুলী.....

মুক্তিযুদ্ধ একটি বিশাল ফ্রেম। একএকজনের চোখে মুক্তিযুদ্ধ এক এক রকম হয়ে ধরা দেবে এটাই স্বাভাবিক। আমি দেখার অপেক্ষায় আছি বাংলাদেশের অন্যতম গুণী নির্মাতা তানভীর মোকাম্মেলের ফ্রেমে মুক্তিযুদ্ধ কিভাবে ধরা দেয়। 
ট্রেইলারঃ

অভিনয়েঃ শতাব্দী ওয়াদুদ, রামেন্দু মজুমদার, ওয়াহীদা মল্লিক জলি, চিত্রলেখা গুহ, জ্যোতিকা জ্যোতি, তবিবুল ইসলাম বাবু, প্রাণ রায়, উত্তম গুহ, রাফিকা ইভা, ইকবাল হোসেন, পরেশ আচার্য, রিমু খন্দকার, ইকবাল আহমেদ প্রমুখ।
নিবেদকঃ সাইফুর রহমান
চিত্রগ্রহণঃ মাহফুজুর রহমান খান
শিল্প নির্দেশনা ও প্রধান সহকারী পরিচালকঃ উত্তম গুহ
সম্পাদনাঃ মহাদেব শী
সঙ্গীত পরিচালনাঃ সৈয়দ সাবাব আলী আরজু
"জীবনঢুলি" চলচ্চিত্রের কয়েকটি শো হবে ঢাকা, খুলনা ও যশোরে। শিডিউল নীচে দিচ্ছি-
DHAKA
14-21 February: Public Library, Shahbag at 3 pm, 5 pm, 7pm and 9pm daily.
On 21 February there will be additional shows at 10 am and 12pm beside the regular screenings.
JESSORE
20 February: Jessore Shilpakala Academy at 3.30 pm, 5.30pm & 7.30 pm
21 February: Jessore Shilpakala Academy at 10.30am, 3.30 pm, 5.30pm & 7.30 pm
22 February: Jessore Shilpakala Academy at 10.30am, 12.30 pm, 3.30 pm, 5.30pm & 7.30 pm
22 February: Jessore University of Science & Technology at 10.30am, 12.30 pm, 3.30 pm, 5.30pm & 7.30 pm
KHULNA
21 February onwards: Mouyre Digital Cineplex,62/01 Khan -A-Sobir Road, Khulna at 11.00 am, 3.00 pm, 6.00pm and 9.00 pm
টিকেট শোয়ের আগেই পাওয়া যাবে। টিকেটের মূল্য- ১০০ টাকা মাত্র। 
মূল চরিত্রে রুপদানকারী শতাব্দী ওয়াদুদের মুখে শুনেছি, কাজটি করতে গিয়ে অসম্ভব পরিশ্রম করতে হয়েছে উনাকে। শতাব্দী ওয়াদুদের "গেরিলা" দেখার পর থেকেই উনার ভক্ত হয়ে গেছি। তাই মুখিয়ে আছি জীবনঢুলিতে শতাব্দীদার কাজ দেখার জন্য। 

এখন কিছু শক্ত কথা বলি। অশ্লীল চলচিত্র নিয়ে আমরা গলা ফাটাই। অথচ ভালো মানের চলচ্চিত্র আমরা হলে গিয়ে দেখিনা। এইভাবে ডাবল স্ট্যান্ডার্ড দেখিয়ে চলচ্চিত্রের উন্নয়ন দেখার ইচ্ছে স্রেফ ভণ্ডামি। একজন দর্শকের ফেসবুক স্ট্যাটাস থেকে জানলাম, গতকালের শোয়ে দর্শক ছিল মাত্র ৬৭ জন। দুঃখজনক। 
২১ ফেব্রুয়ারি পর্যন্ত শো চলবে পাবলিক লাইব্রেরীতে। এছাড়া খুলনা ও যশোরে যারা আছেন তারাও দেখতে পাবেন নিজ নিজ শহরে। আশা করি যাঁদের চলচ্চিত্র নিয়ে আগ্রহ আছে তাঁরা হলে গিয়ে টিকেট কেটে চলচ্চিত্রটি দেখবেন। খুলনার চুকনগরে ঘটে যাওয়া ৭১ এর অন্যতম বৃহৎ গণহত্যার প্রেক্ষাপটে নির্মিত চলচ্চিত্র "জীবনঢুলি"র সাফল্য কামনা করছি।

