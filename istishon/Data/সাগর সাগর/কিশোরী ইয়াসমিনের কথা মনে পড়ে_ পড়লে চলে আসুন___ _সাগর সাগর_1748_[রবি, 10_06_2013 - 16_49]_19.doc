কিশোরী ইয়াসমিনের কথা মনে পড়ে_ পড়লে চলে আসুন___ 



ফরিদপুরের ভাঙ্গা থেকে ভুল পথে গাইবান্ধার গোবিন্দগঞ্জে চলে আসে ছোট্ট মেয়েটি। সন্ধ্যা হয়ে আসায় রাস্তার পাশে বসে কাঁদছিল সে। নিরাপত্তার কথা ভেবে স্থানীয় লোকজন তাকে তুলে দেয় পুলিশের হেফাজতে। কিন্তু থানার দায়িত্বপ্রাপ্ত কর্মকর্তা ও পুলিশ সদস্যরা পরের দিন আদালতে হাজির না করে তাকে তিন দিন থানায় আটকে রেখে পর্যায়ক্রমে ধর্ষণ করে। হুমকির মুখে প্রথমে আদালতকে না জানালেও কারা হেফাজতে সে অসুস্থ হয়ে পড়ায় ফাঁস হয়ে যায় কিশোরী মেয়েটির ওপর বর্বর নির্যাতনের কথা।
গত ২৮ থেকে ৩০ সেপ্টেম্বর পর্যন্ত গাইবান্ধার গোবিন্দগঞ্জ থানায় ঘটে এ বর্বরতা। এ ঘটনায় ইতিমধ্যে গোবিন্দগঞ্জ জ্যেষ্ঠ বিচারিক হাকিম মো. তারিক হাসান মেয়েটির জবানবন্দি গ্রহণ করেছেন। জেলা পুলিশের পক্ষ থেকে একটি তদন্ত টিমও গঠন করা হয়েছে। তবে এখনো পুলিশের বিরুদ্ধে কোনো ব্যবস্থা নেওয়া হয়নি।
একজন গরীব শিশু ধর্ষণের শিকার হলেও এখানে প্রতিবাদের টুশব্দটিও হবে না কিন্তু মুম্বাইয়ের ঘটনায় আমাদের এখানে ঝড় বয়ে যায় (এ প্রতিবাদও ন্যায় সঙ্গত)
আসলে প্রত্যেক ঘটনারই একটা শ্রেণী অবস্থান থাকে। গরীবের শিশু থানা হেফাজতে ধর্ষিত হয়েছে তার আর চিল্লা পাল্লার কি আছে।
আমাদের চলতি-বিগত রাষ্ট্র নায়কেরা উন্নয়ন-অনুন্নয়ের গল্প বলে যাবেন আর গরীবের শিশুরা থানা হেফাজতে ধর্ষিত হতে থাকবে।
আর মধ্যবিত্ত হয়ে আমরা শুধু চেয়ে চেয়ে দেখবো!
এ রকম চেয়ে থাকার দিন শেষ ... আমরা একজন , দুইজন , তিনজন হলেও এর বিরুদ্ধে দাড়াবো এবং এই লড়াই ততদিন পর্যন্ত চলতে থাকবে যতদিন পর্যন্ত এই ভ্রষ্টাচার , অমানবিক নির্যাতন বন্ধ না হবে , সমূলে উৎপাটন না হবে ...
আমাদের যাদের বিবেক এখনও একটু হলেও বেঁচে আছে এই নষ্ট সময়ের স্বার্থপরতার মাঝেও, তারাও কি শুধুই বসে থাকব চুপ করে? হয়ত ভাবছেন, কি হবে সামান্য মানব বন্ধন করে? কি হয় এসবে? একটু ভিন্নভাবে ভাবুন। একেবারে চুপ করে বসে থাকার চেয়ে নিজের সামান্য প্রতিবাদের কণ্ঠটা উঁচু করলেই কি নিজেকে মানুষ বলে মনে হয় না কিছুটা হলেও? একেবারেই কিছু না করার চেয়েও কি ভালো নয় কিছু একটা করা? হয়ত আমার আপনার একটা দুটো প্রতিবাদী হাত, একজন দুইজন করে হাজার কণ্ঠের প্রতিবাদী আওয়াজ পৌঁছে ছিন্ন করবে রাষ্ট্র যন্ত্রের বধিরতা। তাই আসুন প্রতিবাদে সামিল হই। আগামীকাল সোমবার বিকেল চারটায় চলে আসুন শাহবাগ। ফেসবুকে ইভেন্ট লিংক। 

