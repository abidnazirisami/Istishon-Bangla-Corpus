দিন দিন কি আমরা গাধা হয়ে যাচ্ছি_


হাঁটি হাঁটি পা পা করে একটি বছর মনের অজান্তেই কেটে গেল। বুঝতেই পারলাম না। অথচ কত্ত স্বপ্ন নিয়ে এসেছিলাম আমরা। বিশ্ববিদ্যালয়। বাট্রান্ড রাসেল যেটাকে অভিহিত করেছিলেন জ্ঞান সৃষ্টির কারখানা হিসেবে। প্রত্যেকের স্বপ্নকে শাণিত করার জায়গা বিশ্ববিদ্যালয়। আজ কোথায় সেই স্বপ্ন? নিজেকে চিনতে গিয়ে নিজেই মাঝে মাঝে হোঁচট খাই। এই আমি কি সেই আমি? দিনের পর দিন যায় আর একটা বিষয় খুব ভালোভাবে আমাদের উপলব্ধিতে আসছে, দিন দিন আমরা গাধা হয়ে যাচ্ছি।
সেদিন দেখলাম একদল শিক্ষার্থী আবার বিশ্ববিদ্যালয়ে ভর্তি হলো। কী নির্মল উচ্ছাস সবার মধ্যে। ওদের উচ্ছাস দেখে আমি একটা বক্র হাস্যে মুখটা ফিরিয়ে নিলাম। ছেলেগুলোর এখনো বুঝার অনেক বাকি। আস্তে আস্তে তারা বুঝতে শিখবে এইসব বিশ্ববিদ্যালয় তাকে জ্ঞানী নয়, গাধা বানানোর প্রতিষ্ঠান। সে হাঁটতে বসতে অমানুষিক নির্যাতনের শিকার হবে। তাকে ইচ্ছে মতো ব্যবহার করা হবে। হাঁটতে বসতে তাকে থাপরানো হবে, চ্যাংদোলা করে একপাশ থেকে অন্যপাশে ফেলে দেওয়া হবে, তাকে নগ্ন করে ন্যাংটো নাচ দেখা হবে। সে দাঁড়াবে না। আমাদের শিক্ষা ব্যবস্থা তাকে সেভাবে গড়ে তুলেনি। আপোষ করো, মানিয়ে নাও- এই নীতির মাধ্যমে সে বেড়ে উঠেছে। প্রথম ক্লাসে সে দেখবে টিচাররা কেবল ফার্স্ট হওয়ার কথা বলে। কিন্তু ফার্স্ট তো হবে মাত্র একজন, বাকীদের জন্য তাহলে এই বিশ্ববিদ্যালয় নয়? এই বাকীদের নিয়ে কারো কোনো প্রকার ভাবনা নেই। সে আরো বেশি হতাশ হবে আমাদের সম্মানিত টিচারদের দেখে। যাদের হাতে আমরা তুলে দিয়েছি সমাজ প্রগতির চাবি। তারা কেমন বায়বীয় চিন্তায় নিজেদের ডুবিয়ে রাখেন সারাক্ষণ। এখানে কারো কোনো প্রকার সামাজিক দায়বদ্ধতা নেই। সবাই অসম্ভব রবম স্বাধীন স্বার্থপর। প্রত্যেকের সঈয় প্রতিভা এই বিশ্ববিদ্যালয় তুলোধুনো করে ঝেঁটিয়ে বিদায় করে দেয়। সবাইকে শিটের গন্ধে মাতিয়ে রাখতে চায়। আর আমাদের মতো এই নতুনরাও এক পর্যায়ে মাতাল হয়ে নিজের সকল প্রতিভা জলাঞ্জলি দিয়ে শিটের পিছেই ঘুরাঘুরি শুরু করবে।
শেষ পর্যন্ত এখান থেকে গ্রাজুয়েট নয়, এক ধরনের মেরুদন্ডহীন, সুযোগসন্ধানী, ভীরু কাপুরুষ চাকুরিজীবি বের হয়। দেশ নিয়ে যাদের কোনো ভাবনা নেই, সমাজ নিয়ে যাদের কোনো ভাবনা নেই। খড়কুটোর মতো স্রোত যেদিকে টেনে নিয়ে যায় সেদিকেই তারা ভাসতে থাকে।
:ভেংচি: 

