নতুন দিনের ডাক। 


আমরা সবায় একটা বিশ্বাসের কুয়োর মধ্যে বেড়ে উঠেছি, আমাদের চারপাশের সবায় সাধারণত বিশ্বাসী। কেউ আল্লা, কেউ ভগবান, কেউ ঈশ্বর, দেবতা, কামেলপীর, সন্যাসী, ভুত, জিন, পরী, মাশান, কালি, জাদু টোনা, বাণমারা, দোয়া, অভিশাপ, আশীর্বাদ আরো কতশত বিচিত্র রকমের বিশ্বাস আছে আমি তার সব গুলোর খবর জানিনা।
আপন আপন বিশ্বাসের ক্ষেত্রে সবায় বলিয়ান, সবায় নিজের বিশ্বাসটাকে সত্য এবং বড় করে দেখে, হাস্যকর ভাবে এটাও সত্য যে সবায় নিজের গুলো বাদে বাঁকি সব গুলোকেই মিথ্যা মনে করে।
সামান্য কিছু মানুষ ছাড়া কেউই সাধারণত এই কুয়োর বন্দী দশা থেকে বের হয়ে আসতে পারেনা। আলো বাতাসহীন স্যাঁতসেঁতে এই কুয়োর বাহিরেও যে এক বিরাট উন্মুক্ত পৃথিবী আছে তা তারা জানতেও চায়না, আর জানলেও সাহসে কুলোয়না এর থেকে বের হয়ে আসতে। তাদের কাছে বিশ্বাস বিহীন বেঁচে থাকা কেমন যেন ফাঁকা ফাঁকা লাগে, মিথ্যা জেনেও একটা আশার বাণী প্রয়োজন হয়, একটা কাল্পনিক পরলোক, আবার বেঁচে ওঠা বেহেস্ত নয়তো দোজখে যাওয়া ইত্যাদি! যদিও আধুনিক মানুষ কোন বিশ্বাসের সব বিঁধি বিধান পরিপূর্ণ মেনে চলতে পারেনা, পারা সম্ভবও নয়। তারা সাধারণত আধুনিক জীবনের সুবিধা এবং পরকালের স্বর্গ দু'টাই ধরে রাখে।
এই বিশ্বাসের কুয়ার বাহিরেই আসলে প্রকৃত জীবন, এখানেই মুক্তির স্বাদ। নানা রকম অহেতুক, অযৌক্তিক বিধিবিধান মেনে মন ও মগজে আড়ষ্ট হয়ে থাকতে হয়না। মনে, মননে, চিন্তায় চেতনায় একা মাথা তুলে দাঁড়ানো স্বাধীনতার সুখই আলাদা। একটি স্বাধীন দিনের সূর্য আপনার পরিচিত পৃথিবীর রঙ পাল্টে দিতে পারে। আপনার চির চেনা পৃথিবী দেখা দিবে ভিন্নতর এক রুপ রঙে। ধর্মের, সমাজের, সংস্কারের, প্রথার সমস্ত দাসত্ব থেকে মাথা তুলে একটা দিন বাঁচাও শ্রেষ্ঠ বাঁচা। 
জগতের ভাল মন্দের নীতি নির্ধারক ধর্ম নয়, ধর্মের ভাল মন্দ সর্বজনীনও নয়। আসলে প্রকৃত ভাল মন্দ বোধের বীজ মানুষের অন্তরেই নিহিত। আপন বিবেক থেকেই মানুষ এই বোধ উপলব্ধি করতে পারেন, এর জন্য তথাকথিত কোন ধর্মের প্রয়োজন হয়না। আসলে ধর্ম, জাতীয়তা, সমাজ, সংস্কারের সংকীর্ণতা থেকে বেরিয়ে মাথা তুলে দাঁড়াতে পারলেই বিশ্বজনীন মানবের মহামিলনের এক মহান রূপ আপনার চোখে এসে ধরা দিবে।
১৪ই জুলাই ২০১৬ তারিখে ফেসবুকে লেখা।

