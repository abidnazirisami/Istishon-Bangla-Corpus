ঘুমের সাথে আড়ি


 [ঘুম আসছে না। মাথায় প্রচন্ড যন্ত্রনা হচ্ছে। কিন্তু ঘুমের দেখা নাই। এই ঘুমটি কিনতে এখন নওয়াব বাড়ির হাটে যেতে পারব না। আর তা ছাড়া এত রাতে বা এই সাত সকালে হাটও বসবে না। কি করি ? তাই ঘুমের সাথে আড়ি দিলাম। 
কবিতা? না ছড়া? কি হয়েছে বলতে পারব না, তাই দুটাতেই ট্যাগ দিলাম। ক্ষমা করো সুকুমার বাবু]
ঘুমের সাথে আমার আড়ি,
যদি আস আমার বাড়ি-
বসবে তুমি চোখের পরে?
চোখটি মেলে, দেব ফেলে;
ধরব তোমার টুটি চেপে।
পাজর ভেঙ্গে দেব তোমার
হাটতে গিয়ে কুঁজে হবে;
পাজর ভাংলে কেমন লাগে?
তখন তুমি বুঝবে শেষে।
সাহস তোমার বড়ই ভারি
বস এসে চোখের পরি
এবার যদি আস তুমি,
ভেবেছ, বসতে দেব?
হেত্‍কা টানে ফেলে দেব,
রশি দিয়ে বেঁধে নেব।
কাঁধে দেব মস্ত ঝোলা
হাটতে গিয়ে হবে বাঁকা
পারবে না আর সোঁজা হতে
বসতে গিয়ে বোকা হবে!
ঘুমের সাথে আমার আড়ি
আসলে এবার খাবে ঝাড়ি
কানটি তোমার মলে দেব
নাকটি দেব টিপে:-
এসে দেখ মার খাবে
জানটা নিয়ে, পালিয়ে যাবে।
মাজেদ হাসান

