বই পড়ুন অপরিচিত লেখকদের


আপনি যদি বইয়ের পোকা হন তাহলে এখনো জনপ্রিয় বা পাবলিসিটি পায় নাই তেমন বই গুলো আগে পড়ে ফেলুন।
আপনি হুমায়ুন আহমেদের সব উপন্যাস পড়ে ফেলেছেন?
জাফর ইকবালের কিশোর সমগ্র, স্টিফেন হকিং এর সমস্ত বই আপনার সংগ্রহে তাহলে আমি বলব আপনার বইয়ের সংগ্রহ খুবই অল্প। হোক না সেখানে হাজার দুই বই। কিন্তু এতগুলো বই পড়েও আপনি আমার কাছে বইয়ের পোকা উপাধী পাবেন না।
এদের বই মানুষ পড়ে তাদের জনপ্রিয়তার জন্য কিন্তু একবার ভেবে দেখুন হুমায়ুন আহমদকে জনপ্রিয় যারা করেছেন তারা কিন্তু বইয়ের পোকা ছিলেন। জনপ্রিয় লেখকদের লেখার পাশাপাশি অপরিচিত লেখকদের বইও পড়ুন দেখবেন সেও একদিন বড় মানের লেখক হিসেবে স্বীকৃতি পাবে। তখন আপনিও বলতে পারবেন আমি ওনার লেখা সব বই পড়েছি। প্রথম থেকেই আমি তার লেখার একজন পাঠক।

