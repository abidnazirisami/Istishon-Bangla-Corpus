অন্যকে পরিবর্তনের দরকার নাই, নিজেই পরিবর্তন দরকার সবার আগে 


অনেক দিন পর ইশটিশনে। কোন লেখা তৈরি করার পর সেটা ব্লগে পোষ্ট করতে আলসেমি লাগে। আর সাথে আছে ব্লগে লগিন করার ঝামেলা! এই যেমন ইমেইল এড্রেস দাও। তারপর পাশওয়ার্ড দাও। এর পর লেখা পোষ্ট করার সময় দেখি লগআউট, এটা অবশ্য ব্রাউজারে সমস্যা।
আজকের লেখাটা একটা কথোপকথন যেটা বাসে বসে ক্লাশ মেটের সাথে হচ্ছিল। এক জন আমি আরেক জনের আসল নামটা গোপন করলাম।
বাসের সীটে বসতে বসতে অমি বললঃ দেখছেন মাজেদ ভাই? সামনে একটা চরম মাল!
ওর দিকে তাকালাম। খুব ভালভাবেই তাকালাম। এর পর বললাম, আচ্ছা ভাইয়া আপনার কি ছোট বোন আছে?
তার উত্তর হ্যাঁ আছে তো।
>আমি কি তাকে চিনি?
-না!
>আমার বড় বোন আছে দুইটা। আর একটা ছোট বোনও আছে। আপনে কি তাদের চিনেন?
-না!
>এই বাসে কি আপনার বা আমার ছোট বোনেরা উঠতে পারে না?
-হ্যা পারে
>আচ্ছা এবার বলুনতো দেখি, আপনি যেমন একটা মেয়েকে দেখে চরম মাল বলে লালা ফেলেন বা ঠোট চাটেন আমিও কি একটা ছেলে হয়ে চাটতে পারি না?
-হ্যা পারেন।
>এবার ধরুন আপনার বোন ঐ সামনের সীটে তার বান্ধবীর সাথে বসে আছে। আর আপনি এই সীটে। এমন ঘটনা কি ঘটতে পারে?
-হ্যাঁ পারে
>আমি এসে আপনার পাশের এই ফাঁকা সীটটাতে বসলাম । বলেন, আমি কি আপনার পাশে বসব না?
-কি যে বলেন ভাই?
>আর বসেই বললাম, #অমি ভাই দেখেছেন? সামনের সীটে দুইটা চরম মাল বসে আছে। আর জিব দিয়ে ঠোট চেটে দিলাম। আচ্ছা বলেন তো তখন আপনার কেমন লাগবে?
-মাজেদ ভাই আপনার কথা বুঝছি।
>দেখেন অমি ভাই, যখন কাউকে কিছু বলবেন , তখন সেখানে আপন জনদের বসাবেন। দেখবেন কেমন লাগে। এই মালটারও কিন্তু একটা ভাই আছে । আপনারো একটা বোন আছে। বাসায় মা আছে। বাড়ির মেয়েরা যেমন আপনার কাছে নিরাপদ, রাস্তায় যাদের দেখেন তারাও যেন আপনার নিকট অনিরাপদ না থাকে। আপনার কাছে যেন নিরাপত্তা পায়।
#বি.দ্রঃ কথা গুলো বাসে বসে, ক্লাশ মেটের সাথে কথোপকথন। এখনে কোন প্রকার রংচং ঢালার প্রয়োজন মনে করি নাই। বরং অনেক কথা বাদ পরে থাকবে। সবাইকে, সমাজকে , দেশকে পরিবর্তনের দরকার নাই । নিজেই নিজেকে পরিবর্তন করুন। আপনাকে দেখে আপনার পাশের জনও বদলে যাবে।
এখানে যে কথাটা না বললেই নয়, আমি এই ধরনের ব্যপার গুলোতে রীএ্যক্ট করার কারণে আমার ক্লাশমেট দের সাথে ভাল বন্ধুত্ব হয়ে উঠে নাই। 

