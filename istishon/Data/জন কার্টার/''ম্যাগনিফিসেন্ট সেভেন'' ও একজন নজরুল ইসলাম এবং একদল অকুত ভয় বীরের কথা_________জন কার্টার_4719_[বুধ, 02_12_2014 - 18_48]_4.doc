''ম্যাগনিফিসেন্ট সেভেন'' ও একজন নজরুল ইসলাম এবং একদল অকুত ভয় বীরের কথা________


১৯৭১ সালে আমাদের মহান মুক্তিযুদ্ধ চলাকালীন সময়ে গেরিলা যোদ্ধারা বিভিন্ন দলে-উপদলে বিভক্ত হয়ে দখলদার হানাদার বাহিনীদের বিরুদ্ধে মুক্তিযুদ্ধ পরিচালনা করত।এসব গেরিলা বাহিনী বিভিন্ন কোড নামে পরিচিত ছিল।১৯৭১ সালে আমাদের মহান মুক্তিযুদ্ধে অংশগ্রহণকারী কয়েকটি গেরিলা বাহিনীর মধ্যে অন্যতম ছিল ''ম্যাগনিফিসেন্ট সেভেন'' নামক একটি গেরিলা বাহিনী।এই বাহিনীর প্রধান ছিল গেরিলা কমান্ডার নজরুল ইসলাম।এই গেরিলা বাহিনীর সদস্য সংখ্যা ছিল মোট সাত জন তাই এই বাহিনীর ম্যাগনিফিসেন্ট সেভেন নামে নামকরণ করা হয়।এই দলটি ১৯৭১ সালে ঢাকা, ডেমরা, ধোলাইখাল সহ বেশ কয়েকটি স্থানে সফল অভিযান চালাই।এই গেরিলাদলটি একের পর এক সফল আক্রমেণর মাধ্যমে দখলদার পাকিস্তানি বাহিনীকে কোণঠাসা করে রাখত।এই ম্যাগনিফিসেন্ট সেভেন গেরিলা বাহিনীটি গড়ে ওঠার পেছনে একটা গল্প রয়েছে।
১৯৭১ সালে ''ম্যাগনিফিসেন্ট সেভেন'' এর কমান্ডার নজরুল ইসলাম ছিলেন কলেজের ছাত্র।আর দশটা মুক্তিকামী বাঙালির মত কমান্ডার নজরুল ইসলাম এরও ছিল দেশের জন্য কিছু করার অভিপ্রায়, ছিল দেশের জন্য যুদ্ধে যাবার দৃপ্তশপথ।১৯৭১ সালের ভয়াল কাল ২৫শে মার্চ রাতে নজরুল ইসলাম ছিলেন রাজশাহীতে তার খালুর বাসায়।
২৫শে মার্চ রাতে ''অপারেশন সার্চ-লাইট'' নামে নিরস্ত্র বাঙালি নিধনের খবর পুলিশ ওয়ারলেসের মাধ্যমে রাজশাহী পুলিশ লাইনে পৌছেলে ২৭ র্মাচ রাজশাহী পুলিশ লাইনের সদস্যরা পাকিস্তান সেনাবাহিনীর বিরুদ্ধে বিদ্রোহ ঘোষনা করে। শুরু হয় প্রতিরোধ যুদ্ধ। সেই প্রতিরোধ যুদ্ধে নজরুল ইসলাম সক্রিয় ভাবে অংশ নেয় । কিন্তু গুটি কয়েক পুরাণো মডেলের থ্রি নট থ্রি রাইফেল নিয়ে প্রতিরোধ গড়ে তুলতে র্ব্যাথ হয়। নজরুল ইসলাম তখন রাজশাহী ছেড়ে পালিয়ে আসে তার নিজ জন্মভুমি ঢাকায়।ঢাকায় ফিরে এসে পাকিস্তান সেনাবাহিনীর নৃশংসতা, নিষ্ঠুরতা, বিভীসিকা আর বীভৎসতা দেখে নজরুল ইসলামের প্রবাহমান ছন্দময় জীবন থেকে হঠাৎ করেই জীবনের ছন্দপতন ঘটে। তখন ছিল তার উদ্দাম যৌবন। দেশ স্বাধীনের প্রতিজ্ঞা গেঁথে যায় তার মনের গভীরে। সারাদেশ তখন ঝাঁপিয়ে পড়েছে মুক্তিযুদ্ধে। আর বসে থাকা নয়। এবার যুদ্ধ করার প্রহর। নিজ এলাকার সমমনা কয়েকজন এসে যোগ দেয় তার সাথে ।
কিন্তু যুদ্ধ করার অস্ত্র কোথায় ? কোনমতে জোগাড় হয় কয়েকটি র্শটগান আর টু টু রাইফেল।
এবার আর পিছু ফেরার পালা নয়। সহযোদ্ধা জিন্না , হানিফ ও আবুল হোসেন কে সঙ্গে নিয়ে মায়ের নিকট থেকে অনুমতি নিয়ে নজরুল ইসলামেরদল নরসিন্দি-কুমিল্লার বরইতলাও কাইতলা বিট হয়ে সোজা আগরতলা চলে আসে। এরপর সেখান থেকে মেলাঘর মুক্তিযোদ্ধা ক্যাম্প। মুক্তিযুদ্ধে ২নং সেক্টর হেড কোয়াটার ছিল মেলাঘর। সেক্টর কমান্ডর ছিলেন একজন র্নিভীক অকুতভয় সৈনিক মেজর খালেদ মোশারফ সঙ্গে ছিলেন আর এক অসম সাহসী সৈনিক ক্যাপ্টেন হায়দার। ক্যাম্পেই তাদের কিছুদিন গেরিলা যুদ্দের উপরে সামান্য ট্রেনিং দেয়া হয়। এরপর বাংলাদেশের ভেতরে ঢুকে গেরিলা যুদ্ধ করার পালা। সেক্টর কমান্ডার খালেদ মোশারফ এদের সাতজন কে নিয়ে একটি দল গঠন করলেন। এই সাতজন হলোঃ
১। নজরুল ইসলাম -কমান্ডার
২। ইনিজনিয়ার আবু বাশার - ডিপুটি কমান্ডার
৩। জিন্না
৪। হানিফ
৫। আবুল হোসেন
৬। নিলু
৭। আবদুর রহমান
সেক্টর কমান্ডর খালেদ মোশারফ এই সাতজনের দলের নাম দিলেন “ম্যাগনিফিসেন্ট– সেভেন” এবং অস্ত্র হিসাবে তাদেরকে দেয়া হলো শুধু মাত্র দুটি করে গ্রেনেড। সেইদিন তিনি বললেন,- যেহেতু তোমরা ঢাকার ছেলে তাই তোমাদেরকে খোদ ঢাকা শহরে অপারেশন করতে হবে। প্রতিরাতে পাকসেনাদের অবসহানে গ্রেনেড র্চাজ করবে। বিশ্ববাসী যেন জানতে পারে খোদ রাজধানীতে গেরিলারা যুদ্ধরত। মনেরেখ গেরিলা যুদ্দের রণকৌশল হচ্ছে হিট এন্ড রান। আর এর জন্য দরকার ধৈর্য আর সাহস। এদুটি জিনিস হচেছ গেরিলাদের মুল পুঁজি। মাথা ঠান্ডা রেখে র্ধযের সাথে কাজ করলেই সাফল্য আসবে।
 এরপর হতে তারা ঢাকা শহর এবং ডেমরা - ধোলাইখাল ও যাত্রবাড়ি এলাকায় গেরিলা অপারেশন পরিচালনা করা শুরু করে।
নজরুল ইসলাম ছিলেন একজন অসীম সাহসী মুক্তিযোদ্ধা।প্রায় প্রতিরাতেই কমান্ডার নজরুলের গেরিলাদল কোন না কোন পাকিস্তানি পজিশনে তড়িৎ আক্রমন চালিয়ে তাদের নাস্তানাবুদ করেছে। এই পরিস্থিতিতে হানাদার বাহিনীর ৩৬ পদাতিক ডিভিশনের জেওসি মেজর জেনারেল জমশেদ গেরিলা কমান্ডর নজরুল কে ধরিয়ে দেবার জন্য দশ হাজার টাকা পুরুস্কার ঘোষনা করেন। তারা ভেবেছিল তাদের দোসর রাজাকাররা যেহেতু বাঙালী সেহেতু কোন না কোন রাজাকার অথবা শান্তি কমিটির কেউ না কেউ তাদের কে কমান্ডার নজরুলের খবর গোপনে জানিয়ে দেবে। কিন্তু বাস্তবে তা হল না। কমান্ডার নজরুল ডেমরাতে তার গোপন হাইডআউট বা গেরিলাদের গোপন আস্তানাতে বসে বসেই নিজের নামে মাইকিং শুনতে পেত।
এক রাজাকার মাইকে বলছে,একটি বিশেষ ঘোষনা নজরুল নামে এক ভারতীয় দালাল, এক ভারতীয় দুস্বকৃতিকারী ডেমরা এলাকাতে অত্মগোপন করে আছে। সে তার দুস্বকৃতিকারীদল নিয়ে অত্র এলাকার বিভিন্ন স্থানে রাষ্ট্র বিরোধী ধংসাত্বক কার্যক্রম চালিয়ে যাচ্ছে। এর ফলে জনগনের জানমালের প্রচুর ক্ষতি সাধন হচেছ। এই নজরুল কে যে জীবিত বা মৃত ধরিয়ে দিতে পারবে তাকে দশহাজার টাকা পুরুস্কার দেয়া হবে।
 এরপরও ''ম্যাগনিফিসেন্ট সেভেন'' এর গেরিলা সদস্যরা তাদের আক্রমনের তীব্রতা দিন কে দিন আরও বাড়িয়ে দেয়। পাকসেনা অথবা মিলিশিয়া বাহিনী দেখলেই ধুমধাম দুচারটা ফায়ার করেই পালিয়ে যাওয়া।
তারপর কোনখানে গোপনে লুকিয়ে থাকা। মে মাসের প্রথম সপ্তাহে এইরকম এক গোপন আস্তানায় যখন সবাই বসে বসে পরিকল্পনা করছিল পরর্বতি অপারেশনের ঠিক এমন সময় হঠাৎ করে এশরাশ গুলি ধেয়ে আসে। টিনের চালে গুলি লেগে ঝনঝন শব্দে গোটা এলাকায় ভয়াবাহতা ছড়িয়ে দেয়। এরমানে পাকসেনারা গোপন আস্তানার খবর পেয়ে আক্রমন করেছে। নিজেদের রক্ষার তাগিদে অবচেতন মনেই সবাই এদিক ওদিক পজিশনে চলে যায়। মনের মধ্যে শুধু একটাই ভবনা নিজেকে বাচাতে হবে। আক্রমন করেছে পাক মিলিশিয়া বাহিনী। শক্রর গুলি আসছে সমান বেগে। তাদের তুলকাম গুলি র্বষনে গোটা এলাকা তছনছ হয়ে যাচেছ। নজরুলের দল গুলি ছোড়ার কোন সুযোগই পেলনা। হঠাৎ করেই পাশ থেকে আর্তনাদ ভেসে এলো। -- আল্লাহ মারা গেলাম --। নজরুল তাকিয়ে দেখে তার সহযোদ্ধা আসলাম ভাই ও আবদুর রহমান ভাই গুলি খেয়েছে। যন্ত্রনায় কাতরাচ্ছে । কিন্তু ওদের কাছে যাবার উপায় নেই।মিলিশিয়া বাহিনী গুলি করতে করতে এগিয়ে আসছে এবং বাড়ী বড়ড়ী তল্লাসি করা শুরু করেছে। ওরা নরপশুর দল । ওদের কাজই বাঙালীদের হত্যা করা। প্রচন্ড ভয় সবাই কে গ্রাস করেছে। এখন সবার মাথায় একটায় চিন্তা । এই নরক থেকে পালাতে হবে। পালাতে না পারলে সাক্ষাৎ মৃত্যু। হামাগুড়ি দিয়ে কোনমতে বাড়ি হতে বের হয়ে কয়েকজন পালাতে সক্ষম হয়। শুধু ধরা পড়ে ফজলুল হক। তবে তাকে নানান ভাবে পরিক্ষা করে ছেড়ে দেয়। ময়মুরুবিবর দোয়া ছিল ওর উপরে। না হলে মিলিশিয়ার হতে ধরা পড়ে ছাড়া পাওয়া কঠিন ব্যাপার।
নতুন গোপন আস্তানায় থেকেই শুনতে পায় ১৪ দিন জীবনের সঙ্গে লড়াই করার পর আসলাম ভাই মারা যায়। সবাই গোপনে এসে তাকে দাফন করে। আবদুর রহমান গুলি বিদ্ধ হয়ে প্রানে বেচে যায় তবে পঙ্গু হয়ে এক মানবেতর জীবন কাটিয়ে কয়েব বৎসর পর মারা যায়।

