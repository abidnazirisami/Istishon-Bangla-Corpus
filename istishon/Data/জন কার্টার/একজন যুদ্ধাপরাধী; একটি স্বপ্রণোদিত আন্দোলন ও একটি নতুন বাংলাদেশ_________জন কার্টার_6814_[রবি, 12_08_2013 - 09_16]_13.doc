একজন যুদ্ধাপরাধী; একটি স্বপ্রণোদিত আন্দোলন ও একটি নতুন বাংলাদেশ________


আব্দুল কাদের মোল্লা,সর্বাধিক পরিচিত কসাই কাদের নামে।ইতিহাসের অন্যতম কুখ্যাত রাজাকার।
এই নরপশুর জন্ম ১৯৪৮সালে তৎকালীন পূর্ব-পাকিস্তানে।
কাদের মোল্লা ১৯৭১ সালে ঢাকা বিশ্ববিদ্যালয়ে পড়ার সময় ইসলামী ছাত্রসংঘের শহীদুল্লাহ হল শাখার সভাপতি নির্বাচিত হয়।
কাদের কসাই ১৯৭১সালে স্বাধীনতা যুদ্ধের সময় ইসলামী ছাত্রসংঘের সক্রিয় সদস্য হিসাবে আলবদরে যোগদান করে।এবং সরাসরি বাংলাদেশ ও মহান মুক্তিযুদ্ধের বিরোধিতা শুরু করে।
এই সময় মতান্তরে সে প্রায় ৩৪৪ জন নিরীহ মানুষকে হত্যা,মানবতাবিরোধী অপরাধ,ধর্ষণ ও গণহত্যা মত অপরাধে নেতৃত্ব দেয়।
কাদের মোল্লা বাংলাদেশের বিরোধিতা কারী দল জামায়াতে ইসলামের সহকারী সেক্রেটারি হিসাবে দায়িত্ব পালন করে।
এই নরপশু জামায়াতের সমর্থনে ১৯৮৬ ও ১৯৯৬ সালে ফরিদপুর-৪ আসনে নির্বাচনও করে এবং পরাজিত হয়।
২০০৭ সালের ১৭ ডিসেম্বর কাদের মোল্লার বিরোদ্ধে কেরানীগঞ্জ থানায় একটি মামলা হয়। ২০০৮ সালে তার বিরোদ্ধে পল্লবী থানায় আরো একটি মামলা হয়। ১৩ জুলাই, ২০১০ তারিখে কাদের মোল্লাকে পল্লবী থানা এলাকায় মুক্তিযুদ্ধের সময় সংঘটিত গণহত্যার মামলায় গ্রেপ্তার করা হয়।
ট্রাইব্যুনালের তদন্ত দল তার বিরোদ্ধে যুদ্ধাপরাধ অভিযোগের তদন্ত শুরু করে এবং ২০১১ সালের ১ নভেম্বর তদন্ত প্রতিবেদনে হত্যা, ধর্ষণ ও অগ্নিসংযোগের ও সর্বপোরী মানবতাবীরোধী অপরাধের অভিযোগ আনে রাষ্ট্রপক্ষ। ২৮শে ডিসেম্বর ট্রাইব্যুনাল অভিযোগ আমলে নেন এবং ২০১২ সালের ২৮শে মে ট্রাইব্যুনাল-২ খুন, ধর্ষণ, অগ্নিসংযোগসহ মানবতাবিরোধী ছয়টি অভিযোগের বিচার শুরুর নির্দেশ দেন।
  রাষ্ট্রপক্ষ কাদের মোল্লার বিরোদ্ধে যুদ্ধাপরাধের যেসব অভিযোগ আনেন সেগুলো হল, 
১। ১৯৭১ সালের ৫ এপ্রিল তার নির্দেশে মিরপুর বাঙলা কলেজের ছাত্র পল্লবকে গুলি করে হত্যা করা হয়।
২। ২৭ মার্চ কাদের মোল্লা ও তার সহযোগীরা মিরপুরে কবি মেহেরুননিসা, তার মা এবং দুই ভাইকে তাদের নিজ বাসায় হত্যা করেন।
৩। ২৯ মার্চ আরামবাগ থেকে সাংবাদিক খন্দকার আবু তালেবকে অপহরন করে নিয়ে যান এবং পাম্পহাউস জল্লাদখানায় জবাই করে হত্যা করেন।
৪। ১৯৭১ সালের ২৫ নভেম্বর কাদের মোল্লা রাজাকার বাহিনীর সদস্যদের নিয়ে কেরানীগঞ্জের ভাওয়াল খানবাড়ি এবং ঘাটারচরে শতাধিক গ্রামবাসীকে হত্যা করেন। রায়ে বলা হয়, প্রসিকিউশন এই অভিযোগ প্রমান করতে পারেননি।
৫। ১৯৭১ সালের ২৪ এপ্রিল পাকিস্তানি সেনাবাহিনীর সাথে মিরপুরের আলোকদী গ্রামে অভিযান চালিয়ে ৩৪৪ জনের বেশি মানুষকে হত্যা করেন।
৬। ২৬ মার্চ কাদের মোল্লা ও তার সহযোগীরা মিরপুর ১২ নম্বর সেকশনে হযরত আলী লস্করের বাসায় গিয়ে লস্করের স্ত্রী, দুই মেয়ে, দুই বছরের এক ছেলেকে হত্যা ও ১১ বছরের এক মেয়ে ধর্ষণের শিকার হন। যেখানে কাদের মোল্লা নেতৃত্ব দেন। 
মহামান্য ট্রাইবু্নাল উপরোক্ত ছয়টি অভিযোগের মধ্যে পাঁচটিতে কাদের মোল্লাকে দোষী সাব্যস্ত করে।এবং যাবজ্জীবন কারাদন্ডে দন্ডিত করে।
যা তার কৃত অপরাধের তুলনায় খুবই সামান্য।তাই সাধারণ মানুষ এই রায় মেনে নিতে পারেনি।এরই পেক্ষিতে শুরু হয় ১৯৭১ সালের পর সবচেয়ে বড় স্বপ্রণোদিত আন্দোলনের।যার নৈপথ্য ছিল কিছু ব্লগার।যা শাহবাগ আন্দোলন নামে পরিচিত।এই আন্দোলনের মূল উদ্দেশ্য ছিল সকল রাজাকারদের সর্বোচ্চ শাস্তি নিশ্চিত করা।
শাহবাগ আন্দোলন থেকেই কাদের মোল্লা সহ সকল সকল যুদ্ধাপরাধীর ফাঁসির দাবি করা হয়।
এই আন্দোলনের পরিপ্রেক্ষিতে রায়ের বিরোদ্ধে আপিলের সুযোগ রেখে ১৭ ফেব্রুয়ারি আন্তর্জাতিক অপরাধ (ট্রাইব্যুনালস)সংশোধন বিল, ২০১৩ জাতীয় সংসদে পাস হয়।
এবং ৩রা মার্চ রাষ্ট্রপক্ষ তার সর্বোচ্চ শাস্তির আবেদন করে সর্বোচ্চ আদালতে আপিল করে এবং ৪ঠা মার্চ কাদের মোল্লার পক্ষ থেকে রায়ের বিরোদ্ধে তাকে খালাস দেওয়ার জন্য আপিল করা হয়। ১লা এপ্রিল আপিলের শুনানি শুরু হয় এবং শুনানি শেষে ১৭ সেপ্টেম্বর, ২০১৩সালে সর্বোচ্চ আদালত মানবতাবিরোধী অপরাধ প্রমানিত হওয়ায় যাবজ্জীবন করাদন্ডের পরিবর্তে মৃত্যুদন্ডাদেশের নির্দেশ দেন।
এরপর শুরু হয় কাদের কসাই এর পূর্ণাঙ্গ রায়ের প্রতিক্ষা।
গত ৫ই ডিসেম্বর এই কুখ্যাত রাজাকারের পূর্ণাঙ্গ রায়ের অনুলিপি প্রকাশ করেছে আপিল বিভাগ।
এর ফলে কাদের কসাই এর মৃত্যুদন্ডের কার্যকর সময়ের ব্যাপার মাত্র।
এই বিজয়ের মাসেই হয়তো ফাঁসিতে ঝুলবে কসাই কাদের।সূচিত হবে এক নতুন ইতিহাস।
বাংলার সাধারণ মানুষ উদ্দযাপন করবে আরেকটি বিজয়।শুরু হবে রাজাকার মুক্ত নতুন বাংলাদেশের পথ চলা।
তাই পরিশেষে বলতে চাই,''আমার তোমার বাংলায়,রাজাকারের ঠায় নায়''।
রাজাকারের আস্তানা,বাংলাদেশে রাখব নাহ্।
জয় বাংলা।

