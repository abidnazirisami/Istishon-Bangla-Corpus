আমি জয় বাংলার লোক_________________


১৯৭১ সালের মাঝামাঝি কোন এক সময় এক দল মুক্তিযোদ্ধা ভারতে গিয়েছিল মুক্তিযোদ্ধাদের জন্য ত্রাণসামগ্রী ও অন্যান্য প্রয়োজনীয় জিনিসপএ আনতে।তাদের কাছে যে মুহূর্তে ট্রেনের টিকিট কাটার মতও টাকা ছিল নাহ্।কোন উপায় না পেয়ে তারা বিনা টিকিটেই ট্রেনে চেপে বসলেন!
সময় মত ট্রেন চলা শুরু করল এবং যথারীতি এক সময় টি.সি. এসে তাদের কাছে টিকিট দেখতে চাইলেন।কিন্তু সেই মুক্তিযোদ্ধাদের কাছে টিকিট না থাকায় তারা টিকিট দেখাতে ব্যর্থ হলেন।
এতে টি.সি. তাদের উপর রাগান্বিত হলেন এবং তাদের সাথে খারাপ ব্যবহার করতে শুরু করলেন।শেষমেশ কোন উপায় না পেয়ে ঐ মুক্তিযোদ্ধাদের একজন আস্তে করে বলে উঠলেন ''আমরা জয় বাংলার লোক''।এই কথা শোনা মাত্রই টি.সি. চুপ করে গেলেন এবং সঙ্গে সঙ্গে ঐ মুক্তিযোদ্ধাদের পাশে থাকা যাত্রীরা টি.সির উদ্দেশ্যে বলে উঠলেন ''আমরা এনাদের ভাড়া পরিশোধ করব''।যদিও সেদিন কাউকেই করতে হয়নি।
এরপর ঐ যাত্রীরা মুক্তিযোদ্ধাদের সাথে কুশল বিনিময় করেছিল এবং বাংলাদেশের মুক্তিযুদ্ধের অবস্থা সম্পর্কে জানতে চেয়েছিল।
ঐ যাত্রীদের মধ্যে কেউ কেউ আবার তাদের সঙ্গে থাকা খাবার মুক্তিযোদ্ধাদের খেতেও দিয়েছিল!
এসবের মধ্যে হঠাৎ করে ঐ যাত্রীদের মধ্যে একজন মুক্তিযোদ্ধাদের উদ্দেশ্যে বলে উঠলেন, ''শাস্ত্র মতে আমরা বিশ্বাস করি যে,ভগবান বিভিন্ন সময় বিভিন্ন মানুষের রূপে পৃথিবীতে আসেন।যেমন আমাদের দেশে ভগবান এসেছিলেন মহাত্মা গান্ধীর রূপ ধরে আর আপনাদের দেশে এসেছেন শেখ মুজিবের রূপ ধরে।''
বোধ করি এই গল্পটা হয়তো সবার জানা!এই ছিল বঙ্গবন্ধু শেখ মুজিব আর জয় বাংলার লোকের প্রতি মানুষের ভালবাসা।
অথচ কতিপয় ভন্ড, নামধারী মুক্তিযোদ্ধার কারণে আজকে আমাদের সেই গৌরব হারাতে বসেছি।
সেই সব ভন্ড, নামধারী তথাকথিত মুক্তিযোদ্ধা যারা কিনা মেজর জিয়ার রাজনীতিতে বিশ্বাসী,তারা রাজাকারদের বিচারেরও বিরোধিতা করে।
তাই সত্যিই খুব জানতে ইচ্ছা করে,তারা কি আসলেই মুক্তিযুদ্ধ করেছিল?????

