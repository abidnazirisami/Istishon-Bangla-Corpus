একজন সুচিত্রা সেন; কোটি দর্শকের হার্টথ্রব অভিনেত্রী________



রমা সেন সর্বাধিক পরিচিত সুচিত্রা সেন নামে।সুচিত্রা সেন ভারত তথা পশ্চিমবঙ্গের অন্যতম বিখ্যাত অভিনেত্রী । বিশেষ করে উত্তম কুমারের সাথে অভিনয়ের কারনে তিনি সারা বাংলায় প্রচন্ড জনপ্রিয় হন। উত্তম-সুচিত্রা জুটি আজও বাংলা চলচ্চিত্রের শ্রেষ্ঠ জুটি হিসেবে পরিচিত।এমনকি বাংলা চলচিত্রের নাম এলেই দর্শকদের হৃদয়ে এখন পর্যন্ত উত্তম-সুচিত্রা জুটির নামই ভেসে ওঠে।
সুচিত্রা সেন ৬-ই এপ্রিল, ১৯২৯ সালে বিহারের পাটনায় এক সম্ভ্রান্ত হিন্দু পরিবারে জন্ম গ্রহণ করেন।এর কয়েক বছর পর সুচিত্রা সেন বাংলাদেশের পাবনায় তার পৈত্রিক নিবাসে ফিরে আসেন।এরপর তার শৈশবকাল কেটেছে পাবনাতেই। সুচিত্রা সেনের বাবার নাম করুণাময় দাশগুপ্ত এবং মায়ের নাম ইন্দিরা দাশগুপ্ত।
যদিও তিনি আজ সুচিত্রা সেন নামে পরিচিত কিন্তু শৈশবে তার নাম ছিল রমা দাশগুপ্ত।সুচিত্রা সেন তথা রমা দাশগুপ্ত ছিলেন সংসারের পঞ্চম সন্তান এবং তৃতীয় কন্যা।
১৯৪৭ সালে দেশ বিভাগের পর সুচিত্রা সেন সপরিবারে বাংলাদেশ ছেড়ে ভারতে চলে যান।ওই বছরই রমা দাশগুপ্তের সাথে কলকাতার আদিনাথ সেনের পুত্র দিবানাথ সেনের বিবাহ সম্পূর্ন হয়।শ্বশুরবাড়ি থেকেই তার নামের সঙ্গে যুক্ত হয় 'সেন' উপাধি।এরপর থেকেই রমা দাশগুপ্ত হয়ে যান রমা সেন।
১৯৫২ সালে 'শেষ কোথায়' ছবির মাধ্যমে সুচিত্রা সেনের চলচ্চিত্রে যাত্রা শুরু হয় কিন্তু দুর্ভাগ্য, ছবিটি মুক্তি পেল না।এরপর ‘সাত নম্বর কয়েদী’ ছবিতে অসাধারণ অভিনয় করে সুচিত্রা সেন চলচিত্র জগতে প্রতিষ্ঠা পান।এবং পরবর্তী বছরে উত্তম কুমারের বিপরীতে 'সাড়ে চুয়াত্তর' ছবিতে তিনি অভিনয় করেন। ছবিটি বক্স-অফিসে সাফল্য লাভ করে এবং উত্তম-সুচিত্রা জুটি উপহারের কারনে চলচিত্রটি আজও স্মরনীয় হয়ে আছে।

সুচিত্রা সেন সম্পর্কে পরিচালক সুকুমার রায় একবার বলেছিলেন, ‘১৯৫১ সালে সাত নম্বর কয়েদী’ ছবির জন্য নতুন মুখ খুঁজছি। এমন সময় অসিত চৌধুরী আমাকে বললেন, একটি ভালো শিক্ষিত পরিবারের মেয়ে আছে। মনে হয় সুযোগ পেলে ভবিষ্যতে খুব নাম করবে। তার কথায় মেয়েটিকে পাঠিয়ে দিতে বললাম। প্রথম দিন ওর স্বামী দিবানাথ সেনের সঙ্গে এসেছিল দেখা করতে অরোরা স্টুডিওতে। দেখলাম, ছিপছিপে চেহারায় ডাগর ধরনের ওর চোখ। চোখ দুটি বড় সুন্দর আর খুব এক্সপ্রেসিভ। চাহনিতে স্বচ্ছ গভীরতা। মিস্টি হাসিতে সারা মুখখানা যেন উচ্ছলতায় ভরে যায়। এক নজরেই পছন্দ হয়ে গেল। কণ্ঠস্বরও বেশ মিষ্টি। কথার মধ্যে একটু বাঙাল টোন আছে। আমি সঙ্গে সঙ্গেই তাকে নিতে রাজি হয়ে গেলাম'। 
‘সাত নম্বর কয়েদী’ ছবিতে অভিনয় করার পর সুচিত্রা সেন পিনাকী মুখার্জি পরিচালিত ‘সংকেত’ ছবিতে অভিনয় করেন। তখনও তিনি ‘সুচিত্রা সেন’ নামে পরিচিত হননি।এর পরের ছবি অর্থাৎ নীরেন লাহিড়ীর ‘কাজরী’ ছবির মাধ্যমে ১৯৫২ সালে রমা সেন পাল্টিয়ে ‘সুচিত্রা সেন’ নামে আত্মপ্রকাশ করেন তিনি। সুচিত্রা সেন তার অভিনয় জীবনে মোট ৬০টি ছবিতে অভিনয় করেন। সুচিত্রা সেন অভিনীত কয়েকটি উল্লেখযোগ্য চলচিত্র হলো: 
১। সাড়ে চুয়াত্তর(১৯৫৩)
২। ওরা থাকে ওধারে(১৯৫৪)
৩। অগ্নিপরীক্ষা(১৯৫৪)
৪। শাপমোচন(১৯৫৫)
৫। সবার উপরে(১৯৫৫)
৬। সাগরিকা(১৯৫৬)
৭। পথে হল দেরি(১৯৫৭)
৮। হারানো সুর(১৯৫৭)
৯। দীপ জ্বেলে যাই(১৯৫৯)
১০। সপ্তপদী(১৯৬১)
১১। বিপাশা(১৯৬২)
১২। চাওয়া-পাওয়া
১৩। সাত-পাকে বাঁধা(১৯৬৩),
১৪। হসপিটাল
১৫। শিল্পী(১৯৬৫)
১৬। ইন্দ্রাণী(১৯৫৮)
১৭। রাজলক্ষী ও শ্রীকান্ত(১৯৫৮)
১৮। সূর্য তোরণ(১৯৫৮)
১৯। উত্তর ফাল্গুনি(১৯৬৩) (হিন্দিতে পুনঃনির্মিত হয়েছে মমতা নামে)
২০। গৃহদাহ(১৯৬৭)
২১। ফরিয়াদ
২২। দেবী চৌধুরানী(১৯৭৪)
২৩। দত্তা(১৯৭৬)
২৪। প্রণয় পাশা
২৫। প্রিয় বান্ধবী
১৯৫৫সালের দেবদাস ছবিতে অভিনয় করার জন্য সুচিত্রা সেন শ্রেষ্ঠ অভিনেত্রীর পুরস্কার জিতেন, যা ছিল তার প্রথম হিন্দি ছবি।তিনিই প্রথম ভারতীয় অভিনেত্রী যিনি কোন আন্তর্জাতিক চলচ্চিত্র উৎসবে পুরস্কার পান (  শ্রেষ্ঠ অভিনেত্রী পুরস্কার -সাত পাকে বাঁধা ১৯৬৩ছবির জন্য, মস্কো চলচ্চিত্র উৎসব  )।
১৯৬০ ও ১৯৭০ দশকেও সুচিত্রা সেন অভিনীত ছবি মুক্তি পেয়েছে। স্বামী মারা যাওয়ার পরও তিনি অভিনয় চালিয়ে গেছেন, যেমন হিন্দি ছবি আন্ধি। এই চলচ্চিত্রে তিনি একজন নেত্রীর ভূমিকায় অভিনয় করেছেন।বলা হয় যে চরিত্রটির প্রেরণা এসেছে ইন্দিরা গান্ধী থেকে। এই ছবির জন্য তিনি ফিল্মফেয়ার শ্রেষ্ঠ অভিনেত্রী হিসেবে মনোনয়ন পেয়েছিলেন।
সুচিত্রা সেন অভিনীত শেষ ছবি ‘প্রণয় পাশা’ মুক্তি পায় ১৯৭৮ সালে।ওই বছরই তিনি সুদীর্ঘ ২৫ বছর অভিনয়ের পর চলচ্চিত্র অঙ্গন থেকে চিরতরে অবসরগ্রহণ করেন।এর পর তিনি লোকচক্ষু থেকে আত্মগোপন করেন এবং রামকৃষ্ণ মিশনের সেবায় ব্রতী হন।
এই বাঙালি নায়িকা সম্পর্কে জানা যায়, তার নায়ক উত্তম কুমার ১৯৮০ সালের ২৪ জুলাই মারা গেলে সেই রাতে এসেছিলেন একখানি মালা হাতে নিয়ে। মহানায়কের দেহের ওপর মালা রেখে সুচিত্রা সেন ফিরে এলেন কলকাতার বালিগঞ্জ সার্কুলার রোডের বাড়িতে, তারপর তিনি মিডিয়ার সঙ্গে আর কথা বললেন না। একাকী নিঃসঙ্গ জীবন কাটাতে লাগলেন।১৯৯৩ সালের প্রথম দিকে অসুস্থ হয়ে কিংবদন্তি আরেক নায়িকা কানন দেবী যখন হাসপাতালে, তাকেও তিনি দেখতে গিয়েছিলেন। 
২০০৫ সালে দাদাসাহেব ফালকে পুরস্কারের জন্য সুচিত্রা সেন মনোনীত হন, কিন্তু ভারতের প্রেসিডেন্টের কাছ থেকে সশরীরে পুরস্কার নিতে দিল্লী যাওয়ায় আপত্তি জানানোর কারনে তাকে পুরস্কার দেয়া হয় নি।
১৯৭৮ সালে অভিনয় ছেড়ে দিলেও তিনি এখন পর্যন্ত কোটি দর্শকের হার্টথ্রব।সুচিত্রা সেনের জয়যাত্রা শুরু হয়েছিল মূলত ১৯৫৩ সালে 'সাড়ে চুয়াত্তর' মুক্তি পাবার পর থেকে। অভিনয়-জীবনে তিনি লক্ষ লক্ষ পুরুষের হৃদয়হরণ করতে সক্ষম হয়েছিলেন। ফলে আমাদের দেশে, বিশেষ করে বাংলার মাটিতে যা হয় - তাঁর জীবনীকারেরা, যেমন সাংবাদিক গোপালকৃষ্ণ রায় (সুচিত্রার কথা) পূর্ব-বাংলার (অধুনা বাংলাদেশ) পাবনার এই চিরন্তন নারীকে (femina perennis) প্রায় পুজোর আসনে বসিয়েছেন।

