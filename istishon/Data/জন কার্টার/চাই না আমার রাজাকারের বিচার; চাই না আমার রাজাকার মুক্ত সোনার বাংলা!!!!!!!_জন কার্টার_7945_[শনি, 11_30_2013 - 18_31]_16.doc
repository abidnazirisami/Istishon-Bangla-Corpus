চাই না আমার রাজাকারের বিচার; চাই না আমার রাজাকার মুক্ত সোনার বাংলা!!!!!!!


গত কয়েকদিনে বিএনপি-জামায়াতের অবরোধের নামে সহিংসতা আমাকে ভীষণভাবে মর্মাহত করছে।বাধ্য করেছে সবকিছু নতুন করে ভাবতে।
বাধ্য করছে ভাবতে কি হবে মুক্তিযুদ্ধের চেতনাকে পুনরায় জাগিয়ে তুলে???কি হবে রাজাকারের বিচার করে??
কি হবে বাংলাদেশকে মধ্যম আয়ের দেশে উন্নীত করে??কি হবে বিদ্যুত উৎপাদন ১০০০০ মেগাবাইটে উন্নীত করে????
কি হবে বৈদেশিক মুদ্রার রিজার্ভ বাড়িয়ে????কি হবে এতো ফ্লাইওভার বানিয়ে???
কি হবে এক সময়ের তলাবিহীন ঝুড়ি বাংলাদেশকে এশিয়ার রাইজিং টাইগার বানিয়ে????
কি হবে এগুলো যদি না আমার বাবা কিংবা আমার মা কিংবা আমার ভাই কিংবা আমার বোন কিংবা আমিই যদি বেঁচে না থাকি???
বলতে পারেন সেই মায়ের কি কাজে লাগবে এগুলো যে মায়ের মাথার অর্ধেকটাই উড়ে গেছে জামাত-শিবিরের ছোড়া ককটেলের আঘাতে???
কিংবা সেই মায়ের যে মায়ের শ্বাস নালীটাই পুরে গেছে বিএনপি-জামাতের দেওয়া আগুনে।যার তিন ছেলে-মেয়ে এখনও বসে আছে কখন ফিরে আসবে তাদের মমতাময়ী মা।
বলতে পারবেন কি কাজে লাগবে সেই কিশোর নাহিদের???যে ঢাকায় এসেছিলো শুধুমাত্র কিছু গরম কাপড় কেনার জন্য।হয়তো প্রচন্ড শীতের প্রকোপ থেকে রক্ষা পাবার জন্যই বাধ্য হয়েছিল অবরোধের দিনেও ঢাকায় আসতে।
বলতে পারেন কি কাজে লাগবে সেই বাবার যে কিনা পেটের তাগিদে সন্তানদের মুখে দু-বেলা খাবার তুলে দেবার জন্য বাধ্য হয়েছিল অবরোধের দিনেও অটোরিকশাটা বের করতে।যার শরীরের ১৫ শতাংশ অংশই পুড়ে গেছে ঘাতকদের ছোড়া পেট্রোলবোমার আগুনে!!!!!
বলতে পারবেন কি কাজে লাগবে সেই শ্রমিক ভাইটার যে কদিন পরে বাবা হতে চলেছে।যে আজ তার পরিবারের কাছে আজ অতীত???
বলতে পারবেন কি কাজে লাগবে সেই শ্রমিক বোনটার যে কিনা কাজ থেকে ফিরছিলো যদি সেই বেঁচে না থাকে!!!!
বলতে পারবেন কি দোষ ছিল আমার মায়ের অথবা আমার বোনের কিংবা আমার ভাইয়ের অথবা আমার বাবার????
জানি তাদের কোন দোষ ছিল নাহ্।
জানি দোষ ছিল আমার, আমিই তো চেয়েছিলাম রাজাকারদের বিচার হোক,চেয়েছিলাম দেশটা আবার মুক্তিযুদ্ধের চেতনায় জেগে উঠুক,আমিই তো চেয়েছিলাম বিদ্যুত হোক অফুরন্ত,রাস্তা হোক যানজট মুক্ত,চেয়েছিলাম দেশটা হোক সোনার বাংলা।
যদি সত্যিই তাই হয় তবে চাই না আমার রাজাকারের বিচার, চাই না ১০০০০ মেগাওয়াট বিদ্যুত,চাই না যানজট মুক্ত সড়ক,চাই না এতো ফ্লাইওভার,চাই না আমার সোনার বাংলা, হতে চাই না রাইজিং টাইগার।
শুধু চাই আমার ভাইটার মুখে নিজের একটা জ্যাকেট থাকার আত্মতৃপ্তির হাসি,
চাই আমার বোনটার নিশ্চিন্তে বাড়ি ফেরবার নিশ্চয়তা, শুধু চায় আমার বাবার সাথে দু মুঠো ভাত খেতে, শুধু চাই আমার মমতাময়ী মায়ের স্নেহ পাবার নিশ্চয়তা।

