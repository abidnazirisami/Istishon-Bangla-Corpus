গণজাগরণ মঞ্চ ও কিংবদন্তি ব্লগাদের কোন্দল


৫ই ফেব্রুয়ারি বাংলাদেশের ইতিহাসে একটি উজ্জ্বলতম দিন এবং এই দিনটি বাংলাদেশের ইতিহাসে স্বর্ণাক্ষরে লেখা থাকবে।মূলত ৫ই ফেব্রুয়ারি কাদের মোল্লার রায়ের বিরুদ্ধে কিছু ব্লগারের আন্দোলনের মধ্যে দিয়েই বাংলাদেশের ইতিহাসে এক নবজাগরণের সৃষ্টি হয়।১৯৭১ সালের পরে এই আন্দোলনই স্বপ্রনোদিত ভাবে এতো বৃহৎ আন্দোলনের রূপ ধারণ করে।যদিও এই আন্দোলনটি শুরু হয়েছিল শাহবাগ চত্বর থেকে কিন্তু পরবর্তীতে এর ব্যাপকতা সারাদেশে ছড়িয়ে পড়ে।
সারাদেশের দেশের মানুষ এই আন্দোলনের সাথে একত্বতা ঘোষনা করে।এই আন্দোলনের ব্যাপকতা এতই বৃহ পরিসরে ছিল যে,প্রথম দিকে স্বাধীনতা বিরোধী শক্তিও এর ব্যাপকতা দেখে হতবিহব্বল হয়ে গিয়েছিল।
এই আন্দোলন এত বৃহৎ পরিসরে ছড়িয়ে যাওয়ার একটিই কারন ছিল আর তা ছিল বাঙ্গালী জাতির প্রাণের দাবি যুদ্ধাপরাধীদের ফাঁসির দাবি।
এই আন্দোলন শাহবাগের প্রজন্ম চত্বরে প্রায় একমাস স্থায়ী হয়েছিল।পরবর্তীতে বিভিন্ন কারনে এই আন্দোলন আস্তে আস্তে থিতু হয়ে পড়ে।
শুরু থেকেই একটি মহল এই আন্দোলনের বিরোধিতা এবং এই আন্দোলনকে প্রশ্নবিদ্ধ করার চেষ্টা করে আসছিল।যে চেষ্টা
বর্তমানেও অব্যাহত রয়েছে।
যদিও বস্তুত পক্ষে এই আন্দোলন শুরু হয়েছিল ৫ই ফেব্রুয়ারি পর থেকে কিন্তু আসলে এই আন্দোলন অনেক আগেই অনলাইনে শুরু হয়েছিল।
অনলাইনে জামাত-শিবিরের অপপ্রচার রুখে দেওয়া,স্বাধীনতার সঠিক ইতিহাস তুলে ধরা,স্বাধীনতার স্বপক্ষের শক্তির পক্ষে জনমত গঠন করার মধ্যে দিয়েই মূলত এই আন্দোলনের সূচনা ঘটেছিল।মূলত এর নেপথ্য ছিল কিছু কিংবদন্তি ব্লগার।যাদের কঠোর পরিশ্রম এবং বস্তুনিষ্ঠ লেখালেখির মাধ্যমেই স্বাধীনতা যুদ্ধ ও সেসময় যুদ্ধাপরাধীদের ভূমিকা সকলের সামনে উঠেএসেছে।যাদের আন্দোলনের ফসল আজকের এই গণজাগরণ মঞ্চ।
অথচ সেসব কিংবদন্তি ব্লগারদের মাঝে কোন্দল আজ তুঙ্গে।
তারা রীতিমত একে অপরের বিরুদ্ধে কাঁদা ছোড়াছুড়ি তেও মেতে উঠেছে।এই কাঁদা ছোড়াছুড়ি ফেসবুক থেকে ব্লগ পর্যন্ত গড়িয়েছে।
যা আমাদের কাছে মোটেও কাম্য নয়।বোধকরি এর ফলও খুব বেশি মধুর হবে নাহ্।
আচ্ছা সেসব কিংবদন্তি ব্লগাররা কি ভুলে গেছে আমাদের আন্দোলন এখনও শেষ হয়নি?তারা কি বুঝতে পারছে যে এই মুহূর্তে তাদের ঐক্যবদ্ধ থাকা কতটা জরুরী?নাকি তারা ইতিহাস ভুলে গেছে???নাকি তারা কি ভুলে গেছে যে এর থেকে বৃহৎ আন্দোলনও ব্যর্থতায় পর্যবসিত হয়েছে শুধু মাত্র আন্দোলনকারীদের অভ্যন্তরীণ কোন্দলের কারনে?????

