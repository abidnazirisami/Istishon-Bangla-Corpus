বীর যোদ্ধা_______


 আমি যোদ্ধা,
আমি দেখেছি যুদ্ধ
আমি দেখেছি হায়নার লাফালাফি,
দেখেছি আমি বীর বাঙ্গালী,
আমি দেখেছি স্বাধীনতা,
করেছি আমি যুদ্ধ।।
আমি দেখেছি ক্রন্দনরত মায়ের মুখ
দেখেছি আমি দুঃশাসন,
আমি দেখেছি গুলিবিদ্ধ সহযোদ্ধা,
দেখেছি আমি লাল-সবুজের বুক
আমি করেছি যুদ্ধ।
আমি দেখেছি ধর্ষক,
দেখেছি বোনের খুনি,
আমি দেখেছি বাংলা মায়ের মলিন মুখ
তাই করেছি আমি যুদ্ধ।।
সাড়ে সাত কোটি কম্বল সাত কোটি মানুষ
আমি দেখেছি,
আমার কম্বল কই?
আমি দেখেছি নীতিভ্রস্ট বাম,
শুনেছি বলতে দুই কুকুরের লড়াই।
আমি দেখেছি পিতার মৃত্যু,
করেছি বিদ্রোহ,
আমি দেখেছি দুঃসাহস,
দেখেছি আমি ইনডেমনিটি।
আমি দেখছি হায়নার উত্থান,
করেছি বিরোধিতা,
আমি চেয়েছি বিচার,
হয়েছি দেশদ্রোহী।
আমি করেছি যুদ্ধ,
তাই আমি আজ বীর যোদ্ধা।
আমি যোদ্ধা তাই করেছি শাহবাগ,
তুমি আস্তিক করেছো বিরোধিতা।
আমি যোদ্ধা,
আজ আমি রণাক্লান্ত।
আমি চুপ,
তাই তুমি আজ তেজদীপ্ত,
আমি যোদ্ধা,
তাই আজ আবারো হবে যুদ্ধ।।
আমি বিজয়ী,
তুমি পরাজিত আবারো,
আমি যোদ্ধা,
তাই বারবার হবে যুদ্ধো।

