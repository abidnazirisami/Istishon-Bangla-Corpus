শহুরে জীবন______


আজ অনেক দিন পর নগর পরিদর্শনে বের হয়েছি। বেশ কদিন হল ঘর থেকে বের হইনা.....
আমার এক বন্ধু, নাম রাশেদ সে চিনেনা এমন কোন জায়গা নেই। পথেই তাকে পেলাম। সে আমাকে দেখে প্রথমেই বিকট এক চিৎকার দিল.... আমি প্রায় লাফ দিয়ে উঠলাম। " দোস্ত এত্ত দিন কোন চিপায় ছিলি?!!!" চ্যা চ্যা করে বললো। এর পর আরও অনেক কথা বললো। এই বন্ধু বান্ধব টাইপ কথা আরকি... লেখা যাবে না। ওকে হঠাৎ করে বলে বসলাম মনের ইচ্ছাটা.... এই নগরী বড় হলেও এই নগরীতে এমন অনেক রহস্য আছে যা আজও বের করতে পারিনি.... এক বিশেষ রহস্য হল মাদারবাড়িরর লাইট হাউস....
ওর মোটর সাইকেলে বেরিয়ে পরলাম দুজনে। পালসারে ৯০ দেখার পর আর সামনে তাকাই নাই। চোখ বন্ধ করেছিলাম। সে আমাকে এক নিষিদ্ধ পল্লীতে নিয়ে এল। আমাকে রহস্যময় সুরে বললো, " এই সব জায়গা সবার প্রত্যক্ষ থাকে কিন্তু সবাই এড়িয়ে চলে.... এখানে আসে নির্দিষ্ট কিছু মানুষ... তাদের সব কিছুই রহস্যময়....."
এটা বলেই সে মোবাইল কানে লাগিয়ে এক চিপা গলিতে ঢুকে গেল।
আমি এতক্ষনে চারপাশে ভাল করে তাকালাম। খুব ছোট একটা বাজারের মত। পাশে চিকন নালা, তার তুলনায় ডাস্টবিনটিকে অট্টালিকা লাগছে...
চারপাশে কেমন যেন আঁশটে গন্ধ। মুদি দোকান গুলোতে কুপি জ্বলছে। এখানে কি কারেন্ট নেই নাকি? শহরের কোন স্থানে কারেন্ট নেই এটা কল্পণার অতীত!
বিভিন্ন ধরনের লোকজন হেটে যাচ্ছে। কয়েকজন ত এটই ফিট ফাট যে এই পরিবেশের সাথে বড্ড বেমানান লাগছে। তাদের এসি লাগানো কোন ব্যাংকের অফিসেই ভাল মানাতো।হঠাৎ করেই ১৪- ১৫ বছর বয়েসি এক বালিকা আমার হাত ধরে টান দিল।আমি উচ্চতা দেখে বয়সের হিসেব করলাম... আধারের কল্যাণে তার চেহারা দেখতে পেলাম না।
" স্যার... কি খুজেন? শুকনা না ভিজা?" খস খসে গলায় প্রশ্ন করলো মেয়েটি।
আমি বুঝিছি মেয়েটি শুকনা, ভেজা বলতে কি বোঝাতে চেয়েছে। তবুও না বোঝার ভান করলাম। "কি বললা বুঝিনাই...."
" গাঞ্জা... স্যার কি অইন্ন কিছুর লাইজ্ঞা আইছেন? মাল এর লাই?" গলায় খানিকটা সন্দেহ প্রকাশ পেল। তার থেকে বাচার জন্যই হ্যা বলে দিলাম।
" তা স্যার কোন মাল খাইবেন? পানি না চামড়া?" বেশ রশিয়ে রশিয়ে কথাটা বললো সে।
আমি কথাটার মানে না বুঝতে পেরে চুপ করে রইলাম।
সেই উত্তর দিল, " পানি মানে হইলো মদ, আর চামড়া মানে ছেমড়ি.... আপনে মনে হয় এইহানে নয়া আইছেন...."
আমি কথা না বারিয়ে ঘুরে দারালাম। হাটা শুরু করলাম। মেয়েটা পেছন পেছন আসছে। আমি দেখেও না দেখার ভান করলাম। এক চায়ের দোকানে বসলাম এককাপ চা খাবার জন্য। মানুষ খুব একটা নেই অথচ এখন মাত্র রাত ১১ টা বেজেছে। দোকানে একটা টিভি চলছে। সেখানে সাকিব খান ভয়ংকর ডায়লগ দিয়ে যাচ্ছে। চায়ের অর্ডার নিতে এলো এক পিচ্চি ছেলে। তাকে খেদিয়ে দিয়ে মেয়েটি আমার সামনে বসে পরলো। টেবিলের মাঝখানে একটা মোম জ্বলছিল। মোমের আলোয় তাকে দেখতে পেলাম। কোথাও পড়েছিলাম আগুনের আভায় মেয়েদের অসাধারন লাগে। কিন্তু এত সুন্দর যে কেউ হতে পারে তা কল্পণাও করতে পারিনি। সত্যি মেয়েটা অপূর্ব সুন্দরী। টানা টানা চোখে চিকন পাড়ে কাজল দেয়া, কপালের মাঝে বড় লাল টিপ, আগুনের আভায় রাঙ্গানো লালচে গাল আর ঠোট.... সে কি বলিবো.... অনেক মেয়ে দেখেছি.... কিন্তু এর সাথে কারও তুলনা হয়না। আকর্ষনীয় বলা চলেনা কিন্তু কি যেন আছে ওই ঠোটে... আমি হা করে চেয়ে রইলাম.....
সে যেন আমার মনের কথা বুঝতে পারলো। বললো, " আমি ওই রকম মেয়েনা... আপনার লাগলে জোগাড় করে দিতে পারবো....."
আমি লজ্জা পেলাম। চোখ জোর করে নামিয়ে নিলাম।
" বাহ... ছ্যামড়া দেহি শরিম ও পায়....."
আমি নিচু গলায় বললাম "আমি ও ধরনের ছেলেনা...."
তার দিকে না তাকিয়ে দোকানদার কে বললাম গোল্ডলীফ দিতে। দোকানদারের বিরস মুখ দেখেই বুঝলাম নাই। মেয়েটা তার গোপন কম্পার্টমেন থেকে একটা গোল্ডলীফ বের করলো। নিজেই তা ধরালো, কষে একটা টান দিয়ে আমাকে দিল। আমি নিলাম। গোল্ডলীফের শেষার্ধে তার লিপস্টিকের লাল দাগ প্রকট.... আমি সেই দাগ বাচিয়ে সিগারেট খাচ্ছি।
" আমার নাম বিন্তি। আমি কেলাস চিক্স পাশ।" হঠাৎ করে বললো।
আমি অবাক হয়ে চেয়ে রইলাম। শুধু বললাম, "হুম"
" আপনে কি করেন?"
" কিছুনা। বেকার..."
" আপনার এত কষ্ট কিসের?"
" মানে? " সত্যি একটু অবাক হলাম
" আপনার চোখ দেখলে বোঝা যায়। আমিও কষ্টের দেশের মানুষ.... আমার ও অনেক কষ্ট...."
মেয়েটার চোখে বিষাদের ছায়া পেলাম।
" একটা কথা জিজ্ঞেস করবো আপনাকে?" বললাম।
" আমারে এত সম্মান দেওনের কাম নাই... কি কইবেন কন....." চ্যা করে উঠলো সে।
" আপনার কষ্টের কাহিনী বলবেন?"
" আপনে শুইন্না কি করবেন?"
" জানিনা... শুনতে বড্ড ইচ্ছা করছে....."
" সে এক বিরাট কাহিনী....... আফনের দের্য হইবনা....."
আমি প্রায় জ্বেদের সুরেই বললাম, " বলেন। শুনবো। "
মেয়েটা খুব মিষ্টি করে হাসি দিল। তার চোখের কোণায় কয়েক ফোটা জল গড়াতে দেখলাম। প্রায় সাথে সাথেই মোম নিভে গেল....
সে ধরা গলায় বললো, " আমি খারাপ মেয়ে... আপনার মত ভাল মানুষের আমার কথা শোনা উচিৎ না.... "
আমি কিছু বলার আগেই বাইরে কেউ আমার নাম ধরে ডেকে উঠলো। রাশেদ....
বিন্তি বললো, " আজ আপনার সময় শেষ। আপনার ডাক আইইসা গেছে। যান। আরেক দিন আইসেন। আপনারে সব বলবো...."
আমি আধারে মানিব্যাগ হাতড়াতে লাগলাম। বললাম। " আপনার গোল্ডলীফের টাকাটা......"
" আরেক দিন দিয়েন। আজ যান।" এখনো সেই ধরা গলা....
আমি বেরিয়ে এলাম। পেছনে দোকানের আধার থেকে আওয়াজ আসলো.... " ভালো থাইকেন....... "
এই কথাটা আমি সবাইকে বলি.... আজ আমার কাছেই ফিরে এলো। চুপ করে মোটরবাইকে উঠে বসলাম। হেড লাইটের আলো এই পল্লীর আধার তাড়ানোর ব্যার্থ চেষ্টা করলো।
আবার আমরা বেরিয়ে পরলাম নগরীর বুকে...... যেখানে সব ভালো মানুষেরা থাকে...............

