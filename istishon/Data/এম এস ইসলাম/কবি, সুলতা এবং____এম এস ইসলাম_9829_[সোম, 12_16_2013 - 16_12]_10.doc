কবি, সুলতা এবং___


 রুদ্র মোহাম্মদ ইদ্রিস
যখন সপ্তর্ষিমন্ডলের দিকে তাকাই
মনে হয় সেখানেও তুমি -
সগর্বে হাটছ সুলতার হাত ধরে
দ্রাঘিমার আরো উপরে-
যে হাত ছুঁয়েছে সুলতার মুখ - গ্রীবা
সে হাত স্পর্শ করেছে হিমাদ্রী।
দিনে দিনে তোমার র্কীতিস্তম্ভ
জমে উঠেছে অন্তহীন বিস্ময় নিয়ে
জ্যোতিষ্কের কক্ষপথে - তুমি অমর পথের যাত্রী।
এক সবুজ আঁচল রমণী হাটে
কবিতার পাতায় পাতায়
টর্চ হাতে - কষ্টের রাতে...
হে কবি তুমি আর সুলতা যখন
বসো পাশাপাশি মুখোমুখি
অবাক তাকিয়ে রয়
একপাশে হিমাদ্রী - অন্যপাশে সপ্তর্ষি ।।

