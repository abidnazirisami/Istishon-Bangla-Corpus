নক্ষত্র মানব 


 রুদ্র মোহাম্মদ ইদ্রিস
(শ্রদ্ধেয় স্যার কবি শফিকুল ইসলামকে নিবেদিত)
একটি নক্ষত্র অস্তমিত হলে
আমরা তার প্রস্থান পানে চেয়ে রইলাম দীর্ঘ সময়
আরো কিছু আলোক রশ্মির প্রয়োজন ছিল।
একটি সাদা বক নিজস্ব ভাষায় ডেকে নিয়ে স্বজাতিদের
ফিরে গেলো নীড়ে।
আমরা যারা নক্ষত্রের অনুজ
অর্ধমৃত অন্তরাত্মা পুড়ে
ইটভাটার ভেতর ভেতর যেমন
ঘুরপাক খায় অগ্নিরাশি।
আমাদের আহত শরীরে ক্ষতের প্রলেপ দিতে
কিছু কৃষ্ণ হাত এগিয়ে আসে
সম্মিলিত আলোর বর্ণচ্ছটায়
ওদের অস্তিত্ব ক্রমশ বিলুপ্ত হয়ে যায় বাতাসে।
হাসতে হাসতেই আমরা বলি
হে নক্ষত্র মানব - আপনি ভালো থাকবেন,
অন্তত কাকদের কর্কশধ্বনি আর
শুনতে হবে না আপনাকে ।।

