 কবি শফিকুল রচিত একটি গণসঙ্গীত


 [শোষণ বঞ্চনা বৈষম্যের বিরুদ্ধে জনতার সংগ্রাম চলছে,চলবে।কখনো প্রকাশ্যে কখনো অলক্ষ্যে।কখনো তীব্র কখনো মন্থর গতিতে। থেমে গেলে চলবে না।এগিয়ে যেতে হবে। মনে রাখতে হবে বিপ্লবীর মৃত্যু আছে, বিপ্লবের মৃত্যু নেই। মানুষের মুক্তির অন্তর্নিহিত আকাংখা বিপ্লবকে চিরজীবি করে রাখবে। ]
সম্মুখে বাধা আছে, পথ বন্ধুর
তবু জানি যেতে হবে বহুদূর...॥
পায়ে ফুটুক যতই কাটা
থামলে চলবেনা এ পথ হাটা
সীমিত সময়,পথ অনেক দূর...॥
চলতে পথে শত কুমন্ত্রণা
হাসিমুখে সয়ে যত যন্ত্রণা
করতে হবে মোকাবিলা শত্রুর॥
সত্যের পথ কুসুমিত নয়
জেনেই বিপ্লবীর চলতে হয়
বিপ্লবী মন পরোয়া করেনা মৃত্যুর॥
[গ্রন্থের নাম-”দহন কালের কাব্য”লেখক- শফিকুল ইসলাম। প্রচ্ছদ-আসলাম। প্রকাশক- মিজান পাবলিশার্স ৩৮/৪বাংলাবাজার,ঢাকা-১১০০। ফোন-৯৫১২৯৪৬,৭১১১৪৩৬। মোবাইল- ০১৫৫২৩৯১৩৪১।

