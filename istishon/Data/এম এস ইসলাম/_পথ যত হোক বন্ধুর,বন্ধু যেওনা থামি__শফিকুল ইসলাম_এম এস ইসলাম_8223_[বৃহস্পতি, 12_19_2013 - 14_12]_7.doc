_পথ যত হোক বন্ধুর,বন্ধু যেওনা থামি__শফিকুল ইসলাম



পথ যত হোক বন্ধুর ,বন্ধু যেওনা থামি
আসবেই আসবে সুন্দর আগামী।।
আধার দেখে চমকে উঠনা ত্রাসে
আধার রাতের শেষে সূর্য হাসে-
আজ মাভৈ বানী শোনাই তোমায় আমি।
সত্যের পথ কখনও সংক্ষিপ্ত নয়
সত্যের পথ কখনও নিষ্কন্টক নয়-
জানে এ কথা পৃথিবীর সব মুক্তিকামী।
মাঝপথে তুমি থমকে দাড়িয়ে পড়না
সামনে আছে শুনে মৃত্যুর সম্ভাবনা-
মৃত্যুহীন কোন জীবন নেই এ কথা জানো তুমি।
দ্বিধাহীন চিত্তে যারা দিয়ে গেছে জীবন
তারাই পৃথিবীতে এনেছে নব জীবন-
প্রমাণ দিয়েছে তারা জীবনের চেয়ে সত্যই দামী।
দীর্ঘ পথের ক্লান্তি সইতে না পেরে
অনেকেই এ পথ হয়ত দেবে ছেড়ে-
শত বাধা বিঘ্নে বুকে আশা জ্বালিয়ে রেখো তুমি।
সত্যের পথে নেই কোন যাত্রা বিরতি
অবিশ্রান্ত পথ চলাই আনবে মুক্তি-
নতুন দিনের আমন্ত্রণ আজ জানাই তোমায় আমি।।
[গ্রন্থের নাম-"দহন কালের কাব্য"লেখক- শফিকুল ইসলাম। প্রচ্ছদ-আসলাম। প্রকাশক- মিজান পাবলিশার্স ৩৮/৪বাংলাবাজার,ঢাকা-১১০০। ফোন-৯৫১২৯৪৬,৭১১১৪৩৬। মোবাইল- ০১৫৫২৩৯১৩৪১।
visit: http://blog.bdnews24.com/sfk505

