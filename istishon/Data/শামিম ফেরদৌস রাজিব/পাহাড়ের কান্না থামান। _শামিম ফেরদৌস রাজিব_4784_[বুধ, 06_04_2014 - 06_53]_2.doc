পাহাড়ের কান্না থামান। 


"যেই অত্যাচার আমাদের উপর করা হয় তাতেই এই দেশের নাম নিতেও কষ্ট হয় ॥ আমার বোন বাঙালী দ্বারা ধর্ষিত হয় কেন? সেই জবাব কি এই রাষ্ট্ দিতে পারবে? আমাদের নিজ ভুমি থেকে কেন উচ্ছেদ করা হলো সেই জবাব কে দেবে আমাকে । শুধু আমার জুম্ম ভাইয়েরা কেন, এসবের প্রতিবাদ জানাতে হাসতে হাসতে আমিও প্রাণ দিতে পারবো । অন্তত আমার রক্তের বদলে আমার ছোট্ট বোনগুলোয় কিছুটা নিরাপদে থাকবে ॥" এটা Anura Chakma নামের একজন আদিবাসী মেয়ের কথা।
বাংলাদেশিরা প্রথমে মাতৃভাষায় কথা বলার স্বীকৃতি চেয়েছিল পাকিস্তানিদের কাছে, বঞ্চনার শিকার হয়ে আন্দোলন করলো, তারপর আন্দোলন করেছিল স্বায়ত্বশাসনের দাবীতে। পাকিস্তানিরা কর্ণপাত না করায় শেষ পর্যন্ত অস্র নিয়া যুদ্ধ করে স্বাধীনতা অর্জিত হয়েছে। শুরুতেই পাকিস্তানি শাসকগোষ্ঠী পূর্বপাকিস্তানের মানুষের ন্যায্য দাবীগুলো মেনে নিলে এবং শোষণ অত্যাচার না করে সমানভাবে বিবেচনা করলে আজ হয়তো পাকিস্তান একতাবদ্ধ থাকতো, বিচ্ছিন্ন হয়ে বাংলাদেশ গঠন করার প্রয়োজনীয়তা বাংলাদেশিরা উপলব্ধি করতো না।
বর্তমানে ততকালীন পাকিস্তান সরকারের স্থলে স্থলাভিষিক্ত হয়েছে বাংলাদেশ সরকার, পাকিস্তান আর্মির স্থলে দেশপ্রেমিক (!) সেনাবাহিনী এবং পূর্ব পাকিস্তানিদের স্থলে আদিবাসী জনগোষ্ঠী, কিন্তু শাসকগোষ্ঠীর আচরন প্রায় একই রয়ে গেছে। যে বাঙালি জাতি মাতৃভাষার জন্য জীবন দিয়েছিল তাদের অনেকেই আজ আদিবাসীদের ভাষাকে সম্মান দেয়না, পাকিস্তানিদের শোষণের বিরুদ্ধে যাদের অবস্থান ছিল সেই সরকারই আজ পাহারীদের শোষক। খুন, ধর্ষণ, জমি দখল, আর্মি ও সেটেলারদের নিয়মিত অত্যাচার যেন পাহারের স্বাভাবিক ঘটনা। নিজ ভূমিতে পরবাসী এসব পাহাড়ী বাংলাদেশিদের সাংবিধানিক স্বীকৃতি দেয়া হচ্ছে না, শান্তি চুক্তির বাস্তবায়ন হচ্ছে না, তাদেরকে সমান চোখেও দেখা হচ্ছে না তাই অধিকার আদায়ে বাঙালিদের দেখানো পথেই হাটা এদের জন্য যুক্তিসঙ্গত।
ছোট্ট একটা দেশ অথচ এখানের সরকার যদি সব বাঙালি অবাঙালিদের সমান মর্যাদা নিশ্চিত না করতে পারে তাহলে বিশাল দেশের সরকারগুলো এতগুলো নৃ-গোষ্ঠী সামলায় কেমনে!
এদেশের সরকারগুলো আন্তরিক চেষ্টা করলে ঠিকই সমাধান করতে পারে, করেনা "সংখ্যাগুরু" মানসিকতার কারনে।
আদিবাসীদের অধিকার আদায়ের সংগ্রামের প্রতি পূর্ণ সমর্থন রইলো। আদিবাসীদের বঞ্চিত করে, জুলুম চালিয়ে আবার তাদের কাছ থেকেই কথিত 'দেশপ্রেম', 'চেত্না' আশা করা আরেক ধরনের মানসিক নির্যাতন। উগ্র বাঙালি জাতীয়তাবাদীদের কবল থেকে আদিবাসীদের রক্ষায় সচেতন নাগরিকদের এগিয়ে আসা একান্ত প্রয়োজন। সমতলের বাসিন্দা হওয়ায় পাহাড়িদের দুর্দশায় চোখ বুজে থাকবো তা হতে পারেনা। এ ব্যাপারে সচেতন নাগরিকদের দৃষ্টি আকর্ষণ করছি। 

