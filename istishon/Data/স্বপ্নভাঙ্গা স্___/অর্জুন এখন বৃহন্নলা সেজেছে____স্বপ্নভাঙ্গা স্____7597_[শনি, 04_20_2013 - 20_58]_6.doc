অর্জুন এখন বৃহন্নলা সেজেছে___


 লাশগুলোকে পুড়তে থাকে অন্ধকারের চিতায়।
খোজা প্রহরী আমরা পাহারা দিয়ে যাই
রাত্রির সাথে নিস্পৃহ ঔদাসিন্যের অবৈধ সংগম।
বুলবুলিতে খেয়ে গেছে গোলার ধান
তবু খাজনা দিতে লাইনে দাঁড়াই প্রতিদিন।
ওদিকে,
বাক্সভর্তি লাস্যময়ী যৌবনের
আহ্বানের ফাঁকে ফাঁকে
সংবাদ পাঠকের ঘোষণা-
‘মহারানীর জয় হোক’।
আর,
গণতান্ত্রিক ব্যাভিচারের নীল ছবি
দেখতে দেখতে উত্তেজিত
রমণ পিপাসু মাতাল আমরা
কেটে ফেলি নিজেদের অন্ডকোষ।
রসুন জোগাড় করে আনে
স্বর্গের বকধার্মিক দারোয়ান।
এবং,
নিহত একবস্তা স্বপ্নকে পুঁজি করে,
খোজা প্রহরী আমরা নিরবিচ্ছিন্ন পাহারা দিয়ে যাই;
রাত্রির সাথে নিস্পৃহ ঔদাসিন্যের অবৈধ সংগম।

