আমি মৌলবাদের প্রতিধ্বনি শুনতে পাচ্ছি, আমি '৭৫ এর পুনরাবৃত্তির শঙ্কা করছি।


শুনলাম পুলিশ নাকি ছবির হাট ভেঙে দিয়েছে ! শত শত চিত্রকর্ম আর ম্যুরাল নষ্ট করেছে।
আমার প্রিয় জায়গাগুলোর একটা হল ঢাকা বিশ্ববিদ্যালয় এলাকার ছবির হাট। যেখানে প্রতিদিন
বসে অসাম্প্রদায়িক চেতনার মানুষদের মিলনমেলা। শাহবাগ সম্পর্কিত আন্দোলনগুলোর জন্ম ছবির
হাটকে কেন্দ্র করে। মৌলবাদী শক্তির অন্যতম টার্গেট এই ছবির হাট। এখানকার জাকির,
জাহাঙ্গিরদের চায়ের দোকান তো রীতিমত বিখ্যাত। সেদিন ছবির হাটে গিয়ে দেখলাম সব ফাকা।
একটা চায়ের দোকানও নেই, সেগুলো অজ্ঞাত কারণে তুলে দেয়া হয়েছে। ফাকা ছবির হাট যেন আসন্ন ঝড়ের ইঙ্গিত দিচ্ছিল।
যেখানে মৌলবাদীরাও কিছু করতে সাহস পায়না সেখানে তথাকথিত অসাম্প্রদায়িক আওয়ামী সরকারের
পুলিশবাহিনী ছবির হাট আক্রমণ করল !
এটা করা হল এমন এক সময়ে যখন সাঈদীর রায়ের বিলম্বকে কেন্দ্র করে প্রজন্ম ফুসতে শুরু করেছে,
যখন #গণজাগরণ_ঘরে_ঘরে কর্মসূচির মাধ্যমে গণজাগরণ মঞ্চ জনগণের মাঝে আবার গ্রহণযোগ্যতা অর্জন করছে, যখন ব্লগার রাজিব হত্যার আসামি সাদমান জামিনে মুক্তি পেয়েছে।
সরকার বোধহয় ভয় পাচ্ছিল প্রজন্মকে, প্রজন্মের পুনর্জাগরণকে। আর সেটা গড়ে উঠতে পারে ছবির
হাটকে কেন্দ্র করেই।
ভাবতে অবাক লাগে, এক বছর আগেও যে সরকার প্রজন্মকে পাশে পেতে মরিয়া হয়েছিল, প্রজন্ম
পাশে দাড়িয়েছিল, প্রজন্মের সমর্থন পেয়ে আবার ক্ষমতায় বসেছে, সেই সরকারই এখন
প্রজন্মকে প্রতিপক্ষ ভাবছে ! সবকিছু মিলিয়ে একটা চূড়ান্ত অশনি সংকেতের ইঙ্গিত যেন পাচ্ছি।
আমি মৌলবাদের প্রতিধ্বনি শুনতে পাচ্ছি, আমি '৭৫ এর পুনরাবৃত্তির শঙ্কা করছি।
সরকারের একেকটা ভুল পদক্ষেপ যেন আমাদের সেদিকেই নিয়ে যাচ্ছে 

