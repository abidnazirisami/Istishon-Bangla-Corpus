আল্পনা আঁকিয়ে কাব্য


এই কাব্য! এই!
অপরিচিত কন্ঠে কেউ ডাকছে। আমি ঘুরে তাকালাম। ছোটখাট একটা মেয়ে। জিন্স-ফতুয়া পরা। কাধের ব্যাগে চে গুয়েভারার ছবি। বাড়াবাড়ি রকম সুন্দরী একটা মমেয়ে। জীবনে ওকে দেখি নাই। কিছুটা অবাক হলাম।
- আমাকে বলছেন?
- হু। আচ্ছা আপনি কি লেখালেখি করেন?
- অবশ্যই। পরীক্ষার খাতা তো আর খালি রাখতে পারিনা।
- সেটা বলি নাই জনাব। গল্প, কবিতা এসব…
- নাহ গল্প কবিতা লিখতে পারিনা। এইসব মিশায়া একটা অখাদ্য লিখি।
- গুড। লিখলেই হলো। আমাকে একটা কাজ করে দিতে হবে।
- আমি কি আপনাকে চিনি ?
- নাহ। আমি আপনার একজন ফলোয়ার। আমার নাম আআল্পনা। বাই দ্য ওয়ে, আমাকে একটা কবিতা লিখে দিতে হবে।
আমি ঘাবড়ে গেলাম। আমি যা লিখার চেষ্টা করি সেগুলোকে কবিতা বললে কবি সমাজ থাব্রা লাগাবে। আর কোথেকে এই মেয়ে এসে বলে কবিতা লিখে দিন!
- ইয়ে আমি তো এইসব পারিনা।
- পারতে হবে। প্রেমের কবিতা। কাল বিকেলের মধ্যে। আমার বয়ফ্রেন্ডের জন্য। নইলে কিন্তু ভীষণ মন খারাপ হবে।
মেয়েটাকে মন খারাপ
হওয়া থেকে বাচাতে আমি কুখাদ্য টাইপ কিছু একটা কিছু লিখে ফেললাম। আমি নিশ্চিত মেয়েটা এই জিনিস দেখামাত্র আমাকে ব্লক করবে।
পরদিন এমন কিছু ঘটল না। দুইদিন পরে আবার কাকতালীয়ভাবে দেখা।
- মিস্টার কাব্য, এত বাজে লেখেন কেন? আমি বয়ফ্রেন্ডের কাছে এটা আমার বলে চালিয়ে দিয়েছি। সে অবশ্য সাহিত্য বোঝেনা। ভালই প্রশংসা করেছে।
- তাহলে তো হলই।
- না হলোনা।
আপনি আরো একটা লেখা দিবেন। লেখাটা আমার ভাল লাগতে হবে।
- আমি পারব না।
- কেন ?
- প্রথমত, আমি একটা ছেলে। তাই যে প্রেমের কবিতা তোমার বয়ফ্রেন্ডকে দিবে সেটা আমি লিখতে পারিনা। ইউ নো, আমি গে নই ! দ্বিতীয়ত, আমার প্রেমের অভিজ্ঞতা নাই।
- আচ্ছা আমার উদ্দেশ্যে লিখবেন।
- আমি কি তোমার প্রেমে পড়েছি ?
- পড়ো নাই ?
- তোমার বয়ফ্রেন্ড আছে…
- নাই। মিথ্যা বলেছি।
- মিথ্যা মানুষকে সৃজনশীলতা বাড়ায়। কিন্তু তুমি তাহলে কবিতা নিলে কেন ?
- কবিতা গুলে খাব তো। তাই। গাধা কোথাকার!
- ও আচ্ছা। বেশী খেলে সমস্যা হতে পারে। আমি তাহলে যাই ?
- অনুমতি নিতে হবেনা। যান।
- থ্যাংকু।
হাটা শুরু করতেই আমি ব্যাপারটা বুঝতে পারলাম। মেয়েটা অন্যকিছু মিন করেছে! আসলেই আমি একটা টিউবলাইট। মেয়েটা নিশ্চই কষ্ট পেয়েছে। ওর জন্য ভাল কিছু লিখে মন ভাল করে দিতে হবে। কাজটা সহজ নয়। আমি পিছনে তাকালাম। মেয়েটা হাটা শুরু করেছে। ওর ব্যাগের চে গুয়েভারা আমার দিকে চোখ টিপ দিচ্ছে।
 ---------
আল্পনা, তোমার জন্য লেখাটা -
তৃতিয় বিশ্বযুদ্ধের সৈনিক হয়ে তোমার সামনে দিয়ে মার্চ করে যেতে চাই,
বুটের শব্দে মাটি কাপিয়ে, বুক টানটান করে, মারণাস্ত্র হাতে,
বিজয়ের হাসি ঠোটে নিয়ে,
উদ্ধত অহংকারে একবারও তোমার দিকে না তাকিয়ে।
কিংবা,
পরাজিত সৈনিকের বেশে,
ছেড়া ইউনিফর্ম, বুটহীন খালি পা,
একগাদা ব্যান্ডেজ, বুলেটহীন বন্দুক হাতে,
পরাজয়ের দুঃখের হাসি ঠোটের কোণায় ঝুলিয়ে,
তোমার কাছে আত্মসমর্পণ করে।
শুধু যুদ্ধ শুরুর অপেক্ষায়…
 ---------
আমার উদ্দেশ্যহীন ঘুরাঘুরি ভাল লাগেনা, উদ্দেশ্যহীনভাবে বসে থাকতে ভাল লাগে। আল্পনা এর বিপরীত স্বভাবের মেয়ে। সে উদ্দেশ্যহীন কিছুই পছন্দ করেনা। আমার অলসতা, উদাসীনতা আর বকবক করার প্রতিভার ঘোর বিরোধী সে! আমার ফুটপাথে গালে হাত দিয়ে বসে থাকাটাও তার অপছন্দ।
-এমন ঝিম মেরে বসে আছ কেন কাব্য ? ঝিম মেরে বসে থাকার পিছে একটা উদ্দেশ্য
থাকলে মেয়েটা রাগ নাও করতে পারে।
- এইতো তোমার জন্য ওয়েট করছিলাম। তা তোমার এত দেরি হল কেন ?
- মিথ্যা বলবানা। আজ আমার আসার কথা ছিলনা।
- আমার সিক্সথ সেন্স বলছিল তুমি আসবে।
- তুমি সিক্সথ সেন্সে বিশ্বাস করো? আমার জানামতে তুমি নাস্তিক এবং অতিপ্রাকৃতে তোমার বিশ্বাস নেই।
কথায় খুত ধরার প্রবণতা দারুণ মেয়েটার। এটা ঠিক নাস্তিকরাও ও মাই গড বলে উঠে প্রায়ই।
- না মানে আমার মনে হচ্ছিল আরকি তুমি আসবা !
- তাই ?
- হু।
- তোমার আর কি কি মনে হয় ?
- এমুহূর্তে মনে হচ্ছে তোমার কপালের টিপটা ঠিক জায়গায় নেই।
ট্রিকে কাজ হলো। আল্পনা ব্যাগ থেকে ছোট্ট আয়না বের করে তার টিপটা একটু এদিক ওদিক করল। যদিও আমার কথাটা মিথ্যা ছিল। এবার কথা জমানোর চেষ্টা করা যাক। মেয়েটা বকবক শুনতে পছন্দ করেনা। তাই কথাবার্তায় নাটকীয়তা আনতে হয়।
- আল্পনা, বসো।
- কোথায় বসব? তুমি যেখানে বসে আছ সেই নোংরা ফুটপাথে?
- এই ওপেন প্লেসে নিশ্চই আমার কোলে বসবা না! আর এইটা সিটি কর্পোরেশনের সবচে পরিষ্কার ফুটপাথ। এটা ভার্সিটি এলাকার ফুটপাথ।
মনে হতে পারে আমি ফুটপাথটার বিজ্ঞাপন করছি। আসলেই জায়গাটা আমার প্রিয়। এখানকার প্রতিটা চায়ের দোকানী আমার পরিচিত। বিকেলে এখানে বই নিয়ে বসে যান হকাররা। আমি কাপের পর কাপ চা গিলি আর বই নেড়ে দেখি। কেনার উদ্দেশ্য নেই। চায়ের বিল দিতে পারলেও বই কেনা সম্ভব না। টাকায় কুলাতে চায়না। আল্পনা প্রায়ই আমার জন্য বড় সাইজের কার্টন পাঠায়। ভর্তি বই।
- কাব্য, আমি তোমার কোলে চড়ার দুর্ভাগ্য অর্জন করতে চাচ্ছìনা। আমার সাথে গাড়িতে চড়ে বসো। তোমাকে হলে নামিয়ে দেব।
- আমার এসি সহ্য হয়না। জানালার কালো কাচ সহ্য হয়না।
- এবার বলো আমাকেও সহ্য হয়না!
- আল্পনা আমি হেটেই ফিরব। তোমার বাবা চিন্তা করবেন দেরি হলে।
- আমাকে তাড়িয়ে দিচ্ছ?
- নাতো!
- আমি কি তোমার পাশে বসব?
- বসো। চা খাবে? বিলটা কিন্তু আমি দেব।
- আচ্ছা যাও।
 ---------
আল্পনা হল সেই টাইপ মেয়ে, যে হাসতে হাসতে আমার কাধে মাথা এলিয়ে দেয়। এমন মেয়েদের আমার ভাল লাগে। অতিরিক্ত হাসি মানুষকে সরল করে দেয়, এডলফ হিটলার শব্দ করে হাসতেন কিনা জানিনা। তবে হাসলে নিশ্চই তাকে শিশুর মত মনে হত। 
- কাব্য আরেকটা জোক বল না।
- অশ্লীল জোক বলব?
- কেন? ভাল জোক জানোনা?
- অশ্লীল জোকগুলাতে যে মজা তার দশভাগও ভদ্রগুলাতে নেই।
- তাই? আচ্ছা বল।
- এক লোক তার জিমেইল পাসওয়ার্ড চেঞ্জ করে লিখল, My penis...
মেয়েটা হাসতে থাকে। শব্দ করে। লোক হাসানো ক্লাউনদের কাজ। আমি অনেকক্ষণ ধরে ক্লাউন সেজে ওর মন ভাল করার চেষ্টা করছি।
ক্লাউন হওয়াটা গর্বের কিছুনা, কারো মন ভাল করে দেয়ার ক্ষমতাটা গর্বের। 
 --------
খালি পায়ে বসুন্ধরা সিটিতে ঢুকে পড়াটা নিশ্চই অপরাধের পর্যায়ে পড়ে। আমার খালি পায়ের দিকে সিকিউরিটির লোকদের সন্দেহভরা দৃষ্টি থেকে তেমনই ধারণা হল। তবে শেষপর্যন্ত চোখের চশমা আর কাধব্যাগের কল্যানেই বোধহয় ঢুকতে পারলাম। আল্পনার সৌজন্যে এখানে আসা।
সে আমাকে আজ খাওয়াবে।
আল্পনা আমার পায়ের দিকে তাকিয়ে একই সাথে শোকে পাথর ও বিস্ময়ে হতবাক
হয়ে গেল। সে এক দেখার মতো দৃশ্য !
- কাব্য! তোমার জুতো কই? ছিড়ে গেছে নাকি হিমু সাজতে চাও? হিমু কিন্তু মোটেও আমার প্রিয় নয়।
- আমি হিমু নই। কাব্য। আমার জুতো বাসায়।
- জুতো কি বাসার শোকেজে সাজিয়ে রেখেছ?
- নাহ। আজ ২১শে ফেব্রুয়ারি তো! শহিদ মিনারে ফুল দিতে আসছিলাম খালি পায়ে।
এরমধ্যে তুমি ফোন দিয়া এখানে আসতে বললা। তাই বাসায় ফেরার সময় পাই নাই।
- তুমি যে একটা গর্দভ তা জানো?
- তুমি এইমাত্র জানালে।
- কাব্য আমি রেগে যাচ্ছি বুঝতে পারছ? জুতো হাতে নিয়া মিনারের বেদীতে উঠতে পারতেনা?
- এই ধারণা মাথায় আসেনি।
- এজন্যই তুমি গর্দভ। গর্দভ মানে কি জানতো? গাধা।
- হু জানি। অতীব উপকারী ভারবাহী পশু ছিল এককালে। অবশ্য আজকাল গাধার দরকার পড়েনা। বাসট্রাকই যথেষ্ট।
মেয়েটা এতক্ষণ রেগে ছিল। এখন রাগের পরিবর্তে হতাশা দেখা দিয়েছে। আমি এতটা নির্বোধ-মেনে নিতে পারছেনা বোধহয়।
- কাব্য চলো।
- কোথায়?
- তোমাকে জুতো কিনে দেব।
- দরকার নাই।
- কেন?
- এইতো বেশ লাগছে। এখানকার টাইলস বড়ই পিছলা। দেখা যাবে জুতো পরে এখানে পিছলে পড়ে গেলাম! কি কেলেংকারি হবে!
আল্পনা আমাকে প্রায় টানতে টানতে একটা জুতোর দোকানে নিয়ে গেল। দোকানের
নামটা অদ্ভুত। লত্ত।
বিরাট দামি জুতা কেনা হল। সেটা পরে আমার বিরাট অস্বস্তি হতে লাগল। অস্বস্তির কথা বলতেই অগ্নিদৃষ্টিতে তাকাল আল্পনা। দৃষ্টির উত্তাপ থেকে রক্ষা পেতে অন্যদিকে চোখ ফিরিয়ে নিলাম।
এরপর খাওয়াদাওয়ার পালা। অদ্ভুত সব খাবার আসতে লাগল। এসব খাওয়ার নিয়মকানুনআল্পনাকে দেখে শিখতে হল।
মোটামুটি অখাদ্য ভক্ষণ করলাম আল্পনার আরেকদফা অগ্নিদৃষ্টি থেকে বাচতে।
বেরুনোর সময় সত্যি পিছলা খেয়ে পড়ার উপক্রম হল। আল্পনা ধরে ফেলায় বেচে গেলাম। সিকিউরিটির লোকেরা দেখল খালি পায়ে ঢোকা এক ছেলে অতীব দামী জুতা পায়ে বাড়াবাড়ি রকম সুন্দরী এক মেয়ের হাত ধরে বেরুচ্ছে।
ছেলেটা কাব্য এবং সে হিমু নয়।
 -------
" কাউকে এড়িয়ে চলাটা খেলার মত, খালি পিছলে যেতে হয় বারবার। আর পিছলানোর কারণ ব্যাখ্যা করতে অনর্গল মিথ্যা বলতে হয় "
আমি অনেক ভেবেছি। আল্পনা মেয়েটাকে আমার যতই ভাল লাগুক, একসময় সে আমাকে কঠিন বন্ধনে বেঁধে নিবে। তখন আমি মুক্তির জন্য হাঁসফাঁস করব। 
আল্পনা আজ গাড়ি করে আসেনি। রিকশায় এসেছে। অনভ্যস্ত ভঙ্গিতে নামতে গিয়ে পড়তে পড়তে সামলে নিল। স্বাভাবিক ভদ্রতার সূত্র মানলে আমার উচিত ছিল ওর দিকে এগিয়ে যাওয়া। কিন্তু আমি এই দৃশ্যটাই দেখতে চেয়েছিলাম।
সে তেতো হাসি নিয়ে এগিয়ে এল। আমি মিষ্টি হাসলাম।
- কি অবস্থা আল্পনা? তোমার পিছে স্পাই টাকে দেখছিনা যে?
- স্পাই আবার কে?
- ওই যে তোমার ড্রাইভারটা?
- ওহ ওই ব্যাটাকে কোনমতে খসিয়ে আসলাম। বাবা তো আমাকে গাড়ি ছাড়া বেরুতেই দিতে চায়না।
- আল্পনা ফুচকা খাবে?
- রাস্তার পাশের ফুচকা? ভীষণ নোংরা....
- নোংরা বলেই তো মজা। রাস্তার পাশের চায়ের দোকানের চায়ের স্বাদ কোথাও পাবা না।
- আচ্ছা চলো খেয়ে দেখি।
অনেকগুলো চেয়ার পাতা খোলা আকাশের নিচে। আল্পনার ফুচকা খেতে দেখা আরেক মজা। মুখ কুচকে খানিকটা মুখে দেয়ার পর বোধহয় ভাল লেগে গেল। একবার তো তেঁতুলেরটক গায়ে খানিকটা পড়ে গেল, আমি টিস্যু দিয়ে মুছে দিলাম। সে কৃতজ্ঞ দৃষ্টিতে তাকাল। 
- কাব্য, ফুচকা খুবই ইন্টারেস্টিং। আমি প্রতিদিন এখানে ফুচকা খেতে আসব।
- প্রতিদিন খাওয়াটা ঠিক হবেনা।
- কেন?
- দেখা যাবে আজই তোমার পেট খারাপ হয়ে গেল। তখন এই জিনিস খাবার আর রুচি হবেনা। আর প্রতিদিনই একটা জিনিস খেলে মাসখানেক পরে এটাই তোমার সবচেয়ে অপ্রিয় খাবার হয়ে যাবে। ব্যতিক্রম হল - চা আর কফি।
- হু তাও ঠিক। সপ্তাহের যেদিন তোমার সাথে দেখা হবে সেদিনই ফুচকা ভোজন হবে।
- গুড। 
মেয়েটার অতিউৎসাহ দেখে শঙ্কিত হচ্ছি। আমার প্রিয় বিষয়গুলো ওর ভাল লাগতে শুরু করেছে। শুধু ভাল না। খুবই ভাল এবং সে অনুকরণ করছে। সেদিন রিকশায় ওকে নিয়ে ঘোরার পর আজ রিকশা করে এসেছে দামি গাড়ি ছেড়ে। আজ ফুচকার প্রেমে পড়ে গেছে। সরাসরি না বললেও বুঝে গেছি সে কি বলতে চায়। আমিও জড়িয়ে যাচ্ছি। এভাবে জড়িয়ে পড়াটা উচিত হবেনা। ওর বাবা নিশ্চই চাইবেনা আমার মত ফুলটাইম ভবঘুরে আর পার্টটাইম স্টুডেন্টের সাথে আল্পনা জড়িয়ে যাক। আমি কয়েকদিন এড়িয়ে যেতে চেয়ে আবার নিজেই বোধহয় কিছুটা উৎসাহী হয়ে গেছি। এটা উচিত নয়। আমার ফিরে আসা উচিত।
- আল্পনা সন্ধ্যা হয়ে আসছে। তোমার ফেরা উচিত। গাড়ি নিয়ে আসো নি।
- আমার ভাল লাগছে। আরো কিছুক্ষণ থাকব।
- সেটা উচিত হবেনা। দেখা গেল তোমার বাবা রেগে গিয়ে তোমার বাইরে বেরুনোই বন্ধ করে দিবে। বাঙলা সিনেমা টাইপ।
- তাই? সিনেমায় একটা হিরোও থাকার কথা...
- বাঙলা সিনেমার হিরোগুলা ক্ষ্যাত টাইপ।
- বাস্তবের গুলো ক্ষ্যাত নয়।
- তাই বুঝি?
- হু।
- তোমাকে পৌছে দিয়ে আসব?
- দাও।
রিকশায় ওকে ধরে রাখতে হল। ঝাঁকুনিতে টালমাটাল অবস্থা।
- কাব্য, কেন তোমাকে আমার ভাল লাগে জানো?
- আমাকে তোমার ভাল লাগে সেটাই এইমাত্র জানলাম।
- তুমি এমন কেন? জেনেও না জানার ভান করা মানুষেরা বিরক্তিকর।
- হু বুঝলাম। বিরক্তিকর মানুষদের তুমি পছন্দ কর। তাইনা?
- তুমি ব্যতিক্রম।
- ব্যতিক্রম মানে? আমার ক্ষেত্রে আইনস্টাইন নিউটনের সূত্র খাটবেনা টাইপ?!
- কাব্য তুমি প্রসঙ্গ অন্যদিকে নিয়ে যাচ্ছ।
- হু স্যরি।
- স্বীকারও করছ সেটা?
- হু।
- কেন?
- কারণ আমি এমনই।
- apology accepted!
- thanks.
- শোন তোমাকে ভাল লাগার কোন কারণ নাই। আমি কারণ ছাড়া কিছু করতে ভালবাসি। আমার পেছনে কত ছেলে ঘুরে তুমি জানো?
- হু জানি।
- তবু কেন তোমার সাথে কেন জড়িয়ে গেলাম জানো?
- আন্দাজ করছি।
- বলো সেটা।
- বাকি সবাই তোমার পিছনে ঘুরছে। আর তুমি আমার পিছনে। যাকে পেতে কাঠখড় বেশী পুড়াতে হয় তার পিছেই মানুষ ছোটে।
- তোমার কথাগুলো অপমানজনক।
- জানি। কিন্তু সত্য এটাই।
- হয়ত। apology accepted for the second time!
- thanks again. আল্পনা আমি এখন নেমে যাব। তোমাদের বাসা আরেকটু সামনেই।
- কেন? আমাকে রিকশায় ধরে রাখবে কে? যদি পড়ে ব্যাথা পাই? তুমি আজ আমাদের বাসায় যাবে। আমার বাবার সাথে কথা বলিয়ে দেব। তোমার ধারণার তুলনায় ভাল মানুষ উনি।
- আল্পনা আমি ভাল মানুষদের সামনে আনইজি ফিল করি। আমি তোমাদের বাসায় যাচ্ছিনা।
- apology accepted for the third and last time.
- thanks. ভাল থেকো আল্পনা।
- কাব্য আগামি সপ্তাহে দেখা হচ্ছে?
- আমি ব্যস্ত থাকব হয়ত।
- অলরেডি তিনটা অজুহাত মেনে নিয়েছি। আর হবেনা। সব ব্যস্ততা সেরে ফেলবে। তোমার সাথে ফুচকা খাওয়া চাইই চাই।
- আচ্ছা।
আমি নেমে গেলাম রিকশা থেকে। মেয়েটা যথেষ্ট বুদ্ধিমান। এড়িয়ে যেতে চাইলেও বিপক্ষে কারণ দাড় করিয়ে যাচ্ছে। বুদ্ধিমান মেয়েদের ভাল লাগে। এদের এড়িয়ে যাওয়া যায়না। এরা বেঁধে ফেলে। বন্ধনে আবদ্ধ হওয়া আমার পছন্দ নয়। আল্পনা নামের মেয়েটা অপছন্দের কোনকিছুকেও হয়ত পছন্দের তালিকায় নিয়ে আসবে। উহ কি ভয়ংকর! ভয়ংকর ব্যাপারটা কবে ঘটবে ভাবতে থাকি। 

