কেউ পাশে নেই


এভাবে কতক্ষণ দাড়িয়ে আছি মনে করতে পারছি না।আজকাল ভুলে যাবার রোগটা বেশ ভালভাবেই আমার উপর জেঁকে বসেছে।কারনে-অকারনে সময়ে-অসময়েই ভুলে যাই।ব্যস্ত রাস্তায় হাঁটছিলাম।হাঁটছিলাম একটা সরু ফুটপাত ধরে।সেই ফুটপাত ধরে হাঁটতে হাঁটতে এইখানটায় পৌছে গেলাম আমি!!!নিজেই নিজেকে বিশ্বাস করতে পারছি না।আমি দাড়িয়ে আছি শহরের শেষ প্রান্তে,এর পরে আর কোন পথ নেই।আছে সমুদ্রের হাতছানি।আছে সেই সমুদ্রের জল ছুঁয়ে যাওয়া হিমেল বাতাস।আজ তো আমার এখানে আসার কোন কারন দেখছি না।নিজের মনের অসুখ হলে এখানটায় চলে আসি আমি।তাহলে আজ কী আমার মনের অসুখ করল??নিজের মনকেই বড্ড অচেনা লাগছে হঠাৎ।মিলি ঠিক বলেছিল।আসলেই আমি ভীষণ আত্মভোলা।আত্মভোলা মানুষকে নিয়ে কী আর সংসার করা যায়!!!তাইতো মিলি চলে গেল।আত্মভোলা মানুষকে একা রেখে চলে গেল।আকাশটার অবস্থা দেখছি আমার মতই।হঠাৎ করেই রুপ পাল্টায়।একটু আগের নীল আকাশটা কেমন মুখ কালো করে ফেলল।সমুদ্রের জলও দেখছি ফুলে ফেঁপে উঠছে।ওরাও কী মিলির মত আমার সাথে রাগ করল??আমাকে কী কেউই পছন্দ করছে না??আত্মভোলা মানুষরা কী এতই খারাপ!!!!

