খোলা চিঠিঃ বৃহত্তর জামায়াতে ইসলামীর বিএনপি শাখার মহিলা আমীর আল্লামা খালেদা জিয়ার প্রতি।


 :মনখারাপ: :মনখারাপ: মা'রে,
মা আমার। কেমন আছেন মা? আশা করি মহান আল্লাহ পাকের ইচ্ছায় আর এই অধম নাখান্দার দোয়ায় সহি সালামতে হেফাজতেই আছেন। আমরাও ভালই আছি মা। ভাল না থাকিয়া উপায় কি বলেন? জন্ম সুত্রে আমি মুসলমান, আমার ধর্মের নাম ইসলাম। মহান রাব্বুল আলামীন তাঁর মনোনীত শ্রেষ্ঠ ধর্ম এই ইসলামের হেফাজতের কাজ আল্লামা শাহ আহমদ সফী ছাহেবকে ইজারা দিয়াছেন। সফী ছাহেব পাইক পেয়াদা, দাসী গোলাম, দাতা ত্রাতাদের লইয়া বহাল তবিয়তে তাঁহার উপর অর্পিত দায়িত্ত্ব পুরোপুরি ভাবেই পালন করিয়া চলিতেছেন, ফলে আমাদের ধর্ম ইসলামের হেফাজত হইতেছে। ইসলাম ধর্ম যেহুতু আমাদের পৈতৃক সম্পত্তি তাই উহার এই ক্রান্তি লগ্নে উহার রজ্জু শক্ত করিয়া ধরিয়া এই অধম নাখান্দা আমরাও আল্লামা সফী ছাহেবের হেফাজতের সামিয়ানা তলে স্থান পাইতেছি।
মা জননী, ভাল না থাকিয়া উপায় আছে? তাই আমরা ভাল আছি। একটা কথা শুনিয়াছিলাম, যে ধর্মের কল বাতাসে নড়ে, মাগো, এই কথাখান সত্যি। সত্যিই যদি না হইবে তাহা হইলে সময়ের সাহসী সৈনিক, ফ্যাসিবাদ বিরোধী আন্দোলনের অগ্রসেনানী, জনাব মাহমুদুর রহমানের মামার দেশ (আমার দেশ) পত্রিকার জন্য লেখা কলাম কেমন করিয়া প্রথম আলো'র মত পত্রিকায় প্রকাশিত হয়? দয়াময় আল্লাই এই কল নাড়াইতেছে গো আম্মা। দিগ্বিদিক হইতে সুখবর আসিতেছে আপনার জন্যে। ইসলামের আরেক সৈনিক তার সাফারির এক পকেটে নিরোধোক আর এক পকেটে উদ্দিপক বটিকা লইয়া ইসলামের খেদমতের মানষে বেহেস্তী ভাষায় কথা বলিতেছে। নাস্তিক কবি শামছুর রাহমান যাঁহাকে "বিশ্ব বেহায়া" বলিয়া বকিয়া দিয়াছিলেন। মনে আছে আম্মা সেইসব সময়ের কথা? ইসলামের আরেক সিপাহশালার বঙ্গ ভাঁড় তাঁহার দিগন্ত পরিমান দেশাত্ত্ব বোধ দিগন্তের কাছে বন্ধক রাখিয়া কোন মতে বেঁচে বর্তে আছে। মা'গো, উহাদিগকের উপর একটু দৃষ্টি রাখিবেন। ইনকিলাব, সংবাদের উপর যেমন আপনার দৃষ্টি আছে এখন হইতে প্রথম আলোর উপরও একটু তেমন দৃষ্টি দিয়েন। বঙ্গ ভাঁড় পারলে প্রথম আলো পারবেনা কেন? খাছ করিয়া দৃষ্টি দিয়েন কথাসাহিত্যিক হাসনাত আবদুল হাই ছাহেবের উপর। ইহা এমন এক প্রজাতীর জিনিস গো'মা খোদ রসময় গুপ্ত ইহার শিষ্যত্ব গ্রহন করিয়াছিলেন। কিন্তু পরিতাপের বিষয় আমাদের মা বোনেরা তাঁহার রসকাব্যের নায়িকা। অন্তরে বহুত ব্যাথা পাইয়াছি গো আম্মা। নিজেকে বেজন্মা জারজ মনে হইতেছে। আপনি কোন চিন্তা কইরেন না। ইহা আমরা হজম করিয়া লইব। যেমন হজম করিয়াছি "রাজিব"কে হারানোর ব্যাথা, যেমন হজম করিয়াছি "আসিফ মহিউদ্দীনের" উপর বর্বর হামলার ব্যাথা, যেমন হজম করিতেছি মশিউর রহমান বিপ্লব, রাসেল পারভেজ, সুব্রত অধিকারী শুভর ও আসিফ মহিউদ্দীনদের বলীর পাঁঠা বানানোর ব্যাথা। সব কিছু হজম টজম করিয়া আগামী নির্বাচনে আপনাদিগকে ভোট প্রদানের উদ্যেশ্যে অবশ্যই আমাবা নির্বাচন পর্যন্ত বাঁচিয়া থাকিব ইনশাল্লাহ। মা'রে এই অধমের রুহের মাগফেরাত কামনা কইরা একটু দোয়া কইরেন যেন খুব তারাতারি আল্লাহ আমাকে বেহেস্ত নসিব করেন। জাহান্নামে থাকতে আর ভাল লাগেনা।
আজ রাখিরে মা। পত্রে ভুল ত্রুটি মার্জনা করিবেন। 
ইতি,
মোরহুম গেদু চাচা
হাবিয়া দোজখের গলি,

