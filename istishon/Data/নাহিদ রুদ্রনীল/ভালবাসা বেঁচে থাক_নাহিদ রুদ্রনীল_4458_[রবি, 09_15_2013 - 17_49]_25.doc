ভালবাসা বেঁচে থাক


ভালবাসা বেঁচে থাক পাখিদের ভীড়ে, ধূলোউড়া রাস্তার প্রতিটি মোড়ে।
ভালবাসা বেঁচে থাক রাতের আঁধারে, মেঘে ঢাকা কোন এক বিকেলের ছাদে।
ভালবাসা বেঁচে থাক প্রেমিকার চোঁখে, রক্তলাল চুমোঠোঁটে, চুলের সুগন্ধ সেম্পুতে।
ভালবাসা বেঁচে থাকুক সেই প্রেমিকের সিগারেট কালো ঠোঁটে, মায়ের থেকে লুকানো ধোয়ামাখা টিশার্ট- গেন্জিতে।
ভালবাসা বেঁচে থাকুক সেই মায়ের চোঁখেমুখে। চিন্তিত হয়ে ছেলের বিছানায় সিগারেট,লাইটারের খোঁজে।
ভালবাসা থাকুক না সেই কিশোরীর ডায়রীতে। মাথা নষ্ট করা কিছু গল্প-উপন্যাস আর কল্পিত চরিত্রে।
ভালবাসা আছে গলির মোড়ে দাঁড়িয়ে থাকা কিশোরের কাছে। সদ্য প্রেম হাবুডুবু খেয়ে লেখা প্রেমপত্রে।
ভালবাসা বেঁচে থাক চায়ের আড্ডাতে। কিছু বিকেল গড়িয়ে সন্ধ্যা হবে বন্ধুদের সাথে।
ভালবাসাবেঁচে থাক তোমাদেরই মাঝে।
জয় হোক ভালবাসার, জয় হোক।

