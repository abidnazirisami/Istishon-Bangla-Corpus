কবিতাঃ লাশ


বাতাসে লাশের গন্ধ
তাজা লাশ,
গ্রেনেডে বিধ্বস্ত, ক্ষতবিক্ষত লাশ
বুলেট বিদ্ধ বুকের পাজর ছিদ্র হওয়া লাশ।
ধূসর মাটি রক্তিম হলো,
লাল রঙা রক্ত স্রোতে
নারকীয় তান্ডব শকুন-হায়নার দলে।
এখানে লাশের গন্ধ, তীব্র বদ্ধ। মাথা ধরে যায়। চোঁখ জল এসে পড়ে। রুমাল দিয়ে মুখ ধরা।তাও গন্ধ, তীব্র বদ্ধ।
বেনয়টের দিয়ে খুঁচিয়ে মারা লাশ। বুটের গাঢ় দাগ পড়ে রয়েছে যোদ্ধার মুখে।মুক্তির সংগ্রাম শহীদ কোন জনতার লুটিয়ে পড়া দেহ নীরবে মুক্তির অট্টহাসিতে।
এখানে আরও লাশ,
ঠিক এখানেই যেখানে আগে স্বপ্নঘুড়ির মেলা বসতো, লোক লোকারন্য জমজমাট।তা আজ লাশের স্তূপ। তাজা লাশ, রক্তবর্ণ লাশ।
লাশ হয়ে এসেছে সেই মায়ের অবাধ্য ছেলেটি, বোনের ঝগড়াটে ভাই আর কোন বধুর প্রানপ্রিয় স্বামী।লাশের স্তূপে সবাই বদ্ধ জমাট বেঁধে অবরুদ্ধ।
এখন যুদ্ধের দামাদল, হানাদারের বিরুদ্ধে মুক্তিসেনার দল, সাথে আরও কোটিকোটি জনতা, রয়েছে স্বাধীনতার উন্মাদনা, মুক্তি লাভের নেশা।
এখানোও লাশের গন্ধ, তীব্র বদ্ধ আর মায়াকান্নার ক্রোন্দনে আটকে থাকা লাশ।এখানে লাশের গন্ধ আরও তীব্র, আরও তীব্র।

