ডাস্টবিনে নবজাতক____!


কি শুনে অবাক হচ্ছেন? না অবাক হওয়ার কিছুই নেই। ঘটনা সম্পূর্ন সত্য। রাজধানীর মোহাম্মদপুরের নূরজাহান রোডের ডাস্টবিন থেকে নবজাতক এক
শিশুকে উদ্ধার করা হয়েছে। সোমবার
সকালে শিশুটিকে উদ্ধার করা হয়। দুই-তিন দিন বয়সী ছেলে নবজাতকটি ময়লা কাঁথায় মোড়ানো ছিল।
এই নবজাতক কে বা কারা এখানে রেখেছে, সেটা কেউ
জানে না। তবে প্রত্যক্ষদর্শীরা জানায়, নূরজাহান রোডের একটি ডাস্টবিন থেকে হঠাৎ কান্নার শব্দ ভেসে আসছিল। পরে তারা খুঁজে পেল যে-ডাস্টবিন
থেকেই আসছে ওই কান্নার শব্দ।
কাছে গিয়ে দেখা গেল একটি নবজাতক শিশু। খবর ছড়িয়ে পড়লে ডাস্টবিন এলাকায় জড়ো হতে শুরু
করেন অনেকে। এর মধ্যে স্থানীয় এক
দর্জি দম্পতি (মিজানুর রহমান-মীম আক্তার) শিশুটিকে কোলে তুলে নেন। দেখলেন শিশুটির শরীর
অস্বাভাবিক ঠাণ্ডায় কাঁপছে। দ্রুত
শিশুটিকে মোহাম্মদপুর থানায় নিয়ে গেলেন তারা। শিশুটিকে তারা লালন-পালনের আগ্রহ দেখান। পুলিশ কর্মকর্তারা তাদের পরামর্শ দেন
শিশুটি আগে সুস্থ করে তোলার জন্য। পরে প্রকৃত অভিভাবক পাওয়া না গেলে দেখা যাবে। এরপর পুলিশের
তত্ত্বাবধানে দর্জি দম্পতি শিশুটিকে ঢাকা মেডিকেল কলেজ হাসপতালে নিয়ে যান। শিশুটি ইনকিউরেটর চিকিত্সাধীন ছিল।তবে অবস্থার উন্নতি হওয়ায়
দর্জি দম্পতির বাসায় নিয়ে আসা হয়েছে। দর্জি দম্পত্তির নিজেদের একটি ছয় বছরের ছেলে শিশু আছে। তবুও এই নবজাতকের দায়িত্ব
নিতে তারা ইচ্ছুক। নবজাতকের পরিচর্যার জন্য প্রয়োজনীয় সব কিছুই কেনা হয়েছে। এমন মানবিকতা আর কোথায় দেখতে পাওয়া যায়।
লোকে বলে, মনুষ্যত্ব-মানবিকতা বলতে এখন আর কিছু নেই। আমি বলি মানবিকতা এখনো বেঁচে আছে,
এতো খারাপের মাঝে আসলে আমরা তা খুঁজে পাই না, উপলব্ধি করতে পারি না। এইসব সাধারন মানুষের
মাঝে মানবিকতা। মানুষের প্রতি মানুষের ভালবাসা কখনো শেষ হবে না। মিজান ভাই মীম আপুর মতো মানুষ আছে বলেই মনুষ্যত্ব আছে,
তারা আছে বলেই আজও মানবিকতা আছে। তবু ঘৃনা হচ্ছে সেই নরাধম ও পশুর প্রতি যে তার
দু'দিনের নবজাতককে ডাস্টবিনে ফেলে আসতে পারে। একজন মানুষ কতটা নিচু শ্রেনীর হলে এরকম
করতে পারে এটা আমার জানা নেই। আমাদের সমাজটা কত অদ্ভুত, এখানে কুকর্ম করে একজন, তায় ফল ভোগ করে আরেকজন। কোন বিবাহিত
স্বামী-স্ত্রী তাদের সন্তান এরকম
ডাস্টবিনে ফেলে আসতে পারে এটা আমি বিশ্বাস করি না। একমাত্র পারে শুধু প্রেমে অন্ধ কিছু কান্ডজ্ঞানহীন মানুষ। প্রেম মানুষকে ঘর বাঁধতে শেখায়,স্বপ্ন দেখতে শেখায়। তবে ওদেরকে প্রেম দৈহিক মিলন শিখিয়েছে, তারপর
জন্ম নেওয়া শিশুটিকে ছুরে ফেলতে শিখিয়েছে। ভালবাসার কিছুই তারা গ্রহন করতে পারে নি। বরং কলংকিত করছে প্রেমকে। তবে তাদের এই কুকর্মের ফল একটি নবজাতকে শিশুকে ভোগ
করতে হবে কেন? ওর
দোষ কোথায়? পৃথিবীতে জন্ম নেয়াই
কি তবে শিশুটির দোষ? আসলে শিশুর দোষ একটাই পৃথিবীতে তার জন্ম কিছু নরাধমের আত্নতৃপ্তির ফলে হয়েছে। এছাড়া ওর কোন দোষ নেই।
পরিশেষেঃ মিজান ভাই-মীম আপুর ও তাদের নতুন শিশুর প্রতি বিনম্র শ্রদ্ধা ও ভালবাসা রইল। এতো বড় মহত্‍ কাজ খুব কম মানুষই করতে পারে। বাবুটি তুই তাড়াতাড়ি সুস্থ হয়ে উঠ। তোকে বাঁচতেই হবে। আমার ক্ষমতা থাকলে তোর নাম "স্বপ্ন" রাখতাম। 

