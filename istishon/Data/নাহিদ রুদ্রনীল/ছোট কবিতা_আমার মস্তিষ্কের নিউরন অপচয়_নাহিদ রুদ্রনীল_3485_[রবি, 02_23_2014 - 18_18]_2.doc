ছোট কবিতা_আমার মস্তিষ্কের নিউরন অপচয়


 ** দস্যু প্রেমিক
আমি তোর দস্যু প্রেমিক
মন দূর্গে কড়া নাড়া
হতচ্ছাড়া প্রেম পূজারী ,
কিছুতেই পোষ মানে না
তোর অসহ্য যন্ত্রনা,
তবু ঘুরে-ফিরে নীরে ফিরি
কি'সের টানে
কি'সের মোহে
আমি কিছুই বুঝি না
শুধু জানি,
তোর প্রেমে হতে পারি
অবাধ্য-দস্যু প্রেমিক। 
**তুমি ফিরে এসো
তুমি ফিরে এসো
যখন মেঘের আড়ালে
সূর্য ঢাকে
ছায়া পড়ে
পথে ঘাটে মাঠে
পথিকের উদ্ভ্রান্ত মন
যেখানে ছুটে চলে যায়
তুমি ফিরে এসো,
জগতের নিয়ম ভেঙ্গে
সমাজের শিকল ভেঙ্গে
তুমি ফিরে এসো,
উশৃংখল প্রেম খেলাতে।

