তোমাকে আবার ভালবাসাই যেত


 তোমাকে আবার ভালবাসাই যেত
হয়তো কাছে আসাই যেত,
এতে বাধা ছিল না,
তোমার আপত্তি ছিল না।
আমাকে ভাবতেই পারো চারকোণে আবদ্ধ দন্ডিত প্রেমিক;
তোমার নতসার অন্তরে
সজীবতার নতুন পত্র,
গোপনে লিখে আসাই যেত;
তোমার নামে পদ্নপাতার খেয়া
জলে ভাসিয়ে দেয়াই যেত,
মনে প্রেমের ধ্রুব মান
উল্টে পাল্টে দেখাই যেত,
অকুন্ঠ উন্মাদনায় মত্ত
প্রেমিক হয়ে থাকাই যেত; 
কিছুতেই তোমার আপত্তি নেই
ভালবাসতে, কাছে আসতে কিছুতেই নেই;
কিন্তু আমার আছে
অপ্রত্যাশিত লাগছে নাকি?
আমাকে ভুল বুঝো না
তোমাকে ভালবাসতে পারবো না,
এই নয় আমি অন্য কারো
তোমাকে ভালবেসে আমি বরং ক্লান্ত,
তোমার মিথ্যের বেড়াজালে
আটকে দমবদ্ধ,
তোমার চোঁখের ছলনায়
আমার দৃষ্টিভ্রম,
তোমায় মায়া কান্না
আমার জন্য বিষক্রিয়া ;
বেঁচে থাকার স্বাদ চাই
দূরে সড়তে চাই,
তোমার মিথ্যে থেকে
ছলনা থেকে,
মিথ্যে মায়া কান্না থেকে।
তোমাকে আবার ভালবাসাই যেত,
তবে তোমার মিথ্যের জন্য
এবার অন্য কাউকে খুঁজে নিও।

