কৈশোর বিলাপ


১৬-১৭ বছরের ছেলেদের জীবন পুরোটাই নারীময়। সামনে-পিছে,ডানে-বায়ে,উপর-নিচে শুধুই নারী।
রাস্তার মোড়,এলাকার অলিগলি,বাসার ছাদ থেকে কোচিং এমনকি রিক্সা-সিএনজি সব জায়গায়তেই নারীর প্রতি মন উকুপুকু করে । এটাই প্রকৃতির
নিয়ম। বয়ঃসন্ধিকাল সময়টাতে এরকমই হয়। সবথেকে ভাল,নম্র-ভদ্র ছেলের মনও অজান্তেই উঁকিমারে রিক্সার রমনীকে। কয়েকজনের সাহস তো আরও ভয়াবহ। মাঝে মাঝে দু'একজন চোঁখটিপও মেরে দেয়, হাত নেড়ে হাই-হ্যালো বলে। কিছু রমনী অন্যদিকে তাকিয়ে ডাইরেক্ট না করে দেন। কিছু দুষ্ট সুন্দরী হাসি ফেরত চোঁখটিপও মারেন। হাত নেড়ে হ্যালো রিপ্লাই করেন। এতেই যত
গিট্টু লাগে। ছেলে প্রেমের গরম হাওয়ায় মুক্তপাখির মত ডানা ঝাপটে লাফায়, কঠিন প্রেমের হৃদয়ে কালবৈশাখী ঝড় উঠে, ঝড়ের চোটে মস্তিষ্কে তুমুল কান্ড বেঁধে যায়। মস্তিষ্কের অলিগলি ভেদ করে ফেসবুকে প্রেমমূলক স্ট্যাটাস দেয়া হয়, বন্ধুদের আড্ডায় একস্ট্রা পার্ট নেয়া হয়, দু'চার লাইন কবিতা বের হতে পারে। সেই কবিতার লাইনে কোন মিল নেই, ছন্দ নেই, সৌন্দর্য নেই
তবুও চেষ্টা থেমে থাকেনা। আবার সেই রাস্তার মোড়,অলিগলির প্রান্ত, বাসার ছাদে থেকে কোচিং, রিক্সা-সিএনজি চোঁখ সার্চিং নারী, সার্চিং নারী।

