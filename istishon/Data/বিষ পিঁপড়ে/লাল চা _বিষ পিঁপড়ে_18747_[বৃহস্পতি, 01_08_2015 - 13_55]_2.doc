লাল চা 


ঢাকা শহরের কোনো এক রমরমা চায়ের দোকানের রমরমা মজমায় এক সদ্য প্রবীণ হতে চলা ব্যক্তি পা রাখলেন । দোকানদার পরিচিতদের সাথে কথা বলার ঢঙে বলে উঠল , ‘‘কী চাচা চা দিমু নি ?’’
সংক্ষিপ্ত সুরে উত্তর আসল , ‘‘লাল চা , চিনি এক চামচ ।’’
দোকানদার একটা কাপে কিছুটা গরম পানি নিয়ে তাতে চুলায় বসানো কেটলি থেকে কড়া লিকারের কালচে পানি ঢাললনে । কালচে পানিটা গরম পানিতে পরতেই লাল হয়ে লালচায়ের রূপ নিলো । এটাই রেডিমেড পদ্ধতি , চা লাল হোক আর সাদাই হোক বুড়িগঙ্গার পানির মত এই কালচে পানিরও কোন পরিবর্তন হয়না । এবার এক চামচ চিনি নিয়ে কাপে আওয়াজের ঝড় তুললনে ।
চায়ের কাপে চামচের টুংটাং আর দোকানে বসা লোকেদের বকবকানি রাস্তায় থাকা কুকুরদের ঘুমে কোনো ব্যাঘাত ঘটায় না । কারন তারাও জন্মসূত্রে এদেশের নাগরিক আর আট -দশটা বাংলাদেশিদের মত এদের স্বভাবও বোহেমিয়ান । তবে মাঝে মাঝে ঘুম থেকে তড়াক করে উঠে পেছনের দিকে হুটহাট কামড় মেরে দোকানে রুটিগুলোর দিকে তাকিয়ে থাকতে এদের কষ্ট হয় না ।
কিন্তু এবার ব্যাঘাত ঘটলো ।
দোকানদার প্রাকৃতিক প্রয়োজনের আওয়াজ তুললেন , এটা তো সবারই হয় কিন্তু জনাবের হুক্কাহুয়ার সুর মজমার বক্তৃতা ছাপিয়ে গেলো । সবার চোখ তখন তার দিকে তা বুঝতে পেরেও না বোঝার ভান করে সদ্য বানানো লাল চা সদ্য প্রবীণ ব্যক্তিটির হাতে তুলে দিয়ে লুঙ্গি গুছিয়ে বসলেন ।
ঘটনাটা এখানেই শেষ হতে পারতো , না হলোনা । না হওয়ার কারন হলো লুঙ্গি আর দোকানদার ।
বাঙ্গালী জাতির সৃষ্টিলগ্নে কোন এক বাঙ্গালী মনোজগৎবিদ আচার ব্যবহার অধ্যায়ের মালকোচা ধারার চক্ষুলজ্জা বিভাগে বলেছিলেন , বাৎসাম উদ্ভাটাম প্রাকৃতাম ধামাধাম / তাঁতঃ হস্তে বারেবারে নাড়ানাম । অর্থাৎ প্রাকৃতিক আওয়াজ যদি বাহির হয় তবে পরনের তাঁতখানা ধরিয়া বারেবারে ঝাড়া দিতে ।
লুঙ্গি আর দোকানদারের এই ঘটনায় যারা বিখ্যাত এই কথাটি জানেন তারা চুপ থাকতে পারলেন না ।
তাদের মধ্যে একজন প্রথমেই বলে উঠলেন , ‘‘ধুরু মিয়া আপনে যে কাজটা করলেন জানেন কী পরিমান বায়ু দূষণ হইছে । ’’
আরেকজন থামিয়ে বললো , ‘‘আরে রাহেন তো যদি বাতাসটা উইরা গিয়া হেই বেডার কাপে পড়তো তাইলে ?’’
এসব কথা শোনার পর দোকানদারের মুখ বিষ্ফোরিত হলো । আর সে মুখের দিকে তাকিয়ে পকেটে কলমওয়ালা একজন বাকিদের উদ্দেশ্যে বলে উঠলো , ‘‘আপনাদের মত মানুষের জন্যই দেশের আজ এই অবস্থা , সঠিক বিষয় না জেনেই সবাই বকবক করছেন । তিনি যে কাজটা করেছে তাতে রয়েছে অতি বিষাক্ত যৌগ এবং তাতে কার্বনের পরিমাণ অত্যাধিক । তিনি যদি লুঙ্গি নাড়া না দিতেন তবে তা ভূপতিত হতো কিন্তু তিনি তো তা করেনি তাই তা উদ্বায়ী হয়েছে এবং এই বিষয়টিই ওযোন স্তর ক্ষতির প্রাথমিক কারণ ।’’
এতবড়ো জ্ঞানগর্ভ কথা শুনে মজমায় থাকা জাতিগত মূর্খের উত্তরাধিকারিরা ভাবতে লাগলো , আহা রে কত জ্ঞানী এই লোকটা , তার তো এখন বিদেশে থাকার কথা ।
এতশত ঘটন - অঘটনের মধ্যে সদ্যপ্রবীণ ব্যক্তিটি তার লাল চা নিঃশেষ করলেন আর টাকা চুকিয়ে যাওয়ার আগে বলে গেলেন , ‘‘পাদের আওয়াজে পেটের খবর পাওয়া যায় ।’’
বিঃ দ্রঃ গল্পটির বাণী রাজনৈতিকতায় ছোঁয়া দিলে কাল্পনিক ভেবে নেবেন !! 
(সমাপ্ত)

