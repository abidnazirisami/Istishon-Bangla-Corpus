দাবি


 দাবি 
আমি যখন গুরু ,
তখন বিশ্ব নাগরিক ;
আমি যখন লঘু ,
তখন বিশ্ব সাম্প্রদ্বায়িক।
তুমি আমায় ভাবছ যে কি -
এ তো তোমার অবস্থান !
আমি কিন্তু দাবি রাখি ,
সব জান্নাতি সম্মান।
তলোয়ার হাতে ঘোড়ার পিঠে ,
উঠলে বাড়বে সম্মানী ;
একটিবার নেমে দেখো ,
পিঠে কত পেদানি! 
আমি যখন গেঁয়োভুত ,
হাটার নেই রাস্তা ;
শহরে এলাম হঠাৎ করেই ,
ভাত ভুলে খাই পাস্তা।
টাকা তোমার হতে পারে ,
ভেবো না আমি ফকির ;
আমি কিন্তু দাবি রাখি ,
জান্নাতি হীরা-মতির।
মানিব্যাগটা অনেক মোটা,
তাই বাজার জোড়া নাম;
একটিবার ফেলে এসো,
দেখবে মাছের পানির কত দাম! 
আমার যখন BMW ,
তখন যাই হোটেল শেরাটন ;
লুঙ্গি পড়ে আছি বলে,
ফুটপাতের ঐ টং ?
নারী!- এতো আমার কাছে বিলাসিতা,
তোমার কাছে গুড়;
আমি কিন্তু দাবি রাখি,
জান্নাতি সব হুর।
এলাকার বড়ভাই-
বারবণিতা দশখানা;
সাধারন হওতো দেখি,
"বার" হবে সব জেলখানা। 
আমি যখন দাবি চাই,
নরক দেখাও আঙ্গুলে;
তোমার তো অনেক দাবি আছে,
যাওনা কেনো মঙ্গলে?
আমার দাবি খুইয়ে গেলে ,
তুমি জমিদার;
দাবি যদি পূরণ হয়,
সবাই সমঝদার।
একদিন সকল দাবি খুইয়ে যাবে,
দাবির কিছুই থাকবেনা;
অযোগ্য হবে সকল দাবি,
দাবিরও দাবি লাগবেনা। 
.................................................
রচনাকাল: ৪ঠা কার্তিক,১৪২০

