সনাতনসংবাদ-পাতা-০৬


সনাতনের সত্য প্রকাশ ।
হিন্দু নামের উৎপত্তিঃ-হিন্দু শব্দটি এসেছে সিন্ধু শব্দ থেকে । প্রাচীনকালে সিন্ধু নদের তীরে আর্য তথা সনাতন ধর্মের লোক বাস করত । তাদের আচার আচরণ পোষাক পরিচ্ছদে ধর্ম চর্চার একটি বিশিষ্ট রূপ ছিল । ইরান,গিরিস ও ফরাসী সহ বিভিন্ন দেশের জনগোষ্ঠীরা যখন এখানে আসে,তখন তারা সিন্ধুকে হিন্দু বলে উচ্চারন করত । ফলে সিন্ধুনদের তীরবর্তী লোকদের বিদেশীরা হিন্দু বলে অভিহিত করত এবং সনাতন ধর্মের অনুসারী ব্যক্তি মাত্রই হিন্দু নামে পরিচিত হয় ।
ধর্মঃ- ধর্ম হচ্ছে ঈশ্বর প্রণীত সেই জীবন ব্যাবস্থা যা অনুশীলনের মাধ্যমে মানুষ জগতের কল্যাণ সাধনের মাধ্যমে জীবাত্মার ও পরমাত্মার নিত্য সম্পর্ক স্থাপন করতে পারে । এখানে ধর্ম হচ্ছে জ্ঞানের একটি স্তর যা গ্রহণ করার পর মানুষ পশুত্ব থেকে মনুষ্যত্বে,মনুষ্যত্ব থেকে দেবত্বে উন্নীত হয় । সনাতন ধর্ম পৃথিবীর সর্ব প্রথম ও সর্বশ্রেষ্ট ধর্ম সৃষ্টির শুরু থেকে এই ধর্মের আবির্ভাব । এই ধর্ম হল শাশ্বত গুণ বিশিষ্ট জীবের অস্তিত্বের প্রকাশ । যা অতীতে ছিল,বর্তমানে আছে এবং ভবিষতেও থাকবে । তাই সনাতন ধর্ম দর্শনে বর্তমানে প্রতিটি জীবের অস্তিতের সাথে অঙ্গাঅঙ্গীভাবে যুক্ত আছে । 

