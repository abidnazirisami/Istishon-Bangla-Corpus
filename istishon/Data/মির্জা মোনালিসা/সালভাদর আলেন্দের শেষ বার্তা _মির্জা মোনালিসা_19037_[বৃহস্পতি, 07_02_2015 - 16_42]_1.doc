সালভাদর আলেন্দের শেষ বার্তা 


গতানুগতিক কোনো লেখক কিংবা কবি ছিলেন না তিনি। তবুও তার মৃত্যুর সঙ্গে সঙ্গে রচিত হয়েছে পৃথিবীর অমর কবিতা। তিনি সালভাদর আলেন্দে (সঠিক উচ্চারণ আয়েন্দে; ২৬ জুন ১৯০৮-১১ সেপ্টেম্বর ১৯৭৩)। লাতিন আমেরিকার ইতিহাসে প্রথম সমাজতান্ত্রিক মার্কসবাদী প্রেসিডেন্ট, যিনি গণতান্ত্রিক পথে নির্বাচিত হয়েছিলেন।শেষ বার্তা 
বন্ধুরা আমার!
নিশ্চিত এটাই আপনাদের প্রতি আমার শেষ বার্তা। কেননা এরই মধ্যে এয়ারফোর্স বেতার ভবনের টাওয়ারের ওপর বোমা বর্ষণ শুরু করেছে।
কারো প্রতি কোনো বিদ্বেষ নেই আমার। তবে হতাশ তো অবশ্যই। যারা দেশ ও জনগণের সঙ্গে এবং রাষ্ট্রীয় শপথের সঙ্গে বিশ্বাসঘাতকতা করে তাদের জন্য আসলে আর কী বলা যায়। হয়তো এটা তাদের জন্য একটি নৈতিক শিড়্গা হবে। কেন বলছি একথাগুলো? এজন্য যে, হয়তো এই তথ্যগুলো আপনাদের সত্য অনুধাবন করতে সহায়তা করবে। আমি চাই, আপনার সত্যটুকু জানুন। সত্য এটাও যে, আমি পদত্যাগ করতে যাচ্ছি না।
আমার জীবনের এই ঐতিহাসিক বাঁক পরিবর্তনের মুহূর্তে আমি কৃতজ্ঞ আমার জনগণের প্রতি যারা আমাকে তাদের অকুণ্ঠ আনুগত্য দিয়েছেন। আমি অবশ্যই তার প্রতিমূল্য দেবো। তাদের বলতে চাই , আমি নিশ্চিত, হাজার হাজার চিলিবাসীর মধ্যে যে সচেতনতার বীজ বপন করা হয়েছে তা তারা কখনো বিনষ্ট হতে দেবেন না। শত্রুদের ক্ষমতা আছে, তারা আমাদের শৃঙ্খলিত করতে পারে, বন্দী করতে পারে কিন্তু সমাজের চলমান প্রক্রিয়া কখনো অপরাধ আর শক্তি দিয়ে স্তব্ধ করা যায় না। ইতিহাস আমাদের এবং এই ইতিহাস তৈরি করেছেন আমাদের জনগণ।
আমার কর্মীবন্ধুরা,
আমি কৃতজ্ঞতা জানাই আপনাদের সততার জন্য। আমি আপনাদের বিশ্বাস করি। শ্রদ্ধা জানাই এ কারণে যে, আপনারা এমন একজন মানুষকে আপনাদের বিশ্বস্ততা দিয়েছেন, তার পাশে থেকেছেন, যে কথা দিয়েছিল সংবিধান এবং আইনকে সমুন্নত রাখবে। এবং এই মুহূর্তেও সে তাই করছে। এই এরকম একটি মুহূর্তে আপনাদের প্রতি আমার প্রত্যাশা, এ থেকে আপনার কিছুটা হলেও শিক্ষা নেবেন। আজকের এই পরিবেশ তৈরি করেছে : বিদেশি পুঁজি ও সাম্রাজ্যবাদ। এই দুটো শক্তি মিলেমিশে এমন অবস্থার সৃষ্টি করেছে যার কারণে চিলির সৈনিকদের নৈতিকতা ভেঙে গেছে। আর্মড ফোর্স তাদের ঐতিহ্য ভেঙে ফেলেছে, এমনকি অনেকেই এই প্রক্রিয়ার শিকার হওয়া সত্ত্বেও তারা আশা করছে বিদেশি প্রভুরা তাদের ক্ষমতা পুনরুদ্ধার করে তাদের সুখ-সুবিধার দিকে নজর দেবে, তাদের সুরক্ষিত করে রাখবে।
আমি কৃতজ্ঞতা জানাই আপনাদের, বিশেষ করে আমাদের দেশের ভদ্রমহিলাদের। যারা বিশ্বাস করেন আমরা তাদের সনত্মানদের জন্য উদ্বিগ্ন। আমি চিলির পেশাজীবী; দেশপ্রেমিক পেশাজীবীদের প্রতি কৃতজ্ঞ, যারা প্রতিনিয়ত পুঁজিবাদের বিরম্নদ্ধে তাদের কাজের ধারা অব্যাহত রেখেছেন।
অভিনন্দন সেই সব তরম্নণদের যারা গান গেয়ে আমাদের বিপস্নবের প্রেরণা ও শক্তি জুগিয়েছেন। অভিনন্দন চিলির গণমানুষকে, সকল শ্রমিকদের , কৃষকদের, বুদ্ধিজীবীদের। আমি জানি আমাকে সমর্থন করার জন্য আপনারা নির্যাতনের শিকার হতে পারেন। কেননা এরই মধ্যে ফ্যাসিজম তার ডানা বিস্তার করেছে। সন্ত্রাসী হামলা, ব্রিজ উড়িয়ে দেয়া, সড়ক ও রেল যোগাযোগ বিচ্ছিন্ন করে ফেলা, তেল এবং গ্যাস লাইন ধ্বংস করে ফেলা হয়েছে। তারা নিভৃতে সংগঠিত হয়েছে। তবে, ইতিহাস তাদের বিচার করবে।
বন্ধুরা আমার!
যে কোনো মুহূর্তে রেডিও ম্যাগালেনসকে চুপ করিয়ে দেয়া হবে, ঘুম পাড়িয়ে দেয়া হবে সমসত্ম ধাতব যন্ত্রকে যাতে আমার কণ্ঠস্বর আর আপনাদের কাছে পৌঁছতে না পারে। তাতে কিছুই যায় আসে না, কারণ আমার কণ্ঠস্বর এরপরও আপনারা শুনতে পাবেন। আমি সবসময়ই আপনাদের পাশে থাকবো। অনত্মত আমার স্মৃতি সব সময় আপনাদের মাঝে অটুট থাকবে। আমার দৃঢ় বিশ্বাস আপনারা আমাকে ভুলে যাবেন না। ভুলে যাবেন না , কারণ জীবনের শেষ মুহূর্ত পর্যনত্ম সে আত্মসম্মান অক্ষুণ্ন রেখে নিজের দেশের প্রতি অনুগত ছিলো।
আমি আশা করি, আমার জনগণ নিশ্চয়ই তাদের রক্ষা করবে, কিন্তু তারা নিজেদের বলি হতে দেবে না। এই তিক্ত ও অন্ধকার মুহূর্তের অবসান হবে অবশ্যই। এবং একসময় বিশ্বাসঘাতকদের মুখোশও উন্মোচিত হবে। মনে রাখবেন, অদূর ভবিষ্যতে সব মহৎ ও বৃহৎ পথগুলো উন্মুক্ত হবে। যে পথে হেঁটে যাবেন মুক্ত মানুষেরা একটি শ্রেয় সমাজ গড়ার প্রত্যয় নিয়ে।
চিলি দীর্ঘজীবী হোক।
জনগণ দীর্ঘজীবী হোক।
শ্রমিক দীর্ঘজীবী হোক।
এই আমার শেষ কথা। এবং আমি নিশ্চিত আমার এই আত্মোৎসর্গ বৃথা যাবে না। আমার এই আত্মোৎসর্গ খুব নিকট ভবিষ্যতে অপরাধী, ভীরম্ন, বিশ্বাসঘাতকদের জন্য একটা নৈতিক শিক্ষা হবে।
স্যান্টিয়াগো ডি চিলি
১১ সেপ্টেম্বর ১৯৭৩
(প্রকাশিত)

