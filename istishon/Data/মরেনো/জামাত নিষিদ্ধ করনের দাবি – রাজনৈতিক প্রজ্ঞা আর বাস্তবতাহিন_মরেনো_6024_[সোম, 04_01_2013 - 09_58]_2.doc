জামাত নিষিদ্ধ করনের দাবি – রাজনৈতিক প্রজ্ঞা আর বাস্তবতাহিন


আমার মতে জামাত নিষিদ্ধের এই দাবি রাজনৈতিক প্রজ্ঞা আর বাস্তবতাহিন। ওদের নিষিদ্ধ করলেই কি ওদের সমর্থকরা, যারা যথেষ্ট সংখ্যক ও রাজনৈতিক ভাবে সবচেয়ে সুসঙ্ঘটিত, ভানিশ হয়ে যাবে? বরং তারা অন্য নামে আত্মপ্রকাশ করবে বা আন্ডারগ্রাঊন্ডে চলে যাবে; তাদের ভোট চলে যাবে অনিবার্য্য ভাবেই জামাত সমর্থক বি এন পির বাক্সে। ১৯৯০ সালের পর প্রতিটি নির্বাচনে ক্ষমতাসীন দলের পরাজয় আমাদের এই বার্তা দেয় যে বাংলাদেশের মানুষের কাছে সমর্থন বা বিরোধিতার ক্ষেত্রে সবচেয়ে গুরুত্বপূর্ণ বিষয় হচ্ছে ক্ষমতায় থাকাকালে সরকারের আচরণ। সেই হিসাবে নিরপেক্ষ নির্বাচন হলে পরবর্তিতে বি এন পির ক্ষমতায় আসা একরকম অনিবার্য্য। সেই পরিস্থিতিতে জামাত নিষিদ্ধকরন কি আদৌ ধোপে টিকবে?
দেশে দেশে রাজনিতির ইতিহাস ঘাটলে আমরা দেখি যে জামাতের বা এই ধরনের কোন রাজনৈতিক শক্তিকে হারাতে হলে তাদেরকে রাজনৈতিক ভাবেই পরাভুত করাই একমাত্র স্থায়ি সমাধান। আর তাদেরকে রাজনৈতিকভাবে হারাতে হলে দেশের সব মানুষকে দুর্নিতি, কুশাসন মুক্ত করে তাদের কাছে অর্থনৈতিক উন্নয়ন ও শিক্ষা পৌছে দিতে হবে। যাতে তারা নিজেরাই জামাতিদের কুট কৌশল আর ভ্রান্ত ইসলাম বুঝতে পারেন এবং সিদ্ধান্ত নিতে পারেন। জামাতের যুদ্ধাপরাধি নেতাদের সুদক্ষ প্রসিকিউশন আর আন্তর্জাতিক মানের বিচারের মাধ্যমে শাস্তি দেওয়াই হতে পারে তাদের রাজনৈতিক ভাবে মোকাবেলার সর্বপ্রথম ও সর্বপ্রধান পদক্ষেপ, যা জামাতের নেতৃত্বের অসাড়তা জনসমক্ষে তুলে ধরবে এবং তাদের সমর্থকদের বিশ্বাসের ভিত্তিমুল নাড়িয়ে দিতে সক্ষম। বিচারের রায় পরবর্তিতে তাদেরকে রাজনৈতিকভাবে মোকাবেলা করা, পরাভুত করা অনেক সহজ করে দিতে পারে। আহেতুক ঘোড়ার আগে গাড়ি জোড়ার মত জামাত নিষিদ্ধ করার মত অবাস্তব দাবি তুলে, যুদ্ধাপরাধিদের বিচারকেই আড়াল করে দেওয়া হচ্ছে, তাকে বিতর্কিত করে ফেলা হচ্ছে।
খেয়াল করে দেখেন যারা জামাত নিষিদ্ধের দাবির নেতৃত্বে তারা বেশিরভাগই শহুরে উচ্চ/মধ্যবিত্ত পশ্চিমা শিক্ষায় আর সংস্কৃতিতে শিক্ষিত শ্রেনির, যাদের সাথে দেশের বিশাল বাংলার সাধারন শ্রমজিবি মানুষের যোগাযোগ খুবই কম (কিন্তু জামাতিদের আছে সেই যোগাযোগ। এনারা অন্তর্মুখি, নিজেদের মনকেই চোখ ঠাউরাচ্ছেন, নিজেদের ব্লগ আর ফেসবুক জগতকেই বিশাল বাংলা ভাবছেন। তারা অনেকেই সম্ভবত ক্ষমতার আর দুর্নিতির বেনিফিশিয়ারি (তাদের সন্তান), তাই তাদের মুখে প্রধান দুই দলের আর রাষ্ট্রের সর্বগ্রাসি দুর্নিতির বিরুদ্ধে একটা প্রতিবাদও নেই, বরং আছে নিরবিচ্ছিন্ন পুলিশি প্রোটেকশন। কে কবে কোথায় কখোনো দেখেছে পুলিশি পড়টেকশনে গনআন্দোলন? অথচ বাংলাদেশের সাধারন মানূষের প্রতিদিনের জিবনসংগ্রামে সবচেয়ে বড় সমস্যা কুশাসন আর দুর্নিতি, আর তারা ব্যাক্তি আর সামাজিক জিবনে পুলিশের প্রোটেকশনের বদলে পুলিশি দুর্নিতি আর নির্যাতনের সাথেই সার্বিকভাবে পরিচিত।
এনারা যেমন করে দুর্নিতির অর্থে গুলশান বারিধারা বানানি আর ডি ও এইচ এর মত বিচ্ছিন্ন সর্গ সুখের দ্বিপ তৈরির স্বপ্নে বিভোর, তেমন করেই বিশাল বাংলার সাধারন শ্রমজিবি মানূষকে পাশ কাটিয়ে, শুধু যুদ্ধাপরাধিদের বিচার আর জামাত শিবির নিষিদ্ধকরনের মাধ্যমেই পশ্চিমা ধাচের প্রগতিশিল গনতান্ত্রিক দেশ বানানোর আশায় বিভোর, যেখানে ওনাদের স্বার্থে দুর্নিতি আর কুশাসন অবাধে চলতেই থাকবে।
ওনারা এটা বোঝেন না যে, তাদের স্বপ্নের পশ্চিমা ধাচের প্রগতিশিল গনতান্ত্রিক বাংলাদেশ যদি হয় একটা বাগান, তবে তার মাটি হচ্ছে এই বিশাল বাংলার সাধারন শ্রমজিবি মানুষ। সেই সাধারন শ্রমজিবি মানুষ যদি মধ্যযুগিয় কুশাসন, দুর্নিতি, দারিদ্র আর কুশিক্ষায় নিমজ্জিত থাকে তবে সেই মাটিতে কি করে পশ্চিমা ধাচের প্রগতিশিল গন্তান্ত্রিক বাংলাদেশের বাগান বানানো সম্ভব?
এই বিষয়ে আমার আগের পোষ্টগুলিও দেখতে পারেনঃ
সাবধান – জামাত আর ইসলাম একাকার করে জামাতিদের হাতে লাইফ লাইন ধরিয়ে দিবেন না ১৪ ই ফেব্রুয়ারি ২০১৩
প্রজন্ম চত্বর মঞ্চ থেকে ছাত্র নেতাদের আর ধর্মবিদ্বেষি নাস্তিকদের হটান ২৩ শে ফেব্রুয়ারি ২০১৩ 
প্রজন্ম অভ্যুত্থান যেন ভেসে না যায় – লক্ষ্যকে জিবনসংগ্রামের ভিত্তি দিন, জনমুখি হোন ২৪ শে ফেব্রুয়ারি ২০১৩

