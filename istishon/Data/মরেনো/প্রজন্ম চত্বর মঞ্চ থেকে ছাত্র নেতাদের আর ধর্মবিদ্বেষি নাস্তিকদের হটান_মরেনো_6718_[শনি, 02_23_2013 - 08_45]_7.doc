প্রজন্ম চত্বর মঞ্চ থেকে ছাত্র নেতাদের আর ধর্মবিদ্বেষি নাস্তিকদের হটান


“ব্লগার মাত্রই নাস্তিক নয়। যেমন টুপি দাড়ি মানেই জামাত নয়” এটা জনতাকে পরিস্কারভাবে বোঝানোর দ্বায়িত্ব আন্দোলোনকারীদের, তাদের নেতা আর সংঘঠকদের। অপ্রাসঙ্গিক নাস্তিকতা, ধর্র্মবিদ্বেষিকতাকে আর দলিয়করনকে সামান্যতম প্রশ্রয় দিলেই যে জামাত তার রাজনৈতিক ফয়দা তুলতে লুফে নেবে এবং নিচ্ছে তাতো জানা কথা। তা জেনেও শাহবাগ মঞ্চের সংগঠক নেতৃত্ব এই ভুল কেন করছেন?
নাস্তিকতা আর ধর্র্মবিদ্বেষ এই ৯২% স্বল্প শক্ষিত মুসলিম অধুষ্যিত দেশে জনগ্রহনযোগ্যতার ক্ষেত্রে বিষ আর এই আন্দোলোনের উদ্দেশ্য, যুদ্ধাপরাধিদের বিচারে কিংবা দেশের মানুষের মৌলিক সমস্যাগুলির সাথে একেবারেই সম্পর্কহিন। নাস্তিকরা তাদের নাস্তিকতা নিজের কাছে রাখলেই হয়, “ধর্ম যার যার, রাষ্ট্র সবার” এই কথা বিশ্বাস করলে তো নাস্তিকের নাস্তিকতা আর ধর্মবিদ্বেষিতা প্রচারের কোনো কারন বা যুক্তি নেই।
আর ছাত্রনেতাদের উপস্থিতি, বক্তৃতা আর মার্কামারা বক্তৃতার ঢং, জনসাধারনকে, নতুনের আহ্বান ছাপিয়ে আমাদের বস্তাপচা রাজনিতির কথাই মনে করিয়ে দেয় – এ যেন নতুন বোতলে পুরোনো মদ। এ আন্দোলোনের নেতৃত্ব আর সংঘঠন নতুন প্রজন্মের সাধারণ তরুণ তরুণী থেকে তাড়াতাড়ি না উঠে আসলে এটা নিয়ে রাজনিতিক চর দখলের খেলা শুরু হয়ে ভেস্তে যাবে সব। ধর্ম ব্যাবসায়ি, নাস্তিকতার ব্যাবসায়ি আর স্বাধিনতার চেতনার ব্যাবসায়ি এসব ধরনের সব ব্যাবসায়িকেই দূরে রাখতে হবে আন্দলোন থেকে। 
নতুন প্রজন্মের সামনে কঠীন ভবিষ্যত্‍ – “বিস্ফোরিত জনসংখ্যা+সমুদ্রের অগ্রাসন+ কুশাসন” বর্তমান অবস্থান থেকে এ বিশাল চ্যালেঞ্জ মকাবেলা করে অদুর ভবিষ্যতে সবার জন্য অন্য, বস্ত্র কর্মসংস্থান আর অর্থনৈতিক প্রবৃদ্ধি অর্জন করা এক বিশাল চ্যালেঞ্জ – এ তাদের বাচা মরার সংগ্রাম।
তাই যুদ্ধাপরাধিদের বিচার শুধু বাংলাদেশের বিচারহিনতার ট্রাডিশন ভেঙ্গে ন্যায় আর আইনের শাসনের সুচনা করতে পারে। কিন্তু সেখানে থেমে গেলে নতুন প্রজন্ম তাদের সামনের বিশাল বাস্তব আর বেচে থাকার চ্যালেঞ্জ মোকাবেলা করতে পারবে না। স্বাধিনতার পর আমরা এভাবে মিথ্যা আত্মতৃপ্তিতে শুরুতেই থেমে যেয়ে একই জায়গায় ঘুরপাক খেয়েছি গত বিয়াল্লিশ বছর ধরে। অন্তহিন অর্থহিন বিতর্কে শুধু স্বাধিনতার চেতনার বুলিই আওড়িয়েছি, তা বাস্তবায়নের জন্য আইন আর ন্যায়ের শাসন ভিত্তিক সমাজ আর রাষ্ট্র গঠনের কঠিন পদক্ষেপগুলো নেয়ার সাহস কোনোদিনই অর্জন করে উঠতে পারি নি। 
আরেকটা ব্যাপার লক্ষ্য করছি, এ আন্দোলন এখন পর্য্যন্ত শিক্ষিত মধ্যবিত্ত্য শ্রেনিকেই সম্পৃক্ত করতে পেরেছে, শ্রমিক বা শ্রমজিবি মানুষ, যারা এদেশের জনসংখ্যার এবং ভোটার সংখ্যার ৮০% এর বেশি, তাদের সম্পৃক্ত না করতে পারলে বাংলাদেশে কোনো বড় ধরনের গুনগত পরিবর্তন আনা সম্ভব না। স্বাধিনতা যুদ্ধ জনযুদ্ধে পরিনত হয়েছিল ২৫ শে মার্চের পাকিস্থানি হামলার পরে সাধরন মানুষের ব্যাপক সম্পৃক্ততায়। 
আমার বক্তব্য বুঝতে আরো দেখতে পারেনঃ
সাবধান – জামাত আর ইসলাম একাকার করে জামাতিদের হাতে লাইফ লাইন ধরিয়ে দিবেন না

যুদ্ধাপরাধিদের বিরুদ্ধে সুনির্দিষ্ট অভিযোগগুলো সবাইকে জানান - মিডিয়ায় আর শাহবাগের মঞ্চ থেকে

