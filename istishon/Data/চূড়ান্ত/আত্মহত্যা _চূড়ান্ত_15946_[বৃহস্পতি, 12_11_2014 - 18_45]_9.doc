আত্মহত্যা 


হঠাৎ করে হারিয়ে যাওয়ার
মানে কি- শুধুই হতাশা
একটা আশাহত হৃদয়,
নাকি আরও অনেক কিছুই !
ক্ষোভ, বিতৃষ্ণা
একটা বিদ্বেষ —
রাষ্ট্রের এককের প্রতি।
যত নিয়ম-শৃঙ্খল-রীতিনীতি
মূলত বেড়াজাল,
আর অহেতুক —
মানহানি, মান-অপমানের
এক অদৃশ্য দেয়াল ;
ক্রমাগত হৃদয়াঘাত,
চারপাশ থেকে —
ক্রমাগত মানসিক পীড়ন।
তারপর ক্ষোভ-বিদ্বেষ
পরিবার, সমাজ ইত্যাদির প্রতি,
অনন্যোপায় হয়ে
নিজের প্রতিই বিতৃষ্ণা ;
শেষে পালানোর অন্তিম সিদ্ধান্ত।

