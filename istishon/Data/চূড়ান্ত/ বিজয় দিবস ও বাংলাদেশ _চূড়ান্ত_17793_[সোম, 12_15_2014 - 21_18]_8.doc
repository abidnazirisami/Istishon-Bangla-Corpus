 বিজয় দিবস ও বাংলাদেশ 


আজ বিজয়ের ৪৩ বছর পূর্ণ হল। এই দিনটি আমাদের জন্য একটি বিশেষ দিন। এই দিনটি মনে করিয়ে দেয় - আমরা '৭১-এ বিজয় অর্জন করেছি, শত্রুমুক্ত হয়েছি।
সত্যিই কি শত্রুমুক্ত হয়েছি? হ্যা - আমরা সার্বভৌমত্ব পেয়েছি, কিন্তু আমাদের আভ্যন্তরীণ শত্রুর অভাব নেই। স্বাধীনতার বিরোধীরা এবং তাদের অনুসারীরা আজও সক্রিয়। গোটা বাংলাদেশ অপরাধে ছেয়ে গেছে আজ। খুন-ধর্ষণ-নির্যাতন এসব এখন নিত্যদিনের কথা। ইভটিজিং-ধর্ষণ এখন শুধু সামাজিক ব্যধিই নয় - মহামারী। সাম্প্রদায়িকতা, সাম্প্রদায়িক-হামলা-বিদ্বেষ এসব এখন সাধারন ব্যাপার।
ধর্ম শিক্ষা - এখন নৈতিক শিক্ষার বদলে ভিন্নধর্মীদের নিন্দা করা।
সন্ত্রাসী কর্মকান্ড, জঙ্গিবাদ, ফ্যাসিবাদ, মৌলবাদে - বাংলাদেশ এখন আর সেই স্বপ্নের বাংলাদেশ নেই।
গনতন্ত্র বলতে - বাংলাদেশে আদৌ কি কিছু আছে? বাংলাদেশ আজ আমলাতন্ত্র আর পরিবারতন্ত্রের জয়-জয়কারে ছেয়ে গেছে।
ঘুষ, দুর্নীতি - এসবে আমরা আজ পটু। ঘুষ দিতে-নিতে কেউ কার্পণ্য করে না - তাই এতে তেমন সমস্যা নেই। কিন্তু ঘুষ নিয়েও যে কাজ করে না - তাতেই তো সমস্যা। আর দুর্নীতি তো -এখন নীতির পর্যায়ে পরে।
এই হচ্ছে আমাদের স্বাধীন-সার্বভৌম বাংলাদেশের অবস্থা - সত্যিই দুঃখজনক।
আচ্ছা - এই বাংলাদেশের স্বপ্নই কি দেখেছিল মুক্তিযোদ্ধারা ? এই কি সেই স্বপ্নের বাংলাদেশ ?
সেই স্বপ্নের বাংলাদেশ থেকে আজকের বাংলাদেশ অনেক দূরে।
আসুন আমরা সেই স্বপ্নের বাংলাদেশ গড়ে তুলি। যেই বাংলাদেশ - "চাষাদের, মজুরের, মুটেদের.........আমারই দেশ সব মানুষের "। যেই বাংলাদেশের মন্ত্রণা হবে - "বাংলার হিন্দু, বাংলার বৌদ্ধ, বাংলার খ্রীষ্টান, বাংলার মুসলমান - আমরা সবাই বাঙালী "।
আসুন আমরা সেই বাংলাদেশ গড়ে তুলি - যেখানে দুর্নীতি থাকবে না, সন্ত্রাস থাকবে না। মানুষের পাশে মানুষ থাকবে সবসময়। কোন ধর্ষণ,হত্যা, নির্যাতন হবে না। আর কোন সামাজিক ব্যধি থাকবে না।
এ-সবই সম্ভব, যদি আমরা সবাই এক হই - একটা সুন্দর বাংলাদেশ গড়ার প্রত্যয়ে।
আসুন আমরা সবাই মানুষ হয়ে বাঁচি। একটা সুন্দর অসাম্প্রদায়িক বাংলাদেশ গড়ে তুলি। মানুষ হয়ে মানুষের পাশে থাকি। সকল অপশক্তিকে এক হয়ে প্রতিরোধ করি। স্বাধীনতা-বিরোধীদের অস্তিত্ব গুড়িয়ে দিই।
আসুন আমরা নতুন বাংলাদেশ গড়ে তুলি - স্বপ্নের বাংলাদেশ - একটি সুন্দর বাংলাদেশ।

