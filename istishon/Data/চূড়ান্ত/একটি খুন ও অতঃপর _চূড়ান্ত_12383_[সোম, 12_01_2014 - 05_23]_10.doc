একটি খুন ও অতঃপর 


ময়নাতদন্ত চলছে ,
কেটে-কেটে দেখছে লাশটাকে ;
এভাবে স্তুপে-স্তুপে কাটা লাশে ভরে যাচ্ছে —
লাশ-কাটা ঘর ।
ময়নাতদন্তের ফাইলে ভরে যাচ্ছে ডাক্তারের টেবিল ;
আর এক-একটা খুনের কেস -
এক-একটা ফাইল ,
ভরিয়ে দিচ্ছে পুলিশের আলমারি ।
অবশেষে খুনিকে ধরার আপ্রাণ চেষ্টা ;
ফলাফল শূন্য ।
চলতে থাকে পূঁজিবাদের দালালদের —
নিরর্থক বসে-বসে চা আর সিগারেট খাওয়া ,
আর মাস শেষে মাইনে বুঝে পাওয়া ।
শুরু থেকে শেষ —
অসমাপ্ত রয়ে যায় এক-একটা কেস ।
বড়জোর সন্দেহভাজন খুনি ,
তারপর নিম্ন আদালত থেকে উচ্চ আদালত ;
নাটকীয় তর্ক-বিতর্ক ,
শেষমেশ এক মূর্তিমান ছোটগল্পের জন্ম ।

