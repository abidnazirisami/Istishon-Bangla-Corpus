শুধু একটু আগুন চাই 


আক্রোশ আর ঘৃণা জমছে মানুষের মাঝে,
বেজন্মা অনুভূতির মত যাদের —
অনুভূতিগুলোকে মনে হয়,
সেই অশিক্ষিত-বর্বর মানুষেরাই হয়তো -
দাঁড়াবে রুখে।
অন্তহীন অপেক্ষার কথা -
আমরা বলে যাই,
তারা করে দেখাবে হয়তো ;
পরিবর্তনের ভাষা জানা নাই,
তবু তাদের চেয়ে কে জানে ভালো!
অসহায়, হয়তো জ্ঞানের-অতীত শক্তিই
তাদের একমাত্র আশ্রয়; তবুও মরতে জানে তারা!
বুক ফুলিয়ে বাঁচতে চায় না, তবুও -
মরতে চায়-না কুকুরের মত।
অবহেলিত, তবুও দুঃখ নেই ;
পরিবর্তনের জোয়ার বইছে,
বারুদ গমগমে —
শুধু একটু আগুন চাই।

