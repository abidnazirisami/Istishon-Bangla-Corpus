কবি 


 স্বপ্ন ছিল যার গান গাওয়ার
সে আজ কবি হল।
না সে কবির কাব্য কখনও ছাপা হয়নি -
হয়তো হবে না।
আসলে সে স্বভাব কবি ;
তার কবিতায় প্রেরনা নেই,
আছে শুধুই নিরাশার হতাশ অভিব্যক্তি।
তার কবিতা কেন ছাপবে ?
কেন পড়বে মানুষ ?
তার কবিতায় মাধুর্য নেই
রোমান্টিকতা কিংবা আশাবাদও নেই
অনেকটা হতাশ ব্যক্তির উপাখ্যান -
মূলত দুঃখ কিংবা কষ্ট।
হতাশা মানে শুধু মৃত্যু নয়,
বিষাদ, যন্ত্রণা অতঃপর মৃত্যু।
আসলে এ-মৃত্যু নিরর্থক;
কখনো কোন কবির একটা পদ্য,
কিংবা কাছের মানুষের খানিকটা শোক -
মানে, তোমার কথা ভাবতে-ভাবতে
সিগারেটের ছাই ফেলা ;
জীবনের বিচারে যা মূল্যহীন। 
জীবন মানে মৃত্যুকে জয় করা,
হতাশা মিটিয়ে আশাদীপ্ত পথ-চলা।
আসলে জীবন মানে -
তার কাছে - নতুন কিছু করা।
তবুও তার কবিতা কেউ পড়বে না ;
কারন তার কবিতায়
তোমার শরীরের গন্ধ নেই,
ঠোঁটের স্পর্শ নেই
কিংবা শুদ্ধ প্রেমও নেই।
তার কাছে প্রেম মানে -
শুধুই কবিতা।

