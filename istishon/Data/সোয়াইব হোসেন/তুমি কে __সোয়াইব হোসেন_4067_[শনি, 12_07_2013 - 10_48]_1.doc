তুমি কে _


 হৃদয়ের জেব্রাক্রসিং এ মাঝেমাঝেই তোমার পারাপার ,
আমি সমস্ত যানগুলো থামিয়ে দেই
তুমি কে ?
আমার প্ল্যাটফর্ম মাড়িয়ে ভাঙ্গা শিডিউলে
ছুটে চলে তোমার রেল ,
তুমি কে ?
মন-ট্রাফিকের নিয়ন বাতিগুলোর কোনো সংকেত ই দেখি মানোনা ,
বড়ই বেপরোয়া ,
তুমি কে ?
মনের জলে তোমার ডিঙ্গির বৈঠা
কেটেকুটে চলে বেশুমার
মধুময় যন্ত্রনা ,
তুমি কে ?
আমার আকাশ প্রতিরক্ষা
থোড়াই কেয়ার করে তোমার জঙ্গিবিমান
তুমি কে ? 
বিনা নোটিশেই তোমায় ভেবে
দু-দশটা কবিতা মুহুর্তে নামিয়ে ফেলি ,
তুমি কে ?
চেয়ে দেখতে,আর খুব করে ভালবাসতে
প্রতিক্ষনেই চায় মন আমার ,
আচ্ছা বলনা ,তুমি কে ?

