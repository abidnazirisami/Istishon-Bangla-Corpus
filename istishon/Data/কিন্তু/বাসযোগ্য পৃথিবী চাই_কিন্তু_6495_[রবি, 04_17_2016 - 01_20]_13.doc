বাসযোগ্য পৃথিবী চাই


ধর্ম নিয়ে লেখালেখি আমার অভ্যাস নয়, আমি ধার্মিক নই তাই ধর্ম নিয়ে আমার মাথা ব্যথাটা কোন কালেই ছিল না, কিন্তু ধর্মীয় কুসংস্কারের কারণে আজ আমাদের সমাজের চিত্রটার আমূল পরিবর্তন ঘটে যাচ্ছে, যা একটা রাষ্ট্রের জন্যে ভীষণ রকম অশনি সংকেত |
আমার ছোটবেলার বন্ধু আমরা কাছে জানতে চেয়েছে :- "খণ্ডিত কোন সত্য দিয়ে যে কোন বিষয়কে বিশ্লেষণ করা বুদ্ধিমানের কাজ নয়" | এই কথাটির সাথে আমি সম্পূর্ণ একমত, কারণ প্রকৃত সত্য জানতে বা জানাতে হলে ধর্ম গ্রন্থগুলো কোন ভাবেই জটিল বা দুর্বোধ্য হওয়া উচিত নয় | আমরা যতটুকু জানতে চাই ততটুকুই যদি বুঝতে কঠিন হয়ে যায় তবে অনেকেই এই কঠিন দুর্বোধ্য বাণীগুলো বুঝতে পারে না, তাই হয়তো ধর্মের নামে এই সুন্দর বাস যোগ্য পৃথিবীকে বা বাংলাদেশকে যে ভাবে অস্থিতিশীল করে তোলা হচ্ছে সেটা মানব জাতীর জন্যে খুবই অনভিপ্রেত | ধর্মকে এখন রাজনীতিবিদরা রাজনৈতিক ব্যবসায় ব্যবহার করে যাচ্ছে বা করছে, বাংলাদেশে দুর্নীতিবাজ রাজনৈতিক লুটেরা তাদের সম্পদ প্রবাসে পাচার করার অভিলাষে দেশের মাটিকে একটি রাজনৈতিক ব্যবসার জায়গায় পরিণত করেছে যেখানে ধর্ম একটি উপলক্ষ | আস্তিকরা আজ নির্ভয়ে নাস্তিকদের হুমকি দিলেও ৫৭ ধারা নীরব ভূমিকা পালন করছে, একবারও ভেবে দেখছে না ধর্ম বিশ্বাস না করাটাও একটা নাগরিক অধিকার | এইসব দুর্নীতিবাজ হাইব্রিড রাজনৈতিক ধর্ম ব্যবসায়ীদের কাছ থেকে দেশকে উদ্ধার করতে নতুন প্রজন্মকে রাজনীতিতে সম্পৃক্ত করাই হচ্ছে এক মাত্র উপায় | সংস্কৃতিকে ধর্মের অজুহাতে যতো বেশী আঘাত করা হবে তত বেশী নাস্তিক জন্ম নেবে, কারণ মানুষ একদিন বুঝতে পারবে ধর্ম একটি গল্পের নাম, অনেকের কাছেই তা আবার একটি বিশ্বাসের নাম, কাজেই রাষ্ট্র ধর্ম বহাল রাখা মানেই হচ্ছে খুবই চতুরতার সাথে সেকুলারিজামের নামে ধর্ম নিরপেক্ষতা ও ধর্মকে মুখামুখি দাড় করিয়ে দেয়া |
সময় চলে যাচ্ছে দিন পার হয়ে যাচ্ছে, আমরা পিছিয়ে যাচ্ছি , বাংলাদেশ পিছিয়ে যাচ্ছে | দেশের রাজনৈতিক দল গুলো আজ তাদের আদর্শ বিসর্জন দিয়ে ক্ষমতার দখলের দ্বন্দ্বে সাধারণ মানুষের জীবন নিয়ে ছিনিমিনি খেলায় লিপ্ত | মানবতাকে উপলব্ধি করতে হলে একজন মানুষকে যে ধর্মীয় মতবাদে বিশ্বাস করতেই হবে এমন তো কথা হতে পারে না, মানবতার দৃষ্টি নিয়ে মানুষকে ভালবাসতে হলে ধর্মের উপর নির্ভর না করলেও চলে, তাই নয় কি ? | বুঝলাম সব ধর্মের মাঝেই শান্তির কথা বলা আছে, যদি তাই হবে তবে এই ধর্মীয় জঙ্গিবাদের উত্থান কেন ? ধর্মান্ধদের উন্মাদনার শেষ কোথায় ? ধর্ম যে শান্তির বাণী সেটা আমাদের কাছে সহজ ভাবেই বোধগম্য হলে isis এর কাছ সেটা দুর্বোধ্য কেন ? আনসারউল্ল্যা বাংলার কাছে সেটা দুর্বোধ্য কেন? তালেবান জঙ্গিদের কাছে সেটা কি এতটাই দুর্বোধ্য যে তারা ধর্মের নামে মানুষ হত্যা করে চলেছে ? বার্মাতে মুসলমানদের উপর কোন ধর্মের বাণী নিয়ে এই আক্রমণ ? শিব সেনারা কোন ধর্মের বাণীতে ভারতে নিরীহ মুসলমানদের উপর ঝাঁপিয়ে পরছে ? বোকাহারাম আজ কেন উন্মাদের মত আচরণ করে মানুষ হত্যায় নেমে পরেছে ? ধর্মের বাণী সবার কাছেই সহজ হওয়া উচিত যেন শান্তি প্রিয় মানুষ সেটা সহজে বুঝতে পারে আর এই পৃথিবীতে ধর্মের নামে হানাহানির অবসান ঘটে |
==কিন্তু==

