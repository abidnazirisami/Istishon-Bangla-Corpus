একটি সম্পূর্ণ ধর্মনিরপেক্ষ সংবিধানের প্রয়োজনীয়তা


ধর্মের নামে ধর্মান্ধতার উপর আশ্রয় করে হিন্দুদের উৎখাত করার যে গভীর ষড়যন্ত্র তা রুখে দিতে না পারলে বাংলাদেশ তার অস্তিত্ব হারিয়ে ফেলবে, বঙ্গবন্ধুর স্বপ্ন একটি ধর্মনিরপেক্ষ বাংলাদেশ গঠনে আমাদের সজাগ দৃষ্টি ও সরকারকে সর্বাত্মক সহযোগিতা করতে আমাদের সর্ব শক্তি দিয়ে এইসব অপকর্মকে অচিরেই শেষ করে দিতে হবে |
সরকারের ভাবমূর্তিকে ক্ষুণ্ণ করার জন্যে খুবই সুকৌশলে একটি সংঘবদ্ধ স্বাধীনতা বিরোধী অপশক্তি তাদের সর্বাত্মক চেষ্টা চালিয়ে যাচ্ছে | সরকারের ভিতরে লুকিয়ে থাকা এই অপশক্তিকে সমূলে উৎপাটন করার প্রতিজ্ঞা নিয়ে আমাদের মাঠে থাকতে হবে | মনে রাখতে হবে এই সরকারের হাত ধরেই বাংলাদেশকে এগিয়ে নিয়ে যেতে হবে, প্রশাসনের চোখে আঙ্গুল দিয়ে তাদের ভুলগুলো দেখিয়ে দিতে হবে |
ফেইসবুকে ইসলাম অবমাননার অভিযোগ তুলে ব্রাহ্মণবাড়িয়ার রবিবার দুপুর থেকে বিকাল পর্যন্ত নাসিরনগরে অন্তত পাঁচটি মন্দির ভাঙা হয়েছে। ভাংচুর-লুটপাট হয়েছে হিন্দুদের শতাধিক ঘর। রোববার দুপুর থেকে বিকাল পর্যন্ত এ হামলা চলে।
একটি ছবিকে কেন্দ্র করে যদি ধর্মীয় উন্মাদনা ছড়ানোর চেষ্টা করা হয় তবে তা যে কোন শক্তির বিনিময়ে প্রতিহত করতে হবে | দেশের জনগণ সরকারকে এই মুহূর্তে সহযোগিতা না করলে দেশ অচিরেই রসাতলে তলিয়ে যাবে |
ধর্মপ্রাণ মানুষের অনুভূতিকে আঘাত করে দেশের সার্বিক পরিস্থিতিতে অকার্যকর করার অভিপ্রায় নিয়ে স্বাধীনতা বিরোধী শক্তিদের কর্মকাণ্ডকে দেখতে চেষ্টা করি | রাষ্ট্র ধর্মকে রক্ষা করার অজুহাতে আজ একটি অপশক্তি মানুষকে বিভ্রান্ত করার জন্যে হিন্দু সম্প্রদায়ের মানুষদের উপর ঝাঁপিয়ে পরে যে অরাজকতার সৃষ্টি করছে তা এই সমাজে কখনোই প্রতিষ্ঠিত হতে দেয়া যাবে না |
প্রতিটি মানুষকে তার ধর্ম, বর্ণ, আস্তিক কি নাস্তিক ও জাতিগত পরিচয়ে এ দেশে বসবাসের পূর্ণ নিশ্চয়তা প্রদানে সকলকে এক সাথে কাজ করে যেতে হবে | একটি সম্প্রদায়ের উপরে আরেকটি সম্প্রদায়ের সঙ্ঘবদ্ধ আক্রমণ একটি মানবতা বিরোধী অপরাধ তাই অপরাধে জড়িতদের কঠিন সাজা নিশ্চিত করণে প্রশাসনের কোন গাফিলতি সহ্য করা হবে না, যে কোন উপায়ে মানুষের বিশ্বাস ও ধর্মানুভুতিতে আঘাত করা ব্যক্তিদের আইনের আওতায় এনে বিচারের মুখামুখি করতে হবে | মসজিদ ভাঙ্গা যেমন গুরুতর অপরাধ ঠিক মন্দির ও প্রতিমা ভাঙ্গাও একি রকম গুরুতর অপরাধ হিসেবেই বিবেচনায় আনতে হবে |
ব্রাহ্মণবাড়িয়া, রামু, কক্সবাজার, হাটাহাজারী, ফরিদপুর, বরিশাল, নোয়াখালী ও দেশের প্রত্যন্ত অঞ্চলে বেশ কিছুদিন যাবত হিন্দু সম্প্রদায়ের মানুষের উপর ধর্মের নামে ধর্মান্ধতার উপর আশ্রয় করে যে অত্যাচার নিপীড়ন চালানো হচ্ছে তা অতিসত্বর বন্ধ করার জন্যে সর্বাত্মক শক্তি প্রয়োগ করা হোক |
পরিশেষে বলা প্রয়োজন যে বাংলাদেশের সংবিধানকে একটি সম্পূর্ণ ধর্মনিরপেক্ষ সংবিধান হিসাবে আত্মপ্রকাশ করতে বাংলাদেশ সংসদ তার ভূমিকা রাখবে আশা করি |
---কিন্তু

