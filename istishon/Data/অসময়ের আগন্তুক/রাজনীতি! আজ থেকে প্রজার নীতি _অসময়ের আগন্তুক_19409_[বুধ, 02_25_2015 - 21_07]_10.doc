রাজনীতি! আজ থেকে প্রজার নীতি 


আজ অনেকদিন পর ইস্টিশনে আসলাম,
কিছু একটা লিখতে ইচ্ছে হচ্ছে, কিন্তু কি নিয়ে লেখবো বুঝতে পারছি না,
একবার মনে হচ্ছে, বান্দরবেলাটা কন্টিনিউ করি, আরেকবার মনে হচ্ছে দেশের এই পরিস্থিতি নিয়ে কিছু বলি। হাজারহলেও আমিও তো একজন দেশপ্রেমিক নাকি!! 
আপাতত, বান্দরবেলাটা কন্টিনিউ করার কাজ শুরু করেছি, আরেট্টু গুছিয়ে তারপর আস্তে আস্তে পর্বগুলো ইস্টিশনে দেবো।
এখন আপাতত এট্টু সিরিয়াস হতে চাচ্ছি, 
দেশের শিক্ষাব্যবস্থা নিয়ে আমার আক্ষেপ সারাজীবনই রয়ে গেল।
দেশমাতৃকার দামালছেলেরা যারা দেশের ভবিষ্যত তাদের ভবিষ্যত এখন সর্ষেফুলে সয়লাব। তাদের কপালে যে কি লেখা আছে, কোন গণকঠাকুর, আর কোন অক্টোপাস পল যে বলতে পারে একমাত্র আল্লামালুম 
এসএসসি পরীক্ষা তো চাঙ্গে উঠছেই, সামনের এইচএসসিও চাঙ্গে ওঠার সিরিয়ালে আছে। আর আমরা যারা ভার্সিটিতে আছি, তারা যে কি করতে কি করতেছি, আর কি করতে যে কি করবো এইটা বলার চেয়ে শার্লকের মরিয়ার্টির প্ল্যান বোঝাও হাজারগুন সহজ। 
একে তো পাবলিক ভার্সিটির দুর্নাম আছে সেশনজট নিয়া! তার উপর এই তথাকথিত রাজনৈতিক অস্থিতিশীলতার জন্য মনে হইতেছে বউ-বাচ্চা নিয়া ক্লাস,পরীক্ষায় অংশ নিতে হবে।
৪বছরের কোর্সের কথা শুনে মুরুব্বীরা ৩বছরের মাথায় জিজ্ঞেস করে, "বাবা! আর তো মাত্র ১ বছর, চাকরী করবা না বিদ্যাশ যাবা?"
তখন উত্তরে বলা লাগে, চাচা আরো ৩ বছর অপেক্ষা করেন। সবে তো সেকেন্ড ইয়ার শ্যাষ হইলো । 
আর ভার্সিটি কর্তৃপক্ষও ২ ধাপ আগাইয়া আছে, এই হরতালের ভিতর একাডেমিক ক্যালেন্ডারও তারা দেয় না। এর অর্থ হইলো, চলমান সেমিস্টার ১ বছরেও শেষ হইতে পারে কিংবা ২ বছরও লাগতে পারে, কিন্তু ৬মাসে শেষ হবার বিন্দুমাত্র চান্স নেই। পাশ করার পর সিকান্দার বক্সের মত আমাদের বলতে হবে, "পিরিয়ে দাও আমার এক্সটা ২ বছর, পিরিয়ে দাও।"
আর প্রাইভেটের কথা আর কি বলবো!! ওদের তো সারাজীবনই ক্লাসের উপর থাকা লাগে, এক সেমিস্টার শেষ হইতে না হইতেই আরেক সেমিস্টারের ক্লাস শুরু। এর ভালদিকটা হল, ওদের সেশনজটে পড়া লাগে না। প্রায়ই এমন হয় ওদের নির্ধারিত ৪ বছরের অনেক আগেই কোর্স শেষ করে চাকরিতে বা অন্যান্য কাজে লেগে যায়। 
কিন্তু এই চলমান রাজনৈতিক অস্থিতিশীলতায় অনেক প্রাইভেট ভার্সিটিরই ক্লাস অফ রাখা হয়েছে, এতে করে ওদের সেশনজট নামক মাইনকাচিপায় হয়ত পড়তে হবে না, কিন্তু যেটা হবে সেটা হলো ল্যাকিং আরো বাড়বে।
এম্নেই প্রাইভেটের নামে অপবাদ আছে, ওদের কোর্স স্ট্রাকচার নাকি পাবলিকদের চেয়ে সোজা। সোজা না কঠিন সেই তর্কে যেতে চাচ্ছি না, কিন্তু একটা গ্যাপ যে থাকবে সেটা নিশ্চিত।
এখন সমস্যা তো তুলে ধরলাম, কিন্তু সমাধান কি!! 
সমাধান!!!! দেশে যে হরতাল অবরোধ চলছে, এইটা তো সবাই জানেই, কিন্তু আমি বুঝি না, ঢাকার রাস্তায় এখনো এতো জ্যাম কেন!!
নাকি, দেশে হরতাল এখন পানিভাত হয়ে গেছে!! বুঝিনা বাপু! আর ছোটবেলায় দেখতাম হরতাল হইলেই পুলিশ আম্লীগের নেতাদের পিটাইয়া জবাফুলের মত লাল বানাইয়া দিত। সাধারন মানুষের উপর অত্যাচার কমই হইতো, বাস পোড়ানো হইতো ঠিকই কিন্তু আহত-নিহত কমই শুনছি।
কিন্তু এখন এইগুলা কি হচ্ছে!! নেতারা তো হুকুম দিয়াই খালাস, এরপরে আর খুঁজে পাওয়া যায় না, যা যায় সব আম-কলাপাবলিকের উপরেই যায়, এই দফার হরতালে নাকি মানুষ মারা গেছে ১০১ এর উপরে,
ক্যানরে ভাই!! দেশের মানুষ কি এতই সস্তা হইয়া গেছে! আরে এরা তো খেটেখাওয়া পরিশ্রমী মানুষ ছিল, আপনাদের মত হাওয়াখাওয়া পাবলিক না। 
কি করা দরকার, কি না করা দরকার, সেগুলো বলতে চাচ্ছি না,
শুধু বলতে চাচ্ছি এইভাবে সময় নিয়া খেলা করিয়েন না, কারন তো জানেনই, সময় গেলে সাধন হবে না।
আর মান্না সাহেব!!! আপনাকে কিছু অমৃতবাণী দিতে চাইছিলাম, কিন্তু পরে দেখলাম আপনি অমৃতবাণীর সাথে সাথে ডিম খেয়ে বসে আছেন, আগে ঐগুলা হজম করুন। 
আর আমজনতা! কয়দিন আর আম হয়ে থাকবেন! এখন এট্টু মাথা তুলেন, দেশটা এদের বাপ-জামাইদের না,
এই দেশ আমাদের। কিসের কি হরতাল!! এইগুলা হরতাল না, কোন অবরোধ না।
ঢাকার চাকা সচল রাখেন। 
ও, আরেকটা কথা ভুলে গেছি আপনাদের কাজের জিনিস,
জেনেনিন আগামিকাল হরতাল আছে কি নেই,
http://istomorrowhartal.com
যারা এন্ড্রয়েড চালান তাদের জন্য গুগলমামার খেলাঘরে এইটা আছে, নিজ দায়িত্বে নামিয়ে নিয়েন।
বাঙ্গালী পারেও বটে!
আর, এত খানি পরে যখন দেখলেন আমার লেখায় কোন সমাধান নেই, খালি অসঙ্গতি, ব্যাপারটা আমি ইচ্ছে করেই এমন করেছি।
নিজ নিজ অবস্থান থেকে সমাধান খুঁজে নিন, আমাদেরটা আমরা খুঁজে নিয়েছি,
আমাদের ভার্সিটিতে পুরোদমে ক্লাস হচ্ছে, এবং ইহা ঢাকার ভেতরে একখানা স্বনামধন্য পাবলিক বিশ্ববিদ্যালয়। 

