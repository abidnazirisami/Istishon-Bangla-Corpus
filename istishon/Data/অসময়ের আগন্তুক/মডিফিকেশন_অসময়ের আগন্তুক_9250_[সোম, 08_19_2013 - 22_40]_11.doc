মডিফিকেশন


প্রথমে একটা অবান্তর কথা দিয়ে শুরু করি । কলেজে যখন আমরা স্যারদের কাছে পড়তাম তখন রেডলিফ মার্কারের দাম ছিল ৪৫ টাকা । পরে দাম বাড়তে বাড়তে ৬০ টাকায় গিয়ে ঠেকলো । আর এখন যখন আমরা পড়াই তখন আবার এই একই মার্কার ৮০ টাকায় কিনতে হচ্ছে ।
প্রাইমারিতে ছিলাম ভালোই ছিলাম । পড়ার উপকরণ ছিল এক বাক্স চক আর একটা কালোবোর্ড । আর এখন সেটাই মডিফাইড হয়ে হোয়াইটবোর্ড আর মার্কারে রুপান্তরিত হয়ে গেছে ।
সব কিছুই যদি মডিফাইড হয়ে যায় তাহলে কিভাবে হবে!!! আগে কলেজে থাকাকালীন গল্প করতাম যে স্কুলের রসায়ন কোন বিষয় হলো? পরীক্ষার আগের রাতে পড়তে বসলেও শেষ করতে বেশিক্ষন লাগবে না । কলেজে উঠার পর বুঝলাম রসায়ন আসলে কি জিনিস! রসায়নের এতো পড়া শেষ করতে না করতে কলেজ পার হয়ে যায় । ১ম পত্র শেষ করার আগেই ২য় পত্রের বোঝা ঘাড়ের উপর । তাও তো এইটাইতুলনামূলক
সোজা একটা বিষয় ।
আমি ভাই ফাকিবাজ একটা মানুষ তাই পড়ানোর সময় সোজা বিষয়টাই বেছে নিই ।
আজকে একটা নতুন ব্যাচ পেলাম, সৃজনশীল শিক্ষাব্যবস্থার । বিষয়টাও সেই রসায়ন । তো তাদের কাছে শুনতে পেলাম বই নাকি মডিফাইড হইছে । তো এই মডিফিকেশনের
অবস্থা দেখে আমি কিছু বলার ভাষা হারিয়ে ফেলেছি ।
রসায়ন যারা পড়েছেন তারা জানেন আমাদের রসায়ন বই মাশাল্লাহ দুইখান আটার বস্তার সমান । বইয়ের প্রতি আগ্রহ কি জন্মাবে, বই দেখেই ২/৪ বার স্ট্রোক হয়ে যায় । আর বই খোলার পরের কাহিনী না হয় নাই বলি ।
তো নতুন ব্যাচের রসায়নের মডিফিকেশন শুনে তো আমি মোটামুটি খুশি, ভাবলাম এইবার রসায়নের কিছু আউলফাউল চ্যাপ্টার বাদ যাবে । গেলাম একটু মডিফিকেশন চেক করতে লাইব্রেরিতে । প্রথমে টাশকিত হলাম লাইব্রেরিওয়ালার কথায়।
আগে রসায়ন বইয়ের নাম বললেই লাইব্রেরিওয়ালা কবির, হাজারি না হয় মহির স্যারের বই বের করে দিত । মহামান্য লাইব্রেরিওয়ালার ১ম প্রশ্ন, কোন বই?
- রসায়ন ।
- লেখক?
- ৩টাই দেখি ।
- কোন ৩টা?
- কয়জনের বই আছে?
- এইবার তো অনেক বই বাহির হইছে। আপনার কোনটা লাগবে?
- অনেকগুলা?
- তা প্রায় ১১টা ।
- দেখি মহির স্যারের বইটাই দেন ।
মহামান্য লাইব্রেরিওয়ালা একটা পাতলা চোথার মত কি যেন বের করল । আমি ভাবলাম উনি বুঝি ভুলে ব্যবহারিক বই নিয়া আসতেছে । ওমা, কাছে আসার পর দেখি এযে আমাদের সেই উচ্চ মাধ্যমিক রসায়ন । আমি ভাবলাম মহির স্যারের বই তো এমনেই পাতলা টাইপ হয়, এইটায় মনে হয় সমস্যা আছে। কবির স্যারের বই চাইলাম । ওব্বাই!! এইটা তো আরো বস । এইটারো দেখি ডায়রিয়া হইছে । বই দেইখা মনে হইল, এরা ডায়েট কন্ট্রোল করা শুরু করার পর অফ করতে ভুইলা গেছে ।
যাক এইবার বইয়ের ভিতরে দেখার ইচ্ছা জাগল । প্রথম পেজ খোলার পর আমি মাননীয় স্পিকার আর বিবিসি ২টাই একসাথে হইয়া গেলাম ।
১ম অধ্যায়- ল্যাবরেটরির নিরাপদ ব্যবহার ।
এইটাও একটা শেখার জিনিস!! সারাজীবন ল্যাবে এপ্রোন ছাড়া কাজ করে আসলাম আর এইখানে একটা পুরা চ্যাপ্টারই ল্যাব!!!
রসায়নের সব চাইতে বিদঘুটে জিনিস ছিলো রাসায়নিক গণনার অংকগুলো । যদিও বিদঘুটে, অনেক কাজের জিনিস ছিল সেগুলো । ওম্মা চ্যাপ্টারই ভ্যানিশ হয়ে গেলো । আরো খেয়াল করলাম যে যে চ্যাপ্টারে অংক ছিলো সবগুলা উধাও । অনেক কষ্ট করে কয়েকটা অঙ্ক খুঁজে বের করলাম । ভাগ্যিস, ১টা চ্যাপ্টারে অঙ্ক আছে । নাহলে তো পোলাপান বুঝতো রসায়নে অঙ্ক কোন কাজেই লাগে না । গুরুত্বপুর্ণ চ্যাপ্টারগুলাই নাই ।
মাননীয় স্পিকারের উপরে যদি কোনো লেভেল থাকে সেই লেভেলও পার হয়ে গেলো যখন ৫ম চ্যাপ্টার খুললাম । ওব্বাই এইটা তো দেখি আরো বস । কর্মমুখী রসায়ন ।
পাঠ্যবস্তু- স্নো, লিপিস্টিক, কোল্ড ক্রিম, হেয়ারওয়েল, মেহেদি, পারফিউম আরো কত কি!! পুরা একটা বিউটিপার্লার ।
এখনো ঘোরের মধ্যে আছি আমি এইটা কি দেখলাম । রসায়নের যদি এই দশা হয় বাকিগুলার যে কি অবস্থা আল্লা মালুম ।
যে ব্যক্তি এই বইগুলা লেখার উপদেশ দিছেন সে যে কোন মাপের সৃজনশীলতা দেখাইছেন !! উফফ পুরাই অস্থির ।। তেনাকে অবশ্যই মাদাম তুসোতে নেয়া উচিৎ । তবে জিন্দা । মোমের মূর্তি বানিয়ে নয় ।
সামনের বছরগুলোতে দেশ থেকে যে কি পরিমাণ মেধাবী বের হবে ভাবতেই গা হাতপা
ঠান্ডা হয়ে যাচ্ছে । এখন কথা হলো এতো মেধাবী ঠাই দিতে পারবেন তো??
মজা করবেন করেন । এখন পর্যন্ত তো আর কম দেখলাম না । এনালগ ছিল, ডিজিটাল বানাইছেন, খুব খুশি । শিক্ষাব্যবস্থায়ও মজা ঢুকাচ্ছেন!! নিকুচি করি আপনাদের সৃজনশীলতার । একটা শিক্ষার্থীকে ভার্সিটিতে খাপ খাওয়াতে কি পরিমান কষ্ট করতে হয় তাতো আপনাদের অজানা থাকার কথা না । এরমধ্যে যদি বইয়ের এই দশা করেন তাহলে সেইদিন আর দূরে নেই যখন শিক্ষার্থীরা প্রাইমারি নয় ভার্সিটি থেকে ঝড়ে
পরবে ।

