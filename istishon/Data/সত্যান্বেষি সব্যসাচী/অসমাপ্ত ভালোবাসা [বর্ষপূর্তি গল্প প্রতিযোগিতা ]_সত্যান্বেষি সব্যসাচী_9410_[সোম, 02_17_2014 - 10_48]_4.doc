অসমাপ্ত ভালোবাসা [বর্ষপূর্তি গল্প প্রতিযোগিতা ]


রাজীব। সদ্য এসএসসির প্রাক-নির্বাচনী পরীক্ষা শেষ করেছে। সামনে তার টেস্ট পরীক্ষা। এমন সময় খবর এল তার মাসতুতো [খালাত] বোনের বিয়ে। বিয়ে হচ্ছে মৌলভীবাজারের এক সম্ভ্রান্ত পরিবারে। এই কথা শুনে রাজীবের মন খারাপ। এর একমাত্র কারণ সে তার বোনের বিয়েতে যেতে পারবে না। বিয়ে ঠিক হয়েছে তার নির্বাচনী পরীক্ষার গণিত বিষয়ের দিন। পরীক্ষা দিতে না পারলে সে উত্তীর্ণ হতে পারবে না। মন খারাপ হওয়াই স্বাভাবিক।
 সুযোগ একটা এল অবশ্য। সে চতুর্থ মঙ্গলে [ওয়ালিমা] যেতে পারবে। চতুর্থ মঙ্গলের দিন সকালে ঘুম থেকে উঠে স্নান-টান করে সে তৈরী হল। যথা সময়ে গাড়ি ছাড়ল গন্তব্যের উদ্দেশ্যে। বিয়ে বাড়িতে অনেকের সাথেই দেখা হল তার। কিন্তু তার নজর কাড়ে দুট মেয়ে। তারা ছিল খুবই সুন্দর। দেখতে অবিকল পুতুলের মত। সে আত্মীয়দের জিজ্ঞেস করতে থাকে এরা কে?
 সে খোঁজ করতে থাকে। কিন্তু জানতে পারে না তারা কে। অবশেষে জানতে পারে একজন তার নতুন জামাইবাবুর কাকাত বোন। নাম সৃষ্টি। প্রথম দেখাতেই ভাল লেগে যায়। লাভ এট ফার্স্ট সাইট। এর মধ্যে ওর নিমন্ত্রন হয় ওর সদ্য বিবাহিত বোনের বাসায়। ওর বোন স্বামীর চাকুরির সূত্রে সিলেটে থাকে। রাতে খাবার শেষে আলাপের সময় কথা প্রসঙ্গে সৃষ্টির কথা উঠে। ও অনেক কিছু জানার চেষ্টা করে। ও কিসে পড়ে কোথায় থাকে ইত্যাদি।
 ওর ভাল লাগা আস্তে আস্তে ভালোবাসায় রূপ নিতে থাকে। কিন্তু রাজীব তো সৃষ্টিকে কিছুতেই বলতে পারে না ওর মনের কথা। পাছে না করে দেয়। রাজীব ওর বোনকে বলে এই ব্যাপারে। বোন কিছুতেই রাজী হয় না ওর প্রস্তাবে। ও তার পরেও আলাপ চালিয়ে যেতে থাকে। ওর ভালোবাসাকে আধুনিক কালের ভালোবাসা বলা চলে। ফেসবুকে আর মিগ ৩৩তে চলতে থাকে আলাপ চারিতা। অনেকদিন ধরে আলাপ চালিয়ে যেতে থাকে ও সৃষ্টির সাথে।
 এরই মধ্যে ওরা এইচএসসি শেষ করে। রাজীব স্কলারশিপ পেয়ে আমেরিকায় চলে যায় পড়াশোনার জন্য। পিছনে রেখে যায় ওর আর সৃষ্টির আলাপচারিতার স্মৃতি। যে আলাপচারিতায় ও কখনোই বলতে পারেনি ওর ভালোবাসার কথা। যে আলাপচারিতার প্রতি শব্দে আছে ওর অব্যক্ত ভালোবাসার কথা। ও জানেনা ফিরে এসে বলতে পারবে কিনা সৃষ্টিকে যে সৃষ্টি আমি তোমাকে ভালবাসি। জড়িয়ে ধরে কপালে এঁকে দিতে পারবে না একটা চুমু। ওর ভালোবাসায় আছে শুধুই না পাওয়ার বেদনা।

