ইশকুল পড়া আমি - চমক হাসান, ফিরোজা বহ্নি, ফজলে রাব্বি।


চমক হাসানের গান শুনা শুরু করেছিলাম শাহবাগ আন্দোলন শুরু হওয়ার পর থেকে। তখন তার তৈরি করা উত্তাল রবে শাহবাগ গানটা শুনে বুঝেছিলাম তিনি একজন অসাধারণ গায়ক। অনেকদিন পর আজকে শুনলাম তার ইশকুল পড়া আমি। এই গানটাও অসাধারণ লেগেছে আমার কাছে। ইস্টির প্যাসেঞ্জারদের জন্য গানের পিছনের একটু কথা ডাউনলোড লিঙ্ক আর লিরিকটা দিলাম। শুনে দেখুন। ভালো লাগবে। গ্যারান্টিড।
পিছনের কথা -বুয়েটে ইলেক্ট্রিক্যাল ডে'র জন্য গান লিখতে বসেছিলাম। স্মৃতিগুলো ফিরে গেল বুয়েটজীবন ফেলে আরও পেছনে- স্কুলের দিনগুলোতে। স্কুল জীবন নিয়ে এই গান। পুরনো বন্ধুদেরকে উৎসর্গ করছি গানটি। বন্ধুরা, ভালো থাকিস, অনেক... অনেক মিস করি সবাইকে... 
লিরিক - মস্ত ব্যাগটা কাঁধে নিয়ে ছোটে এইটুকু এক ছেলে
দেরি করলেই শুনবে বকুনি হবে সব গোলমেলে
ছুটির ঘণ্টা বাজলে আবার ছুটে যায় দলেবলে
কত গল্পেরা স্মৃতি হয়ে যায় টুকরো খেলার ছলে
কতদূর আমি এসেছি চলে সেই দিনগুলো ফেলে
তবু চোখ বুঁজলেই আজও দেখি এক ইশকুল পড়া ছেলে
ইশকুল পড়া ছেলে, এক ইশকুল পড়া ছেলে
আর ইশকুল পড়া মেয়ে ইশকুল পড়া মেয়ে
চিন্তারা থাক মায়ের ঝুলিতে আমি ছোট্ট পাখি
ডানা মেলে ছুটি সবুজ ঘাসে, অবাক স্বপ্ন আঁকি
টিফিন ব্রেকে শিমুলতলায় খেলতাম কানামাছি
দিনগুলো ছিল নির্ভাবনার, সব্বার কাছাকাছি
কোথায় ভিড়েছি এই জীবনের তরী বেয়ে
আজও মনের ঘরে লুকোচুরি খেলে ইশকুল পড়া মেয়ে
ইশকুল পড়া মেয়ে ইশকুল পড়া মেয়ে
ইশকুল পড়া ছেলে, এক ইশকুল পড়া ছেলে
সারাদিনের সাথী ছিল যারযা কে যে আছে কোথায়
বুকের এইখানে আছে ওরা ঠিক পুরনো বয়সটায়
হৈচৈ আড্ডা আর মান অভিমানে ভাব ছিল, ছিল আড়ি
বুঝে ওঠার আগে হারিয়ে গেল, একটু বেশি তাড়াতাড়ি
কেন মনে হয়,
কত পথ
ছিল না যখন কিছুই আমার তখনই ছিল সব
এই মিথ্যে পাওয়ার আড়ালে শুধু না পাওয়ার উৎসব
কতদূর আর কতদূর আর কতপথ এসেছি ফেলে
তবু চোখ বুঁজলেই আজও দেখি এক ইশকুল পড়া ছেলে
ইশকুল পড়া ছেলে, এক ইশকুল পড়া ছেলে
আর ইশকুল পড়া মেয়ে ইশকুল পড়া মেয়ে
ইশকুল পড়া তুমি আর ইশকুল পড়া আমি
ব্যস্ত জীবনে ঘুরে ফিরে এখানেই এসে থামি...
ডাউনলোড লিংক - ইশকুল পড়া আমি

অফ টপিক - আজকে মনটা অস্বাভাবিক খারাপ তাই এই ধরনের হুদাই পোস্ট দিলাম। দুই জায়গাতে রেসাল্ট দিসে দুইটাতেই ওয়েটিং সেই সাথে সম্ভাবনাও কম। :কানতেছি: :মাথাঠুকি: :ভাঙামন: 

