ইসলামী আইন প্রতিষ্ঠা নয় পৃথিবীতে শান্তি বজায় রাখা ইসলামের মুল লক্ষ


আজ ধর্মকে পুজিঁ করে কিছু আত্মস্বার্থলোভী রাজনীতিবিদ মানুষকে ধর্মান্ধ করে নিজেদের স্বার্থ হাসিল করেছেন।ধর্মের নামে তারা জঙ্গিপনা সার্পোট করে যাচ্ছেন।ধর্মকে অপব্যাবহার করে তারা এমন একটি পর্যায়ে চলে গেছেন অনেক ধর্মান্ধ তাদের জন্য জীবন দিতে পারেন।তাদের সমালোচনা করলেও তাকে কাফির
বলে অভিহিত করে ফেলেন।তাদের নিয়ে কেউ সমালোচনা করলে দেশে প্রতিবাদের নামে জ্বালাও পোড়াও শুরু করেন।আপনারা যারা ধর্মান্ধের মত এসব ফায়দাবাজ স্বার্থলোভীদের জন্য আপনাদের জীবন দিয়ে দিতে পারেন তেমনি আবার সাধারণ মানুষগুলোকেও হত্যা করতে পারেন।আপনারা নিজেদের দাবি করেন ইসলামের হেফাজত কারী।ইসলামের হেফাজত করা কি কোন মানুষের বা সংগঠনের কাজ?সৃষ্টিকর্তাতো বলেই দিয়েছেন পৃথিবীর মানব সভ্যতার ধংসের আগপর্যন্ত ইসলামের হেফাজতকারী সয়ং তিনি নিজেই।আমাদের ইসলামে ঈমান (বিশ্বাস) রাখতে বলা হয়েছে।তাহলে ইসলামের হেফাজতের নামে এত দাঙ্গা হামলা আর মানুষ খুন করছেন আপনারা?একটা প্রশ্ন আপনাদের কাছে যখন কিছু লেখক আর রাজনৈতিক ব্যক্তি কলামিস্ট নগ্ন গনতন্ত্র আর সমাজ মতবাদপ্রবর্তনের নামে ধর্ম ও ধর্মীয়গুরুকে অপব্যাখ্যা করেন তখন কোথায় থাকে আপনাদের এই প্রতিবাদ।তবে কি এসব শুধু রাজনৈতিক ফায়দার জন্য, আমি জানি সেটাও না আসলে ঐসব ধর্ম রাজনৈতিকরা এতটা চতুর যে তারা আপনাদের ধর্মকে হাতিয়ার বানিয়ে নিজেদের মুমিন দাবি করে আপনাদের চোখে ধুলা দিয়ে যাচ্ছেন।আর আপনারা অন্ধের মত তাদের দেখানো পথ অনুসরন করছেন।আমি এখানে ধর্মীয় অনুশাসনের বিরুদ্ধবাদ করছি না।কিন্তু ধর্মীয় আইন কখনো জ্বালাও পোড়াও বা প্রতিহিংসার রাজনীতিকে সমথর্ন করে না এসব ধর্ম ও গণতন্ত্রের নামে অপরাজনীতি ও ব্যাক্তিগত স্বার্থ হাসিল।ইসলামী আইন প্রতিষ্ঠা ইসলামের মুললক্ষ্য নয় পৃথিবীতে শান্তি প্রতিষ্ঠা ইসলামের লক্ষ।দেশে শান্তি বজায় রাখুন,ইসলামী আইন আপনা আপনি কায়েম হবে।হেফাজত,শিবির বা অন্য কোন রাজনৈতিক দলের ফায়দাবাজ রাজনৈতিক নেতাদের মনগড়া ব্যাখ্যা নয় নিজের বিবেক বুদ্ধি দিয়ে কুরআনকে বুঝার চেষ্টা করুন।

