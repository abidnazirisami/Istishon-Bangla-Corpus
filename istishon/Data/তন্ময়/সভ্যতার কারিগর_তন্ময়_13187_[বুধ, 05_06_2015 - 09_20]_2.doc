সভ্যতার কারিগর


যুগে যুগে গড়ে উঠেছে সভ্যতা ওদেরশৈল্পিক ছোঁয়ায়
মাথার ঘাম পায়ে ফেলে গড়ে চলেছে, বসার জোঁ নাই,
শ্রম দিয়ে যায় অবিরাম ঐ ফোস্কা পড়া গায়,
সুনিপুণ দক্ষতা ও কারিগরের মত দুর্বার স্বপ্নকে সাজায়।
অক্লান্ত পরিশ্রমে দিনে দিনে রাজপথ অট্রালিকা গড়ে চলে
তবুও নিপীড়িত ও নিপিষ্ঠ হয় বিলাসিদের যাতাকলে।
ওরা কৃষক মজদুর কারখানার শ্রমিক, থাকে কুঁড়েঘরে,
মনের মাধুরীতে রাঙ্গায় বন্দর নগরী রোদে বৃষ্টিতে পুড়ে,
এই সভ্য সমাজের কাছে পায় শত লান্ঞ্চনা আর কষ্ট
দু'বেলা দু'মুঠো ভাত ফেলে, তাতেই থাকে ওরা তুষ্ট,
সোনার মানুষ ওরা, শত কষ্টেও ললাটে হাসি সাজে,
শ্রদ্ধায় নত করি শির, ওদের সভ্যতা গড়ার কাজে।

