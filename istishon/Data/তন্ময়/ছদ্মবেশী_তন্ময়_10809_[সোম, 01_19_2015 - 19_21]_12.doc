ছদ্মবেশী


ওরা মানুষ নয়,ছদ্মবেশী পশু
ওদের চেয়ে ভাল হায়েনার শিশু।
মানুষ মারাই যদি ওদের গণতন্ত্র,
ভাল ছিল তবে খিলাফত আতঙ্ক।
খেলছে ওরা রাজপথে রক্তের হলি;
মানবতা ওদের কাছে পাঁঠা বলি।
শত মানুষের আজ লুটিয়েছে স্বপন,
মানুষ মারতেও ওদের নেই কাঁপন। 
টিভিসেটে ওরা করছে শত আলাপ
না দেখার ভানে অসহায়ের বিলাপ।
পুড়িয়ে মানুষ ওরা করছে রাজনীতি,
নাই কেন ওদের সংশয় ভয়ভীতি?
যদি জাগ্রত হয় একবার বাঙ্গালী;
তবে ওদের করেই ছাড়বে কাঙ্গালী।

