জিহাদ মানেই কি মানুষ হত্যা!!


ইসলাম ও কূরআনের হেফাজতকারী সয়ং আল্লাহ। এটা আপনারা মানেন কি? আপনাদের মধ্যে নিজেদের যারা ইসলামের হেফাজতকারী দাবি করেছেন, তারা কি আল্লাহ্ কে বিশ্বাস করেন না? আল্লাহ্ যদি না চান তবে কি ইসলামের ক্ষতি করা কি কারো সাধ্যে থাকতে পারে? তবে মানুষ মেরে, পিছন থেকে চোরের মত গলা কেটে কি ধর্ম প্রতিষ্ঠা যায়? জিহাদ মানে মানুষের পিছন থেকে চোরের মত এসে মানুষ মারা নয়। সেটার প্রমাণ তো হযরত হাসান (রাঃ) কারবালার প্রান্তরে দেখিয়ে গেছেন। নিশ্চিত মৃত্যু জেনেও সামনা সামনি যুদ্ধে অবতীর্ণ হয়েছিলেন এবং নিজের জীবন উৎসর্গ করেছিলেন। হ্যা আপনাদেরই বলছি, ইসলামের জন্য জীবন দিতে না পারেন ইসলাম রক্ষার নামে জীবন কেড়ে নিবেন না। ইসলামের এভাবে অবমাননা করবেন না। যখন একটি মানুষকে হত্যা করা হয় তখন হাজারে মানুষের মনে প্রশ্ন জাগে হত্যা করে যদি ধর্ম প্রতিষ্ঠা হয় তবে সেটি সত্যপথ কি করে হতে পারে? "সমগ্র মানবজাতির সমাজ ব্যবস্থার আমূল পরিবর্তন সাধন করে ইসলামের নিজস্ব মতাদর্শ অনুসারে নতুন করে ঢেলে সাজানোর লক্ষ্যে চেষ্টা, সংগ্রাম ও চূড়ান্ত শক্তি প্রয়োগের নামই হলো জিহাদ"। বিশেষ কোনো জাতির হাত থেকে ক্ষমতা কেড়ে নিয়ে অন্য কোনো বিশেষ জাতির হাতে তুলেদেয়া ইসলামের লক্ষ্য নয়। বরং এর লক্ষ্য এই যে, (ইসলামের ভাষ্যমতে,) সমগ্র মানবজাতির কল্যাণ সাধনের লক্ষ্যে ইসলামের পরিপূর্ণ আদর্শ দ্বারা সারা বিশ্বকে ঐশ্বর্যমন্ডিত করে তোলা। এ উদ্দেশ্যে বিপ্লব সৃষ্টির
জন্য ইসলাম তার অনুসারীদেরকে চেষ্টা ও সংগ্রাম চালিয়ে যেতে বলে। এই ব্যাপক চেষ্টা, সংগ্রাম ও
শক্তি প্রয়োগের সমষ্টিগত নামই হচ্ছে ‘জিহাদ’। মুখের ভাষা ও লেখনির সাহায্যে মানুষের মানসিকতা, চিন্তাধারা ও দৃষ্টিভংগিতে পরিবর্তন
সাধন করা এবং তাদের মধ্যে ‘অন্তর্বিপ্লব’ সৃষ্টি করাও জিহাদ। তবে কেন জিহাদের নামে মানুষ হত্যা। তবে কেন সেই সমস্ত হত্যাকে আপনারা কেউ কেউ সমর্থন করেছেন? আগে নিজের ঈমানকে হেফাজত করুন। তারপর ইসলামের হেফাজত করতে আসবেন। মনে রাখবেন একজন হত্যাকারী বা হত্যাকে সমর্থনকারী কখনোই মূমিন হতে পারে না।
গ্রন্থ: ধর্ম ও এথিসমের কথা।
পাঠ: ২৩

