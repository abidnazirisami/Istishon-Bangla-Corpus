মহাপুরুষ হওয়ার আপ্রাণ চেষ্টায় 


প্রতি ঈদে একটি করে লঞ্চ ডুববে
এটি নিপাতনে সিদ্ধ। 
আমি শুনতে পাইনি ছোট শিশুটির শেষ কান্না, হয়তো সে কাঁদেও নি, নিজেকে প্রথম পানিতে আবিষ্কারের আনন্দে হয়তো সে তার জীবনের শেষ চিৎকার দিতে ভুলে গিয়েছিল।
আমি দেখিনি মেহেদি রাঙ্গা বধূর স্বপ্ন ভাঙ্গতে, আমি দেখিনি ধীরে ধীরে ডুবে যেতে তার স্বপ্নকে, আমি দেখিনি মুহূর্তেই তার রাঙ্গা মেহেদি সমস্ত জলকণাকে রাঙ্গিয়ে দিতে।
আমি দেখিনি সেই ভাইকে, যে মৃত্যুর আগ পর্যন্ত তার মায়ের স্বপ্নকে বুকে জড়িয়ে রাখতে,আমি দেখিনি সেই ভাইকে যে নিজেকে না ভাসিয়ে তার হতভাগা বাবার আলিঙ্গন চোখে ভাসিয়ে রেখেছিল।
আমার এসব দেখলে চলবেনা কেননা আমি মহাপুরুষ হওয়ার চেষ্টায়। মহাপুরুষদের এসব নিয়ে ভাবতে হয়না। জগতের সকল মহাপুরুষ জেগে উঠুক।
বেঁচে থাকুক মায়ের স্বপ্ন।
বাবার আলিঙ্গন।
আর নববধূর রাঙ্গা মেহেদী। 

