মহাপ্রলয় 


হিমালয়ের বরফগুলো খন্ড খন্ড হয়ে ছিটকে পড়ছে
আলাস্কার গায়ে।
সাহারার বালু ঢেকে ফেলেছে পুরো সাইবেরিয়া।
আটলান্টিকের জলের তোড়ে ভেসে যাচ্ছে ভারতবর্ষ।
ঘরের কপাট আটকে রাখুন সবাই, পারলে ঘরসমেত পাতালে
প্রবেশ করুন।
সাঁইইই... করে গুলি কান ঘেষে বেড়িয়ে যাচ্ছে,
নারকেল গাছ সমান উচ্চতায় বোমারু বিমানগুলো।
বৃষ্টির পরের দিন বৈদ্যুতিক বাতির নিচে উঁইপোকাগুলো
যেভাবে মরে পড়ে থাকে, সেভাবে ছড়িয়ে আছে হাত-পা-
মাথাবিহীন নিথর দেহগুলো।
মানুষ কীভাবে পারে এহেন ধংসলীলা চালাতে? এ নিশ্চই
ঈশ্বরের দ্বারা সৃষ্ট মহাপ্রলয়।
নাকি মানুষ পেছনে ফেলেছে ঈশ্বরকে?
হ্যা, তাই তো। কয়েকশ বছরে তৈরি করা ভারী গোলাবারুদ
আর হিংসার মোক্ষম অস্ত্রে পরাস্ত করেছে একে অপরকে।
ওদের উদ্দাম আক্রমণে পৃথিবীও মরলো বলে।
পোড়া কপাল বিশ্ববাসীর, ঈশ্বরের মহাপ্রলয় আর দেখতে
পেলো না।
নিজেদের সাধ নিজেরাই মেটালো, অসহায় ঈশ্বর চেয়ে
চেয়ে দেখছিলো।
যাই হোক, ঈশ্বর পরাজিত;
অভিনন্দন!!!

