একজন আস্তিক ব্লগারের জন্য দোয়া রাখবেন।


পৃথিবীতে আরেকজন আস্তিক ব্লগার বাড়ল।হ্যা,আমি এই ব্লগ জগতে নতুন টিকিটধারী এবং আমি একজন বিশ্বাসী।হেফাজতিদের অপপ্রচার,ঘৃনার বিষবাষ্প পাশ কাটিয়ে যুক্ত হলাম এই সিমানাবিহীন অন্তর্জালিক জগতে।
আসলে আমাদের মত দেশে যেখানে প্রায় সবধরনের প্রচারমাধ্যম ধনী শ্রেনির দখলে,যেখানে বাস্তব জীবনে বাকস্বাধীনতা পদে পদে বাধাগ্রস্থ,মানুষে মানুষে দিলখোলা যুক্তিপুর্ন আলোচনার সুযোগ নেই,পরমত বা ভিন্নমতের প্রতি বিন্দু মাত্র শ্রদ্ধা দেখানোর সংস্কৃতি নেই,যে দেশে রাজনৈতিক ছাপ বা পৃষ্ঠপোষকতা না থাকলে এমনকি একটা সামাজিক আন্দোলন ও গড়ে তোলা যায় না সেদেশে ব্লগ ও অন্যান্য সামাজিক যোগাযোগ মাধ্যম গুলো এখনকার তুলনায় আরো বেশি জনপ্রিয় ও জনসমর্থিত হবার কথা ছিল।কারন এর মাধ্যমে একজন মানুষ প্রায় কোনো বাধা ছাড়াই তার মনের ভাবনা,মতামত,চিন্তা-চেতনা,আদর্শ,গবেষনা অ তথ্যনির্ভর জ্ঞান একটা বিপুল সংখ্যক জনগোষ্ঠির সামনে তুলে ধরতে পারে।
হ্যা,আপনি বা আমি ব্যাপারটা নিয়ে না ভাবলেও শত্রুপক্ষ কিন্তু ঠিকই ভাবছে।আর সেজন্যেই ব্লগ ও ব্লগারদের উপর তাদের এত রাগ,এত ক্ষোভ,এত ঘৃনা।ব্লগ ও ব্লগারদের নামে এই সুপরিকল্পিত,পৌনপুনিক অপপ্রচার তারা চালাচ্ছে দেশজুড়ে।ওরা চাইছে বাংলার তরুন-যুবকেরা ব্লগ থেকে দুরে থাকুক,নইলে যে তাদের এত বছরে ধর্মব্যাবসার সাজান বাগান তছনছ হয়ে যাবে।
একটা কথা পরিষ্কার,ওরা যদি সত্যি ইসলামের বিরুদ্ধে অপপ্রচার বা আল্লাহ ও তার রাসুল (সাঃ) এর অবমাননা বন্ধ করতে চাইতো তাহলে দল বেধে এসে ব্লগে নাম লিখিয়ে ইসলাম বিরোধী পোষ্ট গুলোর সমুচিত জবাব দিত।আন্দোলন-হরতাল করে মানুষ খুন,সম্পদ ধ্বংস করত না।সব ব্লগার দের নাস্তিক উপাধি দিতো না।তাদের ফাঁসির দাবী করত না।
যাই হোক অনেক লিখে ফেললাম।প্রথম দিনেই এত সহ্য হবে না।তাছাড়া নাস্তিক সিল খাওয়ার ভয় আছে।অনেক দিনের একটা সুপ্ত বাসনা ছিল ব্লগ দিয়ে ফ্রি ইন্টারনেট চালানর এখন দেখা যাক কতদুর কি হয়।
দোয়া রাখবেন।

