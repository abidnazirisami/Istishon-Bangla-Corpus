আত্নকথা


..."ধর্ম যেভাবে গ্রাস করে...
চলুন দেখি আমার ব্যক্তিগত
... স্মৃতির মধ্য দিয়ে।"
১ম পর্ব...
আগেই বলে নেয়া প্রয়োজন যে, আমি কট্টর মুসলিম পরিবারের সন্তান। জন্মের পরে একজন শিশু ছোট থেকেই পরিবারের মাধ্যমে যেভাবে ধর্মের বেড়াজালে আটকে যায় ঠিক তেমনি আমিও ধর্মের বেড়াজালে আটকে গিয়েছিলাম।
যেহেতু আমার পরিবারটি কট্টর মুসলিমপন্থী সেহেতু আমাকে ছোটবেলা থেকেই ধর্মীয় শিক্ষা বা কুরআন শিক্ষা দেয়া হয়।
যাই হোক আসল কথা বলি, বুদ্ধি না হতেই বাচ্চা একটু কথা বলতে শিখলেই তাকে বাবা মসজিদে নিয়ে যায়। ঠিক অনুরূপ ঘটেছিল আমার ক্ষেত্রেও। এখনও গ্রামগুলোতে দেখা যায় বাবারা ছোট বাচ্চাকে মসজিদে নিয়ে যাওয়ার রীতি ।আমি ছোটবেলায় মনে করতাম পৃথিবীতে ধর্ম একটাই সেটা হল ইসলাম। ইসলাম অর্থ শান্তির ধর্ম। যেহেতু আমাদের গ্রামের আশেপাশে কোন ভিন্ন ধর্মের অধ্যুষিত এলাকা ছিল না।
যখন থেকে নামাজ পড়া শিখেছি ঠিক তখন থেকেই পাঁচ ওয়াক্ত নামাজ পড়তাম। কুরআন পড়া শেখার পর নামাজের পাশাপাশি কুরআনও পাঠ করতাম। প্রাইমারি স্কুলের গন্ডি পেড়িয়ে আমাকে শহরের মাধ্যমিক স্কুলে ভর্তি করে দেয়া হয়। সেখানে প্রথম থেকেই কয়েকজন হিন্দু পরিবারের ছেলেদের সাথে আমার পরিচিত হওয়ার সুযোগ হয়।
চলবে...

