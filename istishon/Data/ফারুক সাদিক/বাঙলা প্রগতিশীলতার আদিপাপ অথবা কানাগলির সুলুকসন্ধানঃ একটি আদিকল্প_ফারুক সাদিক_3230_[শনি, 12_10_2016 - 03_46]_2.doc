বাঙলা প্রগতিশীলতার আদিপাপ অথবা কানাগলির সুলুকসন্ধানঃ একটি আদিকল্প


মদ খাওয়া, নারীসম্ভোগ- এইগুলি যার নিজের চিরআরাধ্য, সেই একই প্রাণী যদি একজন মানুষ মরে যাবার পরে তাঁর বিরুদ্ধে সেই একই "কুকর্মের" অভিযোগ তোলে, কী করতে পারেন আপনি? কিছুই করতে পারেন না। 
কোন পুরুষ কয়জন মেয়ের সাথে শুয়েছেন কিংবা কোন নারী কতজন পুরুষের সাথে শুয়েছেন, কে কয় বোতল মদ খেয়েছেন, কে কার গাঁড় মেরেছেন- এইসব যাদের সমালোচনার প্যারামিটার, তারা সাক্ষাৎ ধর্মান্ধ, চূড়ান্ত প্রতিক্রিয়াশীল। শাহবাগীরা খারাপ, কারণ তারা গাঁজা খায় মদ খায় যৌনতার চর্চা করে অবাধে- এই জামাতী-হেফাজতী প্রচারণার সাথে অমুক মৃত লোকটি গলা পর্যন্ত ডুবে ভদকা খেতেন , মেয়েদের কাপড় খুলে দেখতেন, অতএব ঐ লোকটি খারাপ- এই প্রচারণার একবিন্দুও তফাৎ নেই, দুইটারই সত্যাসত্য যাইই হোক না কেন। 
একজন মানুষ মরে গিয়েছেন। তাঁর করে যাওয়া সেইটুকু কাজই আমার সমালোচনার এখতিয়ারের মধ্যে পড়ে,যতটুকু কাজ তিনি আমাদের সামষ্টিক স্বার্থের সীমানায় উঠে এসে করেছেন। হতে পারে সেটা সামষ্টিক স্বার্থের পক্ষে, হতে পারে বিপক্ষে। কেবল এইটুকুই হতে পারে আমাদের সমালোচনার বিষয়বস্তু। এর বাইরে, যতটুকু ব্যক্তির নিজের, যতটুকু আমার সামষ্টিকতার স্বার্থের আশেপাশে আসছেনা- ততটুকু আমার সমালোচনার জায়গায় নেই, চোগলখুরির জায়গায় চলে গেছে। 
একজন মানুষ দশজন বিপরীত লিঙ্গের কারও সাথে শুলে কিংবা নিয়ম করে মদ খেলে তো কারও ক্ষতি হচ্ছে না? হ্যাঁ, যদি তিনি মদটা খেয়ে কাউকে হেনস্তা করছেন, কারও গায়ের ওপর গাড়ি তুলে দিলেন- তখন তাকে শাসাবার দরকার আছে, এমনকি শাস্তিও দিতে হবে। বা নারীভোগের লালসায় কাউকে ধর্ষণ করছেন, কোনও মেয়ের শ্লীলতাহানি করছেন- তখন আমরা তাকে কেবল সমালোচনাই নয়, সাজাই দেয়ার পক্ষে কথা বলতে পারি। কেননা এই পর্যায়ে বিষয়গুলি আর ব্যক্তির অধীন থাকছেনা, অন্যায়ভাবে আরেকজনকে নিরাপত্তাহীনতায় ফেলে দিচ্ছে, কিংবা প্রাণনাশের কারণ হচ্ছে অন্য কারও। 
কেউ যদি স্বেচ্ছায় কারও সাথে শোয়, কেউ যদি স্বেচ্ছায় কাপড় খুলে বুক দেখায়, মদ খেয়ে নিজের বেডরুমে যদি নিজে ঘুমায়- কাউকে বদার না করে, তাহলে তার সেই মদ খাওয়া আর নারীসম্ভোগ-পুরুষভোগের বিষয়ে কথা বলাটাই প্রতিক্রিয়াশীলতা, ধর্মীয় প্রতিক্রিয়াশীলতাই। নামে নাস্তিক, কমিউনিস্ট - কিন্তু মননে ধার্মিক- এমন বাঙালিদের সংখ্যাটা এতটাই বেশী, যে এইসব বিষয় নিয়েও লিখতে হয়। মহাশ্বেতা দেবী থেকে নিয়ে ওপাশের সিপিএম, আহমদ ছফা থেকে নিয়ে এপাশের যত আবালবৃদ্ধবণিতা "প্রগতিশীল" আছেন- প্রায় সবাই এই চোগলখুরির রোগে আক্রান্ত, ধর্মজাত মুল্যবোধে আড়ষ্ট একটি মননে-মগজে এরা বহু কষ্টে "নাস্তিকতার" কিংবা "কমুনিস্টির" চারাগাছ চাষ করতে যায়, আর শেষকালে এই ধর্মাশ্রয়ী মনোজাগতিক পরিবেশের চাপে বেচারা চারাটাই মরে যায়! এই হচ্ছে এইদেশের প্রগতিশীল রাজনীতি-বুদ্ধিবৃত্তিচর্চার ধ্রুপদী সঙ্কট! 
এইদেশের প্রগতিশীল মহলে মহাশ্বেতার হাজার চুড়াশির মা যেমন বাজার পায়, হালের নিওএথিজমের পতাকাওয়ালাদের নবী মুহম্মদের চরিত্রহনন তেমনই বাজার পায়, মরে যাওয়া মানুষদের চরিত্র নিয়েও তাই একইধরণের আলাপ বাজারে খাবে, এটাই স্বাভাবিক। এবং এগুলিকেই উচিৎ সমালোচনা হয়েছে বলে পিঠ চাপড়ে দেয়ার লোকেরও অভাব এইখানে নাই! ওপাশে যেমন কবির সুমন কতজনের সাথে শুয়েছেন আর কয়টা বিয়ে করেছেন সেই নিয়ে চব্বিশ ঘন্টার "প্রতিবেদন" বেশ মনে ধরে প্রগতিশীল দের! বেশ একহাত নেয়া গেছে সুমনকে! 
অথচ হবার কথা ছিলো অন্যরকম। নবী মুহম্মদের গৃহীত ও নির্দেশিত কর্মকাণ্ড ও নির্দেশনার সমালোচনা হতে পারতো দিস্তার পর দিস্তা কাগজে,কবির সুমনের রাজনৈতিক সততা নিয়ে প্রতিবেদন হতে পারতো, হাজার চুড়াশির মা- তে হতে পারতো সমাজের প্রথা-প্রতিষ্ঠান-মুল্যবোধের কৃটিক। তা না হয়ে সবই হয়েছে জঘন্যরকমের ব্যক্তিচরিত্রহননের মচ্ছব। এই সবই ব্যক্তিত্বের হীনতার পরিচায়ক, ছোটলুকির পরিচায়ক। বুদ্ধিবৃত্তিক দীনতার পরিচায়ক। একইস্রোতে ভেসে গেলেন একজন সদ্যপ্রয়াত লোক। 
এই লোকের ওপর আমার পিরীত নাই। দীপন যখন আক্রান্ত হলেন, টুটুল মেডিকেলে, আমরা মিছিল করছিলাম। দলবল নিয়ে সেখানে পাশ দিয়ে বেড়িয়ে এসে স্ট্যাটাস প্রসব করেছিলেন ইনি- আমরা বামরা নাকি ধান্ধা গছাতে মিছিল করছি সেখানে! গণজাগরণ মঞ্চে যে বিভাজন- সেখানে এই লোকের সরাসরি হাত ছিলো। এই লোককে শ্রদ্ধা করার তাই কারণও নাই। কিন্তু তাকে নিয়ে কথা বলতে বসে যখন এইভাবে চরিত্রহনন হয়- তখন কথা বলতেই হয়। এইখানে সঙ্কটটা কেবল শাকিলকে ঘিরেই নয়, এইটা একটা দেশের প্রগতিশীলতার চর্চার একটা সামগ্রিক সঙ্কটের নাম।
সবশেষে, বাম রাজনীতি করি মানেই গাঁজা খাই, মদ খাই, মাঠে-ময়দানে মেয়েদের সাথে শুই- আমার এমন ক্যারেক্টার সার্টিফিকেট আওয়ামী লীগের একাধিক বন্ধুদের কাছ থেকে পেয়েছিলাম। কেউ মদ খেলে, গাঁজা খেলে কিংবা মাঠে-ময়দানে শুইলে সে খারাপ- এই কথাগুলিই বাজে কথা। কে কি খাবে কার সাথে কোথায় শোবে তা নিয়ে কোনও হেডেক কেন থাকবে সভ্য মানুষের? তো আমিই যখন মিছিলে হাঁটতে শুরু করলাম, মিটিং এ বসতে শুরু করলাম- তখন আমার প্রায় সব কমরেডই কথায় কথায় খোটা দেয়া শুরু করলেন- বিড়ি খাইসনা, বাব্বা? মদ খাওনা! ভালো ছেলে! কেউ কেউ তো এক কাঠি বেশি সরেস! মদ না খেয়ে বিপ্লব করবি কেমনে? এনিওয়ে, বামপন্থী রাজনীতির লোকজনের পাশাপাশি নিওএথিস্টদেরও অনেকেরই সাথে কথা হয়েছে, চিনিও। ইনারাও বেশ পান করেন, যৌনতার বিষয়েও বেশ খোলাখুলি পরিবেশ দাবী করেন। সেই ইনারাই বলেন যখন মুহম্মদ মাগীখোর, শাকিল মদখোর-মাগীখোর- তখন বিভ্রান্তিতে পড়ে যেতে হয়! ইনাদেরই কাছে হাজার চুড়াশির মা এর ব্রতী তাঁর ভাইবোন থেকে ভালো, কারণ অন্যরা মদ খায়, মেয়ে হয়ে একাধিক পুরুষের সাথে শোয়, ছেলে বেশ্যাপাড়ায় যায়! 
ভ্যানগগ, পিকাসোর প্রসংসায় যারা পঞ্চমুখ থাকেন, বার্গাস যোসা,মার্কেজ, কাফকা,ফুকো আওড়ান যারা সারাদিন, নিজেরা টাকিলা গেলে সারারাত, ভদকা গেলে সারারাত, যৌনতার বিষয়েও বহুগামীতার লালন করেন যারা, তাঁরাই আবার মানুষের সমালোচনার নাম করে এইসব লিখে বেড়ান যখন, মুখ ফুটে খালি বের হয়- শুওরের বাচ্চা।

