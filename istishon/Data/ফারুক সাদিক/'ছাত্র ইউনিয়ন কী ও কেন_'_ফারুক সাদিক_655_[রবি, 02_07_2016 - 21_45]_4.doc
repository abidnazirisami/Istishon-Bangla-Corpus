'ছাত্র ইউনিয়ন কী ও কেন_'


পাঠ বদলে যায় সম্ভবত সময়ের ফেরে। একটা ছোট পুস্তিকায় লেখা কিছু শব্দসমাহার পড়ানো হয়ে থাকে নবীন রাজনীতিকদের। সেখানেই ছাত্র ইউনিয়নকে খুঁজে পাওয়া যায় বলেই আমাদের ধারণা। সেই ধারণাকে সামনে রেখেই রাজনীতি করতে নেমেছি, রাজনীতি করেছি। যখন দেখেছি- সেই পরিচিতির বাইরে কেউ ছাত্র ইউনিয়নের পরিচয় নতুন করে দিতে চেয়েছে- তখনই প্রতিবাদ করেছি। যেমন- ছাত্র ইউনিয়ন বলতে আমি বুঝি প্রগতির সংগঠন, যুক্তির সংগঠন। সকল প্রকার সন্ত্রাস, পেশীশক্তির বিরুদ্ধে সোচ্চার সংগঠন। কিন্তু সেই ছাত্র ইউনিয়নেরই সাবেক-বর্তমানরা যখন শুনিয়েছে- ছাত্র ইউনিয়ন হচ্ছে সেই সংগঠন- যার সম্মেলনে ছুরি চালাচালি হয়- তখন প্রতিবাদ করেছি। যেই ছাত্র ইউনিয়নের সম্মেলনে ছুরি চালাচালি হয়, আমি সেই ছাত্র ইউনিয়ন করিনা। করতে পারিনা। আমি যেই ছাত্র ইউনিয়ন করি- তার সর্বাঙ্গ সুন্দর, সে সুন্দরের পূজারী, নষ্ট স্রোতের বিপরীতে সুন্দরের লড়াইয়ের কাফেলা। সেই মানুষদের বিচ্ছিন্ন অপলাপ আমার ধারণাকে নষ্ট করে দেয় না, দিতে পারে না।
কিন্তু যখন একটি জাতীয় পরিষদে সংগঠনের সভাপতির মুখ থেকে শুনতে হয়- ছাত্র ইউনিয়নের সম্মেলন ধরে সন্ত্রাস, ছুরি চালাচালি , ড্যাগার নিয়ে রেষারেষির ঘটনা একাধিক ক্ষেত্রে ঘটে- এটাই ছাত্র ইউনিয়ন।ছাত্র ইউনিয়নে এসব ছিলো,আছে, থাকবে-সুতরাং এইসবের জন্যে সর্বোচ্চ শাস্তি দেবার কোনও অর্থ নেই- তখন আহাম্মক হয়ে যাই, কথা বলার ভাষা হারিয়ে ফেলি। আমি বাকরুদ্ধ হই, আর বলতে পারিনা ছাত্র ইউনিয়ন সেই পুস্তিকায় লেখা থাকা অক্ষরমালার চিত্রায়িত সুন্দরের, প্রগতির সংগঠন। আমাকে বিশ্বাস করতেই হয় ছাত্র ইউনিয়ন সন্ত্রাসীদের পোষে, আমাকে বিশ্বাস করতেই হয় ছাত্র ইউনিয়ন সেইসব সন্ত্রাসীদের লালন করে। ফলে, আমার স্বপ্নের ছাত্র ইউনিয়ন সম্পর্কে আমি যা ভেবেছিলাম- তাকে নতুন করে লিখে নিতে হয়- ছাত্র ইউনিয়ন সত্যের, সুন্দরের, প্রগতির নাম করে অন্ধত্বের, সন্ত্রাসের সংগঠন। সেখানে নারীর শরীরে আঘাত এলে তাকে স্বীকার করা হয়না নারী নিপীড়ন হিসেবে, অথচ একই সংগঠন তার বাইরে নারী নিপীড়িত হলে বিপ্লবী জজবায় ঝাঁপিয়ে পড়ে। এইটাই আসলে ছাত্র ইউনিয়ন।
একটি সভার আলোচনায় আপনি , আপনারা বকবক করেই গেলেন, কেউ কিছু শুনলো না! একটি সংঘটিত অপরাধের তদন্তে ব্যর্থ একটি কমিটির সামনে নতুন করে ঘন্টার পর ঘন্টা ধরে আপনি প্রমাণ করলেন এখানে অপরাধ সংঘটিত হয়েছে, সুনির্দিষ্ট করে অপরাধ প্রমাণ করলেন- তখন সংগঠনের নেতৃত্ব স্বীকার করেই নিলো ছাত্র ইউনিয়নে অপরাধ হয়, সেই অপরাধ সেই নেতৃবৃন্দই করেছেন, করেন। প্রকারান্তরে তারা দৃপ্তকন্ঠে উচ্চারণ করে গেলেন- এইখানে অপরাধীরাই, গঠনতন্ত্র-নিয়ম-শৃঙ্খলাকে গণধর্ষণকারীরাই সঠিক- তাদের বিচারের দাবী সেখানে অর্থহীন, খুব করে চাইলেও আইওয়াশের বিচার এখানে হবে বড়জোর।
নিষ্ঠুর প্রতারণা আর কাকে বলতে পারবো আমি, যেখানে ঘন্টার পর ঘন্টা আলোচনা, যুক্তিতর্ক উপস্থাপন সত্ত্বেও 'কেন্দ্রীয় সংসদের উত্থাপিত প্রস্তাব' থেকে তাকে এক চুলও সরানো যায় না!
বাটপারি আর কাকে বলবেন, যেখানে ঘটে যাওয়া একটি অপরাধের তদন্তে গঠিত তদন্ত কমিটি কোনও লিখিত তদন্ত প্রতিবেদন না দেয়! আপনি জোচ্চুরি আর কাকে বলবেন, যেখানে কোনও লিখিত দলিল না এনেই কেন্দ্রীয় সংসদ দাবী করে বসে তাঁরা একটি সিদ্ধান্ত পাস করিয়ে ফেলেছেন! কী সিদ্ধান্ত পাস করেছেন- তার কোনও প্রমান তাদের নাই! গঠনতন্ত্রের গণধর্ষন আপনি আর কাকে বলবেন- যেখানে স্পষ্ট উল্লেখ থাকা সত্ত্বেও উপস্থিত সদস্যদের মতামতের বাইরেও অনুপস্থিত কেন্দ্রীয় সদস্যদের মতামতকে জোচ্চুরি করে সংখ্যাগরিষ্ঠতা অর্জনের জন্যে ব্যবহৃত হয়!
কেন্দ্রীয় সংসদের সদস্য যেখানে দাবী করেন, কেন্দ্রীয় সংসদের সভায় অপরাধের ঘটনা আংশিকভাবে উপস্থাপন করা হয়েছে- জাতীয় পরিষদের আলোচনায় এমন অসংখ্য নতুন তথ্য উঠে এসেছে- তখন আপনি আর কী দিয়ে বুঝালে বুঝবেন- যে ঘটনা ধামাচাপা দিয়ে আইওয়াশের বিচার করা হচ্ছে?
জাতীয় পরিষদ সভায় উপস্থিত সদস্যদের আলোচনার একটা শব্দও যেখানে গ্রহণ করা হয়নি, সেখানে এই সভা ডাকার অর্থ কী হতে পারে? যেই গাঁজাখুরি সিদ্ধান্ত তারা নিয়েই রেখেছেন, সেটিকেই বাস্তবায়ন করে ছাড়বেন! এবং সেই বাস্তবায়নের দায় সকলের ঘাড়েই, সংগঠনের সর্বোচ্চ ফোরামের ঘাড়েই চাপিয়ে জায়েজ করে নেবেন!
অপরাধের ভুক্তভোগী যেখানে নিজে বিচার চেয়ে বিচার পান না, সেখানে সুবিচার কিসের? এই সংগঠন আমি করিনা। করিনি। যেই সংগঠন যুক্তি শোনেনা, প্রমাণ গ্রহণ করে না, সাংগঠনিক নিয়ম-শৃঙ্খলার ধার ধারেনা, আমি তাকে ধারণ করিনা। যেই সংগঠনে নারী নিরাপদ নয়- আমি তাকে ধারণ করিনা। যেই সংগঠন আলোচনার নামে সার্কাস দেখে, আমি তাকে ধারণ করিনা।
অফ দ্য রেকর্ডঃ
#১
যেই দৈববাণী এইসব সার্কাসের মাধ্যমে বাস্তবায়িত হয়েছে, সেই দৈববাণী একজন লালপীরের দেয়া। সেই লালপীর ছাত্র ইউনিয়নের একসময়কার সভাপতি। সেকারণেই তাকে শুওরের বাচ্চা বলতে পারিনাই। বলতে পারিনা। ছাত্র ইউনিয়ন সেই সময়ে গৌরবোজ্জ্বল ভূমিকা রেখেছে। সেকারণেই যতই শুওরপনা করুক, তাকে আমি শুওরের বাচ্চা বলতে পারিনা। বলিনাই। তবে ভবিষ্যতে বলবো। যতবার দরকার মনে করবো, ততবারই বলবো। চোখে চোখ রেখেই বলবো।
#২
তদন্তের নামে সারাদেশের কোথাও যদি তামাশা হয়, তবে তার বিরুদ্ধে প্রতিবাদ করার নৈতিক অধিকার ছাত্র ইউনিয়নের নেই, কেননা তদন্তের নামে তামাশার পরাকাষ্ঠা দেখিয়েছে ছাত্র ইউনিয়ন। কোনও রিপোর্ট নেই, তদন্ত কমিটির মৌখিক বক্তব্য দিয়েই দায় শেষ! আর সেই বক্তব্যও বদলেছে মুহুর্তে মুহুর্তে!
#৩
কোথাও সন্ত্রাসী কর্মকাণ্ড সাধিত হলে, কোথাও নারী নিপীড়িত হলে, দেশের প্রচলিত আইনে কোনও বিচার চাইবার অধিকার এই সংগঠনের নাই। কেননা এইধরণের অপরাধে দেশের প্রচলিত বিচারের শাস্তির তুলনায় একেবারেই উপেক্ষণীয় শাস্তির বিধান সে করে।
# ৪
মতপ্রকাশের স্বাধীনতা, গণতন্ত্র, সুবিচার, সুষ্ঠু তদন্ত, অপরাধ সনাক্তকরণ সংক্রান্ত কোনও বিষয়েই এই সংগঠনের কোনও কথা বলার অধিকার থাকেনা নৈতিকভাবে, কেননা এইসব গণতান্ত্রিক অনুষঙ্গকে গণধর্ষণ করার নামই ছাত্র ইউনিয়ন।
#৫
নারীর জন্যে ছাত্র ইউনিয়ন নিজে নিরাপদ নয়। কাজেই, নারী নিরাপত্তা, স্বাধীনতা, নেতৃত্বের প্রশ্নে তার সকল আওয়াজই বাকওয়াজ।
আলোচনা চলবেই, এরকমই বিক্ষিপ্ত আলোচনা। দেশের মানুষের জানার অধিকার আছে, কে ভাই- কে দুশমন। দেশের মানুষের জানার প্রয়োজন আছে, কতবার সুবিচারকে, প্রগতিকে, যুক্তিকে, প্রমাণকে বলাতকার করলে তাকে মধ্যযূগীয় স্বৈরাচার বলা যায়।

