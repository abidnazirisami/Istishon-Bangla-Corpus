'যুদ্ধশিশু'



মুক্তিযুদ্ধের সময়কার ইতিহাসকে কেন্দ্র করে নির্মিত ভারতীয় চলচ্চিত্র 'যুদ্ধশিশু' নিয়ে একটা রিভিউ লিখবো লিখবো করে দুইটা দিন পার হয়ে গেলো নানান ব্যাস্ততায়.. একটু সময় বের করে হালকার উপর ঝাপশা দিয়ে এখন লিখতে বসেছি। ভারতীয় চলচ্চিত্রের এদেশে প্রবেশ যদি ও ধুকতে থাকা এদেশীয় চলচ্চিত্রকে জন্য মৃত্যু পরোয়ানার শামিল এবং আমি নিজেই তার ঘোর বিরধী তবুও যেহেতু 'যুদ্ধশিশু' নামেই বলে দেয় মুক্তিযুদ্ধের উপর নির্মিত তাই লোভ সামলাতে পারলাম না। চলে গেলাম বলাকায়। পথে যেতে একটু দেরি হওয়ায় শুরুতেই খানিকটা মিস করে ফেল্লাম। নির্ধারিত আসনে বসার সময়ে দর্শকের উপস্থিতি লক্ষয় করে বেশ ভালো লাগলো.. কিন্তু কাহিনীতে মনোনিবেশ করা মাত্র-ই টাশকি খেলাম। এ কোন বাংলা ভাষায় কথা বলেরে!!! এযে আমার আপনার আঞ্চলিক ভাষা নয়। এযে মেদিনীপুরের ভাষা। তাও আবার বলছে ঢাকার সাংবাদিক সমাজ। যাই হোক শুরুতেই সংলাপের উপর নাখোশ হলেও কাহিনীতে মননিবেশ করলাম। কাহিনী নিয়ে বিস্তারিত কিছু বলবনা শুধু মাত্র হালকার উপর ঝাপশা মেরে যাবো চলচ্চিত্রটির ভুলত্রুটিগুলো নিয়ে। মুলত এটি আর্ট ফিল্ম ঘরানার। যারা চলচ্চিত্রের অ, আ, ক, খ বোঝেন তারা বুঝবেন একটি আর্টফিল্মে কি কি প্রয়োজন হয়।শুধুমাত্র ক্যামেরা উল্টাপাল্টা ঘুরালেই আর্টফিল্ম হয়না... সেক্ষেত্রে কাহিনীর সাথে সংলাপ এবং বাস্তবতার সাথে দৃশ্যায়ন,কোরিয়োগ্রাফী, লাইটিং এর সামাঞ্জস্যপুর্ন সহাবস্থান থাকতে হয়। আর এই যায়গাতেই সামগ্রিকভাবে এই চলচ্চিত্রটি ফেল্টু মেরেছে। শুরুতেই সংলাপের কথা বলেছি যা পুরো চলচিত্র জুড়েই আমাকে নস্টালজিক করে দিয়েছে। মনে হয়েছে কতদিন পর মিনা কার্টুন দেখছি... কি ঢাকা শহরের সভ্য সাংবাদিক সমাজ, কি গ্রামের গন্যমান্য শিক্ষক, উদবাস্তু শরনার্থির দল, এমনকি একালের শাহাবাগের তরুন প্রজন্মের প্রত্যেকের কন্ঠসবর থেকেই বের হয়েছে সেই পরিচিত মিনা কার্টুনীয় ভাষা। চলচ্চিত্রটির নামকরনে নতুনত্যের আভাস থাকলেও মুলত দেখতে বসে নিরাশ হতে হয়েছে। পাকবাহিনীর হাতে আমাদের লাখো মা বোনদের নির্যাতিত হওয়ার কাহিনী নিয়ে নির্মিত চলচ্চিত্রটিতে এক অর্থে এদেশের লাখো বীরাংগনা মা বোনকে হেয় করা হয়েছে। যেখানে দেখানো হয়েছে অত্যাচারিত মা বোনদের রাতের বেলা পরিশ্‌কার হওয়ার জন্য কাঁটাতার ঘেরা ক্যাম্পের বাহিরে যেতে দেওয়া হচ্ছে এবং তারা একজন ও পালিয়ে না গিয়ে পাহাড়ী ঝরনায় গোসল করে আবার নিজ উদ্দোগে ফিরে আসছে। এমনকি কোন পাহারাদার ও দেওয়া হচ্ছে না তাদের সাথে, আবার দেখানো হচ্ছে অলস সময়ে তারা নেচে সময় পার করছে, নিজেদের থাকার ঘরের আশেপাশের যায়গা নিজ উদ্দ্যগে ঝাড়ু দিচ্ছে। এসবের মাধ্যমে পরিচালক কি বোঝাতে চেয়েছেন তা আমার বোধগম্য না হলেও যেটুকু এই মগজে বোধগম্য হয়েছে তাতেই আমি লজ্জয়ায় কুকড়ে গিয়েছি। আর কিছু বলার ভাষা সত্যি-ই খুজে পাচ্ছি না। বাস্তবতার সাথে সমাঞ্জস্যতা না থাকায় চলচ্চিত্রটি এক অর্থে দৃশটি কটু লেগেছে... দু একটি উদাহরন না দিলেই নয়... যেমন এক পর্যায়ে দেখানো হয়েছে ভাতের অভাবে ঠিকমত খেতে পাচ্ছেনা কেউ এমন একটি শরনার্থী দলের ভিতরে একজন মহিলার সন্তান প্রসব হওয়ায় থালা ভর্তি লাড্ডুর পাহাড় দিয়ে সবাইকে মিশ্‌টি মুখ করানো হচ্ছে। বলি লাড্ডু কি আসমানে ধরে? যদি ধরে তাহলে ভাত কেন ধরে না....? এ যেন সেই বাংলা প্রবাদ "জোটেনা পান্তা, গপ্পে মারে দই"। আবার সেই শরনার্থী দলটি যেহেতু মুসলমান সেখানে সন্তান প্রসবের পর উলুধ্‌বনী আসে কিভাবে! হ্যা আমাদের কৃস্টি কালচারে বাচ্চা প্রসব হলে একেক ধর্মীয় বিধান অনুসারে একেক ভাবে তা প্রকাশ করা হয়। কিন্তু এভাবে গোজামিল দেওয়ার কোন দরকার ছিলো না। আবার দেখানো হল সেই শরনার্থী দলটির উপর যখন পাক বাহিনী আক্রমন করল তখন তাদের একজনকে একটি ছেলে (ছবির একটি উল্যেখযোগ্য চরিত্র) গুলি করে মেরে ফেললো আর দুই গাড়ি বোঝাই পাক সেনারা তখন গাড়ি সহ কোথায় যেনো হাওয়ায় মিলিয়ে গেলো। শুধু ছেলেটি আর তার বোন এযাত্রায় একমাত্র রক্ষা পেলো আর হাওয়ায় মিলিয়ে যাওয়া পাকবাহিনী সবাইকে কতল করলো। আর বলতে চাই না। যত লিখছি ততৈ বিরক্ত হচ্ছি। তবে শেষ করার আগে এটুকুই বলতে চাই এক দেশের ইতিহাস যেমন অন্যদেশের হাতে গড়তে দেওয়া চলেনা তেমনি মুক্তিযুদ্ধ নিয়ে আমাদের আবেগ অন্যদেশের মানুষ বুঝবেনা। এই চলচ্চিত্রটি মুলত আমাদের একাত্তরের মা বোনদের ইজ্জতকে পুঁজি করা একটি বানিজ্যিক চলচ্চিত্র এবং এক অর্থে তা সফল কারন দেখলাম অধিকাংশ দর্শক আসলে গিয়েছে চলচ্চিত্রটিতে থাকা কিছু নারী নির্যাতনের দৃশ্য দেখতে... তাই ধিক ঐ সকল দর্শককে, ধিক চলচ্চিত্রটির নির্মাতাদেরকে, ধিক সে সকলকে যারা সেন।সর ছাড়া আমাদের সামনে আমাদের সেই বীরাংগনা মা বোনদেরকে ছোট করার জন্য একটি নিম্নমানের ভারতীয় চলচ্চিত্র প্রদর্শনের অনুমতি দিয়েছে।

