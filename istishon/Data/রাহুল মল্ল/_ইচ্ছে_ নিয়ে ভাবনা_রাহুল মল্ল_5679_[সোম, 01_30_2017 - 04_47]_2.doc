_ইচ্ছে_ নিয়ে ভাবনা


ইংলিশ ডিকশনারির সবচেয়ে বড় শব্দ কোনটি? এই প্রশ্ন হঠাৎ করে একজন কে জিজ্ঞাস করলে ভাবতে থাকবে হয়তো। যদি কেউ সাথে সাথে উত্তর দিয়ে দেয় তাহলে 'সে খুব মেধাবী' এটা ভাবার কোন কারণ নেই। অথবা না বলতে পারলে 'সে মেধাহীন' ভাবার ও কোন কারণ নেই। এটি শুধুই একটি শব্দ। প্রতিটি মানুষ মেধাবী যারযার কাজে যারযার বিষয়ে। রাহুল দ্রাবিড় ভাল কবিতা লিখতে পারেন না। কিন্তু ভাল ক্রিকেট খেলা পারেন। আবার আমির খান ভাল অভিনয় জানেন কিন্তু 'লগন' মুভি ছিল শুধুই অভিনয়। যাইহোক মুল কথায় আসা যাক।
কলকাতা বাংলা আর্টফিল্ম 'ইচ্ছে’। দেখার পর থেকে লিখব লিখছি করে লেখা হয় নি। ছবিতে মা হিসাবে প্রধান এবং অন্যতম চরিত্র সোহিনী সেনগুপ্ত। মুভিতে নাম থাকে মমতা। সত্যি, সোহিনী সেনগুপ্ত যেন টেনে নিয়ে গেছেন পুরো সিনেমাটাকে। একজন সন্তানের জীবন আর মমতাময়ী মায়ের ভালবাসা নিয়ে শুরু হয় গল্প। যেন অভিনয় নয়, বাস্তব।

সাদামাটা মধ্যবিত্ত পরিবারের ছেলের প্রতি ভালবাসা কখনো কখনো অন্যায় শাসনে পরিণত হয়, পুরো ছবিতে এটি খুব ভাল ভাবে ফুটে উঠে। সবসময় সন্তানকে বাবা-মায়ের বুকে জড়িয়ে রাখা ভালবাসা প্রকাশ পায় না। কখনো কখনো ছেলের জন্য বিরক্তের কারণ ও হয়ে দাঁড়ায়। একটি নিদিষ্ট সময়ের পর সন্তানের কিছু নিজস্ব ভাললাগা পছন্দ অপছন্দ কে প্রাধান্য দিতে হয়। স্বাধীনতার প্রয়োজন পড়ে তার।
ছবির শুরুতেই সোহিনী সন্তানের স্কুলের পোষাক পরম যত্নে ভাজ করতে রেখা যায়। কাক ডাকা ভোরে চোখ মুছতে মুছতে ৫-৬বছরের ছেলে স্বমদর্শী দত্ত (রানা) কে ঘুম থেকে তুলে পড়াচ্ছে। কারো ছেলে প্রথম হয়ে যাচ্ছে। এই জন্য নিজের ছেলেকে এগিয়ে নেয়ার চেষ্টা।
সব সন্তান ছোট বেলা একটি শিশু মা-বাবা থেকে আদর ভালবাসা পেয়ে বড় হয়। এই সময় থেকে অনেক মা-বাবা ঠিক করতে থাকে বড় হয়ে ছেলে কী হবে। ডাক্তার-ইঞ্জিনিয়ার করার চিন্তা করতে করতে কখনো বুঝতে চাওয়া হয় না ছেলে কী হতে চায়।
বিজ্ঞানী ডারউইনের যখন ছোট ছিলেন বোন চাইছিলো ডারউইন ডাক্তার হবে। বাবা চাইছিলো চার্চের ফাদার হবে। বড় ভাই কেমিস্ট বানাতে চাইছিলো। তারপর যা ঘটলো তা অনাকাঙ্ক্ষিত! জীববিজ্ঞানী।
আমাদের প্রত্যেকের জীবন ভিন্ন। ইচ্ছা-অনিচ্ছা, চাওয়া, আশা আকাঙ্ক্ষা সব ভিন্ন। প্রতিটি মানুষের আলাদা একটা স্বত্বা আছে। একটা নিদিষ্ট সময়ের পর সব মা-বাবার উচিৎ সন্তানের সেই স্বত্বা কে উন্মুক্ত করা। সন্তান কে সারা জীবন হাত ধরে হাঁটা যায় না। আমি কি পেলে খুশি হবো এটা আমার থেকে বেশি কেউ জানে না। মা বাবা হিসাবে চাওয়া থাকে সন্তানের কাছে। কিন্তু সেই চাওয়া যদি সন্তানের সুখ কে বিষণ্ণ করে সেই চাওয়া না থাকাই ভাল। একটি জীবনের প্রতি অন্য কারো অন্যায় আগ্রাসন। হ্যাঁ, মা-বাবা হলেও তা অন্যায় আগ্রাসন।
ছবিতে রানা চরিত্রে স্বমদর্শী দত্ত প্রায় বিরক্ত হয় যখন তার মা সব ছোটখাটো বিষয়ে পছন্দ অপছন্দ ঠিক করে দেয়। যদিও সবসময় ছেলে কিছু বলে না মাকে তবে মুখোশ নিয়ে চলা যায় না একটা জীবন। বাইরে একরূপ ভেতরে একরূপ নিয়ে জীবনের সাথে অভিনয় গুলো বিষণ্ণ করে তুলে তাকে দিনদিন। একবার তো সবার মুখে বলেই দিয়েছে। বাসায় গেস্ট আসলো কথায় কথায় নিজের ছেলে কে অন্য সবার কাছে ছোট করতে থাকে। রানা অপমানবোধ থেকে নিতান্ত শুনে যাচ্ছে। সেদিন একজন অন্য জন কে প্রশ্ন করতে বলেছিলো ইংলিশ ডিকশনারির সব থেকে বড় শব্দ কোনটি? সেখানে স্বমদর্শী জয়ী হয়। এ জয় আনন্দের ছিল না। ছিল কারো প্রতি ক্ষোভ আর তীব্র ঘৃণা।
কোন গ্রুপ নিবে? এই প্রশ্নের উত্তরে সোহিনী সায়েন্স ঠিক করে রেখেছে বললে মুখের উপর স্বমদশী দত্ত বলে বসে-"সায়েন্স নেয়া তো মায়ের ইচ্ছে, মা চাইলে সব হবে নাকি? আমি এখনো কিছু ঠিক করি নি"
তারপর স্বমদর্শীর ভালবাসা, ভালোলাগাকে সেই প্রথম বয়স থেকেই আঘাত করে মা সোহিনী সেনগুপ্ত। ছেলের পকেট থেকে বান্ধবী/ক্লাসমেট রূপলেখা মিত্রর (দেবযানী) দেয়া প্রেমপত্র পেয়ে স্বমদর্শীর বন্ধুদের বাসায় ডেকে নিজের মুখে পড়ে শুনানো টা ছেলে হিসাবে স্বমদর্শীর জন্য বড় আঘাত ছিল। বাবা কিন্তু সোহিনী কে বুঝায় এটা ঠিক না। ছেলের ব্যক্তিগত ব্যাপার, দুর্বল মুহূর্তের প্রকাশ মাত্র। কিন্তু সোহিনী মানতে নারাজ! সেদিন ছেলে মাকে চ্যালেঞ্জ করে মা তাকে আটকাতে পারবে না। সোহিনী সেনগুপ্তা একসময় দেবযানীর মায়ের কাছে গিয়ে অকথ্য ভাষায় হুশিয়ার করে আসে তার ছেলের সাথে যে না মিশে। সেদিন ছেলে পরাজয় স্বীকার করে মাকে জয়ে করে দেয়। কিন্তু সেটা ছিল একজন মায়ের চুড়ান্ত পরাজয়। মা ছেলের সেদিন কথা হয় ছেলে মায়ের সব মেনে নিয়েছে। কিন্তু শর্ত! মা তার ব্যক্তিগত জীবনে হস্তক্ষেপ করতে পারবে না।
অনেক বছর পর ছেলে বড় হয়। সব কিছু ঠিকঠাক চলছিলো না মা ছেলের। সন্তানের ভাল চাওয়া ভাল। কিন্তু অন্যায় শাসন মায়ের প্রতি ঘৃণা বাড়তে থাকে। সব কিছুর মাঝে স্বমদর্শী নতুন করে প্রেমে পড়ে বিদিতা বাগের (জয়ন্তী)। একদিন বাড়ি নিয়ে আসে স্বমদর্শী। সেখান থেকে পুনরায় ঝামেলা শুরু মা ছেলের। পথ চলা শুরু হয় একসাথে অনেক দূর হাঁটার। এমন ঘরে বসে ছিল স্বমদর্শী আর বিদিতা। দরজা নক না করে দরজা খুলে সোহিনী দেখতে পায় তাদের চুম্মনের মুহূর্ত।
একটা বয়সে প্রতিটি ছেলে মেয়ের ব্যক্তিগত অনেক কিছু থাকে সন্তানের ঘরে। মা বাবার উচিৎ নয় সেই ঘরে খুব কিছু দেখা। এমন কিছু হয়তো চোখে পড়ব যা হজম হবে না।
সব ভেবে সোহিনী ভেবে নেয় আবার সেই রূপলেখা মিত্রর (দেবযানী) কে বিয়ে করাবে। যেই পরিবার কে একদিন অপমান করে এসেছিলো আগে! পরিণাম নেমে আসে একসময়। স্বমদর্শী মাকে ছেড়ে প্রিয়জনের হাত ধরে চলে যায় বাড়ি ছেড়ে মুম্বাই। ছেলের ছোটবেলার স্মৃতি নিয়ে পড়ে থাকে সোহিনী সেনগুপ্ত।
শুধুমাত্র 'সন্তান' একজন বাবা মায়ের জন্য সত্য। তার সার্টিফিকেট, অর্থ, বিত্ত কিছুই সত্য নয়। এসব ভালবাসার কাছে গৌণ। এগুলো রেখে সন্তান কী চায়, কী পেলে সুখি হবে সেই জন্য সন্তানের "ইচ্ছে" টা ভাবা জরুরী। একসাথে দুজনের ইচ্ছে নাও মিলতে পারে। সেটি মা-ছেলে হোক, স্বামী-স্ত্রী হোক। এই ক্ষেত্রে সিদ্ধান্ত নেয়ার আগে ইচ্ছে টা যার জীবনের তার কথাকে প্রাধান্য দেয়া দরকার। সব মিলে "ইচ্ছে" ভাললাগা একটি আর্টফিল্ম। যেখানে জীবনের কথা বলা আছে। বাবা-মা আর সন্তানের সম্পর্ক কেমন হওয়া উচিৎ, কেমন না হওয়া উচিৎ, এই নিয়ে পুঙ্খানুপুঙ্খভাবে তুলে ধরা হয়েছে।

