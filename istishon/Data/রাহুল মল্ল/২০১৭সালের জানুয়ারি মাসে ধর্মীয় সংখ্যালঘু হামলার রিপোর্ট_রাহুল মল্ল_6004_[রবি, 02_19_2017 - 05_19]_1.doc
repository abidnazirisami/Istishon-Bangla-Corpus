২০১৭সালের জানুয়ারি মাসে ধর্মীয় সংখ্যালঘু হামলার রিপোর্ট


গত দুইদিন আগে সকালে অনলাইনে এসেই দেখি কিছু ছবি ভিডিও ফেইজবুকে। কোন ঘরবাড়ি জ্বলে-পুড়ে ছাই হয়ে যাচ্ছে। কোন কিছু পড়ার আগে কেন যেন মনে হল কোন মালাউন বাড়িতে আগুন জ্বলছে। হ্যাঁ, আমার ধারনা ঠিক। কুড়িগ্রামের ফুলবাড়ীতে জমিজমা সংক্রান্ত বিরোধের জের ধরে হিন্দুদের বাড়ি, গোয়ালঘর, খাদ্যশস্য সব কিছু পুড়িয়ে দেয় স্থানীয় প্রভাবশালী। বিকাল না হতেই প্রথম আলো পত্রিকায় আরেকটি খবর: নোয়াখালীর কোম্পানীগঞ্জ কীর্তন অনুষ্ঠানে হামলা। নারীপুরুষ সমানে পিটিয়ে বের করে দেয় অনুষ্ঠান থেকে।
মাননীয় প্রধানমন্ত্রী, সরকার দলের মন্ত্রী নেতা একেরপর এক আস্থার বস্তা দিয়ে যাচ্ছে সংখ্যালঘু কে। দেশ আমাদের সবার, দেশ অসাম্প্রদায়িক, দেশ ভ্যানগাড়ির উপরে হাসছে। অথচ ফলাফল শূন্য।
আওয়ামী লীগের সাধারন সম্পাদক এবং মন্ত্রী ওবায়দুল কাদের বলেছেন- "আপনারা কেউ নিজেদের সংখ্যালঘু ভাববেন না, আঘাত এলে পাল্টা আঘাত দেওয়ার মানসিকতা রাখবেন। সরকার এবং সংবিধান আপনাদের পাশে থাকবে।" তো আঘাত আসলে পাল্টা আঘাত যদি সংখ্যালঘু নিজেদের করতে হয় সরকার আর কলা পাতার মত সংবিধান পাছায়[বানান ভুল] থেকে কী লাভ!
তারপর গতকাল (১৮ফেব্রুয়ারি) চট্টগ্রামের লতিফপুর ৯নং ওয়ার্ড আকবরশাহ্ থানা অধীন বেড়িবাঁধ এলকায় হিন্দু জেলেদের জাল ঘর সহ প্রায় ১০ জেলে পরিবারের জীবিকার সম্বল আগুনে পুড়িয়ে দেওয়া হয়েছে। দেশের সরকারের ভিন্ন ধর্মাবলী সংখ্যালঘু মানুষের জীবন নিয়ে নির্মম রসিকতা ! কোন প্রতিকার নেই, দীর্ঘনিশ্বাস নেই। সবাই ভদ্রপল্লির মানুষ।
হঠাৎ মনে হল বছরের শুরু জানুয়ারি মাস জুড়ে কী কী হয়েছিলো দেখে নিই। তারপর বিভিন্ন নিউজ খুঁজে কিছু ঘটনা যোগাড় করি। জানুয়ারি মাসের উল্লেখযোগ্য সংখ্যালঘু হামলার ঘটনা গুলো --
ঘটনা -১
হাতিয়ায় সংখ্যালঘুদের বাড়িতে হামলা, একজনকে পিটিয়ে হত্যার অভিযোগ। নোয়াখালীর হাতিয়া উপজেলার বয়ারচরে সংখ্যালঘু অধ্যুষিত এলাকায় বাড়িঘরে রাতের আঁধারে হামলা চালিয়েছে একদল সন্ত্রাসী। এ সময় তাদের পিটুনিতে মারা যান গোবিন্দপুর গ্রামের বণিক চন্দ্রের ছেলে নারায়ণ চন্দ্র (৪৫)।
জানা যায়, লক্ষ্মীপুরের রামগতি উপজেলার চরগাজী ইউনিয়নের চেয়ারম্যান তৌহিদুর রহমান সুমন ও ফরিদ কমান্ডার দীর্ঘদিন থেকে হাতিয়ার বয়ারচর ইউনিয়নের গোবিন্দপুরগ্রামের হিন্দু সম্প্রদায়ের লোকজনের কাছে মোটা অঙ্কের চাঁদা দাবি করে আসছিল। তাদের দাবিকৃত চাঁদা না দেওয়ায় ফরিদ কমান্ডারের নেতৃত্বে রোববার রাত ৮টার দিকে ৩০-৪০ জনের সশস্ত্র সন্ত্রাসী ওই গ্রামের হিন্দু বাড়িতে অতর্কিত হামলা চালায়। এ সময়হামলাকারীদের বেদম পিটুনিতে নারায়ণ চন্দ্র মারা যান।
- ৩জানুয়ারি, সমকাল।

ঘটনা -২
গোপালগঞ্জের টুঙ্গিপাড়া মন্দিরের ২০ টি প্রতিমা ভাঙচুর। গোপালগঞ্জের টুঙ্গিপাড়ায় ৩টি মন্দিরের অন্তত ২০টি মূর্তি ভাঙচুর করা হয়েছে। বুধবার রাতে টুঙ্গিপাড়া উপজেলার জামাই বাজার ডুমুরিয়া সার্বজনীন দুর্গা মন্দির, হরি মন্দির ও রাধাগোবিন্দ মন্দিরের মূর্তি ভাঙচুর করা হয়। এ ঘটনায় জড়িত সন্দেহে পুলিশ সবুর ও সোয়েব নমে দুই যুবককে জিজ্ঞাসাবাদের জন্য আটক করেছে। আজ বৃহস্পতিবার সকালে মন্দিরের পূজারী কমলা রানী বালা মন্দিরে এসে মূর্তি ভাঙচুর দেখে গ্রামবাসীকে খবর দেয়। এ ঘটনার প্রতিবাদে ও বিচারের দাবিতে বিক্ষুব্ধ হিন্দু জনসাধারণ ঘটনাস্থলে বিক্ষোভ মিছিল করেছে।
৪জানুয়ারি, দৈনিক সংবাদ।
ঘটনা -৩সিলেটে ১২ বছরের হিন্দু স্কুল ছাত্রীকে জোরপূর্বক অপহরণ ও ধর্মান্তরিত। সিলেট শহরের কাজীটোলা এলাকার মক্তবগলির ২১ নম্বর বাড়ি থেকে পঞ্চম শ্রেনীতে পড়ুয়া ১২ বছরের এক হিন্দু স্কুল ছাত্রীকে জোরপূর্বক অপহরণ করার পর ধর্মান্তরিত করা হয়েছে। অপহৃত হিন্দু ছাত্রীর নাম সুদীপ্তা রানী দাস।অপহরণ কারীরা হল মোহাম্মদ সাব্বির মিয়া, মোহাম্মদ টিটু মিয়া এবং মোহাম্মদ এনাম মিয়া।
-৫জানুয়ারি, এবেলা নিউজ।
ঘটনা -৪
মাগুরার সরকারি স্বাস্থ্য কর্মকর্তা নিখোঁজে জিডি
মাগুরার শ্রীপুর উপজেলার এক সরকারি স্বাস্থ্য কর্মকর্তা পাঁচ দিন ধরে নিখোঁজ রয়েছেন বলে জিডি হয়েছে।গত সোমবার বিকালে মাগুরা শহরের কলেজপাড়ার ভাড়া বাসা থেকে তিনি নিখোঁজ হন বলে জিডি করেন তার বাবা সুকুমার সিকদার। নিখোঁজ সুমন কুমার সিকদার (২৮) শ্রীপুর উপজেলার দারিয়াপুর উপজেলা স্বাস্থ্য কমপ্লেক্সে দায়িত্বপাল করছিলেন।সুমনের বাবা মাগুরা সদর উপজেলার বেঙ্গা গ্রামের সুকুমার সিকদার বলেন, ৩৩তম বিসিএসে চাকরি পেয়ে সুমন দারিয়াপুর উপজেলা স্বাস্থ্য কমপ্লেক্সে যোগ দেন। [কয়েকদিন পর রাত লাশ পাওয়া যায়]
৭জানুয়ারি, বিডি নিউজ ২৪ ডট কম।
ঘটনা -৫
ঠাকুরগাঁওয়ের পীরগঞ্জে ৪ আদিবাসীসহ ৯ ভূমিহীন পরিবারের টিনের চালা ভাঙচুর করে দুবৃর্ত্তরা। গতকাল সোমবার রাত ৯ টার দিকে উপজেলার সীমান্তবর্তী জগন্নাথপুর গ্রামে এ ঘটনা ঘটেছে।স্থানীয়রা জানিয়েছে, ওই গ্রামের একটি খাস জমিতে কয়েকদিন আগে আদিবাসীসহ ৯টি ভূমিহীন পরিবার টিনের চালা দিয়ে বাড়ির নির্মাণ কাজ শুরু করে। সোমবার রাতে দুবৃর্ত্তরা অতর্কিত হামলা চালিয়ে টিনের চালা গুড়িয়ে দিয়েছে।
-৯জানুয়ারি, দৈনিক জনকণ্ঠ।
ঘটনা -৬
নাজিরপুরে ব্যবসায়ীকে পেটাল ছাত্রদল নেতা। নাজিরপুরে মিল্টন বাইন নামে এক সংখ্যালঘু ব্যবসায়ীকে পিটিয়ে আহত করেছে এক ছাত্রদল নেতা। ঘটনাটি ঘটেছে রোববার সকালে মাটিভাঙ্গা ডিগ্রি কলেজ সংলগ্ন গ্রামীণ ব্যাংকের সামনে। আহত মিল্টন বর্তমানে নাজিরপুর উপজেলা স্বাস্থ্য কমপ্লেক্সে চিকিৎসাধীন। মিল্টন বাইন উপজেলার কদমবাড়ী গ্রামের অনিল বাইনের ছেলে এবং মাটিভাঙ্গা বাজারের সেতু অ্যান্ড সন্ধ্যা অডিও-ভিডিও সেন্টার নামক প্রতিষ্ঠানের মালিক।
- ১০ জানুয়ারি, সমকাল।
ঘটনা -৭
আগৈলঝাড়ায় শীতলা ও রাধাগোবিন্দ মন্দিরে মূর্তি ভাংচুর। আগৈলঝাড়ায় মন্দিরের মূর্তি ভাংচুর করেছে পান্নু ভূঁইয়া নামের এক দুর্বৃত্ত। পুলিশ ঘটনাস্থল পরিদর্শন করেছে। মূর্তি ভাংচুরের সঙ্গে জড়িত পান্নু ভূঁইয়া মাদকসেবী হওয়ায় পরবর্তী আশঙ্কায় কোনো মামলা করতে ভয় পাচ্ছে ওই বাড়ির লোকজন। উপজেলার রত্নপুর ইউনিয়নের গৌহার হালদার বাড়ির সার্বজনীন শীতলা ও গোবিন্দ মন্দিরে রোববার দুপুরে শীতলা ও রাধাগোবিন্দের মূর্তি ভাংচুর করে পার্শ্ববর্তী সেরাল গ্রামের সেকেন্দার ভূঁইয়ার ছেলে পান্নু ভূঁইয়া।
১০জানুয়ারি, সমকাল।
ঘটনা -৮
নোয়াখালীর চাটখিল উপজেলার দশঘরিয়া বাজারে জনসম্মুখে জবাই করে হত্যা করা পুণ্য চন্দ্র দাসের খুনী সাইফুল। ঘটনার পরপরই তাকে স্থানীয় জনতা গণধোলাই দিয়ে পুলিশের হাতে তুলে দিয়েছে।
১০ জানুয়ারি, এবেলা।
ঘটনা -৯
সেতাবগঞ্জে হিন্দু কলেজ ছাত্রীকে জোরপূর্বক অপহরণ। বুধবার দিনাজপুরের সেতাবগঞ্জ মহিলা কলেজের একাদশ শ্রেণীর মানবিক শাখার হিন্দু ছাত্রী বৃষ্টি রাণী রায়কে (১৬) জোরপূর্বক অপহরণ করা হয়েছে।
১৮জানুয়ারি, এবেলা/বিডি নিউজ২৪ ডটকম।
ঘটনা -১০
পার্বতীপুর উপজেলার হাবড়া দ্বি-মুখী উচ্চ বিদ্যালয়ের প্রধান শিক্ষক দিলিপ কুমার রায়কে লাঞ্ছিত করা হয়।সোমবার সকালে বিদ্যালয়ের ম্যানেজিং কমিটির সদস্য আলহাজ্ব মোহসিন আলী বেলা ১১ টায় বিদ্যালয়ে প্রধান শিক্ষকের কার্যালয়ে প্রবেশ করে তাকে শারিরিক ভাবে নির্যাতন করে এবং এক পর্যায়ে তাকে বিদ্যালয় থেকে বের করে দেয়ার চেষ্টা করে।
১৮জানুয়ারি, ঢাকা টাইমস/আমাদের শিক্ষা।
ঘটনা -১১
নবীগঞ্জ উপজেলার করগাঁও ইউনিয়নের বেগমপুর মন্দির সংলগ্ন পতিত ভূমিতে অবৈধ লীজের অজুহাত দেখিয়ে হিন্দু ধর্মাবলম্বীদেরকে পূজা পার্বনে বাঁধা সৃষ্টি করছে বেগমপুর গ্রামের আব্দুল হান্নান মিয়া ও তার আত্মীয় জাকির মিয়া গংরা। এ নিয়ে এলাকায় বিরুপ প্রতিক্রিয়া দেখা দিয়েছে। যেকোন সময় তা রক্তক্ষয়ী সংর্ঘে রুপ নিতে পারে।
-১৮জানুয়ারি, বজ্রকন্ঠ ডট কম/এবেলা।
ঘটনা -১২
গাজীপুরের কালীগঞ্জ উপজেলায় একটি মন্দিরে প্রতিমা ভাংচুর ও অগ্নিসংযোগের ঘটনা ঘটেছে। শুক্রবার রাতে উপজেলার বড়গাঁও বাজার সার্বজনীন দুর্গা মন্দিরে ভাংচুর ও অগ্নিসংযোগের এ ঘটনা ঘটে।মন্দির কমিটির সভাপতি নেপাল বাবু বলেন, শুক্রবার রাত সাড়ে ১০টার দিকে কয়েকজন মন্দিরে প্রবেশ করে সাতটি প্রতিমার হাত, পা ও মাথা ভেঙে ফেলে। পরে তারা প্রতিমার গায়ে থাকা কাপড়ে অগ্নিসংযোগ করে পুড়িয়ে দেয়।
-২১জানুয়ারি, বিডি নিউজ ২৪ ডটকম/ যুগান্তর।
ঘটনা -১৩
ঠাকুরগাঁও সদরে ক্লাস রুটিন নিয়ে বিরোধে সহকারী শিক্ষককে গাছে বেঁধে পেটানোর অভিযোগ প্রধান শিক্ষকের বিরুদ্ধে। উপজেলার রুহিয়া ইউনিয়নের দীপশিখা নিম্ন মাধ্যমিক বিদ্যালয়ে এ ঘটনা ঘটে সহকারী শিক্ষক ভবানন্দ পাল (৩০) অভিযোগ করেছেন।ভবানন্দ পাল বর্তমানে ঠাকুরগাঁও সদর হাসপাতালে চিকিৎসা নিচ্ছেন।তিনি বিডিনিউজ টোয়েন্টিফোর ডটকমকে বলেন, “আমাকে চলতি শিক্ষাবর্ষের ক্লাস রুটিন তৈরি করার দায়িত্ব দেওয়া হয়। এতে প্রধান শিক্ষক অহিদুল হককে ৬ষ্ঠ ও ৭ম শ্রেণির ইংরেজি ক্লাস দেওয়া হয়। এতে ক্ষিপ্ত হয়ে আমাকে গাছের সঙ্গে বেঁধে মারধর করেছেন তিনি। স্থানীয়রা আমাকে উদ্ধার করে হাসপাতালে নিয়ে আসে।”
-২৩জানুয়ারি, বিডি নিউজ ২৪ ডটকম।
ঘটনা -১৪
রাতে উত্তর রাঙ্গুনিয়ার শান্তিনিকেতন এলাকা থেকে নৈশ প্রহরী তপন বিশ্বাসের (৫৮) লাশ উদ্ধার করা হয়। গাছের সাথে বেঁধে-শ্বাসরোধে হত্যা করা হয় বলে প্রাথমিকভাবে ধারণা করছিল পুলিশ।ওই ঘটনায় তপনের ছেলে উত্তম বিশ্বাস অজ্ঞাতপরিচয় আসামিদের বিরুদ্ধে রাঙ্গুনিয়া থানায় মামলা করেন।
-২৩ জানুয়ারি, বিডি নিউজ ২৪ ডটকম।
ঘটনা -১৫
অবৈধভাবে শিক্ষক নিয়োগে সহযোগিতা না করায় মনোরঞ্জন রায় নামের এক প্রধান শিক্ষককে বেদম মারপিট করে গুরুতর আহত করেছে দূর্বৃত্তরা। গত মঙ্গলবার দুপুরে লালমনিরহাট সদরের পঞ্চগ্রাম ইউনিয়নের হরিদেব দয়েজ উদ্দিন উচ্চ বিদ্যালয়ে এ ঘটনা ঘটে। প্রধান শিক্ষককে মারপিটের ঘটনায় প্রতিবাদী হয়ে কয়েকজন শিক্ষার্থী এগিয়ে আসলে তাদেরকেও দূর্বৃত্তরা লাঠিপেটা করে আহত করে। আহত শিক্ষক ও শিক্ষার্থীরা ভর্তি হয়েছে লালমনিরহাট সদর হাসপাতাল ও স্থানীয় ক্লিনিকে।
-২৫জানুয়ারি, কুইক নিউজ বিডি।
ঘটনা -১৬
নীলফামারীর ডিমলা উপজেলার খগাখড়িবাড়ী দ্বি-মুখী উচ্চ বিদ্যালয়ের ক্যাম্পাসে ঢুকে বিদ্যালয়ে কর্মরত বিএসসি শিক্ষক কৈলাশ চন্দ্র রায়কে মারধর করে ব্যবস্থাপনা কমিটির অভিভাবক সদস্য কামরুল হাসান ওরফে লিঠু। এ ঘটনায় বুধবার লিঠুকে আসামি করে ডিমলা থানায় মামলা করেন কৈলাস চন্দ্র রায়।
২৫ জানুয়ারি, এডিটর টুডে/সারাবেলা ডটকম।
ঘটনা -১৭
আদিবাসী নারীর মরদেহ উদ্ধার। দিনাজপুরের ঘোড়াঘাট উপজেলার রঘুনাথপুর গ্রামে শেফালী হেমরম (৩২) নামে এক আদিবাসী নারীর মরদেহ উদ্ধার করেছে পুলিশ। ২৫ জানুয়ারি (বুধবার) দুপুরে তার মরদেহ উদ্ধার করা হয়।
-২৫ জানুয়ারি, যুগান্তর।
ঘটনা -১৮
ইসলাম ধর্ম নিয়ে ফেসবুকে কটূক্তি করায় তথ্য প্রযুক্তি আইনে দায়ের হওয়া মামলায় দুই আনসার সদস্যকে আটক করেছে বাগেরহাটের মংলা থানা পুলিশ।বৃহস্পতিবার সন্ধ্যায় মংলা বন্দর জেটি এলাকা থেকে তাদের আটক করা হয়। আটককৃতরা হচ্ছেন- লক্ষন কুমার মন্ডল (২৬) ও রমেশ রায় (২৫)। তারা বন্দরের নিরাপত্তা বিভাগে কর্মরত ছিলেন।পুলিশ জানায়, দুই আনসার সদস্য নিজেদের ফেসবুক আইডিতে ইসলাম ধর্ম, পবিত্র কুরআন ও পবিত্র কাবা ঘর নিয়ে উসকানিমূলক মন্তব্য করেন।
-২৬জানুয়ারি, জনকণ্ঠ/সমকাল/বিডিনিউজ ২৪ডটকম
ঘটনা -১৯
কক্সবাজারের উখিয়ায় আগুনে পড়ে গেছে একটি বৌদ্ধ মন্দির।শনিবার রাত ৮টার দিকে উপজেলার রত্নাপালং ইউনিয়নের পূর্ব রত্না মৈত্রী বৌদ্ধ বিহারে অগ্নিকাণ্ডের এ ঘটনা ঘটে বলে কক্সবাজার ফায়ার সার্ভিসের অপারেশন কর্মকর্তা মো. আব্দুল মজিদ জানান। “কক্সবাজার শহর থেকে ঘটনাস্থল ৩৫ কিলোমিটার দূরে। সেখানে পৌঁছার আগেই বিহারটি পুড়ে ভস্মীভূত হয়ে গেছে।”
-২৮জানুয়ারি, কক্সবাজার টাইমস/বিডি নিউজ ২৪ ডটকম।
ঘটনা -২০
মৌলভীবাজারের শ্রীমঙ্গল উপজেলার এক মন্দির থেকে ১২ নারীকে আটক করা হয়েছে উপজেলার ভুনবীর ইউনিয়নের রোস্তমপুর গ্রামের তমালতলা মন্দির প্রাঙ্গণ থেকে মঙ্গলবার সন্ধ্যার দিকে তাদের আটক করা হয়।ভুনবীর ইউনিয়ন পরিষদের সদস্য দক্ষিণারঞ্জন বিশ্বাস বলেন, তমালতলা মন্দিরে হরিনাম কীর্তন উৎসব চলছিল। এ সময় এক ভক্ত নারীর গলা থেকে সোনার চেইন নেওয়ার চেষ্টা করেন এক তরুণী। অন্য ভক্তরা তাকে হাতেনাতে ধরে ফেলেন।“পরে ওই চক্রের আরও ১২ জনকে আটক করে পুলিশে দেওয়া হয়।”আটক একজনের সঙ্গে দুই বছরে একটি মেয়ে, একজনের সঙ্গে দেড় বছরের একটি মেয়ে, আরেকজনের সঙ্গে আট মাসের একটি ছেলে রয়েছে।
-৩১ ডিসেম্বর, যমুনা নিউজ ২৪ ডটকম।
-এখনে ২০ টি ঘটনার উল্লেখ রয়েছে। এর বাইরে অনেক অনেক ঘটনা ঘটছে প্রতিদিন। মিথ্যা ঢাল ধর্মানুভূত'র অজুহাতে ধর্মীয় সংখ্যালঘু পিটানো রীতিমত চা-নাস্তায় পরিণত হয়েছে।
জানুয়ারি মাসের আরেকটি ঘটনা। নাসিরনগরের সেই বিখ্যাত ফটোশপ কারিগর রসরাজ ৩মাস পর ১৭ জানুয়ারি কারাগার মুক্ত হয়। নিরপরাধ একজন সাধারণ মানুষের জীবন কে বিষণ্ণ করে তোলার জন্য এদেশে শুধুমাত্র অমুসলিম পরিচিত টি যথেষ্ট হচ্ছে দিন দিন।
বঙ্গবন্ধু তার আত্মজীবনীতে নিজের কারাবন্দী জীবন নিয়ে লিখেছেন- "রাজনৈতিক কারণে একজন কে বিনা বিচারে বন্দি করে রাখা আর তার আত্মীয়স্বজন, ছেলেমেয়েদের কাছ থেকে দূরে রাখা যে কত বড় যে কত বড় জখন্য কাজ তা কে বুঝবে? মানুষ স্বার্থের জন্য অন্ধ হয়ে যায়। "
হ্যাঁ, সেই বঙ্গবন্ধু কন্যা আজ রাজনৈতিক কারণে ভোটের কারণে সারাদেশ ধারাবাহিক ভাবে সংখ্যালঘু নির্যাতন দেখেও হাসতে হাসতে ভ্যানগাড়ি চলে দেশ উদ্ধার করছেন। কে নিরপরাধ হয়ে জেলে আছে, কে নিরপরাধ হয়ে হামলার শিকার হচ্ছে, কে নিরপরাধ হয়েছে আত্মীয়স্বজন ছেলেমেয়ে ছেড়ে দেশান্তরিত হচ্ছে এসব দেখার সময় কোথায়?
অবশ্য প্রতিদিন যেই হারে দেশে সংখ্যালঘু পিটানো হচ্ছে, ভয়ে দেশত্যাগ করছে, সংবিধানের 'ইয়ে' কাটাকাটি হয়েছে, হিন্দু লেখকের লেখা বাদ দেয়া হয়েছে, এতে বুঝা যায় আর বেশিদিন নেই। দেশে পুরোপুরি সংখ্যালঘু নির্মূল হয়ে আসবে। তখন আর বাঁশও থাকবে না বাঁশীও বাজবে না।

