নিরাকার নিঃসঙ্গতা 


 আমিও মানুষের মতো কিছু একাকীত্ব ভালোবেসে
হেঁটে হেঁটে গেলাম দূর বহুদূর
যেতে যেতে মনে হল
না একা নই আমি ছিলাম না কোনোদিন । 
আজন্ম জড়িয়ে আছে অক্টোপাসের মতো
এক ভয় সীমাহিন নিস্তব্ধতায়
তবু মনে হয় এ ঘোর আঁধারে বৃষ্টি এলে
সারারাত ভিজতে পারি নিয়ন আলোর সাথে সাথে । 
একাকীত্ব ছলনার মতো কিংবা কিশোরীর প্রেমের মতো
বালখিল্য আবেগের কর্ষিত জমিন
আমাকে একা ফেলে চলে গেলে খুঁজে নেই
সবুজ ঘাসের গালিচায় রৌদ্রের সাথে শিশিরের বাছুরে প্রেম । 
ঈশ্বর অথবা আল্লাহ সঙ্গ দেয় বিশ্বাসীর
আমি চিরকাল অবিশ্বাসী তাই নই সামাজিক
আমার সঙ্গী নিরাকার নিঃসঙ্গতা ।

