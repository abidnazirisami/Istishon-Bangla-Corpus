জাগতিক সমস্যা সমাধিতে আকাশের দিকে তাকান, প্রতিদিন;


বলতে চেয়েছিলাম, জাগতিক সমস্যার সমাধান করতে মহাজাগতিক সমস্যার প্রতি দৃষ্টি নিবদ্ধ করুন।
না বলে, নাম দিলাম
'...... সমস্যা সমাধিতে . . . .', 
কেন বলে নেই:
লঙ্ঘিতে হবে রাত্রি নিশীথে যাত্রীরা হুঁশিয়ার . . ',
লঙ্ঘিতে মানে লঙ্ঘন করতে হলে সমাধিতে মানে সমাধান করতে। এটা একটা যুক্তি। অপরটা হলো, সমাধি'র নিজস্ব অর্থ। সমস্যার সমাধি শব্দ দুটো পাশাপাশি ভালো লেগে গেল। আসলেই তো, অনেক সমাধানই সমাধিতে পরিনত হয়ে যায়। পুরাতন সমস্যা কেটে যায়, বংশধর রেখে যায়।
সমস্যা গণিতের মত আমাদের পাশে পাশে চলে। সমাধান করেই আমাদের চলতে হয়। জীবন মানে এগিয়ে চলা। তার জন্য পথনির্মান করে চলা তো চাই। যদিও আমাদের ধুলোর ধরায় অধরার মাধুরী। এত সুর আর গান। এত হাসি কান্না। এত বাদানুবাদ, রাগানুরাগ, কোলাহল-কলহ, আনন্দ-উল্লাস, যুদ্ধ-বিগ্রহ। যত সুন্দর তার বেশি বিস্ময়। যত দু:খ তারও বেশি মায়া। যত আবেগ ততোধিক কঠোর। যত বেশি মৃত্যু, তার শতাধিক জীবন। জীবন। নাছোরবান্দা জীবন। মায়াবী জীবন। না আমরা ছাড়ি তারে, না সে ছাড়ে। এত ভালোবাসাবাসি এই এক ভুখন্ডে। কিন্তু, নিরংকুশ ভালবাসা বলে কিছু তো নেই। শুধু তা-ই কেন এ জগতে নাথিং'স পারফেক্ট, absolute বলে কিছু নেই। তাই এখানে সাদা'র বিপরীত কালো। আলো'র বিপরীত আঁধার। ভালবাসার বিপরীত ঘৃনা। তাই এখানে আমাদের আনন্দ আবেগ উপভোগের শেষও নেই, শেষ নেই সমস্যারও। কারণ, হয়ত ওটাই , সমস্যার হয়ত আসলেই কোনো চিরন্তন সমাধানই হয় না, হয় সমাধি, স্মৃতির সৌধ। যেমন শক্তির কখনো হয়না শেষ। রূপের যেমন হয় কেবল রূপান্তর, তেমনি এক সমাধান সমাধি থেকে জেগে ওঠে ভিন্ন রূপ, নতুন সমস্যা।
নানান সমস্যার নানান সমাধান। যেসব সমস্যার কোনো সমাধান হয় না তাদের একটি হলো, বড় হবার বাসনা। আপনারে যে বড় বলতে চেয়েছে সে লোকের চোখে বড় হতে পারে না। সুতরাং, এটা একটা সমস্যা। ধনবান হবার স্বপ্ন; কত ধন হলে তার চলে এটা কখনই বোঝা যায় না। আরো ছোট ছোট সাইজের বড় সমস্যা আছে। যেমন, আপনার জীবনটাকে আপনি যেভাবে চান সেটা আপনি কখনই পাবেন না। আপনার কিছু আনন্দ/কষ্ট আছে যা আপনি কখনই সবার সাথে share করতে পারবেন না। কিছু চাওয়া আজীবন না পাওয়া হয়েই থাকবে। আপনি যাকে ভালবাসেন সে আপনাকে ভালবাসেনা, এর সমাধান কি? এরকম আরো অনেক। জেলাসি'র কোনো সমাধান হয় না। বাচালের পেচাল কখনো থামে না। আর আমাদের ঢাকার অনেক সমস্যাই বোধ হয় আমাদের কবরে নিয়ে যেতে হবে। আমাদের দৈনন্দিন চলাচলের নানান একগুঁয়ে বিষ ফোঁড়া ঝামেলা : বাটপারি, পরশ্রীকাতরতা, পরচর্চা, পরনিন্দা, তৈল মর্দন, ওপেন ফায়ার এন্ড খোলাখোলি বাজে কথা-গালাগালি, অত্যাধিক নারীপ্রীতি এবং সর্বপরি যানজট; এগুলোর সমাধান কি, আমরা সবাই গুনিজন, সবাই জানি, কিন্তু সমাধান? প্রশ্নবোধক হয়েই আছে। সবচেয়ে বড় সমস্যা যেটার সমাধানই সমস্যা তা হলো আমাদের সুখী হবার নির্ভেজাল প্রচেষ্টা। চেষ্টায় মেলে না এমন কিছু নাকি নাই। শুনিতে পাই। তাই অকারণে গান গাই, মনে রবে কি না রবে আমারে, সে আমার মনে নাই .....
সে কারণেই, যখন আর পারি না, তখন অনেক অন্য কিছু করি। আমি অনেক অন্য কিছু যা করি তার একটা হলো, ছাঁদে গিয়ে আকাশ দেখি। এত বড় আকাশের কাছে সব সপে দিয়ে মনের সুখে গান গাই: 
খেলিছ এ বিশ্ব লযে বিরাট শিশু আনমনে . . . . .
ভাঙ্গিছ গরিছ তুমি আপন খেলা নিরজনে 
কর্মচঞ্চল বসুধাকে ভুলে গিয়ে একটু ছুটি নিই, ভ্রমনে যেতে। ছোটখাটো travel নয়, মহাশূন্য যাত্রা। 
আমাদের সমস্যা সমাধানের টেকনিক হিসেব এটি বহুল ব্যবহৃত। স্ট্রেস কাটাতে আমরা অবসর কাটাই, ভ্রমনে যাই। It's like thinking out of the box. আমার ভ্রমনে কোনো প্রকার প্যাকিং-এর দরকার নাই, বাজেট নাই। একমাত্র বাহন আলোর গতির চেয়ে দ্রুতগামী আমার মন, imaginery power, যার কি না ব্যবহার আমরা ভুলতে বসেছি। এখন আমরা এসেছি being practical-এর যুগে। নয়তো লোকে বলবে, কি ভাই, স্বপ্ন দেখছেন নাকি। তাই, আপনার মনে গেথে থাকা বাস্তবতার সংজ্ঞাটা একটু বদলে নিই অন্তত এইটুকু মুহুর্তে। আসলে ব্যাপারটা মোটেও কাল্পনিক নয়। এটা টলেমী , হায়পাশিয়াদের যুগ নয়, এখন সবাই এ ব্যপারে খুব পরিষ্কার এবং অভিজ্ঞ যে আমরা পৃথিবী নামের ফুটবলের গায়ে পিপিলিকাবত হেঁটে বাড়াচ্ছি। আকাশ কত বড়, মহাশুন্যে কি কি আর আমাদের রহস্যের পাতায় নেই - আমরা সব জানি। প্রতিদিন space satalite থেকে তোলা ছবি আমাদের সামনে হাজির হয়ে যাচ্ছে এক চুটকিতেই। সবই ঠিক আছে। যা নাই তা হলো, কি? Feel. We don't bother to feel it. Feel what? Feel the truth. সত্য কি? সবই সত্য। আমি যখন মিথ্যা বলছি, সেও সত্য। মিথ্যা is what we don't bother to feel. রাস্তায় পড়ে থাকা শিশুটির কান্না মিথ্যে হয়ে যাচ্ছে আমি আপনি দেখছি না বলে। আমাদের ঘুমে দেখা স্বপ্ন সকালে মিথ্যে হয়ে যায় কেবল আমরা ভুলে যাই বলে। স্বপ্নটাকে বাঁচিয়ে রেখে দেখুন, একদিন সত্য হবে। 

