উদ্ভট উটের পিঠে স্বদেশ


একের পর এক বিজ্ঞান লেখকদের ধরে ধরে
হত্যা করা হচ্ছে। এতোদিন রাস্তায়
প্রকাশ্য হত্যা করা হলেও এখন বাড়িতে
ঢুকে হত্যা করছে মৌলবাদীরা। আর এতে
ক্রমাগত মদদ
দিয়ে যাচ্ছে আমাদের রাস্ট্র ব্যবস্থা।
ধর্মনিরপেক্ষতার তকমা গায়ে এটে
চরমভাবে অপমান করছে ধর্মনিরপেক্ষতাকে । আইন করে স্তব্ধ করে রাখার জন্যে
প্রণয়ন করছে ৫৭ ধারার মত কালা কানুন। কোন মানুষের পক্ষে যাতে ভিন্নমত ধারণ করা সম্ভব না হয় সেজন্য এইধরনের কালা কানুন তৈরি করছে সরকার। এখন তারা নিজেদের মধ্যে যারা খানিকটা নৈতিকতা , সাহসিকতা করে তাদের কে ও ধ্বংস করার চক্রান্ত করছে সরকার। সাংবাদিক প্রবীর শিকদারের গ্রেফতারের মধ্য দিয়ে সরকার যে কতটা ফ্যাসিস্ট চরিত্র ধারন করেছে তার একটা নমুনা দেখাল মাত্র।
বিজ্ঞানমনস্ক মানুষ হিসেবে গড়ে উঠার
কোন আয়োজন এই রাস্ট্র ব্যবস্থা রাখে না
। এই রাস্ট্র ব্যবস্থায় বিজ্ঞানলেখকদের
ধর্ম ,কুসংস্কার ইত্যাদির বিরুদ্ধে লেখার
কারনে গ্রেফতার হতে হয় অপরদিকে
অভিজিত রায়, অনন্ত বিজয় দাশ, নিলয়
নিলের মত বিজ্ঞান লেখকরা খুন হয়
কিন্তু খুনিরা বিচারের আওতায় আসে না।
এই খুনের দায় কি কেবল খুনির নাকি এই
রাস্ট্রের ? এই খুনিদের কারা তৈরি
করছে ,কোন সিস্টেমে তারা খুনি হয়ে
উঠছে সেটা ভেবে দেখার সময় এসেছে।
রাস্ট্র কওমি মাদ্রাসার মত এমন
মৌলবাদী প্রতিষ্ঠান কে কেন টিকিয়ে
রাখছে। কেন একই ধারার গনমুখি
শিক্ষার ব্যবস্থা না করে মাদ্রাসা,
সাধারন ইংরেজি, কারিগরি এই চার
ধারার ব্যবস্থা বহাল রাখছে এই গুলো
অনুধাবন করতে হবে। তাই বলা যায়
এই রাস্ট্রই এই বিজ্ঞান লেখকদের হত্যা
করছে ।
এর বিরুদ্ধে সংঘটিত হওয়া ছাড়া আর কোন
বিকল্পই নাই। কেননা আমি বা আপনিই
হতে যাচ্ছেন তাদের নেক্সট টার্গেট।

