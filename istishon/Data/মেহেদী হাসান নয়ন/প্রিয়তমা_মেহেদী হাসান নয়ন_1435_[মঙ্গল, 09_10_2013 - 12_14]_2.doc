প্রিয়তমা


প্রিয়তমা!
গভীর রাত
সুনসান নীরবতা
নয়নের দুটি নয়নে
অস্পষ্ট তোমার ছায়া।
এই মধ্যরাতে
জানি তুমিও ব্যাস্ত সময় কাটাচ্ছ
স্বামীর আলিঙনে
নতুবা আচ্ছন্ন গভীর ঘুমে।
প্রিয়তমা!
জানো?
আমার 'তুমি' বলার কেউ
হয়নি এখনো।
অবশ্য সে আশা করিনি কখনো
এই নিষ্ঠুর শহরে
তুই করে বলতেই সবার অনেক ভয়
সেখানে 'তুমি' তো কোন
শব্দই নয়।
প্রিয়তমা!
জানো?
একাকী জীবন আর ভাল লাগে না
মনে হয়
সবকিছু থেকে ছুটি নিয়ে
টাইম মেশিন দিয়ে সময় পিছিয়ে
চলে যাই মাহতাব স্যারের
সেই বিরক্তকর বাংলা ক্লাসে
না বলা ছিল যত কথা
বলে দেই সংগোপনে।
প্রিয়তমা!
হবে কি সময় তোমার
ফেলে সব স্বামী সংসার
কিছুটা সময় ছুটি নেবার?

