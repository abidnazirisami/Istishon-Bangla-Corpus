স্বপ্ন 


 একটু স্বপ্ন দেখা দরকার
ঠিক ততটুকু,
যতটুকু হলে
বিলাসী তরুনীও মাথা রাখে
বেকার যুবকটির কাঁধে,
ততটুকু,
যতটুকু হলে
রিকশার প্যাডেলের গতি
নিমেষে যায় বেড়ে,
ছোটাছুটি করা ছেলেটাও বসে
পড়ার টেবিলে,
শ্রমিকের অভারটাইম
আরও ঘন্টাখানেক যায় বেড়ে,
গ্রীষ্মের দুপুরে
একগুচ্ছ ফাইল হাতে নিয়ে
বেড়িয়ে পরে
সদ্য পাশ করা বেকার ছেলে।
হ্যা, একটু স্বপ্ন দেখা দরকার
সত্যই দরকার।
যতটুকু স্বপ্ন হলে
বাসের হেল্পার
বলে...
"মামা,ভাড়া পাঁচ টাকা না, আট টাকা"
ককটেলময় হরতালেও চলে
গাড়ির চাকা।
(১৮-১১-২০১৩)

