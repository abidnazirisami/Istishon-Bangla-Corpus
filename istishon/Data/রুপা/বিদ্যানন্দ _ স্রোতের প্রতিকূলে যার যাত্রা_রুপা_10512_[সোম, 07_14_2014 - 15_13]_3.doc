বিদ্যানন্দ _ স্রোতের প্রতিকূলে যার যাত্রা



অনেক উদ্যোগের মাঝে বিদ্যানন্দের প্রচেষ্টাটা একটু ব্যতিক্রম আর পরিবর্তনের ব্যাপ্তি ব্যাপক। মাত্র ৮ মাস আগে চালু হওয়া এই প্রতিষ্ঠানের শাখা এখন তিনটি- ঢাকা, চট্টগ্রাম আর নারায়ণগঞ্জে। গরীব ছাত্রদের ফ্রি কোচিং দেয় বছরের সবকটি দিন। শিক্ষকের খরচের পাশাপাশি পাঠ্য সহায়িকা বিনামূল্যে দিয়ে থাকে শত শত ছাত্রকে। এছাড়াও আছে ৭০০০ বইয়ের বিশাল উন্মুক্ত লাইব্রেরী, যা ব্যবহারে কোন রেজিস্ট্রেশন লাগে না। প্রতিদিন খোলা থাকে সকাল আটটা থেকে রাত নয়টা পর্যন্ত। ডিজিটাল ক্লাস রুম এবং ফ্রি ইন্টারনেট সুবিধার এই প্রতিষ্ঠানে বিশ্ববিদ্যালয়ের ফ্রি ভর্তি কোচিংও দেয়া হচ্ছে শতাধিক ছাত্রকে ঢাকা ও চট্টগ্রাম শাখা থেকে।
প্রচারবিমুখ এই প্রতিষ্ঠানটি প্রধানত একজন ব্যাক্তি নিজস্ব অর্থায়নে মূলত চালিত, যিনি মূলত এই সুবিধাবঞ্চিত সমাজ থেকে উঠে আসা। বিদ্যানন্দ চাই, শিক্ষাকে মুক্ত করার অর্থের গণ্ডি থেকে। ভেঙে পড়া মানুষ গুলোকে আবার বাচতে শেখাতে।
তাদের এই উদ্যোগের সাথে যে কেউ যুক্ত হতে পারেন খুব সহজেই। বিশ্ববিদ্যালয় বা কলেজ পড়ুয়া আগ্রহী যে কেউ চাইলে কোচিং- এর শিক্ষক কিংবা ছাত্র উপদেষ্টা হিসেবে রাখতে পারেন গুরুত্বপূর্ণ ভূমিকা। তাদের কার্যক্রম সম্পর্কে জানতে, সহায়তা করতে, বিস্তারিত জানতে যোগাযোগ করতে পারেনঃ www.facebook.com/Bidyanondo

