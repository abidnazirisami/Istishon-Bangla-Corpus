সাফায়াত হিমেল-এর একটি কবিতা


।। শীতবিকেলের কার্নিভাল ।।
উইন্টারের বিষন্ন বিকেল। লেকের ধারে অনেকগুলো পাখির বাসা ।পাতাঝরা গাছদের দিকে তাকিয়ে পাখিগুলোর মন আরো বেশি বিষন্ন হয় । নৌকার মাস্তুলের দিকে তাকাতে আমারও মনে পড়ে ঘুড়ি উড়ানোর রঙিন দিনগুলো। হালকা রোদের মাঝে একটা অপরিচিত গাছের দীর্ঘ ছায়া । ক্রমশ দূরে চলে যাওয়া একটি পাখির কথা মনে পড়ে আমার । পাখিটার পালকগুলো ছিঁড়ে উড়িয়ে দিই এই বিষন্ন মুহুর্তে
ততক্ষনে সন্ধ্যা নেমেছে শহরে , পালকগুলো মিলিয়ে যাচ্ছে হাওয়ায়

