ক্রোধের সবকটা রঙ্গ - রাফীফ জাইয়াদা


রাফীফ জাইয়াদা, ফিলিস্তিনের ভাষা তার কবিতায় ফুটে উঠে। তার কবিতা বলে অত্যাচারিতের কথা, আগ্রাসনের কথা, গণহত্যার কথা। ফিলিস্তিনি এই কবি তার কবিতা দিয়ে ফিলিস্তিনে সাম্রাজ্যবাদী আগ্রাসনের বিরুদ্ধে আওয়াজ তুলে যাচ্ছেন, তার প্রতিবাদ করে জাচ্ছেন। সেরকমই একটি কবিতা এটি। ইসরায়েল, তথা মার্কিন আগ্রাসনের জবাব দিতে যখন আমরা সারা দেশে নানান ভাবে নিজেদের প্রতিবাদী অবস্থান জানিয়ে যাচ্ছি। তখন এই কবিতার বাংলায় অনুবাদ করাটাও একটা প্রতিবাদেরই অংশ। 
ক্রোধের সবকটা রঙ্গ
রাফীফ জাইয়াদা
ভাষান্তরঃ যারিফ মুহিব অয়ন
ওরা আমার ভাষা ছিনিয়ে নেবার আগেই আমাকে আরবী ভাষায় কথা বলে নিতে দাও,
ওরা আমার মায়ের সব স্মৃতিতে উপনিবেশ গড়ার আগেই আমাকে মায়ের ভাষা বলে নিতে দাও।
আমি আরবের রাঙ্গা নারী, আমার আছে ক্রোধের সবকটা রঙ্গ। 
আমার দাদা সারা জীবন শুধু এতটুকুই চেয়েছিল, দাদীকে দেখবেন রুকুতে প্রার্থনায়
ইয়াফফাহ আর হাইফফার মাঝে লুকিয়ে থাকা কোন গ্রামে।
আমার মা জন্মেছিলেন একটা জলপাই গাছের ছায়াতে, এখন ওরা বলে সেটাতে আমার অধিকার নেই।
কিন্তু আমি পার করবই তাদের বাঁধা, তাদের চেকপয়েন্ট, বর্নবাদের বড় বড় দেয়াল, আর ফিরে আসব আমার মাতৃভূমিতে। 
আমি আরবের রাঙ্গা নারী, আমার আছে ক্রোধের সবকটা রঙ্গ।
তুমি কি গতকাল আমার বোনের কান্না শুনেছো, যখন সে একটা চেকপয়েন্টে ইসরায়েলি সৈন্যদের মধ্যে তার সন্তানকে জন্ম দেয়?
যারা তার পায়ের ফাঁকে তাকিয়েছিল, ভবিষ্যতের জনসংখ্যাতাত্তিক অতংকের খোঁজে? বাচ্চা মেয়েটাকে সে জেনিন নাম দিয়েছে।
আর তুমি কি শুনেছিলে আমনা মুনার চিৎকার, যখন তারা তার জেলখানার কক্ষে কাদুনে গ্যাস মেরেছিল?
আমরা ফিলিস্তিনে ফিরে যাচ্ছি।
আমি আরবের রাঙ্গা নারী, আমার আছে ক্রোধের সবকটা রঙ্গ।
কিন্তু তুমি বলেছো, আমার গর্ভের এই সন্তান তোমার জন্য নিয়ে আসবে আগামীর সন্ত্রাসীকে,
দাঁড়িয়ালা, অস্ত্র উচানো, মাথায় কাপড় দেয়া ধুলোর কালো মানুষকে।
তুমি বলেছো আমি আমার সন্তানকে পাঠিয়েছি মরার জন্য!
কিন্তু আমাদের আকাশে ওগুলো তোমাদেরই খুনি কপ্টার, তোমাদেরই এফ-১৬।
এবার এসো এই সন্ত্রাসী ব্যাপারটায় একটু কথা বলি,
সিআইএ’ই কি এলেন্ডে আর লুমাম্বা কেহত্যা করেনি,
আর সেই কি ওসামাকে প্রথম প্রশিক্ষণ দেয় নি?
আমার পুর্বপুরুষেরা জোকারের মত সাদা প্রাবার পরে আর মাথায় সাদা হুড দিয়ে ছুটে বেরোয়নি
আর কালো মানুষদের বিনা বিচারে ফাসিতে ঝুলায়নি। 
আমি আরবের রাঙ্গা নারী, আমার আছে ক্রোধের সবকটা রঙ্গ।
কে ঐ বাদামী রঙের নারী যে মিছিলে চিৎকার করে?
দুঃখিত, আমার কি চিৎকার করা উচিৎ না?
আমি তোমাদের যত্তসব প্রাচ্যের স্বপ্ন হতে ভুলে গেছি- বোতোলের জীন, ব্যালে নর্তকী, হারেম কন্যা, কোমল গলার আরবের নারী।
জি হুজুর, না হুজুর বলতে ভুলে গেছি। বলতে ভুলে গেছি, এফ-১৬ থেকে আপনাদের করা পিনাট বাটারের স্যান্ডউইচ বর্ষণের জন্য ধন্যবাদ জানাতে!
হ্যা, আমার স্বাধীনতা প্রাদানকারিরা, এখানে এসেছেন আমার সন্তানদের হত্যা করতে, আর সেগুলোকে অনিচ্ছাকৃত পারিপার্শিক ক্ষতি বলে চালিয়ে দিতে।
আমি আরবের রাঙ্গা নারী, আমার আছে ক্রোধের সবকটা রঙ্গ।
তাই আমাকে বলতে দাও, আমার গর্ভ তোমার জন্য নিয়ে আসবে কেবল আগামীর বিদ্রোহীকে,
সে এক হাতে তুলবে পাথর আর এক হাতে ওড়াবে ফিলিস্তিনের পতাকা।
আমি আরবের রাঙ্গা নারী
আমার ক্রোধ হতে সাবধান, সাবধান।

