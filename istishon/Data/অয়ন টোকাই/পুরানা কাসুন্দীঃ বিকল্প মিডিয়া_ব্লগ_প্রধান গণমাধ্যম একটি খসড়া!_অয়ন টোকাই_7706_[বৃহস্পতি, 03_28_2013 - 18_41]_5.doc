পুরানা কাসুন্দীঃ বিকল্প মিডিয়া_ব্লগ_প্রধান গণমাধ্যম একটি খসড়া!


বাংলাদেশের প্রধান ও সম্মুখ মিডিয়াগুলোতে কেমন “নিরপেক্ষ” সংবাদ-কলাম প্রকাশিত হয়ে থাকে তা জানেন না এমন মানুষ এখন কমই আছে। কোনটা আওয়ামীপন্থী, কোনটা জামাতপন্থী, অথবা বিএনপিপন্থী, নয় সুশীলপন্থী। বামপন্থীদের প্রকাশিত কাগজ কখনই সেভাবে জনপ্রিয় হয় নি। জনগন জানার জন্য অনেক সময়ই প্রায় বাধ্য হয়ে আবার অনেক সময় অভ্যাসের বসে, মাঝে মাঝে প্রকৃত রাজনৈতিক জ্ঞানের অভাবে কিনে যায় কালেরকন্ঠ, প্রথমআলো, নয়াদিগন্ত, আমারদেশ, যুগান্তর এর মত সংবাদপত্র। ফলত প্রকৃত সংবাদ আর মত প্রকাশের মাধ্যমের অভাব মনেই হয় এই সংবাদ মাধ্যমগুলোর হাউস পলিসির কারণে।
কিন্তু মানুষের আকাঙ্ক্ষা থামিয়ে রাখা একটু কষ্টকর বিষয়ই বটে। তাই মানুষের মাঝে জনপ্রিয় হয়ে উঠছে অনলাইন ব্লগ ও ফেসবুক। কারণ এই ব্লগ ও অনলাইন মাধ্যমগুলোতে আইডি খুলে লোকজন তুলে ধরতে পারছে সত্য, করতে পারছে আলোচনা-সমালোচনা, মন্তব্য- যা প্রধান সংবাদ মাধ্যমগুলোতে উঠে আসছে না বা আসতে দেয়া হচ্ছে না। তাই ফেসবুকে টাইমলাইন খুলে তাতে নোট লেখার সঙ্খ্যা বেড়ে চলেছে। ব্লগে লেখা পত্রের সঙ্খ্যাও বেড়ে চলেছে। তৈরী হচ্ছে নতুন লেখক।
 সত্য বিষয়টা অনেকখানই জটিল, বিমুর্ত। তাই উধাহরণ দিয়ে বুঝতে হয়, যেমন তেল, গ্যাস ইস্যুতে প্রকৃত খবর পাওয়ার উপায় কি? – ব্লগ মাধ্যম। সরকারের মন্ত্রীরা যখন দেশের মানুষের জীবন সম্পর্কে হাস্যকর মন্তব্য করতে থাকেন তখন কোন মাধ্যম সবচেয়ে বেশি সোচ্চার হয়? – অনলাইন। এখানে চলে নানা নতুন নতুন গবেষণা। উঠে আসে নানা তথ্য। উঠে আসে বিশ্ববিদ্যালয়ের শিক্ষকদের দুর্নীতি। উঠে আসে নানা দাবি-দাওয়ার আন্দোলনের চিত্র। প্রতিনিয়ত লেখা হয় কুইক রেন্টালের বিরুদ্ধে। জোট-মহাজোট সরকার এর তুলনা হতে থাকে ৭১এর রাজাকারদের সাথে। লেখা হয় হরতালের বিরুদ্ধে। গুম-খুন-মাম্লা-হামলার বিরুদ্ধে। তথ্য উঠে আসে অনেক সহজে, কোন ব্যবসার উদ্দেশ্যে না। দানা বাধতে থাকে প্রধান গণমাধ্যমগুলোর মুখ থুবড়ে পড়ার সম্ভাবনা। কারণ প্রধান গণমাধ্যমগুলো দিনে সবকটা মিলে যতগুলো মানসম্মত সম্পাদকীয় প্রকাশ করে তার দুই তিন গুণ মানসম্মত লেখা প্রকাশিত হয় ব্লগগুলোতে। যুব সমাজের সহ্যসীমা বলেও তো একটা বিষয় থেকে যায়। প্রথম আলো যখন অমিতাভ রেজার বানানো রবি আর বাংলালিংক এর বিজ্ঞাপন দিয়ে যাচ্ছে দুই তিন পাতা জুড়ে; নরওয়ের নবাবের গ্রামের ফোনের(!) আর অলিম্পিকে সুদের দৌড়ে উসাইন বোল্টকেও পেছনে ফেলে নোবেল বিজয়ী ইউনুসের খবর প্রচার করতে ব্যাস্ত থাকছে; জনগনের টাকায় পদ্মা সেতু তৈরীর ইউটোপিয়া তৈরী করছে; নয়া দিগন্ত কোথায় কোন স্কুলে আর কোন কলেজে বোরকা পরিহিত মেয়েরা কি বিপ্লবী ঘটনা ঘটিয়ে দিল এই করে জনপ্রিয়তা হারাচ্ছে, সেখানে সামনে চলে আসছে বিকল্প মাধ্যম ব্লগ আর সকল অনলাইন মাধ্যমগুলোর গুরুত্ত।
 বসুন্ধরা গ্রুপের উন্নত মানের আখের ছোবড়া দিয়ে বানানো কালের কন্ঠ এই গুরুত্ব বিকল্প মাধ্যমগুলোকে দিতে নারাজ। খড়গ হস্তে ময়দানে নেমে পড়েছে। হুট করেই পর পর দুই দিন তারা হেডলাইন করে বসে “ব্লগে জাতীয় নীতিমালা চাই”।
 গণ মাধ্যম নিজেই একটি রাজনৈতিক শক্তি হয়ে ব্লগের চরিত্র পিটিয়ে সোজা করার জন্য আন্দলনে নেমে পরে। দেখার বিষয় হল এখানে ব্লগের বিরুদ্ধে যে তথ্য প্রমাণ নিয়ে তারা নেমেছে তা হল ব্লগ মাধ্যমে -বাংলা ভাষার ব্যপকবিকৃতি।বানানো হচ্ছে ভাষার নানান রকম সংক্ষিপ্ত রূপ। তার কিছু অংশ তারা আবার তুলেও দিয়েছেন উদাহরণ হিসেবে। এই ব্লগগুলোর তালিকায় তারা নাম বসিয়েছে সামহোয়ার ইন, নাগরিক, সচলায়তন, আমার ব্লগ, মুক্ত মনা এর মত জনপ্রিয়দের। দেখা যাচ্ছে যে এই ব্লগ গুলোর সবকটাতেই গত কিছু দিন থেকেই যে সব লেখা এসেছে তাতে এই দেশের বর্তমান সরকার, সরকার ব্যবস্থা , মিডিয়া, আদর্শ, গণ-আন্দলোন, বিদ্যুৎ, তেল-গ্যাস এসব নিয়ে লেখার সঙ্খ্যা ক্রমে বৃদ্ধি পাচ্ছে। এমন সময়ে ভাষার নাম করে “জাতীয় নীতিমালা” ঢুকানোর চেষ্টা করাটা কি ইঙ্গিত দেয় সেটা গুরুত্তপুর্ন।
যদি ব্লগে জাতীয় নীতিমালা চলে আসে তবে কয়েক সেকেন্ডের মধ্যেই হারিয়ে যাবে এদের স্বাধীনতা। একেবারেই হাওয়া হয়ে যাবার সম্ভাবনা থাকবে যে ব্লগগুলো সরকারের বিরুদ্ধে কোন কিছু লিখবে তথা যারা জনগনের পক্ষে কোন কথা লিখবে সেগুলোর। কারণ আমাদের কোন সরকারই যে জনমুখী হতে পারে নি তা প্রতিষ্ঠিত সত্য। জনমুখী হবার কোন ইচ্ছা আছে বলেও মনে হয় না। তখন আমাদের প্রধান গণমাধ্যমধ্যমগুলো বুক ফুলিয়ে প্রথম পাতায় দিতে থাকবে আজ বন্ধ করে দেয়া হয়েছে “অমুক ব্লগের সার্ভার,কাল তমুকের”।
 বাক স্বাধীনতার কতখানি জ্ঞান আর শ্রদ্ধা রাখেন আমাদের এই গণমাধ্যমগুলোর হাউসগুলো তা পরিষ্কার হয়ে যায়। এখন কালেরকন্ঠ করেছে বলে যে বাকি জাতীয় দৈনিকগুলো এ প্লাস পেয়ে যাবে তা হতে পারে না। গণমাধ্যমগুলোর গণবিমুখী আচরণের প্রতিনিধিত্ব করে এই ঘটনা। অবশ্য ব্লগারদের জন্য এখানে ধনাত্মক দিক হল প্রধান দৈনিকগুলো এখন তাদের সত্যিকার অর্থে কঠিন প্রতিদ্বন্দ্বী বলে বিশ্বাস করছে এটা তারই প্রমান। এই বিষয় নিয়ে অনেক লেখালেখি চলছে ব্লগ মাধ্যমগুলোতে। প্রতিবাদে ফেটে পড়ছেন তারা। ব্লগগুলোর রুখে দাঁড়াবার চেতনার আর প্রতিবাদী কণ্ঠস্বর ভাস্বর হয়ে উঠছে।
 ব্লগ বিষয়ে বহুল প্রচলিত “প্রথম আলো” কিন্তু এ ভাবে নগ্ন নয়। বরঞ্চ নিজেরাই খুলে বসেছে দুটি ব্লগ। “বদলে যাও বদলে দাও” আর “প্রথম আলো ব্লগ”।এখানে প্রচার আর প্রকাশ করা হয় সুগন্ধ যুক্ত “শুশীলত্ত”! অন্য আর কিছুই না। এ কারণে এই ব্লগ দুটি বিকল্প মাধ্যমের তেমন কোন চারিত্রিকতার পরিচয় দিতে পারেনি। “প্রথম আলো” তাদের ব্লগের জনপ্রিয়তা বাড়ানোর জন্য এই সব ব্লগের লেখাকে নিয়ে এসে যোগ দেয় তাদের সম্পাদকীয় পাতাতে। এটাই প্রমাণ করে যে কাগুজে “প্রথম আলো” সংবাদ প্রকাশের ক্ষেত্রে যে হাউস পলিশী অনুসরন করে তা থেকে এগুলো ব্যতিক্রম কিছু না। ফলত একটা সংবাদপত্রের চিঠিপত্র বিভাগের চেয়ে ভিন্ন কিছুই যে এ দুটো হতে পারে নি তা সহজবোধ্য। পত্রিকাগুলোর পচে যাওয়া পরাধীন হাউস পলিশির বুরুদ্ধেই অবস্থান নেয় বিকল্প মাধ্যম, আর তাই এই গুণ ব্যতিরেখে সেই স্বাধীন উদ্দেশ্য হাসিল সম্ভব না। এখান থেকে বাকি ব্লগগুলোর জন্য ভাল দিক হচ্ছে এই শুশীল ব্লগদুটো অন্যান্য ব্লগের জন্য একটা মানদণ্ড হিসেবে কাজ করেছে। বলা যেতে পারে এক ধরণের পরোক্ষ পাবলিসিটি।
 বিকল্প মাধ্যম হিসেবে ব্লগকে সামনে নিয়ে আসার পরেও ব্লগের কিছু “সীমাবদ্ধতা” থেকে যায়। ব্লগাররা অনেক বেশি “চাঁচাছোলা” ভাষায় সমালোচনা করেন, তাদের আলোচনার ভাষাটাও সেরকমই হয়। কিন্তু এমন লেখা যেমন আছে, তেমনি আছে তথাকথিত ভদ্র ভাষার অসংখ্য রচনা। যেগুলো লেখা হয় প্রতিনিয়তই। আবার চাঁচাছোলা ভাষায় লেখা হচ্ছে বলেই যে তা খারাপ এমনটা ভাবাও আমাদের নিজেদেরই বোধগম্যতার উপর প্রশ্ন তুলে। যারা লিখছেন তারা দেশের পরিস্থিতি নিয়ে অনেক চিন্তিত আবার অনেকে হতাশও, মুখিয়ে আছেন প্রতিবাদের জন্য। প্রতিবাদ মাঠে নামিয়ে আনার সঠিক দিকনির্দেশনা নেই বেশির ভাগদের কাছেই। ফলত লেখাটাকেই একমাত্র পথ হিসেবে নেন অনেকেই। তখন প্রতিবাদের জোর আর তিব্রতা যত বেশি হতে থাকে ভাষা হতে থাকে আরো বেশি চাঁচাছোলা। লেখার মাঝে চলে আসে নানা রকম সৃজনশীল গালি। গালাগালি থাকে তাই বলে সেটাকে সাহিত্যের স্থান না হয় নাই দিলেন কিন্তু জোয়ার থামাবার জন্য তো আর বাঁধ দিয়ে, কথা বলা থামাবার জন্য তো আর গলা টিপে ধরলে হয় না। গলা টেপার জন্য হতে হয় অপরপক্ষের থেকে বেশি শক্তিশালী। তথাকতিত এই সামনের মিডিয়ারা যে নিজেরা ততটা শক্তিশালী নন তাই প্রমাণ পায় তাদের সরকারের কাছে জাতীয় নিতীমালার জন্য আরজি থেকে।
 প্রিন্ট আর ইলেক্ট্রনিক মিডিয়ার সরকারী নীতিমালা আসছে এরকম তথ্যের পর সারা দেশে মানুষের মাঝে সারা পরে যায়। এবং এক্ষেত্রেও মিডিয়ার চোখে আর মুখে আইনের দেবীর মত কালো কাপড় বেঁধে দেয়া হচ্ছে কিনা আর হলে আর কি নেতিবাচক ফলাফল দাঁড়াতে পারে তা নিয়ে কিন্তু এই অনলাইন ব্লগ আর ফেসবুক মিডিয়াই মাঠে নেমে এসেছিল লেখালেখির মাধ্যমে। আর এদিক থেকে দেখলে তার প্রতিদানে কি এই “বাঁশ”! এখন ব্লগ মাধ্যমেরই নীতিমালা। তাহলে কি আমরা এই ঘটনাকে ধরে নেব সরকারের সেই সকল প্রকার গণমাধ্যমের মুখে কালো টেপ সেঁটে দেবার একটি পদক্ষেপ হিসেবে।
যে কোন মাধ্যমে সরকারী নীতিমালা নিয়ে আসলে যে সেটা সেই মাধ্যমকে সরাসরি পঙ্গু করে ফেলে তার ব্যাখ্যা দেবার যথেষ্ট প্রয়োজনীয়তা আছে বলে মনে করি না, এতটুকু বঝার ক্ষমতা বাঙ্গালির আছে। যখন আমরা ৭১ এর প্রায় চল্লিশ বছর পরেও স্বাধীনতার পুর্ণ রূপ দেখতে পাইনি বলে গলা ফাটাই তখন ব্লগ মাধ্যমের এমন শঙ্কটকে নিয়ে কথা না বললে বা না ভাবলে সেই স্বাধীনতার দেখা পাওয়া যে নিজেরাই আর অনেকটা দূরে সরিয়ে দেব তা বলার অপেক্ষা রাখে না।___১৫ অক্টোবর ২০১২ . 

