নিজের বেলায় ষোল আনা


এক বৃদ্ধা তার বিদেশ ফেরত ভাইয়ের সাথে তার মেয়ের জামাই আর পুত্র বধূর গল্প করছিলেন।
বুঝেছিস ভাই,মেয়ের জামাই আমার খুবই ভালো। এমন জামাই পাওয়া ভাগ্যের ব্যাপার। প্রতিদিন সব কাজে আমার মেয়েকে খুব হেল্প করে। রান্না করা কাপর কাঁচা এবং ঘরের অন্য সব কাজেও অফিস থেকে ফিরেই মেয়ের সাথে লেগে যায়। এমন কি রাতে শোবার সময় মশারিটাও খাটায় জামাই। তাছাড়া মেয়ের কথার বাইরে একটুও যায় না। জামাই আমার মেয়েকে বড় সুখে রেখেছে।
আর ছেলের বউ কেমন?
বউটার কথা আর বলিস না ভাই,অলসের শেষ। ডাইনী একটা! আমার ছেলের হাড় মাংস জ্বালিয়ে খেল। সকাল দশটার সময় ঘুম থেকে উঠে। উঠার সাথে সাথে ছেলে গিয়ে বেড টি দিয়ে আসে। ঘরের কোনো কাজতো করেইনা। অফিস থেকে ফিরে ক্লান্ত শরীরে ছেলে কেই সব কাজ করতে হয়। ছোট মেয়েটার হোম ওয়ার্কটাও দেখিয়ে দিতে হয়। আর নবাবজাদি পায়ের উপর পা তুলে বসে বসে ঘণ্টার পর ঘণ্টা টিভি দেখে আর মোবাইলে গল্প করে।

