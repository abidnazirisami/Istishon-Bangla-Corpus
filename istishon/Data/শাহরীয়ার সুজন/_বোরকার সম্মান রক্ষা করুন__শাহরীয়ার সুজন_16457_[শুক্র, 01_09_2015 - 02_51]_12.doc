_বোরকার সম্মান রক্ষা করুন_


বর্তমানে বাংলাদেশের মেয়েদের মাঝে বোরকার ব্যবহার আগের তুলনায় বেশী দেখা যায়। হয়তো অবক্ষয়গ্রস্ত সমাজে পুরুষদের লোলুপ দৃষ্টি লক্ষ্য করেই তাদের নিপীড়ন থেকে বাঁচতে এর ব্যবহার বেড়েছে।
কারণ যা-ই হোক,অধুনিক যুগের মর্ডান মেয়েদের বোরকা পরার এমন প্রবণতাকে আমাদের স্বাগত জানানো উচিত। কিন্তু সমাজে এমন একশ্রেণ্রীর পুরুষ আছেন-যারা হীনমানসিকতা পোষণ করেন। তারা বোরকাপরিহিতা মেয়েদের দেখলে ঠাট্টা করে বলেন,ঐ দেখো চলে যাচ্ছে তালেবান বাহিনী,লাদেন গ্রুপ,কালো ভূত ইত্যাদি ইত্যাদি।
 যেখানে আমাদের উচিত-তাদের বোরকা পরার এমন রুচিশীল মানসিকতাকে উত্‍সাহিত করা। কিন্তু তা না করে আমরা তাদের বোরকা পরার উদ্যমতাকে এভাবে নষ্ট করে দিচ্ছে। এটা অত্যন্ত ন্যক্কারজনক বিষয়। 
অপরদিকে বোরকার আড়ালে কিছু মেয়ের উদ্ভট ফ্যাশনও চোখে পড়ে-যা বোরকা পরার মাহাত্ম্য ও উদ্দেশ্যকে চরমভাবে ক্ষুণ্ণ করছে।
অনেক বোরকাপরিহিতা মেয়ে আছে,যাদের দেখলে মনে হয়-বোরকাকে তারা পর্দা নয়,মডেলিং হিসেবে ব্যবহার করছে। তাদের বোরকার কাপড় থাকে ফিনফিনে পাতলা। তার মধ্যে থাকে বাঘ মার্কা কিংবা জংলি মার্কা কারুকাজ। আবার কারো কারো বোরকার মধ্যে দেখা যায়,চুমকি ও রেশমী সুতার কারুকাজ। চমত্‍কারভাবে সজ্জিত থাকে ছোট ছোট কাচের টুকরো-যা রোদে চিকচিক করে। ফলে সহজেই পুরুষেদের দৃষ্টি তাদের প্রতি আকৃষ্ট হয়। 
এটা উচিত নয়। যাদের বোরকা পরতে ইচ্ছে করেনা,তারা বোরকা না পরুক। এতে কোনো সমস্য নাই। বোরকা পরা না পরা যার যার ব্যক্তিগত ব্যাপার। কিন্তু যারা বোরকা পরে তারা যেন এর সম্মান রক্ষা করে চলে। বোরকার উদ্দেশ্য হচ্ছে পর্দা,তাই এমন বোরকা পরা উচিত্‍ নয় যা দ্বারা সেই উদ্দেশ্য ব্যাহত হয়। তাই অনুরোধ করছি,বোরকার মাহাত্ম্যকে এভাবে নষ্ট করবেন না।

