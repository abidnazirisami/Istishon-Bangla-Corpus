সৌদি বাদশাহ আব্দুল্লাহ মারা গেছেন


সৌদি আরবের বাদশাহ আব্দুল্লাহ বিন আব্দুল্লাজিজ মারা গেছেন বলে খবর পাওয়া গেছে।
সৌদি রাজপরিবারের একজন কর্মকর্তা কিছুক্ষণ আগে টেলিভিশনে বাদশাহ আব্দুল্লাহর মৃত্যুর ঘোষণা দিয়েছেন।
মৃত্যুর সময় তার বয়স হয়েছিল ৯০ বছর।
ঘোষণার আগে টেলিভিশনে কোরান থেকে পাঠ করা হয়।
সৌদি আরবে যার অর্থ রাজপরিবারের কারোর মৃত্যু খবর।
ঘোষণায় বলা হয় সৌদি সময় শুক্রবার ভোর একটায় তিনি শেষ নি:শ্বাস ত্যাগ করেছেন।
কয়েক সপ্তাহ আগে নিউমোনিয়া আক্রান্ত হয়েছিলেন বাদশাহ আব্দুল্লাহ।
ফুসফুসে প্রদাহ নিয়ে তার পর থেকে কয়েক সপ্তাহ ধরে হাসপাতালে ছিলেন।
কাছাকাছি সময়ে তিনি বেশ কবার অসুস্থ হয়ে পড়েছিলেন।
ইতিমধ্যেই তার সৎভাই, ৭৯ বছর বয়সী সালমানকে দেশটির নতুন বাদশাহ বলে ঘোষণা করা হয়েছে।
তিনি অবশ্য ভাইয়ের অসুস্থতার পর থেকে রাজপরিবারের দায়িত্ব পালন করে আসছিলেন।
২০০৫ সালে বাদশাহ হিসেবে অধিষ্ঠিত হন আব্দুল্লাহ।
তিনি তার ভাই বাদশাহ ফাহাদের স্থলাভিষিক্ত হয়েছিলেন।
সৌদি আরবে বেশ কিছু সংস্কারের কৃতিত্ব দেয়া হয় বাদশাহ আব্দুল্লাহকে তার মধ্যে রয়েছে নারীদের ভোটের অধিকার।

