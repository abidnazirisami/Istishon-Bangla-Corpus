আমাদের বল্টু বাবু!


বল্টু বাবুর ফ্যাশন ভূষণ সবই ভিন দেশী,
কথার মাঝে বাংলা কম ইংরেজী কন বেশী।
কথার বাহার না বুঝে তার অবাক হলে কেউ,
গর্বে তিনি তখন আরো তুলেন কথার ঢেউ।
সেদিন এক বিশেষ কাজে এলেন বাবু গ্রামে,
চাষার ঘরে স্হান যে পেলেন মানবতার দামে।
সকাল বেলা নাস্তা এলো মিষ্টি আলু ফালায়,
মিষ্টি আলু খাওয়ার সময় আটকে গেলো গলায়। 
ওয়াটার-ওয়াটার চাষার কাছে চাইলেন বাবু জল,
কথার মানে না বুঝে চাষা আনে নানান ফল।
কালক্ষেপণে পানির জন্য ফুরুলো বাবুর দম,
বাংলা ভাষা এলো না মুখে ইংরেজী হলো যম। 

