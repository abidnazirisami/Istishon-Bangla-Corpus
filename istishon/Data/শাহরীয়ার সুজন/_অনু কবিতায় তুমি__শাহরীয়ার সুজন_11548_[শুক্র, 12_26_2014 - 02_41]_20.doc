_অনু কবিতায় তুমি_


 (১) রূপালি রাত শেষে
সোনালি ভোর।
দক্ষিণা হাওয়া,
পাখিদের গানে
তোমায় খুঁজে পাওয়া।
জানালায় উঁকি দেয়
একমুঠো রোদ্দুর।
(২) সারারাত নিকষ কালো অন্ধকার,
আমারই থাক।
প্রভাতের প্রথম সূর্যালোক,
আদুরে রোদ্দুর;
শরতের শিশির ভেজা শিউলী ফুল
এক সতেজ
ভোরের ঘ্রাণ তোমায় দিলাম।
(৩) বিষণ্ণ বিকেল
অবসন্ন দেহ
বিক্ষিপ্ত মন...
পূবের আকাশে
মেঘেদের আনাগোনা
বাতাসে ঝড়ের
আয়োজন।
এমনি ক্ষণে
এই সময়ে
তোমাকে শুধু
তোমাকেই প্রয়োজন।
(৪) আমার আকাশ ভীষণ কালো মেঘে ঢাকা সাড়াবেলা,
তোমার আকাশ অসীম নীল
রোদ্দুর করে খেলা।
আমার পৃথিবী অথই আঁধার
ধুলো-ধুসরিত রুক্ষ
মরুময়,
তোমার পৃথিবী সবুজ-শ্যামল
স্নিগ্ধ আলোয় অপরূপ মায়াময়।
(৫) আকাশে মেঘ
মনে আবেগ
বাতাসে ঘ্রাণ
তুমি আমার জান।

