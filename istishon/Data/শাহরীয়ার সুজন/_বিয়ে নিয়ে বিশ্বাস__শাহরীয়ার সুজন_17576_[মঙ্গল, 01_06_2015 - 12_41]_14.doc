_বিয়ে নিয়ে বিশ্বাস_


★গ্রিকরা বিশ্বাস করে বিয়ে পড়ানোর সময় গ্লাভসের ভেতর চিনির দানা রাখলে বিবাহিত জীবন মধুময় হয়।
★ইংরেজদের কাছে বুধবার হচ্ছে বিয়ের জন্য সেরা দিন। আর ওদের কাছে বিয়ের সবচেয়ে বাজে দিন শনিবার।
★হিন্দু সংস্কৃতিতে বিয়ের দিন বৃষ্টি হওয়া সৌভাগ্যের লক্ষণ।
★সৌভাগ্যের আশায় মিসরীয় কনেরা তাদের বরকে চিমটি কাটে।
★মধ্যপ্রাচ্যের কনেরা বিয়ে উপলক্ষে হাতে-পায়ে মেহেদি শুধু সৌন্দর্যের জন্য নয়,কুদৃষ্টি থেকে নিজেকে রক্ষা করার জন্যেও মাখে।
★সদ্যবিবাহিত দম্পতির দিকে ধানের বদলে মটর দানা ছুড়ে মারে চেক প্রজাতন্ত্রের লোকেরা।
★সুইডিশ কনেরা মায়ের কাছ থেকে সোনার এবং বাবার কাছ থেকে রুপোর কয়েন নিয়ে জুতার তলায় রেখে দেয়।
★ফিনিসীয় কনেরা একটা বালিশ আকৃতির থলে নিয়ে একজন অভিজ্ঞ বিবাহিতের সঙ্গে বাড়ি বাড়ি ঘুরে উপহার সংগ্রহ করে।
★মরক্কোর কনেরা বিয়ের আগে দুধ দিয়ে গোসল করে নিজেদের পবিত্র করে নেয়।
★সৌভাগ্য ও সমৃদ্ধির জন্য হল্যান্ডে সদ্য বিবাহিতদের বাড়ির সামনে পাইনগাছ রোপণ করা হয়।
★সলোমন দ্বীপপুঞ্জে মেয়েদের বিয়ের সময় মুখে ও গায়ে ট্যাটু এঁকে দেওয়ার রীতি প্রচলিত আছে। যতই কষ্ট হোক,এতে নাকি মেয়েদের রমণীয়তা বেড়ে যায়।
★ভারতবর্ষের কিছু অঞ্চলে দ্বিতীয় বিয়ের আগে বরকে একটি তুলসী গাছের সাথে বিয়ে দেওয়া হয় এই ভেবে যে তাতে তার অশুভ শারীরিক অসুস্হতা দূর হয়ে যাবে। এ ছাড়া স্ত্রী যেন কুলক্ষণা বা ডাইনি না হতে পারে সেটাও একটা কারণ।

