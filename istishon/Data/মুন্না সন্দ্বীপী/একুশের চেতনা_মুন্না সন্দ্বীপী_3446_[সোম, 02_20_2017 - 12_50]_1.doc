একুশের চেতনা


একুশের চেতনা
- মুন্না সন্দ্বীপী
একুশ তুমি ছোট্ট বাবুর বু বু শব্দ
একুশ তুমি বুকফাটা কান্নার বিংশ শতাব্দ,
একুশ তুমি মা'মা' বলার প্রথম ধ্বনি,
একুশ তুমি "মাতৃভাষা বাংলা চাই" একটাই বাণী।
একুশ তুমি শ্রীঘরে অভুক্ত রাত্রি,
বঙ্গবন্ধু আর মহিউদ্দিনের অন্ত পথের যাত্রী।
একুশ তুমি প্রভাত থেকে সায়াহ্ন অব্দি,
মায়ের ভাষায় কথা শুনা বাংলা বুলি।
একুশ তুমি ঊষার প্রভাত রাঙ্গা জয়ের ধ্বনি,
বাংলায় কথা বলি বাংলা তোমায় ভালবাসি।
একুশ তুমি বসন্তের নব হাওয়ার চেতনা,
নব্য উল্লাসে উদিত বাহারী নতুন পাতা,
একুশ তুমি ফাল্গুনের কৃষ্ণচূড়ার রাঙ্গা ফুল,
পাখির কিচিরমিচির কোকিলের মধুরও সুর।
একুশ তুমি দুই হাজার সালের নব প্রভা
ইউনেস্কর সুরে বিশ্ববুকে নতুন করে জেগে উঠা।
একুশ তুমি শহীদ মিনারের একাদশ খুঁটি,
লক্ষ জনতার হাতে ধরা প্রভাতের ফুলের ঝুটি।
একুশ তুমি কবিতা,কবির মুখের বুলি,
তুমি আমার প্রকাশ, আমি তোমাই ভালবাসি।

