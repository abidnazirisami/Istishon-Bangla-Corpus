কবিদের জন্য বিশেষ উপদেশ যা প্রত্যেক কবির কবিতা লেখার অনুপ্রেরণা।


কবিদের জন্য বিশেষ উপদেশ যা প্রত্যেক কবির কবিতা লেখার অনুপ্রেরণা।
- মুন্না সন্দ্বীপী
‌১. পড়ার বাইরে তরুণ লেখকদের উদ্দেশে আমার তিনটা উপদেশ আছে-- পড়ো, পড়ো এবং পড়ো-- সৈয়দ শামসুল হক।
২. নিজের লেখাকে কখনো খারাপ বলবেন না। কখনো বলবেন না, আমার কবিতা হয় না। বললেই লোকে বলবে, ও নিজেই বলে ওরটা হয় না। আমরা কেন ওরটা কবিতা বলব?------শামসুর রাহমান
৩. রাগ নিয়ে লিখতে বোসো না। সাহিত্য রাগ প্রকাশের জায়গা না। ভালোবাসার জায়গা। রাগ দিয়ে বড় সাহিত্য হয় না। -- মহাদেব সাহা।
৪. ডোন্ট রুইন ইয়োর স্টোরিজ উইথ ফ্যাক্টস। গল্প লিখতে বসে সত্য তথ্য দিয়ে লেখা নষ্ট কোরো না।-- মুহম্মদ জাফর ইকবাল স্যারকে একজন বিদেশিনী লেখক।
৫. সাংবাদিকতায় একটা মিথ্যা তথ্য পুরো লেখাটাকে নষ্ট করে। সাহিত্যে একটা সত্য তথ্য পুরো লেখাটাকে বিশ্বাসযোগ্যতা দেয়।--- গাব্রিয়েল গার্সিয়া মার্কেজ।
৬. নাটকে চাই নাটকীয়তা। এরপর কী? এরপর কী?-- বেলাল বেগ।
৭. আপনি আপনার লেখায় যদি আপনার টার্গেট অডিয়েন্সকে দোষী প্রমাণ করে ফেলেন, তাহলে সেই লেখা কেউ পছন্দ করবে না। ধরা যাক, আপনি বললেন, আজকের পাঠক বই পড়ে না। খালি ফেসবুক করে। এটা ভালো কথা না। তা যদি সত্য হয়, তাহলে আপনার লেখা লোকে পছন্দ করবে না।-- তারেক মাসুদ।
৮. লেখায় থাকতে হয় হুক। হ্যাংগার শার্টকে ঝুলিয়ে রাখে, কিন্তু হ্যাংগারকে আটকে রাখে হুক। আপনার লেখায় হুক থাকতে হবে, যা পাঠককে আটকে রাখবে। খোন্দকার আশরাফ হোসেন।
৯. যখন কারো সমালোচনা করবে, এমনভাবে লিখবে যেন, তিনি পুরো লেখাটা পড়ে শেষ করতে পারেন। আর মনে রাখবে, যার সমালোচনা করছ তারও স্ত্রী সন্তান এই লেখাটা পড়তে পারেন। -- একজন সিনিয়র সাংবাদিক।
১০.শুধু বই থেকে পাওয়া অভিজ্ঞতা নয়, জীবন থেকে পাওয়া অভিজ্ঞতাও উপন্যাসের জন্য জরুরি-- আবদুল্লাহ আবু সায়ীদ... 
. by jabed ali

