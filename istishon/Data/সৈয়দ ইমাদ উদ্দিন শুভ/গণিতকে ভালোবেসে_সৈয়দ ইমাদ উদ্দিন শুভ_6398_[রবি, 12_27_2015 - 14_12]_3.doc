গণিতকে ভালোবেসে


গণিত আমার কাছে এক অদ্ভুত সুন্দরী। গণিতের মাঝে সুর আছে, মূর্ছনা আছে, আছে অলংকার। কিন্তু এ বিমূর্ত সৌন্দর্যকে খুঁজে নিতে হয়।
আমার জীবনে গণিত বুঝে বুঝে পড়া শুরু হয় ক্লাস টেন থেকে। গণিত পড়তে গিয়ে বুঝেছি, কত মজা লাগে এতে। গণিত করতে যেমন মজা, বুঝতে তেমন মজা, চিন্তা করতে তেমন মজা, পড়তেও তেমন মজা। কিন্তু ঐ মজাটা ধরিয়ে দিতে হয়। আমি নিশ্চিত, যে গণিতসমুদ্ৰের অফুরন্ত রসের স্বাদ একবার হলেও পেয়েছে, সে গণিতকে ভালোবাসবেই। গণিতে কখনো বাড়তি কথা বলা হয় না। কখনো কোনো কিছুকে নগণ্যও ধরা হয় না। গণিত সর্বদা সত্য কথা বলে। প্ৰতারণা করে না সে। তাইতো গণিতকে আজ আমার অস্তিত্বে মিশাতে চাই। তবু ভয় হয়, গণিতের মতো বিষয়টাকে কি সত্যিই আমার মতো একটা ছেলে পারবে আত্মার সাথে মেশাতে?

