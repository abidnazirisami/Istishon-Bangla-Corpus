সাম্প্ৰদায়িক


বিস্তীর্ণ এক শহরের মধ্য দিয়ে হেঁটে যাচ্ছি,
চারদিকে মড়া আর লাশের স্তূপ; রক্তের গন্ধ,
মাথার ওপর বিদীর্ন আকাশ,
যেখানে চিল, কাক আর শকুনের মত শিকারিরা করে খেলা;
চারদিকে কেবল মৃত উদ্ভিদ, শুকিয়ে যেন কাঠ;
নদীতে কোন জল নেই, কেবল রক্তের স্রোত আছে মিশে,
আর সেই লোহিত স্রোতে ভেসে আছে একগাদা মৃতদেহ- অর্ধগলিত, হাঙরও সেখানে ভয় পায় আর কালো রঙ ধরে মেলে,
অদ্ভুত এক শহর;
শুধু মসজিদ আর মন্দির আছে টিকে;
বাকি ঘর সব ছাই হয়ে গেছে,
হিংসা অনলে মিশে।

