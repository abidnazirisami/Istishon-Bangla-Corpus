পাত্ৰি নাকি কোরবানির গরু 


আমি বেশ কয়েকবার আমার পরিজনদের বিয়ের জন্য নিকটাত্মীয়দের সাথে পাত্ৰী দেখতে গিয়েছিলাম। দেখলাম, মেয়েটাকে হাঁটতে বলা হচ্ছে মেয়েটি কেমনভাবে হাঁটে তা দেখার জন্য, কিংবা চুল খুলে দেখাতে বলা হচ্ছে মেয়েটির চুল লম্বা কিনা দেখার জন্য, অনেক সময় তাকে হাসতেও বলা হয় হাসির সৌন্দর্য পরীক্ষা করার জন্য। মেয়েটি এতে যে কতো বিব্ৰত বোধ করে তা বলার অপেক্ষা রাখে না। তাছাড়া মেয়েটির চোখ ট্যারা কিনা, দেখতে কালো কিনা, উচ্চতায় খাটো কিনা তা খুঁটিয়ে খুঁটিয়ে দেখা হয়। এ যেন কোরবানীর গরু দেখা হচ্ছে। অথচ পাত্ৰকে কিছুই করতে হয় না, তবে কন্যাপক্ষ যদি পাত্ৰকে সমীহ না করে তবে পাত্ৰপক্ষের ইগোতে লেগে যায়। আমার মতে বিয়েতে দুটি মনের মিল সবচেয়ে গুরুত্ব দেয়া উচিত। অথচ তার চেয়ে বেশি গুরুত্ব দেয়া হয় পাত্ৰীর দৈহিক সৌন্দর্যের প্ৰতি। পাত্ৰীকে যতোটা প্ৰশ্ন করা যায়, পাত্ৰকে ততোটা করা যায় না। খুব কম মেয়ের পরিবারই এসব ব্যাপারে সচেতন হয়ে ওঠেছেন। বিশেষত গ্ৰামে এই হার শুণ্যের কোঠায়। অনেক পাত্ৰপক্ষ যৌতুক দাবী করেন, আমার চোখে এটা ভিক্ষুকের কাজ। একজন পুরুষ হিসেবে হাত পেতে টাকা নিতে বরং আমার ইগোতে লাগে।
তাছাড়া বিয়ের আগে কন্যাপক্ষ কাবিনের টাকা নিয়ে তর্ক হয়। অথচ মোহরানার সংঙ্গাটাই তারা জানে না। আমি নিজের চোখে দেখেছি, বলতে চাচ্ছি না, আপনারা মাস্টার্সের কোনো ইসলামিক স্টাডিজ বই থেকে দেখে নিয়েন।
পরিশেষে বলতে চাই, পাত্ৰপক্ষের দৃষ্টিভঙ্গি পরিবর্তন করতে হবে, কন্যাপক্ষকে স্বাধীনচেতা হয়ে ওঠতে হবে। কাউকে কিছু বলার আগে ভেবে দেখবেন, তার জায়গায় আপনি থাকলে আপনার কেমন লাগতো!
তাছাড়া এক হিসেবে প্ৰেমঘটিত প্ৰণয় এদিক দিয়ে বেশি ভালো বলে আমার মনে হয়। অথচ পরিবার এসব ব্যাপারে কঠোর হয় বেশিরভাগ সময়। তাই পরিবার এ ব্যাপারে কঠোর না হলেই সবার মঙ্গল হবে বলে আমার মনে হয়।
সবশেষে বলবো, সম্পূর্ণ লেখাটা আমার নিজস্ব অভিমত। ভুল-ত্ৰুটি ক্ষমাসুন্দর দৃষ্টিতে দেখার অনুরোধ রইল।

