সন্ধান


আমার চোখে ঘুম নেই,
শুধু স্বপ্নের মায়াজালে আটকে থাকা দু'চোখ-
ঘুরে ফিরে কেবল বিভোর হয়ে দেখে
দুটো অন্য চোখের স্বপ্ন;
যে চোখের চাহনিতে পথিক হারিয়েছিল দিশা।
শূন্য বেলাভূমি থেকে সমুদ্র অতলে,
আমি খুঁজে বেড়াই আমার সেই প্রিয় মুখখানি;
হয়তোবা পাবো তারে,
হয়তোবা না
তবু তো পেয়েছি খুঁজে মোর ঠিকানা-
তাই আজ ঘুরে ফিরে,
শূন্য নদীর তীরে,
করি যে সন্ধান।
বিনিদ্র আঁখি মেলে,
হাজার বছর ধরে
হেঁটে যাই;
যেন আমি ফিরে পাই
তোমার সন্ধান।

