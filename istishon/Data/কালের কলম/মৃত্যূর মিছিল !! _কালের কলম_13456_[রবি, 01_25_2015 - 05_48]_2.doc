মৃত্যূর মিছিল !! 


কোন মৃত্যুই আসলে আমাদের কারো কাছে কাম্য নয় । মৃত্যু হচ্ছে রুঢ় বাস্তবতা ।তাকে মেনে নিতেই হয়। আমি কৃষকের সন্তান,আমার কাছে সেই মৃত্যু মেনে বেশী কষ্টের যে মৃত্যুতে শুধু সেই হতভাগ্যেরই মৃত্যু হয়নি মৃত্যু হয়েছে তার গোটা পরিবারের,গোটা সমাজের,গোটা দেশের।আমি কোন রাজপূত্রকে বুঝিনা,ধনি- দরিদ্র ,শিক্ষিত-অশিক্ষিত,মালিক-শ্রমিক বুঝিনা।
কোন মৃত্যুকে আমি মেনে নেব? যে সন্তান জীবিকার সন্ধানে এসে তার কৃষক বাবার কাছে ফিরে গেছে কালো কুচকুচে এক টুকরা মাংসপিণ্ড হয়ে?
যে প্রিয়তম স্বামী তার প্রিয়তমা স্ত্রীকে সকালবেলা বলে গিয়েছিলো রাতে এসে এক সাথে খাবার খাবে। স্ত্রী স্বামীর পছন্দের খাবার রান্না করে অপেক্ষা করে বসেছিলো।সেই স্বামী যদি ফিরে আসে আগুনে দগ্ধ এক টুকরো পোড়া কয়লা হয়ে।সেই মৃত্যুও কি আমি মেনে নেব কাপুরুষের মত?
স্বামীর দায়িত্ব একটু লাগব করার জন্য ,সন্তানদের আরো একটু ভালভাবে মানুষ করার জন্য যে কর্মজীবি স্ত্রী,মা , মেয়ে , পূত্রবধূ আজে অঙ্গার হয়ে ফিরছে । তার মৃত্যু কি আমার মেনে নেয়া উচিত?
যে ছাত্রের জন্য তার দরিদ্র বাবা মা তাদের সারা জীবনের সমস্ত শ্রম ও সঞ্চয় ব্যয় করেছে।একটাই আশায়,ছেলে মানুষ হলে তাদের দুঃখ দিনের অবসান ঘটবে।ছেলেই একদিন কাঁধে বয়ে তার বাবাকে কবরে রেখে আসবে । সেই ছেলেকে আজ যদি বাবার নিজের কাধ করে কবরে রেখে আসতে হয়।সেই মৃত্যু কি আমি মেনে নেব?
আমি পারি না ।আমি পারব না। আমার কাছে সম্ভাবণাময় এই মানুষগুলোর এই শিশুগুলো মৃত্যুই বেশী বেদনা দায়ক।
মানুষের নামে ,মানুষের জন্য ,মানুষের গণতান্ত্রিক রাজনীতি। আমাদের নেতা নেত্রীরা কথায় কথায় বলেন,তারা মানুষের কল্যাণের জন্য রাজনীতি করেন ,নিজেদের ভোগ বিলাসের জন্য রাজনীতি করেন না।এই কি তার নমূনা।
আপনাদের সন্তানের স্বাভাবিক মৃত্যুতেও সারাদেশ শোকে শোকাচ্ছন্ন হয়। বিশিষ্টদের আনাগোনা হয় । কিন্তু এই বিশিষ্ট জনদের কিন্তু আমি ঢাকা মেডিকেল কলেজ হাসপাতালের বার্ণ ইউনিটে একদিনও দেখিনি।টিভিতে সার্বোক্ষণিক আপডেট জানানো হয়।কিন্তু আমাদের জন্য কি হয়? শুনেছি মৃত্যুও এক ধরনের শিক্ষা,সব মৃত্যুব্যক্তিকেই একই পোষক পড়তে হয়ে।একই সমান জমিতে তাদের আশ্রয় হয়। একইভাবে আনুষ্টানিকতায় তাদের বিদায় দেয়া হয়। তাহলে কেন,এই ক্ষমতার লোভে অন্য মায়ের বুক খালি করা?

