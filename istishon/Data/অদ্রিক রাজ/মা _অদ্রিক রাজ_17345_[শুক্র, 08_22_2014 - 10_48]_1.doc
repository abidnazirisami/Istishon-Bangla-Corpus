মা 


আজ “মা” দিবস নয়। তারপরও আজকের লেখাটা মাকে নিয়েই লিখলাম--
আমার মা, মায়ের সাথে আমার পরিচয় আমার জন্মেরও দশ মাস আগে। তার মাধ্যমেই আমি এসেছি এই পৃথিবীতে। অজানা এই পৃথিবীতে তিনিই আমার একমাত্র আপন।
আমার মা একটু পাগলা কিসিমের। সন্তানের জন্য এত অফুরন্ত ভালোবাসা একজন মা কিভাবে বুকে ধারন করে রাখতে পারে, তা আমি আমার মাকে দিয়েই বুঝেছি। খুব সংগ্রাম করে সমাজে টিকে থাকার লড়াইয়ে ব্যস্ত আমার প্রচণ্ড বাস্তববাদী বাবার সাথে মায়ের বিয়ে হয় ১৯৮০ সালে। অদ্ভুত ব্যপার হলো, আমি আমার এই জীবনে তাদের কোনোদিন বিবাহ বার্ষিকী পালন করতে দেখিনি। আজ যদি জিজ্ঞেস করি কত তারিখে তাদের বিয়ে হয়েছিলো, জানিনা সেই দিনটার কথা তাদের মনে আছে কিনা।
আমার বাবার সংসারে আমার মা যখন প্রবেশ করেন, সেই সংসারে তখন আসবাব বলতে একটি কাঠের চৌকি ছাড়া আর কিছুই ছিলোনা। ষোড়শী এক তরুণী, সংসারে তার যাত্রা শুরু হলো প্রচণ্ড অভাবকে সহযাত্রী করে। কেউ নেই পাশে সাহায্য করার..
সরকারী চাকুরিজীবি হওয়াতে বাবা বেশীর ভাগ সময়ই বাইরে থাকতেন..
মাসে আসতেন আবার চলে যেতেন। মা একা একাই থাকতেন।
জানিনা একালের মেয়েরা কতটুকু ধৈর্যশীল, কিন্তু আমার মা এক মুহূর্তের জন্যেও ধৈর্য্যহারা হয়নি…
২ বছর পর সংসার আলো করে এলো আমার বড় দিদি..
এভাবে একে একে আমাদের ৩ ভাই ও ৪ বোনের জন্ম হল…
আমাদের ঘিরে তাদের ভালোবাসার জাল এমনভাবে বিস্তৃত ছিলো, তাতেই বড় হচ্ছিলাম ধীরে ধীরে। আমাদের সংগ্রামী বাবা আস্তে আস্তে সংসারে একটা ভিত্তি স্থাপন করলো।
আমাদের মা তার ভালোবাসা দিয়ে আমাদের এমনভাবে ঘিরে রেখেছিলো যে অভাব নামে কোন বস্তু আমাদের কাছে ভিড়তে পারেনি। সেই থেকে আজ পর্যন্ত আমরা
তাদের চোখের মণি, ভালোবাসার খনি। কত শত অন্যায়, উপেক্ষা, কতো অত্যাচার মুখ বুজে
আজও সহ্য করে আমাদের....
মা তোমাকে অনেক অনেক ভালোবাসি ...

