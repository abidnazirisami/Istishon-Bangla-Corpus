ধর্মীয় ও রাস্ট্রীয় ভাবে মাফ পাওয়াই অন্যায় প্রবনতা বাড়ার অন্যতম কারন !!_____ 


 ( যারা দলকানা ও ধর্মকানা তাদের এই লেখা না পড়াই ভাল , পড়ে তাদের দলানুভুতি / নেতানুভুতি ও ধর্মানুভুতিতে আঘাত প্রাপ্ত হলে তার চিকিতসার দায়ভার নিজেকেই নিতে হবে । কোন ভাবেই লেখককে দায়ী করা যাবে না । )
দশম জাতীয় নির্বাচনের পরে হিন্দুদের বাড়ী ঘরে, চলেছে অবাধে লুটপাট ও অগ্নি সংযোগ । এই নিয়ে সারাদেশে চলছে সুশীল মার্কা আলোচনা, সমালোচন্‌ নিন্দা, ধিক্কার সহ নানান কায়দায় জটিল জটিল সব অনুষ্ঠান । অনেকে এটাকে একতরফা নির্বাচনের কারন হিসাবেই বর্ননা করছেন । যার মাথায় যত টুকু মাল আছে তারা তাদের মাল বের করছেন চায়ের দোকানে, আড্ডায়, আলোচনা অনুষ্ঠানে, ফেসবুকে ও টিভি টকশোতে । তাদের ভাবখানা এমন যেন তারা একেকজন মুক্ত চিন্তা ও বিবেকবান পন্ডিত । 
সকল আলোচনায় সারংশ একটাই সব দোষ সরকারের । অনেকে সরকারের ব্যার্থতা হিসাবেও গন্য করেছেন । যারা সরকার কানা তারা নির্বাচন কমিশনারের উপরে দোষ চাপাচ্ছেন বিভিন্ন আইন ও যুক্তির আলোকে । যারা দল কানা তারা বিনপি জামাত শিবিরের উপর দোষ দিয়েই নিজেকে খালাস করছেন । আমি তো শালা মূর্খ চাষা কার যুক্তি যে সঠিক তা বুঝতে গিয়ে কোমায় যাওয়ার মত অবস্থা । মনে মনে ভাবলাম ব্লগে তো অনেক জ্ঞানী গুনী আছে । দেখি তারা কি বলেন । সেই উদ্দেশ্যেই এই লেখা । 
বিভিন্ন বিষেষজ্ঞদের মতে বর্তমানে দেশে হিন্দুর সংখ্যা নাকি ৮-৯% । দশম নির্বাচনে অর্ধের কম সীটে ভোট হয়েছে তাতে ভোট পড়েছে গড়ে ৪০% (প্রায়) । ভোটের কারনেই যদি হিন্দুদের বাড়ীঘরে হামলা হয়ে থাকে তাহলে দেশে হিন্দুর সংখ্যা অবশ্যই ৪০% এর উপরে । তাহলে সবাই কেন বলে ৯০% মুসলমানের দেশ এই বাংলাদেশ ? বিনপি দাবী করেছে দেশে ভোট পড়েছে ৫-১০% তাহলেও দেশে হিন্দুর সংখ্যা ১০-২০% । তাইলে কোনটা সত্য ? যদি তা না হয় তাহলে কেন শুধু হিন্দুদের বাড়ীঘরে হামলা হলো ? অবশ্যই তা ভোটের কারনে নয় , উদ্দেশ্য ভিন্ন তাই না ? উদ্দেশ্যটা খুজে বের করার দায় আপনাদের উপরেই ছেড়ে দিলাম । 
অনেকেই ক্ষোভে দুঃখে এর দায়ভার ধর্ম বা মুসলমানদের উপর দেওয়ার জন্য নানান যুক্তি তুলে ধরছেন । ধর্ম কানার অনেকেই হাদিস ও কোরান থেকে সুন্দর সুন্দর বিভিন্ন উদৃতি দিয়ে তা খন্ডন করে হামলাকারী সেই মুসলমানদেরকে মুসলমান থেকে খারিজ করে দিচ্ছেন । কিন্তু তাদেরকে শাস্তির জন্য চাপাতি নিয়ে হন্যে হয়ে খুজে না বা তসলিমা নাসরিনের মত মুরতাদ ঘোষনাও করে না । অবশ্য এই ধর্মকানাদের কাছে আমি কৃতজ্ঞ এই কারনে যে – তারা অন্তত স্বীকার করেছেন এই কৃতকর্মগুলি মুসলমানরাই করেছে । তাদের কথা শুনে মনে হচ্ছে যারা হিন্দুদের বাড়ীঘরে হামলা করেছে তারা নাস্তিক । সত্যই কি তারা নাস্তিক বা অমুসলিম ? দেশের কতভাগ বিশ্বাস করবে এরা নাস্তিক বা অমুসলিম ? যারা একথা বলছেন তারা নিজেরাই কি তা প্রমান করতে পারবেন ? 
প্রশাসন বেশ কিছু হস্তক্ষেপ, পদক্ষেপ সহ নানান বড় বড় ভাব গম্ভীরর্য পূর্ন নানান শব্দের মাধ্যমে তাদের কর্মক্ষমতা প্রদর্শন করছেন । যা একসময়ে অজুহাতে পরিনত হবে বলেই আমার বিশ্বাস । আমি মূর্খ চাষা তার কিছু কিছু শব্দের অর্থ বুঝতে অভিধানের সাহায্যও নিতে হয়েছে তবুও তার মর্মার্থ উদ্ধার করতে পারছি না । দলকানারা এই সব শব্দের অর্থ কিছু বুঝুক বা না বুঝুক এই সব কথা শুনে তাদের শিনা ৪ইঞ্চি বড় বীর দর্পে চলাফেরা করছেন । ভাবখানা এমন যেন বিশ্বজয় করে ফেলেছে । 
আসুন আমরা এই হিন্দু বিদ্দেশীর কারন অনুসন্ধান করি । 
১ ) হিন্দুরা কি বেহেস্তে যাবে নাকি দোজখে যাবে ? সকলেই একযোগে বলতে বাধ্য হবেন- একমাত্র মুসলমানরাই বেহেস্তে যাবে । নিচে দেখুন http://hadis.sinhatalk.com/%e0%a7%a8%e0%a7%ae%e0%a7%aa%e0%a7%ac/ 
এমতা অবস্থায় কেন একজন মুসলিম হিন্দু বিদ্দেশী হবে না ? একজন মুসলমানের কাছে দোজখের বাসিন্দারা কেন নিকৃস্ট হিসাবে বিবেচিত হবে না ? আজকাল অনেক স্কুল কলেজে টুপি বাধ্যতা মুলক করা হয়েছে নৈতিকতা তৈরির নামে । এই টুপি পড়া আইডিয়াল স্কুলেরই ছাত্র ছিল “নাফিস “, যে নৈতিকতার পতিমূর্তি । আপনারাই বলুন এতে করে কি শুধু ধর্মের কারনে ডিভাইডেশান তৈরি হলো না ? এই ছোট বয়স থেকেই যদি শুধু ধর্মের কারনে ডিভাইডেশান করা হয় তারা সাম্যের গান গাইবে নাকি হিন্দুদের ক্ষতিকরার চিন্তা করবে ? নিজেদের বুদ্ধি বিবেক দিয়ে জবাব খুজুন । 
এর আগেও আমাদের দেশে এরূপ ভাবে হিন্দুদের উপর অত্যাচার হয়েছে । কিন্তু রাস্ট্র কোন যথাযথ ব্যবস্থা নিয়ে সেই হামলা কারীদের শাস্তি হয়েছে কি না তা কেউ বলতে পারবে না । তার সহজ অর্থ হিন্দুরা রাস্টের নিকটও শাস্তি হীন হামলার বস্তু যা আইন যোগ্য । এভাবে তো সবাই অন্যায়ের দিকেই ছুটবে তাই না ? 
এরপরও অনেক ধর্মিয় পন্ডিত হয়তো বলবেন – না না , মানুষ তার কর্মের কারনেই বেহেস্ত দোজখ প্রাপ্ত হবে । এর বিপরীতে অনেকেই বিভিন্ন হাদিস ও আয়াতের উদাহরনও দিবেন । তাতে কি হবে ? ধরুন যারা এই বাড়ী ঘর জ্বালাও পোরাও করেছে তাদের গুনাহ হলো । তাতে কি ? এই গুনাহ কি মাফ হবে না ? দেখুন কিভাবে গুনাহ মাফ হয় তার কয়েকটা হাদিস - 
আবদুল্লাহ ইবন মাসলামা (রহঃ) আবূ হুরায়রা (রাঃ) থেকে বর্ণিত। রাসুলুল্লাহ (সাল্লাল্লাহু আলাইহি ওয়াসাল্লাম) বলেছেনঃ যে ব্যাক্তি প্রত্যহ একশত বার সুবাহানআল্লাহি ওয়া বিহামদিহি বলবে তার গুনাহগুলি মাফ করে দেওয়া হবে তা সমুদ্রের ফেনা পরিমান হলেও।
গ্রন্থঃ সহীহ বুখারি অধ্যায়ঃ দু’আ হাদিস নাম্বারঃ ৫৯৬৩ 
আলী ইবন আব্দুল্লাহ (রহঃ) আবূ হুরায়রা (রাঃ) থেকে বর্ণিত। নাবী (সাল্লাল্লাহু আলাইহি ওয়াসাল্লাম) বলেছেনঃ যখন কারী আমীন বলবে তখন তোমরাও আমীন বলবে। কারন এ সময় ফিরিশতাগণ আমীন বলে থাকেন। সুতরাং যার আমীন বলা ফিরিশতাদের আমীন বলার সাথে মিলে যাবে! অগ্র পূর্বের সবগুনাহ মাফ করে দেওয়া হবে। 
গ্রন্থঃ সহীহ বুখারি অধ্যায়ঃ দু’আ হাদিস নাম্বারঃ ৫৯৬০ 
ইসমাঈল (রহঃ) আবূ হুরায়রা (রাঃ) থেকে বর্ণিত, নাবী (সাঃ) বলেছেন, (সালাত (নামায)) ইমাম যখন সামিয়াল্লাহু লেমান হামিদা বলেন, তখন তোমরা বলবে আল্লাহুম্মা রাব্বানা লাকালহামদ (হে আল্লাহ! আমাদের প্রতিপালক। আপনার জন্য সকল প্রশংসা) কেননা যার এ উক্তি ফিরিশ্তাগণের উক্তির অনুরূপ হবে, তার পূর্ববর্তী গুনাহ মাফ করে দেয়া হবে। 
সহীহ বুখারি অধ্যায়ঃ সৃষ্টির সূচনা হাদিস নাম্বারঃ ৩০০১ । 
এত কিছুর পরেও যাদের গুনাহ মাফ হয় তাহলে কেন মানুষ গুনাহ করা বন্ধ করবে ? অবশ্য যদি হিন্দুদের ক্ষতি করাকে গুনাহ হিসাবে গন্য করা হয় , যদি তা না করা হয় তাহলে তো কথাই নাই, শুধু নেকি আর নেকি । যারা এই জ্বালাও পোড়াওয়ে অংশ নিতে না পারার কারনে আপসুস কতাছেন তারা এখনই পূর্নুদ্দোমে নেমে পড়ুন । অথচ কেউ ধর্মের কোন কিছু নিয়ে প্রশ্ন তুললে বা আলোচনা করলে তাদেরকে নাস্তিক, কাফের মুরতাদ গালাগাল দিয়ে কল্লা কাটতে বের হয় কি এই মাফ পাওয়ার পদ্ধতি কল্যানেই ?

