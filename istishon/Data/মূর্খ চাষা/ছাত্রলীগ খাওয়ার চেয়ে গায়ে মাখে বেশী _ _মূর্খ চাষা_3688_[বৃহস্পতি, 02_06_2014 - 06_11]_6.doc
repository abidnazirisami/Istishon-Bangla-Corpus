ছাত্রলীগ খাওয়ার চেয়ে গায়ে মাখে বেশী _ 


আমরা ও আমাদের ফুফাতো ভাই বোনরা প্রায় পিঠাপিঠি ভাবে মানুষ হয়েছি । আমার সব থেকে ছোট ফুপাতো ভাই –এর বয়স যখন ৩/৪ বছর তখন তার বায়না ছিল দুপুরে আমাদের সাথে বসে নিজ হাতে খাবে । কারো কথাই শুনতো না । ফলে তাকেও বসার জন্য একটা পাটি দিতে হতো । সেই সময় মাটিতে পাটির উপর বসেই খেতাম । তো তার জন্য আলাদা পাটি, থালা, বাটি গ্লাসে পানিও দিতে হতো । আমাদের খাওয়া শেষে দেখা যেত সে প্রায় সব ভাতই তার মুখে , গালে, পেটে বুকে সারা শরীরেই শুধু ভাত আর ভাত এবং থালার চারি পাশে ছিটিয়েছে কিছুটা । পেটে ভাত গেছে ২/৪ টা আর বাকী সবই পড়েছে বাইরে । শেষে ফুপু এসে তাকে আবার আলাদা ভাত মেখে খাইয়ে একেবারে গোসল করিয়ে তার খাওয়া পর্ব শেষ করত । আমরাও এই সিস্টেমের সাথে অভ্যস্ত হয়ে পড়েছিলাম । 
আমার ছোট ছেলেকে কিছু খেতে দিলে কিংবা সে যদি চুপিচুপি কিছু খায় তাহলে সেই খাওয়া চোখে না দেখলে বুঝাই যায় না সে খেয়েছে কি না । অথচ আমার বড় ছেলে কোন কিছু চুপচাপ খেতেই পারে না । যাই খায় তারই কোন না কোন চিহ্ন দেখা যায় । চুপ করে খেতে গেলে গালে, মুখে লেগে থাকে । নিজে নিজে মুখ ধুয়ে ফেললেও কোথাও না কোথাও লেগে থাকবেই । সেই কারনে তার মায়ের কাছে থেকে বকুনির সাথে সাথে বোনাস হিসাবে টুকটাক চড় ত্থাপ্পর থাকেই । কিন্তু আজ পর্যন্ত তার কোন উন্নতি হলো না । তাই বাসায় সবাই আমার বড় ছেলেকে ছাত্রলীগ ও ছোট ছেলেকে শিবির নামে ডাকে । আমিও যে মাঝে মাঝে ডাকি না তা নয় । 
 আপনারা হয়তো ভাবছেন কিরে বাবা এর মধ্যে ছাত্রলীগ ও শিবির আইলো কইত্থন ! একটু খেয়াল করলেই দেখবেন মিল আছে । এই যেমন ধরুন রাজশাহী বিশ্ববিদ্যালয়ের ঘটনা । ওখানে সাধারন ছাত্র ছাত্রীদের সাথে নিয়ে প্রথম আন্দোলন করেছিল ছাত্রলীগ । কর্তপক্ষ যখন সেই দাবী মেনে নিল সেই সময়েই সেই আন্দোলনের নেতৃত্ব চলে গেছে শিবিরের হাতে । ছাত্রলীগের কোন কিছুই করার নাই । সেই পরিস্থিতে শিবির আন্দোলন চালাতেই থাকে (যা অপ্রয়োজনীয়) । ফলে ছাত্রলীগকে পুলিশি পাহারায় নিজেদের অস্ত্রের মহড়া দেখাতে হয় (যার কোন দরকার ছিল না ) । পুলিশই যথেষ্ঠ ছিল সেই আন্দোলন থামানোর জন্য । 
প্রকাশ্যে পুলিশি ছত্রছায়ায় ছাত্রলীগের অস্ত্রবাজী দেখলো সারা দেশ । কিন্তু সেই অস্ত্র দিয়ে কোন কাম হইছে ? না হয় নাই, শুধু শুধু তাদের মেঘের হুদা গর্জন শুনেতে হয়েছে সবাইকে । অথচ শিবিরকে দেখুন কখন কাকে মারছে তা কেউ জানতেও পারছে না । শুধু ঘটনার আলামত দেখেই বুঝা যায় এটা তাদের কাজ । শিবিরকে তার জন্ম লগ্ন থেকেই সরকারের সাপোর্ট ছাড়াই(২০০১-২০০৭ সময় ছাড়া )তারা তাদের অস্ত্রবাজী ও ক্ষমতার নিদর্শন দেখাতে হচ্ছে । এর মধ্যে কতবার কাদেরকে অস্ত্র হাতে কেউ দেখতে পেয়েছে তা মনে হয় হাতে গোনা যাবে । যাও দেখা গেছে তা তাদের উপর সরকারের তরফের কর্তপক্ষের টাইট আচরনের কারনে । অথচ শিবির যদি ছাত্রলীগের মত পুলিশি সমর্থন পেত তাহলে তাদের অস্ত্র কেউ দেখতে পেতে না কিন্তু আলীগের উইকেট যে নিয়মিত পড়তো তা হলফ করেই বলা যায় । কিন্তু ছাত্রলীগ শিবিরের উইকেটের ধারে কাছে নাই, শুধুই শরীরে মাখায় । অর্থাৎ কাজের চেয়ে ঘামে বেশী । তাদের এই হুদাই ঘামার কারনে সারা দেশ –এর কাছে বিতর্কিত হতে হচ্ছে । 
তাহলে কি আমার সেই ফুপুর মত আলীগ বা শেখা হাসিনা তাদেরকে গোসল করিয়ে সবার কাছে গ্রহণীয় করাতে হবে ? 

