এতিম


বাংলাদেশে প্রায় কয়েক হাজার এতিম খানা আছে । অনেকেই অর্থের জোরে নিজের ও পরিবারের সোয়াবের জন্য অতিমখানা তৈরি করেছেন , অনেকে বিদেশী সাহায্য নিয়ে করেছেন কেউ নিজেদের দলের সংখ্যা বানানোর জন্য করেছেন এবং করছেন । এই এতমদের সংখ্যাও খুব কম না কিন্তু এই এতিমরা জারজ সন্তান হিসাবে এতিম না । এখন চিকিৎসা বিজ্ঞানের উন্নতির কারনে জারজ বাচ্চা হয় না । এতিম খানায় সাহায্যের জন্য কোরবানির চামড়া নিতে আসা কয়েকজন হুজুরকে প্রশ্ন করেছিলাম – যেহেতু আমাদের দেশে এখন আর জারজ বাচ্চা হয় না , বাবা মা মারা যাওয়ার ফলে যারা এতিম হয় তাদেরও অনেক আত্মিয় স্বজন থাকে , এমতাবস্তায় তারা এত এতিম কোথায় পায় ? সাহায্য করবেন না ভাল কথা ফালতু প্রশ্ন করেন কেন বলে রাগে গজ গজ করতে করতে চলে গিয়েছিল । 
এই এতিমদের মধ্যে কারও মা বাবা মারা যাওয়ায় এতিম , কারো বাবা মারা গেছে মা অন্যত্র বিয়ে করে চলে গেছে, কারো মাকে তালাক দেওয়ায় সে এতিম হয়েছে , কারো মা মারা যাওয়ায় বাবা আরেকটা বিয়ে করে তাকে এতিম বানিয়েছে । তবে মা অথবা বাবার অন্যত্র বা অধিক বিয়ে করার করনেই এতিমের সংখ্যা দিন দিন বাড়ছে । অনেক মোল্লারা আবার আমারিকা / ইউরোপে জারজ বাচ্চা হওয়ার সমালোচনা কোরে নিজেদেরকে তাদের চেয়ে শ্রেষ্ঠ প্রমান করার চেষ্টায় মেতে থাকে । আমরাও আত্ম তৃপ্তির ঢেকুর তুলি । তারা তাদের জারজ বাচ্চাদের (বিয়ের পূর্বের বাচ্চা )স্বীকৃতি দেয় ও তাদেরকে সুন্দর ভাবে মানুষও করে । আর আমরা আল্লাহর নামে এতিমখানায় পাঠিয়ে দিই । কিন্তু কোন বাচ্চার বাবা মায়ের রেখে যাওয়া সম্পদ থাকলে তাকে কিন্তু কেউ এতিম খানায় পাঠায় না । 
এই যে এতগুলো বাচ্চাকে যারা এতিম বানালো / বানাচ্ছে তাদের বিষয়ে ইসলামের বা যারা ইসলামের হেফাজত কারী অথবা আমাদের সমাজের তাদের কি কিছুই করার নাই । মা বাবার মৃত্যুর জন্য যারা এতিম হয়েছে তাদের জন্য কি আত্মীয় স্বজন বা সমাজের কি কিছুই করার নাই ? কৃত্তিম ভাবে এতিম বানানোর প্রক্রিয়া কতদিন চলবে ? যে বাবা মায়েরা তাদের একটু সুখের জন্য ও নিজের নিরাপত্তার জন্য অন্যত্র বিয়ে করে যে বাচ্চা গুলোকে এতিম বানালো , এই এতিম বানানোর অধিকার সেই বাবা মাকে কে দিল ? একটা বাচ্চার জন্য নিজের একটু সুখ যদি সেই মা বাবারা ত্যাগ করতে না পারেন তাহলে কি তাদের মা বাবা হবার অধিকার থাকে ? এটা কি অন্যায় নয় ? এটা কি পাপ নয় ? এটা কি অমানবিকতা নয় ? এটা কি অধর্ম নয় ? এটা কি অন্যায় নয় ?– নাকি এটা বুঝতে শিক্ষিত ডঃ ডিগ্রী , আলেম, এমপি, মন্ত্রী হতে হয় । এটা কি আমরা বন্ধ করতে পারি না ? আমাদের শিক্ষিত জ্ঞানী বিশেষজ্ঞ, স্বচ্ছ ও নিরপেক্ষর এজেন্ট, এবং মানবাধিকার সংস্থা কেন নিশ্চুপ থাকেন ? এর দায় কি শুধু সরকারের ? আমাদের কি কোন দায় নাই ? কি বলবেন আমাদের সমাজ পতি বা আপনারা ? এখানে অনেক জ্ঞানী গুণী আছেন কেউ ইসলাম বা কেউ মানবতায় বা কেউ অন্য ধর্মের - একটু ব্যাখ্যা করবেন প্লীজ ।
বর্তমান সরকার আগের টার্মে বাবা মাকে দেখ ভালের (খরপোস )জন্য আইন পাশ করেছেন । এটা অবশ্যই সময়োপযোগী আইন কিন্তু আমার দৃস্টিতে এটা অসমপূর্ন ও একপেশে আইন । ধরি স্বামী মারা যাওয়ার কারনে আজ কোন মা অন্যত্র বিয়ে করল । আইনীনত সেই মা স্বামী পেল বাচ্চাটাও একটা বাবা পেল , কয়েকদিন পরে সেই বাবা সেই বাচ্চাকে এতম খানায় রেখে এল । একদিন সেই বাচ্চাটা বড় হবে , সেদিন সেই মা ও বাবা বৃদ্ধ হয়ে সেই বাচ্চার কাছে আইনগত ভাবে খরপোস চাইবে, যা রাস্ট্রের দৃস্টিতে সেই বাচ্চাটা মানতে বাধ্য কিন্তু আমার দৃস্টিতে অমানবিক ও অন্যায় । আপনারা কি বলেন ? আমার মতে কৃত্তিম এতিম তৈরি বন্ধ করার জন্য কোন আইন থাকলে তবেই এই আইনটা পরিপূর্ন হতো বলেই আমার বিশ্বাস । 

