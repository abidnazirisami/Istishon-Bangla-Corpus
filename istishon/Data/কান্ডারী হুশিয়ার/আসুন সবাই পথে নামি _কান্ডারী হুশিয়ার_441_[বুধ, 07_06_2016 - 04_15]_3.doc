আসুন সবাই পথে নামি 


দেশটা দেখতে দেখতে জঙ্গিবাদ কবলিত পাকিস্তান, আফগানিস্তান হয়ে যাচ্ছে। এতে যদি আপনার আনন্দ হয় তাহলে কিচ্ছু করা লাগবে না। যেমন আছেন তেমনই থাকেন। কিন্তু যদি এতে আপনি আতঙ্কিত হন, আশঙ্কিত হোন, উদ্বিগ্ন হোন তাহলে এখনও সময় আছে আসুন সবাই মিলে পথে নামি। কোন একক ব্যক্তি বা সংগঠন নয়, দেশের সকল শুভবুদ্ধি সম্পন্ন মানুষদের প্রতি কিছু দাবীনামা উত্থাপন করছি। আসুন সবাই মিলে একসাথে এই দাবীগুলো উচ্চারণ করি। 
১। মৌলবাদ-জঙ্গিবাদ-সাম্প্রদায়িকতা বিরোধী সকল রাজনৈতিক-সামাজিক-সাংস্কৃতিক সংগঠনগুলোকে নিয়ে অবিলম্বে একটা নাগরিক সংলাপের আয়োজন করুন।
২। সেখান থেকে সারা দেশে একযোগে কিছু কর্মসূচি ঘোষনা করুন।
৩। ধর্ম বর্ণ নির্বিশেষে সকল শ্রেণী পেশার মানুষকে সাথে নিয়ে জঙ্গিবাদ-মৌলবাদ-সাম্প্রদায়িকতার বিরুদ্ধে সর্বাত্মক আদর্শিক যুদ্ধ ঘোষণা করুন এবং রাজনৈতিক ও সাংস্কৃতিক ফ্রন্ট উন্মুক্ত করুন। গ্রামে গ্রামে মহল্লায় মহল্লায় এই ফ্রন্টের শাখা গড়ে তুলুন।
৪। সর্বশেষ এবং সবচেয়ে গুরুত্বপূর্ণ দাবী, তেঁতুল শফির মুরিদ, জঙ্গিবাদের প্রধান পৃষ্ঠপোষক, মদিনা সনদের বাস্তবায়নকারী আওয়ামী জোট এবং বাংলাদেশ জামাতে ইসলামের জাতীয়তাবাদী শাখা সংগঠন বিএনপি থেকে সমান দূরত্বে অবস্থান গ্রহণ করুন। 
সময় কিন্তু দ্রূত বয়ে যাচ্ছে। যা করার তাড়াতাড়ি করুন। এ দেশ যদি একবার বাংলাস্তান হয়ে যায় তাহলে কিন্তু আর বাংলাদেশে ফিরিয়ে আনা সম্ভব হবে না।

