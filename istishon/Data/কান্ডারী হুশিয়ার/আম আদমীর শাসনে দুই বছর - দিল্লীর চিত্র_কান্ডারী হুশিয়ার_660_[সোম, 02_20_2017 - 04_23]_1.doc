আম আদমীর শাসনে দুই বছর - দিল্লীর চিত্র


গত ১৪ ফেব্রুয়ারি দিল্লীর আম আদমী পার্টি রাজ্য সরকার গঠনের ২ বছর পূর্ণ হল। আসুন জেনে নেই এই দুই বছরে আম আদমী পার্টি দিল্লীর জনগণের জন্য কতটুকু কাজ করতে পারল। 
শিক্ষা ক্ষেত্রেঃ 
=> স্কুলগুলিতে ৮০০০ নতুন ক্লাসরুম যুক্ত করা হয়ছে যা দুইশটা নতুন স্কুলের সমান।
=> ২১টি নতুন স্কুল বিল্ডিং নির্মাণ করা হয়েছে।
=> ৫৪টি স্কুলে সর্বাধুনিক সুযোগ সুবিধা সংযোজন
=> স্যানিটেশন ব্যবস্থার আধুনিকীকরন
=> সরকারের পক্ষ থেকে স্কুলের শিশুদের জন্য ১০০% পড়ার সক্ষমতার ক্যাম্পেইন চালানো হয় যেখানে ১ লক্ষ শিশু সঠিকভাবে পড়তে শেখে।
=> প্রাইভেট স্কুলগুলিতে যথেচ্ছ বেতন ফি বাড়ানোর প্রবণতা বন্ধ করা হয়েছে। প্রথমবারের মত দিল্লীর প্রাইভেট স্কুলের কর্তৃপক্ষ অভিভাবকদের কাছ থেকে নেওয়া অতিরিক্ত অর্থ ফেরত দিতে বাধ্য হয়েছে। 
স্বাস্থ্যক্ষেত্রেঃ 
=> দিল্লী সরকার একটি শক্ত স্বাস্থ্যসেবা ব্যবস্থা গড়ে তুলতে দৃঢ়প্রতিজ্ঞ।
তারা ইতিমধ্যে ৩৬টি মাল্টি স্পেশালিটি হাসপাতাল, ৬টি সুপার স্পেশালিটি হাসপাতাল, ব্লাড ব্যাংক সমৃদ্ধ ১০টি হাসপাতালে সর্বমোট ১১,০০০ টি বেড সংযোজন করে স্বাস্থ্য পরিসেবা প্রদানের ব্যবস্থা গ্রহন করেছে। এছাড়াও ৬৯টি প্রাইভেট হাসপাতালে গরীব ও দুস্থ রোগীদের জন্য ৭৩১টি ফ্রি বেডের ব্যবস্থা করেছে।
=> ইতিমধ্যে তারা ১০৭টি মহল্লা ক্লিনিক নির্মাণ করে সারাদেশে ও আন্তর্জাতিক পর্যায়ে সাড়া ফেলে দিয়েছে। উক্ত ক্লিনিকগুলিতে মাত্র দুই মিনিটে ৫০টি রোগের ডায়াগনোসিস করা যায়। ডায়াগনোসিস রিপোর্ট এর তথ্যগুলি একটি কেন্দ্রীয় সার্ভারে সংরক্ষিত থাকে এবং যেকোন ক্লিনিক বা সরকারী হাসপাতাল থেকে এই তথ্যগুলি প্রয়োজনে গ্রহণ করা যায়। চিকিৎসাসহ ডায়াগনোসিস এর যাবতীয় সেবাসমুহ বিনামূল্যেই প্রদান করা হয়।
=> পুরো রাজ্য জুড়ে ২৪২টি এলোপ্যাথিক, ৩৯টি আয়ুর্বেদিক, ১৯টি ইউনানী ও ১০১টি হোমিওপ্যাথিক ডিসপেন্সারি স্থাপন করা হয়েছে। এছাড়াও ২৩টি পলি ক্লিনিক, ৫৯ টি Seed Primary Health Centers (PUHC), ৪৩টি মোবাইল ক্লিনিক এবং ৭০টি স্কুল হেলথ ক্লিনিক চালু করা হয়েছে। এই সবগুলো প্রতিষ্ঠানে প্রায় ২৫০০০ ডাক্তার ও স্বাস্থ্য কর্মীর নিয়োগ দেয়া হয়েছে । 
পানীয় জলঃ 
=> ১২,৫৬, ৮৮৩ টি বাসা বাড়িতে নতুন করে পানীয় মিটার সহ জলের সংযোগ দেয়া হয়েছে এবং প্রতি মাসে ২০০০০ লিটার জল বিনামূল্যে প্রদানের উদ্যোগ নেয়া হয়েছে।
=> পানি ও পয়োঃনিষ্কাশন ব্যবস্থার উন্নয়নমূলক কাজে ব্যয়ের হার প্রতি স্কয়ার মিটারে ৪৯৪ টাকার পরিবর্তে ১০০টাকা করা হয়েছে। 
বিদ্যুতঃ 
=> গত দুই বছরে বিদ্যুতের মূল্য ১ টাকাও বৃদ্ধি করা হয় নি।
=> মার্চের ১৫ তারিখ থেকেই প্রতি ঘরে সর্বোচ্চ ৪০০ ইউনিট বিদ্যুৎ ব্যবহারকারিদের জন্য বিদ্যুৎ বিল ৫০% কমানো হয়েছে। 
রাত্রি নিবাসঃ 
=> গরীব ও গৃহহীন মানুষের রাত কাটানোর জন্য ১৯৭টি রাত্রিকালীন আবাসন ব্যবস্থা নির্মান করা হয়েছে, যেগুলোতে প্রায় ১৬১৭৪ জন মানুষ রাত যাপন করতে পারবেন।
=> এগুলোর মধ্যে ৫২টি রাখা হয়েছে। মহিলা, শিশু, প্রতিবান্ধী কিংবা মাদকাশক্তদের জন্য ।
এ ছাড়াও পর্যাপ্ত জনবল ও পরিবহনসহ ২৩টি উদ্ধারকারী দল গঠন করা হয়েছে যারা শীতের রাত্রে গৃহহীন মানুষদের উদ্ধার করে রাত্রি নিবাসে প্রেরণ করবে। 
=> পাবলিক টয়লেটঃ 
=> ৯৫৭টি কমোড সংবলিত ৩৪টি নতুন টয়লেট কমপ্লেক্স নির্মাণ করা হয়েছে।
=> এই বছরের মধ্যেই আরও ৪৫টি টয়লেট কমপ্লেক্স নির্মাণ করা হবে যেখানে ১৭৬০টি কমোড থাকবে।
=> এছাড়াও ১০৯ টি জন সুবিধা কমপ্লেক্স নির্মাণাধীন রয়েছে যেখানে আরও ৩৩১৮টি কমোড থাকবে। 
পরিবেষ দূষণঃ 
=> অতিরিক্ত বায়ু দূষণ ও ট্রাফিক জ্যাম নিরসনে দিল্লী সরকার ২০১৬ সালে পরীক্ষামূলকভাবে দুইবার জোড় বিজোড় পদ্ধতিতে যান চলাচলের নির্দেশ জারি করেছে। এই পদ্ধতিতে সপ্তাহে তিনদিন জোড় নাম্বারের গাড়িগুলো এবং বাকি তিনদিন বিজোড় নাম্বারের গাড়িগুলো রাস্তায় চলাচল করতে পারে।
=> ২০১৫ সালের ২২ অক্টোবরকে প্রথম বারের মত প্রাইভেট কার মুক্ত দিবস হিসেবে ঘোষণা করা হয়। এই দিনে দিল্লীর অধিবাসীরা প্রাইভেট কার রাস্তায় নামাবে না। মূলত গণ পরিবহণকে জনপ্রিয় করার জন্য এই উদ্যোগটা নেয়া হয়। 
নারী ও শিশু নিপীড়ন প্রতিরোধঃ 
=> যৌন নিপীড়ন প্রতিরোধ করতে নিপীড়ন বিরোধী আইন ২০১৩ পাশ করানো হয়েছে।
=> দিল্লীর প্রতিটি পাবলিক বাসে সিসি ক্যামেরা স্থাপন করা হয়েছে এবং শতাধিক ঝুকিপূর্ণ রাস্তা কিংবা রাস্তার মোড়ে আলো জ্বালানোর ব্যবস্থা করা হয়েছে।
=> রাজ্যের প্রতিটি জেলায় ১৮ জন নিপীড়ন বিরোধী মহিলা অফিসার নিয়োগ করা হয়েছে যারা নিপীড়িতদের সাথে যোগাযোগ করে তাদেরকে আইনী সহায়তা দিতে ভূমিকা পালন করবে। 
 ভাবানুবাদঃhttp://timesofindia.indiatimes.com/india/two-years-in-delhi-aap-governme...

