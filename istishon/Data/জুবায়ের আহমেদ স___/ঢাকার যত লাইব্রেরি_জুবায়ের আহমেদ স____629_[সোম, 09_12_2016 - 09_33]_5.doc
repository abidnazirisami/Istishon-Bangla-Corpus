ঢাকার যত লাইব্রেরি


জ্ঞানপিপাসদের জন্য লাইব্রেরির বিকল্প নেই। আমাদের অনেকেরই সংগ্রহে বিপুল পরিমাণে বই থাকলেও তা প্রয়োজনের তুলনায় নগণ্য। আর এই প্রয়োজন মিটাতে আমাদের লাইব্রেরির আশ্রয় নিতে হয়। আর অনেকেই আছেন যারা তাদের অবসর সময়টুকু লাইব্রেরিতে কাটিয়ে দিতে পছন্দ করে তাই আজকে আপনাদের ঢাকার কিছু লাইব্রেরিরব খোঁজখবর জানানোর চেষ্টা করবো।
পাবলিক লাইব্রেরিঃ
ঢাকার শাহাবাগে জাতীয় জাদুঘরের পাশে কেন্দ্রীয় পাবলিক লাইব্রেরির অবস্থান। দেশের বৃহৎ এই লাইব্রেরিটি বেগম সুফিয়া কামাল গ্রন্থাগার নামেও পরিচিত। তিন তলা বিশিষ্ট এই লাইব্রেরির দ্বিতীয় ও তৃতীয় তলায় রয়েছে পড়াশোনার ব্যবস্থা। এখানে দেশী-বিদেশী মিলিয়ে প্রায় ২০৪৫০৬টি বই রয়েছে। এছাড়াও রয়েছে পত্র-পত্রিকাসহ অসংখ্য মূল্যবান রেফারেন্স বই। পাবলিক লাইব্রেরিতে পড়ালেখা করার জন্য কোন সদস্য কার্ডের প্রয়োজন হয় না। ছোট-বড় সব শ্রেণীর পাঠকের জন্য উন্মুক্ত। সরকারি ছুটির দিন ব্যতীত অন্যান্য দিন সকাল ৮টা থেকে রাত ৮টা পর্যন্ত খোলা থাকে।
জাতীয় গ্রন্থাগারঃ
রাজধানীর শেরেবাংলা নগরে জাতীয় গ্রন্থাগার অবস্থিত। জাতীয় গ্রন্থাগারে প্রায় ২লাখ বই সংগ্রহীত আছে। বাংলাদেশের ভৌগোলিক সীমানার মধ্যে যে কোন ভাষার বই, সাময়িকী ,সংবাদ পত্র, ম্যাগাজিন , মানচিত্র, সরকারি সংস্থার মৌলিক ও প্রথম প্রকাশনা, জাতীয় পর্যায়ের পুরস্কারপ্রাপ্ত বিখ্যাত ব্যক্তিদের জীবনী ও সাহিত্য কর্ম, এশিয়া মহাদেশের জ্ঞান বিজ্ঞানের বিভিন্ন শাখার উপর প্রতিনিধিত্বমূলক প্রকাশিত বই, বিদেশে প্রকাশিত যে কোন লেখক কর্তৃক বাংলাদেশে সম্পর্কিত ইংরেজি ভাষায় বই, নোবেল বিজয়ী লেখকদের এবং বিশ্ব বিখ্যাত ব্যক্তিত্বের জীবনীসহ জাতীয় শ্রেষ্ঠ পুরস্কার প্রাপ্ত সব বই-ই জাতীয় গ্রন্থাগারে সংগ্রহীত থাকে। গ্রন্থাগারটি সকাল ৯টা থেকে বিকাল ৫টা পর্যন্ত খোলা থাকে।
বিশ্বসাহিত্য কেন্দ্রঃ
বাংলামোটরে বিশ্বসাহিত্য কেন্দ্র অবস্থিত। এখানে যে কোন সময় সদস্য হওয়া যায়। ৪০০টাকা জমা দিয়ে সদস্য পদ গ্রহণ করতে হয়। মাসিক চাঁদা ১০টাকা। লাইব্রেরিটি বিকাল ৪টা থেকে রাত ৮টা পর্যন্ত খোলা থাকে।
গণ-উন্নয়ন গ্রন্থাগারঃ
গণ-উন্নয়ন গ্রন্থাগারটি ধানমন্ডির সাত মসজিদ রোডে শঙ্কর এলাকার ১৪ নম্বর সড়কের ৩৯ নম্বর বাড়িতে লাইব্রেরিটি অবস্থিত। সদস্য হিসেবে বাড়িতে বই নেওয়ার জন্য ২০০টাকা জামানত ও ১০টাকা ভর্তি ফি জমা দিতে হবে। সদস্যদের বার্ষিক চাঁদা ২০টাকা দিয়ে সদস্য কার্ড রিনিউ করতে হয়।
ব্রিটিশ কাউন্সিল লাইব্রেরিঃ
প্রাচ্যের অক্সফোর্ড ঢাকা বিশ্ববিদ্যালয়ের কাছে ফুলার রোডে অবস্থিত ব্রিটিশ কাউন্সিল লাইব্রেরি। এখানে দেশী-বিদেশী অসখ্য বই ও জার্নাল রয়েছে। এক বছরের জন্য সদস্য কার্ড করতে হয়।
বাংলাদেশ শিশু একাডেমী লাইব্রেরিঃ
ঢাকার হাইকোর্ট এলাকায় বাংলাদেশ শিশু একাডেমী লাইব্রেরির অবস্থান। এখানে শিশু-কিশোর পাঠকদের জন্য অসখ্য বই সংরক্ষিত আছে। সদসরা অনধিক তিনটি বই বাসায় নিতে পারবে।
ইসলামিক ফাউন্ডেশনঃ
জাতীয় মসজিদ বায়তুল মোকাররম মসজিদ কমপ্লেক্সে লাইব্রেরির অবস্থান। এখানে বিভিন্ন ধর্মীয় বই সংরক্ষিত আছে।
মহানগর লাইব্রেরিঃ
গুলিস্তানে অবস্থিত জাতীয় গ্রন্থকেন্দ্র পরিচালিত মহানগর লাইব্রেরিটি চাকুরী প্রার্থীদের জন্য বেশ প্রয়োজনীয়। এখানে চাকুরীর বিজ্ঞপ্তিসহ বিভিন্ন পত্রিকার কাটিং পাওয়া যায়।
ইউসিস লাইব্রেরিঃ
বনানীর ২৭ নম্বর রোডের ১১০ নম্বর বাড়িতে লাইব্রেরিটি অবস্থিত।
ইউনিসেফ লাইব্রেরিঃ
শাহাবাগে ইউনিসেফের প্রধান কার্যালয়ে লাইব্রেরিটি অবস্থিত।

