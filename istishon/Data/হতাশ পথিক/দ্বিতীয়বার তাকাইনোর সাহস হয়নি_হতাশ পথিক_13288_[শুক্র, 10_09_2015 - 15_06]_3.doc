দ্বিতীয়বার তাকাইনোর সাহস হয়নি


তোমার কেশগুচ্ছ অবলোকন করিনি
অনুভব করেছি টেক্সট করার প্রাক্কালে
কপালের উপর থেকে চুল সরানোর দৃশ্য।
তোমার হাতের ছোঁয়া পাইনি
কীবোর্ডে তোমার কোমল হাতে চাপে
আমি হয়েছি শিহরিত।
তোমার চোখজোড়া দেখিনি
অথৈ সমুদ্রের জলরাশির মতো
ওতে হারিয়েছি মুহুর্মুহু।
কয়েকটা অনুকল্প নিয়ে
তোমাকে দাড় করিয়েছি,রানী ঈসাবেলা,
প্রিন্সেস ডায়ানা আর আফ্রোদিতিদের সাথে।
ওদের চন্দ্রালোক সৌন্দর্য
আমাকে বিমোহিত করেছে,
তোমার প্রাণে দ্বিতীয়বার তাকানোর
সাহস হয়নি
সূর্যের দিকে কতক্ষণ তাকিয়ে থাকা যায়...?

