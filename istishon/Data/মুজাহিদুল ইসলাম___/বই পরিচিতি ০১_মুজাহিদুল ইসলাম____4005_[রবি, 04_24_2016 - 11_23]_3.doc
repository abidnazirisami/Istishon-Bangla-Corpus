বই পরিচিতি ০১


একটা সময় ছিলো যখন শিশুদের নিয়ে ন্যাকামি করা বা নিছক হাস্যরস সৃষ্টিই ছিলো ছড়া তথা শিশুসাহিত্যের প্রধান উপকরণ। আর সেই সময়েই হয়তো বা লেখা হয়েছিলো "হাট্রি মা টিম টিম" জাতীয় লেখাগুলি।
এখন সময় পাল্টেছে। ঐ ধারা থেকে বেরিয়ে আসছে শিশুসাহিত্যিকগণ। আর তাই চারিদিকে একটা পরিবর্তন পরিলক্ষিত হচ্ছে। সুসাহিত্যিক বা ভালো মানের ছড়াকার মাত্রই প্রভাবিত হচ্ছে এই পরিবর্তনের মাধ্যমে।
প্রাচীন ধারা থেকে বেড়িয়ে এসে যে সকল তরুণ ছড়াকার শিশুদের নিয়ে লিখছে তাদের মধ্যে অন্যতম মাহবুব এ রহমান।
সম্প্রতি প্রকাশিত হয়েছে তার প্রথম ছড়াগ্রন্থ "ফুল পাখিদের মেলা"। পঁচিশটি শিশুতোষ ছড়া নিয়ে তার এই বইটি। প্রতিটি ছড়া শিশুসহ কিশোরদেরও হৃদয় ছুয়ে যাবে বলে আমার বিশ্বাস। এছড়াও ছড়াগুলি পড়লে ধর্মপ্রেম, দেশপ্রেম আর বড় হওয়ার প্রচন্ড ইচ্ছাশক্তির বীজ বপিত হবে শিশুকিশোর মনে।
আমি বইটির বহুল প্রচার এবং লেখকের উত্তরোত্তর উন্নতি কামনা করি।
---------
মুজাহিদুল ইসলাম স্বাধীন
★অর্থসম্পাদক
সাহিত্য বিভাগ
কথন সাংস্কৃতিক সংসদ (কসাস)
ঝিনাইদহ।
★সদস্য
বাংলাদেশ প্রজন্ম সাহিত্য পরিষদ
ঢাকা

