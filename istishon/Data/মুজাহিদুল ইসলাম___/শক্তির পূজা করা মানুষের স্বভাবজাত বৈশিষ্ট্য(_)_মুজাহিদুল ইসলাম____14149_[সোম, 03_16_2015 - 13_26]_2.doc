শক্তির পূজা করা মানুষের স্বভাবজাত বৈশিষ্ট্য(_)


কলকাতার প্রসেনজিৎ বিড়ালকে ভুল করে বাঘ না ভাবতে বলেছেন। বাংলাদেশের তরুণরা ফুঁসে উঠলেন। ভাবলেন, প্রসেনজিৎ বাংলাদেশের ক্রিকেট টিম নিয়ে কটাক্ষ করেছে।
কেন ফুঁসে উঠলেন? বাংলাদেশের ক্রিকেট টিমকে তারা বাঘের সাথে তুলনা করতে ভালবাসেন। এবং করেন। প্রসেনজিৎ নাকি তাদের টিমকে তুচ্ছ করে বিড়াল বলেছেন। বাঘ না ডেকে বিড়াল ডাকায় আঁতে ঘা লেগেছে। বেশ ক্রুদ্ধ তারা।
বাঘ এবং বিড়াল মোটেও আলাদা জাত নয়। ওরা এক জাত। ফিলাইন জাত। বাঘও এক ধরণের বিড়াল। আকারে বড় এই যা।
বিড়াল মানব ঘনিষ্ঠ প্রাণী। এখনও মানুষের সঙ্গে পরিবারের একজন হয়ে বাস করে। মানুষের খাবারের খাবারে যেমন তার ভাগ রয়েছে তেমনি সে ভাগীদার মানুষের হাসি-কান্নার। বাঘের সাথে মানুষের ঘর-গেরস্থালীর কোন সম্পর্ক নেই। যে বাঘ আমাদের পেলে ঘাড় মটকাবে চিবিয়ে খাবে, সেই বাঘকে আমরা ভালবাসছি। আইডল ভাছি।
না, বাঘের সঙ্গে আমার কোনো বিরোধ নেই। বলছি না গ্যালারিতে দর্শক ‘ক্যাট ক্যাট’ বলে আনন্দ প্রকাশ করুক। 
 আমি ভাবছি, মানুষের প্রকৃতিতে কি শক্তির প্রতি দূর্বলতা আছে? দূর্বলের প্রতি তাচ্ছিল্য। বাঘের সাথে তুলনা কি মানুষকে সেই শক্তির প্রতি দুর্বলতার প্রকাশ? বিড়াল দুর্বল প্রাণী। এ জন্যই কি তার সাথে তুলনায় মানুষ অপমানিত হয়? বাঘ হিংস্র তাই খুব ভাল?

