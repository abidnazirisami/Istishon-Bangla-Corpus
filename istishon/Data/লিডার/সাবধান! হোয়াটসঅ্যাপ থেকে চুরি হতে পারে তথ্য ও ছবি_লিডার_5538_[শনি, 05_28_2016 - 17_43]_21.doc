সাবধান! হোয়াটসঅ্যাপ থেকে চুরি হতে পারে তথ্য ও ছবি


‘হোয়াটসঅ্যাপ গোল্ড’ নামে নতুন এক অ্যাপ ছাড়া
হয়েছে, যেটি আসলে স্প্যাম। ছবি : দি
ইনডিপেনডেন্ট যখনই কোনো অ্যাপ জনপ্রিয় হয়ে ওঠে,
তখনই সেটাকে হ্যাক করার চেষ্টা চালায়
হ্যাকাররা। আর এমনভাবে অ্যাপগুলো হ্যাক করা হয়,
ব্যবহারকারীরা যেন স্বেচ্ছায় হ্যাকারদের পাতা
ফাঁদে পা দিয়ে ফেলেন।
এবার তেমনই এক ফাঁদ পাতা হয়েছে হোয়াটসঅ্যাপে।
ব্রিটিশ দৈনিক দি ইনডিপেনডেন্ট জানিয়েছে এ
খবর।
‘হোয়াটসঅ্যাপ গোল্ড’ নামে নতুন এক অ্যাপ ছাড়া
হয়েছে, যেটি আসলে স্প্যাম। এর মাধ্যমে
ব্যবহারকারীদের ব্যক্তিগত তথ্য, ছবি ও ভিডিও চুরি
করছে হ্যাকাররা।
হোয়াটসঅ্যাপ ব্যবহারকারীদের ইনবক্সে একটি
মেসেজ পাঠানো হয় আপগ্রেডের জন্য।
ব্যবহারকারীরা হোয়াটসঅ্যাপ গোল্ড নামে এই
আপগ্রেড গ্রহণ করার মাধ্যমে হ্যাকারদের জালে
আটকে পড়েন।
ইনবক্সে পাঠানো মেসেজের সঙ্গেই হোয়াটসঅ্যাপ
গোল্ডে আপগ্রেড করার লিংক দেওয়া থাকে।
সেখানে বলা হয়, নতুন আপগ্রেডটি শুধু গুটিকয়েক
ব্যবহারকারী ব্যবহার করার সুযোগ পাচ্ছেন। এর
মাধ্যমে ফ্রি কলিং, নতুন থিম নতুন ইমোজি ও অধিক
নিরাপত্তা পাবেন ব্যবহারকারীরা।
কোনো ব্যবহারকারী যদি লিংকটিতে গিয়ে
আপগ্রেড করেন, তাহলে অ্যাপটি আপনার ফোনে
ম্যালওয়ার ছড়িয়ে দিতে পারে এবং আপনার ফোনে
থাকা তথ্য, ছবি ও অন্যান্য ব্যক্তিগত জিনিস হ্যাক
করতে পারবে।
এর আগে এই স্প্যাম ‘হোয়াটসঅ্যাপ প্লাস’ নামে ছাড়া
হয়েছিল। একইভাবে ব্যবহারকারীদের ইনবক্সে
অ্যাপটি আপগ্রেড করার জন্য লিংক পাঠাত
হ্যাকাররা। এ খবর পাওয়ার পর হোয়াটসঅ্যাপ
স্ক্যানিং শুরু করে।
ফলে এখন কোনো ডিভাইসে হোয়াটসঅ্যাপ প্লাস
অ্যাপটি পাওয়া গেলে সেই ব্যবহারকারীকে চ্যাট
নেটওয়ার্ক থেকে ব্লক করে দেয় হোয়াটসঅ্যাপ।
এর পর তাকে হোয়াটসঅ্যাপ প্লাস অ্যাপটি আনইনস্টল
করার জন্য অনুরোধ করা হয়। একই সঙ্গে গুগল প্লেস্টোর
থেকে হোয়াটসঅ্যাপের অফিশিয়াল সংস্করণ ইনস্টল
করার অনুরোধ জানানো হয়।
বিভিন্ন সময়ে এ ধরনের স্প্যামের ব্যাপারে
ব্যবহারকারীদের সচেতন করেছে হোয়াটসঅ্যাপ। তবে
জনপ্রিয় হওয়ার কারণে হোয়াটসঅ্যাপের প্রতি
হ্যাকারদের নজরদারি ঠিকই অব্যাহত আছে।
সো বি কেয়ারফুল

