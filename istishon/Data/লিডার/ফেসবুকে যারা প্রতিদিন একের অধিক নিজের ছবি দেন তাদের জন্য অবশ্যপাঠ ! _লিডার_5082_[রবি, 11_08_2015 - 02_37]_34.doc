ফেসবুকে যারা প্রতিদিন একের অধিক নিজের ছবি দেন তাদের জন্য অবশ্যপাঠ ! 


----দ্যা মেট্রো অবলম্বনে
বর্তমানে সামাজিক যোগাযোগের মাধ্যম বিশেষত ফেসবুকের কল্যানে আমরা সবাই কমবেশি ‘সেলফি’ শব্দটার সাথে দারুনভাবেই পরিচিত। বিশেষজ্ঞরা অনেকেই বলছেন এটি একটি মনরোগ, বিষণ্ণতায় ভোগা বেশিরভাগ মানুষই নাকি সেলফি জ্বরে আক্রান্ত হচ্ছে দিনকে দিন। এই সেলফি নিয়ে ভয়ানক কত ঘটনাও কিন্তু অনেকেই জানেন। স্রেফ একখানা সবচেয়ে দারুণ সেলফির আশায় ভয়ানক সব বিপদ কাধে নিয়ে প্রচন্ড ঝুকির মুখে সেলফি তুলতে গিয়ে অকালেই প্রান পর্যন্ত হারিয়েছেন এমন সংখ্যাও কিন্তু নেহায়েত কম নয়। আবার কেও নিজের প্রেমিকাকে খুন পর্যন্ত করে তুলে ফেলেছেন ভয়ংকর কোন সেলফি। কেও আবার নিজের আত্মীয় স্বজনের মৃতদেহের পাশে বিকৃত অথবা হাসিমুখে মুখে সেলফি তুলে তাক লাগাতে চেয়েছেন তার ফেসবুক বন্ধুদের ।এসব ঘটনা কিন্তু দেশের বাইরেও শুধু নয়, বাংলাদেশেও এমন সেলফির ভয়ানক প্রবনতা বাড়ছে দিনকে দিন। এইতো সেদিন সময়ের কণ্ঠস্বরের ফ্যান পেজের ইনবক্সে একজন পাঠালো ‘ভয়ানক’ এক সেলফি । সেই সেলফিতে জনৈক আতেল তরুন তার চাচার মৃত্যুর পর কবর খোড়া সম্পন্ন করে নিজেই কবরের মধ্যে শুয়ে তুলে ফেললেন একখানা সেইরকম সেলফি। এমন হাজারো ঘটনা।
হয়তো সাধেই নয় এসবের বিবেচনাতেই বিশেষজ্ঞরা এমন প্রবণতাকে মানসিক রোগ বলেই আখ্যা দিয়েছেন । সেলফি অনেকের জন্য ‘ভয়ানক’ নেশা হয়ে দাঁড়িয়েছে। তাই এ থেকে অবশ্যই উত্তরণ হওয়া প্রয়োজন। এই রোগ সাধারণত আত্মরতি বা তীব্র থাম্ব স্ট্রেন হিসেবে পরিচিত।
তবে সেলফি যেমন আছে, আছে ‘সেলফি ভূত’ও। সারাদিন ফোন নিয়ে সেলফি তোলার ‘ভূত’ যাদের ঘাড়ে রয়েছে, তাঁদের জন্য তৈরি হল অ্যান্টি সেলফি পিল। পুরুষের জন্য একটি, নারীদের জন্য ৩ টি করে পিল প্রতিদিন খেলেই হাওয়া হয়ে যাবে ‘সেলফি ভূত’!
বর্তমান সময়ে অধিকাংশ মানুষ সেলফি জ্বরে আক্রান্ত। ঘুম থেকে উঠে ঘুমাতে যাওয়া পর্যন্ত অগণিত সেলফি তুলে বন্ধুদের মাঝে ছড়িয়ে দিচ্ছে লাখ লাখ মানুষ। এটাও এখন এক প্রকার ব্যধি হয়ে দাঁড়িয়েছে।
তবে এবার কজন প্রতিভাবান ব্যক্তি সে সকল আত্মরতি মানুষকে মুক্তি দিতে তৈরি করেছেন ‘এন্ট্রি সেলফি পিল’! এই পিলের ফলে মানুষের মাঝে যে বিষণ্ণতা রয়েছে তা দূর হবে।
এই পিল গ্রহণের ফলে মানুষের সেলফির প্রতি যে আকর্ষণ রয়েছে তা কমে যাবে। তারা বুঝতে পারবে যে একই ধরণের ১০,১২ টি ছবি দেখার জন্য কেউ বসে নেই আপনার জন্য। যারা সারাক্ষণ সেলফি রোগে আক্রান্ত, তাদের ছবি তোলার পেছনে এক ধরণের ক্ষুধা কাজ করে। আপনার জানা মতে এরকম কেউ থাকলে তাকে আপনি এই পিল পাঠাতে পারেন। তাহলে তার বুঝতে সুবিধা হবে যে সে সেলফি রোগে আক্রান্ত।
বর্তমানে লন্ডনের বাজারে এই সেলফি পিল পাওয়া যাচ্ছে। সেখানে ৯.৯৯ পাউন্ড মূল্যে তা বিক্রয় করা হচ্ছে। যারা ঘণ্টার পর ঘণ্টা সামাজিক মাধ্যমে বসে সময় ও টাকা দুটোই খরচ করছেন মূলত তাদের জন্য এই অ্যান্টি সেলফি পিল।–

