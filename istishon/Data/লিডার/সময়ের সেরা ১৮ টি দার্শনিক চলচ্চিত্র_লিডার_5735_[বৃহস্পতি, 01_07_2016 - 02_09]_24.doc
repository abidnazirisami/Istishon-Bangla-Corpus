সময়ের সেরা ১৮ টি দার্শনিক চলচ্চিত্র


বিশ্ব চলচ্চিত্রের একটি বড় অংশ দখল করে আছে দার্শনিক চলচ্চিত্র। এ ধরণের চলচ্চিত্রের একটি বড় বৈশিষ্ট্য হচ্ছে এগুলো প্রতীকী। অর্থাৎ এক দৃশ্যের মধ্য দিয়ে কোন এক সত্যকে ফুটিয়ে তোলা হয়। চলুন যেনে নেওয়া যাক ইতিহাসের সেরা ১৮ টি দার্শনিক চলচ্চিত্র। উল্লেখ্য, এখানে চলচ্চিত্রগুলো মর্যাদাক্রম অনুযায়ী সাজানো নয়, বরং এগুলো সময়কাল অনুযায়ী সাজানো। টেস্ট অব সিনেমা থেকে লেখাটি অনুবাদ করেছেন মারিয়া সুমাইয়া বিন্তে শহীদ।
১। রোপ (১৯৪৮, আলফ্রেড হিচকক)
সাসপেন্স চলচ্চিত্রের জন্য বিখ্যাত পরিচালক আলফ্রেড হিচককের এ চলচ্চিত্রে দুজন শিক্ষার্থীকে নিয়ে প্ল্যাটফর্মটি নির্বাচন করা হয়। এ দুজন শিক্ষার্থীকে তার সহপাঠীদের হত্যা করে। কিন্তু হত্যার পর তারা বুঝতে পারে যে ওটা তাদের নিজেদেরই ক্ষতির কারণ। একই সঙ্গে এ ছবিতে ‘ইউবারমেঞ্চ’ এবং ফ্রয়েডীয় মনস্তত্ত্ব প্রকাশ করা হয়েছে।
২। দ্য ফাউন্টেইনহেড (১৯৪৯, কিং ভিদো)
এটি অ্যায়নে র‌্যান্ডে উপন্যাসের কাহিনী নিয়ে স্বকীয়তা সম্পর্কিত একটি কমেডি চলচ্চিত্র। এতে জার্মান এক্সপ্রেশন স্টাইলে শুটিং হয়েছে। ছবিটির মূল চরিত্র স্টারিং গ্যারি কুপার একজন স্বাধীন আর্কিটেক্ট যিনি সততা অটুট রাখার জন্য প্রচুর পরিশ্রম করেন। কিন্তু এজন্য দেখা যায় সমাজে সাধারণ মর্যাদা বজায় রাখতেই তাকে হিমশিম খেতে হয়।
৩। দ্য সেভেন্থ সীল (১৯৫৭, ইঙ্গমার বার্গম্যান)
দুজন মানুষ জীবনকে বাজি ধরে একটি দাবা খেলাকে কেন্দ্র করে। একই সঙ্গে এতে রয়েছে একজন মানুষের কিছু জিনিসের রহস্য উন্মোচন করার জন্য আবিরাম খোঁজ। চলচ্চিত্রটির পুরোটাই ঘিরে রয়েছে অনেক দার্শনিক প্রশ্ন এবং আদিবিদ্যার সংমিশ্রণ। এখানে অবশ্য কোন কিছু রোচনা কিংবা কোন ব্যাপারকে চুচ্ছতাচ্ছিল্য করা হয় নি।
৪। লা ডলসে ভিটা (১৯৬০, ফেদেরিকো ফেলিনি)
এ চলচ্চিত্রের মূল চরিত্র মারসেলো ম্যাস্টরিয়ানি পেশায় একজন সাংবাদিক যে এমন এক এক অবস্থায় পড়ে কি করতে হবে তা সে বুঝতে পারে না। পরিচালক ফেলিনি তাকে দিয়ে সাত দিনে সাতটি পাপ কাজ পরিচালনা করেন এবং দর্শকদের বিশ্বের সবচেয়ে বড় সাতটি পাপ কাজ সম্পর্কে আরও একবার পরিচয় করিয়ে দেন। পুরো সিনেমাটি জুড়ে রয়েছে রোমের সাতটি পাহাড়, নাইটক্লাবের পাশের রাস্তার দৃশ্য এবং ক্যাফের পাশে হাঁটাহাঁটি। এতে আরও বোঝানো হয়েছে যে বিভিন্ন সময়রেখায় জীবন ও মরণের বিভিন্ন রূপ।
৫। মাই নাইট অ্যাট মড’স্ (১৯৬৯, এরিক রোমা)
চলচ্চিত্রটির মূল চরিত্র জীন যে পেশায় একজন ইঞ্জিনিয়ার। সে একজন আকর্ষণীয় নারীকে দূর থেকে অনুসরণ করত যে ছিল একজন ক্যাথোলিক। কিন্তু তার বন্ধু প্যাসকেলের জন্য তার সেই মিশন বাধাপ্রাপ্ত হয়। প্যাসকেলের সাথে তারা প্রতিদিন সন্ধ্যায় মড’স্ হাউসে ধর্ম এবং দর্শন নিয়ে আলোচনা করত। এখানে প্যাসকেল ঈশ্বরের অস্তিত্বের বিপরীতে। আর জীনসহ অপর দল ছিল ঈশ্বরের অস্তিত্বের পক্ষে। একই সাথে জীন মনে করতো ঈশ্বরের অস্তিত্ব আছে বলেই আমাদের জীবনের একটা অর্থ আছে। এই চলচ্চিত্রে সবগুল চরিত্রই যথেষ্ট বুদ্ধিমান এবং দৃঢ় আত্মবিশ্বাসী।
৬। লাভ এন্ড ডেথ (১৯৭৫, উডি এলেন)
এ চলচ্চিত্রের মূল চরিত্র এলেন যে ত্রিশের আগ পর্যন্ত আলো না জ্বেলে ঘুমাতে পারতো না। নিরপরাধ এলেনকে একটি অপরাধে ফাঁসিয়ে দেয়া হয় আর এর রায়ে তার মৃত্যুদণ্ড ঘোষণা করা হয়। পুরো চলচ্চিত্র জুড়ে এলেন সমাজের নানা রকম ঘটনাকে তুলে ধরে বেশ হাশি-ঠাট্টার মধ্য দিয়ে। পরিশেষে তিনি বোঝাতে চেয়েছেন ভালবাসা কি এবং মৃত্যু কি। আরও বোঝানো হয়েছে যে আমাদের মনটা অনেক মহৎ কিন্তু ব্যহ্যিকভাবে আমরা অনেক আমোদপ্রমোদ কামনা করি।
৭। বিং দেয়ার (১৯৭৯, হাল অ্যাশবি)
১৯৭০ সালে লেখা জার্যি কোসিনস্কির একটি উপন্যাস অবলম্বনে এই চলচ্চিত্রটি তৈরি। অন্যতম চরিত্র পিটার সেলারস পেশায় একজন বাগানের মালী। পিটার কখনও এই বাগান ছেড়ে চলে যায় নি যতদিন তার মালিক বেন বেঁচে ছিল। বেনের মৃত্যুর পর আশ্চর্যজনক এক অবস্থার সৃষ্টি হয়। বেনের দাফন অনুষ্ঠানে প্রেসিডেন্ট এবং আরও অনেক রাজনৈতিক ব্যক্তিবর্গ তাদের পরবর্তী প্রেসিডেন্ট নিয়ে কথা বলতে থাকে এবং পিটারের নামটি থাকে তাদের ফেভারিট।
এই চলচ্চিত্রটি অবশ্য সেই সময়কার গতানুগতিক টিভি সিরিজগুলোর অনুকরণে তৈরি কিন্তু এতে এমন কিছু নেই যা দর্শকদের ক্ষুব্ধ করবে।
৮। মাই ডিনার উইথ আন্দ্রে (১৯৮১, লুই ম্যাল)
পুরো চলচ্চিত্র জুড়ে রয়েছে কেবল দুজন মানুষের একটি ফ্যান্সি রেস্টুরেন্টে ডিনারপার্টি ও তাদের জীবন নিয়ে নানা রকম কথোপকথন। তাদের কথাগুলো কখনও তীব্র উত্তেজনাসূচক, কখনও বিরক্তিকর আবার কখনও বেশ মজারও। বিতর্কটি হয় আন্দ্রে এবং ওয়ালেসের মধ্যে। আন্দ্রে আদর্শবাদী চিন্তাভাবনার মানুষ। অপরদিকে ওয়ালেস বিশ্বের নানান বাস্তবতার পক্ষে। তাদের বিতর্কের মধ্যে ফুটে ওঠে মানুষের জীবন, বিভিন্ন বাস্তবতা, ধর্ম এবং যোগাযোগ। চলচ্চিত্রের একটি মজার দিক হচ্ছে একই সময়ে একটি ব্যাপারকে সঠিক এবং ভুল প্রমান করা হয়।
৯। ব্লেড রানার (১৯৮২, রিডলি স্কট)
এই চলচ্চিত্রটি মূলত একটি বিজ্ঞানের কল্পকাহিনী নিয়ে তৈরি। মানুষ যদি আর্টিফিশিয়াল ইন্টেলিজেন্সে অনেক বেশি উন্নতি করে এবং অনেক আর্টিফিশিয়াল ইন্টেলিজেন্ট রোবট তৈরি করতে সক্ষম হয় তখন আমাদের জীবন কেমন হবে। আমরা কি তাদের সাথে সম্পূর্ণ মানুষের মতই আচরণ করতে পারব? এমনই এক ধারণার উপর ভিত্তি করে এই চলচ্চিত্রটি নির্মিত।
১০। বার্টন পিঙ্ক (১৯৯১, দ্য কোয়েন ব্রাদার্স)
চলচ্চিত্রটি একই সাথে লিখেছেন এবং পরিচালনা করেছেন জোয়েল এবং ইথান কোয়েন। তাঁরা একই সাথে ফার্গো, নো কানট্রি ফর ওল্ড মেন, ব্লাড সিম্পলসহ আরও অনেক বিখ্যাত চলচ্চিত্র নির্মাণ করেছেন। এই চলচ্চিত্রে মূল চরিত্র ফিঙ্ক একজন বুদ্ধিজীবী যে নিজেকেই বিক্রি করে এবং বিশ্বাস করে যে, সে যা করছে ভালই করছে। এখানে আরও বোঝানো হয়েছে যে আমরা নিজেরাও জানি না যে আমরা প্রতিনিয়ত মোহ এবং বর্ণবাদে ডুবে থাকি।
১১। দ্য অ্যাডিকশন (১৯৯৫, অ্যাবেল ফেরারা)
এই চলচ্চিত্রের মূল চরিত্র ক্যাথলিন একজন কলেজের দর্শনবিদ্যার ছাত্রী। সে একদিন নিউ ইয়র্কের রাস্তা দিয়ে হাঁটছিল। এমন সময় এক ভ্যাম্পায়ার তার পথ আটকে দাঁড়ায়। সে তাকে প্রাণভিক্ষার জন্য আবেদন করতে বলে এবং বলে যে প্রাণভিক্ষা চাইলে ছেড়ে দেবে। কিন্তু ক্যাথলিন নিজেও চায় একজন ভ্যাম্পায়ার হতে। সে আবদন করে না এবং তাকে কামড়ে ভ্যাম্পায়ারে রূপান্তরিত করা হয়। ভ্যাম্পায়ার হওয়ার পর সে চিন্তা করে মানুষের জীবনের কি অর্থই বা আছে। এই চলচ্চিত্রে বোঝানো হয়েছে মানবজাতির দুর্বলতা এবং অন্ধত্ত্ব মুখোশের মাধ্যমে লুকিয়ে রাখা যায় না। একিভাবে বর্তমান মানুষ এখন জীবিত থেকেও যেন মৃত।
১২। দ্য ট্রুম্যান শো (১৯৯৮, পিটার ওয়ার)
চলচ্চিত্রটির মূল চরিত্রের রোলটি করেন জিম ক্যারি। জিম ক্যারি এমন সব কাজ করে যার প্রভাব সম্পর্কে সে নিজেও জানে না। তার ছোট ছোট কাজের জন্য অন্য মানুষের অনেক কিছু নির্ভর করে। এই চলচ্চিত্রের মাধ্যমে এটাই বোঝানো হয়েছে যে আমরাই প্রতিনিয়ত এমন সব কাজ করি যা আমাদের কাছে হয়তো অনেক তুচ্ছ কিন্তু অন্য কারো কাছে এর প্রভাব অনেক ব্যাপক।
১৩। দ্য ম্যাট্রিক্স (১৯৯৯, দ্য ওয়াচোস্কিস)
দ্য ম্যাট্রিক্স চলচ্চিত্রে নিও’র রোল করার জন্য কিয়ানু রিভস্ সুপরিচিত। দিনের বেলা সে থাকে একজন কম্পিউটার প্রোগ্রামার আর রাতে থাকে একজন হ্যাকার। মরফিয়াস নামে সে একজন ব্যক্তিকে খুঁজতে থাকে এবং তার কাছ থেকে সে কিছু বার্তাও পায়। সেগুলো অনুসরণ করে এক সময় সে মরফিয়াসের সাথে সাক্ষাৎ করতে সক্ষম হয়। এরপর তার জীবন পরিবর্তন হওয়া শুরু করে। এই চলচ্চিত্রে রয়েছে নানা রকম দার্শনিক মতবাদের সংমিশ্রন যা বর্তমানে দার্শনিকমহলে ব্যাপক আলোচিত, এমনকি একাডেমিকভাবেও এটি অধ্যয়ন করা হয়। এখানে মূল যে মর্মটি তুলে ধরা হয়েছে তা হল – আমাদের মস্তিস্কে যা আছে, এর উপর সীমিত সংখ্যক কিছু বার্তা মস্তিস্কে প্রেরণ করা হলে ওই বার্তার উপর ভিত্তি করে আমরা নতুন একটি বিশ্ব কল্পনা করতে পারি। এর মাধ্যমে আমরা নতুন একটি বিশ্বের মডেলও তৈরি করে ফেলতে পারি। এখানে আরও বোঝানো হয়েছে যে বাস্তবতা কখনও আমাদের বিরুদ্ধে বিদ্বেষপরায়ণ কোন শক্তি প্রেরণ করে না, বরং আমরাই আমাদের ইন্দ্রিয় ও চিন্তা ভাবনার মাধ্যমে একে ভুল বুঝে থাকি।
১৪। মেমেন্টো (২০০০, ক্রিস্টোফার নোলান)
জোনাথান নোলানের লেখা ছোটগল্প ‘মেমেন্টো মোরি’র অবলম্বনে নির্মিত এই চলচ্চিত্রের মূল চরিত্র লিওনার্দ। মাথায় জোরে আঘাত পাওয়ার দরুন সে স্মৃতিশক্তি হারিয়ে ফেলে। নানা ভাবে তদন্ত করে সে সবকিছু মনে করতে চেষ্টা করে। অন্যদিকে সে এসব মনে করে তার স্ত্রীর খুনিকে চিহ্নিত করতে চেষ্টা করে। এখানে আরও বোঝানো হয়েছে যে, মানুষের স্মৃতি, ধ্যনধারণা, ক্ষোভ, আত্মপ্রতারণা, প্রতিশোধ এসবকিছুর সাথে মানুষের শরীরটাও অনেক গুরত্ত্বপূর্ণ।
১৫। ওয়াকিং লাইফ (২০০১, রিচার্ড লিঙ্কল্যাটার)
এটি একটি অ্যানিমেটেড ফিল্ম। এতে নিজের নাম না জানা একজন মানুষ হঠাৎ করে নিজেকে স্বপ্নের মধ্যে আবিষ্কার করে। এতে সে বিভিন্ন রকম জটিলতার সন্মুখীন হয়। এটি বুঝতে দর্শকদের এই চলচ্চিত্রটি কয়েকবার গভীর মনোযোগ দিয়ে দেখতে হবে। কারণ প্রত্যেকটা ছোট ছোট অংশই বেশ গুরুত্বপূর্ণ এবং একটার সাথে আরেকটা সম্পর্কযুক্ত। এর এক একটা ছোট অংশতেই রয়েছে একটি তাৎপর্যপূর্ণ বার্তা।
১৬। আই হার্ট হকোবীস (২০০৪, ডেভিড ও’রাসেল)
এই চলচ্চিত্রটি বৌদ্ধধর্মের মতবাদ নিয়ে তৈরি। মূলত এতে ‘যেন’ বৌদ্ধ মতবাদকে তুলে ধরা হয়েছে। এর মূল চরিত্র হচ্ছে আলবার্ট। নানা রকম চিন্তাভাবনা ও তার সাথে অনেক কষ্টের মধ্যেই অতিবাহিত হয় তার জীবন। কিন্তু শেষের দিকে সে আবিষ্কার করে যে আরও কিছু ব্যাপার আছে যা তার জীবনকে প্রভাবিত করছে। তার চিন্তাভাবনায় পরিবর্তন আসে এবং সে বুঝতে পারে মানুষ নিজেই কেন এসব কষ্ট নিজেই নিজের কাঁধে তুলে নেয়।
১৭। ইটার্নাল সানশাইন অব দ্য স্পটলেস মাইন্ড (২০০৪, মিশেল গন্ড্রি)
এটি জিম ক্যারি এবং কেট উইন্সলেট অভিনীত একটি কমেডি চলচ্চিত্র। এতে এই যুগল মিলে তাদের অতীত ভুলে যাওয়ার জন্য অনেক চেষ্টা করে এবং কিছুদূর চেষ্টার পর তারা আবিষ্কার করে যে তাদের চেষ্টা তো ব্যর্থ হলই, বরং তারা অতীত না ভুলে অতীতের একটি পর্যায়ে পৌঁছে গেছে। এতে বোঝানো হয়েছে ভালবাসার ফলে সৃষ্ট দুটি আত্মার স্মৃতি, সম্পর্ক, হারানোর অনুভুতি ও যোগাযোগ। এছাড়া আরও আছে রমান্স, মৌলিকত্ব এবং অধিবাস্তববাদ নিয়ে দর্শন।
১৮। দ্য ফাউন্টেইন (২০০৬, ড্যারেন অ্যারোনফস্কি)
এর মূল চরিত্র টমি যে বানর নিয়ে গবেষণা করত এবং সে বিশ্বাস করত এই গবেষণা থেকে সে তার স্ত্রী ইজ্জিকে সুস্থ করার কোন উপায় পেয়ে যাবে। একই সাথে সে একটি বিবলিক্যাল গাছ খুঁজতে থাকে যার রসে আছে অমরত্ত্ব। একই সাথে সে একবার মহাকশেও গমন করে এবং সে বিশ্বাস করত জিবালবা নেবুলাতে গমন করলে সে হয়তো সেই গাছের সন্ধান পেতে পারে। সে একই সাথে থাকে একজন বিজ্ঞানি, যোদ্ধা এবং অনুসন্ধানকারী। সে প্রত্যেকবার ভালবাসা পায় কিন্তু সবক্ষেত্রেই সে সবাইকে প্রত্যাখ্যান করে। কারণ সে মনে করতো এতে হয়তো অলৌকিক কিছু ঘটার সম্ভাবনা আছে।
সূত্রঃ ইন্টারনেট। 

