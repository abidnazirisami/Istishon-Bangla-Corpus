আর কোনো রুপকথা নেই! 


মনে হতে পারে নির্দিষ্ট মানুষটির গায়ের গন্ধ
না নিতে পারলে রাতে নিদ্রাদেবী সহায় হবেন না;
প্রভাতে ঘুমকুমারের দুচোখে অধর না ছোঁয়ালে তার ঘুম ভাঙ্গবে না আর তাঁর ঘুম
জড়ানো কন্ঠ না শুনলে পাতা কুড়ানি মেয়ের দিন শুরু হবে না।
সেলফোনের কর্কশ অ্যালার্ম বাজায় রুপকথার অবসান হয়।
আরেকটি দিন শুরু হয়। ভেজা বালিশ উল্টে দিয়ে যোদ্ধা নারীর রণাঙ্গনে প্রবেশ।
নাটকের পর্দা নামবে।

