বইমেলা থেকে মাদ্রাসার শিক্ষার্থীদের আটক


"বইমেলা থেকে ১১ জন (মাদ্রাসার) শিক্ষার্থীকে আটক করেছে পুলিশ"
:সূত্র - সমকাল এবং ক্যাম্পাস প্রেস।

আটক করার কারণ: সন্দেহজনক গতিবিধি।
'সন্দেহজনক গতিবিধি' বলতে যেটা বুঝাচ্ছে তা হলো : সবার পরনে ছিলো টুপি-পাঞ্জাবি!
এই টুপি-পাঞ্জাবিওয়ালারা যখন একজায়গায় দাঁড়িয়ে খোশগল্প করছিলো (তাদের মধ্যে প্রায় সবাই লেখালেখির সাথে সম্পৃক্ত ছিলো) তখন সেটাকে পুলিশি ভাষায় বলা হলো 'জটলা'।
তন্মধ্যে একজন তরুণ লেখক জাইফ মাশরুর, 'কুকুর কাহিনী' নামক বইটির লেখক।
ব্যাপক সাড়া পাওয়া বইটির লেখক অন্যান্য লেখকদের মতো ঐদিন মাদ্রাসার বন্ধুদের নিয়ে গিয়েছিলেন বইমেলায়।
সেখানে পরিচয় হয় আরো কিছু মাদ্রাসার এবং ঢাকা বিশ্ববিদ্যালয়ের কতিপয় শিক্ষার্থীর সাথে। একসময় পুলিশ তাদের 'জটলা' দেখে জিজ্ঞাসাবাদ করে।
ঢাকা বিশ্ববিদ্যালয়ের পরিচয় দেবার পর কয়েকজনকে ছেড়ে দেয় এবং বাকিদের (মাদ্রাসার শিক্ষার্থীদের) আরো জিজ্ঞাসাবাদের জন্য নিয়ে যায় এবং এক পর্যায়ে আটক করে।
ধর্মনিরপেক্ষতা মানে যদি হয়, প্রত্যেকে স্ব-স্ব ধর্ম পালনের স্বাধীনতা ; তাহলে মাদ্রাসার শিক্ষার্থীদের এরকম হেয় প্রতিপন্ন করা হচ্ছে কেনো?
সাম্প্রতিক সময়ে এদেশে যতগুলো জঙ্গী ঘটনা সংঘটিত হয়েছে তন্মধ্যে কোনো ঘটনায় মাদ্রাসার শিক্ষার্থীদের সম্পৃক্ততা পাওয়া যায়নি।
তবুও জঙ্গীবাদের হুশিয়ারিতে সবসময় মাদ্রাসার শিক্ষার্থীদের দিকে আঙ্গুল দেখানো হয়েছে!
পুনশ্চ : টুপি-পাঞ্জাবি পরার কারণে এরকম হেনস্তা করা হলে সবাই টুপি-পাঞ্জাবি পরে বই মেলায় যাই।
এটা হোক 'প্রতীকী প্রতিবাদ'! 
মুহসিন হল,ঢাবি।

