সুদীর্ঘ ৪৮ বছর ধরে প্রতিদিন একটি করে গাছ লাগিয়ে যাচ্ছেন জনাব আব্দুস সামাদ


→২০১০ সালে রাস্তার পাশে একটা গাছ লাগালাম, দুদিন পর গাছটি উধাও।
→২০১১ সালে রাস্তার পাশে দুটো গাছ লাগাম, একটিকে খেয়েছে গরু আর আরেকটিকে ছাগল।

→২০১২ সালে রাস্তার পাশে তিনটি গাছ লাগালাম,অতিবৃষ্টির কারণে গাছত্রয় মরে গেছে।
→২০১৩ সালে আবার কয়েকটি গাছ লাগালাম, পানির অভাবে মরে গেছে।
২০১৪ সাল, আর খেয়েদেয়ে কাজ নাই,গাছ লাগাবো আর গাছ নষ্ট হবে। আশা ছেড়ে দিলাম।
(অনুগল্প)
আমাদের অবস্থা ঠিক এইরকম ↑। 
ফরিদপুরের জনাব আব্দুস সালাম, পেশায় একজন রিক্সাচালক।
১২ বছর বয়স থেকে এখন পর্যন্ত (৬০
বছর) প্রতিদিন একটি করে গাছ লাগিয়ে যাচ্ছেন।
রিক্স চালিয়ে প্রতিদিন যা রুজি করেন তা দিয়ে ১ টি গাছ কিনেন এবং তা সরকারি জমিতে রোপণ করেন; বাকি টাকা দিয়ে সংসার চালান। 
একজন মানুষ প্রকৃতি সম্পর্কে কতটুকু সচেতন হলে এরকম কাজ করা সম্ভব সেটা বাস্তবিক প্রয়োগে শিখিয়ে দিচ্ছেন ৬০ বছরের এই বৃক্ষপ্রেমী। 
→ ৪৮ বছরে প্রতিদিন একটি করে প্রায় ১৭,৫৩২ টি গাছ লাগিয়েছেন তিনি।
যদি কোনো কারণে কোনোদিন গাছ লাগাতে ব্যর্থ হোন,তবে সেই রাতে আর ঘুমাতে পারেন না! 
জনাব আব্দুস সামাদকে নিয়ে The Daily Star পত্রিকা (১৮ ফেব্রুয়ারি ২০১৭) একটি প্রতিবেদন করেছে।
যেটাতে আব্দুস সালামকে 'The Guardian of Nature' বলে আখ্যায়িত করেছে।
আব্দুস সালামের প্রকৃতির প্রতি এই দায়িত্বশীল মনোভাবটা সমাজের মানুষের জন্য অনুকরণীয় হয়ে উঠুক,সেই প্রত্যাশা করি। 
পুনশ্চ :
প্রতিবছর জুন-জুলাই মাসে এদেশে যে পরিমাণ বৃক্ষরোপণ করা হয় তার ১% যদি বছর শেষে থাকতো তবে ১০ বছর পর কোনো বিমান আরোহী বাংলাদেশের উপর দিয়ে যাওয়ার সময় ভাবতেন এটা একটা 'বন'।

