তরুণদের কাছে ইসলাম ধর্ম সেকেলে! তরুণদের দিবসগুলোকে হারাম ঘোষণা


তরুণরা সাধারণত উৎসবপ্রিয়।এই বয়সে রঙ্গ-ঢঙ্গ, আমোদ-ফূর্তি করে কাটাতে মন চায়।
কিন্ত যখন বিশেষ দিনগুলোতে 'বিশেষ রকমের আনন্দ' উপলক্ষ আসে তখন মনে হয় ইসলামপন্থীদের গা- জ্বলে (অন্যের সুখ সহ্য করতে না পারা)!
→ পহেলা বৈশাখ (হারাম)
→Thirty First Night (হারাম)
→Christmas Day (হারাম)
→April fool (হারাম)
→মা দিবস,বাবা দিবস,বন্ধু দিবস( সবই হারাম)
এমনকি বিশেষ মানুষটির সাথে একটা বিশেষ দিন কাটাবো, সেটাও নাকি হারাম!!!
ভ্যালেন্টাইন ডের তথা ভালোবাসা দিবসের কথা বলছি,তাও হারাম।
উপরিউল্লিখিত (↑) প্রশ্নগুলো আমার না; অনেক মুসলিম (!) তরুণের।
প্রথমত, আমরা জন্মানুক্রমে মুসলিম।মুসলিম পরিবারে জন্মগ্রহণ করেছি,তাই মুসলিম। অনেকটা আমাদের অনিচ্ছায়।
যদি আমরা জেনে-বুঝে মুসলিম হতাম,তবে অন্ততপক্ষে 'মুসলিম' শব্দটার ব্যাখ্যা জানতাম। 
→ মুসলিম হলো সে ব্যক্তি, যে ব্যক্তি নিজের 'ইচ্ছা'কে আল্লাহ সুবহানাহুওতায়ালার কাছে আত্মসমর্পণ করে। 
একজন আসামী যখন পুলিশের কাছে আত্মসমর্পণ করে তখন পুলিশ তাকে ধরে থানায় নিয়ে যায়,আসামীর তখন কিছু বলার থাকেনা।
ঠিক তেমনি,একজন মুসলমান যখন আত্মসমর্পণ করে তখন তার নিজের ইচ্ছা বলতে কিছু থাকেনা।
আল্লাহর হুকুম মানতে সে বাধ্য।
অর্থাৎ, যদি নিজেকে মুসলমান দাবি করতে হয় তাহলে অবশ্যই যাবতীয় বস্তুর আরাধনা ছেড়ে আল্লাহর উপাসনা করতে হবে। 
২.
'ভ্যালেন্টাইন্স ডে' খ্রিস্টানদের একটা ধর্মীয় উৎসব *( এ নিয়ে প্রশ্ন থাকলে রেফারেন্স দেবো) যাকে কিনা একটা স্যাকুলার দিবসে পরিণত করে আজ সার্বজনীন করা হয়েছে! 
কিন্ত,ইসলামী কোনো দিবসকে আজ পর্যন্ত স্যাকুলার করে সার্বজনীনতা দেয়া হয়নি(সেটা প্রত্যাশিত ও নয়)। 
যেমন, কুরবানির ঈদকে কি 'বিশ্ব খাদ্যোৎসব' দিবস হিসেবে ঘোষণা করা হবে..!! 
৩.
এই ভালোবাসা দিবসে পৃথিবীর আনাচেকানাচে অগণিত নারী 'ধর্ষণের' শিকার হচ্ছে ; যা ধারাবাহিকভাবে আগামী এক সপ্তাহ সংবাদমাধ্যম গুলোতে প্রচারিত হবে। 
অথচ, উলামাগণ ফতোয়া দেন : 
"যদি কেউ তোমাকে একটা বন্দুক ধরিয়ে বলে কাউকে হত্যা করতে,নিজের জীবন বাঁচাতে গিয়ে একান্তই যদি কাউকে হত্যা করে ফেলো তবে তা ফতোয়া অনুযায়ী মেনে নেয়া যায়।
কিন্ত,কেউ যদি তোমাকে বন্দুক ধরিয়ে বলে,কাউকে ধর্ষণ করো,তখন প্রয়োজনে নিজের জীবন দিয়ে দাও ; তবুও ধর্ষণ করার অনুমতি নাই"
৪.
আজকের দিনে অনেকেই আক্ষেপ করে বলে,
আজ একটা ফুল/প্রপোজ/কার্ড কিছুই পেলাম না।
অথচ,এরকম নিউজ আছে যেখানে একটা বিবাহ বিচ্ছেদ হয়েছিলো যার কারণ ছিলো 'ফুল আর কার্ড'।
স্বামী স্ত্রীর জন্য বাসায় 'ফুল আর কার্ড' নিয়ে গেলো । কিন্ত,স্ত্রী সন্দেহ করলো এই ফুল আর কার্ড তার স্বামীকে অন্য কোনো মহিলা দিয়েছে। তাই ঝগড়া করতে করতে একসময় তারা একে অপরকে 'ডিভোর্স' দিলো!
আজকে যারা ফুল আর কার্ড পান নাই,তারা হতাশ হবার কোনো কারণ নাই।
আমরা যেটাকে ভালো দেখছি, হয়তোবা সেটাতে কোনো 'ভালো' নেই; উপরের উদাহরণ দ্রষ্টব্য ↑ 
যেকারণে এ দিবস ইসলামে নিষিদ্ধ :
১. যদি আপনি জানতে পারেন যে আজ আপনার মা/বোন একটা কনসার্টে গেলে ধর্ষিত হবার সম্ভাবনা আছে, তবে কি আপনি আপনার মা-বোনকে ঐ কনসার্টে যেতে দেবেন।
ঠিক তেমনি,আল্লাহর বিধান অমান্য করার মধ্যে কুফল রয়েছে,তাই এগুলো নিষিদ্ধ।
২. আজ যদি আপনি আপনার পরিবার নিয়ে ঘুরতে বের হোন তবে বাইরের এইসব নোংরামি দেখে নিজের কাছেই লজ্জা লাগবে। 
৩. 'আজকের উৎসব পালন করতে ইসলামে নিষেধ আছে' একজন খাটি মুসললামানের জন্য এই স্ট্যাটমেন্টই যথেষ্ট। 
পরিশেষে,
মহাল আল্লাহ পবিত্র কুরআনের সূরা বাকারার ২০৮ নাম্বার আয়াতে বলেন,
"হে ঈমানদারগণ! তোমরা পরিপূর্ণভাবে ইসলামে প্রবেশ করো এবং শয়তানের পদাংক অনুসরণ করোনা।
নিশ্চয়ই সে তোমাদের প্রকাশ্য শত্রু।"
(মুসলমানের ভ্যালেন্টাইনস ডে)

