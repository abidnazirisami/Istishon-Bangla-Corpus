হ্যালিকাপ্টার হুজুর


'আজ বড়লেখায় এক ওয়াজ মাহফিলে দেশবরেণ্য এক হুজুর ওয়াজ মাহফিলে আসলেন হ্যালিকাপ্টার নিয়ে' এরকম শিরোনামে হয়তোবা একটু পরই বিভিন্ন অনলাইন কিংবা স্থানীয় পত্রিকায় লেখালেখি শুরু হবে।
যেমনটা আগে দেখেছি,এই হুজুর যখনই কোনো ওয়াজ মাহফিলে যান তখন সেখানকার লোকাল পত্রিকায় হুজুরের হ্যালিকাপ্টার নিয়ে ওয়াজে আসার কথা প্রচার করে।
(মাশাল্লাহ) আমি উনার অনেক ওয়াজ শুনেছি। অত্যন্ত যুক্তিপূর্ণ ওয়াজ এবং ওয়াজ শেষে প্রশ্নোত্তর পর্বে যুক্তি দিয়ে প্রশ্নকারীকে বোঝানোর অসম্ভব ক্ষমতা আল্লাহ উনাকে দিয়েছেন।
আমি বাংলাদেশী যেসব বক্তার ওয়াজ মাঝে মাঝে শুনি,তন্মধ্যে উনি একজন। 
এসব ওয়াজী যখন গ্রামে- গঞ্জে ওয়াজ করতে যান তখন ঐ এলাকার লোকগুলো ওয়াজে আসে হ্যালিকাপ্টার দেখতে!
এর আগে আমাদের এলাকায় যখন এরকম ওয়াজী হ্যালিকাপ্টার নিয়ে আসতেন তখন আমরাও সেখানে ছুটে যেতাম কেবল হ্যালিকাপ্টার দেখার জন্য!
আর হ্যালিকাপ্টার থেকে নামার স্টাইল তো মাশাল্লাহ, বলিউড-হলিউডের নায়কদেরকে পেছনে ফেলার মতো (চোখে সানগ্লাস দিয়ে)!
বাংলাদেশে ১ ঘন্টার জন্য একটা হ্যালিকাপ্টার ভাড়া করতে খরচ ৭০,০০০ থেকে ১,২০,০০০ পর্যন্ত প্রায়। সেখানে প্রতিটি ওয়াজ মাহফিলে এরককরে হ্যালিকাপ্টারে চড়ে যেতে প্রতি মৌসুমে খরচ কত হয় তা উনি আর আল্লাহই ভালো জানেন..!!
এগুলো উঁচুমানের বিলাসিতা, যা এদেশে হাতেগুণা কিছু বিলিয়নার করে থাকেন।
কোটিপতিদের কাছে তো হালাল-হারাম বলতে কিছু নেই(অন্তত বেশিরভাগের ক্ষেত্রে), কিন্ত তাই বলে ওয়াজীদের কাছেও কী একইরকম ???
তারপর আবার যখন ওয়াজের মাঝখানে কান্নাকাটি করে বলেন, "আমার নবী যখন ৩ দিন না খেয়ে বুকে পাথর বেধে থাকছিলেন..." এরকম ওয়াজীর কাছে এরকম কথা হাস্যকর ছাড়া আর কিছু না।
প্রতিবছরই ওয়াজ হবে ইনশাআল্লাহ...।
সারাবছর ধরে গ্রামের মানুষগুলো অপেক্ষা করবে আরো একবার হ্যালিকাপ্টার দেখার জন্য!

