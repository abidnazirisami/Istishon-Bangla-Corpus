একলা চাঁদ ।


আজকে অপূর্ব একলা ছাদে বসে চাঁদ দেখছে । আজকের চাঁদটা খুবই সুন্দর । ঢাকা শহরের বিল্ডিংগুলোর ফাঁক দিয়ে চাঁদটা উকিঁ মেরে আছে ।
যেন চাঁদটার ওপর শহরের সবার দেখাশুনার ভার দেয়া ! রাতের সবাই যেন চাঁদের প্রহরায় নিশ্চিন্ত . . . .!
চাঁদ মামার সাথে কথা বলতে ইচ্ছা করছে অপূর্বর । হঠাৎ যেন চাঁদটার রং হলুদ থেকে কমলায় পাল্টে গেল । ব্যাপারটা তপন ঠিক বুঝল না । বেশ চিন্তার বিষয় . . . !
কোন বিষয়ে চিন্তা করেও যখন সিদ্ধান্ত নেয়া যায় না তখন অপূর্ব তপনকে ফোন দেয় । অপূর্ব আর তপন স্কুল জীবন থেকে একসাথে পড়ছে । তপনই একমাত্র অপূর্বর সূত্রহীন ভাবনাগুলো বুঝতে পারে ।
" হ্যালো তপন , ব্যাস্ত নাকি ? "
" একদমই না , বল "
" বাইরে এসে একবার আকাশটা দেখতো । "
" দেখলাম , কি হয়েছে ? "
" বলতো চাঁদটার রং কি ? "
" হলুদ , কেন ? "
" ভালো করে দেখে বল "
" ভালো করে দেখেই বলছি । "
" তাহলে সবাই হলুদ দেখছে , আমি কমলা দেখছি কেন ! "
" বলতো আজকে কোন দিন অপূর্ব ? "
" আজকে জুলাইয়ের ১১ , কেন ? "
" এই দিন কিছু হয়েছিল ? "
" জানি না । মনে পড়ছে না । রাখি "
" আচ্ছা । "
অপূর্ব মিথ্যা কথা বলেছে ।
তার ঠিকই মনে আছে , আজকের দিনটা কত সৌন্দর্যের । আজকের দিনেই তো রাফার সাথে তার দেখা হয়েছিল । 
সেদিন কলেজ ছুটির পর ধুমসে বৃষ্টি হয়েছিল ।
রাফার অভ্যাস সবসময় সাথে একটা ছাতা রাখবেই । কলেজ ছুটির পর যখন অপূর্ব বাস স্ট্যান্ডে দাঁড়িয়ে ভিজছিল দেছে রাফা তার মাথায় ছাতা ধরেছিল । সেটাই তাদের প্রথম দেখা । তারপর আস্তে আস্তে পরিচয় , কলেজের ক্যান্টিনে আড্ডা , পার্কে ঘুরতে যাওয়া , সবই ঠিক ছিল । 
একদিন হঠাৎ কলেজের সামনের রাস্তায় রাফা রোড অ্যাকসিডেন্ট করল । তারপর তাকে হাসপাতালে নেয়া , রক্ত দেয়া সবই হচ্ছিল । হঠাৎ একসময় ডাক্তার বের হয়ে বলল , রাফা আর নেই । 
সেই থেকে রাফার সাথে অপূর্বর আর গল্প করা হয় না ।
আজকের নীলাকাশে কমলা চাঁদ রাফাকে দেখাতে পারলে সেটা নিয়ে সে কি বলত অপূর্ব ভাবতে লাগল ,
" এই রাফা দেখনা আকাশে কমলা চাঁদ ! "
" তাই তো ! নিশ্চই চাঁদের মনে আজকে অনেক আনন্দ ! " 
" চাঁদের আনন্দ ! সেটা কিরকম ? "
" এই যে মনে কর , আমার ভালো বন্ধু তুমি আছ । চাঁদেরও নিশ্চয় সেরকম বন্ধু হয়েছে ! "
" ধুর , চাঁদের একমাত্র বন্ধু পৃথিবী । sorry , পৃথিবী চাঁদের বড় ভাই "
" আরে তুমি সবসময় এতো দাদাগিরি দেখাও কেন ? "
তপন এটার উত্তর খুঁজে পায় না । সে কখনো দাদাগিরি করতে পারে নি । এজন্যই প্রকৃতি তার কাছ থেকে তার প্রিয় মানুষটিকে ছিনিয়ে নিয়েছে . . . .।
অপূর্বর ঘুম আসছে । কিন্তু সে ঘুমাবে না , যতক্ষণ না চাঁদটা আবার হলুদ , একলা হয়ে যায় । অপূর্বর ভালো বন্ধু প্রকৃতি কেড়ে নিয়েছে , সেও চাঁদকে ছাড়বে না ।
নিস্তব্ধ রাত বাড়ছে ।
মাঝরাতের দুই নির্ঘুম প্রহরী অপূর্ব আর চাঁদ একে অপরের দিকে অচলভাবে চেয়ে আছে ॥
[#৫ সা ]

