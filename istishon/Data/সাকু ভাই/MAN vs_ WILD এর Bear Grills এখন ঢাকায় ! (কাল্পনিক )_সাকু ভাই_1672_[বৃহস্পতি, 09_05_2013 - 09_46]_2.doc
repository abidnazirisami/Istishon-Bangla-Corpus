MAN vs_ WILD এর Bear Grills এখন ঢাকায় ! (কাল্পনিক )


‎‬
মনে করি , MAN VS. WILD এর BEAR GRILLS প্রতিকূল পরিবেশে বেঁচে থাকার কৌশল দেখাতে ঢাকায় এসেছেন । 
অনুষ্ঠানের শুরুতেই একটু সম্ভাষণ , " আমি এখন আপনাদের পৃথিবীর সবচেয়ে বিপজ্জনক জায়গাগুলোর একটিতে নিয়ে যাচ্ছি ।
সেখানে আপনাদের কিভাবে এসব প্রতিকূল পরিবেশে টিকে থাকতে হয় দেখাব । "
ল্যান্ডিংয়ের সময় :
বেয়ার ব্যাটারিচালিত রিকশা থেকে ল্যান্ড করার পরিকল্পনা করলেন ।
" তুমি রেডি বেয়ার ? "
" হ্যাঁ । "
তারপর ক্যামেরাম্যানকে বেয়ার বলবে , " আমার সাথে সাথেই থাকবেন । নাহয় এরকম পরিস্থিতিতে যে কোন সময় একটা বাস আপনাকে আলুভর্তায় রুপান্তরিত করে দিতে পারে ।"
" ওকে বেয়ার । আমরা এখন স্লো করছি"
" রেডি , এক , দুই , তিন । জাম্প । "
রাস্তায় লাফিয়েই বেয়ার পড়ল এক ট্রাফিক পুলিশের ঘাড়ে । পুলিশ তাকে সঙ্গে থাকা ছাতাটাকেই লাঠি হিসেবে সদ্ব্যবহার করে বেয়ারকে দৌড়ানি দিল ॥
বেয়ার ক্যামেরায় বল্ল , " এখানের আদিবাসীরা আমাদের আক্রমণ করেছে ।জলদি পালান ! "
তারপর বেয়ার এখন দিক নির্ণয় করার জন্য উঁচু কিছু খুঁজছে . . . . |
আশে পাশে তাকিয়ে কিছু আজব ও দুর্লভ কিছু গাছের সারি দেখল ॥ তারপর সেখানে ওঠার জন্য মনঃস্থিরকরল ।কিন্তু এ মসৃণ গাছ বেয়ে ওঠার রাস্তা দেখতে না পেয়ে যখন বেয়ার হতাশ হচ্ছিল তখনই সে দেখল পাশেই কিছু মানুষ ওভারব্রীজ ব্যবহার করে গাছটার উপর উঠে যাচ্ছে ! তখন বেয়ার ক্যামেরায় তাকিয়ে বল্ল , " প্রতিকূল পরিবেশ বেঁচে থাকার মূলকথা হল পর্যবেক্ষণ ॥ চলুন যাই " . . এই বলে সে ব্রীজটিতে উঠল . . . . ।
অতঃপর Bear grills অদ্ভুতদর্শন গাছটির ওপর ওঠল । সবাই দেখল , বেয়ার কমলাপুর স্টেশনের মাথায় দাঁড়িয়ে আছে ! সেখানে দাঁড়িয়ে দিগন্তের দিকে তাকিয়ে দিক ঠিক করার চেষ্টা করল । কিন্তু তার আশেপাশে উঁচু দালান ছাড়া আর কিছুই চোখে পড়ল না !
ব্যর্থ হয়ে ক্যামেরার দিকে তাকিয়ে বলল , " আমাদের লক্ষ্য হল উত্তর দিকে যাওয়া । নদীপথ ধরে এগিয়ে গেলে সভ্যতার দেখা পেতে পারি চলুন যাওয়া যাক । "-
এই বলে বেয়ার এক লাফে মাটিতে নেমে পড়ল ।
বেয়ারের লম্ফঝম্ফ দেখে স্টেশনের পুলিশ তাকে দ্বিতীয়ে দফা দৌড়ানি দিল ।
এবার নদী খোঁজার জন্য বেয়ার রাস্তার পাশের ড্রেন ধরে এগিয়ে যেতে লাগল । ড্রেন থেকে ম্যানহোল, ম্যানহোল থেকে দীর্ঘযাত্রা করে সে বুড়িগঙ্গা নদীতে পৌঁছল !
 নদীর পানি দেখে পিপাসার্ত বেয়ার ক্যামেরায় বলল , " এ নদীর পানি পরিস্কার নয় । এটি খাওয়া ঠিক হবে না ॥ কিন্তু নদীর পাশে একটি গর্ত খুঁড়ে তার পানি খাওয়া যেতে পারে । অতঃপর বেয়ার প্রথমে হাত দিয়ে এবং পরবর্তীতে পাশের একটি দোকান থেকে বালতির ঢাকনা নিয়ে রাস্তায় গর্ত করার চেষ্টা চালাতে লাগল ।। বেয়ারের উদ্ভট আচরণ দেখে দোকানি তাকে তৃতীয়বারের মত দৌড়ানি দিল !
এখন পিপাসার্ত বেয়ার পানি পাওয়ারআর কোন উপায় লাভে ব্যর্থ হয়ে পাশের চায়ের দোকান থেকে পানি খেয়ে ফেলল !
সন্ধ্যা ঘনিয়ে এসেছে . . .। এখন তাঁবু গাড়বার সময় । বেয়ার এত মানুষজনের মাঝখানে কিভাবে তাঁবু গাড়বে ভেবে না পেয়ে রাত পর্যন্ত অপেক্ষার সিদ্ধান্ত নিল । (মাঝখানে ক্যামেরা বন্ধ । বেয়ার গুগল ম্যাপে ঢুকতেই দেখতে পেল সে বনানীর কাছাকাছি একটি এলাকায় আছে। ) একটা মাঠের পাশে গাছের ডাল কেটে নিয়ে সে পাথর ঠুকে আগুন জ্বালিয়ে বসে আছে চারপাশ নিরিবিলি হবার অপেক্ষায় . . . . |
অতঃপর বেয়ার রাত্রি গভীর হতেই গাছপূর্ণ একটি বিশাল অরণ্যে ঢুকেপড়ল । সেখানে সে সোজা সোজা ডাল কেটে তার ক্যাম্প তৈরি করল ।
রাত ৩টা ॥
বেয়ার ক্যামেরাটা অন করে বলল , " এখন এখানে তাপমাত্রা হিমাঙ্কেরও নিচে । রাতে একটু ঘুমাতে পারলেই বাঁচি ! "
সকাল হল ॥
বেয়ার সকালের নাস্তা খুঁজতে বের হল । সেই অরণ্যে অনেক সুন্দর ফুল আর ফল দেখে খুশিতে গদগদ হয়ে তা খাওয়া শুরু করল । পান করল পাতায় জমে থাকা কুয়াশা । তারপর যেই না ক্যামেরায় পরবর্তী পদক্ষেপ সম্পর্কে বলা শুরু করবে তখনই এক লোক বের হয়ে এসে জোরে জোরে চেঁচাতে লাগল আর লাঠি দ্বারা তাকে উড়াধুড়া মারতে লাগল ! বেয়ার বলল ,
" whats the matter ? ঠোমার সমস্যাখি ? "
লোকটি বল্ল ," আমার বাগানের ফুল খাস , আবার আমাকেই এই কথা বলিস ! "
অতঃপর বেয়ার ' পড়বি তো পড় মালির ঘাড়ে ' কথাটির মর্মার্থ বুঝতে পেয়ে চটজলদি দৌড়ানি দিল ।
এদিকে চারদিকে খবর হয়ে গেছে একজন বিদেশি সব জায়গায় উদ্ভট আচরণ করে ঘুরে বেড়াচ্ছে ! পুলিশের কাছে খবরযেতেই তারা বেয়ারকে মার্কিন গোয়েন্দা সংস্থার একজন মনে করে তাকে ধরার সিদ্ধান্ত নিল । যেহেতু বিদেশি , তার কাছে ভয়ংকর অস্ত্রসস্ত্র থাকতে পারে এই ভেবে
S.W.A.T এর একটি টিমকে হেলিকপ্টারসহ বেয়ারকে ধরতে পাঠানো হল ।
এদিকে বেয়ার একটি পাবলিক টয়লেটেরভেতরে ক্যামেরায় বলছে , এ জায়গাটি দূষিত গ্যাস দ্বারা পরিপূর্ণ । তাই সুরক্ষার জন্য এরকম পরিবেশ এড়িয়ে চলুন এবং কোনো প্রকার আগুন জ্বালবেন না । "
এখান থেকে বের হয়ে সে হাতিরঝিল ব্রীজে দাঁড়িয়ে ক্যামেরায় প্রাকৃতিক সৌন্দর্য দেখাতে লাগল । তখনই সে দেখল একটি হেলিকপ্টার এগিয়ে আসছে , বেয়ার এগিয়ে গিয়ে , " এই যে , এখানে " বলে চিল্লাতে চিল্লাতে হাত দুটো Y এর মত করে দাঁড়িয়ে থাকল । ক্যামেরায় বল্ল , "প্রতিকূল পরিবেশ বেঁচে থাকতে হলেযা চাই তা হল আত্মবিশ্বাস আর মনেরজোর । এবার বাড়ি ফেরার পালা । "
S.W.A.T. এর হেলিকপ্টারটি ব্রীজের ওপর ভাসমান অবস্থায় একটি দড়ি ফেলল যাতে টিম মেম্বাররা নেমে বেয়ারকে ধরতে পারে ।
কিন্তু বেয়ার মনে করল তাকে উদ্ধারের জন্যই এই দড়ি , তাই সে দড়ি ধরে ওপরে উঠে আসতে লাগল ।
উপরে উঠেই সে সবার সাথে হ্যান্ডশেক করতে লাগল এবং ক্যামেরায় " ইয়াহু উ উ উ " বলে চিক্কুর দিল ।
অতঃপর টিমের সদস্যরা বেয়ারের মাথায় বিশেষ প্রকার ' ছিট ' আছে মনে করে তাকে পাবনায় ছেড়ে এল ।
শেষ কথা : বেয়ার অতি কষ্টে তার ক্যামেরা ক্রুদের সাহায্যে দেশে ফিরে যেতে সক্ষম হল ।
 অনুষ্ঠানের শেষে শোনা গেল , " ঢাকাই ছিল আমার দেখা প্রতিকূল পরিবেশগুলোর মধ্যে অন্যতম । "
কিন্তু বেয়ার মনে মনে বলছিল ,"দরকার হলে আমি সাইবেরিয়া যামু , তবুও আমি ঢাকা আর আসমু না । "
 ¤ THE END ¤
#৫ (স )

