তিনুর জন্মদিন


#১ সাকু গলির মোড়ে দোকানে চা খাচ্ছে । আজকে তার মনটা ম্যাদা মেরে আছে । কারণ তার বাচ্চা পার্টির একজনের মন খারাপ ।
সে হল ৪ বছর বয়সী তিনু , থাকে গলির মাথায় ঝুপড়ি ঘরে । আসলে সাকুর বাচ্চা পার্টির প্রায় সবাই ঝুপড়িতেই থাকে ।
আজ বাদে কাল তিনুর জন্মদিন । জন্মদিনে এ পৃথিবীতে কি কি করা হয় তা সে জানে না । গত কয়েকদিন ধরে দোকানে একটা নতুন চিপস এসেছে , দাম ১৫ টাকা । সেটাই আজ সকালে তার বাবার কাছে বারবার চাচ্ছিল । কিন্তু তার বাবা সেটা কিনে না দিয়েই ইট ভাঙতে চলে গেছে , সাথে একটা থাপ্পড় ফ্রি দিয়ে গেছে ।
#২ সাকু জানে এখন কি করতে হবে - হয় তিনুকে নিয়ে ঘুড়ি ওড়াতে হবে , নাহয় চিপস কিনে দিতে হবে । তার পকেটে ৫ টাকা ছিল , সকালে চা খেয়ে তাও শেষ । অতঃপর সে তার ঘুড়ি , লাটাই নিয়ে বেরিয়ে পড়ল . . . . 
#৩ আজ ২৫ জুলাই , তিনুর জন্মদিন । সাকুর প্ল্যান ছিল কত কিছু করবে ! কিন্তু আজ সকালে তার বন্ধুর সাথে কম্পিউটারের দোকানে যাবার ডাক পড়েছে । কিন্তু সে তার বাচ্চা পার্টির সবাইকে জন্মদিনের কথা মনে করিয়ে দিয়ে এসেছে ।
#৫ সন্ধ্যা হয়ে গেছে , এখনো কেউ তিনুকে জন্মদিনের জন্য কেউ কিছুই বলেনি । কেনই বা বলবে ? থাক , এক জন্মদিন নাহয় এভাবেই পার করল । তারপর তিনু সন্ধ্যার বেগুনি আকাশ দেখতে বাইরে আসল ।
#৬ " শুভঅঅ জন্মদিন "
সবাই চিৎকার করে উঠল ! তাদের মধ্যে সাকু সবচেয়ে জোরে ! সবাই তিনুকে ধরে ঘুরতে লাগল । তিনু তো অবাক ! এ তো সবারই মনে আছে ! তবুও তিনু অভিমান করার ভান করল । তখন সাকু তার হাতে সেই চিপসটা এগিয়ে দিল । আজকে মটর ঠিক করে সে একশ বিশ টাকা পেয়েছে । তিনু এখন চিপসটা বুকে আগলে রেখেছে । এটা এখন তার কাছে সোনার চেয়েও দামী , সে এখন পৃথিবীর সবচেয়ে সুখী গরীব ! 
#১ (স)

