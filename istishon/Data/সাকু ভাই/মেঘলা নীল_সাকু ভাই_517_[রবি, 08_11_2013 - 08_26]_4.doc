মেঘলা নীল


আজ আকাশটা মেঘলা ॥ সকাল থেকেই ঝিরঝির বৃষ্টি হচ্ছে । সাকু এলাকার মতলব ভায়ের চায়ের দোকানে বসে আছে । 
আজ ঈদের ৩য় দিন । সাকু ঈদের দিন তার এলাকার সব পিচ্চিগুলোকেই সালামি দিয়েছে । বিনিময়ে তারা দিয়েছে লম্বাআআ করে একটা সালাম ! সাকু তারপর ওদেরকে নিয়ে রেললাইনের ওপারে মেলায় গিয়েছে ।
সাকুর মনে আজকাল কেমন সব যেন অনুভূতি জাগে ! যেন পৃথিবীর সব মায়া - মমতা এক করে কাউকে দিতে ইচ্ছে করে ! তখন মনের মাঝে একটা সুন্দর মায়াবী ছবি ভেসে ওঠে ॥ সাকুর মনে হয় তাকে যেন কোথায় দেখেছিল । তখন শুধুই তার পরিচয় জানতে ইচ্ছে হয় । কিন্তু কিছুতেই পারে না ।
সাকু জানে তার এই মিশ্র অনুভূতির কারণ বিভিন্ন হরমোন । আপাতদৃষ্টিতে , এর কোন দাম নেই । কিন্তু আজ তার কোন কিছু শুনতে ইচ্ছে করছে না , কিছু ভাবতে ইচ্ছে করছে না ॥
আকাশে দুটো নীল ঘুড়ি উড়ছে । সাকুর হঠাৎ হঠাৎ যেন আকাশের সেই ঘুড়িগুলোর সাথে উড়ে যেতে ইচ্ছে করে । সে উড়বে ,সাথে সেই আধা - পরিচিত মুখ . . . . .
সাকু চায়ের দোকানে বসে আছে । আবার হালকা বৃষ্টি শুরু হয়েছে । সবকিছু কেমন যেন আস্তে আস্তে চলছে । খুবই স্বস্তিময় , রোমান্টিক পরিবেশ ! . . . . . . .

