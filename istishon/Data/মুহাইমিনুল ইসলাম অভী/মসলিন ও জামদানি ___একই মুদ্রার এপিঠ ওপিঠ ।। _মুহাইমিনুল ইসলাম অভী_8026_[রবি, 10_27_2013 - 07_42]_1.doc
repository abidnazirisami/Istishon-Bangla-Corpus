মসলিন ও জামদানি ___একই মুদ্রার এপিঠ ওপিঠ ।। 


মসলিন ও জামদানি ///একই মুদ্রার এপিঠ ওপিঠ ।।
বাঙালীর একসময়কার গর্বের বিষয় মসলিন বিলুপ্ত হলেও মসলিনের জাত ভাই হিসেবে জামদানি আজো টিকে আছে। জামদানি আর মসলিন আসলেই একই মুদ্রার এপিঠ ওপিঠ । যারা মসলিন না দেখতে না পারার আক্ষেপে পুড়ছিলেন তারা জামদানি দেখে দুধের সাধ ঘোলে মেটাতে পারেন।
অতিপ্রাচীনকালে ভারতবর্ষে চার ধরণের পোশাক পাওয়া যেত।পোশাকগুলোর নাম ছিলো ক্ষৌম,দুকুল,পত্রোর্ণ ও কার্পাসী।প্রাচীনকালের ঐ দুকুলকেই মসলিন বলা হতো।মসলিন মূলত তৈরি হতো ব্রহ্মপুত্র নদের পাড়ে উৎপন্ন ফুটি তুলা দিয়ে।এছাড়াও তখন বেরাইট ও দিশি নামে আরো দুরকম তুলা পাওয়া যেত,যেগুলো দিয়ে মসলিনের চেয়ে ঈষৎ নিচুমানের কাপড় তৈরি করা হতো।খ্রিষ্টপূর্ব যুগেই মসলিনের আবির্ভাব ঘটে।কৌটিল্য তার অর্থশাস্ত্র নামক বইয়ে একপ্রকার মিহিকাপড়ের কথা উল্লেখ করেন।তখনকার দিনে প্রাচীন বঙ্গ ও পুন্ড্র বর্তমান বগুড়ায় এ কাপড় পাওয়া যেতো বলে উল্লেখ করা হয়।পেরিপ্লাস অভ দ্য ইরিথ্রিয়ান সী নামক বইতেও এ চার ধরণের পোশাকের কথা জানা যায়।পরবর্তী সময়ে বাংলায় মুসলমান শাসন শুরু হলে মসলিন ব্যাপকভাবে বিস্তার লাভ করে। ফোরবেস ওয়াটসনের টেক্সটাইল ম্যানুফ্যাকচারাস নামক বইয়ে উল্লেখ আছে তৎকালীন সময়ে ধামরাই,সোনারগাঁও,বাজিতপুরে মসলিনের মতই আরেকপ্রকার মিহি কাপড় তৈরি হতো।একে জামদানি বলা হতো।জামদানি বলতে এখনকার সময়ে শাড়ি বুঝালেও তৎকালীন সময়ে স্কার্ফ ও রুমাল বুঝাতো।মুসলমান শাসন শুরু হলে ফতুয়া লম্বা হয়ে পান্জাবী হয়ে যায়,আর স্কার্ফ লম্বা হয়ে শাড়ি হয়ে যায়।তখন থেকেই এই জামদানি শাড়ীর প্রচলন শুরু হয়। মসলিন ও জামদানি উভয়প্রকার শাড়ীর বিকাশ ঘটে মুঘল আমলে।তখন সারাবিশ্বব্যাপী মসলিনের পাশাপাশি জামদানিও প্রশংসিত হয়।পূর্বে মসলিন আর জামদানির মধ্যে তেমন পার্থক্য ছিলো না।ফুটি তুলা থেকে যে কাপড় তৈরি হতো তাকে মসলিন এবং বিরাইট ও দিশি তুলা থেকে উৎপন্ন কাপড়কে জামদানি বলা হতো। 

