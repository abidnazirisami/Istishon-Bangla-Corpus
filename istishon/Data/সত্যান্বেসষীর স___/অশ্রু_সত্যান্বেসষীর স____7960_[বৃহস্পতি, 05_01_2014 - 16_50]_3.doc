অশ্রু


 অশ্রু গুলো হারিয়ে যেতে চাইলে
আমি আর ধরে রাখবো না ।
টপ টপ করে ঝরে যাক
কিছু অভিমানী স্মৃতির সাথে ।
কিছু বলেও না বলা কথার বিষন্নতায়
কিছু চেয়েও না পাওয়া আশার
বিমর্ষতায়
ঝরে যাক আমার অশ্রু
আমি আর ধরে রাখবো না ।
যেভাবে মরুভূমি হারিয়েছে
তার সমস্ত জল
কেদে কেদে সব কিছু হারিয়ে
হাহাকারে মেতেছে করুন সভ্যতার প্রাচীর ।
আমিও হারাতে চাই সব ।
আসামীর মতো ।
কেউ একজন কাঁধে হাত রাখবেনা
পৌষের শেষ বিকেলে কেউ জোড়া শালিকের মতো সঙ্গী হবেনা ।
ক্লান্ত আকাশ একা একাই সন্ধ্যা পোহাবে ।
আমার জন্য কোন নীলাঞ্জনারা
অশ্রু পুষবে না ।
তাদের সমস্ত চোখের জল
আমি নিজের ললাটে লিখে এনেছি ।
আজ ঝরে যাক সব আবেগ আকাঙ্খার নীল অশ্রু ।
আমি আর ধরে রাখবো না ।

