বিপন্ন বর্ষা


 বর্ষা গুলো এভাবেই ঝরে গেল
বৃষ্টির ফোঁটা হয়ে
মেঘের অঝোর বর্ষনে
আকাশের অভিমানী চোখের
নিষ্পাপ ক্রন্দনে ।
যেভাবে সেদিন নিঘুর্ম রাতে
নক্ষত্রের আতিথ্যে কেটেছে আমার বিপন্ন সময় ।
ধুসর কিছু কবিতা লিখেছিলাম তখন ।
শালিকের ভেজা ডানায়
কবিতা পাঠিয়েছি
নীলাঞ্জনার ঠিকানায়
কোন উত্তর পাইনি ।
কোন সাড়া ছিলনা ।
মায়াবী রাত আর বৃষ্টিকে
সঙ্গী করে আমিও কেঁদেছি একলা বারান্দায় ।
আবার ঝরছে বর্ষা
এ বর্ষা অনেকটা হেমন্তের মতো
চুপিচুপি নিষ্পাপ শুধু আমার ছাদেই পড়ে ।
আবার নিঘুর্ম রাত কাটাতে মন চায় ।
আবার ইচ্ছে হয় নক্ষত্রের পথে চলতে
শেষ প্রহরে হারাতে চাই শুকতারার শেষ কক্ষপথে ।

