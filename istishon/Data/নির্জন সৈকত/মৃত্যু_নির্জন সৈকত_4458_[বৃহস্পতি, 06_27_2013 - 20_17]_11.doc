মৃত্যু


 কোন মেডিকেল অথবা কোন একটা ক্লিনিক ।
এদিকে সেদিকে মানুষের ছুটোছুটি । তার কোন আপনজনকে সুস্থ করার জন্য তাদের এই ছুটোছুটি । ডাক্তার নার্স সবাই খুব ব্যস্ত ।
হাসপাতালের কোন একটা তলায় কোন একটা কেবিনের সামনে সামান্য একটা জটলা । ডাক্তার নার্সদের প্রায় কয়েকজন ওখানেই ছুটোছুটি করছে । কেবিনের বিছানায় শুয়ে আছে একটা ছেলে । বয়স ১৭-১৮ এরকম হবে । দেখেই বুঝা যায় খুব অসুখ তার । আশেপাশে আছে ৩-৪ জন ডাক্তার । আর আছে কয়েকটা নার্স । তারাও দাঁড়িয়ে । সবচেয়ে জ্যেষ্ঠ ডাক্তারটি ছেলেটিকে পরীক্ষা করছে । স্যালাইন চলছে । সবাইকে একটু চিন্তিত মনে হল । কারণ ছেলেটির অবস্থা খুব খারাপ । ধীরে ধীরে আরো খারাপের দিকে যাচ্ছে । কোন নাম না জানা রোগই হয়ত এর কারন ।
বাইরে অপেক্ষা করছে ছেলেটির সব আত্মীয় স্বজন । তাইতো জটলার সৃষ্টি হয়েছে । ভিড়ের মাঝে একটি মহিলাকে খুব ভেঙে পড়তে দেখা গেল । ছেলেটির মা । আজ ১৭ বছর ধরে সবকিছু দিয়ে নিজের বুকে আগলে রেখেছিলেন তিনি । আর আজ.......
ভিড়ের মাঝে ছেলেটির সেই প্রিয় মানুষটিকেও দেখা গেল । যাকে নিয়ে সে জীবনে বেঁচে থাকার, সুখী হওয়ার মিথ্যে স্বপ্ন দেখেছিল । আজ সেই মানুষটি তাকে দেখতে এসেছে ।
যাই হোক, যতই সময় গড়াচ্ছে ছেলেটির অবস্থা আরো খারাপ হচ্ছে । ডাক্তাররা জীবনের সমস্ত বিদ্যা দিয়ে ছেলেটিকে বাঁচানোর শেষ চেষ্টা করছে । কেউ কেউ ঈশ্বরের কাছে প্রার্থনা করছে । আর তার ভালবাসার মানুষটি তার ফিরে আসার অপেক্ষায় নীরবে চোখের পানি ফেলছে ।
থমথমে পরিবেশ । মনে হচ্ছে প্রকৃতি, বাতাস, সবাই ছেলেটিকে বাঁচানোর জন্য ঈশ্বরের কাছে প্রার্থনায় মগ্ন । কিন্তু কিছুতেই কিছু হলনা ।
ডাক্তারদের সব চেষ্টা, সবার প্রার্থনা, তার প্রিয় মানুষটির আশা, সবকিছুকে ব্যর্থ করে দিয়ে মৃত্যুর কোলে ঢলে পড়ল ছেলেটি । যে পৃথিবী তাকে চায়নি সেই পৃথিবীর থেকে আজ সে বিদায় নিল । 
ডাক্তার নার্স সবাই ব্যাথিত মনে কেবিন থেকে বের হয়ে গেল । সান্তনা জানানোর মত ভাষা তাদের ছিলনা হয়ত । ছেলেটির মা ছেলেটির বুকে গিয়ে আছড়ে পড়ল । কারণ সে আর কোনদিন তাকে মা মা ডেকে বিরক্ত করবে না । ছেলেটিকে ঘিরে দাঁড়িয়ে আছে সবাই । সবাই কাঁদছে ।
দূরে দাড়িয়ে আছে সেই মানুষটি । মুখ লুকিয়ে কাঁদছে সে । নিজের মনকে হয়ত সে সান্তনা দিতে পারছেনা । এই ছেলেটা আর কোনদিন তাকে বিরক্ত করবেনা । বলবেনা, "এই পাগলি, আর পাগলামি কোরো না, I love you."
পুরো হাসপাতাল চুপচাপ । কান্নার শব্দ ছাড়া কোথাও আর কোন শব্দ নেই । নিচে অ্যাম্বুলেন্স রেডি করা হচ্ছে লাশ নিয়ে যাওয়ার জন্য ।
কিছুক্ষণ পর লাশ নিয়ে যাওয়া হবে গ্রামের বাড়ি । আর কোনদিন ছেলেটির সাথে দেখা হবেনা, কথা হবেনা, I love you বলা হবেনা সেই মানুষটির ।
বেঁচে থাকতে পৃথিবীর সব মানুষকে কষ্ট দিত । আজ পৃথিবী থেকে বিদায় নিয়ে সবাইকে মুক্তি দিয়ে গেল সে । আর কোনদিন কষ্ট দিতে আসবেনা সে । কোনদিন না । 

