আজ কিছু কথা বলি___


যৌনতা। নিশ্চয় আমরা এটা সম্বন্ধে জানি। যৌনতা অনেকের কাছে খুব খারাপ একটা জিনিস। আবার অনেকের কাছে সুখের আকাঙ্খা। যৌনতাকে আমরা যাই মনে করিনা কেন একজন যৌনকর্মীকে আমরা সবসময়ই খারাপ ভেবে আসি। একজন যৌনকর্মী সবসময় আমাদের চোখে, সমাজের চোখে অবহেলিত। একজন যৌনকর্মীকে আমরা সমাজ থেকে বের করে দিতে আমাদের বুক কাঁপে না। কিন্তু একবারও কি আমাদের মনে হয় কেন তারা আজ এই পথগামী?
আজ তাদের এই অবস্থার জন্যে তো আমরাই দায়ী। আমাদের সমাজ দায়ী। একজন কখনো নিজের ইচ্ছায় যৌনকর্মী হয়্না। আর আমাদের মত দরিদ্র দেশে এসব ভাবাটাও উচিত নয় যে, এখানে সানি লিওনের মত নিজের ইচ্ছায় কেউ যৌনকর্মী হবে।
ধরি একটা কিশোরী মেয়ে। বাপ মারা গেছে। মা অসুখে বিছানায় ছটফট করছে। ওষুধ খাওয়ানোর মত পয়্সা নেই। অথবা একজর বিবাহিত বউ। জামাই তাকে ফেলে আরেকজনকে বিয়ে করেছে। ছোট্ট বাচ্চাটার মুখে ভাত গুজে দেয়ার মত সামর্থ্য নেই। কোথাও কোন কাজ করার সুযোগ বা যোগ্যতা কিছুই নেই। সমাজের কাছে হাত পাতলো, সমাজ তাকে দূর দূর করে তাড়িয়ে দিল। তারপর বাধ্য হয়ে তাদের এই রাস্তা ধরতে হল।
আবার ধরুন একটা মেয়ে বহুদূর থেকে কাউকে ভালবেসে পালিয়ে এসেছে। কিন্তু দূর্বলতার সুযোগ নিয়ে কেউ তাকে নষ্ট করে তাকে ছুঁড়ে ফেলে দিল। ব্যস, তখন সে আর কোথায় যাবে? এই একটাই রাস্তা থাকে তার। এছাড়া এসব কাজের মালিক যারা, তাদের চাপে পড়েও অনেক সময় তাদের এই রাস্তায় নামতে হয়।
কিন্তু তার বিচারের সময় সমাজ এসব কথা ভাবে না। ভাবতে চায়ও না। ভুলে যায়, একদিন তাকেই তারা দূর দূর করে তাড়িয়ে দিয়েছিল।
আরে পৃথিবীটাই তো একটা বাজার। আর আমরা সবাই এর পণ্য। যে যেভাবে পারে সেভাবেই বিক্রি হয়। কেউ বা টাকার কাছে বিক্রি হয় আর কেউ বা অভাবের কাছে বিক্রি হয়।

