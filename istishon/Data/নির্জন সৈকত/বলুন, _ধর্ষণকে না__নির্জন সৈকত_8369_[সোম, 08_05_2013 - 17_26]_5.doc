বলুন, _ধর্ষণকে না_


বুড়োটা বললো- "মা, তুমি আমার মেয়ের মত।"
অতঃপর ধর্ষণ
ছেলেটা বললো- "এই মেয়ে, শোন, তুই আমার বোনের মতন।"
অতঃপর আবার ধর্ষণ
ঘটনাটা মনে হয় অনেকেরই চেনা চেনা মনে হচ্ছে! হ্যাঁ, কাল রাতে এবিসি রেডিওর "যাহা বলিব সত্য বলিব" তে আসা কেরাণীগঞ্জে সেই গণধর্ষণের শিকার তিথির কথাই বলছি।
গত ১৩ এপ্রিল, ২০১৩। বংশাল রোডে বসবাসকারী বয়্ফ্রেন্ড তুষারকে নিয়ে তাদের মধ্যকার বিতর্কিত সম্পর্কের অবসান ঘটানোর জন্য কথা বলতে কামরাঙ্গীচরে নৌকায় ঘুরতে যায় তিথি। সেখান থেকে ফেরার সময় রুবেল, রাজীব, কাজল সহ ৫-৬ জনের দল তাদের তুলে নিয়ে যায় কেরানীগঞ্জের নবাবচরের একটি পরিত্যক্ত সীসা গালানোর কারখানায়। সেখানে তুষারকে মারধর করে বেঁধে রাখা হয় আর তিথীকে একের পর এক দল এর একজন একজন করে মোট ১০-১২ জন এসে ধর্ষণ করে। যাদের মধ্যে ছিল সেই মেয়ে ডাকা বুড়ো লোকটা এবং বোন ডাকা সেই ছেলেটাও।
প্রথমেই বলি, ছেলে হিসেবে নিজের উপরেই খুব ঘৃণা হচ্ছে। এরপর বলি, শুধু তিথি নয়। আমাদের দেশের অনেক মেয়েই প্রতিনিয়ত গণধর্ষণের স্বীকার হচ্ছে। এই ধরনের নারীলোভী পশুরা কত মেয়ের জীবন নষ্ট করছে!
0আজ হয়্তো তিথি ধর্ষিত হয়েছে। কিন্তু কাল আপনার, আমার বোন ধর্ষিত হবে না, তার গ্যারান্টি কোথায়? এইসব নারীলোভী পশুরা কি এভাবেই আড়ালে থেকে যাবে? তাদের কি কোন বিচার হবেনা? ৭১ এর ২ লক্ষ মা-বোনের ধর্ষণের বিচার চাইছি আমরা। কিন্তু সেদিন ২ জন মা বোন ধর্ষিত হয়ে গেল। তাহলে বলতে পারেন, এই আন্দোলন করে কি লাভ হলো?? এইসব নারীলোভী পশুদের হাত থেকে নারীদের বাঁচানোর জন্য আমাদের ভূমিকাটাই বা কি?? এই ধর্ষণের খবর আর কয়্টা পেলে আমাদের বিবেক জাগ্রত হবে?? আর কত তিথি ধর্ষিত হলে আমরা জেগে উঠবো?? আমাদের কত বোন ধর্ষিত হলে আমরা দেশ থেকে ধর্ষণ দূর করতে পারবো বলতে পারেন??
তিথির এ ঘটনার সাথে জড়িত পশুরা ধরা পরার পরেও জামিনে ছাড়া পেয়ে যাচ্ছে। হুমকির সম্মুখীন হচ্ছে তিথির পরিবার। অথচ আমাদের দেশের আইন চুপ। তিথির এই মামলা চালিয়ে নিতে কারো সাহায্য পাচ্ছেনা তিথির পরিবার। ন্যায্য বিচার পাচ্ছে না তারা। আমরা তো ৭১ এ ২ লক্ষ মা বোনের ধর্ষণের বিরুদ্ধে প্রতিবাদ করছি, বিচার চাইছি। আমরা কি পারবো না একইভাবে তিথির এই ঘটনার বিরুদ্ধে প্রতিবাদ করতে, বিচার চাইতে??
না। আমি আজ শুধু তিথির জন্য প্রতিবাদ করতে বলছি না। আমি প্রতিবাদ করতে বলছি আমাদের বোনদের জন্য। বোনদের উজ্জ্বল ভবিষ্যতের জন্য। আমি প্রতিবাদ করতে বলছি ধর্ষণের বিরুদ্ধে, যেন এর শিকার আর কোন তিথিকে না হতে হয়। শুধু আমরাই পারবো ধর্ষণকে না বলতে এবং বলাতে। আমরাই পারবো দেশ থেকে ধর্ষণ দূর করতে। আমরাই পারবো দেশের ধর্ষণ বিরোধী আইন এবং শাস্তিকে শক্তিশালী করতে। যেন কোন অপরাধী জামিনে বের হয়ে যেতে না পারে।
তাহলে এখন আমরা কি পারবো না তিথিকে সাহায্য করতে? তিথির এই ঘটনার বিরুদ্ধে প্রতিবাদ করতে? ধর্ষণকে না বলতে? মেয়েদের চলাফেরার জন্য একটা সুন্দর ধর্ষণমুক্ত পরিবেশ গড়ে তুলতে?
যারা আমার সাথে একমত তাদের বলছি, শুধু লাইক দিলে আর কমেন্টে বড় বড় বুলি ফুটালে কিস্সু হবে না। নিজ থেকে প্রতিবাদ করুন। আপনাকে দেখে ১০ জন প্রতিবাদ করবে। সেই ১০ জনকে দেখে ১০০ জন প্রতিবাদ করবে। আস্তে আস্তে সবার কাছেই ছড়িয়ে পড়বে। শুধু আমরা, আপনারাই পারবেন দেশ থেকে ধর্ষণ দূর করতে। হাজারো তিথিকে ধর্ষণের হাত থেকে বাঁচাতে।
যারা যারা তিথির জীবনের সত্য ঘটনা শুনতে চান, তারা চাইলে এখান থেকে ডাউনলোড করে নিতে পারবেনঃ http://abcradiobd.fm/archive/jbsb/
ধর্ষণ প্রতিরোধে আপনিও সোচ্চার হোন, সবাইকে সোচ্চার করুন। সবাই একসাথে বলুন, "ধর্ষণকে না"

