জাফর স্যার,আপনি এগিয়ে যান,আমরা আছি আপনার সাথে!


বাচ্চাকালে Baby Loony Toons এর একটা পর্বে দেখেছিলাম,Buggs Bunny-র জনপ্রিয়তা দেখে Daffy Duck ঈর্ষাকাতর হয়ে Buggs-কে পচানো শুরু করল।Buggs এর হাত-কান-নাক-লেজ সব কিছু নিয়েই সে সমালোচনা শুরু করল।সমালোচনায় বিচলিত Buggs ক্যাপ,জ্যাকেট ইত্যাদির সাহায্যে সমালোচনা থামানোর চেষ্টা করল।কিন্তু কোন লাভ হয় না,Buggs ক্যাপ দিয়ে কান ঢাকলে Daffy লেজের সমালোচনা করে।এভাবে চলতে চলতে Buggs-এর পুরা শরীর ঢেকে গেল বিভিন্ন কাপড়ে,কিন্তু Daffy তাও সমালোচনা করার কিছু না কিছু বের করে ফেলে।এই অবস্থা দেখে Buggs-এর বন্ধু Lola,Buggs-কে বলল,এসব সমালোচনার পরোয়া করে লাভ নাই,Daffy তোমার পিছে লাগবেই!তারপর Buggs সব জ্যাকেট,ক্যাপ খুলে বাইর হইল,যথারীতি Daffy পচাইল।কিন্তু Buggs পাত্তাই দিল না!Daffy-ও পাত্তা না পায়ে আর বেশি আগ্রহ পায় নাই।
সেই আদিকালের কাহিনী আজকে মনে হল জাফর ইকবাল স্যারের সমালোচকদের লম্বা লাইন দেখে।স্যার যাই করেন,সমালোচকরা সমালোচনা করেন।উচ্চ মানবতাসম্পন্ন লোকেরা স্যারকে গালি দেন।কিন্তু Buggs-এর মত স্যার কোনদিনই বিচলিত হন নাই।তার কাজ করে গেছেন।তিনি যা বিশ্বাস করেন,তার জন্য লড়েছেন!স্যার অমুক বিষয় নিয়ে কিছু বলেন না,তমুক বিষয় নিয়ে কিছু বলেন না।স্যার ভারতীয় দালাল,আওয়ামী দালাল,মার্কিনী দালাল,নাস্তিক!স্যারের এমন বহু লেখা পড়েছি,যেখানে সরকারের নীতির সমালোচনা করেছেন।তাও তিনি আওয়ামী দালাল!
তবে স্যার নিজেই বলেছেন,এগুলো তাকে খুব একটা বিচলিত করে না।স্যারের একজন ভক্ত হিসেবে আমকে অবশ্য খুবই বিচলিত করে।একটা মানুষ বিদেশের বিত্তবৈভব ছেড়ে দেশে চলে এসেছেন,দেশের জন্য কাজ করছেন,তাকে মানুষ ঘৃণা করে,ব্যাপারটা খুবই দুঃখজনক!
স্যারের কাছ থেকে শিশু বয়স থেকেই আমরা মুক্তিযুদ্ধের কথা জানি তার গল্পের মাধ্যমে।তিনি আমাদের দেশকে ভালোবাসতে শেখান।তিনি আমাদের উপলব্ধি করতে শেখান আমাদের দেশটা কত সুন্দর!তিনি আমাদের বৃষ্টিতে ভিজতে শেখান!তিনি আমাদের স্বপ্ন দেখতে শেখান।তিনি শিশু-কিশোরদের গণিতের ভীতি দূর করতে কাজ করেন,বিজ্ঞানের ভীতি দূর করতে কাজ করেন।তিনি দেশের প্রথম বাংলা সার্চ ইঞ্জিন তৈরিতে অবদান রাখেন,দ্রোন তৈরিতে অবদান রাখেন।তিনি জামাত-শিবিরের বিরুদ্ধে বলিষ্ঠ অবস্থান নিতেও ভয় করেন না।একটা মানুষ এত কিছু কিভাবে করেন সেটাই একটা বিস্ময়!
আজ স্বপ্নবাজ তরুণ প্রজন্মের স্বপ্ন ধীরে ধীরে ফিকে হয়ে যাচ্ছে প্রশ্ন ফাঁসের কারণে।আমাদের সরকার যখন এত বড় একটা সমস্যার অস্তিত্বকেই অস্বীকার করতে চাইছে,তখন তিনি আবার রাজপথে নেমে পড়লেন।আমাদের জন্য,আমাদের এই দুঃখে আমি অন্য কোন বড় বড় বিখ্যাত মানুষকে এগিয়ে আসতে দেখিনি।কোন রাজনৈতিক দলকেও এত বড় একটা বিষয় নিয়ে কিছু বলতে শুনিনি।স্যার আমাদের পাশেই আছেন,আর কেউ না থাকুক,স্যার আছেন।
ব্যক্তিগতভাবে ফাঁস হওয়া প্রশ্ন আমি কখনোই নিতে পারব না।এবারো কিছু প্রশ্ন ফাঁস হইছে,নেই নাই।উচ্চ মাধ্যমিকে দুই বছর পর যদি এবারের মতই প্রশ্ন ফাঁস হয়,তাহলে আমি পড়ালেখা করার আর কোন মানেই দেখি না!কষ্ট করে দুই বছর পড়ব আর ফাঁস হওয়া প্রশ্নে পরীক্ষা দিয়ে অন্যরা আমায় টপকে যাবে!এই প্রশ্ন ফাঁস তাই এখনই বন্ধ হতে হবে!নাহলে শিক্ষা ব্যবস্থার কবর রচিত হতে বেশি সময় লাগবে না!সব পাবলিক পরীক্ষায় প্রশ্ন ফাঁস হচ্ছে আর পরীক্ষার মূল্য কমে যাচ্ছে!এই দেশে আমি নিশ্চয়ই একা না যে কি না ফাঁস হওয়া প্রশ্ন নিবে না।আমাদের এই সততার কি কোনই মূল্য নাই?
স্যার বলেছেন,আগামী সপ্তাহে আবার বসবেন।স্যার আমাদের জন্য যতদিন আন্দোলন করবেন,আমরা অবশ্যই তার সাথে আছি!এই ভয়ঙ্কর অপরাধের বিচার চাই!প্রশ্ন ফাঁসমুক্ত পাবলিক পরীক্ষা চাই।

