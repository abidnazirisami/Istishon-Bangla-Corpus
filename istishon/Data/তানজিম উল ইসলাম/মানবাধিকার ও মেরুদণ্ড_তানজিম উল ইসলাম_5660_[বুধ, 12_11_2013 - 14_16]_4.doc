মানবাধিকার ও মেরুদণ্ড


বিচারপতিদের ছুটি সরকারি বিদ্যালয়ের ছাত্রদের থেকেও বেশি!যেই দেশে হাজার হাজার মামলা অমীমাংসিত থাকে,সেই দেশে এত ছুটি যুক্তিযুক্ত কি না,সেটা একটা বড় প্রশ্ন!তার থেকেও বড় প্রশ্ন হল,বর্তমান সরকারের সাহস কতটুকু?আন্তর্জাতিক বিভিন্ন সংস্থা বিভিন্নভাবে চাপ দিচ্ছে ফাঁসি না দিতে,তা নাকি মানবতার বিরুদ্ধে।তাদের কথার গুরুত্ব দিলে বাংলাদেশ জীবনে স্বাধীন হত না।কিন্তু বাংলাদেশ একটা স্বাধীন রাষ্ট্র।আমাদের যুদ্ধাপরাধীদের বিচারে হস্তক্ষেপের অধিকার তাই কারো নাই।আমাদের দেশের আইনে মৃত্যুদণ্ড থাকবে কি থাকবে না,সেটা বলার অধিকারও তাদের নাই।এই সকল সংস্থা বা দেশের ভূমিকা সারা বিশ্বজুড়ে বহু মানুষের প্রাণনাশের কারণ আর তখন মানবাধিকারের কথা তাদের মাথাতেও আসে না!
তাই,তাদের কথার বেশি গুরুত্ব দেওয়ার কিছু নাই।তারা সাদা চামড়া বলে তাদের কথা বেদবাক্য না!হ্যাঁ,কূটনৈতিক সম্পর্ক অবশ্যই বজায় রাখতে হবে,কিন্তু তাদের কথায় “জী,হুজুর” করার কোন মানে নাই!তাই,এখন আসে সরকারের সাহসের প্রসঙ্গ।এত প্রতিকূলতার মধ্যে এমন একটা বিচার এত দূর নিয়ে আসতে সাহসের প্রয়োজন।তবে একথাও সত্য,আমেরিকার কথায় এই সরকার টিকফা চুক্তিও সই করে ফেলতে পারে!তাই,বাইরের চাপে যে তারা আবার ভাঙবে না,এমন কোন নিশ্চয়তা নাই!তারা ভাঙে কি না,সেটা কিছুদিনের মধ্যেই অবশ্য বোঝা যাবে।আর তার উপরই নির্ভর করবে,বাংলার মাটি কলঙ্কমুক্ত হবে কি না!
আর কালকের ঘটনা প্রবাহ আরেকটা জিনিস দেখিয়ে দিল যে,যুদ্ধাপরাধীদের দোসরেরা সব জায়গায় আছে!এবার এদের অহং ভাঙতে না পারলে তাদের ঠেকানো কঠিন হবে!

