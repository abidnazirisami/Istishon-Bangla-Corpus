ভারতীয় পণ্য বর্জন সংক্রান্ত কিছু প্রশ্ন এবং উত্তর


ফেলানী ইস্যুতে ভারতীয় পণ্য বর্জন নিয়ে অনেকের মাঝেই অনেক রকম প্রশ্ন আছে। আফসোস নিয়ে বলতে হচ্ছে, আমরা দ্বিধা বিভক্ত হয়ে গেছি। ঐযে বললাম, বাঙালি একাই একশো কিন্তু একশো বাঙালি এক হতে পারেনা।"
যাই হোক, ভারতীয় পণ্য বর্জন নিয়ে কিছু প্রশ্নের উত্তর দেয়ার চেষ্টা করলাম এখানে। 
১। আমরা কেন ভারতীয় পণ্য বর্জন করবো? উত্তর: প্রতিবাদের অনেক ধরনের ভাষা আছে। তার মাঝে সবচেয়ে শান্তিপূর্ণ হল অসহযোগ। ১৯১৯ সালে মন্টেগু চেমস ফোর্ড শাসন সংস্কার আইন ভারতবাসী মেনে নেয়নি। তারউপর রাওলাট আইন নামে একটা দমনমূলক আইন পাস করা হয়। এই পরিস্থিতিতে গান্ধী অসহযোগ আন্দোলনের ডাক দেন। ১৯২০ সালে কংগ্রেসের এক অধিবেশনে অসহযোগ প্রস্তাব পাস হয়। এই আন্দোলন হয় সত্যাগ্রহ নীতিতে। কর্মসূচির মাঝে ছিল সর্বপ্রকারের অসহযোগ আর বিদেশী পণ্য বর্জন। আবার স্বদেশী আন্দোলনে সবাই বিদেশী পণ্য বর্জন করে নিজেদের পণ্য গ্রহণ করে। এতে করে মৃতপ্রায় কুটির শিল্প পুনরুজ্জীবিত হয়। এই আন্দোলনে বিভিন্ন স্থানে কুটির শিল্প ও বৃহদায়তন শিল্প গড়ে উঠে। এখন আমরা ভারতের বিভিন্ন স্বেচ্ছাচারী কর্মকান্ডের বিরুদ্ধে অসহযোগ গড়ে তুলতে পারি। নতুন প্রজন্মের স্বদেশি আন্দোলনে আমাদের নিজেদের কোম্পানি গুলো গড়ে উঠবে। একসময় দেশীয় কোম্পানি শক্ত ভিত পেলে তা বিশ্ববাজারে প্রতিযোগীতা করতে পারবে।
২। ভারতীয় চ্যানেল বন্ধ করার যৌক্তিকতা কি?উত্তর: এটা কারো অজানা নয় যে, ভারত তাদের দেশে আমাদের কোনো চ্যানেল সম্প্রচার করেনা। অথচ আমরা এই দেশে অতি সহজে তাদের চ্যানেল সম্প্রচার করতে দিয়ে দেশিয় চ্যানেলের কফিনে পেরেক ঠুক দিচ্ছি। ভারতীয় চ্যানেলের মান নিয়ে আপাতত প্রশ তুলবোনা। কিন্তু আমাদের দেশে ভারতীয় চ্যানেল একটা ব্রান্ড ভ্যালু পেয়ে গেছে। যেমন ধরুন, আপনি দোকানে গিয়ে বলেন,"একটা মেরিল দাও।" কিন্তু বলেননা,"একটা পেট্রোলিয়াম জেলী দাও।" তার মানে মেরিল আমাদের দেশে ব্রান্ড ভ্যালু পেয়ে গেছে। এখন যদি আমরা মেরিলের স্থলে কেয়া কে অভিষিক্ত করতে চাই তাহলে রিভার্স অ্যাডভান্টেজ দিতে হবে কেয়া কে। তারমানে মেরিলের যোগান কমিয়ে দিতে হবে। এখানেও তার অনুরূপ। ভারতীয় চ্যানেল নিষিদ্ধ করলে আমাদের দেশিয় চ্যানেল গুলো একটা শক্ত অবস্থান তৈরী করতে পারবে। এখানে তো ভারতীয় চ্যানেলের সাথে প্রতিযোগীতা হচ্ছেই না, বরং দেশিয় নির্মাতারা আগ্রহ পাচ্ছেননা। এনটিভি সাহস করে হিন্দি সিরিয়াল আদলে গুলশান এভিনিউ বানায় যা মুখ থুবড়ে পড়ে। তার মানে এই কথা নিশ্চিত, ভারতীয় চ্যানেল বন্ধ করা ছাড়া আমাদের গতি নাই।
৩। ভারতীয় খেলার চ্যানেল বন্ধ করব কি?উত্তর: কেন নয়? এতে করে আমরা নিজেদের খেলার চ্যানেল নির্মানে সরকারের কাছে দাবী জানাতে পারবো। খেয়াল করলেই দেখবেন, টেন স্পোর্টস, স্টার ক্রিকেট কিন্তু সবসময় বাংলাদেশের খেলা দেখায় না। এক্ষেত্রে আমাদের উচিত নিজেদের দেশিয় খেলার চ্যানেল নির্মান।এতে করে আমরা নিজেরাই মুনাফা অর্জনের বিশাল সুযোগ পাব। স্টার ক্রিকেটে সবসময় ভারতের বিভিন্ন খেলা হাইলাইট করা হচ্ছে। আমি নিশ্চিত, আমাদের নিজস্ব খেলাত চ্যানেলে যদি আমাদের দেশের খেলা হাইলাইট করা হয়, সবাই সবসময় এই চ্যানেল নিয়েই পড়ে থাকবে। আমরা আর যাই হোক, নিজেদের ক্রিকেট টিম নিয়ে ক্রেজি।
৪। ভারত থেকে কি আমরা সব ধরনের পণ্য আমদানী বন্ধ করবো?উত্তর: পার্শ্ববর্তী প্রতিবেশি দেশের সাথে সবসময় একটা আন্তঃসম্পর্ক বজায় রাখতে হয়। আমরা ভারত থেকে কিছু পণ্য আমদানি বন্ধ করে দিতে পারি। যেসব পণ্যের ক্ষেত্রে আমরা স্বয়ংসম্পূর্ণতা অর্জন করেছি সেসব পণ্য ভারত থেকে আমদানি করে দেশিয় বাজার ধ্বংসের মানে হয়না। কিন্তু যেসব পণ্যে আমরা এখনো স্বয়ংসম্পুর্ণ, সেইসব পণ্য আমদানি বন্ধ করে দিলে আমাদের নিজস্ব বৈদেশিক মুদ্রা বাঁচবে। অনেকে বলছেন, ভারত যদি পাল্টা প্রতিক্রিয়াতে আমাদের পণ্য আমদানি বন্ধ করে দেয়? কোনো সমস্যা নাই। আমাদের পণ্য ভারত ছাড়াও আরো বিশ্বের বিভিন্ন দেশে রপ্তানি হচ্ছে। আমরা বরং যদি ভারত থেকে পণ্য আমদানি না করে, সেই পণ্যের দেশিয় কোম্পানি গড়ে তুলি তাহলে ভারতে যে স্বল্প পরিমাণ রপ্তানি করে আয় করা হয়, তার চেয়ে বেশি আয় এদেশে বসেই করে ফেলতে পারি। সেই সাথে আমরা ভ্যালুও পেয়ে যাব।
৫। হিন্দি সিরিয়াল বন্ধ করলে বিনোদনের কি মাধ্যম?উত্তর: হিন্দি সিরিয়ালে আসক্তি এতই চরম পর্যায়ে উঠেছে যে কেউ কেউ বলছে হিন্দি সিরিয়াল বন্ধ করে দিলে আমাদের বিনোদনের আর কোন মাধ্যম থাকবেনা। কত অযৌক্তিক একটা কথা? কি নেই আমাদের? হিন্দি সিরিয়ালের ঐসব অখাদ্যই কি সেরা বিনোদন? আমি বাজি ধরেই বলতে পারি, আমাদের দেশের যতজন গুনী অভিনেতা আছেন, তাদের পায়ের নখের কাছে ঐসব নাম না জানা সিরিয়াল অভিনেতার জায়গা হবেনা। জরিপ করে দেখুন, কতজন আশিকি ২ দেখেছে আর কতজন মাটির ময়না দেখেছে? কতজন আমাদের জাতীয় সঙ্গিত পুরো জানে আর কতজন তুম হি হো গাইতে থাকে গুন গুন করে? আমাদের হুঁশ কখন হবে? আমাদের দেশিয় সংস্কৃতি যে দিন দিন ধ্বংস হয়ে যাচ্ছে সেদিকে কারো ভ্রুক্ষেপ নেই! এখন অনেক শিশুর বুলি শুরু হয় হিন্দি শব্দ দিয়ে। অনেক টিন এজার মেয়ে আছে যারা বাংলার চেয়ে হিন্দি বেশি বুঝে। মনে রাখতে হবে, আগে চাই নিজ ভাষার গাঁথুনি, তারপর চাই অন্যভাষার পত্তন। কিন্তু দুঃখজনক ব্যাপার হল, বাংলাভাষার কথা শুনলেই অনেক টিন এজার তাচ্ছিল্য করছে। শুধু হিন্দি নয়, ইংরেজী ভাষা শিখতে পারার অহংকারও যেন কাউকে জাপটে ধরেছে। যার নিদর্শন দেখালো এনএসইউ এর শিক্ষার্থীরা, বাংলা মিডিয়ামের ছাত্রদের 'ফকিন্নীর পুত' বলার মাধ্যমে। তার মানে বিজাতীয় সংস্কৃতি গ্রহণযোগ্য তবে আগে চাই নিজের মাতৃভাষার প্রতি টান। সরকার যদি শিশুদের ডরেমন বন্ধ করে দিতে পারে তবে এইটা পারবেনা কেন?
৬। ফেলানী হত্যার সাথে এইসবের কি সম্পর্ক?উত্তর: অনেকেই এইটা নিয়ে ত্যানা প্যাঁচান। বলেন, এইসব করার কি মানে? ফেলানি হত্যার সাথে এইটার কি সম্পর্ক। ভারতের সাথে বন্দুক যুদ্ধে নামার ক্ষমতা আমাদের নাই। আমাদের সীমান্ত রক্ষীদের মাঝেও দেশ প্রেম আছে, স্বদেশীকে এভাবে মরতে দেখে তাদেরও বুকে লাগে। কিন্তু পাল্টা গুলি চালায় না। পাল্টা গুলি চালিয়েছে তারা ২০০১ সালে। ভারতীয় সীমান্তরক্ষী নিহত হয়েছিল। কিন্তু ভারত আমাদের পাল্টা আক্রমণ করেনি। যদি করতো, সেই আক্রমণ প্রতিহত করার ক্ষমতা আমাদের ছিলো না। তার মানে আমরা বন্দুক যুদ্ধের কথা ভাবতেই পারি না। কিন্তু আমাদের দেশের বিভিন্ন স্বার্থবিরোধী কর্মকান্ডে ভারতের স্পষ্ট হস্তক্ষেপ কারোই অজানা নয়। যার সবচেয়ে ভয়াবহ নিদর্শন ফারাক্কা বাঁধ। তারউপর তিস্তার পানি বন্টন, টিপাইমুখ সহ আরো বিভিন্ন ইস্যুতে আমাদের পরাজয় কারোই অজানা নয়। সর্বশেষ দেখলাম ফেলানি হত্যার প্রহসনের রায়। মনে রাখতে হবে ছোট ছোট বালুকণা বিন্দু বিন্দু জল গড়ে তুলে মহাদেশ সাগর অতল। আমাদের এখনি সময় ভারতের এইসব অপকর্মসূচির পাল্টা জবাব দেওয়া। আর অবশ্যই শান্তিপূর্ণ ভাবে। আর সেটা হল অসহযোগ; ভারতীয় পণ্য বর্জন। ভুলে গেলে চলবেনা যে, ধরে ধরে ধরেনা, ধরলে বাঘে ছাড়ে না। 
মোটামুটি সব গুরুত্বপূর্ণ প্রশ্নের উত্তর দেয়ার চেষ্টা করলাম। সর্বপরি, এখন থেকেই ভারতীয় পণ্যের প্রতি অসহযোগ সৃষ্টি করতে হবে। তরুণ প্রজন্ম যদি মুক্তিযুদ্ধের সপক্ষে গর্জে উঠতে পারে, তবে অসহযোগের ক্ষেত্রেও দারুণ ভূমিকা রাখতে পারবে।
আসুন, বাংলাদেশের যত বাঙালি সবাই একতাবদ্ধ হয়ে প্রাণে প্রাণ মিলাই। 

