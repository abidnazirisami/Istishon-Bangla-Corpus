ভেঙে পড়ছে ইস্টিশন_ আমার কিছু কথা 


ছোট মুখে কিছু বড় কথা বলে ফেলি। 
 ইস্টিশন ভেঙে পড়বে শীঘ্রই  
এখানে সংগত কারণেই একটা ভুল বোঝাবুঝি দেখা যাচ্ছে অনেক দিন ধরেই। এসব কিছুর অবসান করতে ইস্টিশন মাস্টারের পক্ষ থেকে একটা পোস্ট দিয়ে সব ক্লিয়ার করা হোক। সত্যিই একটা বিষয় খুব চিন্তা করার মত যখন গতকাল অনেক ভালো ভালো পোস্ট স্টিকি হয়নি। বিগত মাসে তারিক লিংকন ভাইয়ের কথা বলবো। অনেকেই তাকে নিয়ে বিতর্ক করেছেন। কিন্তু নিজের কাছেই দুঃখ লাগলো যখন তার কয়েকটি গবেষণা ধর্মী মৌলিক পোস্ট স্টিকি হয়নি। আমি এখানে কারো পক্ষে বা বিপক্ষে বলতে আসিনি। বলছিও না। কিন্তু যেই কয়দিন ইস্টিশনে আছি,দেখছি কিছু নির্দিষ্ট টাইপের ব্লগ স্টিকি করা হয়। যার ফলাফল হাতেনাতেই পাওয়া গেল-"এক রাশ বিতর্ক আর দলাদলি।" দলবাজি এখন ইস্টিশনেও ঢুকে গেছে। আমি নিশ্চিত করে বলতে পারি  কেউ কোনো সুনির্দিষ্ট রাজনৈতিক দলের অন্ধ ভক্ত হয়ে গেলে কোনোদিন তার কাছ থেকে ভালো পরামর্শ আশা করা যায়না।  
ইস্টিশনে স্বভাবতই ভিন্ন মতের ভিন্ন দৃষ্টিভঙ্গীর মানুষ থাকতে পারে কারণ এইটা মুক্ত ব্লগিং প্লাটফর্ম। এখানে সবাই নিজের না বলা কথা গুলো বলবে। সেটা পছন্দ না হলে কেউ বিরোধিতা করবে। যুক্তি পাল্টা যুক্তি দিয়ে টপিক গুলো প্রাণবন্ত করে তুলবে। এখানে নিজস্ব দলীয় চিন্তা নিয়ে টানাটানি সমর্থনযোগ্য নয়। তাছাড়া এখানে পোস্ট স্টিকি কিসের ভিত্তিতে করা হয় জানিনা। কিন্তু আমি নিজেই অনেক মৌলিক পোস্ট কে স্টিকি হতে না দেখে দুঃখ পেয়েছি, তার চেয়ে বড় কথা সন্দেহ পোষোণ করেছি। এই জিনিস নিয়ে প্রায় প্রত্যেকদিন ব্লগে কোনো না কোনো বিতর্ক হচ্ছেই।  কিন্তু আমায় যেটা সবচেয়ে বেশি হতাশ করেছে তা হল ইস্টিশন মাস্টারের নির্লিপ্ততা! 
ইস্টিশনের মডারেশন প্যানেলের উপর আমার পরিপূর্ণ আস্থা ও বিশ্বাস আছে। এখানে এক বিন্দু পরিমাণ ঘাটতি নেই। ইস্টিশনে আমরা সবাই একটা পরিবারের মতই। ভুলে গেলে চলবে না যে, আমরা সবাই সংঘবদ্ধ হয়ে  সত্যের তলোয়ার  আইডি টি ব্যান করিয়েছি। আবার আমরা সবাই সংঘবদ্ধ ভাবেই ভিন্ন ভিন্ন মতামত অনেক দিন যাবৎ এই ব্লগে প্রকাশ করছি। এখানে আমাদের কোনো প্রাপ্তি নেই। আছে এক বুক সন্তুষ্টি। তাই, কিছুটা সময় বাবার পকেটের টাকা খরচ করে ব্লগিং করলেও আমাদের এক বিন্দু খারাপ লাগে না। আমাদের তুষ্টি খুবই অল্পতে। আমরা সাধারণ আমজনতা বলে এমনিই নিজের মত প্রকাশ করতে পারিনা। মডারেশন প্যানেল আমাদের এই সুযোগ করে দিয়েছে। আমরা নিজেদের সসীম জ্ঞান দিয়ে অসীম কিছু ব্যাখ্যা করার প্রয়াস পেয়েছি। হোক সেটা ঠিক কিংবা ভুল। পেয়েছি কিছু ভার্চুয়াল বড়ভাই, আর ছোটভাই। তাই আমাদের কৃতজ্ঞ না হয়ে উপায় নেই। কিন্তু প্রায় সবাই যখন একতাবদ্ধ হয়ে ইস্টিশন মাস্টারের হস্তক্ষেপ কামনা করছে তখন তিনি উধাও! তার নিজের হাতে গড়া ব্লগকে তিনি কামড়াকামড়ি মুক্ত করতে এগিয়ে আসছেন না দেখে আমি অবাক হচ্ছি। বাংলা ব্লগে এই কামড়াকামড়ি হচ্ছে অনেক দিন ধরে। বিশেষ করে আমারব্লগের উদাহরণ দেয়া যায়। এই একই নিকে আমার একটা আইডি ছিল আমারব্লগে। কিন্তু ঐ ব্লগে যখন ঢুকতাম তখন নিজেকে ভদ্র মানুষ বলে মনে হত না। যেন একজন একজনের জনম জনমের শত্রু। বিশ্রী ভাষা প্রয়োগে সেখানে সবাই নিজের জন্মপরিচয় দিয়ে দেয়। আরেক টার্ম হল ট্যাগবাজি। আপনি যদি আস্তিকতা সমর্থন করে পোস্ট দেন তাহলেই আপনি ট্যাগের শিকার। অথচ আমার জানামতে অনেক আস্তিক আওয়ামী বিএনপি আছেন। 
  কেন ভেঙে পড়বে এই প্লাটফর্ম:   ইতোমধ্যেই এই প্রশ্নের ব্যাখ্যা আমি প্রায় দিয়ে দিয়েছি। তাও বলছি। ইস্টিশন মাস্টার এই ব্লগের সৃষ্টিকর্তা। ইস্টিশন তারই সৃষ্টি। সেই সৃষ্টি নিয়ে কেউ প্রশ্ন তুললে অবশ্যই তার নিজের দায়িত্ববোধ থেকে এগিয়ে এসে সেই প্রশ্নের গ্রহণযোগ্য সমাধান দিতে হবে। কিন্তু আমি সেইক্ষেত্রে ইস্টিশন মাস্টারের কর্মকান্ড দেখে হতাশ হয়েছি। অলরেডি একটা স্টিকি পোস্টে আমি গালাগালির যথেচ্ছ ব্যবহার দেখে টাস্কিত হয়েছি যে  মডারেশন প্যানেল এইসব ঋণাত্মক মন্তব্য মুছে ফেলছে না কেন!!  যার ফলে সবার মাঝেই কোনো একটা নির্দিষ্ট ব্যাপারে সন্দেহ হওয়া আবশ্যক যে এই ব্লগের মূল দায়িত্বে কে আছেন, এবং তার সাথে গুটিকয়েক ব্লগারের সম্পর্কসূত্র আছে কিনা! যদি না থাকে বা যদি থাকে তবে ইস্টিশন মাস্টার নিজে এসে এই ভাঙনের হাত থেকে রক্ষা করুন ইস্টিশন কে। সত্যি বলতে কি প্রথম ব্লগ হিসেবে ইস্টিশনের প্রতি একটা টান থেকে গেছে। তাই অন্যান্য ব্লগ ছেড়ে দিলেও এখনো ইস্টিশনে পড়ে আছি। নিজের ক্ষুদ্র জ্ঞান দিয়ে একটু ভালো মন্তব্য করতে প্রয়াস পাচ্ছি। সেখানে আবার অন্য ব্লগারের তর্ক বিতর্কে সেটা আড্ডাখানা বলেই মনে হয়। খুব ভালো লাগে এসব। কিন্তু ব্লগের বর্তমান পরিস্থিতি খুবই নাজুক। পোস্ট খুব একটা বেশি পড়া হচ্ছে না কারোই। পোস্ট দেয়ার ক্ষেত্রেও আগ্রহ কমে গেছে সবার। মন্তব্যের কথা না ঈ বললাম। পুরনো নিয়মিত ব্লগাররাও যেন উধাও হয়ে গেছেন। ইস্টিশনের নিজের ইমেজ ধরে রাখতে নিজস্ব প্রয়াস প্রসংশনীয়। এখানে ছাগুবাদ টলারেট করা হয়না। তাছাড়া আরো অনেক কিছু। যা এই ব্লগকে নিঃসন্দেহে আরামপ্রদ করেছে। কিন্তু এই যে বারবার বলছি  বিতর্কের অবসান চাই, প্রশ্নের যুক্তিযুক্ত জবাব চাই, নির্দিষ্ট নীতি নির্ধারনী ব্যবস্থা চাই, পোস্ট স্টিকিতে ব্লগারদের সমর্থন চাই, শিকল টানুন পেইজে ইস্টিশন মাস্টারের কাছে চাওয়া সাহায্যের রিপ্লাই চাই, ব্লগ নীতিমালায় নতুন ব্লগারদের অগ্রাধিকার চাই ইত্যাদি  । এসব পরিকল্পনা বাস্তবায়ন হলেই ভালো হয়। নয়তো হয়তো এমন খারাপ ঘটবে যার জন্য কেউই প্রস্তুত থাকবেনা। 
  করণীয়:   ব্লগের নির্মাতার চাইতে আমি কোনো কিছুই ভালো বুঝিনা।যারা এই ব্লগ তৈরী করেছে তাদের প্রতি সম্মান রেখেই কিছু দাবী পেশ করবো;সময়ের দাবী।
১। ইস্টিশন বিধির প্রয়োগ আরো কঠোর হবে এই আশা করছি। দেখা যাচ্ছে, প্রয়োগ ঠিকই আছে, কিন্তু তার বাস্তবায়ন হচ্ছে না। বা হলেও আমাদের চোখে পড়ছে না। তাই আমাদের চোখে পড়ার মত কোনো কর্মকান্ড আশা করছি।
২। পোস্ট স্টিকি নিয়ে অনেক ব্লগারই সন্দেহের মাঝে আছেন। আসলে এইটি স্পষ্ট নয়যে আসলে কিসের ভিত্তিতে পোস্ট স্টিকি করা হচ্ছে। অনেকেই অভিযোগ তুলেছেন যে কিছু নির্দিষ্ট ব্লগারের পোস্ট স্টিকি করা হচ্ছে। ইস্টিশন মাস্টারের নির্লিপ্ততা এই সন্দেহের পথ আরো বেশি ঘনীভূত করছে। এই সমস্যা বা বিতর্ক নিরসনে ইস্টিশন মাস্টারের পক্ষ থেকে সাময়িক উত্তর আশা করছি। দায়সারা নয়, সময়োপযোগী এবং যুক্তিযুক্ত উত্তর যাতে ব্লগারদের মাঝে হতাশা দূর হয়।
৩। প্রথম পেইজ নীতিমালা নিয়ে আগেও একটা পোস্টে আমি সহ আরো দুই একজন ব্লগার নিজস্ব মতামত দিয়েছিলাম। ঐসব মতামত গুলো হয়তো বা ইস্টিশন মাস্টারের চোখে পড়েছে। আমি বলছি না যে আমরা যাই বলছি তাই বাস্তবায়ন করা হোক। রাজদন্দ যার হাতে তিনিই এইসব পর্যবেক্ষনের দায়িত্ব ও যোগ্যতা রাখেন। শুধু আমার একটি অভিমত হল, যাতে কোনো ভিজিটর ব্লগে ঢুকে হতাশ না হয়। প্রয়োজনে ভালো পোস্ট গুলো প্রথম পেইজে স্টিকি করা হোক। ক্ষেত্র বিশেষে পোস্টের গুরুত্ব উপলব্দি করে দুই এর অধিক পোস্ট স্টিকি করা হোক। আর ক্যাটাগরি সিস্টেমের প্রয়োগ করা যেতে পারে। তাছাড়া অন্য কারো এই প্রথম পেইজের নীতিমালা নির্ধারণে মতামত থাকলে বলতে পারেন।
৪। পোস্ট স্টিকি করার ক্ষেত্রে ব্লগারদের মতামত বিবেচনা করা হোক। কোনো পোস্টে ব্লগারদের মন্তব্যের গুরুত্ব পর্যালোচনা করে পোস্ট স্টিকি করা হলেই ভালো। কারণ এতে কেউ হয়তো এই প্রশ্ন তুলবে না যে ইস্টিশনে নির্দিষ্ট ব্লগারদের পোস্ট স্টিকি করা হয়। দেখা যায়, অনেক ছোট খাট কথার গুরুত্ব বেশি হয় যায়, যা স্টিকি করার দাবী রাখে। ছোট একটি কথাও একটি জাতিকে নাড়িয়ে দিতে পারে। যেমন ধরুন," এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।" তাই, এক্ষেত্রে ব্লগারদের মতামত জরুরী। পোস্ট স্টিকি করার ক্ষেত্রে মন্তব্যে ব্লগাররা পোস্ট স্টিকি করার দাবী জানবেন। তার মানে এই নয় যে, কেউ একজন বললেই পোস্ট স্টিকি করা হবে। এখানে মন্তব্যের গুরুত্ব ও ব্লগ পোস্টের গভীরতা ভার আমি ইস্টিশন মাস্টারকেই অনুধাবন করতে বলবো। তার প্রতি আমার বিশ্বাস আছে। কিন্তু, শুধু এই স্টিকির ক্ষেত্রে যদি অন্য ব্লগারদের মতামত নেয়া যায় তবেই মঙ্গল।
৫। ব্লগে গালাগালি বিষয়ে সুস্পষ্ট প্রতিবন্ধকতা চাই। যেখানেই গালাগালির সূত্রপাত হবে সেখানেই ইস্টিশন মাস্টারের হস্তক্ষেপ চাই।  প্রয়োজনে বিতর্কিত পোস্ট ব্লগারদের মতামত অনুযায়ী ডিলিট করে অন্তত এই গালাগালি থেকে ব্লগকে মুক্ত করে সুন্দর ব্লগিং পরিবেশ সৃষ্টি করা হোক। তবে এখানেও ব্লগারদের মতামতের উপর ভিত্তি করে। স্বেচ্ছাচারিতা নিন্দনীয়। 
৬। যেকোনো সিদ্ধান্ত গ্রহণে আগে ইস্টিশন মাস্টার একটি পোস্ট লিখে ব্লগারদের মতামত গ্রহণ করবে এইটাই কাম্য। ছাগুমুক্ত ব্লগিং এর ক্ষেত্রে এই নিয়ম খুবই প্রযোজ্য।
৭। প্রত্যেক মানুষের নিজস্ব দলীয় মতাদর্শ থাকতে পারে। তাই, দলীয় ভিত্তিতে ব্লগারদের মাঝে যাতে ব্যক্তিগত রেষারেষি সৃষ্টি না হয়। এক্ষেত্রে অন্য ব্লগারদের স্বউদ্যোগে এগিয়ে আসার অনুরোধ জানাই। তবে ছাগুকে যেকোনো মুল্যে ব্লগ থেকে সর্বসম্মতি ক্রমে নক আউট করা হোক। মনে রাখতে হবে যে ছাগুবাদ কোনো রাজনৈতিক মতাদর্শ নয়, এইটা সম্পূর্ণ জঙ্গী মতবাদ যা ব্লগ ধ্বংস করে দিতে যথেষ্ট। 
আরো বিভিন্ন টার্ম হয়তো এখানে কাজ করতে পারে। সেক্ষেত্রে ব্লগারদের আমন্ত্রন জানাচ্ছি নিজেদের মতামত প্রদান করতে। সর্বোপরি পরিষ্কার পরিচ্ছন্ন ব্লগিং পরিবেশ আশা করছি। ইস্টিশনকে এই ভেঙে পড়ার হাত থেকে বাঁচাতে হলে আগে আমাদের ব্লগারদেরই এগিয়ে আসতে হবে। সমস্ত দ্বিধা দ্বন্দ্ব ভুলে আসুন, আমরা প্রানে প্রান মেলাই। 

