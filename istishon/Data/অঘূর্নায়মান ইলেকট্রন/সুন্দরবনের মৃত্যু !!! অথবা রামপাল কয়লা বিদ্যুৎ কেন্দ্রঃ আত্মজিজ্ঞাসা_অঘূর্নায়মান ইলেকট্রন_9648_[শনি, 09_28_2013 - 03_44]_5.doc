সুন্দরবনের মৃত্যু !!! অথবা রামপাল কয়লা বিদ্যুৎ কেন্দ্রঃ আত্মজিজ্ঞাসা


আমি কেন রামপাল সমর্থিন করতে পারছিনা তার বিস্তারিত বর্ণনা নিচে দিলাম। কথা না বাড়িয়ে শুরু করে দিই। প্রথমেই জেনে নিই কয়লা বিদ্যুৎকেন্দ্র নিয়ে কিছু বেসিক কথা:
কয়লা বিদ্যুৎ বর্তমানের বিদ্যুৎ উৎপাদনের অন্যতম মাধ্যম। সারা বিশ্বে বিদ্যুতের ৪৭% কয়লা বিদ্যুৎ। প্রথমেই দেখে নিন কয়লা বিদ্যুৎকেন্দ্র কোন দেশে কি পরিমান পাওয়ার সাপ্লাই দিচ্ছে। সাউথ আফ্রিকা ৯৩%, পোল্যান্ড ৮৭%, চীন ৭৯%, অস্ট্রেলিয়া ৭৮%,
কাজাকাস্তান ৭৫%, ভারত ৬৮%, ইসরাঈল ৫৮%, মরক্কো ৫১%, গ্রিস ৫৪%, আমেরিকা ৪৫%, জার্মানি ৪১%। ওয়ার্ল্ড কয়েল অ্যাসোসিয়েশান কয়লা বিদ্যুৎকেন্দ্রের মেকানিজমের উন্নতি সম্পর্কে নিম্মোক্ত বিবৃতি দেয় যা আসলেই ইমপ্রেসিভ এবং কয়লা বিদ্যুতের প্রতি আগ্রহ তৈরী করে:
 Efficiency improvements include the most cost-effective and shortest lead time actions for reducing emissions from coal- fired power generation. This is particularly the case in developing countries where existing power plant efficiencies are generally lower and coal use in electricity generation is increasing. Not only do higher efficiency coal-fired power plants emit less carbon dioxide per megawatt (MW), they are also more suited to retrofitting with CO2 capture systems.
এইবার বলি কয়লা বিদ্যুৎকেন্দ্রের ক্ষতি সম্পর্কিত কিছু কথা: 
প্রথমেই এই লিঙ্কটা ঘুরে আসুন। খুব সুন্দর ভাবে ব্যাখ্যা করা হয়েছে সবকিছু। http://ucsusa.org/clean_energy/coalvswind/c02c.html
কয়লা ভিত্তিক বিদ্যুৎ কেন্দ্র মারাত্মক পরিবেশ দূষণ ঘটায় বলে সাধারণত বিশ্বের বিভিন্ন দেশে সংরক্ষিত বনভূমি ও বসতির ১৫ থেকে ২০ কিমি এর মধ্যে কয়লা বিদ্যুৎ কেন্দ্র নির্মাণের অনুমোদন দেয়া হয়না। ইআইএ রিপোর্ট অনুসারে প্রস্তাবিত ১৩২০ মেগাওয়াট রামপাল কয়লা বিদ্যুৎ প্রকল্পটি সুন্দর বন থেকে মাত্র ১৪ কিমি দূরে যা সরকার নির্ধারিত সুন্দরবনের চারপাশের ১০ কিমি এনভাইরনমেন্টালি ক্রিটিক্যাল এরিয়া(ইসিএ) থেকে ৪ কিমি বাইরে বলে নিরাপদ হিসেবে দাবী করা হয়েছে। অথচ যে ভারতীয় এনটিপিসি বাংলাদেশে সুন্দরবনের পাশে এই বিদ্যুৎ কেন্দ্রটি নির্মাণ করতে যাচ্ছে সেই  ভারতেরই ওয়াইল্ড লাইফ প্রটেকশান অ্যাক্ট ১৯৭২ অনুযায়ী, বিদ্যুৎ কেন্দ্রের ১৫ কিমি ব্যাসার্ধের মধ্যে কোন বাঘ/হাতি সংরক্ষণ অঞ্চল, জৈব বৈচিত্রের জন্য গুরুত্বপূর্ণ বনাঞ্চল, জাতীয় উদ্যান, বন্যপ্রাণীর অভয়ারণ্য কিংবা অন্যকোন সংরক্ষিত বনাঞ্চল থাকা চলবে না।  অর্থাৎ ভারতীয় কোম্পানি এনটিপিসিকে বাংলাদেশে সুন্দরবনের যত কাছে পরিবেশ ধ্বংস কারী কয়লা বিদ্যুৎ কেন্দ্র নির্মাণ করতে দেয়া হচ্ছে, তার নিজ দেশ ভারতে হলে সেটা করতে পারতো না! আবার সুন্দরবন থেকে দূরত্ব আসলেই ১৪ কিমি কিনা সেটা নিয়েও বিতর্ক আছে, অনেকেই বলছেন সুন্দরবন থেকে আসলে দূরত্ব ৯ কিমি। খোদ ইআইএ রিপোর্টের এক জায়গায় বলা হয়েছে প্রকল্পের স্থানটি একসময় একেবারে সুন্দরবনেরই অংশ ছিল, সেটলার
বা বসতি স্থাপনকারীরা বন কেটে আবাসভূমি তৈরী করেছে:
 “The area is about 14 km northeastwards from the Nalian Range
of Sundarbans. Once it was a part of Sundarbans but had been evacuated by the settlers.”(ইআইএ, পৃষ্ঠা ২০৮)
 রামপাল নিয়ে আরো কিছু কথা:  রামপালে ১৩২০ মেগাওয়াট বিদ্যুৎ কেন্দ্রের জন্য ১৮৩৪ একর কৃষি, মৎস চাষ ও আবাসিক এলাকার জমি অধিগ্রহণ করা হয়েছে  যদিও ভারতে একই আকারের একটি প্রকল্পের জন্য জমি অধিগ্রহণ করা হয়েছে ৭৯২ একর যার বেশির ভাগটাই এক ফসলি কিংবা অনুর্বর পতিত জমি। (রায়গড় ইআইএ, এক্সিকিউটিভ সামারি, পৃষ্ঠা ১)। রামপাল বিদ্যুৎ কেন্দ্রের ইআইএ রিপোর্ট
অনুসারে প্রস্তাবিত প্রকল্প এলাকার(১৮৩৪ একর) ৯৫ শতাংশই কৃষি জমি ও চারপাশের ১০ কিমি ব্যাসার্ধের এলাকার (স্টাডি এলাকা) ৭৫ শতাংশ কৃষি জমি যেখানে নিম্নোক্ত হারে চিংড়ি অথবা ধান সহ অন্যান্য ফসল উৎপাদন করা হয় (পৃষ্ঠা ১৩৫, ১৯৪, ১৯৭, ১৯৮, ২০৪) :
★ বিদ্যুৎ কেন্দ্রের ১০ ব্যাসার্ধের মধ্যে বছরে ৬২,৩৫৩ টন এবং প্রকল্প এলাকায় ১২৮৫ টন ধান উৎপাদিত হয়;
★ ধান ছাড়াও বিদ্যুৎ কেন্দ্রের ১০ ব্যাসার্ধের মধ্যে বছরে ১,৪০,৪৬১ টন অন্যান্য শস্য উৎপাদিত হয়;
★ প্রতি বাড়িতে গড়ে ৩/৪টি গরু, ২/৩টি মহিষ, ৪টি ছাগল, ১টি ভেড়া, ৫টি হাস, ৬/৭টি করে মুরগী পালন করা হয়;
★ ম্যানগ্রোভ বনের সাথে এলাকার নদী ও খালের সংযোগ থাকায় এলাকাটি স্বাদু ও লোনা পানির মাছের সমৃদ্ধ ভান্ডার। জালের মতো ছড়িয়ে থাকা খাল ও নদীর নেটওয়ার্ক জৈব বৈচিত্র ও ভারসাম্য রক্ষা করে।   বিদ্যুৎ কেন্দ্রের ১০ কিমি ব্যাসার্ধের মধ্যে বছরে ৫২১৮.৬৬ মেট্রিক টন এবং প্রকল্প এলাকায় (১৮৩৪ একর) ৫৬৯.৪১ মেট্রিক টন মাছ উৎপাদিত হয়।  
 এইবার দেখে নিন কিছু ছবি:  বন থেকে বিদ্যুৎকেন্দ্রের দূরত্ব নিয়ে অনেকে সন্দেহ করতেছেন। এই ছবিটা দেখে নেন।
যুক্তরাষ্ট্রের একটি মানচিত্র দেখুন। এইখানে যুক্তরাষ্ট্রে কয়লা বিদ্যুতের ফলে নির্গত বিষাক্ততার চিত্র দেখানো হয়েছে।
অনেকে কয়েকটা ছবি দেখিয়ে ত্যানা প্যাঁচাচ্ছেন যে, বিদ্যুৎকেন্দ্রের পাশেই কি সুন্দর সবুজ রঙের গাছপালা! ভুল সবই ভুল। শুধুমাত্র কয়লা বিদ্যুৎ কেন্দ্রের কর্মীদের কথা মাথায় রেখে কার্বন ডাই অক্সাইডের মাত্রা কমিয়ে বাতাসে অক্সিজেনের ঘনমাত্রা বাড়ানোর জন্য কৃত্তিম ক্ষুদ্র বন তৈরী করা হয় ঠিক বন বললে ভুল হবে। কিছু গাছপালা লাগানো হয়। এই ছবিটি দেখুন তো। এই ছবিতে গাছপালা গুলোকে কি আপনার কাছে বন বলে মনে হচ্ছে? এটি ভিয়েতনামের থাই বিল কোয়াল প্লান্ট। 

এই ছবিটি দেখুন তো। এখানে কোথাও বনাঞ্চলের চিহ্ন দেখতে পান?
ভারতের সাতপুর নিয়ে অনেকে অনেক কিছু প্রমান করতে চাচ্ছেন। আমি এত কথা শুনবো না। জাস্ট, আমাকে রেফারেন্স দেখান পৃথিবীর কোন যায়গাতে একটা মেইনস্ট্রীম বনের পাশে এইরকম একটা কর্মসূচি নেয়া হয়েছে? আপনি অনেক ছবি দেখাইতে পারবেন যেখানে কয়লা বিদ্যুৎকেন্দ্রের পাশে রাখাল গরুর পাল লয়ে যায় মাঠে! কিন্তু কোথাও কয়লাবিদ্যুৎ কেন্দ্রের পাশে একটা দেশের প্রধান বনভূমি দেখাতে পারবেন না। 
 এইবার আরেকটু গভীরে যাই:  
★ ক্ষতিকর সালফার ও নাইট্রোজেন গ্যাস:
ইআইএ রিপোর্ট অনুসারে ১৩২০ মেগাওয়াট বিদ্যুৎ কেন্দ্র থেকে প্রতিদিন প্রায় ১৪২ টন বিষাক্ত সালফার ডাইঅক্সাইড (SO2) ও ৮৫ টন বিষাক্ত নাইট্রোজেন ডাই অক্সাইড(NO2)
নির্গত হবে। ফলে স্বাভাবিক ভাবেই এই বিপুল পরিমাণ বিষাক্ত গ্যাস সুন্দরবনের বাতাসে SO2 ও NO2 এর ঘনত্ব বর্তমান ঘনত্বের তুলনায় কয়েকগুণ বাড়িয়ে দিয়ে গোটা সুন্দরবন ধ্বংস করবে। 
★ কার্বন ডাই অক্সাইড এর প্রভাব: প্রস্তাবিত কয়লা বিদ্যুৎ কেন্দ্রে সুপার ক্রিটিক্যাল প্রযুক্তি ব্যাবহারে ঢাক ঢোল পেটানো হচ্ছে। রিপোর্ট অনুসারে এই প্রযুক্তি ব্যাবহারের ফলে সাধারণ কয়লা বিদ্যুৎ কেন্দ্রের তুলনায় মাত্র ১০ শতাংশ কার্বন ডাই অক্সাইড কর্ম নির্গত হবে। ৮০% লোড ফ্যাক্টর ধরে প্রতিবছর কার্বন ডাই অক্সাইড নির্গমণের পরিমাণ হবে ৭৯ লক্ষ টন। সুন্দরবনের পরিবেশের উপর যে কোনো প্রভাব পড়বে না তা নিশ্চিত হব কিভাবে??
★ ৪) পানি দূষণ: যতই পরিশোধনের কথা বলা হউক, কয়লা বিদ্যুৎ কেন্দ্র থেকে পানি নির্গমন হলে তাতে বিভিন্ন মাত্রায় দূষণকারী উপাদান থাকবেই যে কারণে পৃথিবীর বিভিন্ন দেশে কয়লা বিদ্যুৎ কেন্দ্রের বেলায় ‘শূণ্য নির্গমণ’ বা ‘জিরো ডিসচার্জ’ নীতি অবলম্বন করা হয়। যে এনটিপিস রামপাল কয়লা বিদ্যুৎ কেন্দ্র নির্মাণ করতে যাচ্ছে, সেই এনটিপিসি যখন ভারতে কয়লা বিদ্যুৎ কেন্দ্র নির্মাণ করে তখন ‘জিরো ডিসচার্জ’ নীতি অনুসরণ করে যেমন: ভারতের ছত্তিশগড়ের রায়গড়ের কাছে ১৩২০ মেগাওয়াট কয়লা বিদ্যুৎ কেন্দ্রের ইআইএ রিপোর্টে বলা হয়েছে : 
 “Zero Discharge concepts will be followed”. (রায়গড় ১৩২০ মেগাওয়াট বিদ্যুৎ কেন্দ্রের ইআইএ, এক্সিকিউটিভ সামারি, পৃষ্ঠা ই-১২ ).
অথচ রামপাল কয়লা বিদ্যুৎ কেন্দ্রের ইআইএ রিপোর্টে বলা হয়েছে:
 “After treatment, effluent shall be discharged to the Passur River
at a rate of 100 m3/hr. Effluent quality shall be monitored at different stage of discharge and intake.”
অর্থাৎ   “পরিশোধন করার পর তরল বর্জ্য বা ইফ্লুয়েন্ট ঘন্টায় ১০০ ঘনমিটার হারে পশুর নদীতে নির্গত করা হবে। পানি নির্গমন ও গ্রহণ করার প্রতিটা স্তরেই ইফ্লুয়েন্টের গুনাগুনের উপর নজর রাখা হবে।“ 
আবার অন্যত্র বলা হয়েছে:
 "To meet the water demand for plant operation, domestic water, environmental management 9,150 m3/hr (equivalent to 2.54 m3/s) surface water will be withdrawn from the Passur river and after treatment water shall be discharged back to the Passur river at the rate of 5,150m3/hr."
অর্থাৎ “প্ল্যান্ট পরিচালনা, ঘরোয়া ব্যাবহার, পরিবেশগত ব্যাবস্থাপনা ইত্যাদি কাজে পশুর নদী থেকে ঘন্টায় ৯১৫০ ঘনমিটার পানি সংগ্রহ করা হবে এবং পরিশোধন করার পর পানি পশুর নদীতে ঘন্টায় ৫১৫০ ঘনমিটার হারে নির্গমন করা হবে।“ ঘন্টায় ১০০ ঘনমিটার বা ৫১৫০ ঘনমিটার যাই হোক, কয়লা বিদ্যুৎ কেন্দ্র থেকে পানি নির্গমন করা হলে নির্গত পানির তাপমাত্রা, পানি নির্গমণের গতি, পানিতে দ্রবীভূতি নানান উপাদান বিভিন্ন মাত্রায় পানি দূষণ ঘটাবে যা গোটা সুন্দরবন এলাকার পরিবেশ ধ্বংস করবে। 
 ভারতে অনুমোদন করা হয়নি এই প্রকল্প: 
প্রস্তাবিত রামপাল কয়লা বিদ্যুৎ কেন্দ্রের ইআইএ রিপোর্টের এই সংক্ষিপ্ত পর্যালোচনা থেকে স্পষ্ট যে,   ইআইএ রিপোর্টে ভুল মানদন্ড ব্যাবহার, ক্ষতিকর প্রভাব কমিয়ে দেখানো, কোন কোন ক্ষেত্রে ক্ষতির মাত্রার কোন পর্যালোচানাই না করা, ‘হতে পারে’, ‘না হওয়া সম্ভাবনাই বেশি’, ‘সুযোগ কম’ জাতীয় বিশেষণ ব্যাবহার করে ক্ষতির মাত্রাকে হালকা ভাবে উপস্থান  ইত্যাদির মাধ্যমে সুন্দরবনের পাশে ১৩২০ মেগাওয়াটের এই কয়লা বিদ্যুৎ কেন্দ্রকে জায়েজ করার সর্বোচ্চ চেষ্টা করা স্বত্ত্বেও, এরপরও খোদ ইআইএ রিপোর্টে বিদ্যুৎ কেন্দ্র নির্মাণ, পরিচালানা ও কয়লা পরিবহনের ফলে সুন্দরবনের উপর সম্ভাব্য ক্ষতিকর প্রভাব সম্পর্কে এমন সব তথ্য বেরিয়ে এসেছে যা প্রস্তাবিত কয়লা বিদ্যুৎ প্রকল্পকে পরিবেশগত বিবেচনায় অগ্রহণযোগ্য বিবেচনা করার জন্য যথেষ্ট।
বস্তুত,   এর চেয়ে আরো সামান্য কারণে খোদ এনটিপিসিরই ১৩২০ মেগাওয়াটের একটি কয়লা বিদ্যুৎ কেন্দ্রের পরিবেশগত অনুমোদন দেয় নি ভারতের কেন্দ্রীয় গ্রীণ প্যানেল।   গত ৮ অক্টোবর ২০১০ তারিখে ভারতের দ্যা হিন্দু পত্রিকায় প্রকাশিত  NTPC’s coal-based project in MP turned down বা ‘মধ্যপ্রদেশে এনটিপিসির কয়লা ভিত্তিক প্রকল্প বাতিল’ শীর্ষক খবরে বলা হয়:  জনবসতি সম্পন্ন এলাকায় কৃষিজমির উপর তাপ বিদ্যুৎকেন্দ্র গ্রহনযোগ্য হতে পারে না বলে ভারতের কেন্দ্রীয় গ্রীন প্যানেল মধ্যপ্রদেশে ন্যাশনাল থারমাল পাওয়ার করপোরেশন(এনটিপিসি) এর ১৩২০ মেগাওয়াটের একটি বিদ্যুৎ উৎপাদন প্রকল্পের অনুমোদন দেয়নি। অথচ বাংলাদেশে সেই এনটিপিসিকে ১৩২০ মেগাওয়াটের বিদ্যুৎ কেন্দ্র নির্মাণের সুযোগ দেয়া হচ্ছে সুন্দরবনের মতো সংরক্ষিত একটি বনাঞ্চল, কৃষি জমি, স্থানীয় মানুষের জীবন-জীবিকার উপর সম্ভাব্য ক্ষতিকর প্রভাবগুলো তোয়াক্কা না করেই।
 এইবার আমার কথা:  প্রথমেই বলে রাখি, কয়লা বিদ্যুৎ নির্মানের আরো বিকল্প আছে কিন্তু সুন্দরবনের বিকল্প আর নেই। হ্যাঁ, বিদ্যুৎ আমাদের অবশ্যই প্রয়োজন। আমাদের এখনো অনেক বিশাল জনগোষ্ঠী বিদ্যুৎ সমস্যার সমাধান করতে পারেনি, কিন্তু কিছুতেই এত সুন্দর একটা পরিবেশকে ধ্বংস করে নয়। সুন্দরবনে বাংলাদেশের বৃহত্তম ইকোসিস্টেম রয়েছে। আমি একদমই মানতে পারছিনা যে রামপালের কোনো প্রভাব সুন্দর বনের উপর পড়বে না। সুদূর পাশ্চাত্যের কার্বন নিঃসরণ যদি অ্যান্টার্টিকার বরফ গলিয়ে দিতে পারে, তবে রামপালের কয়লা বিদ্যুৎকেন্দ্র যে মাত্র ১৪ কিলোমিটার দূরে সুন্দরবনের সতীত্ব নষ্ট করবেনা এইটা মানি না। 
 বিশেষ কৃতজ্ঞতা:  কল্লোল মোস্তফা তথ্যসূত্র:
♠ http://m.ucsusa.org/clean_energy/coalvswind/c02c.html
♣ http://www.bpdb.gov.bd/download/coal_EIA_report_rampal_khulna/EIA%20of%2...(500-660)%20MW%20Coal%20Based%20Thermal%20Power%20Plant%20at%20Rampal%20in%20Bagerhat%20District%20Khulna.pdf
♣ http://www.indiaenvironmentportal.org.in/files/JSW%20-Executive%20Summar...
♣ http://www.thehindu.com/news/national/article819873.ece
♣ wikipedia
♣ http://cop0.wordpress.com/2013/05/28/the-environmental-impact-of-the-con...
♣ http://www.infraline.com/Search/Sub-Standard+Coal+Supply+To+Satpura+Ther...

