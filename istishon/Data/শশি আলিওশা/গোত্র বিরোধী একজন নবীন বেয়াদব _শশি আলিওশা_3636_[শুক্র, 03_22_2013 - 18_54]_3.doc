গোত্র বিরোধী একজন নবীন বেয়াদব 


 তুমি যতক্ষণ গোত্রভুক্ত নও
যতক্ষণ তোমার নামের আগে পরে
কোন মতাদর্শিক পদবি নেই
যতক্ষণ তুমি জি হুজুর জি হুজুর
জপে মুখে ফেনা তুলছ না
সত্যের আতসি কাঁচে পরখ করছ
সমস্ত কিছু বারংবার
শাস্ত্রকে ছুঁড়ে ফেলে
প্রেম আর সংহতিকে জানছ স্বাভাবিক
ভিন্নমতকে প্রতিপক্ষ না ভেবে
তার আলোয় শুধরে নিচ্ছ নিজেকে
ততক্ষণ তুমি পরিগণিত হবে
বিচ্ছিনতা আর নৈরাজ্যবাদী হিশেবে
কেননা যেসকল মহান হর্তাকর্তারা
প্রগতির মেকি পৈতা লাগিয়ে
বসেছেন বিপ্লবের রাশিফল জানাতে
তারা প্রত্যেকে ভয়ে পায়
তোমার মতো নবীন বেয়াদবকে
ভয় ঠিক যতনা তোমাকে
তার চেয়ে বেশি তোমার প্রশ্নকে
প্রশ্নবাণের ভীষণ ভয়ে কেঁপে উঠে তাদের
শাস্ত্র আর শ্রদ্ধার আরস
যান্ত্রিক কাঠামোয় শাস্ত্রের অন্ধ মন্ত্রে
তারা ফু মেরে উড়িয়ে দিতে চান
রাবণের লঙ্কা, নিজে রাবণ হবেন বলে
আসলে শাস্ত্র যেমন তাদের পরম পূজনীয়
রাবণের মুকুট তেমনই আরাধেয়
আর যেহেতু তুমি জানো এমন
গোত্রভুক্ত শাস্ত্রী নপুংশকদের
শেষ চাওয়া ঘুরে ফিরে
ঐ রাবণ হওয়া
তাই ঐ পৈতার বলে
তুমি ঘোষিত হও বিচ্ছিন্ন বলে
যাতে তুমি বলে না পার
প্রশ্নই প্রগতি
প্রেমই সত্য
স্বাধীনতাই সহজাত

