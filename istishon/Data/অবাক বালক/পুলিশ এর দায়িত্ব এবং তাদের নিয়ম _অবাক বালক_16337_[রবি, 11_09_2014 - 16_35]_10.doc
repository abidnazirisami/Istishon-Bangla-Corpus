পুলিশ এর দায়িত্ব এবং তাদের নিয়ম 


পুনশ্চ ০১ঃ ৫ জানুয়ারি ২০১৩ ... তৎকালীন সময়ে ৭,২০০ টাকা খরচ করিয়া নোকিয়া c2 সিরেজের একটা থ্রিজি (  ) মোবাইল কিনি ... যাহা ৯ মার্চ ২০১৩ তারিখে পকেটমার তার হাতের কারুকাজ আমাকে না দেখায়া নিয়া যায় ... তারপর ... ৫ সেপ্টেম্বর ২০১৪ ... অনেক অসাধ্য কর্ম সাধ্য করিয়া ১১,৫০০ টাকা খরচ করিয়া ওয়াল্টন প্রিমো এইচ এম নামক এক এন্ড্রয়েড সেট কিনে নিয়া আসি ... যাহা আজ ৯ নভেম্বর ২০১৪ তে আবার পকেটমার তার কারুকাজ না দেখায়া সেট খানি নিয়া গেল ... ... ... ইহা কাকতালীয় না চরুইতালিও জানি না ... শুধু জানি ৫ , ৯ আর থ্রিজি আমার জন্য বিশাল রকমের কুফা ... 
পুনশ্চ ০২ঃ ঘটনা স্থান মালিবাগ মোড় ... এক ট্রাফিক পুলিশ কে বললাম ঘটনা ... বলিল রমনা থানায় একটা ডায়েরি করে আসেন ... পাওয়া যাক বা না যাক অন্তত ওইটা দিয়া ক্রাইম কিছু হলে আপনার উপর দোষ পরবে না ... বলিলাম পাবার সম্ভবনা কত ? বলিল ১০% ... ... ... যাই হক , ১০% কে ১০০% ভাবিয়া গেলাম রমনা থানায় ... বলিল , স্থানীয় এলাকার(গোরান) থানায় কাজটা করান ... আমার ব্যাক করার উপায় ছিল না ... ১০ টার সময় ছিল আমার পরিক্ষা ... ততক্ষনে সাড়ে ৮ বেজে গেছে ...
বাসায় ফিরার পথে সবুজবাগ, বাসাবো থানায় গেলাম ... তেনারা বলিলেন গোরান আগে সবুজবাগ থানার অন্তর্গত ছিল , এখন খিলগাঁও থানার ভিতরে ... আপনি অইখানে যান ... ... আবার আসিলাম খিলগাঁও থানায় ... এইখানে এক বিরাট কাহিনী শুনলাম ... বলিল ,
-ঘটনা কই?
-মালিবাগ মোড়
- হোসাফ টাওয়ারের সামনে ? নাকি পেট্রোল পাম্পের সামনে ?
- দুইটা তো রাস্তার এপার আর অপার ... দুইটার মাঝখানে ...
- উমহু , এইভাবে বললে হবে না ... পেট্রোল পাম্পের সামনে হলে তা পরবে পল্টন থানার আন্ডারে , হোসাফের সামনে হলে শাজাহানপুর থানা ... কাকরাইল থেকে মালিবাগ আসার পথে হলে রমনা থানা ... মতিঝিল থেকে মালিবাগ আসার পথে হলে মতিঝিল থানার আন্ডারে পরবে ... এবার বলেন , কোনভাবে ?
- পেট্রোল পাম্পের সামনে ...
- তাইলে পল্টন থানায় যান , এইখানে আসছেন কেন ???
বিদ্রঃ আগামাথা বুঝলাম না ... দক্ষিন উত্তর সিটি কর্পোরেশন খুলল ... এই করবে , সেই হবে ... ডী এম পি সাহেবের সেই ঝাড়ি ... এক মোবাইল পকেটমারের ডায়েরি , জাস্ট ডায়েরি লিখাইতে এত ঝামেলা ... পল্টন থানায় যেয়েও অইখানে সাহজাহানপুর থানার সাথে ঠেলাঠেলি শুরু হয়ে গেছিল ... আমার ঢাকায় কোন ক্রাইম হলে সেই ক্রাইমের দায়িত্ব যে কোন পুলিশ ব্রাঞ্চের নেয়া উচিত নয় কি ???

