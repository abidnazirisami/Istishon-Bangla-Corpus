নবীন আহমেদ


বড় বড় হাসপাতালের দরজা গুলো হওয়া উচিত স্লাইডারের মত , মানুষ যখন ঢুকবে ,খুলে যাবে ..আবার ঢুকার সাথে সাথে বন্ধ হয়ে যাবে.. কিন্তু আমার ঢুকতে হল ক্যাচি গেট ঠেলে ...
এবার পরিবেশের কথা বলা যাক... পাশাপাশি অনেক গুলো চেয়ার রাখা, ঠিক মাঝের চেয়ারটাই ফাকা... ঠিক মাঝে না , বাম থেকে চার নাম্বার আর ডান থেকে পাচ ... জোড় সংখ্যক কোন জিনিসের মাঝের জিনিসটা বের করা যায় না কেন ?? একদিন ভাবতে হবে ... মাথার উপরে সিলিং ফ্যান নাই ,এই হালকা হলুদ রংএর সিলিং এ অবশ্য কোন ফ্যান দিলে মানাতো না ...সিলিংএ লাইট গুলো বক্সের মত করে ঢুকিয়ে দেওয়া... হাল্কা হলুদের মাঝে সাদা আলো ,কম্বিনেশন খারাপ না...
আমার সিরিয়াল ১১ নাম্বারে, প্রাইম নাম্বার ..পকেটে টাকা আছে ২২১.. এটাও প্রাইম নাম্বার, ঘড়িতে ৭ টা ১৩ ..বাহ প্রাইম নাম্বারের ছড়াছড়ি... সামনে মোটামুটি সুন্দরী এক নার্স.. চোখে সোনালী ফ্রেমের চশমা.. ফ্রেমটা রুপালী হলে বেশী মানাতো.. এক মনে কাজ করছে... বাম পাশে এক মহিলা খুব সম্ভব তার ছেলের কাধে মাথা রেখে শুয়ে আছে, ফ্রেমে বাধাই করে রাখার মতন দৃশ্য ...
সিরিয়াল নং ১১ ...
মিঃ নবীন আহমেদ ,আছেন?
- হুম ..আমি..
-ভিতরে যান... অনুগ্রহপূর্বক জুতা খুলে ঢুকবেন..
হাসপাতাল থাকে জীবানুতে ভরা ...জুতা খুলে ঢুকতে কেমন জানি লাগছে, তারপরও সুন্দরীদের কথা ফেলা যায় না ...সোনালী ফ্রেমের ভিতর চোখ দেখা যাচ্ছে ...ভুল বললাম, মেয়েটা ডাক্তার ...একটা সুন্দর হাসি দিয়ে জুতা পায়ে দিয়ে চেম্বারে ঢুকে গেলাম...
অদ্ভুত একটা যন্ত্রের ভিতর মাথা ঢুকিয়ে বসে আছি । আমার কপাল থুতনি সব আটকে ধরছে । যন্ত্রটার ভিতর খুবই অদ্ভুত ঝাপসা একটা সিনারি । গ্যাস বেলুন টাইপের কিছু একটা দেখছি । মাঝে মাঝে এটা বেশী ঘোলা হচ্ছে , আবার একটা শব্দ করে ঘোলার পরিমান কমে যাচ্ছে । 
-আপনি এবার মাথা তুলতে পারেন ।
-ধন্যবাদ , ভিতরের দৃশ্যটা কিসের ??
কোন ভাবান্তর হল না । এই ধরনের প্রস্ন বেশ কয়েকবার আগে শুনেছেন মনে হল । অদ্ভুত একটা চশমা তৈরিতে উনি ব্যাস্ত । আমি চেম্বারের সাজ সজ্জায় মন দেই । নীল রঙের কার্পেট , এইখানেও সিলিং ফ্যান নাই , দেয়ালে মানুষের চোখের বড় বড় ছবি । ডাক্তার সাহেবের কথা কিছু বলা যেতে পারে । ছোটখাটো বয়স্ক একটা লোক , মাথায় লম্বা একটা টাক । টাকটা গোল হবার কথা , কোন কারনে লম্বা দেখাচ্ছে ।
-এই চশমাটা চোখে দিন , একটা ছিদ্র আছে , ওটা দিয়ে দেখার চেষ্টা করে বলুন পরতে পারছেন কিনা সব ?
-ছিদ্র খুজে পাচ্ছি না ...
-আপনি যে হাত দিয়ে চশমাটা ধরে রেখেছেন ছিদ্রটা সেই পাসে থাকার কথা ... এখন দেখতে পাচ্ছেন ??
-জী ...
-স্পষ্ট দেখার কথা ?? দেখতে পাচ্ছেন কি ?
-হুম ...
-আপনার আমার কাছে আসার কোন যুক্তি ছিল না । আপনার চোখ ঠিকাছে । কোন প্রব্লেম নেই । আপনি যেতে পারেন ।
-আপনার পারিশ্রমিক কি তাহলে দিতে হবে ??
-না দিবার কোন ঘটনা কি ঘটেছে ?
-না , ঘটেনি । বললেন যে কোন প্রব্লেম নাই , তাই বললাম ।
- তাহলে এক কাজ করুন , আমি কিছু ড্রপ লিখে দেই , ওইগুলা চোখে দিবেন নিয়মিত । তাহলে চোখে প্রব্লেম ধরা পরবে , পারিশ্রমিক দিতে কোন খুতখতি থাকবে না । নিবেন ড্রপ গুলা ?
-না , ধন্যবাদ ।
-আপনি যেতে পারেন ...
মনে একটা শান্তি নিয়ে বের হয়ে আসলাম । রিসিপসনে আগের ওই ডাক্তার মেয়েটা বসে আছে ...
-ডাক্তার সাহেবের ফিস কোথায় দিতে হবে ?
-আপনি জুতা পরে ঢুকলেন কেন ?
-এই জীবাণুর ভিতর আমি খালি পায়ে যাব নাকি ? আর ডাক্তার সাহেব নিজেও তো জুতা পরে আছেন ।
-আপনার সাথে তর্কে যাব না । টাকা দিয়ে বিদায় হন ।
একটা হাসি দিলাম । টাকাটা দিবার সময় বললাম , "আপনার হাসিটা সুন্দর , সবসময় মুখে হাসিটা ধরে রাখবেন । "
-সস্তা ফ্লারট আমার সাথে করবেন না । আমার এগুলো পছন্দ না ।
-হুম ... তাহলে চোখে একটা রুপালি ফ্রেমের চশমা লাগাবেন , রুপালি ফ্রেম তৈরিই হয়েছে আপনার মুখশ্রীর জন্য , রাগী রাগী মুখের সাথে আপনার ফ্রেমটা মানিয়ে যাবে । ""
-মানে ?
-সস্তা ফ্লারট করতে নিষেধ করেছিলেন , তাই একটু দামি ফ্লারট করলাম । আশা করি পছন্দ হয়েছে ।
এই কথার পর আর দারিয়ে থাকা যায় না । সেই ক্যাচি গেট ঠেলে বেরিয়ে আসলাম ।
(চলবে)

