লক্ষ যখন সমাজতন্ত্র তবে বিভাজনের পাহাড় কেন


- এইচ,আই,হামজা
অনেকদিন ধরে ভাবছি কোন একটা বিষয় নিয়ে লেখব কিন্তু কি নিয়ে লেখব তা নিয়ে পরেছি মহাআত্মদন্ধে।
কি নিয়ে লেখব এই নিয়ে আমার ভাবতে ভাবতে সমসাময়িক অনেক কিছু ঘটেছে।
ধর্মীয় সাম্প্রদায়িকতা, গুম খুন ধর্ষণ নিত্য ঘটে যাওয়া এরূপ অনেক কিছুই আজ ব্যর্থ সমাজের ষোলোকলা পূর্ণ করেছে বলেই আমার ধারণা।
অবশ্য কেউ কেউ দ্বিমত পোষণ করলে করতেও পারেন, কেননা মত দ্বিমত ভিন্নমতই হলো সমাজ বা রাষ্ট্রের প্রাণভোমরা।
মূল আলোচ্যে যাওয়ার আগে এই অধমের সম্পর্কে দুকথা বলতে চাই।
আমি বিশেষত অন্যায় অবিচার সামাজিক বৈষম্য রাজনীতি ও দর্শনশাস্ত্র নিয়ে পড়তে প্রবল আগ্রহী।
রাজনীতি নিয়ে অল্পবিস্তর অভিজ্ঞতা আমার যা আছে তা মোটেও কিছু না। কিন্তু অভাববোধ হয় পড়াশোনা।
বলতে গেলে কোন বই আমার পড়া হয়ে ওঠে না । অবশ্য কারণও আছে বিস্তর।
জানা শুনা কোন বিষয় নিয়ে লেখতে হলেও প্রচুর পড়তে হয় । না পরে কোন কিছু লেখা নিতান্তই মূর্খের কাজ বলে জানি ও মানি। বেঁচে থেকে রুটি রুজির সংগ্রাম করবো না নিজেকে মানবিক একজন সচেতন নাগরিক হিসেবে গড়বো এ নিয়ে কিছু প্রশ্নের উদ্রেগ আমার মাঝে প্রায়ই জাগে। কিন্তু করবোটাই বা কাকে? না আমার জন্মদাতা মাতা পিতা না ঘুণে ধরা সমাজকে। পিতা মাতা অবশ্য উত্তর দিয়েছেন এই,এখন করে খা।
সমাজ বলবে সবি ভাগ্য,আর আমার বিবেক বলছে সেই চরম সত্য, জন্মেছিস তো দাগ রেখে যা।
আমার স্পষ্ট মনে আছে আমরা যখন তিন ভাই ও তিন বোন তখন এক পড়শি আমার মাকে আরও বেশি সন্তান নিতে বিভিন্ন পরামর্শ দিচ্ছে এবং বলছে জন্ম দেয় আল্লাহ মারেও আল্লাহ খাওয়াবেও আল্লাহা।
তারি ফলশ্রতিতে আমরা এখন আট ভাই বোন ।
বাবা ছিলেন সামান্য রিক্সা চালক কিন্তু মনটা ছিল সাম্প্রদায়িক অন্ধ যাকে বলে নিষ্কলুষ ধার্মিক।
মানুষের বাড়ি বাড়ি এই কাজ সেই কাজ করে আমাদের দিনানিপাত হয়।
এভাবেই একদিন কাজের সন্ধানে এই তিলক্তমা নগরে পদধূলি পড়লো।
তাই অন্ধত্ব ঘুচানোর সেই অলৌকিক ( আমার পারিবারিক অবস্থা মতে) পড়াশোনার মতো নিরেট ভাবনা ছিল দারুণ স্পর্ধা। তাই বেঁচে নিতে হল এই নগরীর লক্ষ মানুষের ভিড়ে কাজ করে বেঁচে থাকার কঠিন সংগ্রাম, যা এখনো চলছে হয়তোবা চোখবুজার আগ পর্যন্ত তা শেষ হবে না।
কিন্তু আজ আমার গর্বের শেষ নেই সেই আমি আজ মাধ্যমিক শেষ করে উচ্চ মাধ্যমিকের স্বপ্ন দেখছি ।
তা শুধু একজন সত্যিকারের সৎ আদর্শবান দেশপ্রেমিক মানুষের ঐকান্তিক প্রচেষ্টায় । আর তিনি হলেন আমার মামা মোনায়েম রকি যিনি আমার রক্তের কেউ না হয়েও আজ ঋদ্ধতাই রক্তের চেয়েও অধিক। যিনি স্বপ্ন দেখেন ও স্বপ্ন দেখাতে ভালোবাসেন । তিনি মানবিকতায় মহান না হলে আমার মতো একজন অজপারার গাঁয়ের ছেলেকে পড়ালেখা করিয়ে মানুষ করতেন না।যেখানে সমাজের আজ যা কিছু সব দেওয়ার চেয়ে পাওয়ার নেশায় মক্ত । অবশ্য এর ব্যতিক্রম যে নেই তা কিন্তু বলতেই হবে । যদিও রক্তে মাংসে গড়া মানুষ হবে মানবিক কিন্তু প্রত্যক্ষ বাস্তবতা বলছে তা আজ কল্পনা মাত্র। তবুও এ কথা বলতে বাধ্য হতে হয় নির্মম হলেও সত্য পৃথিবীতে এখনো খাঁটি মানুষ আছে বলেই কিছুটা হলেও সমাজে ভালো দিকগুলো এখনো বিরাজমান। তারি একজন অনন্য উদাহরণ হলেন এই মানুষটি যাকে আজ সব চেয়ে কাছের মানুষ বলে মনে প্রানে বিশ্বাস করি। যাই হউক অনেক কথা বলে ফেললাম এখন মূল প্রাসঙ্গিক আলোচনায় ফিরতে চাই । প্রিয় পাঠক উপড়ের শিরোনাম দেখেই হয়তোবা কিছুটা অনুধাবন করতে পেরেছেন। এই লেখা পড়ে এই মূর্খ লেখকের অজ্ঞতা সম্পর্কে যে কারোর স্পষ্টত ধারণা হবে বলেই ধরে নিচ্ছি। তাই ক্ষমা চাওয়াটাও মনে হয় বাড়াবাড়িই হবে।
সৃষ্টির শুরু থেকে পরবর্তীতে ধাপে ধাপে মানুষ যখন সভ্য হতে চেষ্টা করতে লাগলো তখন কেউ কেউ বা কোন কোন সভ্য সমাজ অনুধাবন করলো সাম্যভিত্তিক সমাজ ব্যবস্থার প্রয়োজনীয়তা কথা।
আর তা বিবর্তনবাদের অমোঘ ধারা যা থেকে আজকের আধুনিক সাম্যবাদ বা সমাজতন্ত্রের উৎপত্তি ঘটে।
সমাজতন্ত্রের মূল ভিত্তি হল একটি সামাজিক অর্থনৈতিক ব্যবস্থা যেখানে সম্পদ ও অর্থের মালিকানা সামাজিক নিয়ন্ত্রণে থাকবে।সমাজতন্ত্রী ব্যবস্থায় জনসাধারণের প্রয়োজন অনুসারে পণ্য উৎপাদন হয়। সমাজতন্ত্র কমিউনিস্ট সমাজের প্রথম পর্যায়। উৎপাদনের উপায়ে সমাজতান্ত্রিক মালিকানা হলো এর অর্থনৈতিক ভিত্তি। সমাজতন্ত্র উৎখাত ঘটায় ব্যক্তিগত মালিকানার এবং মানুষে মানুষে শোষণের, বিলোপ ঘটায় অর্থনৈতিক সঙ্কটের ও বেকারত্বের, উন্মুক্ত করে উৎপাদনী শক্তির পরিকল্পিত বিকাশ ও উৎপাদন সম্পর্কের পূর্ণতর রূপদানের প্রান্তর। সমাজতন্ত্রের আমলে সামাজিক উৎপাদনের লক্ষ্য জনগণের স্বচ্ছলতা বৃদ্ধি ও সমাজের প্রতিটি লোকের সার্বিক বিকাশ সমাজতন্ত্রের মুলনীতি হলো প্রত্যেকে কাজ করবে তার সামর্থ্য অনুযায়ী এবং প্রত্যেকে গ্রহণ করবে তার প্রয়োজন অনু্যায়ী। সোভিয়েত ইউনিয়ন-এ সমাজতান্ত্রিক রাষ্ট্র কায়েম করা হয়েছিলো ১৯১৭ সালে।
অন্যভাবেও বলা যায় যে, মানুষে মানুষে বৈষম্যের বিভাজন ঘুচিয়ে ন্যায় ও সমতার সমাজ উপহার দিবে। ঘুচে যাবে সকল প্রকার,দারিদ্র্য বয়ে আনবে অনাবিল সুখের প্রশান্তি। প্রতিষ্ঠিত হবে এমন এক সমাজ ব্যবস্থা যাতে প্রত্যেক শিশু বেড়ে উঠবে মানবিক এক সমাজে,যেখানে থাকবে না কোন প্রকার বৈষম্য, আর তা একমাত্র সমাজতন্ত্রেই সম্ভব। আর এই সাম্যবাদ বা সমাজতন্ত্রের ধারক বাহক হল বামপন্থী বা কমিউনিস্টরা।
এখন প্রশ্ন হল বামপন্থী কারা ও বামপন্থা কি?
ব্যুৎপত্তি ও ইতিহাস ১৭৮৯ সালে ফরাসি বিপ্লবের সময় 'Left' শব্দটির উৎপত্তি হয়। তখন পার্লামেন্টের ডানদিকে বসতেন শাসকদল এবং সভাপতির বাঁ পাশের আসনগুলোয় বসতেন বিরোধীদল। বাঁ দিকে বসার জন্য তাদের বলা হতো বামপন্থী বা Leftist সমাজতন্ত্রী ও প্রগতিশীলদের এখন সাধারণভাবে বামপন্থী বলা হয়। পরবর্তীকালে ফ্রান্সের অনুকরণে অন্যান্য দেশের আইনসভায়ও বিরোধী দলের সদস্যদের বামদিকে বসার রীতি চালু হয়।
বিশ শতক পরবর্তীকালে বামপন্থী হতে হলে যে বৈশিষ্ট্য থাকা দরকার তা হচ্ছে বামপন্থিদের সাম্রাজ্যবাদ ও সম্প্রসারণবাদ বিরোধী হতে হবে। এছাড়াও বামপন্থি হতে হলে তাদের অবশ্যই সামন্তবাদ বিরোধী তথা সামন্ততন্ত্রের অবশেষ উচ্ছেদের কর্মসূচি গ্রহণ করতে হবে সবরকম সম্ভাব্য আকার ও রূপে বিরাজমান ভূমিদাস প্রথার জেরগুলো যেমন বর্গাপ্রথার উচ্ছেদ করে ভূমিসংস্কার করতে হবে। রাষ্ট্রীয় ক্ষেত্রে কোনো ধরনের প্রতিক্রিয়াশীল আইন বা বিধিবিধানকে বামপন্থীরা সমর্থন করে না। তাদের উগ্রজাতিয়তাবাদিদের বিরদ্ধে সুদৃঢ় অবস্থান থাকবে।
এই ভূখণ্ড অর্থাৎ ভারতীয় উপমহাদেশের ইতিহাস যদি পর্যালোচনা করা হয় তা হলে দেখা যাবে বামপন্থী বা কমিউনিস্ট রাজনীতির ফেলে আসা সুবর্ণ অধ্যায়। ১৭৫৭ সালে পলাশীর যুদ্ধে পরাজয়ের পরে অনেকেই ধরে নিয়েছিলো বাঙালি সব সময় অন্যের দ্ধারা শোষিত হয়েই যাবে । কিন্তু ইতিহাস বলে ভিন্ন কথা ঐ পরাজয়ে বাংলা ও বাঙ্গালির ললাটে যে সচেতনতার বীজ বোপিত হয় তার কারিগর কিন্তু এই বামপন্থিরাই তা চরম দুশমনও বলতে দ্বিধা করবে না। বিভিন্ন আন্দোলনের তা সামাজিক কি রাজনৈতিক কি সাংস্কৃতিক সূচনাটা করেছে বামপন্থীরা। বঙ্গভঙ্গ,থেকে ১৯৪৮ এর সাম্প্রদায়িক বিভাজনের রাজনীতির বিরদ্ধে এ ভূখণ্ডের বামপন্থীদের অবদান অনেক।
উপমহাদেশের কমিউনিস্টদের কন্ঠে সর্বপ্রথম আওয়াজ ওঠে ‘ইয়ে আজাদি ঝুটা হ্যায়, লাখো ইনসান ভুখা হ্যায়’পূর্ব বাংলার কমিউনিস্টরাও এই স্লোগান নিয়ে মানুষের কাছে যেতে থাকেন। কমিউনিস্টরাই সর্ব প্রথম ১৯৪৭ সালের সেই তথাকথিত স্বাধীনতাকে মিথ্যে বলে চিহ্নিত করেন। সেই মিথ্যে স্বাধীনতাকে প্রত্যাখ্যান করেই সামাজিক,রাজনৈতিক, অর্থনৈতিক মহান মুক্তির লক্ষে ১৯৭১ সালে সংগঠিত হয় মহান মুক্তিযুদ্ধ।
যা আজ বাংলাদেশি বাঙ্গালী মাত্রই জানেন। বাঙ্গালীর স্বাধিকার আন্দোলনের নেপথ্যে যারা কাজ করেছেন তাদের সিংহবাগি কমিউনিস্ট লিডার ছিল। ৫২ ভাষা আন্দোলন ৫৪ নির্বাচন ৬২ শিক্ষা আন্দোলন ৬৯ গণঅভ্যুত্থান একাত্তরের চূড়ান্ত সংগ্রামের দৃশ্যপটে বামপন্থীরা।ছাত্র ইউনিয়ন ন্যাপ কমিউনিস্ট পার্টির অবদান আজ ইতিহাস। প্রবাসী সরকারের অন্যতম উপদেষ্টা ছিলেন কমরেড মনিসিংহ। বাংলাদেশের এই মুক্তিযুদ্ধে ভারত সোভিয়েত ইউনিয়নকে সরাসরি সম্পৃক্ত ও আন্তর্জাতিক সমর্থন আদায়ে বিপুল পরিমাণ কমিউনিস্ট দিনরাত অল্কান্ত পরিশ্রম করেছে । ৭৫ ত্তরের পটপরিবর্তনে জিয়া এরশাদের পশ্চাৎমুখী পাকিস্তানি ধ্যানধারণায় বাংলাদেশের রাজনীতি যখন কলুষিত তখন বাঙালি দেখেছে দিকভ্রান্ত রাজনীতিতে এবারো ত্রাতা হয়ে এলো বামপন্থী সব ছাত্র যুব শ্রমিক কৃষক থেকে শুরু করে নিম্ন মধ্যবিক্ত থেকে উচ্চবিক্ত পর্যন্ত। কিন্তু এর পরের ইতিহাস সবারি জানা বিশেষ করে আন্তর্জাতিক রাজনীতিতে সোভিয়েত ইউনিয়নের উত্থান পথনের ঢেউ এসে লাগে এ দেশেও যার ফলশ্রতি আজও নানা ধাঁরা উপধারায় বিভক্ত বামপন্থী বিজ্ঞরাজনীতিবিধরা।যা আজও কাঁটিয়ে উঠা সম্ভবপর হয়ে ওঠেনি কোন কোন মহল শাঁক দিয়ে মাছ ঢাকার চেষ্টা করে বলেন কমিউনিস্ট রাজনীতি আজ ম্রিয়মাণ। আসলেও কি তাই? আমি বলবো না।এই না বলার অনেক যৌক্তিক উদাহরণ হরহামেশাই আমরা পেয়ে থাকি। যদিও বা অনেকে খণ্ড বিখণ্ড। কিন্তু প্রত্যেকেই আদর্শগত এক ও অভিন্ন শুধু তাই নয় আমি মনে করি প্রত্যেকেই নিজ নিজ কর্মের ধর্মে অবশ্যই বিপ্লবী। কিন্তু কমরেড আর কত? অনেক তো হল আর কত বিভাজন? যারা নীতি বিসর্জন দিয়ে প্রচলিত নোংরা রাজনীতির ধারায় মিশেছে সেই সব পচা ভামদের(ব্যাঙ্গাক্তক অর্থে) বাদ দিয়ে সময় এসেছে সকল ক্ষুদ্র ক্ষুদ্র মতোপার্থক্যর অনৈক্য ঘুচিয়ে জনগনের সামনে ঘুরে দাঁড়াবার। জনগণ আজ বিরক্ত আওয়ামী বিএনপির নীতিহীন খাই খাই অথর্ব রাজনীতির রোষানলে পরে এখন বলছে ছেড়ে দে মা কেঁদে বাঁচির মতো অবস্থা। সিপিবি বাসদ যেমন একত্রে সম্মিলিত ধারাবাহিক আন্দোলন সংগ্রাম চালিয়ে যাচ্ছে অন্য সব বাম নেতাদের উচিৎ এই ধারাকে শক্তিশালী করার প্রচেষ্টায় শামিল হয়ে বৃহৎ শক্তি নিয়ে জনগণের আশা আকাঙ্ক্ষার প্রতিফলন ঘটানো। এবং শক্তি অর্জন করে জনগণকে এই অভয় দেওয়া যে আওয়ামী বিএনপির বাইরে দ্বিতীয় বিকল্প হিসেবে আমরা আছি আপনাদের সামনে।
যদি আমরা অর্থাৎ বামপন্থী নেতারা এই জায়গায় আবারো ভুল করি তাহলে হয়তোবা সেইদিন বেশি দূরে নয় যেদিন জনগণ আমাদের ইতিহাসের পাতা থেকে মুচ্ছে দিবে।
আমরা দেখেছি বর্তমানে একমাত্র বাংলাদেশের কমিউনিস্ট পার্টি ও বাংলাদেশের সমাজতান্ত্রিক দল বাসদ তারা দলাদলি বা আওয়ামী বিএনপির সাথে কোনরকম জোট বা লেজুড়বৃত্তি করছে না। অন্য যারা করছেন বা করেন তারা নিজেরা নিজেরা ক্ষুদ্র ক্ষুদ্র স্বার্থে পুরনো দল ভেঙ্গে নতুন দল গড়ছেন। বা এখনো করছেন। যাদের কার কার আবার ব্যানার ধরার মতো লোক বা সমর্থক নেই । আমরা তাঁদের সম্পর্কে বাইরে লোক মুখে প্রায়ই শুনে থাকি এক নেতা এক দল। এইসব সুবিধাবাদি নেতারা আজ দুএকজন বাদে সবাই হারিয়ে গেছেন কালের গহ্বরে। যে দুইএকজন আছেন তারাও প্যাড সর্বস্ব, বিবৃতি বা টকশো করেই কোন মতে দল পরিচালনা করছেন। যেটুকু না করেন তার চেয়ে বেশি বলেন । অতীতের ইতিহাস যদি দেখি কেউ চীনপন্থি ও রাশিয়াপন্থী হয়ে একের পর এক নতুন দল গড়েছেন বিলোপবাদিরা বলেছিল সমাজতন্ত্রের প্রয়োজন ফুরিয়েছে তাই কমিউনিস্ট পার্টির বিলোপ ঘটাতে চেয়েছিলেন, তারা পরবর্তীতে গণফোরাম, কমিউনিস্ট কেন্দ্র, বা কেউ কেউ আওয়ামীলীগে বা বিএনপিতে যোগ দিয়েছেন, তাদের অনেকেই আজ ইতিহাসের পাতা থেকে হারিয়ে গেছেন যে দুইএকজন আছেন তারাও ভুগছেন অস্তিত্ব সঙ্কটে। জাসদ ( যদিও জাসদকে বামঘরানার দল বলা যায় কিনা তা নিয়ে যথেষ্ট মতপার্থক্য আছে, তবুও যুক্তির খাতিরে এইখানে প্রাসঙ্গিক আলোচনায় তুলে আনলাম) বা ওয়ার্কাস পার্টি তো নিজেদের মার্কা ছেড়ে আওয়ামীলীগের নৌকা নিয়ে নির্বাচন করেছেন,গত কিছুদিন আগে বাংলাদেশের সমাজতান্ত্রিক দল বাসদ ভেঙ্গে আবার নতুন বাসদ হয়েছে নাম দিয়েছে বাসদ (মার্ক্সবাদী) তার আগে ১৯৮০তে জাসদ ভেঙ্গে গঠিত হয়েছিল এই বাসদ, সাম্যবাদি দল যার অস্তিত্ব প্রায় বিলিন হতে চলেছে সেও কদিন আগে ভেঙ্গে কিছু নেতা সাম্প্রদায়িক বিএনপিতে যোগ দিয়েছে। অন্যদিকে গণতান্ত্রিক বাম মোর্চার নামে একেবারেই ছোট ছোট ১২টি দল নিয়ে একটি জোট আছে, আমি গত ১২/০১/২০১৫ তারিখে সিলেট বার্তা অনলাইনভার্সনে প্রকাশিত একটি শিরোনামের বামপন্থী নেতৃবৃন্ধের কিছু উদ্ধৃতি নিচে তুলে ধরছি
৬০ দশক থেকে ২০১৪ সাল পর্যন্ত দফায় দফায় আদর্শগত, সম্পূর্ণ ব্যক্তিস্বার্থ ও ক্ষমতার লিপ্সায় দেশের নয়টি বাম দল ভেঙেছে। পাশপাশি সোভিয়েত ইউনিয়নের বিকেন্দ্রীকরণ, পারিবারিক শাসনে বিশ্বাস ও বড় কারণ।বাংলাদেশের কমিউনিস্ট পার্টির (সিপিবি) সাধারণ সম্পাদক সৈয়দ আবু জাফর আহমেদ বলেছেন, যখন মস্কোর রাজনীতিতে ধস নেমেছে তখন কমিউনিস্ট পার্টির মধ্যেও অনিশ্চয়তা দেখা দেয়। এমতাবস্থায় কমিউনিস্ট পার্টি থেকে বেরিয়ে শীর্ষ নেতাদের মধ্যে কেউ গণফোরাম, কেউ কমিউনিস্ট কেন্দ্র ও কেউ কমিউনিস্ট লীগ নামে রাজনৈতিক দল গঠন করেছেন। আবার কেউ কেউ আওয়ামী লীগ ও বিএনপিতেও যোগ দিয়েছেন।
জাতীয় সমাজতান্ত্রিক দলের (জেএসডি) সভাপতি আসম আবদুর রব বলেন, আদর্শগত পার্থক্য, সোভিয়েত ইউনিয়নের বিকেন্দ্রীকরণ, উপজেলা বাস্তবায়ন, দলীয়, ব্যক্তি ও পারিবারিক বিশ্বাসের করণে জাতীয় সমাজতান্ত্রিক দল (জাসদ) আমাদের থেকে আলাদা হয়ে গেছে। আমরা উপজেলা বাস্তবায়নের পক্ষ নিলেও তারা এর বিরোধীতা করেছে।
জাতীয় সমাজতান্ত্রিক দলের (জাসদ) সাধারণ সম্পাদক শরীফ নুরুল আম্বিয়া বলেন, কমিউনিস্ট রাজনীতির প্রক্রিয়া গঠন করার জন্য জাসদ থেকে খালেকুজ্জামান, আফম মাহবুবুল হক, মাহমুদুর রহমান মান্না ও মবিনুল হায়দার চৌধুরী জাসদ থেকে বেরিয়ে যান। তারা মনে করে ছিলেন জাসদের প্রক্রিয়ার মধ্যদিয়ে কমিউনিস্ট রাজনীতি করা সম্ভব।
বাংলাদেশের ওয়ার্কার্স পার্টির সাধারণ সম্পাদক ফজলে হোসেন বাদশা এমপি বলেন, আদর্শগত কারণে সাইফুল হক আমাদের পার্টি থেকে বেরিয়ে বাংলাদেশের বিল্পবী ওয়ার্কার্স পার্টি করেছেন। তিনি দীর্ঘদিন আমাদের সঙ্গে ছিলেন। তার হাতে গড়া বিল্পবী ওয়ার্কার্স পার্টিও ভেঙেছে।
বাংলাদেশের সমাজতান্ত্রিক দলের (বাসদ) সাধারণ সম্পাদক খালেকুজ্জামান বলেন, আমরা আদর্শগত কারণে ১৯৮০ সালে জাসদ থেকে বের হয়ে বাসদের যাত্রা শুরু করেছি। জাসদ আদর্শের কথা বলে যাত্রা শুরু করলেও এক পর্যায়ে তারা সে পথে ছিলো না। সেই কারণে আমরা বেরিয়ে আসতে বাধ্য হয়েছি। আজকে জাসদের অবস্থা থেকেই প্রমাণিত হয় যে, আমাদের অবস্থানটাই সঠিক ছিলো। এই বিষয়টি আর বলার অপেক্ষা রাখে না।
বাংলাদেশের সাম্যবাদী দলের সাধারণ সম্পাদক দিলীপ বড়–য়া বলেন, হানিফুল কবির গংরা সাম্যবাদী দলে কখনও ছিল না। তাদেরকে জিজ্ঞাসা করুন। সাম্যবাদী দল নিবন্ধিত দল। তাদের দলের কোনো নিবন্ধন নেই। বেগম খালেদা জিয়ার নেতৃত্বাধীন জোটে একটি বাম দলের দরকার ছিল, এজন্য তাদেরকে নিয়ে ২০ দল সম্পূর্ণ করা হয়।
গণফোরামের সাধারণ সম্পাদক মোস্তফা মহসীন মন্টু বলেন, পঙ্কোজ ভট্টাচার্য্যরে গণফোরাম ত্যাগ করে ঐক্য ন্যাপ করা এটা সম্পূর্ণ উনার ব্যক্তিগত ব্যাপার। আদর্শগত বিষয় হলে গণফোরাম ছেড়ে যেতেন না, কারণ তিনি তো এখনও একই ধারার রাজনীতি করছেন। তাছাড়া আদর্শগতভাবে আমাদেরও কোনো পরিবর্তন হয়নি।
বাংলাদেশের বিল্পবী ওয়ার্কার্স পার্টির সাধারণ সম্পাদক সাইফুল হক বলেন, ওয়ার্কার্স পার্টি সুবিধাদী দল। আদর্শিক অধ:পতনের কারণে এ দল থেকে ২০০৪ সালে বেরিয়ে এসেছি। দলের ভেতরে গণতন্ত্র ছিল না। এদিকে, বাংলাদেশের বিল্পবী ওয়ার্কার্স পার্টিও ২০১৪ সালের শেষের দিকে নাসির উদ্দিন নাসু ও মোফাজ্জল হোসেনের নেতৃত্বে আদর্শগত বিরোধের কারণে ভেঙেছে।
বাংলাদেশের সমাজতান্ত্রিক দল (মার্কসবাদী) বাসদের সাধারণ সম্পাদক মবিনুল হায়দার চৌধুরী বলেন, সোভিয়েত ইউনিয়নের রাজনীতি যখন পতনের দিকে, ঠিক তখন বাসদ সৃষ্টি হয়। বাসদ সৃষ্টির শুরুতে শীর্ষ নেতারা আন্তর্জাতিক মার্কসবাদী রাজনীতি অস্বীকার করে বড় বড় নেতা হন। যার ফলে সম্পূর্ণ আদর্শ ও রাজনৈতিক কারণে বাসদে ভাঙন সৃষ্টি হয়।
এইযে এতো মত দ্বিমত ভাঙ্গন বা বিভাজন বলি লাভের ফসল কারা ঘরে তুলছে? বারবার জামায়াত বা সাম্রাজ্যবাদী প্রতিক্রিয়াশীল গোষ্ঠী এ থেকে তারা তাদের সুবিধা আদায় করে নিচ্ছে। আর পরাজিত হচ্ছে প্রগতিশীল চিন্তাধারার মানুষগুলো যার সর্বশেষ উদাহরণ মুক্তমনা লেখক অভিজিৎ রায়, আর কতো কমরেড অনেক তো দেখলাম এবার শান্ত হয়ে আমাদের মতো তরুণদের একটু স্বপ্ন দেখান ।বৃহৎ স্বার্থ বিসর্জন দিয়ে অতি ক্ষুদ্রাতি ক্ষুদ্র স্বার্থ নিয়ে একের পর এক দল হচ্ছে, যারা কেউ কেউ নিজেদেরকে আবার বলে থাকেন আমরাই প্রকৃত অর্থে কমিউনিস্ট আমার প্রশ্ন আসলেই কি তাই? সিপিবি বাসদ বার বার বাম বিকল্প শক্তি গড়ার ডাক দিচ্ছে দল দুটি একত্রে বিভিন্ন ইস্যুতে জনগণকে সাথে নিয়ে জুগপথভাবে রাজপথে থেকে আন্দোলন চালিয়ে যাচ্ছে। যা আমরা ইতিমধ্যে দেখেছি জনগণ কি বিপুলভাবেই না তাঁদের প্রতি সমর্থন জানাচ্ছে তার প্রমাণ গত ২৭ ফেব্রুয়ারি সিপিবি বাসদ আহূত ঢাকা সহরাও্যারদি উদ্যানে জাতিয় সমাবেশে কি পরিমাণ লোক সমাগম ঘটেছে। তার আগে সিপিবি ঢাকা কমিটির আয়োজনে ঢাকা সমাবেশে আমরা দেখেচ্ছি জনতার কি স্বতঃস্ফূর্ত সমাগম। দল দুটি এর আগে জাতিয় কমিটির আহ্বানে জনগণকে নিয়ে হরতালের মতো কর্মসূচী দিয়েচ্ছে। এবং সব কর্মসূচীতে ছিল জনগণের দাবি দাওয়া সম্বলিত আশা আকাঙ্ক্ষার প্রতিফলন ঘটানোর নিরন্তর সংগ্রাম। যা এখনো করে যাচ্ছে । বিপরীতে কিছু কিছু দল বা ব্যক্তি নগ্নভাবে নিজেদের আত্মবিবেক বিলিয়ে দালালির বা আপোষ কামিতার পথ বেঁচে নিয়েছে। এই দালালি বা আপোষ কামিতাই এখন প্রকৃত বামপন্থীদের মাথা ব্যাথার কারণ, যতদিন না এই আপোষ কামি দালালদের পতন না হচ্ছে ততদিন আমাদের পথ সুগম হবে না আমি বার বার এই আমি বা আমাদের বলতে বুঝাচ্ছি সিপিবি বাসদকে।
তাই বলছি লক্ষ্য যখন সমাজতন্ত্র তাই বিভাজনের পাহাড় ডিঙ্গিয়ে এই পুরনো ধ্যানধারণার সমাজ ব্যবস্থা ভেঙ্গে সময় আজ নতুন মানবিক এক সমাজ গড়ার। তাহলে আর বিভাজন নয় আসুন একটি প্লাটফর্মে এসে জনগণকে সাথে নিয়ে জনগণের দাবি দাওয়া স্বার্থ নিয়ে লড়াই করি, সমাজতন্ত্র প্রতিষ্ঠার সংগ্রামকে আরও বেগবান করি।
মানুষ এখন পরিবর্তন চাই আর এই পরিবর্তনে বামদেরকেই মানুষ বিকল্প হিসেবে ভাবতে শুরু করেছে
এখন শুধু সামনে এসে দাঁড়ানোর সময়।

