ছায়াঢাকা সুনিবিড়


এ পথ হবে না কখনো শেষ
পথের প্রান্তে হাসিমাখা স্বপ্ন আঁকা
জীবনের গল্প এ পথকে করেছে নিঃশেষ
বন্ধু এ পথ হবে না তবু শেষ
কৃষ্ণচূড়ায় সেজেছে বন
আকাশ ছেয়েছে কালো মেঘে
পথের দ্বারে স্বপ্ন মিতালীর রঙিন আবেশে
প্রাণহীন কাকতাড়ুয়া করে খেলা
মিছে এ জীবন বৃথা এ প্রাণ
তবুও উড়ে জীবনের ঘুড়ি
প্রকৃতি আর প্রাণ ভালোবাসার মিশ্র ঐকতান
এসো এসো জোরাজোরি করি
এ পৃথিবী করেছে আপন
কেউ কেউ করেছে পর
আপন পরের দ্বৈত খেলায়
পথের দ্বারেই বেঁধেছি নীড়
এই আমার হাসিমাখা গ্রাম ছায়াঢাকা সুনিবিড়

