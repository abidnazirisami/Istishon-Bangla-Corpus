বিচার


এইচ,আই,হামজা
আমি আর তোমাদের কাছে বিচার চাইবো না
ধর্ষিত দেহে শকুনের হিংস্র থাবা আচল দিয়ে ঢেকে দিবো
ভাই বা সন্তান হারানোর ব্যাথায় আমি শোকাভিভূত নয়
আমি জানি এখানে আজ সব স্বাভাবিক
এখানে ধর্ষিতের নোনাজল শুধুই পানি
নির্মম পাশবিকতা গুম খুন এসবের সার্টিফিকেট এখানে দেদারসে বিক্রি হয়
এখানে রাজিব থেকে অভিজিৎ হুমায়ুন থেকে বিজয় ওরা সব নচ্ছর
মজাহার থেকে সামসুলরা ভুল বলেছি?
ওরা সব দালাল ওরা হ্যা ওরা শুধুই উৎসবে মাতোয়ারা
আমি এখন পারি কেবল নিজেকে সংযত রাখতে
এটাই আমার নিরাপত্তা
ঢাকা
১৪/০৫/২০১৫

