দাঁড়কাক


সমাধির উপর বসে থাকা দাঁড়কাক
আমি অশুভ ভেবে ছিটকে সরে এসেছি
অথচ পেটে আমার যখন প্রচন্ড ক্ষিধে,
যখন আমার প্রার্থনা মিলিয়ে যায় বাতাসে,
যখন সমাধির গোলাপ গুকিয়ে যায় সব; তখন
ঐ দাঁড়কাকের সাথে ভাগ করে খেয়েছি এক টুকরো রুটি
তারপর হঠাত চারিদিক গমগম করে উঠে
অসীম শক্তিধর কে যেন বলে উঠে "লেট দেয়ার বি লাইট!"
আর সাথে সাথেই মরে যায় দাঁড়কাক।
আমি চুপচাপ হয়ে দাঁড়িয়ে থাকি ঠায়
কে যেন ফিসফিসিয়ে বলে যায়
"কে অশুভ? দাঁড়কাক?"

