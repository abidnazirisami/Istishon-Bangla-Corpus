অবসর


আরো একটা রাত ধুলোয় ঢেকে যাক
আমার অভিশাপে ভরা কবিতা গুলো
অন্ধকার, গাঢ় অন্ধকার হয়ে নেমে আসুক
তোর ঘরে।
আমার সুপ্ত, প্রায় লুপ্ত অনুভুতির কথাগুলো
তুই অহংবোধ বলে ধরে নিয়েছিলি
ধরে নিয়েছিলি ওগুলো স্বপ্রচারণা
আমি মিথ্যেবাদী ছিলাম না।
আজন্ম আমি সত্যবাদী।
মিথ্যে পৃথিবীতে জন্ম হয়েছিলো বলে
আমি চিৎকার করে কেঁদেছিলাম।
তবু শুধু একটা সত্য আমাকে মিথ্যেবাদী বানিয়ে দিলো
আমার সত্যবাদীতা ঢেকে গেলো ধুলোয় একটা রাতের মতো।
আমি বলেছিলাম,"ঈশ্বর তোকে সৃষ্টি করে অবসর নিয়েছেন।"

