বহুদিন পর তোমার ফিরে আসা


বহুদিন পর তোমার ফিরে আসা ।
দীর্ঘশ্বাস, যেন আগ্নেয়গিরির লাভা
যেন দু বাহুর মাঝে আঁটকে পড়া জীবন্ত কিছু ।
যেন চুবিয়ে রাখা ফুসফুস আমার বিশাল কোন সমুদ্রে ।
বহুদিন পর তোমার ফিরে আসা।
যেন রূপার কৌটায় বন্দী আমার অতীত, আমার বয়স আমার কৈশোরের মুক্তি।
যেন আকাশ থেকে ছিঁটকে পড়া আমার হাতে এক গোছা দড়ি।
যেন বালুচরে আঁটকে পড়া কাগজের নৌকো আবার টালমাটাল উন্মত্ত ঢেউয়ে ।
বহুদিন পর তোমার ফিরে আসা
যেন শুকনো ঠোঁটে একলক্ষ চুমু ।

