দৈনিক সংবাদপত্র


দৈনিক সংবাদপত্রে আমার মৃতদেহের ছবি ।
ইনসেটে কাঁদছে প্রিয়জন,
তার আড়ালে কত শত দীর্ঘশ্বাস ।
খুব অন্তরালে মিশে থাকা কিছু স্বস্তিশ্বাস ।
আমার শীতল বুকের শীতল রক্তে আছড়ে পড়ে কিছু আক্ষেপ,
কিছু অনর্থক উপদেশ,
কিছু তর্ক,
কিছু বিতর্ক,
কাঁধে রাখা হাত গড়িয়ে কিছু সান্ত্বনা,
ভেজা চোখে জায়নামাজে কিছু অপ্রয়োজনীয় প্রার্থনা ।
আমার শীতল রক্ত উষ্ণ হোক
উষ্ণতায় ফুঁড়ে, পুড়ে যাক দৈনিক সংবাদপত্র ।

