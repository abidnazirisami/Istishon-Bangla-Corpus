শিরোনামহীনঃ ১


তোর জড়িয়ে ধরার আড়ষ্টতায় আমি ভালোবাসা খুঁজে পাই নি ।
খুঁজে পাইনি তোর চুমুর শীতলতায় ।
তোর কপালজুড়ে উষ্ণ চুমু শীতল হয়ে গেছে ।
হাত দুটোর মাঝে পড়ে আছি আমি নিতান্ত অবহেলায় ।
কোন সামাজিকতায় আবদ্ধ যেন এ মুহুর্তটুকু,
যেখানে জড়িয়ে ধরা আর চুমু খাওয়া অনুভূতিহীন মুখস্থ কোন কবিতা মাত্র ।
এখনো মাঝরাতে রক্ত খুঁজে পাওয়া যায় না শরীরে
ফ্যাকাশে হয়ে যাওয়া অখন্ড শরীরে কামড়ের দাগ লেগে থাকে ।
সূর্যগ্রহণের দায় যদি আমাকেই নিতে হয়, তবে
মিথ্যে বলে এ যাত্রায় অসুস্থ হয়ে যাবো ।
এখনো শিরশির করে ওঠা শরীরের লোমগুলো অনিয়ন্ত্রিত কাঁপতে থাকে প্রতিনিয়ত ।
তোর জলাশয়ভর্তি আবর্জনার দায় যদি আমাকেই নিতে হয়, তবে
জলপট্টি থেকে চুইয়ে পড়া ভালোবাসা মুঠো পাকিয়ে ছুঁড়ে ফেলে দেব ।

