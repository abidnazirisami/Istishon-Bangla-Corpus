শিরোনামহীনঃ ৫


মালিবাগ মোড়ে হারিয়ে যাওয়া মানিব্যাগের মতো হারিয়ে গেছে আমার দুপুরের ঘুম ।
খানিক সন্ধ্যায় ঢুলুঢুলু চোখে প্রেমিকা ভেবে জড়িয়ে ধরি বিছানা ।
মনে হয় আমার মৃত্যু হচ্ছে, মুক্তি হচ্ছে ।
শাহবাগ মোড়ে হারিয়ে যাওয়া আমার বৈশাখ সাদা পাঞ্জাবীর মত
হারিয়ে গেছে লজ্জা ।
আমি মহাপুরুষ হয়ে গেছি অথবা গহীন জংলী , অথবা
গুহাবন্দী আদিম প্রজন্মের প্রতিনিধি ।
অসভ্য সমাজে সভ্যতা যখন মূল্যহীন মনে হয় তখন
কুমারিত্বের রক্ত দিয়ে কি আমি ভাত মেখে খাব ?

