আমার মন খারাপ হয়ে যায়


 শোক সাধনায় আমার ভিজে যাওয়া অতীতের বালুচর;
সেখানে রোদ মেখে তোর বসে থাকা;
যেন জমে গেছে বরফ,
যেন থেমে গেছে শেষ প্রহরের চন্দ্র
আমার মন খারাপ হয়ে যায়
আমার মন খারাপ হয়ে যায় ।
অর্ধচন্দ্রের আকাশে মিটমিট তারাগুলো
টিটকেরী দিয়ে হাসে খিলখিল
আমার মন খারাপ হয়ে যায় ।
আমার ভেসে যেতে ইচ্ছে করে একলা সাগরের মাঝখানে ।
একলা তরীর পাটাতনে মুখ লুকিয়ে কাঁদতে ইচ্ছে করে খুব
হাপুস নয়নে ।
কেউ তোকে দেখিয়ে বললে, দুরাচারী
কেউ তোকে ডেকে বললে, কলংকিনী
আমার মন খারাপ হয়ে যায় ।
আমার খুব মন খারাপ হয়ে যায় ।

