তাজউদ্দিন ও বাংলাদেশ


তাজউদ্দীন আহমদকে প্রধানমন্ত্রীর পদটি ছেড়ে দিয়ে সেদিন বঙ্গবন্ধু যদি প্রেসিডেন্ট হিসেবে দায়িত্ব পালন করতেন, তাহলে বাংলাদেশের চেহারা আজ হয়ত অন্য রকম হত! বঙ্গবন্ধুকেও মরতে হতো না, বেচে যেতেন জাতীয় চার নেতা। বেচে যেত বাংলাদেশ।
কেউ কেউ বলছেন, সেদিন বঙ্গবন্ধু নিজের হাতে একচ্ছত্র ক্ষমতা তুলে না নিলে আজ হয়তো জাসদেরও সৃষ্টি হতো না। মুক্তিযুদ্ধের পক্ষের শক্তির এতো বিভক্তি হতো না। আরো অনেকেই মরতো না।আজ বিএনপি জামাাকেও দেখতে হতো না।
আপনি স্বীকার করবন কি-না, আমাদের বাঙালী মানসে পেছন দিকে ছুরি বসাবার লোকের অভাব নেই। বঙ্গবন্ধু খুনী মোশতাকের দুরভিসন্ধি আঁচ না করে বরং বিশ্বস্ত লোকদের দূরে ঠেলে দিয়েছিলেন। ভাল লাগছে এটা দেখে যে আজ দেরিতে হলেও তাজউদ্দীন আহমদের মতো লোকদের আমরা চিনতে পারছি।
অনেকে বলেন তাজউদ্দীন প্রধানমন্ত্রী হলে বাংলাদেশ সোভিয়েত ব্লকে চলে যেত। তবে এটা বলা যায়-স্নায়ুযুদ্ধের সময় সদ্য স্বাধীন একটি দেশকে কোন না কোন পক্ষ নিতে হত। বঙ্গবন্ধু একদিকে জোটনিরপেক্ষ সম্মেলনে গিয়ে বলেছেন, আমি শোষিতের পক্ষে। অপরদিকে মার্কিন সাহায্য লাভের জন্য ছিলেন মুখিয়ে। ফলে কোনোদিকেই আস্থাভাজন হতে পারেননি। বরং আপনি ভিয়েতনাম, কিউবার দিকে তাকান। এ দেশগুলো সোভিয়েত পতনের পর নিজেদের করনীয় ঠিক করে ফেলেছে। আর তাজউদ্দিন মানেই যে সোভিয়েত লবি'র সেটাও ঠিক না। 
ইতিহাসকে দড়ি দিয়ে বেঁধে পেছনে নিয়ে যাওয়া যাবে না। পুরোটাই হাইপথিটিক্যাল। তবে সঠিক নেতৃত্বকে দেরিতে চিনতে পারার মধ্যেও ভবিষ্যতের দিক নির্দেশনা পাওয়া যেতে পারে।

