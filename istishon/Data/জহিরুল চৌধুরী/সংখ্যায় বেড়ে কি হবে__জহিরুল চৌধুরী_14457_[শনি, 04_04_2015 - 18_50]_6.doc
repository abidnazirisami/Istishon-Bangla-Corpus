সংখ্যায় বেড়ে কি হবে_


...........................
পিউ রিসার্চের গত মাসের জরীপ- ২০৫০ সালের বিশ্বে মুসলমান এবং খ্রীস্টানের সংখ্যা দাঁড়াবে প্রায় সমান। ২ এপ্রিল যুক্তরাষ্ট্রের বিখ্যাত এই জরীপ সংস্থা "The Future of World Religions: Population Growth Projections, 2010-2050" শিরোনামে তথ্য উপস্থাপন করে। ২০১০ সালে মুসলমান ছিল ১৬০ কোটি, আর খ্রীস্টান ২১৭ কোটি। জনসংখ্যা বৃদ্ধির বর্তমান ধারা অবাহত থাকলে ২০৫০ সালে তা এসে দাঁড়াবে ২৭৬ এবং ২৯২ কোটি। তবে খ্রিষ্টানদের মধ্যে নাস্তিকের সংখ্যা ক্রমগত বাড়তে থাকায় বিশ্বের এই প্রধান দু'টি ধর্মের লোক সংখ্যা হবে প্রায় সমান। হিন্দু ধর্মাবলম্বীর সংখ্যাও বাড়বে ১১৩ কোটি থেকে ১৩৯ কোটিতে। তবে বৌদ্ধ ধর্মাবলম্বীর সংখ্যা থাকবে অপরিবর্তিত- প্রায় ৪৯ কোটি। বিশ্বে আনুপাতিক হারে নাস্তিকের সংখ্যাও বাড়বে দ্রুতগতিতে এবং তা যুক্তরাষ্ট্র, যুক্তরাজ্য ও ফ্রান্সে প্রবলভাবে। তবে যুক্তরাষ্ট্রে মুসলমানের সংখ্যাও বাড়বে দ্রুতগতিতে এবং তা ছাড়িয়ে যাবে ইহুদী ধর্মাবলম্বীদের। ভারতে মুসলমানদের সংখ্যা হবে ইন্দোনেশিয়ার চেয়ে বেশি।
বর্তমানে বিশ্বে গড় জন্মহার ২.৫ শতাংশ। খ্রীস্টানদের ২.৭ এবং মুসলমানের ৩.১। তবে খ্রীস্টান জনসংখ্যা বৃদ্ধির হার মূলত সাব-সাহারান আফ্রিকায়।
গবেষণায় বলা হয়নি- মুসলমানের দ্বারা মুসলমান নিধনের পরিসংখ্যান! সুন্নী কর্তৃক শিয়া, আহমদী কিংবা শিয়া কর্তৃক সুন্নী হত্যার সংখ্যা তত্ত্ব- বর্তমানে যা চলছে সিরিয়া, ইরাক, আফগানিস্তান, পাকিস্তান, কেনিয়া কিংবা নাইজেরিয়ায়। সমাজে কিংবা রাস্ট্রে শান্তির বদলে অশান্তি বাড়তে থাকলে এমন সংখ্যা বৃদ্ধিতে আশ্বস্ত হওয়ার সুযোগ আছে কি?

