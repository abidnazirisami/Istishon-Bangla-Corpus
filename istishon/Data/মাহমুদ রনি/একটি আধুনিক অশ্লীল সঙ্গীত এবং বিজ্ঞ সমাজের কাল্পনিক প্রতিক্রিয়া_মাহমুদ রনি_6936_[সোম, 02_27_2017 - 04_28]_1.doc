একটি আধুনিক অশ্লীল সঙ্গীত এবং বিজ্ঞ সমাজের কাল্পনিক প্রতিক্রিয়া


গানের কথাঃ 
ফুল দিও কলি দিও কাটা দিও না
আস্তে আস্তে চুম্মা দিও, কামড় দিও না!
প্রতিক্রিয়াঃ
লীগঃ সরকার এত উন্নতি করেছে যে, দেশ উন্নয়নের রোল মডেলে পরিণত হয়েছে। মানুষের আর কিছুই চাওয়ার নেই। সব তারা পেয়ে গেছে, এর কারণে সরকার কিছু দিতে চাইলেও তাদের নেয়ার মত কিছুই নেই। এ কারণে তারা কাটা আর কামড়টুকু নিতে চাচ্ছে না। এ থেকে বোঝা যায় যে, সরকার উন্নতিতে বিশ্বাসী। এ গান মূলত আমাদের উন্নতির চিহ্ন বহন করে।
এরশাদঃ অ্যাড মি। আই এম বলকড!
বিম্পিঃ এ্যাই সরকার ফ্যাসিস্ট সরকার। এ্যাই সরকার জুলুমবাজ সরকার। এ্যাই সরকার কাটা দিয়ে আমার দলের নেতা-কর্মীকে ক্ষত-বিক্ষত করেছে। এ্যাই সরকারের ভয়াল কামড় থেকে রক্ষা পাইনি আমার বৃহত্তর জামাতের কোনো নেতাকর্মীই। তাদেরই নির্যাতিত কণ্ঠস্বরের প্রতিনিধিত্ব করে এই গান। তারা আর কাটা চায় না, তারা আর কামড় চায় না। দেশ বাঁচাও, বিম্পি বাঁচাও! থুককু! দেশ বাঁচাও, মানুষ বাঁচাও!
আনিসুল হকঃ আমি যখন বুয়েটে পড়তাম, তখন আমরাও এ ধরনের বেশ কিছু গান লিখেছিলাম, গেয়েছিলাম ভার্সিটির ক্যান্টিনে, পলাশীর মোড়ে বন্ধু-বান্ধবের সাথে। তখন এসব গান বাবা মা-র সামনে গাইতে পারতাম না। গোপনে গাইতে হত। মা-বাবার কথা বলতেই মনে পড়ে গেলো আমার লেখা মুক্তিযুদ্ধ নিয়ে অত্যান্ত জনপ্রিয় বই 'মা' এবারও পাওয়া যাচ্ছে অমর একুশে বইমেলায় প্রথমা প্রকাশনীতে।
শফি হুজুরঃ এখানে বলা হয়েছে তেতুলের কথা। তেতুলে কোনো কাটা নেই। তবে ফুল আছে কলি আছে। আবার তেতুল খাওয়াটাও এক ধরনের শিল্প। যেন-তেন ভাবে তেতুল খেলে হবে না। আস্তে আস্তে চুমু দিয়া তেতুল খাইতে হবে। কামড় দিয়ে তেতুল খাওয়া যাবে না। আমি আগেও বলেছি, 'মেয়েরা তেতুলের মত, তেতুলের মত, তেতুলের মত।
রবীন্দ্রনাথ ঠাকুরঃ কিছু দুষ্টুবুদ্ধির বালক-বালিকা প্রচার করিতেছে, এই চরণ দ্বয় আমার লেখা। আমি কষ্মিনকালেও এধরনের অশ্লীল কোনো কিছু লিখি নাই...

