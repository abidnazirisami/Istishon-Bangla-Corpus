স্বাধীনতা 


 স্বাধীনতা
-মাহমুদ রনি
স্বাধীনতা যেন
খোলা আকাশে এক চিলতে রোদ
স্বাধীনতা যেন
নিষ্ঠুর মনে জন্মানো মানবতা বোধ।।
স্বাধীনতা যেন
নিজের মনের ক্ষুদ্র গোপন আশা
স্বাধীনতা যেন
প্রিয়তমাকে না বলা ভালোবাসা।।
স্বাধীনতা যেন
গোল পুকুরে তরল পানির স্পন্দন
স্বাধীনতা যেন
হৃদয় জড়িত আবেগের সাথে ক্রন্দন।।
স্বাধীনতা যেন
প্রস্ফুটিত নাম না জানা ফুল
স্বাধীনতা যেন
শুধরে ফেলা নিজের কোনো ভুল।।
স্বাধীনতা যেন
জীবন যুদ্ধে দেওয়া বিজয়ী হাসি
স্বাধীনতা যেন
স্বাধীন দেশে যুদ্ধাপরাধীর ফাসি।।
স্বাধীনতা যেন
আঙুল তুলে বঙ্গবন্ধুর গর্জন
স্বাধীনতা যেন
রক্ত দিয়ে স্ব-অধিকার অর্জন।।

