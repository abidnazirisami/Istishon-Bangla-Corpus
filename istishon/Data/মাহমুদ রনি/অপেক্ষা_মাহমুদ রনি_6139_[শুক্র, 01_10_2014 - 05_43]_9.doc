অপেক্ষা


নির্জনতায় নির্বাক আজ নিষ্প্রান এই মন,
কাছে থেকেও দূরে আছে প্রিয় আপন জন।
ডাকবাক্সে জমেছে ধুলো, আসেনা কোনো চিঠি,
হঠাৎ করে হারিয়ে গিয়েছে সেই কী মধুর তিথি।।
বেঁচে ছিলাম, বেঁচে আছি, থাকবো কী জানি না,
ভালোবাসা বাঁচতে শেখায়, এগুলো আর মানিনা।
মুমূর্ষু এই হৃদয়ে আজ কেবলি রক্তক্ষরণ,
নিস্তব্ধতা করেছে বরণ, আজ আমার এই জীবন।।
হঠাৎ করে কে আসিয়া যেন আঘাতিল মোর দোরে,
নির্ঘুম চোখ উঠিল কাপিয়া দেখিল উহারে।
যার কারণে আছি বসিয়া, সেতো আসে নাই,
সবই ছিল মিথ্যা অলীক, সত্য একটাই,
ভালোবাসি তাই, বলে আজও তোমায় ভালোবেসে যায়।

