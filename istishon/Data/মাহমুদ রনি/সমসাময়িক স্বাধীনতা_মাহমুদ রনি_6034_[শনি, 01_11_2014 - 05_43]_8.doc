সমসাময়িক স্বাধীনতা


 মানুষ মারার মেলা বসেছে,
দেখবি কে কে আয়
জ্যান্ত মানুষ লাশ হয়ে শেষ,
বাঁচাবার কেহ নাই।।
রাজনীতির গ্যাঁড়াকলে
আটকে সবাই শেষ
জ্বলে-পুড়ে অঙ্গার আজ
সোনার বাংলাদেশ।
স্বাধীন হয়েছি বহুদিন আগে,
স্বাধীনতা পাই নাই,
মানুষ আছে প্রচুর
কিন্তু মনুষ্যত্ব নাই।
বাসে আগুন, রাস্তায় আগুন,
জ্বলছে অবিরত
নষ্ট রাজার ভ্রষ্ট নীতিতে
জমেছে আজ ক্ষত।
ধর্মকে পুজি করে ওরা
মেটায় মনের হাউশ
কীসের হিন্দু, কীসের কী!
ওরাও তো ভাই মানুষ।।
পুড়ছে ঘর, পুড়ছে বাড়ি,
লুন্ঠিত মানবতা,
চোখের সামনে ছাই হয়ে যায়
অর্জিত স্বাধীনতা।।

