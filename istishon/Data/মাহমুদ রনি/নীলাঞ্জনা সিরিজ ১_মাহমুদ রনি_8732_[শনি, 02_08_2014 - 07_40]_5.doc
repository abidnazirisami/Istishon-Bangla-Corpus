নীলাঞ্জনা সিরিজ ১


 নীলাঞ্জনাঃপরিচিতি
সকাল নয়টায় ঘুম থেকে উঠা
দশটায় ইশকুল
তখন ছিলাম ক্লাশ নাইনে
Everything was cool.
হঠাৎ একদিন দেখলাম তাকে,
আগে যে দেখিনাই,
জানলাম সে নতুন এসেছে,
বাবার বদলি তাই।
পুরোনো ইশকুল, পুরোনো বন্ধু
সবই যে পুরাতন
সদ্য পক্ক মন তখন
করে যে কেমন কেমন।
নীল খামেতে লিখলাম চিঠি
জানি না তার ঠিকানা
ভয় কিংবা সংকোচে
চিঠি আর পৌছালো না।
মনের কথা মনেই থেকে যায়
উৎসুক মন দুমড়ে বেড়ায়,
ঠিক তখনি হঠাৎ করে দেখি সে নেই,
অন্য জেলায় গিয়েছে পিতার বদলির কারণেই।
প্রথম প্রেমের ঘটলো ইতি,
মন শুনিল বিরহ গীতি।
আজ তাকে বিনা শূণ্য আমার ঠিকানা,
সে ছিল মোর প্রথম প্রেম, সেই মেয়েটি নীলাঞ্জনা।।

নীলাঞ্জনা ফিরে এসো........
তোমার জন্য লাগতে পারি
সময়ের সাথে বাজি
তোমার জন্য সিন্দাবাদ হবো
অস্থির সাগরের মাঝি।।
তোমার জন্য লড়তে পারি
হাজারো সৈন্যের সাথে
তোমার জন্য হাঁটতে পারি
অভিশপ্ত কোনো রাতে।।
নিজেকে নিজেই পর করে দেবো
যদি তুমি আজ বলো,
পুড়তে রাজি জ্বালানো চিতায়
যদি তুমি আগুন জ্বালো।।
তোমায় বিনা সব হারা
আমি অকূল সাগরে ভাসি।
তোমায় ভালোবাসবো বলেই
আজও বেঁচে আছি।।
অবাধ প্রেম রচনা করবো
সুষ্টু প্রেমের গানের
তোমার আমার প্রেমটি হবে
আন্তর্জাতিক মানের।।
তোমার জন্য করবো আমি
চাইছে মন যা তাই
নীলাঞ্জনা ফিরে এসো
আছি তোমার অপেক্ষায়।।

নীলাঞ্জনা মিশে আছো........
তুমি ছিলে বলে
হেটে যেতাম দূর থেকে বহুদূরে
তুমি ছিলে বলে
সূর্য উঠতো মনের আকাশ জুড়ে।।
তুমি ছিলে বলে
সাহস পেতাম কিছু করবো বলে
তুমি ছিলে বলে
উঠতে পারতাম আপন শক্তিতে জ্বলে।।
তুমি ছিলে বলে
নিজের উপর নিজেরই হিংসা হত
তুমি ছিলে বলে
বুঝতাম না কখন সময় পেরিয়ে যেত।।
সব বাধন তুচ্ছ করে
বেসেছিলাম ভালো তোমায়
কীভাবে তুমি ভুলে গেলে সব
দূরে ঠেলে দিলে আমায়!!
নিজের কাছেই বন্দী হয়ে আজ
আলোর দিশা খুজি
ভালোবাসার চোরাবালি কী?
আজ আমি তা বুঝি!!!
নীলাঞ্জনা, যাবার আগে
কথাটি বলে যাই
এখনো তুমি মিশে আছো
আমার কল্পনায়।।
 নীলাঞ্জনাকে খোলা চিঠি..........
প্রিয় নীলাঞ্জনা,
বহুদিন দেখিনি তোমায়,
কেমন আছ নেই জানা।
এইতো সেদিন দেখেছি তোমায়
কয়েক বছর আগে
এখনো তোমার কথা ভেবে চলি
প্রতিটি রাত জেগে।।
জানো কী তুমি
জ্যোৎস্না রাতে তুমি আসবে বলে
আমি এখনো অপেক্ষায় থাকি
জোনাক আলো জ্বেলে।।
প্রিয় নীলাঞ্জনা
স্রষ্টার কাছে কত কেঁদেছি
তবু শোনেনি প্রার্থনা।।
মনের খাতার শূন্য পাতায়
আঁকা যে তোমার ছবি
কবিতা-স্মৃতিকে আকড়ে ধরে
বেঁচে আছে এই কবি।।
ভালো থাকার মন্ত্র জানিনে
ভুলেছি বাঁচার আশা
এক, দুই, তিন সত্যি
তুমিই ভালোবাসা।।
কাটছে ক্ষণ, কাটছে দিন
একলা তোমায় বিনা
ভালো নেই, ভালো থেকো
প্রিয় নীলাঞ্জনা।।
  নীলাঞ্জনা,জ্যোৎস্না রাতে তোমায় নিমন্ত্রন..........
যেদিন সবাই থাকবে আমার পাশে
বাজবে যে মোর সুখের বীন
সেদিন হঠাৎ করে আমার কাছে
তুমি এসোনা।।
যেদিন সন্ধ্যা প্রদীপ নিভে যাবে
অমাবস্যায় চাঁদ হারাবে
অন্ধকারে ছেয়ে যাবে সব
সেদিন তুমি এসোনা।।
যেদিন সবহারাদের মিছিল হবে
সবকিছুই বদলে যাবে
সেদিন আমায় বদলে দিতে
তুমি এসোনা।।
ঝড় উঠবে চতুর্দিকে
আমার ঠুনকো বাড়ি উড়ে যাবে
সেদিন সান্তনা দেবার ছলে
তুমি এসোনা।।
যেদিন নিজেকে নিজেই ভুলে যাবো
শীর্ণ হাতটি বাড়িয়ে দেবো
কাছে আসার আশায় আবার
হাতটি ধোরো না।।
যেদিন থাকবে না কেউ আমার পাশে
জ্যোৎস্না রাতে থাকবো একা আমি নির্জন
সেদিন জ্যোৎস্না রাতে নীলাঞ্জনা,
তোমায় নিমন্ত্রন।।

