অতৃপ্ত


 চাই,
আমি অনেক চাই,
হয়্ত কখনো কিছু পাই নি বলেই,
হয়্ত পাওয়ার মুহুর্তটাতে কেমন লাগে তা বোঝার জন্যেই,
চাই…আমি চাই,
খুব করে চাই,
চাইতে চাইতে হয়ত সীমা হারিয়ে ফেলি,
আমার চাওয়াতে তোমরা বিরক্ত হও,
বলো, এত কেনো চাও তুমি?
এত কেনো ধৈর্যহীন ?
ভেবে দেখো না ঐ মানুষটার কথা, জীবনে 'না পাওয়া' ছাড়া যার অন্য কোন প্রাপ্তি নেই,
মুখ বুঁজে যে শুধু হারিয়েই গেছে,
থাক ,লাগবে না আজ আর কারো বোঝা,
তোমরা শুধু দেখো,
না পাওয়া মানুষটার পাওয়ার জন্যে যে হাহাকার,
যে ছটফটানি,,
দেখো ,
দেখে তোমরা তৃপ্ত হও,
পাওয়ার আনন্দে গোপনে স্বস্তির নিশ্বাস ফেলো,
আর দেখো আমার চুপ হয়ে যাওয়া আকাংখা,
দেখে জানি হয়ত তোমাদের অল্প একটু করুনা হবে,
আর ওই করুনার জন্ম দিয়েই ভাববে করে ফেলেছি অনেক কিছু,
তোমাদের বলি,
চাই আমি সত্যি, খুব করে চাই আমি সত্যি,
কিন্তু ঐ করুনাটুকু না হয় তোমাদের কাছেই রেখে দাও,,
দরকার নেই…কিছুই লাগবে না আমার,
আর কিছু না পেলেও বুকের গভীরে অনেকখানি অভিমান পেয়েছি,
কম কি ! !
চাওয়াটাকে কিভাবে সীমার মাঝে নিয়ে আসতে হয় আমার জানা নেই,
 জানা উচিত,
কারন,
না থাকার চেয়ে না পাওয়ার মাঝে যে ঐ ব্যাপারটা অনেকখানি বেশী,
যে ব্যাপারটা মানুষের মন ছোট করে দেয়। ।মানুষের আশা ভেংে দেয়। ।

