সমীকরন জট 


আজকে ঢাকার এক বন্ধুর সাথে কথা হলো, জিজ্ঞেস করলাম দোস্ত এক্সাম কেমন হচ্ছে। পুরাই ভিলেন মার্কা হাসি দিয়ে বলল, "গোল্ডেন সিয়োর্ " 
ওর মত আরো অনেক "ওভারকনফিডেন্ট" স্টুডেন্ট এবার আছে। "কারন" নিশ্চয়ই কারো অজানা না। 
এবার আসি মূল কথায়। প্রতি বছর যে হারে গোল্ডেন বাড়ে তার শতকরা ২%হারেও ত ভালো কোন ডাক্তার ইঞ্জিনিয়ার বাড়ছে না। 
কারনটা খুবই সহজ। পুরোটাই সমীকরনের খেলা। 
এবার রেজাল্টের অনেক হের ফের হবে। এ ব্যাপারে কারো সন্দেহ নেই। অনেক ভালো স্টুডেন্টের "দূর্ঘটনা" হবে। আবার অনেক মধ্যম মানের স্টুডেন্টের "পদন্নতি" হবে। 
যাদের যাই হোক না কেন, আসল খেলা ওই সমীকরনে। 
বুয়েট আর মেডিকেলে টেনে টুনে টোটাল ৪০০০-৪৫০০ সিট। কিন্তু গোল্ডেনই থাকে ১০০০০। 
এই গোল্ডেনের ৬০ % ছুটবে ইঞ্জিনিয়ারিং এর জন্য। বাকি ৪০% সহ জিপিএ ৫ আর জিপিএ ৪.৩০ সহ ৫০০০০-৬০০০০ স্টুডেন্ট ছুটবে মেডিক্যালের জন্য। 
বুয়েট কিংবা ইঞ্জিনিয়ারিং এর জন্য যারা ছুটবে তাদের ৩০% একটা ধাক্কা খাবে রেজাল্টে। এরা সবাই তখন ছুটবে পাবলিক ভার্সিটির জন্য। 
পাবলিক ভার্সিটির সিট নিতান্তই কম। তবু ১ সিটের বিপরীতে লড়বে ৩০-৩৫ জন করে। 
আবার আসা যাক মেডিকেলের ফিল্ডে। মেডিকেলের ৫০০০০ হাজারে চান্স পাবে ৩০০০। বেসরকারীসহ ৫০০০। বাকি যারা থাকে তাদের কমপক্ষে ৩০০০ মেডিকেল রিলেটেট ভার্সিটিগুলাতে চান্স পাবে। আর বাকিরা ফক্কা। সেই পাবলিক। এদের মাঝে কিছু থাকবে "সেকেন্ড টাইমের" জন্য। 
শেষ মেষ ফল কি হলো, কিছু "পিয়োর" মেধাবী ছাড়া বাকি সব ছুটবে পাবলিকের পিছনে। যারা ইঞ্জিনিয়ারিং এর টোটাল ৪০০০-৪৫০০ সিটের মাঝে কোথাও পাবে না, তাদের বাকিদের অধিকাংশ পাবে পাবলিক ভার্সিটিতে। 
আমাদের এই শিক্ষা ব্যবস্থার সারাংশ কি দাঁড়াল???
যারা প্রখোর মেধাবী, তারাই সব জায়গা সব জায়গা দাপিয়ে বেড়াবে। মধ্যমদের কোন স্থান নেই। 
আমাদের পুরো সমাজ ব্যবস্থাতেই সেই অভাগা মধ্যম আর নিম্ন সারির মানুষদের কোন স্থান নেই। কিন্তু এদের সংখ্যাই বেশি। আর এরাই পুরো দেশটাকে নিয়ন্ত্রন করে। 
কোন মানুষই চায়না এই ক্যাটাগরিতে পড়তে। আর তাই পুরো একটা ট্রাফিক জ্যাম লাগে ইঞ্জিনিয়ারিং আর মেডিক্যালের পথে। যার প্রভাব বাকিদের উপরও পড়ে। 
আগে আমাদের নিজেদের সংশোধন করতে হবে। অনেক ডাবল গোল্ডেন রাস্তায় পড়ে মরে। সোজা কথা আমাদের শিক্ষা ব্যবস্থা ঢাকার গুলিস্তানের জ্যাম। প্রতি বছর সেখান থেকে কিছু কংকালসার লক্কর ঝক্কর ভাঙ্গা গাড়ি বের হয়। 

