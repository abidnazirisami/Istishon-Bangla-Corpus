একাকীত্ব বসবাস 


আমি প্রচন্ড ধরনের বোরিং একটা মানুষ। ছোটবেলা থেকেই আমি ছিলাম মার ছেলে। সবসময় মায়ের আদরে থাকতাম। বোনদের ছায়ার মাঝে থাকতাম। আমি কতটা বোরিং তার একটা ছোট উদাহরন যে আমি আমার পাড়ার কারো সাথে মিশতামনা। ঘুরতে যেতাম না। খেলতে যেতাম না। তাই বেশী মানুষের সঙ্গ আমার পছন্দ না। সবসময় নিজের কস্টটা নিজের মাঝেই রাখতাম। একাকীত্ব আমার বন্ধু। 
সেই আমার জীবনে দমকা হাওয়ার মত এসেছিল চির চপলা চঞ্চল হাসিখুশি এক মুখ। যাকে লাফিং গ্যাসও বলা হত। 
কিন্তু আমার মত এমন এক নিরস "কইস্টা" মানুষের সাথে কি ওমন একজনের থাকা সম্ভব ??
খুব আত্নকেন্দ্রিক ছিলাম বলে হৈ হুল্লোল ভালো লাগত। বেশী কারো সাথে মিশতামও না। যাদের সাথে মিশতাম তারাও খুব ঘনিষ্ট ছিলনা। আর সে ছিল পুরো বিপরীত। এ নিয়ে প্রায়ই ঝগড়া হত। 
আত্নকেন্দ্রিক ছিলাম বলে সব শেয়ার করতে পারতাম না। ফলাফল প্রচন্ড রাগারাগি। 
এমন হাজারো অভিযোগ ছিল আর আছে। সকল অভিযোগ থেকে সে আজ মুক্তি নিয়েছে। 
কে জানে এটাই হয়ত হওয়ার ছিল। আমিই বোধহয় ভুল ছিলাম। 
থাকতে চাই এভাবেই। সকল কস্টকে সঙ্গী করে। এ কস্টই আমার সঙ্গী। 
চির একাই রয়ে গেলাম 

