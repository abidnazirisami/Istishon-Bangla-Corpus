ছোট্ট চিঠি ছিল!!! _P


প্রিয় ..... ,
চিঠি আজকাল তেমন একটা প্রচলিত না হলেও আমার মতে রোমান্টিকতার অন্যতম শিহরণ হচ্ছে চিঠি। কাঁপা কাঁপা হাতে যখন চিঠির ভাঁজ খুলতে গিয়ে ভিতরের লেখাগুলো কল্পনা করাতে যে অনুভূতি হয় তা আর যাই হোক আধুনিকতায় পাওয়া যাবে না। আর খোলা চিঠি সবার জন্য উন্মুক্ত। তাই সবাইকে শুনিয়েই তোমায় বলছি এই খোলা চিঠিতে ...
এই দেখ, কি কান্ড, কি বলতে এসে কি বলছি। সবসময় একটু বেশি বেশি আজেবাজে কথা বলাই আমার অভ্যাস। জ্ঞান দান করা শুরু করেছি। যাই হোক, আসলে তোমার জন্য কি লিখব বুঝতেই পারছি না। ভালোই বক্তৃতা দিতে পারতাম কিন্তু এখন শব্দগুচ্ছ গুলো বোধহয় শত্রুতা শুরু করে দিয়েছে আমার সাথে। মাথায় আসছেই না কিছু!!! 
হয়ত এখন সামনে থেকে কথা শুনলে হাসতে হাসতে মাথা নাড়তে। এক স্নিগ্ধ প্রভাতের মতো আগমন তোমার, স্নিগ্ধতার ছায়া, মন ছুয়ে যাওয়া মায়া আর দুষ্টুমির কিছু বার্তা নিয়ে আসা তোমার। 
যখন কোনো রোমান্টিক উপন্যাস পড়া হতো , তখন দেখিতাম, প্রায় সকল উপন্যাসের নায়িকারা হয় অসম্ভব সুন্দরী, গুণবতী । ভাবতাম, এরকম টা কেন হয়??? কেন অন্যদের কথা লিখাই হ না??
তোমাকে পাওয়ার পর থেকেই বুঝতে পারলাম, সুন্দরী মেয়েদের রূপ বর্ণনা করার জন্য কিছুটা ভাষা তারা খুঁজে পায়, কিছু লিখতে পারে । আর অন্যদের গুণের প্রশংসা করার মত কোন শব্দই তারা খুঁজে পায় না, লিখবে কি!!!!
আর আমি সেই কাজটিতে হাত দিয়েছি।!!! 
স্নিগ্ধ প্রভাতের মত যেমন তোমার আগমন তেমনি কন্টক কাঁটার মতই তোমার গমন। আমি কখনোই চাই নি এমনটি কিন্তু ভাগ্য সহায়ক হলো না। খুব অল্পে সন্তুষ্ট থাকা এই বোকা ছেলেটিকে হয়তো কিছু অপূর্ণতার স্বাদের সাথে পরিচিত করানোর জন্যই হয়তো তিনি তোমাকে নিজের কাছে টেনে নিয়েছেন।
প্রিয়...
জানো, আমি নিজেকে এখনো ভেঙে পড়তে দেই নি। নেই নি কোনো ভুল সিদ্ধান্ত। আমি জানি হ্যাঁ আমি অবশ্যই জানি, তুমি পাশে আছো, হয়ত এক তারা হয়ে, হয়ত এক ঝলক বাতাস হয়ে আমায় ছুঁয়ে দিয়ে যাও ...
হয়ত বৃষ্টিতে মধ্যে ভিজতে ভিজতে যখন দু হাত উপরে তুলি তখন বৃষ্টি হয়ে বুকে আছড়ে পড়ো .....
আমি জানি, আমি যতদিন বেঁচে থাকবো আমার মধ্যে তুমি, তোমার ভালোবাসা বেঁচে থাকবে। তাই আমি বাঁচতে চাই, তোমার জন্য....
তোমায় বলা হয় নি
বলা হয় নি সেই কথাটা এখনো, আমি তোমায় ভালোবাসি। 
শুধু একটি বার যদি ফিরে পেতাম, আর একটি বার......
খোলা চিঠিখানা ছড়িয়ে দিলাম সকল পাঠকের মাঝে.... এ চিঠি অশ্রু বিহীন কিন্তু ভালোবাসায় সিক্ত...... এ চিঠি খুবই সাধারণ কিন্তু ভালোবাসায় অমূল্য ...... এ চিঠি তোমার মাঝ দিয়ে তাদের সবার জন্য, যারা ভালোবাসার প্রতিনিধিত্ব করে যাচ্ছে
তুমি দেখো সবার মাঝেই ছড়াবে ভালোবাসার রেণু, সবার মাঝে ছড়াবে তোমার কথা, সবাই বলবে তুমি আছো...
তোমার জন্য একজন বেঁচে আছে।
ইতি
......
(কাউকে বিশেষ উল্লিখিত নয়, শুধু স্নিগ্ধ ভালোবাসার মানুষদের জন্য) 
 ক্লাস টেইনে টেস্ট পরীক্ষার পর লিখেছিলাম .. এখন পড়তে হাসিই পায়!! 

