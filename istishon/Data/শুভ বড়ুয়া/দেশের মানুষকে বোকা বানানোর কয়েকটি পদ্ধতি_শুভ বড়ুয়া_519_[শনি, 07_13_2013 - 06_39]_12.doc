দেশের মানুষকে বোকা বানানোর কয়েকটি পদ্ধতি


আমাদের দেশের মানুষ অসম্ভব বোকা। ঠিক বোকা নয়, হুজুগে বললে ঠিক হয়। আবার হোঁশ ঠিক মাথা খারাপ সেটাও বলা যায়। এদেশের মানুষকে বোকা বানানো এতই সোজা যে রাস্তার মলম বিক্রেতা থেকে শুরু করে বাসার নিচে দাঁড়িয়ে থাকা ফেরিওয়ালা পর্যন্ত প্রতিনিয়ত মানুষকে বোকা বানিয়ে যাচ্ছে। আসুন দেখা যাক বাংলাদেশের মানুষ প্রতিনিয়ত কোন কোন সেক্টর থেকে বোকা হচ্ছে;
১/ বাংলাদেশের মানুষ ঘুম থেকে উঠে প্রথমে বোকা হয় দুধওয়ালা থেকে। যে পরিমাণ দুধ আমরা পান করি, তার ৪ ভাগের তিন ভাগ পানি। সেই দুধ খেয়ে আমরা খাঁটি দুধ বলে মাথা নেড়ে দিনের যাত্রা করি। অর্থাৎ আমরা বোকা হলাম।
২/ নিউ মার্কেটের সামনে ঠেলাগাড়ীতে বিক্রি করা খাঁটি পণ্য দেখার জন্যে আমরা উদগ্রীব থাকি। যদিও আমরা খুবই ব্যস্ত। তবে, ঐ পণ্য বিক্রেতা যখন মাইকে বলে, " এক ঘষায় দাঁত হয়ে যাবে সাদা ধবধবে। কিনুন মোহাব্বত দাঁতের মাজন।" কিন্তু ঐ মাজন কিনে এক ঘষা দেওয়ার পর যখন জিহ্বার ছাল উঠে যায়, তখন হায় হায় করা ছাড়া আর কিছুই করার থাকে না। আমরা আবার বোকা হলাম।
৩/ বাংলাদেশের মানুষ সবচেয়ে বেশি বোকা হয় পণ্যের বিজ্ঞাপন দেখে। " লাক্স সাবান ব্যবহারে কাক ফর্সা হয়ে যায়" এমন বিজ্ঞাপনেও যখন মানুষ তালি দিয়ে উঠে তখন আর কি করার আছে?? অতএব আমরা বোকা হলাম।
৪/ দেশের জনগণ ফল কিনতে গিয়েও বোকা হয়। " ভালো আম, এই দেখেন" বলে যখন দোকানদার নিচের থেকে পঁচা গুলো বের করে ক্রেতার চোখে আড়ালে পলিথিনে ঢুকিয়ে দেয় এবং বাসায় এসে সেই ভালো আমগুলো বের করে মাথায় হাত দিবার উপক্রম হয়, তখন আমরা আবার বোকা হই।
৫/ বাংলাদেশের প্রায় সব যুবক-যুবতী বোকা হয় শুক্রবারে, রাত ১২:00 - ২:00 পর্যন্ত। ভুত এফএম নামে যে সুপার ন্যাচারাল অনুষ্ঠান চলে সেখানে দেশের প্রায় অর্ধেক নরনারী বেকুব হয়ে যায়। সুতরাং আমরা বোকা হলাম।
তবে, আমাদের দেশে চালাক মানুষেরও অভাব নেই। একটু চালাক হলেই কিন্তু আমাদেরকে বোকা বানানো সবচেয়ে সোজা। বোকা তো হয়েই আছি! আরেকটু বোকা হই, ক্ষতি কি?? 

