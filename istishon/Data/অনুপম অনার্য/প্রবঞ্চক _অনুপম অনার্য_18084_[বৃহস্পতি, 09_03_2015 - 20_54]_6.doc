প্রবঞ্চক 


পৃথিবীটাকে বড় প্রাকটিক্যাল বানিয়ে রেখেছি আমরা। সব কিছু মেনে নেয়ার ব্যর্থতা কে রুঢ় বাস্তবতা র খোলস চাপিয়ে আমরা আমাদের স্বপ্নগুলো কে কবর দিচ্ছি বারবার।
ভুলটা আমাদের ই।আমরা মানুষেরা, সাধারন ভাবে বাঁচতে চাই।সাধারন হয়ে, লাল নীল সবুজকে অগ্রাহ্য করে,কষ্টগুলো কে জমাই মনের সিন্দুকে। যান্ত্রিক হয়ে বারবার পালাই,বারবার কাপুরুষ হয়ে হেরে যাই,আর হেরে যাওয়াটাকেই জীবন ভাবি,আর জিততে চাই আবার সমস্ত কামনা,সমস্ত মোহ,সমস্ত সুখ হাসি গান কে ছুড়ে ফেলে।আর যখন জিতে যাই,তখন পাথর হয়ে যাওয়া জড় হৃদয় কিছুই অনুভব করে না দেখে ভুল বুঝতে পারি, তবুও অস্বীকার করি।
বাস্তবতা যাকে ভাবি তাই অর্থহীন, তাই মিথ্যে। রাত্রি সত্য,রাত্রির অন্ধকার সত্য,সত্য ছিল আমাদের হারিয়ে যাওয়া স্বপ্ন,যাদের দীর্ঘশ্বাস আজ রাত ধরে রেখেছে তার নির্জনে বয়ে যাওয়া হিমেল হাওয়ায়। প্রেম সত্য,অভিমান, শুন্যতা, এরাও সত্যি। বর্নান্ধ অস্তিত্বে একটু রংপেন্সিল খোঁজার নি:সাড় হাহাকার সত্য।
যান্ত্রিক পৃথিবী টা আমাদের ব্যর্থতার ঢাল,কারন আমাদের কান্না আমরা বিকিয়ে দিয়েছি অনেক আগে।

