স্বপ্নবাজ হও,ডাক্তার -ইঞ্জিনিয়ার না


স্লেভ অফ দা সিস্টেম আমরা বহুকাল আগে থেকেই।
আমরা প্রায়ই ভুলে যাই যে আমরা মানুষ। আমাদের নিজস্ব ভাবনা চিন্তার যুক্তি বিচারের ক্ষমতা থাকে আর আমরা একটি সর্বোন্নত মস্তিষ্কের ধারক।কিন্তু আমরা বারবার সেই মস্তিষ্কের সর্বোচ্চ ব্যবহার করে নিজেকে উন্নত পর্যায়ে নিয়ে যাওয়ার বদলে নিম্নমুখী হওয়ার প্রবণতা দেখাই।আমরা কী করি? অনুসরণ করি।আমাদের চারপাশের মানুষ যা করছে তা ভাল মন্দ না ভেবে চোখ বুজে অনুসরণ করার চেষ্টা করি কিছু না বুঝেই।এভাবে অনুসরনের প্রবনতা আছে নিম্নশ্রেণী র ম্যামাল দের।আমরা নিম্ন ষ্রেনীর নই,এটা আমরা কবে বুঝব?
ভাল ছেলে হলেই ডাক্তার ইঞ্জিনিয়ার হতে হবে এটা আমাদের মুলত কে জানাল তা আমার জানা নেই।কারো প্রতি অসম্মান না করেই বলছি, ভাল পেশা হিসেবে যেন ডাক্তার আর ইঞ্জিনিয়ার ছাড়া আর কিছু নেই।তাও এসব পড়তে হবে "ভাল " বিশ্ববিদ্যালয়, মতান্তরে পাবলিক বিশ্ববিদ্যালয় এ।এ ধরনের অজ্ঞ ধারনা আজ ছেলেমেয়ে দের কী এক অন্ধকার ভবিষ্যতে র দিকে টেনে নিয়ে যাচ্ছে তা আমরা কেও বুঝি না কেন?
আমার কথা হল,আমরা তো স্বপ্ন দেখি।সবাই দেখি একটা কিছু হওয়ার একটা কিছু করার,তাহলে এইচএসসির পরেই আশ্চর্যজনকভাবেসেই স্বপ্ন ধুমধাম কিভাবে বদলে যায়? সেই যে অনুসরনের হ্যাপা।আমরা দেখছি একজন ইঞ্জিনিয়ার কে জীবনে উন্নতি করতে, কিংবা ডাক্তারকে গাড়ি-বাড়ি করে ফেলতে,তা থেকেই আমাদের মাথায় বদ্ধমূল হল যে সাফল্যের একটা ই উপায়,হয় ডাক্তার হও না হয় ইঞ্জিনিয়ার। আর একটা ব্যপার আছে।তারুন্য সবসময়েই বৈচিত্র্য খোঁজে। কিন্তু সমস্যা হল সেই বৈচিত্র্যর যৌক্তিকতা বিচারের ক্ষমতা থাকলেও আমরা ব্যবহার করি না কোন অজ্ঞাত কারনে।অনেক ছেলেমেয়ে কে বলতে শুনি EEE পড়বে তারা। কেন? তাদের কাছে এই ট্রিপল ই পড়ার ব্যপারটা বৈচিত্র্যময়,, তারা চারপাশে অনেক ভাল ছেলেকেই ট্রিপল ই পড়তে দেখেছে তাই চোখ বুজেই তাদের অনুসরন করে যাচ্ছে। অথচ ট্রিপল ইর পুরো অর্থটাই জানা নেই তাদের, তারা জানেই না যে ইলেক্ট্রিক্যাল আন্ড ইলেক্ট্রনিক ইঞ্জিনিয়ার আসলে কী করে।কম্পিউটার প্রোগ্রামিং এর সম্পর্কে, আরো ভাল করে বলা যায় কম্পিউটার সম্পর্কে বিস্তর আগ্রহ, জানাশোনা কিছুই নেই,কিন্তু "ভাইয়া " সার কিংবা পরিবার বলে বেড়িয়েছে কম্পিউটার ইঞ্জিনিয়ারিং পড়লেই সাফল্য,প্রচুর সম্মান তাই তারা কম্পিউটার সায়েন্স আন্ড ইঞ্জিনিয়ারিং পড়তে চায়। ডাক্তার হতেই হবে,এটা পরিবারের সম্মানের ব্যাপার কিন্তু জানা নেই ডাক্তারি তে কী কী পড়তে হয়,আসলেই তাতে সে আগ্রহ পাবে কিনা,সেই জগতের সাথে সে মানাতে পারবে কিনা,ভালবাসা আছে কিনা এ বিষয়ের প্রতি-দরকার নেই এসবের। হয়তো সেই ছেলে কিংবা মেয়েটা রসায়ন ভালবাসত,আঁকতে পছন্দ করত,পদার্থবিজ্ঞান ছিল পছন্দের,হয়তো সে চেয়েছিল সাহিত্য নিয়ে পড়তে,হয়তো ফটোগ্রাফি ছিল তার প্যাশন, কিন্তু সেই ফলো দা সিস্টেম অনুসরন করে সে একটু অন্য সবার মত হতে চেয়ে স্বপ্নকে বিসর্জন দিয়েছে।
আর কত ভাই? এবার অন্তত নিজের স্বপ্নকে নির্বিচারে জলাঞ্জলি দেয়া বন্ধ হোক।যা নিয়ে স্বপ্ন দেখা, যার প্রতি ভালবাসা সেটাকে জলাঞ্জলি দিয়ে অন্যদের অনুসরন করে গেলে এমন একটা সময় আসবেই যেখানে আফশোষ হবে।তুমি ডাক্তার ইঞ্জিনিয়ার একশোবার হও,যদি সেটা তোমার সত্যিকার ভালবাসা,সত্যিকার স্বপ্ন হয়।অন্যের বানিয়ে দেয়া স্বপ্ন তুমি কেন দেখবে? যে ছেলের সারাজীবন সার্কিট নিয়ে গুঁতোগুঁতি চলে,ইলেক্ট্রনিকস যার প্রচন্ড ভালবাসা ছিল ছোট বেলা থেকেই,সেই ট্রিপল ই পড়ুক।যে কম্পিউটার প্রোগ্রামিং ভালবাসে সে সফটওয়ার ইঞ্জিনিয়ার হোক।যে খুব ভালভাবেই জানে ডাক্তার হতে গেলে কী করতে হয়, মেডিকেল সায়েন্সের সবকিছুই তার বড় প্রিয়,সে ডাক্তার হোক।অন্যের যা ভালবাসা কিংবা স্বপ্ন তার সাথে নিজেকে মিলাতে যাওয়া মুর্খতা নয়? সাফল্য সবখানে আছে, যদি তোমার ক্ষমতা থাকে,ভালবাসা থাকে।বাংলাদেশে লাখ টাকা কামানো ছবি আঁকিয়ে আছে, ফটোগ্রাফার ও আছে। আর আর্থিক সাফল্য যদি স্বপ্ন কে মোটিভেট করে তবে তা মুর্খামি র চেয়েও বড় পাপ। নিজের স্বপ্ন কে বিসর্জন দিয়ে বাচাটা কত কষ্টের তা আগে থেকেই জানা হোক।দুনিয়া কী বলল,কিছু আসে যায় না।সবাই সেই সিস্টেম যা আছে, তা মানতে হবে,এই ধারনা নিয়ে আছে। এরা সাধারন। আমরা কেন সাধারন হব? একজন বদলালে, সবাই বদলাবে।আর সবচেয়ে অবাক ব্যাপার হল,যে নিজের স্বপ্ন নিয়ে বাঁচতে চায় তাকে সাধারন মানুষেরা মানতে চায় না,যারা জীবন মানে জন্ম শিক্ষা চাকরি বিবাহ মৃত্য তে বেধে রাখে তারা সবাই প্রথমে অন্যরকম সবার বিরুদ্ধে দাড়ায় কিন্তু শেষে তারাই তাকে মাথায় তুলে নেয়।
স্বপ্ন কে মেরে না ফেলুক কেও।নিজের স্বপ্ন নিয়ে বাঁচুক। তার স্বপ্ন যেন সাধারন মানুষের বানিয়ে দেয়া স্বপ্ন না হয়ে দাড়ায়।
Screw The System. 

