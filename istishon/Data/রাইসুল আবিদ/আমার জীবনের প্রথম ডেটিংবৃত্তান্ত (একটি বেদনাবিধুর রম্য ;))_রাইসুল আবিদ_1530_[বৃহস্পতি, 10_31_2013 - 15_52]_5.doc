আমার জীবনের প্রথম ডেটিংবৃত্তান্ত (একটি বেদনাবিধুর রম্য ;))


 সেই দশ বছর বয়সে একখানা বাক্সের ভেতরে "তুম পাস আয়ে" নামক গান দেখিয়া প্রেমভাবের উদয় হইয়াছিল। এরপর হইতে খুজিয়া খুজিয়া প্রেমকাহিনীওয়ালা সিনেমাগুলি সংগ্রহ করিয়া দেখিতাম এবং প্রেমভাবের তীব্রতা বাড়াইতাম। ক্লাস নাইনে উঠিয়া মনস্থির করিলাম "প্রেম আমি করিবই"! কিন্তু পছন্দসই তরুনী পাইতেছিলামনা। অবশেষে ক্লাস টেনে উঠিয়া এক সুন্দরী,সুঠাম দেহের অধিকারী একখানা তরুনী পছন্দ হইল! ক্লাস সেভেনে পড়ে, দেখিতে অনেকটা মডেল সারিকা খাতুনের মতন লাগে। তাহাকে প্রপোজ করিতে সাহস পাইতেছিলামনা। 
একদিন শুনিলাম ঐ তরুনীর পিতা এক বখাটেকে রামধোলাই দিছে!! আমি অবশ্য বেশ ভিতু প্রকৃতির ছিলাম! বন্ধুগনকে "হাউ টু প্রপোজ এ গার্ল" বিষয়ে বেশ কয়েকটা বিখ্যাত তত্ত্ব দিতে সমর্থ হইলেও ভিতু হইবার কারনে ঐ তরুনীকে প্রপোজ করিতে পারিতামনা। তবে চোখে চোখে বুঝাইয়া দিয়াছিলাম,"আমি তুমাকে ভালবাসি,,তুমার লগে প্রেম করিতে চাই"! হঠাত ই একদিন ঐ তরুণীর এক বান্ধবী আমার পথ আটকাইয়া একখানা চিরকুট দিল! আমার বুকের ভেতরের তখনকার কম্পাঙ্কে যদি কোন একটা রানা প্লাজাকে কাঁপিতে দেয়া হয়,,আমি নিশ্চিত সেটা ভাঙিয়া পড়িত!! একখানা অনিশ্চয়তার মধ্যেই চিরকুটখানা খুলিলাম! লেখা পড়িয়া তো আমি অবাক! কন্যা নাকি আম্রে ভালবাসে!! আমি বাড়ি গিয়া চিন্তা করিতে লাগিলাম প্রেম তো হইয়া গেল! এখন প্রেম করিতে গিয়া "শাহরুখীয় দর্শন মানিব নাকি ইমরান হাশমীয় দর্শন মানিব তাহা চিন্তা করিয়ে কেমন যেন লজ্জ্বা পাইতেছিলাম! "তুম পাস আয়ে,,আশিক বানায়া আপনে,তেরা হোনে লাগা "- গানগুলো বারবার দেখিতেছিলাম  !
পরদিন স্কুলে গিয়া আরো একখানা চিরকুট দিল আমার প্রেমিকা(!) র বান্ধবী! ওতে লেখা ছিল,,"আজকে উপজেলা অফিসের নিচের পেয়ারা বাগানে বিকাল 4 টায় দেখা করিও"! আমি বাড়িতে গিয়া গোসল করিলাম! অতঃপর গায়ট "সেট ওয়েট" নামক সুগন্ধী মাখিলাম! যদিও আগে কখনো স্পাইক করিনাই,,ঐদিন পানি দিয়া মাথার মাঝখানে একখানা টিলা বানাইলাম। যাইবার সময় রিক্সায় বসিয়া বসিয়া শাহরুখ-এমরান দর্শন লইয়া গবেষনা করিতেছিলাম।
পেয়ারা বাগানে বিকাল 3:50 মিনিটে পৌছিলাম। দেখি সেই আকাঙ্খিত তরুনী একটা সবুজ রঙের থ্রিপিস পরিধান করিয়া লাজুক ভঙ্গিতে আমার দিকে তাকাইয়া আছে। তাহার কাছে গিয়া বলিলাম,"কেমন আছ"? তরুনী উত্তর না দিয়া "ভাইয়া,,," বলিয়া জোরে চিক্কুর দিল। সাথে সাথে
৭-১০ জনের একটা দল আসিয়া গেল। আমাকে জিজ্ঞাসা করা হইল-"মনিকে এখানে ডেকেছে কেন?" আমি কিছু আশ্চর্য্য হইয়া বলিলাম,"আমি তো আসতে বলিনাই"! ঠিক তখনই একজন আমার তুলতুলে গালে চড় বসাইয়া দিল। আমার নাদুস-নুদুস শরীরে বেশ কয়েকটা কিল-ঘুসি- লাত্থি চলিল। এরপর আমাকে যাহা না বলিবার তাহা বলা হইল। অতঃপর পেয়ারা বাগান হইতে প্রস্থান করিলাম। এই ঘটনা পুরো একবছর কাউকে বলিনাই। নিজেকে শাহরুখ-এমরান নয় বরং বাপ্পারাজ মনে হইত!
পরে জানিয়াছিলাম,,আমাকে যারা মারিয়াছিল তাহারা তার প্রেমিকের বন্ধু। তাহার প্রেমিক তখন উচ্চ মাধ্যমিক ২য় বর্ষে পড়িত। মেয়েটি যেদিন প্রথম চিরকুট দিয়েছিল সেদিন যদি তার প্রেমকাহিনীটা বলত তবে হয়ত আমি আর কখনোই ওর দিকে তাকাতামনা। তবে ডেকে নিয়ে প্রহার করার ব্যপারটা এখনো মানিতে পারিলামনা ।
যাহা হউক,,আমার প্রথম ডেটিং খানা আমার জীবনে অক্ষয় হইয়া আছে এবং হয়ত অক্ষয় হইয়া থাকিবে। এতক্ষন সময় ব্যয় করিয়া এ অধমের প্রথম ডেটিংয়ের কাহিনীটা পড়ার জন্য আপনাকে ধন্যবাদ  !!!

