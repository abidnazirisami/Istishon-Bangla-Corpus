মা


গতকাল রাত আটটার সময় পড়ার
টেবিলে হাত রেখে চেয়ারে বসে ছিলাম।
যথারীতি টেবিলের উপরে বই আর টেবিলের
নিচে হাতে মোবাইল।তিনমিনিট বইয়ের
দিকে তাকালে সাতমিনিট তাকাই মোবাইলের
স্ক্রিনে।হুট করে মামা বললেন,
-আবিদ প্যান্ট পড়ে নে!
আমি দ্রুত ফোনটা চার্জে লাগিয়ে দিলাম
যাতে অন্তত প্যান্ট পড়ার সময়টা পর্যন্ত
ফোনটা একটু খাবার পায়।ফোনটা আবার
অত্যাধিক ব্যবহারের ফলে সারাদিনই
অভুক্ত থাকে।তো,বেরিয়ে পড়লাম।মামার
কাছে জানতে চাইলাম,,
-কোথায় যাচ্ছি?
-আমার দুবছর আগে হারিয়ে যাওয়া এক
ফুপাত ভাইকে দেখেছি এক মুদি দোকানে।
আগেও দেখেছি কয়েকবার।তবে,আজক
ে শিওর হয়েছি এই ছেলেটাই আমার
হারিয়ে যাওয়া ফুপাত ভাই।
এরপর পথিমধ্যে মামা যা বললেন তার
সারসংক্ষেপ হল- ছেলাটার নাম শাহ আলম।
দুবছর আগে তিন বিষয়ে ফেল করার
কারনে ক্লাস এইট
থেকে নাইনে উঠতে ব্যার্থ হয় সে।এরপর
হয়ত বাড়ির বকাবকিতে অথবা "আমার
দ্বারা এসব হবেনা"
ভেবে সে বাড়ি থেকে পালিয়ে যায়।সেই
থেকে নিখোজ।
মরে গেছে নাকি বেঁচে আছে এটাও কেউ
জানেনা।তার চিন্তায় শাহ আলমের
মা অসুস্থ হয়ে পড়েছেন।
এদিকে মামাকে সে ভাই বলে অস্বীকার
করবে বলে মামার আশংকা।তাই,মামার
আরো দুইটা চাচাতো ভাইকেও খবর
দেওয়া হয়েছে।
আমরা রাত সাড়ে আটটার দিকে পৌছলাম
একটা বাজারে।বাজারের প্রায় সব দোকানই
মুদির দোকান।একটা দোকানের
লিকলিকে লম্বা গম্ভীর এক
কর্মচারীকে সম্বোধন করে মামা বললেন,
-কেমন আছিস শাহ আলম?
-(অনেকটা বিরক্তিভরা কন্ঠে) ভাল আছি।
(ছেলেটার কোন ভাবোদয়ই হলনা মামাত
ভাইকে দেখে।সে কাজের
ব্যাস্ততা দেখাচ্ছিল)
মামা-ধর,তোর মায়ের সাথে একটু কথা বল।
তোর চিন্তায় ফুপু ভীষন অসুস্থ!
ছেলেটা এবার থ হয়ে গেল।
ফোনটা হাতে নিয়ে গম্ভীর
কন্ঠে বলল,,"হুম,কী বলবা বল"
এরপর থেকেই মোবাইল
কানে থাকা ছেলেটা চুপ মেরে গেল।
প্রথমে চোখটা রাগান্বিত মনে হচ্ছিল।
এরপর আমি ঐ চোখে চোর
করে চেপে রাখা অশ্রু দেখতে পেলাম।
ছেলেটা তখনো চুপ হয়ে মায়ের কথা শুনছে।
একটু পর বাজারের সবার
দিকে তাকিয়ে চোখে হাত
রেখে(পানি চেপে রাখার ব্যার্থ চেষ্টা)
"মা,আমি চলে আসব" বলার সাথে সাথে চোখ
দিয়ে পানির ফোয়ারা নেমে এল!!কচি সেই
মুখটা অশ্রুতে ধোয়ে যাচ্ছে!এবার
মামা ফোনটা নিয়ে নিলেন।দোকানের
মালিকের
সাথে কথা বলে জানতে পারলেন,দোকানদার
ঈদ-কোরবানে আলমকে অনেকবার বলেছেন
বাড়ি থেকে ঘুরে আসতে।কিন্তু সে যায়নি।
হয়ত,লজ্জায়,ভয়ে অথবা অনুশোচনায়
সে বাড়ি যেতে চায়নি।এরপর,ঠিক হল
শাহআলম আজ বিকেলে বাড়ি চলে যাবে।
আজ তাকে গাড়িতে তুলে দিয়েছেন
মামা,সাথে আছে আলমের এক চাচাত ভাই।
একটা ছেলেকে তাঁর মায়ের
বুকে ফিরিয়ে দেওয়ার এক গর্বিত
ঘটনাপ্রবাহের সাক্ষী হতে পেরে নিজেকে খুব
তৃপ্ত মনে হচ্ছে।
আমার কাছে মনে হয়,পৃথিবীর
সবচেয়ে নিস্কলুস ও অকৃত্রিম ভালবাসা হল
এই মা-সন্তানের ভালবাসা। ছেলেটা যখন
কালকে কাঁদছিল,তখন আমার খুব
কান্না পাচ্ছিল।সেটা কি দুঃখের
কান্না নাকি সুখের কান্না_ সেটা অবশ্য
বুঝতে পারিনি।চোখেও পানি এসে গিয়েছিল।
এভাবে,কাঁদতে আমার ভাল লাগে।আমি যখন
2-3 মাস পর বাড়ি যাই তখন
মা বলেন,,"শুকিয়ে গেছিস"!!
বাড়িতে থাকাকালে আমার
খাদ্যতালিকা সমৃদ্ধ করতে মায়ের চেষ্টার
ত্রুটি থাকেনা।মেসের খাওয়া-
দাওয়া নিয়ে প্রতিরাতেই
মাকে আমি অভিযোগ করি।মেসের
বোয়াগুলো কখনোই
মনে করেনা,,"তরকারিটা কোন মানুষ খাবে"!!
যখন রাতে মোবাইল খোঁচাতে দেখেন তখন
বলেন,,"ওখানেও এগুলো করিস??তোর
চেহারা আমি দেখতে চাইনা!!কাল সকালেই
চলে যাবি"!!কিন্তু চলে যাওয়ার দিন যখন
মা আমার কপালে হাত রেখে বলেন,,"বাবা,সিগ
ারেটটা ছেড়ে দিস!তোকে তো কিছুই
খাওয়াতে পারলামনা!!আর তোকে যে সেদিন
বকা দিয়েছিলাম,আমাকে মাফ করেছিস
তো?!" তখন মাকে জড়িয়ে ধরে আমিও
কাঁদি!!ইচ্ছাসুখে কাঁদি!!এই কান্নাটার মধ্য
দিয়ে অন্তত মায়ের ভালবাসার প্রতিদান
দেওয়ার চেষ্টা করি!!

