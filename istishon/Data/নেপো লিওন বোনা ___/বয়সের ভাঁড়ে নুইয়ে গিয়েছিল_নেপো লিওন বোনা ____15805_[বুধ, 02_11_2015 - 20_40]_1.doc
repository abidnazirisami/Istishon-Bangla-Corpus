বয়সের ভাঁড়ে নুইয়ে গিয়েছিল


ঠিক করেছি ,
লালনের বাসায় যাব ,
ওর গিটারের তাঁরগুলো অনেকদিন ছিঁড়ি না ,
ওর খাটে ময়লা পা নিয়ে বসে নোংরা করা হয় না অনেকদিন ,
ওর মা-কে পাটিসাপটা পিঠা খাওয়ানোর বায়না করতে যেন ভুলেই গিয়েছি ,
ভুলেই গিয়েছি , ওর বাবার পকেটে ইচ্ছে করে রেখে যাওয়া ৫ টাকার নোটটা যে আর নেয়া হয় না ,
মনে নেই সেই পেট ব্যাথা,
ঘুমের ভান,
মিথ্যে অযুহাত,
লুকিয়ে টিভি দেখা ,
স্কুল পালানোর উচ্ছ্বাস,
সেই কলরব,
চঞ্চলতা,
লালনকে আর লালন ডাকা হয় না এখন , সে আজ জনাব বোনাপার্টে । ৪৩ বছর বয়সে তাকে লালন বলে ডাকার মানুষগুলো বেঁচে নেই । বাধ্য হয়েই তাকে এই ডাকটা মিস করতে হয় ভীষণ ।
বিয়েও করা হয় নি এখনো , কখনো কখনো লালনের রাস্তায়ই হাঁটতে ভীষণ স্বাদ করে লালনের । কিন্তু এ সমাজ তা হতে দেয় না , এ সমাজে যে একবার খ্যাতি লাভ করে , সে খুব সহজে তা অস্বীকারও করতে পারে না ।
যদি বাতাস ঘ্রানে শৈশব গন্ধ পাওয়া যায়,
সে বাতাসে হারিয়ে যেতে বড্ড মন পোড়ায় ।

