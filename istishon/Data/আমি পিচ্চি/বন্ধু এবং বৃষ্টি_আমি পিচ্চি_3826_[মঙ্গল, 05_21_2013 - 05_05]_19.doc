বন্ধু এবং বৃষ্টি


প্রত্যেক বর্ষাতেই বৃষ্টিতে ভেজা যেনো বাধ্যতামূলক ব্যাপার স্যাপার । যতদিন বৃষ্টি হবে , ততদিন ওরা ভিজবে । ওরা দুই বন্ধু । আকাশের কান্না শুরু হলেই একজন আরেকজনকে ফোন দিবে , "কীরে ভিজবি না ?" অপর প্রান্ত থেকে উত্তর আসবে , "আমি তো রেডি । তুই কই ?" এরপর মনের সাধ মিটিয়ে বৃষ্টিতে ভেজা । শরীর জমে গেলে , শরীর গরম করার জন্যে টং এর দোকানে নিকোটিন আর চা পান । এরপর শুরু হবে আড্ডা । একেবারে যাকে বলে , চায়ের কাপে ঝড় ।
এখন এ সবই সুখ স্মৃতি । এখন আর ওরা বৃষ্টিতে ভিজে না । এখন আর চায়ের কাপে ঝড় উঠে না । এখন আর ঐসব নাম্বার থেকে ফোন আসে না ।
একজন এখন ব্যবসায়ী , সে ব্যবসা নিয়ে ব্যাস্ত । আকাশের কান্না শুনার মতো সময়ই তার নেই । আর অশ্রুজল ছুয়ে দেখা তো অনেক পরের ব্যাপার । 
আরেকজন এখনও ভবঘুড়ে । তার মাঝে মাঝে বৃষ্টিতে ভিজিবার সাধ জাগে । কিন্তু সে কখনোই রবীন্দ্রনাথকে অনুসরণ করতে পারে নি । তাই , "যদি তোর ডাক শুনে কেউ না আসে , তবে একলা চল রে" এই বাণী তার জন্যে প্রযোজ্য নয় । তাই তারও আর প্রকৃতির অশ্রুজলে সিক্ত হওয়ার সাধ মেটে না ।
সবাই ব্যাস্ত । কেউ নিজের জন্যে ব্যাস্ত , কেউ পরের জন্যে ব্যাস্ত । তাই প্রকৃতি আজ আর তাদের ডাকে না । তবে প্রকৃতিপ্রেমিকদের আজও খুজে পাওয়া যায়. . . . . . . . . . 

