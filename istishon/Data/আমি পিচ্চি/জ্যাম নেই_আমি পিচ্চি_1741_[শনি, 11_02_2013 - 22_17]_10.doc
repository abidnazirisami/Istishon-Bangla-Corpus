জ্যাম নেই


ঢাকার রাস্তায় জ্যাম নেই । কুশাচ্ছন্ন ভোরে ঐ কর্পোরেট মানবদেহগুলো এখন আর জ্যামের মাঝে খানিকটা ঘুমোতে পারে না । ভার্সিটির সেই তরুণের প্লেলিস্টে তৃতীয় গানটি প্লে হওয়ার আগেই সে তার গন্তব্যস্থলে পৌছে যায় । কলেজ পড়ুয়া আপুটা এখন আর বান্ধবীদের সাথে ফুচকা খেতে যায় না । তার যে বাসায় যাওয়ার তাড়া আছে । কারণ এখন যে ঢাকায় জ্যাম নেই । হাই স্কুলের সেই উদ্যমি বালকটি মায়ের কাছে জ্যামে আটকে থাকার অজুহাত দিয়ে খেলার মাঠে দষ্যিপনায় মেতে উঠতে পারে না । অফিস ছুটির পর বিবাহিত লোকটি এখন আর চায়ের কাপে ঝড় তোলা আড্ডায় মেতে উঠতে পারে না । কারণ ঢাকা তো এখন যানজট মুক্ত নগরী । ভ্রাম্যমান সেই হকারটির চুলোয় আজ আগুন জ্বলে নি । জ্যাম নেই , তাই গাড়ির চাকাও ঘুড়ছে তার আপন গতিতে । পথশিশুরা এখন আর ফুল বিক্রি করে না । পপকর্ণওয়ালা মামাটাকেও ইদানিং দেখা যায় না । এলাকার একটি মাত্র খেলার মাঠ ছিল । সেটাও আজ ফ্লাইওভারের দুটি পিলারের দখলে । যার গেছে , সে বুঝে । তবুও সবাই আশায় বুক বাধে । ঢাকায় যে আজ জ্যাম নেই ।

