আবার শাহবাগ


গতরাতে বাসার সবার নিষেধাজ্ঞা উপেক্ষা করে চলে গিয়েছিলাম শাহবাগে । সারারাত শাহবাগ পাহারা দিলাম জরজদের ককটেল উপেক্ষা করে । সকালে এক জারজ শিবিরকে শাহবাগ থেকে ধরে পুলিশে দিয়ে দিলাম । এরপর থেকেই রাস্তা অবরোধের কাজে লেগে গেলাম । গতরাত দশটা থেকে আজ সকাল এগারটা পর্যন্ত শাহবাগেই ছিলাম । এরপর নাস্তা খেতে গেলাম । গতরাতটা নির্ঘুম কাটিয়েছি এবং দাড়িয়ে থাকতে থাকতে পা প্রচন্ড ব্যাথা করছিল । তাই নাস্তা খেয়ে ঔষধ খেয়ে কিছুক্ষণ রেস্ট নিলাম । এরপর শাহবাগে এসে শুনলাম ফাঁসী আগামীকাল পর্যন্ত আবার স্থগিত করা হইসে । তাই বাসায় চলে আসলাম । ঘুমাতে হবে , গোসল করতে হবে , পকেটটাও তো রিফিল করতে হবে । কিন্তু বাসায় আসার পর থেকেই বাসার সবাই অনেক ঝামেলা করতেসে । এদিকে আবার ১১.১২.১৩ উপলক্ষে এলাকার বন্ধুরা পার্টি করতেসে । সারাদিন তাদের সময় দিতে পারি নাই । তাছাড়া পার্টি করার মতো মুডও আমার নাই । তবুও কিছুক্ষণ আগে ঘুম থেকে উঠে তাদের সাথে দেখা করে আসলাম । 
কিন্তু আমি আজ তৃপ্ত , আবার সেই ফ্রেব্রুয়ারীর শাহবাগ দেখতে পেরে । আজ সেই পতাকাওয়ালা মামারা এসেছে , ফ্লাক্সে করে চা কফি বিক্রি করা মামাগুলা এসেছে গতরাতেই , রিকশাওয়ালা সিএনজিওয়ালা মামারা শাহবাগ দিয়ে যাওয়ার সময় জয় বাংলা স্লোগন দিয়ে যাচ্ছে , অনেকে আবার কিছুক্ষণ দাড়িয়ে দাড়িয়ে দেখছে । আমি রাস্তা অবরোধ করে দাড়িয়ে আছি । এক রিকশাওয়ালা মামা বলল , "মামা , আমার রিকশাডা একটু দেইখ্যেন । আমি একটু সোলোগান দিয়া আহি ।"
" যে সবার হতে চায় , সে কারোই হতে পারে না "
কেউ আমার জয় বাংলা স্লোগান দেয়া বন্ধ করতে পারবে না ।
জয়য়য়য়য়য় বাংলাআআআআআ

