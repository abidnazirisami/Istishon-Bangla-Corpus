বৈষম্য সৃষ্টিকারী ঈদ


নিরিহ প্রাণী হত্যা করে পাশবিকতা প্রদর্শন করাটা সমস্যা না , এবং তা নিয়ে হাপিত্যেশ করারও কিছু নাই । কারণ আমরা সকলেই কম বেশী আমিষ ভক্ষণ করি । কিন্তু এই ঈদুল আযহা বৈষম্যের সৃষ্টিকরে , এবং আসল সমস্যাটা এখানেই । ধনী এবং গরিবের বৈষম্য । এমনকি ধনী এবং মধ্য বিত্তের আবার মধ্যবিত্ত এবং নিম্নবিত্তের মধ্যকার বৈষম্য । ধনীরা পাহাড় প্রমাণ গরু কুরবানী দেয় , তাও আবার একা । মধ্যবিত্তরা কুরবানী দেয় শরীকে । এক গরুতে সাত নামে সাত ভাগ দেয়া যায় । তাই মধ্যবিত্তরা পুরো গুরুটা না , একটি গরুর একটি বা দুটি ভাগ ক্রয় করে । এদিকে আবার নিম্নবিত্তের কপালে জুটে মানুষের বাড়ির মাংস । তবে সকলের কপালে তাও জুটে না ।
এসব দেখতে দেখতে যখন একটি নিম্নবিত্ত পরিবারের সন্তান বেড়ে ওঠে , তখন প্রতিবছরই তার মনে ক্ষোভ জমতে থাকে । কারণ প্রতি বছরই তার চোখে আঙ্গুল দিয়ে দেখিয়ে দেয়া হয় , ' তুই ছোটলোক । তাই তোর জন্য কুরবানী ফরজ না । ' মধ্যবিত্তের সন্তানেরা আশায় বসে থাকে , এর পরের বছর হয়তো একা একটা গরু কুরবানী দেয়া সম্ভব হবে । অপরদিকে ঈদুল আযহাকে কেন্দ্র করে ধনীর দুলালদের দাম্ভিকতা মাত্রা অতিক্রম করার জোগাড় হয় ।
এভাবেই পশু কুরবানীর নামে যুগে যুগে মুসলিম শিশুদের মনে জন্ম নিচ্ছে এক একটি পশু । কারো কারো মনে পশু জন্ম নিচ্ছে অতিক্ষোভে দুঃখে , আবার কারো কারো অতিউত্‍সাহে ।
আসুন , বনের পশুর না , মনের পশুর কুরাবানী দেই ।
সকলকে ঈদের শুভেচ্ছা

