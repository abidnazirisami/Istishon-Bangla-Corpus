যখন আপনি গাধার কথা শুনেন 



"When you listen to fools, the mob rules..."
এইদেশে কি জিংলা বেতের অভাব হইছে? পরিবহণ শ্রমিক পান্ডাগুলার উপর প্রয়োগের আগে যদি ওইগুলারে পাইলা পুইষা থলথলে বানানো কিছু নেতা আর মন্ত্রীর পুচ্ছদেশে প্রয়োগের দাবী জানাই তাইলে কি অবমাননার দায়ে ফাইসা যাবো? তাইলে আপাতত আমি নিজে জানাইলাম না। তবে কেউ যদি জানায়, তাইলে আমার তুমুল সমর্থন রইলো।
আদালতের এই রায় ছিলো সম্পূর্ণ যৌক্তিক, রাজনৈতিক না। কেউ অপরাধ করলে সাজা হবেই। তাদের সাজা হইছে কারণ তাদের দোষ ছিল, দোষের মাত্রা ভয়াবহ। তাদের দাবী মোতাবেক কি সকল সাজার বিধান বাতিল কইরা দিতে হবে? এরপর মাল খায়া টাল হইয়া কারো গায়ে উঠাইয়া দিলেও অটো দায়মুক্তি? গাঞ্জার নৌকারে পানিতে নামান ভায়ারা, আকাশে আর কতো? রেসিং ভিডু গেমের মতন যার তার উপর দিয়া গাড়ি উঠায়া দিয়া, এইটা ওইটা ভাইঙ্গা চুরমার কইরা আগাইয়া যাওয়া বাস্তবে গ্রহণযোগ্য না। বাস্তবে রক্তমাংসের মানুষের বাস। তাদেরও জীবনের দাম আছে। 
একজন পাইলট যদি মদপান কইরা ঢুলুঢুলু হস্তে কন্ট্রোলস্টিক ধইরা ল্যান্ড করতে গিয়া রানওয়েতে আছড়াইয়া পইড়া ধরা খান, তাইলে কি তার বিচার হবে না? চিকিৎসকের ভুল চিকিৎসার বিচার হইতে পারে দেখে চিকিৎসকেরা ভয় পাইয়া চিকিৎসা সেবা প্রদান বন্ধ কইরা দিবেন? যুদ্ধে মৃত্যু ঝুঁকি আছে দেইখা খালি ইউনিফর্ম পইড়া শোপিস হইয়া বইসা থাকবার জন্য সামরিক বাহিনীর সদস্যরা ধর্মঘট ডাকবে, ক্যু ঘটাবে? হিপোক্রেসীর অর্থটা কী তা এইদেশের অনেক নেতা, যারা আবার বিশাল দায়িত্ব নিয়া বইসা আছেন হিপোক্রেট জনতার ম্যান্ডেন্ট লইয়া কিংবা এই দফায় আদতে না লইয়াই, তাদের আলাদা ক্লাস নিয়া গেলানো দরকার, সেইসাথে নৈতিকতাবোধ কারে বলে আর কোনটা ন্যায়, কোনটা অন্যায়, অপরাধ সেই সম্পর্কেও সুস্পষ্ট ধারণা দেয়া জরুরী। 
আমার চোখে ভাসতেছে হেফাজতের শোডাউন জাস্ট দুইদিনে নিঃচিহ্ন কইরা দেয়ার স্মৃতি। মাইরের উপর আসলেই ওষুধ নাই। যেইদেশের পুরা সিস্টেম অসুস্থ্য, সেইদেশে মানবাধিকার নিয়া ধানাইপানাই, সব বাজে কথা। যাইহোক, নির্দয়ভাবে এইসব অরাজকতা দমনের সেই একই সক্ষমতা প্রশাসনের এখনো ভীষণভাবে আছে। শ্রমিকনেতারা নাচে নেতা মন্ত্রীদের মদদে, ছত্রছায়ায়। পরিবহন সেক্টরে সবসময়ই সরকারদলীয় নেতা মন্ত্রীদের একচেটিয়া দাপট থাকে এইদেশে। সাধারণ মানুষও জানে কেন এইসব তান্ডব, অরাজকতা। সম্রাট শাহজাহানও জীবনে ভুল করছিলেন, অন্তরীণ জীবন কাটাইছিলেন। আমাদের বাদশা শাহজাহানের পরিণতি দেখবার অপেক্ষায়। প্রধানমন্ত্রীর হাজার ভুল আছে হয়তো, কিন্তু আমি স্পষ্ট দেখতে পাইতেছি উনি এইবার সঠিক এবং শক্ত পদক্ষেপই নিবেন। মালাঙ্কেলের শিক্ষায় ভ্যাটের নিয়া অনড় অবস্থান যেমন গুড়াগুড়া হইতে বাধ্য হইছিলো, এইবারও তেমনই হবে। আমজনতার সহানুভূতি পরিবহন পান্ডাদের প্রতি নাই। শ্রমিক পান্ডাগুলারে ধইরা সেলে ঢুকাইয়া ঘন্টাখানেক পিটাইলেই সব অটো থাইমা যাবে, হাজার দশেক কিংবা লাখখানেক হইলেও ক্ষতি নাই। এইরকম যেকোনো পদক্ষেপের প্রতি সাধারণ মানুষের একজন হিসেবে আমার পূর্ণ সমর্থন থাকবে।
একটা খায়েশ যদি এই মুহূর্তে সত্য হইতো, যদি সত্যিই হইতো ইটের পর ইট, তাইলে কিছুটা আরাম পাইতাম। খাএশ কিংবা স্বপ্নটা হইলো,
প্রধানমন্ত্রী বাদশা শাজাহানরে ধইরা আনছেন, লগে আরও কয়ডা নাটের গুরু। সামনে টিভি চ্যানেলগুলার লাইভ ক্যামেরা। এইসময় প্রধানমন্ত্রী ঠাডাইয়া সবগুলারে চড় মারা শুরু করলেন। টিভিতে এই দৃশ্য দেইখা রাষ্ট্রপতি স্বতঃপ্রনোদিত হইয়া বিশেষ অধ্যাদেশের বলে প্রধানমন্ত্রীর এই আইন হাতে তুইলা নেয়ার ঘটনারে দায়মুক্তি দিলেন। 
এই স্বপ্নটা যদি সত্যিই সত্যি হইতো, যদি সত্যিই হইতো ইটের পরে ইট...

