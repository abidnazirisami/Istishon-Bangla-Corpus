বাজেটের একাল সেকালঃ প্রকৃত উন্নয়নমুলক বাজেট চাই, লোক দেখানো নয়



বাংলাদেশের জনসংখ্যা ধরে নেই কমবেশি ১৬-১৮ কোটি (আদমসুমারীর হিসেব কি বলে আমি জানি না)। কম করে হলেও ১৬ কোটির এইদেশে এবছরের বাজেটের আকার ৩ লাখ ৪০ হাজার কোটি টাকারও বেশি। পরবর্তীতে সংশোধিত বাজেট আসে। সংশোধিত বাজেটে আকার আরও কিছুটা কমে যায়। সেটা ৩ লাখ ১০ থেকে ৩ লাখ ২০ হাজার কোটি টাকায় ঠেকবে বলে ধারনা করা যায়। 
এবার আসেন, এই ৩ লাখ ৪০ হাজার কোটিকেই ১৬ কোটি দিয়ে ভাগ দেই। ফলাফল আসে ২১ হাজারের মত। মানে বাংলাদেশের প্রতিটা মানুষই যদি এই ব্যয় বহন করে, তবে প্রতিটি নাগরিকের পেছনে খরচ হবে গড়পরতা ২১,০০০ টাকা! মাত্র ১৪০০ ডলার বা বাৎসরিক ১ লাখ ১০ হাজার টাকা মাছাপিছু আয়ের এই দেশে এই হারটা কিন্তু নিতান্তই কম না। যদিও এর পুরোটা ব্যক্তির পকেট থেকে যায় না। সরকারের আয়ের একটা অংশ হচ্ছে খনিজ সম্পদ এবং অন্যান্য খাত থেকে আয়। তবে আমাদের দেশে তার পরিমান নগন্য। বলতে গেলে বেশিরভাগই উপার্জনক্ষম ব্যক্তিদের পকেট থেকেই কাটা যায়। প্রতিবছরই প্রতিটা অর্থমন্ত্রী বাজেট উপস্থাপনের সময় বএন, এটা কয়ানমুখী বাজেট। এ বছরও সরকারের হিসেবে কর/ভ্যাট/ট্যাক্স থেকে আসবে প্রায় ৭১ ভাগ। মানে এটা আমি আপনিই দেব। তাহলে এই বাজেট কল্যানমুখী হয় কি করে? 
স্বাধীন বাংলাদেশের প্রথম দুটা বাজেট উদবৃত্ত বাজেট ছিলো (৭৩-৭৪ এর বাজেট সম্পর্কে যদিও নিশ্চিত নই)। বিশেষ করে ৭২-৭৩ সালের প্রথম বাজেটের বরাদ্ধের তুলনায় ব্যয় ছিল অনেক কম। কোনও এক অজানা কারণে ব্যাপক বৈদেশিক সাহায্যের পরেও এই বাজেটগুলো জনগনের তেমন কোনও কাজে আসেনি। কারা যেন লুটেপুটে খেয়ে ফেলছিলো। কোন একসময় হেনরী কিসিঞ্জার নামের এক চতুর মার্কিন বলেছিলেন, বাংলাদেশ হচ্ছে তলাবিহীন ঝুড়ি। কথাটা জাতি হিসেবে আমাদের জন্য ভীষন অপমানজনক। কিন্তু আমি নিজে যখন ভাবছিলাম, তখন মনে হচ্ছিলো, খুব বেশি ভুল ছিল কি ক্থাটা? বছরের পর বছর দেশের বাজেটের সিংহভাগ বৈদেশিক সাহায্য থেকে আসবার পরেও দেশের অর্থনৈতিক অবস্থার উন্নতি না হয়ে অবনতি হলে তা রাষ্ট্রের ব্যর্থতার কথাই বলে। বড় ধরনের কোনও অসংগতি না থাকলে তো এমন হবার কথা ছিল না। ৭৮-৭৯ সাল থেকে মধ্যপ্রাচ্য সহ নানা দেশ থেকে বিপুল সাহায্য আসা শুরু হয়, দেশে প্রাকৃতিক দূর্যোগও তেমন হয়নি। আবার জনশক্তি রপ্তানীও শুরু হয়, কাঁচা টাকা আসা শুরু হয় দেশে। আপাতদৃষ্টিতে অর্থনীতিতে গতি আসে, মারাত্মক কোন পরিস্থিতিতে পরেনি দেশ। কিন্তু বাজেটে বৈদেশিক সাহায্যের উপর নির্ভরশীলতা বাড়তেই থাকে। ৮২-৮৩ সালের দিকে ব্যাপক বিপর্যয়ের মুখে পরে যায় সরকারের বাজেট সক্ষমতা। ৪ বিলিয়ন টাকা বৈদেশিক ঋণের কিস্তি পরিশোধ না করলে নতুন ঋণ দিতে অপারগতা জানিয়ে বসে আইএফএফ। একটা দেশের জন্য এটাও বড় ধরনের অপমান। বৈদেশিক সাহায্য বা ঋণ সহায়ক নিশ্চয়ই, সাময়িকভাবে দেশের অর্থনীতির চেহারা পাল্টেও দিতে পারে বা সে ধারনা দিতে পারে, তবে নিজেদের উন্নতির ব্যবস্থা নিজেদেরই করতে হয়। স্বাধীনতার পর প্রথম দুই দশক বাংলাদেশের সবগুলো সরকারই ছিলো অদক্ষ এবং দূর্নীতিতে নিমজ্জিত। যাইহোক, বাংলাদেশের প্রথম বাজেটের কিছু তথ্য দেইঃ
- মূল বাজেটের আকার ছিল ৭৮৬ কোটি টাকা।
- বাজেটের অর্ধেকের বেশি অর্থ আসে বৈদেশক সাহায্য থেকে। মোট ৩৭৫ কোটি টাকা বরাদ্ধ ছিলো বৈদেশিক সাহায্য থেকে।
- বাজেটের ২০% ছিলো উদবৃত্ত।
- বাজেটের অর্ধেকের বেশি বরাদ্ধ ছিলো উন্নয়নমুলক কাজের জন্য। (এখনও বরাদ্ধ অনেক থাকে, বাস্তবায়ন হয়না। উন্নয়নমুলক খাতের বাজেট সম্ভবত লোক দেখানো)
যাক, সেইসব কথা বাদ দেই। আরও কিছু তথ্য দেই। রাষ্ট্রের বৈদেশিক ঋণ আছে ২ লাখ ১০ হাজার কোটি টাকা। মানে, আপনার আমার সবার মাথার উপর ১৩ হাজার টাকার মত ঋণের বোঝা বিদ্যমান আছে। তবে আশার কথা হচ্ছে মাথাপিছু আয় বৃদ্ধির তুলনায় এই ঋণ বৃদ্ধির শতকরা হার অনেক কমে গেছে। তবে বাজেটের উপর এর প্রভাব অনেক। ঋণ মেটাবার কিস্তিতেই বাজেটের একটা বড় অংশ চলে যায়। এই ঋণই কিন্তু সরকারের বা আমাদের একমাত্র ঋণ না। সরকারের ব্যাঙ্কিং খাত বা নানা বন্ড ছেড়ে নেয়া ঋণের পরিমানও অনেক। এর সুদের টাকা প্রদান করাও বাজেটের উপর বিশাল বড় এক বোঝা। এই ঋণের ব্যাপারেও কথা আছে। বৈদেশিক ঋণ ভালো নাকি দেশীয় ব্যাংকিং ব্যবস্থা অথবা বন্ড ছেড়ে ঋণ নেয়া ভালো সেটা অনেকেই জানেন না। বৈদেশিক ঋণ অবশ্যই অনেক ভালো। বৈদেশিক ররীনে সুদের হার দুই থেকে তিনগুণ কম হয়। তাই বৈদেশিক ঋণলাভের জন্য সরকারকে দক্ষতা কাজে লাগাতে হবে যতদিন পর্যন্ত না দেশ পুরোপুরি সক্ষম হয়। কেবলমাত্র তখনই অন্যদিকে যাওয়া যেতে পারে যখন বৈদেশিক ঋণলাভ একেবারেই অসম্ভব হয়ে দাঁড়ায়। আর ঋণের কার্যক্রী ব্যবহার দেশের জন্য হতে পারে বড় একটা ব্যাপার। এক পদ্মাসেতু দেশের জিডিপি প্রবৃদ্ধি ১% এরও বেশি বাড়িয়ে দিতে পারে। তাই নিজস্ব অর্থায়নে করলে অহংকার থাকলেও তা প্রকৃতপক্ষে দেশের উন্নতির জন্য সহায়ক কমই হচ্ছে। ভালো হতো বৈদেশিক ঋণ পাওয়া গেলে। এই দেশে বড় যেকোনো প্রজেক্টের আগেই শুরু হয়ে যায় কাজ পাওয়া নিয়ে লবিং, নানা দূর্নীতি। এইসব নিয়ে মুখ খোলা যাবে না। আমি ছোট মানুষ, বুঝিও কম। হয়তো দেশীয় অর্থায়নটাই ঠিক।
এভাবেই বেতনভাতায় চলে যায় বাজেটের প্রায় এক চতুর্থাংশ। এটা আপনারাই দিচ্ছেন সরকারী নানা প্রতিষ্ঠান এবং ব্যক্তিবর্গের সেবা পাবার জন্য। পাচ্ছেন নাকি পাচ্ছেন না সেটা বড় কথা না, দিচ্ছেন যে সেটাই সত্য কথা। প্রতিরক্ষা খাতে বাজেট বরাদ্ধ এবার প্রায় ৫%। তবে এখান থেকে একটা বড় অংশ জাতিসংঘ মিশনের আয় থেকে সরকার ফেরতও পায়। তবে এই ৫% ব্যয়ও কম না। যদিও জিডিপির তুলনায় প্রায় কিছুই না। বাংলাদেশ জিডিপির তুলনায় এখাতে বিশ্বে সবচেয়ে কম ব্যয় করে। এরপর আছে বৈদেশিক ঋণের সুদসহ কিস্তি দেয়া। প্রথম আলোর থেকে একটা সাধারণ হিসাব পেলাম করের টাকা কোথায় যাবে তার হিসেব জানিয়ে। শিক্ষাখাতে বরাদ্দ ২% এর মত। শিক্ষিত এবং দক্ষ জনশক্তি তৈরী হবে কি করে? যদিও শিক্ষাখাত সংশ্লিষ্ট প্রকৃত ব্যয় আরও বেশিই হবে, তবুও সেটা অপ্রতুল। প্রতিটি খাতেরই এই অবস্থা। দেশের জনসংখ্যার অনুপাতে বাজেট বরাদ্দ খুবই দীনহীনের মত। এসব একটা রাস্ট্র হিসেবে আমাদের বাস্তব অবস্থা বুঝতে সাহায্য করে এবং এই মুহূর্তের প্রকৃত সক্ষমতার কথা বলে।
১০০ টাকার করের বিপরীতে খরচের খাতঃ
বেতন–ভাতা ২২.২ টাকা
সাহায্য মঞ্জুরি ১৭.৮ টাকা
সম্পদ সংগ্রহ ৪.৩ টাকা
ভর্তুকি ও প্রণোদনা ৭.৮ টাকা
অপ্রত্যাশিত ব্যয় ১ টাকা
সুদ ১৭.৫ টাকা
পণ্য ও সেবা ৯.১০ টাকা
পেনশন ৭.৪ টাকা
অনুন্নয়ন বিনিয়োগ ৭.৬ টাকা
বিবিধ ব্যয় ৫.৩ টাকা
উন্নয়নের জন্য এর মধ্যে আলাদা কিছু কই? আমি তো দেখতে পাই না। এখান থেকে ওখান থেকে কাটছাট করে, এদিক সেদিক থেকে নিয়ে নানা খাতের আলাদা উন্নয়ন বরাদ্দ থাকে। ১৬ কোটির এই দেশে এটা কোনও বরাদ্দ? হ্যা, এক লাখ কোটির বেশি এডিপি (এনুয়াল ডেভেলপমেন্ট প্ল্যান) বা উন্নয়নমুলক খাতের বরাদ্ধ থাকবে। এটা কি এদেশের জন্য যথেষ্ঠ? ইতিমধ্যেই যে বাজেট ঘোষনা করা হয়েছে, তাতে ঘাটতির পরিমান ৯২ হাজার কোটি টাকা। এই ঘাটতি ৪৫-৫০ হাজার কোটি টাকায় নেমে যাবে। কারণ, বরাদ্ধ থাকবে, ব্যয় হবে না। এই ব্য করতে না পারাটাও একটা অদক্ষ প্রশাসন বা সিস্টেমের কথা বলে। আবার যা ব্যয় হয়, তাতে দূর্নীতির পরিমানটাও কম না। আসলেই উন্নতি হচ্ছে, তবে এই কচ্ছপের গতিতে উন্নয়ন কি আমরা চেয়েছিলাম?
বাজেটে যা বলা হয় তাই কি শেশষ কথা? এর বাইরে কি কিছু ঢুকে না? কমে বাড়ে না? সেটাও সম্ভবত হয়। ২ বছর আগে প্রধানমন্ত্রী রাশিয়া গিয়ে ১ বিলিয়ন নাকি ৩ বিলিয়ন ডলারের অস্ত্রকেনার এবং পারমানবিক বিদ্যুতকেন্দ্র নির্মানে সহায়তা সহ নানা ব্যাপারে সমঝোতা করে আসেন। অস্ত্রগুলো কেনা হয় রাস্ট্রীয় ঋণের অধীনে। মানে অস্ত্র নিয়ে আসবেন বা অন্যকিছু নিয়ে আসবেন, এরপর ধীরে দীরে চুকাতে থাকবেন। এর উল্লেখ কি বাজেটে ছিল? আমার জানা মতে নাই, তবে এর প্রয়াব পরবর্তী বাজেটে পরে এবং ধীরে ধীরে এই ঋণের বোঝাও বাড়তে থাকে। ঋণটা এককালীন, প্রভাবটা দীর্ঘমেয়াদী। তিলে তিলেই কিন্তু তাল হয়।
গত ২০১৫-১৬ অর্থবছরের প্রথম ১০ মাসে (জুলাই-এপ্রিল) সংশোধিত বার্ষিক উন্নয়ন কর্মসূচি (এডিপি) মাত্র ৫১ শতাংশ বাস্তবায়িত হয়েছে, যা গত চার বছরের মধ্যে সর্বনিম্ন ছিল। গত অর্থবছরে পরিকল্পনা কমিশনের আওতাধীন বরাদ্দ ৯৭ হাজার কোটি টাকা, যা মূল এডিপি হিসেবে পরিচিত। স্বায়ত্তশাসিত প্রতিষ্ঠানগুলোর উন্নয়ন ব্যয়ের ৩ হাজার ৯৯৭ কোটি টাকাসহ মোট এডিপির আকার ছিল ১ লাখ ৯৯৭ কোটি টাকা। এরপর এডিপি কাটছাঁট করে ৯৩ হাজার ৮৯৫ কোটি টাকায় নামিয়ে আনা হয়। এর ৬০%ও ব্যয় করা সম্ভব হয়নি। গত বছরই না কেবল, কোনও বছরই হয়না। তবে কেন এই দেয়ার জন্য বরাদ্দ দেয়া? যেটা বরাদ্দ দেয়ার পরেও ব্যয় করা সম্ভব হয়না, সেটা দিয়েই তো প্রতি বছর একটা পদ্মা সেতু হয়ে যায়। হিসেব করে দেখুন, আরও বেশিকিছুই হয়। 
অনেকে বাজেটের আকার নিয়ে আত্মতুষ্টিতে ভোগেন। বলেন যে ৭৮৬ কোটি টাকা থেকে ৩ লাখ ৪০ হাজার কোটিতে দাড়িয়েছে। তারা এটা ভেবে দেখেন না, তখন দেশে মানুষ ছিলো ৭ কোটি। চালের কেজি চার আনাও ছিলো না। প্রথমশ্রেনীর সরকারী কর্মচারীদের বেতন ছিল সম্ভবত ১০০-১৫০ টাকা। এখন ২২৫০০ টাকা প্রারম্ভিক মুল বেতন। এসব হিসেব করে দেখেন, বাজেটের পরিধি আগে যা ছিলো, এখনও সেই তিমিরেই রয়ে গেছে। 
বৈদেশিক মুদ্রার মজুদ অর্থনীতিকে স্থিতিশীল করে। উপমহাদেশে আমাদের অবস্থান তুলনামুলকভাবে খারাপ না। তবে এর পেছনে অবদানটা কোনও সরকারেরই নয়, বরং বিদেশে রক্ত পানি করা শ্রমিকদের। তাদের উপর এই নির্ভরশীলতাও ভাও নয়। একটা পরিবার তার যেকোনো দূর্ঘটনায় চুম বিপর্যয়ে পরতে পারে। আবার বসে বসে খাওয়া একটা শ্রেনীর তৈরী করে। আবার এই রিজার্ভের পরিমাণ কিংবা আমাদের দেশের এই বছরের বাজেটও বিল গেটসের মোত সম্পদের চেয়ে কম। এমুনকি মার্ক জুকারবার্গও আমাদের এই দুইদিক থেকেই ছাড়িয়ে গেছেন। একটা দেশ বা জাতি হিসেবে আমাদের সক্ষমতা যখন একজন ব্যক্তি থেকে কম হয় সেটা খুব সম্মানজনক কিছু না। কোথাও না কোথাও বড় ধরনের সমস্যা আছে। 
দিল্লী বহুদুর, এখনও অনেক এগিয়ে যেতে হবে। এইসব বাজেট নিয়মরক্ষার বাজেট। আমি আমার এই উন্নয়নশীল দেশে উন্নয়নমুলক বাজেট চাই। বছরে অন্তত একটা পদ্মাসেতুর মত বড়ো প্রজেক্ট চাই। বৈদেশিক মুদ্রার রিজার্ভ উজাড় করে হলেও বড় বড় প্রকল্প চাই। বিদ্যুৎ, হাইওয়ে, সেতু, সেচ সহ নানা প্রকল্প চাই। ধরে নেই ৫ হাজার কোটি টাকা লাগতো ঢাকা চট্টগ্রাম হাইওয়ে করতে। এর উন্নুয়ন করতে। অর্থের অভাবে করা সম্ভব হয়নি। এই কারণেই কিন্তু আরও অনেক বেশি টাকার ক্ষতি হয়ে গেছে। লক্ষ কোটি শ্রমঘন্টা, জ্যামে বসে থেকে হাজার হাজার কোটী টাকার তেল সহ অনেক অনেক ক্ষতি। এইসব সরাসরি আমাদের চোখে পড়েনা। 
আমি কল্যাণমুখী বাজেটই চাই। আর জনগনের কল্যাণ হতে পারে একমাত্র প্রকৃত উন্নয়নমুলক কাজের মাধ্যমে। অবকাঠামো সহ সকল ধরনের সক্ষমতা বাড়িয়ে। এমন এডীপি চাইনা যার মাত্র অর্ধেক বাস্তবায়ন এইদেশের স্বাভাবিক ধারা। আমি দরকার হলে লক্ষ্য দ্বিগুন চাই, বাস্তুবায়নের হারও বাড়বেই। আমি শেষ পর্যন্ত এমন একটা দেশ চাই যা জনগনের জন্য কাজ করে, জনগনের উন্নয়নের জন্য এবং কল্যাণের জন্য।

