একুশে ফেব্রুয়ারীকে আমরা কি বলবো, ৮ই ফাল্গুন নাকি ৯ই ফাল্গুন_ 


একুশে ফেব্রুয়ারীকে আমরা কি বলবো, ৮ই ফাল্গুন নাকি ৯ই ফাল্গুন? 
 আন্তর্জাতিক মাতৃভাষা দিবসে বাংলা সনের সাথে হিজরী এবং খ্রিস্টীয় সনের একটা মৌলিক পার্থক্য সম্পর্কে জেনে রাখলে তেমন ক্ষতি নেইঃ 
বাংলা দিনপঞ্জীর সঙ্গে হিজরী ও খ্রিস্টীয় সনের মৌলিক পার্থক্য হলো হিজরী সন চাঁদের হিসাবে এবং খ্রিস্টীয় সন ঘড়ির হিসাবে চলে। এ কারণে হিজরী সনে নতুন তারিখ শুরু হয় সন্ধ্যায় নতুন চাঁদের আগমনে। ইংরেজি দিন শুর হয় মধ্যরাতে। আর বাংলা সনের দিন শুরু হয় ভোরে, সূর্যোদয়ের সঙ্গে সঙ্গে। 
আর এই কারণে ২১শে ফেব্রুয়ারী একই সঙ্গে ৮ই এবং ৯ই ফাল্গুনে পরে যায়। যেকোন অনলাইন ডেট কনভার্টার এবং সরকারী ক্যালেন্ডারে ২১শে ফেব্রুয়ারীকে ৯ই ফাল্গুন হিসেবে দেখা হয়। ৮ই ফাল্গুনকেও আন্তর্জাতিক ভাষা দিবসের দিন ধরতে গেলে ২০ শে ফেব্রুয়ারীও সেই দিবসের অন্তর্ভুক্ত হয়ে যায়। দিবসগুলোর সর্বজনবোধ্য হবারও দরকার আছে। আর একুশ এখন সারা বিশ্বেরও বটে। এই অধিক্রমনের কিংবা হিসেবে গরমিলের ব্যাপারটা তেমন কোন সমস্যা নয়। বাংলাভাষা, বাংলাদেশের ভৌগলিক বৈচিত্র, ঋতু এবং আবহাওয়ার মত আমাদের বাংলা সনও বৈচিত্রপূর্ণ। সেই অর্থে উপমহাদেশের প্রায় সকল সনও তাই।

