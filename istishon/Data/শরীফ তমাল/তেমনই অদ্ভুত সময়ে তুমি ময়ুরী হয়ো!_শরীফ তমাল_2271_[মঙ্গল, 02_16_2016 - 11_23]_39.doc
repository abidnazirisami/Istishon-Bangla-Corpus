তেমনই অদ্ভুত সময়ে তুমি ময়ুরী হয়ো!


আকাশ থেকে সকল অলংকার খসে যাবে একদিন
রাত এতটা একঘেয়ে হবে যে বিস্ময় থেমে যাবে।
তেমন কোন তেজী সূর্য থাকবে না রোদ এনে দিতে
দুপুরে আলোর অবহেলায় জুড়ে বসবে অনড় সন্ধ্যা...
তেমনই কোন অদ্ভুত সময়ে তুমি ময়ুরী হয়ো,
কুতসিত পদযূগলে পড়ে নিও পাগলা ঘুঙুর
আমি ঘুষ দিয়ে পারিন্দা উড়াবো
সেতার বাজবে বেহেস্তী ঝংকারে...
জলসা মাতলে জোরসে তালিয়া হবে
স্বর্ণমুদ্রা ছুড়ে দেখবো অঙ্গের কারুকাজ
সকল সুর্য সকল তারা দিওয়ানা হবে
থেমে থেমে মুর্ছা যাবে অপার্থিব মুর্ছনায়
মেঘেরা নিঃস্ব হয়ে ঢেলে দেবে
উন্মাতাল করুণা বৃষ্টি... 

