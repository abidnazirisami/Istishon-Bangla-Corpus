ইসলাম মানেন না মানেন, একটা ধর্ম অন্তত মানেন। ধর্ম চরমপন্থী বানায়না, ধর্মই পারে চরমপন্থা রুখতে - ( নাস্তিকতা নিয়ে কিছু প্রশ্ন )


ধরে নিলাম ঈশ্বর নেই। আবার ইহকালই হচ্ছে একমাত্র কাল। পরকাল বলেও কিছু নেই। পাপ পুন্যের হিসাবের কোন ঝামেলা নেই। তাহলে বেশ কিছু প্রশ্ন এমনি এমনি মনের মধ্যে চলে আসে-
১। একজন নাস্তিক হিসেবে আপনি কেন সুশীল আচরন করবেন? আপনার যদি মনে হয় কাওকে খুচিয়ে খুচিয়ে মারাতেই আনন্দ, তাহলে তার সেই আনন্দ লাভের চেস্টা করতে দোষ কোথায়? পাপ পুন্যের হিসাব অনুপস্থিত মানে সেই বোধ অনুপস্থিত হবার কথা। পাপ পুন্য আর ভালো খারাপ পুরোপুরি একই কন্সেপ্ট। যদি বলি পাপ কাজ অথবা পুন্যের কাজ, তাহলে সেটা ভালো আর খারাপ কাজই বোঝায়। যদি তা বাদ দেই, থাকে শুধু কাজ। তখন খাওয়াও একটা কাজ, মানুষ মারাও একটা কাজ আবার মানুষ মেরে হাতের রক্ত ধুয়ে ফেললেও সেটাও কেবলই একটা কাজ মাত্র।
২। ঈশ্বরে বিশ্বাসের সাথে এমনি এমনি পাপ পুন্যের বিশ্বাসও চলে আসে। যদি নাস্তিক হয় কেউ, তাহলে আলাদা কথা। নীতি কপচে লাভটা কি হবে? পরকালে বিশ্বাস না করলে ঘুষ খাই আর বিষই খাই, একই তো কথা হবে। কোনটাতেই পাপ নেই, মানে অসুবিধা নেই। সাময়িক জীবনে যতটা মজা নেয়া যায় নাস্তিক হিসেবে নিজেকে চিন্তা করলে সেইটাতেই তো লাভ। আর এই মজা নেয়ার জন্য সবাই উঠে পরে লাগলে দুনিয়া কি ঠিক থাকতো?
৩। নাস্তিক হলে আস্তিকের চেয়ে আচরন ভালো হবে এটা কোন হিসেবে বুঝতে পারা যাবে? সব ধর্মেই ভালো খারাপের ব্যাপারে নির্দেশনা থাকে। ধরে নেই কেউ নাস্তিক, সে যদি নিজের মা কিংবা মেয়ের সাথে ধর্মীয় দৃস্টিকোন থেকে নিষেধ করে দেয়া শারিরীক সম্পর্কে জড়ায়, তাহলে কি সেটা নাস্তিকেরা সমর্থন করবে? করারই তো কথা, জীবনে মজা আর উপভোগ করাটাই তো নাস্তিকদের হিসেবে আসল লক্ষ্য হওয়া উচিত। কেউ বলতে পারে তাহলে পরের প্রজন্মের জেনেটিক ভারসাম্য আউলায় যেতে পারে। গেলে যাকনা, পরের প্রজন্ম নিয়ে চিন্তা নাস্তিকেরা করবে কেন? ওদের তো একটাই জীবন। যে জীবনে যতক্ষন শ্বাস ততক্ষনই আঁশ। পরের প্রজন্মের সাথে ওদের অস্ত্বিত্বের তো কোন সম্পর্ক থাকার কথা না।
৪। আবার কেউ যদি নাস্তিক হয়, তার কি ভালোবাসার সম্পর্কে বিশ্বাস করা উচিত। সে তো রিপুতাড়িত হবে, তারকাছে তো স্খলনেই সব আনন্দ হওয়ার কথা, ছোটখাট হাসি কান্না এসব অর্থহীন লাগার কথা যেহেতু এইসবের চেয়ে যৌন মিলনের অনুভূতি অনেক তীব্র। আবার ভালোবাসার পিছনে সে কি যুক্তি দিবে? সে তো হাজার জনের সাথে শারিরীক সম্পর্কে জড়ালেও অসুবিধা নাই, বরং আনন্দই পাবে। বিয়ের সম্পর্ক তো ভিত্তিহীনই হবার কথা ওদের কাছে। একজন নাস্তিক মা যদি নিজের কমফোর্টের জন্য পেটের বাচ্চাকেও মেরে ফেলে তাতেই বা নাস্তিক মায়ের মধ্যে খারাপলাগা আসবে কেন যদি সে মনে করে বাচ্চাটা তার চলার পথে একটু অসুবিধারই সৃস্টি করবে? সবই তো সাময়িক জীবনে আনন্দ ম্যাক্সিমাইজ করার উপায় হিসেবে তাদের কাছে সঠিকই হবার কথা।
৫। যেকোন ধরনের নৈতিকতার ব্যাখ্যা নাস্তিকতাবাদ দিয়ে করতে গেলে কেবল মাত্র একটা প্রশ্ন, "না মানলে অসুবিধা কই?" দিয়েই তাকে ধুলোয় মিশিয়ে দেয়া যায়, যা ধর্মের ব্যাপারে সেভাবে পারা সম্ভব নয়। তবে কি নাস্তিকেরা নৈতিকতাবোধ নিয়ে মাথা ঘামাবেন না নাকি ধর্মই বেশি নৈতিক এটা স্বীকার করে নেবেন? যদি এর যেকোন একটাও সত্যি হয়, তবে আমার কি অনৈতিক কিছুকে ঘৃনা করাই করা ঠিক হবে না সাধারন একজন মানুষ হিসেবে অথবা নৈতিক দিক থেকে যেটা ঠিক সেটার দিকেই যাওয়া সঠিক হবেনা? 
আসল কথা হচ্ছে নাস্তিকতাকে স্বীকার করা আমার মতে পাপ পুন্যের অথবা সরল হিসেবে ভালো খারাপের কন্সেপ্টকেই অস্বীকার করা। নাস্তিকেরা হয়তো বলতে পারেন, ভালো খারাপকে অস্বীকার করছি এটাতো আমরা বলছিনা। কিন্তু নিজেরা নিজেদেরই প্রশ্ন করেন যে যদি আপনাদের মধ্যে কেউ খারাপ পথকেই বেছে নিয়ে তাতেই আনন্দ খুঁজে পায়, তবে কোন যুক্তিতে তাদের ভালোর পথে আসতে বলবেন? আর সেটাই যদি হয়, তবে মানুষ যেভাবে ইচ্ছা স্বেচ্ছাচারী হয়ে চলতে পারে। আর সেভাবে চললে নিজে ভালো থাকা গেলেও আসে পাশের মানুষগুলা কখনোই ভালো থাকতে পারেনা, দুনিয়াও সামগ্রিক হিসেবে টিকবেই না।
তাই আমার ব্যক্তিগত মতে দুনিয়াতে হাজার ধর্ম থাকুক, ধর্মে ধর্মে পার্থক্যও থাকুক, কিন্তু তাও সবাই একটা না একটা ধর্মকে বেছে নিক। ভুলেভালেই বেছে নিক। নাহলে এইযে মায়াময় পৃথিবী আমরা দেখছি, সেটা আর মায়াময় থাকবেনা। গুটিকয়েক ধর্মান্ধ পশুকে সহ্য করে বেচে থাকা, দুনিয়া ভর্তি হাজার হাজার অমানুষ, যাদের মধ্যে ভালো খারাপের বোধ থাকা আর না থাকা একই ব্যাপার, অথবা মনুষ্যত্ব মেনে চলবার কোন নীতি থাকবেনা; তাদের মধ্যে বেঁচে থাকার চেয়ে ভালোই হবে।
ধর্ম শব্দটার আরেকটা অর্থই হলো নীতি। কিছু নীতিতে বিশ্বাস নিয়া চলা একেবারেই কোন নীতি না নিয়া চলার চেয়ে অবশ্যই ভালো হবার কথা।
(আমি কোন স্পেসিফিক ধর্মে বিশ্বাস করি না। তবে ঈশ্বরকে করি। আর তা করি বলে আমার নিজের মধ্যে পাপ পূণ্যের বোধ কাজ করে। বিশ্বাস না করলে কি করতো? এই প্রশ্ন থেকেই এ পোস্টটা লেখা।)

