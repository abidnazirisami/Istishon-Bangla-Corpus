মেয়ে দেখলে মাথা ঠিক থাকে না


গত হরতালের দিন দুপুরে অফিস থেকে নেমে এক দোকানে গেলাম মোবাইলে টাকা লোড দিতে।
দোকানটা হল স্টেশনারী সামগ্রীর সাথে মোবাইল লোড। দোকানদার বলল, কি লাগবে ?
বললাম এয়ারটেল লোড লাগবে।
এরই মধ্যে একটা মেয়ে এসে বলল, ফ্লেক্সিলোড হবে। তরুন দোকানদার সাথে সাথে মেয়ের মোবাইল নাম্বারে লোড দিয়ে দিল। মেয়ে চলে যাওয়ার পর দোকানী আমাকে বলল, আপনার জানি কি লাগবে?
আমি বললাম, ভাইয়া এই মাত্র যে মেয়েটা ফ্লেক্সি নিয়ে গেল ওর মোবাইল নাম্বারটা দেয়া যাবে? অনেক দিন থেকে পিছনে ঘুরাঘুরি করি।সুযোগ হয়না।
আমাকে বলে, ফাজলামী করেন ?
আমি বললাম, ফাজলামী তো করেন আপনে। আমি অনেক আগেই লোডের কথা আপনাকে বলেছিলাম।আমাকে না দিয়ে ঐ মেয়েকে আগে দিলেন এটাতো ঠিক না। আমি যেমন কাষ্টমার মেয়েটাও তেমন।
বলল, স্যরি
মুখে বললাম, ঠিক আছে। আর মনে মনে বললাম, শালা ফাজিলের ফাজিল। মেয়ে দেখলে মাথা ঠিক থাকে না।

