একজন ভেলুপিল্লাই প্রভাকরণ এবং একটি স্বাধীন তামিল রাষ্ট্রের স্বপ্ন 


ভেলুপিল্লাই প্রভাকরণ - নামটা শুনলেই চোখের সামনে ভেসে উঠে এলটিটিই এর ইউনিফর্ম পড়া এক সুঠাম দেহের কাল , গোঁফ ওয়ালা চরিত্র।আত্মবিশ্বাসী চেহারার এই ব্যাক্তিকে তামাম দুনিয়ার মানুষ চিনে পৃথিবীর সব চেয়ে হিংস্র গেরিলা বাহিনীর প্রতিষ্ঠাতা হিসেবে। আর আন্তর্জাতিক পুলিশ সংস্থা বা ইন্টারপোলের চোখে প্রভাকরণ হলেন এমন এক ব্যক্তি যিনি যে কোন মুহূর্তে ছদ্মবেশ ধারণ করতে সক্ষম এবং আধুনিক সমরাস্ত্র ও বিস্ফোরক ব্যবহারে অত্যন্ত পারদর্শী৷ তিনি ভিলেন নাকি হিরো সেটার বিচার আপনারাই করুন । উইকিপেডিয়া থেকে শুরু করে দেশি কিনবা বিদেশি পত্রিকায় তার স্বাধীনতাকামী মনোভাবকে সমর্থন দিয়ে উল্লেখযোগ্য লেখা আমার চোখে পড়ে নি। ৩২ টি দেশের কাছে পৃথিবীর সবচেয়ে হিংস্র গেরিলা সন্ত্রাসী বাহিনীর নেতা হিসেবে স্বীকৃত তিনি। যে মানুষটা শ্রীলংকার সংখ্যাগুরু সিংহলি জনগোষ্ঠীর বৈষম্য দেখে ক্ষুব্ধ হয়ে ওঠেন এবং প্রতিবাদ আন্দোলনে যোগ দেন , এবং দীর্ঘ ২৫ বছর তামিলদের স্বাধীন ভূখণ্ডের দাবির জন্য একটানা সংগ্রাম করতে পারেন তিনি তার বিপরীতগামীদের কাছে হিংস্র , সন্ত্রাসী হলেও আমার কাছে এক জন সাচ্চা দেশ প্রেমিকের যথার্থ উদাহরন। পুরা দুনিয়ার মানুষের কাছে হিটলারও ঘৃনিত হলেও জার্মানিদের কাছে কাছে পরম পূজনীয় ব্যাক্তিত্ত।
১৯৫৪ সালের ২৬-শে নভেম্বর জাফনা উপদ্বীপের উত্তরে অবস্থিত উপকূলীয় শহর ভেলভেত্তিয়াথুরাই-তে জন্মগ্রহণ করেন প্রভাকরণ৷ মা-বাবার চার সন্তানের মধ্যে তিনি ছিলেন সবচেয়ে ছোট৷ জানা যায় প্রভাকরণ ছোটবেলায় নাকি অত্যন্ত লাজুক প্রকৃতির ছিলেন৷ কিন্তু, বড় হওয়ার সঙ্গে সঙ্গে বই-এর পোকা প্রভাকরণ তামিলদের প্রতি শ্রীলংকার সংখ্যাগুরু সিংহলি জনগোষ্ঠীর বৈষম্য দেখে ক্ষুব্ধ হয়ে ওঠেন। পরবর্তীতে ভারত বিদ্বেষী হলেও ভারতের স্বাধীনতা সংগ্রামের দুই প্রবাদ পুরুষ সুভাষ চন্দ্র বসু এবং ভগত সিং তাঁকে প্রভাবত করেছিল৷ এছাড়া, আলেক্সান্ডার দ্য গ্রেট ও নেপোলিয়ানের জীবনাদর্শ তাকে ব্যাপক ভাবে প্রভাবিত করে ছিল।
১৯৭৩ অথবা ১৯৭৪ সালে প্রভাকরণ 'তামিল নিউ টাইগারস' প্রতিষ্ঠা করেন৷ আস্তে আস্তে গড়ে তুলেন নিজস্ব স্থল, নৌ ও বিমান বাহিনী৷ প্রথম পর্যায়ে তারা বিচ্ছিন্ন ভাবে শ্রীলঙ্কার তামিলদের প্রতি বিমাতা সুলভ আচরনের রক্তপাতহীন প্রতিবাদ করত। কিন্তু পরবর্তীতে তারা তাদের রক্তপাতহীন আন্দলনের থেকে সরে এসে রক্তক্ষয়ী আন্দোলন শুরু করে। ১৯৭৬ সালে 'তামিল নিউ টাইগারস' রা জাফনার মেয়রকে হত্যা করে। অল্প দিনের মধ্যেই পুরুষদের পাশাপাশি বহু নারী ও শিশুও যোগ দেয় 'তামিল নিউ টাইগারস'এ। গড়ে তোলেন ''লিবারেশন টাইগার্স অফ তামিল এলাম'' অর্থাৎ, প্রভাকরণের নেতৃত্বে তামিল টাইগাররা হয়ে ওঠে বিশ্বের সবচেয়ে সুশৃঙ্খল এবং দৃঢ় মনোবলসম্পন্ন গেরিলা বাহিনী৷সামরিক বাহিনীর কাছে পরাজয়ের পূর্ব পর্যন্ত তাদের বার্ষিক আয় ছিল $২০০-৩০০ মিলিয়ন মার্কিন ডলার।রাজস্ব অর্থ দেশত্যাগী তামিলদের কাছ থেকে দান, জোরপূর্বক আদায় ,জাহাজ ব্যবসা, অস্ত্র বিক্রয়, এলটিটিই নিয়ন্ত্রিত এলাকা থেকে কর আদায় ছিল আয়ের প্রধান উৎস।
এলটিটিই এর সাথে শ্রীলঙ্কান সরকারের সমস্যা সমাধানে বহু দেশ সহ কয়েকজন শ্রীলঙ্কান রাজনীতিবিদও চেষ্টা করেছিলেন।কিন্তু এলটিটিই এর স্বাধীন ভূখণ্ড প্রশ্নে সে আলোচনা বার বার ভেস্তে যায়।তামিলদের আলাদা ভূখণ্ডের দাবিকে কাজে লাগিয়ে রাজনৈতিক ফায়েদা নেয়ার উদাহরন ও রয়েছে। বিরোধী দলীয় নেতা আমিরথালিঙ্গাম চেয়েছিলেন তামিলদের দাবিকে রাজনৈতিক অস্ত্র হিসেবে ব্যাবহার করে শ্রীলঙ্কান সরকারকে চাপে ফেলতে। প্রভাকরণ হয়ত আমিরথালিঙ্গাম এর উদ্দেশ্য আঁচ করতে পেরেছিলেন।পরবর্তীতে আমিরথালিঙ্গাম এলটিটিই এর হাতেই নিহত হন।
এলটিটিই এর উল্লেখযোগ্য আক্রমণের মধ্যে রয়েছে অরন্থালয়া গণহত্যা, অনুরাধাপুরা গণহত্যা কত্তানকুদি মসজিদে গণহত্যা, কেবিথিগোলেয়া গণহত্যা, এবং দেহিওয়ালা গাড়ীতে বোমা হামলা অন্যতম।অর্থ সংগ্রহের লক্ষ্যে কেন্দ্রীয় ব্যাংকে বোমা হামলায়ও অনেক নিরীহ গ্রাহক হত্যাকাণ্ডের শিকার হয়েছিলেন। ( সূত্র- উইকিপেডিয়া )১৯৯১ সালে চেন্নাইয়ের কাছে আত্মঘাতী হামলা চালিয়ে ভারতের প্রধানমন্ত্রী রাজীব গান্ধীকে হত্যার জন্য প্রভাকরণকে দায়ী করা হয়৷ ১৯৮০ দশকের মাঝামাঝিতে শ্রীলংকায় ভারতীয় শান্তিরক্ষী বাহিনী মোতায়েনের প্রতিশোধ নিতে রাজীবকে হত্যার নির্দেশ দিয়েছিলেন প্রভাকরণ৷ এরপর ভারতের একটি আদালত তাঁর বিরুদ্ধে গ্রেপ্তারি পরোয়ানা জারি করে এবং সন্ত্রাসবাদ, খুন ও সংগঠিত-অপরাধের অভিযোগে ইন্টারপোলের 'ওয়ান্টেড' তালিকায় নাম উঠে প্রভাকরণের৷
শ্রীলঙ্কান সরকার এর সাথে এলটিটিই এর আলচনার মাধ্যমে সমস্যা সমাধান বার বার প্রভাকরণের স্বাধীন ভূখণ্ডের অনড় দাবীর কারনে ভেস্তে যাওয়ায় চূড়ান্তভাবে এলটিটিই বিদ্রোহ দমনের সিদ্ধান্ত নেয় কলম্বো সরকার৷ তারপর থেকে শ্রীলংকা সরকার উত্তর ও পূর্বাঞ্চলে সাঁড়াশি আক্রমণ শুরু করলে, একের পর এক এলাকা তামিল বিদ্রোহীদের হাতছাড়া হতে থাকে৷ ২০০৯ সালের গোড়ার দিকে টাইগারদের প্রশাসনিক রাজধানী কিলিনোচ্ছি হাতছাড়া হলে, শোচনীয় অবস্থায় পড়েন প্রভাকরণ৷উত্তর-পূর্ব শ্রীলঙ্কার মুল্লাইতিভুর অদূরে ২০০৯ সালের মে মাসে শ্রীলঙ্কা সেনাবাহিনীর চূড়ান্ত পর্যায়ের অপারেশনে মারা যান ভেলুপিল্লাই প্রভাকরণ। তাঁর স্ত্রী মাথিবাদিনী, মেয়ে দ্বারকা, বড় ছেলে তথা এলটিটিই`র বিমান শাখার প্রধান চার্লস অ্যান্টনি এবং ছোট ছেলে, ১২ বছরের বালাচন্দ্রনও নিহত হন এই `ফাইনাল স্ট্রাইক`-এ। বালাচন্দ্রনের গুলিতে ঝাঁঝরা দেহেরপ ছবি এর আগে প্রকাশিত হয়েছে। কলম্বোর দাবি, নান্থিকাদাল লেগুনের পাশে `নো ফায়ার জোন`-এর কাছে সেনাবাহিনীর সঙ্গে সংঘর্ষেই মারা যান প্রভাকরণ-সহ এলটিটিই-র শীর্ষনেতৃত্ব ও তাঁদের পরিবারের সদস্যরা। কিন্তু চ্যানেল ফোর-এর তরফে প্রচারিত বেশ কিছু `ফুটেজ`-এ রাজাপক্ষে সরকারের এই মিথ্যাচার ফাঁস হয়ে পড়ে। 
শ্রীলংকার উত্তর ও পূর্বাঞ্চলে তামিলদের জন্য একটি পৃথক আবাসভূমি গঠনের লক্ষ্যে তিন দশক ধরে লড়াই করছিলেন প্রভাকরণ৷ এর জন্য তাঁর জীবনের প্রায় পুরোটাই কেটেছে গোপন আস্তানায়, জঙ্গলে-জঙ্গলে৷ কিন্তু, শেষ পর্যন্ত তিনি তাঁর ক্ষমতাকে স্বপ্নপূরণের কাছে নিয়ে যেতে পারেননি৷ স্বশাসিত তামিল আবাসভূমির স্বপ্ন তাঁর অধরাই থেকে যায়৷ তার ছোট ছেলে বালাচন্দ্রনকে খুনের ভিডিও প্রচার হলেও কোন মানবাধিকার সংস্থা এর প্রতিবাদ করে নি। দীর্ঘ ২৫ বছর স্বাধীনতা নামক সোনার হরিণের পেছনে ছুটেছেন প্রভাকরন। নিজের সহ পরিবারের সকল সদস্যের জীবনের বিনিময়েও তিনি তার আশা পূরণ করে যেতে পারেন নি।প্রভাকরণকে তাঁর সমর্থকরা কাছে ছিলেন 'সুর্যদেবতা । FBI এলটিটিই কে পৃথিবীর ১ নম্বর গেরিলা সন্ত্রাসী বাহিনী হিসেবে স্বীকৃতি দেয়। হাসি পায় FBI এর ওয়েব সাইট এ টেররিষ্ট গ্রুপ এর সংজ্ঞা দেখে। টেররিষ্ট গ্রুপ এ সংজ্ঞা যদি FBI এর অনুযায়ীই হয় তাহলে পৃথিবীর সকল স্বাধীনতাকামী মানুষের সংগঠন হবে টেররিষ্ট গ্রুপ।এক জন সাচ্চা দেশ প্রেমিক হিসেবে প্রভাকরণ তাকে আমার বিনম্র শ্রদ্ধা। প্রভাকরন কখনই যুদ্ধের পক্ষে ছিলেন না। যা তার সাক্ষাৎকারে তিনি অনেক বার বলেছেন। এখও তার ঠিক এমন বক্তব্যই পাওয়া যায় এলটিটিই এর অফিসিয়াল ওয়েবসাইটে---
 ''Our organisation, as well as our people do not want war. We want peace and we want to resolve our problems through peaceful means. We are deeply committed to the peace process. It is because of our sincere commitment to peace that we are firmly and rigidly observing ceasefire'' (ওয়েবসাইট--http://www.eelam.com/ltte)
তথ্য সূত্র-- উইকিপেডিয়া
লিবারেশন টাইগার্স অফ তামিল এলাম এর অফিসিয়াল ওয়েবসাইট
FBI ওয়েবসাইট
দেশী- বিদেশি পত্রিকা

