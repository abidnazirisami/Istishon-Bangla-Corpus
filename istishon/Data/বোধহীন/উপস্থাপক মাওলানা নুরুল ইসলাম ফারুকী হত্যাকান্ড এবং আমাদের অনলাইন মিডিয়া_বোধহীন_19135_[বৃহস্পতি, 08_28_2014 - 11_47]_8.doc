উপস্থাপক মাওলানা নুরুল ইসলাম ফারুকী হত্যাকান্ড এবং আমাদের অনলাইন মিডিয়া


 অনলাইনে ইদানিং ব্যাঙের ছাতার মত গড়ে উঠেছে একেকটা নাম-সর্বস্ব ওয়েবসাইট বা মিডিয়া এবং ব্লগ। এত এত মিডিয়া যে তাদের নামও মনে রাখা সম্ভব না। মাঝে মাঝে ভাবি, এইসব ওয়েবসাইট আসলে কারা চালায়? তাদের নিজস্ব সাংবাদিক আছে? কতটা যাচাই-বাছাই করে তারা নিউজগুলো দিচ্ছে? আর এসব ওয়েবসাইটের নিয়মিত ভিজিটরই বা কারা বা এর সংখ্যা কত?
মূল কথায় আসি। উপস্থাপক মাওলানা নুরুল ইসলাম ফারুকী আমাদের সকলেরই এক পরিচিত মুখ। বিশেষ করে রমজান মাসে তার অনুষ্ঠানগুলো আমাদের বাসার মত অনেক পরিবারেই খুব জনপ্রিয়তা পেয়েছে। হঠাৎ সেই ব্যক্তির নির্মমভাবে খুন হবার খবরে বড় বিস্মিত হই। একবার ভবলাম অনলাইনে একটু সার্চ দিয়ে দেখি, বিশেষ কোন তথ্য পাওয়া যায় কি না।
বেশিরভাগ মিডিয়ার খবরই প্রায় এক রকম, বলতে গেলে মাত্র কয়েক ছত্র লেখা,ঠিক যেন গুরুত্ব পাচ্ছে না সংবাদটা। হত্যাকান্ড কারা করল, কেন করল, এ সম্পর্কে তেমন কিছু জানা গেল না। তবে সবখানে তাকে সামান্য উপস্থাপক কিংবা খতিব হিসেবে উল্লেখ করলেও বিডি-নিউজ-২৪ আর প্রথম আলো তার রাজনৈতিক পরিচয়টা তুলে ধরেছে। তিনি ইসলামী ফ্রন্টের নেতা এবং ছাত্রসেনা, আহলে সুন্নত ওয়াল জামাতের সাথেও তিনি যুক্ত। এই পরিচয়ের আরেকটা ভেল্যু আছে। যেমন এই সংগঠনগুলোর নেতা-কর্মিরা যেখানে বিক্ষোভ করে রাস্তা বন্ধ করে রাখছে কিংবা ভাংচুর করছে, সেখানে তারা ভক্ত কিংবা অনুসারী বলে চালিয়ে দিচ্ছে।
কারা এ হত্যাকান্ডটি ঘটালো? বিডি-নিউজ-২৪ আর প্রথম আলো বিভিন্ন জনের বরাত দিয়ে বলছে, তাদের সন্দেহের তীর জামাত, হেফাজত, হিজবুত তাওহিদের দিকে। আজ যমুনা টিভি'র খবরে দেখলাম প্রেস ক্লাবে তার সংগঠনের নেতারা জামাত-হেফাজতকেই দোষারোপ করছে। আবার বলা হচ্ছে ইসলামী উগ্রবাদী জঙ্গিরাই করছে এ হত্যাকান্ড। নয়া দিগন্ত, বাংলা ট্রিবিউন এ বিষয়গুলো এড়িয়ে গেছে। কেউ কেউ "ডাকাতের হাতে খুন হওয়া"র থিউরীকে হাইলাইট করার চেষ্টা করছে। তবে আমার দেশ অনলাইন সেই একই সোর্সের বরাত দিয়ে একটু টিপিক্যালি লিখেছে, - ওহাবীরা এ হত্যাকান্ড ঘটাতে পারে। এটা কি শাক দিয়ে মাছ ঢাকার চেষ্টা কি না বুঝা গেল না। তবে নিউজের পিঠে মন্তব্যগুলো বেশ ইন্টারেস্টিং। এখানে কিছু তুলে ধরা হল।
মন্তব্য ১ - 100% ami sure ai kaj Satra league karse. Ata akta politics. Jate kare jamat r hefajot domon Kara ja. Allah sobayke maf koron (করুন).
মন্তব্য ২ - alo manusher mittu nai ,faruki shaheb jannat bashi hoye gese..r jara faruri shaheb k hotta korase tara duniya o akherater shasti pawar joggo o tara shasti paba..
মন্তব্যের জবাব - oboydo (অবৈধ) hasina alemder ke hotta korbe ata awamilig nomrod der kag (কাজ)
মন্তব্য ৩ - ইন্নাহনিল্লাহে ওয়া ইন্নাহইলাইহে রাজেউন। নিশ্চয়ই ওহাবী আহলে হাদীস খবিসদের কাজ।
মন্তব্যের জবাব - e bisoye prokrito obostha jana nai se bisoye kotha na bola valo.
মন্তব্য ৪ - এই ধরনের হত্যা আমরা কেউ সমর্থন করি না , তবে তার মুত্যুতে পীর-মাজারীরা তাদের একজন একনিস্ট সমর্থক এবং দালাল হারালো! (৪টা লাইক)
মন্তব্যের জবাব ১ - ...tini dalal silen...kire vai ai halo amader beiman bangali ...tar ki dosh silo bolen je take avave pran dite habe....
মন্তব্যের জবাব ২ - কথায় বুঝি তু্মি লা-মাযহাবী কুলাঙ্গার সালাফি
মন্তব্যের জবাব ৩ - Mazhabi Shayateen
মন্তব্য ৫ - জনাব ফারুকীর ইসলামের ভুল ব্যাখ্যা থেকে জাতি বঞ্চিত হয়ে গেল । জনাব ফারুকীর আকিদা ছিল কবর পুজা, পীর পুজা, মিলাদ পড়া অর্থাৎ শের্ক আকিদা । এখন তার পরিবারের কোন সমস্যা হবে না । কারন তার মাজার হবে । ঊরষ হবে । গান বাজনা হবে । বড় রকমের ব্যবসার জায়গা হবে । আব্দুল্লাহ ইবনে ঊবাইর একজন সাক্ষাত ঊত্তরসূরীকে হারাল জাতি ।
মন্তব্য ৬ - আসলে উনি ‍মুসলিম আলেম না ইহুদি আলেম তায় নিয়ে মানুসের মধ্যে একটি গভীর চিন্তা ভাবনা আছে কারন সকলে সংবাদে শুনেছি উনি নাকি কাদরি তথা ছাত্র সেনার সদ্যস আহলে সুন্নাত ওয়াল জামাত কি ছাত্র সেনা বা কাদরিদের সমর্থন করে ?
মন্তব্যের জবাব ১ - নাউজুবিল্লাহ আঃ আহাদ তুমি ভেচে চিন্তে কথা বল আল্লাহ কিন্তু আছেন।
মন্তব্যের জবাব ২ - তুমি নজানলে জানার চেষ্টা কর ফায়দা হবে লজ্জার কিছুই নাই উনি আসলে কি জাতের আলেম ছিলেন!!!
মন্তব্য ৭ - Alhadulillah . Finari jahannama khalidina fiha (আরবী)
মন্তব্য ৮ - Kukurer mangso kukur khache...onekta FENI jelar AKRAM hottar moto...kukur kukurke mereche...BNP/JAMAT et dosh
মন্তব্যের জবাব - Kottaliger kolangar der kac theke ar caite balo kico asa kora jai na...... Nastik hasi-na kolangar islamer khedmot kortace ai babe.......
মন্তব্য ৯ - নুর ইসলাম ফারুকি নাকি জাতির আব্বার লোক তাকে হয়ত নেতারা মেরেছে জামাত বিনপিকে পাশানোর জন্য
মন্তব্যের জবাব - ফারুকি তো সরকারের লোক তাকে আবার মারল কে......মনে হয ছাত্র লীগ চাঁদা চাইছে
মন্তব্য ১০ - পুলিশের এক ঊর্ধ্বতন কর্মকর্তা জানিয়েছেন, ঘটনার আলামত দেখে মনে হচ্ছে এ কাজে জঙ্গিদের সংশ্লিষ্টতা রয়েছে।
আওয়ামী লীগ ই বাংলাদেশের জঙ্গি সংগঠন ! তাই এখনই সময় তাদেরকে নিষিদ্ধ করার !
------বুঝতে আর বাকি নেই "শতভাগ সাহসী এবং সত্যবাদী" আমার দেশ-এর ভিজিটর আসেলে কারা!! একটা মৃত মানুষকে নিয়েও এভাবে নোংরা কথা বলে বেড়াতে তাদের সামান্যতম লজ্জ্বা হল না। আবার কি সুন্দরভাবে তারা এর ভিতর পলিটিক্স ডুকিয়ে দিল!!
রুচি আরো নষ্ট হয়ে গেল জামাত-শিবিরের অন্যতম মাধ্যম হিসেবে খ্যাত টুডেব্লগের এই পোস্টটি পড়ে । একজন মৃত মানুষের সম্পর্কে, তার হত্যাকান্ডের প্রতিক্রিয়ায় এইভাবে বিষোদগারে করা দেখে বড় মর্মাহত হলাম। হায়, এরাই অনলাইনে "ধর্ম বাচাও- ইসলাম বাচাও" বলে বলে মুখে ফেনা তুলে ফেলছে!!!
তবে ওই পোস্টের একটি মন্তব্য শেয়ার না করে পারছি না,
- ফেসবুক শুধু বিনুদুন আর বিনুদুন। এই
বিনুদুনগুলো আমি সহজে মিস করি না।
কালকে রাতে মাওলানা ফারুকীকে হত্যার সাথে সাথেই,
বোধহয় রাত ১০ টার দিকে একজনের স্ট্যাটাস
চোখে পড়লো।
" আমি নির্বাক। কথা বলতে পারছি না। ফারুকী ভাইয়ের
প্রতিটা নাটক সিনেমা দেখে মুগ্ধ হতাম। আমার
জীবনে দেখা সেরা নাটক "ফোর টুয়েন্টি"। সেই
ফারুকী ভাইকে ওরা হত্যা করলো! আমার খুব ইচ্ছা ছিল,
একদিন ফারুকী ভাইকে কাছ থেকে দেখবো, কথা বলবো।
না, পারলাম না। ফারুকীর খুনীদের শাস্তি চাই।"
আমি মজা করে কমেন্ট করলাম, "ফারুকী তো ভালো মানুষ
না। তার নাটকে অশ্লীল সংলাপ থাকে। মরছে,
ভালো হইছে।"
এইবার অই ভক্ত পারলে আমাকে খেয়ে ফেলে, " ওই তুই
শিবিরের ছাগু। ফারুকী ভাইয়ের বিপক্ষে বলিস?
তোকে ব্লক করলাম!"(কয়েকটা গালিও দিছে)
আশ্চর্যজনক ভাবে এক্টু পর আরেকটা স্ট্যাটাস
চোখে পড়লো। ওই স্ট্যাটাস পড়ে হাসবো না কাঁদবো,
বুঝতে পারছিলাম না!
"নাস্তিক শয়তান
ফারুকীরে নাকি জাহান্নামে পাঠানো হইছে? ওহ!
মগা পেলুম। এই শয়তানটা থার্ড পার্সন সিংুলার
নাম্বার সিনেমায় লিভ টুগেদার দেখাইছিলো।
টেলিভিশন সিনেমায় ইসলাম
নিয়া হাসি ঠাট্টা করছে।"
হাসতে হাসতে কমেন্ট করলাম, "ফারুকী নাস্তিক
আপনাকে কে বলল? দেখেন না, ওর লম্বা দাড়ি আছে!"
এইবার আমার এই জ্ঞানী ভাই কমেন্ট করলো,
"হায়রে আবাল! দাড়ি থাকলেই ঈমানদার হয়ে যায়? তোর
মত মূর্খদের ফ্রেন্ডলিস্টে রাখবো না!"

