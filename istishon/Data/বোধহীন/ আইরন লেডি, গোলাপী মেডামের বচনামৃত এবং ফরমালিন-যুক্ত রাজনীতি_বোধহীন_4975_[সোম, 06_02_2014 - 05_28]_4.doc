 আইরন লেডি, গোলাপী মেডামের বচনামৃত এবং ফরমালিন-যুক্ত রাজনীতি


 প্রথমে আইরন লেডি এবং গোলাপী মেডামের কিছু সম্মিলিত এবং একক ভাবে করা উক্তি তুলে ধরছি, ইন্‌শাল্লাহ্‌ এর মধ্য দিয়ে আপনারা অশেষ জ্ঞান আহরণের সুযোগ পাবেন। সুত্রঃ পত্র-পুত্রিকা, নিউজ চ্যানেল, এবং অনলাইন নিউজ ব্লগ।
 - "শিক্ষাই জাতির মেরুদন্ড"
 - "আপনার শিশুকে স্কুলে পাঠান"
 - "গাছ লাগান, পরিবেশ বাঁচান"
 - "মাদককে না বলুন"
 - "ধূমপান বর্জন করুন"
 - "আপনার শিশুকে টিকা দিন"
 - "বাদ যাবে না একটা শিশু"
 - "বেশি করে আলু খান, ভাতের উপর চাপ কমান"
 - "আপনারা (সাংবাদিকেরা) জনগণের কাছে সঠিক তথ্য তুলে ধরুন"
 - "দেশে টেকশই উন্নায়ন হচ্ছে"
 - "দূর্নীতিকে প্রশ্রয় দেয়া যাবে না"
 - "আজকের শিশু আগামীর ভবিষ্যৎ"
 - "দেশের অর্থনীতির উন্নায়নে বিনিয়গ বাড়াতে হবে"
 - "আপনারা (সেনাবাহিনী) গণতন্ত্র রক্ষায় ভূমিকা পালন করেছেন"
 - "আমরা কথা বলতে পছন্দ করি, তাই কল-রেট কমানো চাই"
এভাবে ভুরি ভুরি উদাহরণ দেয়া যায়। প্রতিদিন এই রকম জ্ঞানী-গুণী উক্তির ভিতর দিয়ে তারা দেশের মানুষের জ্ঞান-ভান্ডার সম্মৃদ্ধ করে চলেছেন। ল্যাদা ল্যাদা পোলাপাইন থেকে আবাল-বৃদ্ধ-ভাড়-বনিতা সকলেই উপকৃত হচ্ছেন।
কিন্তু সময়ে সময়ে তাদের জ্ঞানের উচ্চ লেভেল নিচে নামতে নামতে এতটাই নিচে নামে যে তাদের বানী হয়ে পরে খিস্তিকরা ব্লগারদের মত। যেমন একবার ফেবু'র কোন এক ছাইয়া ছাইয়া টাইপ পেইজের এডমিনের মত গোলাপী মেডামকে "গোলাপী" বলে সম্বোধন করেন আইরন লেডি। আবার গোলাপী তেজকুনী পাড়ার মাস্তানের স্টাইলে বললেন, - গোপালগঞ্জের নামই বদলে যাবে। 
এরই মাঝে পরচুলা নিয়ে অযথা গাইগুই আমরা শুনতে পেলাম কিছুদিন। একজন আরেকজন চুল নিয়ে যেভাবে টানাটানি করছিল, যেন স্কুবি-ডু কার্টুনের স্যাগী কোন এক ভূতের মুখোশ খোলার ব্যর্থ চেষ্টা করে যাচ্ছে।
আর গতকাল দেখলাম প্রধানমন্ত্রী বিম্পিকে নিয়ে যে বক্তব্য দিলেন, সেটা কেবল কুতকুত খেলায় "কাইন্ডামী" করা পিচ্চি মাইয়াগুলার মুখেই মানায়। কিন্তু তিনি তো প্রধানমন্ত্রী, ফর গড্‌স্‌ সেক!!!
সবশেষে সময়ের জনপ্রিয় টপিক ফরমালিন নিয়ে দুটি কথা বলি। পল্টিশিয়ানেরা দেশের রাজনীতিকে তারা যেভাবে পচন ধরিয়েছে, তাতে ফরমালিনের ব্যবহার তো পুরাই মেন্ডেটরি। কিন্তু তাতে বঙ্গবাসীর ভিতর যে ক্যান্সারের মহামারী দেখা দিয়েছে, তার চিকিৎসা সম্পর্কে এখন থেকেই ভাবা উচিৎ নয় কি??

