অভিনন্দন জোয়ারে ভেসে গেছে মোদি, কেজরিওয়াল ইজ ব্যাক টু দ্য প্যাভিলিয়ান


 মাত্র মাস কয়েক আগে একটা সময় ছিল যখন আম আদমী পার্টি'র নামে একটা ঝড় বয়ে গেছে সবখানে। এমনকি আমাদের দেশেও মিডিয়া থেকে শুরু করে লোকের মুখে মুখে অরবিন্দ কেজরিওয়ালের নাম। বিগত দশম জাতীয় নির্বাচনেও কেউ কেউ একজন বাংলাদেশী কেজরিওয়ালের রোমান্টিক স্বপ্নে বিভোর হয়ে ছিল। এ নিয়ে কম লেখা বা আলোচনা হয়নি।

তখন একজনকে কথায় কথায় বলেছিলাম যে এই কেজরিওয়াল লোকটা খুব বেশিদিন টিকবে না, যদিও যাদের বলেছি তারা কেউ মানতে চায়নি। কারণ এ লোক একটু বেশি পরিমাণে ভালো-মানুষী দেখিয়ে ফেলেছে। এমনটা কেবল মাদ্রাজী সিনেমাতেই চলে, বাস্তব অতটা সোজা জিনিস না। যা হবার তা-ই হল। কি একটা অজুহাত দেখিয়ে না কোথা থেকে কি হল বুঝে উঠতে পারল না কেউ, কেজরিওয়াল পদত্যাগ করল। আমজনতাও মনে হয় তার প্রতি বীতশ্রদ্ধ হয়ে গেল। আজ ভারতের নির্বাচনে ফলাফলে দেখা গেছে আম আদমী পার্টির ভাগে পরেছে মাত্র চারটি আসন।
অপরদিকে ভারতের নির্বাচনের ইতিহাসে রেকর্ড সৃষ্টি করে জয়ী হল বিজেপি। কংগ্রেসের অবস্থা বাংলাদেশের বিরোধী দলের চেয়েও খারাপ, তারা ৫% আসনও পায়নি বলতে গেলে। এ নিয়ে ইতিপূর্বে অনেক খানাতল্লাসী হয়েছে, অনেক গবেষণা হয়েছে। কিন্তু সে সব ফাও কথা। ভারতের ভোটাররা যদি কংগ্রেসকে দূর্নীতিবাজ মনে করে, তারা যদি মনে করে এই মোদির হাতে তাদের হিন্দু ধর্ম নিরুপদ্রপ থাকবে, তবে তারা ভোট দিবেই। ভারত একটা "ধর্মপরায়ন" দেশ। 
কিন্তু আশ্চর্য লেগেছে দেশের পল্টিকাল পার্টিগুলার অভিনন্দনের বাহার দেখে। যে মোদিকে নিয়ে এত্ত এত্ত আলোচনা, তাকে অভিনন্দন জানাতে তারা এক মুহুর্তও দেরী করল না। তবু মানা যায় এক দেশের সরকার আরেক দেশের নির্বাচিত সরকারকে অভিনন্দন জানাচ্ছে। কিন্তু এখানে বিম্পি'র এত আগ্রহ কেন সেটা বুঝলাম না। তারা এখন ভীনদেশের কাছে আপাতত আউট অফ সিলেবাস। তারা অভিনন্দন জানালো নাকি গাল দিল তাতে মিস্টার মোদি'র কিছুই যায় আসে না। সেখানে তাদের এত তোরজোর কেন বুঝলাম না। এতটা হুজুগে মাতাল হওয়া কি ঠিক।
এদিকে মির্জা ফখরুল ইসলাম বিজেপি'র নির্বাচিত হবার প্রাক্কালেই এক সভায় বললেন, "আমরা ভারতের সঙ্গে ঝগড়া করতে চাই না। সুসম্পর্ক চাই।" 
তিনি আরো জানালেন, "২০০৮ সালে আওয়ামী লীগ ক্ষমতায় আসার পর থেকে শুনলাম তিস্তা চুক্তি হচ্ছে, কিন্তু এখনও হয়নি। তিস্তা চুক্তি হবে না। কারণ নতজানু দাসসুলভ মনোভাব নিয়ে অধিকার আদায় করা যায় না।"
মির্জা ফখরুল সাহেব, নতজানু কে হয়? আপনার নেত্রী কেন ভারত সফরে গিয়েছিল? এখন আবার এতসব অভিনন্দনের তোরজোরই বা কেন যখন আপনারা এই মোদিকে ভালো করেই চেনেন। কেনই বা এতদিন ভারতের বিষোদগার করে এখন সুসম্পর্কের কথা বলা? এই ক্ষমতার পালাবদলের প্রাক্কালে? 
সরকারের নতজানু ঠিক আছে, তবে আপনারাও কিন্তু কম না।

