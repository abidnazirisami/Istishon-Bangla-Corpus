।।---কষ্ট খানিক পষ্ট---।।


বিষণ্ণ আকাশ জেনে নিয়ো, মন ভালো নেই,
প্রসন্ন প্রান্তর ভেবে নিয়ো, মন ভালো নেই,
সূর্যালোক অভিশপ্ত হয়ো, আমি আঁধারেই,
চন্দ্রালোক দূরলোকে বাঁচো, অমাবস্যা হয়েই। 
বালিকা, কালো মেঘে জেনো, মন ভালো নেই,
আঁধারের জোনাকিদের বলো, মন ভালো নেই,
শুন্যতা পূর্ণতাকে শুনিয়ো, আজ কবিতারা নেই,
সূর-অসুরে হারিয়ো, আজ আর ভালোলাগা নেই। 
বালিকা, অযথা হারিয়েছি, অধরা তোমাতেই,
অসামান্য ব্যথার আহ্বানে, মরেছি এগোতেই,
অপূর্ব চোখের মায়ার কালোয় শোষিত হতেই,
সুবাস অপ্রাপ্য জেনেও, হারিয়েছি ও চুলেতেই!
বালিকা, অবুঝ অন্তর এ, ক্ষমীও ক্ষণিক অবসরে,
পথিক যে পথহীনতার শূন্যতায় অকূল পাথারে,
দোষারোপে করো আঘাত, করো রক্তাক্ত আমারে,
বোলো না বাসো ভালো, চাইবো না ছুঁতে ওই অধরে। 
মেঘগুলো ঘনীভূত হলে, জেনে নিয়ো মেঘবালিকা,
অনুভূতি কেন্দ্রীভূত হলে, জেনে নিয়ো আমি একা,
জেনো মন খারাপ আজ, মন যে তোমার কাছে রাখা,
বালিকা আবেগী হয়োনা, চাইবোনা কভু তোমার দেখা। 
আলোর কালোটুকু বুকে, করেছি ধারণ শুধু কষ্টটাকে,
আমি কষ্টরাজ্যে রাজপুত্র, ব্যাথায় পেতেছি বক্ষটাকে,
তুমি স্বর্গবাসিনী বিধায়, জেনেছি হয়না পাওয়া তোমাকে,
ডুব দেবার আহ্বান নেই চোখে, ফিরেছি নিয়ে অযোগ্যতাকে। 
আসন্ন কষ্টগুলো করুণা মাগি, ফিরে যাও আমায় নিয়ে,
বইয়ে দাও শোণিত, করো প্রবাহিত যা প্রচণ্ড কষ্ট হয়ে
স্বত্বা সমস্ত জুড়ে বয়, সত্যটুকুকে অভিশপ্ত করে দিয়ে,
সুপ্ত যন্ত্রণারা হও দৃঢ়তর, হৃদপিন্ড মাঝে ঘনীভূত হয়ে। 
বালিকা ফিরে চাইবার অনুরোধে দানিব না কুন্ঠা বোধ,
শুধু এসো সেই ক্ষণে, যখন থাকবে না আর কোন রোধ,
কবি মুক্ত হবে, পথিক তরে বিসর্জিত হবে পথের ক্রোধ,
সেদিন হয়ত ঈষৎ হাঁসি রবে, একফোঁটা অশ্রু হবে শোধ।।
১৬/০৮/২০১৩।। 

