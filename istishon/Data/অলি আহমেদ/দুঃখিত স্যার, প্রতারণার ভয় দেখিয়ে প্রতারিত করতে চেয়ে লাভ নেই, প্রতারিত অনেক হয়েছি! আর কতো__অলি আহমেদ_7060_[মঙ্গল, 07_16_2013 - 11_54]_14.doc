দুঃখিত স্যার, প্রতারণার ভয় দেখিয়ে প্রতারিত করতে চেয়ে লাভ নেই, প্রতারিত অনেক হয়েছি! আর কতো_


দুর্যোধনদার পোস্টটির বিপরীতে সামুতে একটি পোস্টই লেখার ইচ্ছে ছিল। কিন্তু সামু আবার 'নিরপক্ষে ব্লগ।' রাজাকার-বাঙালি শুয়োর-মানুষ সব এক, তাই ও কাজে হাত দিলাম না। তিনি বিশাল লেখক, ফেসবুকের পীর মানুষ, মুরিদের তার অভাব নাই। আমার মতো চুনোপুঁটি কিছু বললে মুরিদেরা হামলে পড়বে তাও জানি, কিন্তু কি আর করা, সত্য তো সত্যই! টুঁটি আমার চিপে ধরে যাবে বটে, সত্যের না! 
পোস্ট এর শিরোনাম ছিল 'দুঃখিত বন্ধুরা, আমি আর প্রতারিত হচ্ছি না।' প্রতারিত 'আমি ও আমরাও' হয়েছি বৈকি! লীগের প্রতি প্রচণ্ড ক্ষোভ আমাদের মনেও তৈরি হয়েছে। কিন্তু দুর্যোধন এর মতো সুযোগসন্ধানী মানসিকতা থেকে এ ক্ষোভ নয়! লীগের কাজে ফুটো খুঁজে বের করার নিমিত্তে এই ক্ষোভ নয়! এই ক্ষোভ হচ্ছে প্রানের দাবী পূরণ না হবার। গোলাম আজমের (আসতাগফিরুল্লাহ) রায়ে শিবিরও অসন্তুষ্ট, আমাদের মতো সাধারন মানুষও অসন্তুষ্ট, দুইটা কি একই ধরনের অসন্তোষ? 
রায়ে লীগের আইনি ভুমিকা রয়েছে বটে, এটা অনস্বীকার্য, কিন্তু শেষ পর্যন্ত ভারডিক্ট প্রসিকিউশনের হাতে! তবে আঁতাত টার্ম টেনে কি স্বার্থ সিদ্ধি করতে যায় দুর্যোরা? কি সুন্দর ছাগুর সূরে ম্যাতকার ডেকে শাহবাগ এর কাচ্চির হিসেব চাইলেন উনি! যেন ওখানে হাজার হাজার মানুষ না খেয়ে অক্কা পেতে সমবেত হতে গিয়েছিলেন। 
উনি লিখেছেন,'প্রহসনের এই রায়ের দুইদিনের মাঝেই আমরা তাদের দেখবো গলাবাজি করতে – “আওয়ামী লীগ ছাড়া কে ট্রাইবুনালে গঠন করেছে ? কে বিচার করতে পারে ? সুতরাং লীগই শেষ ভরসা .....আপীল চাপীল বাল ছাল ব্লা ব্লা ব্লা ব্লা .....'
 -- তাহলে দুর্যোধন, পরিষ্কার করুণ, কে বিচার করবে এদের? রায় কার্যকর কে করবে? হলফ করে বলতে পারেন বিএনপি করবে? আমি হলফ করে বলতে পারি বিএনপি করবে না, এই জামাতই তাদের রাজনৈতিক দাবার ঘুঁটি এবং মাঠে খেলার সৈন্য থেকে শুরু করে নগদ নারায়ণের উৎস! এসব হাতছাড়া করলে গোলাপী বেগমের সিঙ্গাপুর গিয়ে স্পা করা বেরোবে যে সেটা সবাই বুঝে। অতঃপর? আমরা কি করে আশা করবো জামাত ক্ষমতায় থেকে জামাতের বিচার করবে? এবং কি করেই বা নিশ্চিত হবো রায় উল্টে দেবেনা অন্যায় ভাবে? বেরিয়ে আসবে না এই দন্ডপ্রাপ্ত অমানুষেরা? 
লীগ চেতনা ব্যাবসায়ী, লীগ মুক্তিযুদ্ধ বেচে খায়, ওকে দুর্যোদা মানলাম! বিএনপি কি বেচে খায় তাহলে? জামাতি এসেটস? ধর্ম? অস্বীকার করতে পারেন? 
পোস্ট এর প্রেক্ষিতে আমার মন্তব্য ছিল,'এবং আমাদের বিএনপিকে এবং বিএনপিকেই ভোট দিয়ে দেশে রাজাকারদের অবস্থান সুসংহত করতে হবে। দেখতে হবে তাদের ভি সাইন সহ বেরিয়ে আসা।
সেই দিনেরই অপেক্ষায় বাংলাস্তান।'
ভুল কিছু বলেছি? লীগ না হলে আর কে? জামাত বিএনপি জোট? আপনি তৃতীয় শক্তি নিয়ে টুঁ শব্দ করবেন না অথচ পকর পকর করবেন প্রতারিত হয়েছেন এ কেমন কথা? মানে কি 'লীগের কাছে অনেক মারা খাইছি এবার রাজাকারদের হাতে মারা খাবার শখ হইছে?' 
আর উনি উত্তর দিলেন,'হ্যাঁ । এবং অবশ্যই আওয়ামী লীগকে ভোট দিয়ে লুটপাট,জোচ্চুরি শেষে মুক্তিযুদ্ধ নিয়ে ব্যবসাও দেখতে হবে । তবে কাদের মওল্লা মনে হয় বি এন পি'র সময় ভি সাইন দেখিয়েছিলো , এইটা ঠিক । গোলাম আজমও ফাসি দন্ড পায় নি বি এন পির আমলে- এটাও ঠিক । রাজাকার হলেও খালেদা জিয়ার বেয়াইন যুদ্ধাপরাধী না । তাই খালেদা জামাত কোলে নিয়ে বসে থাকলেও শেখ হাসিনা কোলে নিয়ে বসেন না , সরাসরি কোলে ওঠেন ।'
 -- ওয়াহ! সাচ্চা পাকিস্তানি জ্যায়সা বোলা হ্যাঁয় উসনে! অতঃপর আর কি দুর্যোদা? আপনার এলাকায় গোলাম আজম বিএনপি জামাত জোটের প্রতিনিধিত্ব করলেও আশা করি আপনি তাকেই ভোটটা দিয়ে আসবেন! কারণ আপনি তো আর আওয়ামীলীগ এর কাছে প্রতারিত হতে চান না!!! 

