বিখ্যাতদের উক্তিঃ সেকাল-একাল______ A Bangladesh perspective


কেউ কোন কিছু দ্বারা আহত হবার চেষ্টাও করবেন না, শুধুই মজা করতে কিছু প্রিয় মানুষের অতি প্রিয় উক্তিগুলোর এই দুরবস্থা করলাম।  
বেঞ্জামিন ফ্রাঙ্কলিনঃ
সেকাল- আর্লি টু বেড আর্লি টু রাইজ, মেকস এ ম্যান হেলদি ওয়েলদি এন্ড ওয়াইজ।
একাল- আর্লি টু বেড আর্লি টু রাইজ, মেকস ইউর গার্ল গো উইথ আদার গাইজ।
নেপোলিয়ন বোনাপার্টঃ
সেকাল- তোমরা আমাকে একটি শিক্ষিত মা দাও, আমি তোমাদের একটি শিক্ষিত জাতি উপহার দেবো।
একাল- তোমারা আমাকে বেশ কিছু লাইক দাও, আমি তোমাদের নতুন একটি স্ট্যাটাস উপহার দেবো।
সক্রেটিসঃ
সেকাল- একমাত্র ভালো হচ্ছে জ্ঞান এবং একমাত্র অশুভ হচ্ছে অজ্ঞানতা। 
একাল- একমাত্র ভালো ছেলে হচ্ছে সফলটা এবং একমাত্র ভালো মেয়ে হচ্ছে সুন্দরীটা। 
রবার্ট ফস্টারঃ 
সেকাল- মাত্র তিন শব্দে আমি জীবনের বিষয়ে যা শিখেছি তা একসাথে ব্যাখ্যা করতে পারবো - এটা চলতে থাকে। 
একাল- মাত্র তিন শব্দে মেয়েদের বিষয়ে যা জানি তা ব্যাখ্যা করতে পারবো - ওদের বোঝা অসম্ভব।
মার্ক টোয়েনঃ 
সেকাল - যদি তুমি সত্যটা বলতে চাও তোমাকে কোন কিছু স্মরণ করতে হবে না।
একাল- যদি তুমি সত্যটা বলতেই চাও তোমাকে আর বৌ নিয়ে থাকতে হবে না। 
অস্কার ওয়াইল্ডঃ 
সেকাল - সব সময় তোমার শত্রুদের মাফ করে দাও, এর থেকে বেশী আর কিছুই তাদের বিরক্ত করে না। 
একাল - সব সময় ঝগড়া চলাকালীন চুপ করে থাকো, এর থেকে বেশী আর কিছুই মেয়েদের অধৈর্য করে না। 
মার্ক টোয়েনঃ 
সেকাল - যিনি পড়তে ইচ্ছুক নয়, তিনি পড়তে না জানা মানুষের থেকে শ্রেয় কেউ নন। 
একাল - যে ব্যাক্তি চিন্তা করতে জানে না সে বাংলাদেশের মন্ত্রীদের থেকে শ্রেয় কেউ নন। 
স্টিভ মারটিনঃ 
সেকাল - সূর্যালোক ছাড়া একটি দিন, রাতের মতো। 
একাল - এডোব ফটোশপ ছাড়া একটি প্রোফাইল পিকচার, হরর মুভির মতো। 
আলবার্ট আইনস্টাইনঃ 
সেকাল - কল্পনাশক্তি জ্ঞানের থেকেও বেশী জরুরী। 
একাল - সন্দেহপ্রবনতা বিশ্বাসের থেকেও বেশী জরুরী (!) (Girl's Theory) 
উইলিয়াম শেক্সপিয়রঃ
সেকাল- টু বি অর নট টু বি, দ্যাট ইজ দা কোশ্চেন।
একাল- সিঙ্গেল অর নট, দ্যাট ইজ দা কোশ্চেন।
উইলিয়াম শেক্সপিয়রঃ
সেকাল- লাইট নিভে যাবার পর পৃথিবীর সব মেয়েই অনিন্দ্যসুন্দরী ।
একাল- ভারী মেকাপ নেবার আগে পৃথিবীর সব মেয়েই হরর মুভির নায়িকা।
ইউরিপিদিসঃ
সেকাল- একজন বিশ্বাসী বন্ধু দশ হাজার আত্মীয়ের সমান।
একাল- একজন সন্দেহপ্রবন গার্লফ্রেন্ড দশলক্ষ শত্রুর সমান।
হেনি ইয়ংম্যানঃ
সেকাল- বিয়ে করার আগ পর্যন্ত একজন মানুষ বুঝতে পারে না সত্যিকার সুখ কি। কিন্তু ততক্ষণে অনেক দেরি হয়ে যায়।
একাল- ব্রেকআপ হবার আগ পর্যন্ত একজন মানুষ বুঝতে পারে না সত্যিকার স্বাধীনতা কি। কিন্তু ততক্ষনে তারা প্যারেন্টস হয়ে যায়।
জর্জ গ্রসভিলঃ
সেকাল- যৌবন যার সৎ, সুন্দর ও কর্মময় তার বৃদ্ধ বয়সকে স্বর্ণযুগ বলা হয়।
একাল- "মাথা ব্যাথা" স্ট্যাটাসে যার ২০০০ লাইক, ৫০০০ কমেন্ট ও ১০০০ শেয়ার, তাকে সেলিব্রেটি বলা হয়।
জন রেঃ
সেকালঃ চিন্তা কর বেশী, বল কম, লেখো তার চেয়েও কম।
একালঃ শোন বেশী, বল কম, বোঝ তার থেকেও কম। (প্রেমিকদের প্রতি)
জনসনঃ
সেকাল- ভালোবাসার জন্য যার পতন হয় সে বিধিতার কাছে আকাশের তারার মত উজ্জ্বল।
একাল- টাংকিবাজির জন্যে যার সিজিপিএ ডাউন হয় সে পরিবারের কাছে ডাস্টবিনের মতো অপ্রয়োজনীয়। 
ড.সুসঃ (Dr. Seuss) 
সেকাল- জেনে নিও তুমি প্রেমে পড়েছো, যখন তুমি ঘুমিয়ে পড়তে পারছো না কারণ অবশেষে বাস্তবতা তোমার স্বপ্নের থেকে সুন্দরতর। 
একাল- জেনে নিও তুমি অক্কা পেয়েছো, যখন তুমি আর সকালে ঘুমিয়ে থাকতে পারছোনা কারণ অবশেষে তোমাকে স্বপ্ন থেকে বাস্তবতায় জেগে উঠে বাজারে যেতে হবে। তুমি বিবাহিত। 
[বেশ অনেকদিন আগে এমন প্রায় কয়েক'শ উক্তি বাংলা ও ইংরেজীতে সংগ্রহ করেছিলাম। অনুবাদ করে প্যারোডিও করেছিলাম। ফেসবুকে সম্প্রতি কিছু প্রকাশ করি। কিন্তু দুঃখজনক ভাবে তা অন্য মানুষের নামে পেজে পেজে ছড়িয়ে বেড়াতে দেখলাম। এতে কষ্ট হয়েছে। তাই ব্লগে প্রকাশ করলাম। যদি আপনাদের ভালো লাগে সামনে ধারাবাহিকভাবে বাকীগুলোও প্রকাশ করবো আশা করি। ]

