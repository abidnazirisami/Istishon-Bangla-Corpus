_সনির্বন্ধ_ এবং _অনুচ্চারিত অনিশ্চয়তা_ 


 (১) সনির্বন্ধ
ওড়ার ইচ্ছে যদি দিলেই প্রভু,
পাখা জোড়া দিতে ভুলে গেলে কেনো?
তার কাছে উড়ে যাবার যে বড্ড ইচ্ছে হচ্ছে!
চোখের নিরেট কালো স্বচ্ছতায় প্রতিফলিত হবার সাধ
নির্বাক বিস্ময়ে চাহিয়া বিস্মিত হারাবার আকাঙ্ক্ষা,
সুধিব তোমারে, রুধিব কি করে প্রভু,
সহিব কি করে প্রতীক্ষা!
তার চুলের রেশম আবহে অবগাহনের হয় সাধ!
যদি এতো বাসনা দিলে হেথা রাখিলে কেন বাঁধ?
অধর ছুঁতে অধরার মোর তেষ্টায় মরি বড়,
এতো তৃষ্ণা কন্ঠে ধরিয়া বাঁচা বড় দুষ্কর!
উষ্ণা তাহার ঊষা-অস্তে
ডাকিয়া চলে মোর সমস্তে,
এড়িয়ে আহ্বান, হয় কি বাঁচা-
প্রভু, মুক্ত করো প্রানের খাঁচা
সুপ্ত করো এই আমারে, উষ্ণতা পরে
বুকের মাঝে, আর্দ্র অধরে, তার আদরে।
অনিঃশেষ ভালোবাসার আধার যখন উন্মোচিত
কেন দূরত্বে তা, কোন শাপে বল করিলে অবাঞ্ছিত!
ক্রন্দন মোর কেঁদেছে একাই, কাঁদিনি আমি সত্য
প্রভু এ ক্ষণে না পেলে চাইনা আমি, চাইনা অমরত্ব!
••••••••••••••••••••••••••••••••••••••••••••••••••••••••••••••••••••
(২) অনুচ্চারিত অনিশ্চয়তা 
তোমাকে পাবো না তাই
চাইবো না অযথাই,
তোমাকে ছাড়া স্পন্দনটুকু চলবে না,
তবু মন কি চায়, কভু বলবে না,
তোমায় চাইবার সাধে, খুলবে না
ঠোঁটের বন্ধন কভু ছুটবে না,
ভালোবাসার অসামান্যতা প্রকাশে।
তোমায় হারাবার সাহস নেই,
পাবার আকাংখায় ভীতিই প্রতিস্থাপিত তাই।
স্বর্গবাসিনী, ছুঁতে গেলে তোমায়,
নরকবাসী আমায় হতে হবে পবিত্রতায় ভস্ম!
হতে হবে নশ্বরের আজ্ঞাবহ, সৌন্দর্যে বিলুপ্ত,
ঐন্দ্রিলা তাই দূরে থেকে যাও, বেসোনা ভালো,
শুধু বাসতে দিও আমাকে, ভালোবাসাটুকু লুপ্ত।
পাবো না তোমায়, জেনে ফেলার নিশ্চয়তা কাঁদায়,
হবে না সে হাত ধরা, জেনে নেয়া বাস্তবতার কাঁদায়,
বিলুপ্ত হই কষ্টে, প্রতি মুহূর্তে, এটুকু শুধু আমার দায়।
অব্যাক্ত ভালোবাসার যন্ত্রণাকাতরতা আমার,
একান্ত তার ব্যাথাময় গল্প-কবিতা-গান!
একান্ত সে অনুভূতির মাঝে যাপনের চিৎকার।। 
••••••••••••••••••••••••••••••••••••••••••••••••••••••••••••••••••••

