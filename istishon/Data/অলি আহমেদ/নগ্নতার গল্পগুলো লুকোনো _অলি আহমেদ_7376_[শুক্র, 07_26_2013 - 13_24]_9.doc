নগ্নতার গল্পগুলো লুকোনো 


 আঁধার রাতের গল্প ছিল কিছু,
চাঁদটার পথ ধরে যে অক্ষর নেয় পিছু,
নিয়ন আলোর শেষটা,
অবসাদগ্রস্থতার রেশটা
যে ক্ষণে মিলিয়ে গিয়েছে নিমেষে
তোমার সর্বগ্রাসী আবেগময় অধরের স্পর্শে,
গিয়েছে কালচে মেঘগুলো মরু বুকে বর্ষে।
রাতের কথাগুলো ডুবে যাওয়া প্রাসাদে
সিন্ধুক অরক্ষিত-গোপন ভীষণ, আঁধার রোদে।
সেই শব্দগুলো গাওয়া যায় না গানে,
বুনে দেয়া চলেনা তার ছন্দ কাব্য কাননে।
কানের পাশে তোমার ফিসফিসে শুষ্কতা
মৃদুতায় জানিয়ে যায় কল্লোলের উৎস কোথা,
জাদুকরী মন্ত্র-গুঞ্জন, প্রতিটি স্পর্শের উষ্ণতা
করে আপন, ধ্বনিত-অনুরণিত তার মোহময়তা!
স্পন্দনরত কমনীয়তা ছুঁয়ে হওয়া প্রাণবন্ত,
মৃত নির্জীব পাহাড়ের অশ্রুধারায় পরিণত,
শীতল বরফখন্ড গলিত, তপ্ত পরাজিত।
আঁধার রাতের গল্প ছিল কিছু বাকি,
তপ্ত বালুচর তুমি, নগ্ন পদ রাখি,
হাঁটবার নিমিত্তে রাতভর, শীতলতাকে দিতে ফাঁকি।

