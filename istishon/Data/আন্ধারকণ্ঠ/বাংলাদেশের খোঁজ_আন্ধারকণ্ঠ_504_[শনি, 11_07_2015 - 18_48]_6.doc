বাংলাদেশের খোঁজ


আমি নৌকা তুমি ধানের শীষ
আমি দাড়িপাল্লা তুমি লাঙলের ইষ
আমি বটগাছ তুমি লাল সালাম
আমি গামছা তুমি আম 
আমি অভিজিৎ তুমি ফারাবী
আমি তিলক তুমি টুপি
আমি গাঞ্জা তুমি শরবত
আমি আস্তিক তুমি নাস্তিক । 
আমি দশতালা তুমি বেলতলা
আমি ডাচ বাংলা তুমি ধানের গোলা
আমি গ্রাম তুমি নগরী
আমি প্যান্ট তুমি লুঙ্গি । 
আমি টয়োটা তুমি রিক্সা
আমি ফুটপাথ তুমি আক্তারের বিছানা
আমি শিক্ষিত তুমি মূর্খ
আমি এন্ড্রয়েড তুমি জাবা। 
আমি পিৎজা তুমি ডাল
আমি কে এফ সি তুমি ছনের চাল
আমি চামচ তুমি হাত
আমি বিড়ি তুমি সিগারেট ।
আমি শাড়ী তুমি টি শার্ট
আমি বোরখা তুমি স্কার্ট
আমি শ্যাম্পু তুমি সাবান
আমি তেল তুমি বডি লোশন। 
আমি জয় বাংলা তুমি জিন্দাবাদ
আমি বন্দে মাতারাম তুমি পাক সার জামিন বাদ
আমি ভারতপন্থী তুমি পাকপন্থী
আমি মন্ত্রী তুমি বিরোধী। 
সব ঠিক আছে কিন্তু বাংলাদেশ প্রেম কই?

