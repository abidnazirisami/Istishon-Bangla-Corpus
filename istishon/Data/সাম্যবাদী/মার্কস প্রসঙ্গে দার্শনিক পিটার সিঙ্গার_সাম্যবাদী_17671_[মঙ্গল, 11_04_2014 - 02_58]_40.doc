মার্কস প্রসঙ্গে দার্শনিক পিটার সিঙ্গার



কার্ল মার্কসের দর্শন ও জীবনী নিয়ে যে-পরিমাণ আলোচনা, পাল্টা আলোচনা ইতিমধ্যে হয়ে গেছে তা জ্ঞানের ইতিহাসকে একদিকে যেমন সমৃদ্ধ করেছে, তেমনি জ্ঞান-ভাবনার রৈখিকতাতেও এনেছে বহুমাত্রিকতা৷ মার্কস সম্পর্কিত আলোচনায় পিটার সিঙ্গারের Marx গ্রন্থটি এ ধারায় এক উল্লেখযোগ্য সংযোজন৷ অক্সফোর্ড ইউনিভারসিটি প্রেস কর্তৃক 'পাস্ট মাস্টার্স' সিরিজের অংশ হিসাবে ১৯৮০ সালে গ্রন্থটি প্রকাশিত হয়৷ এর সঙ্গে মার্কসের জীবনী ও দর্শন নিয়ে লিখিত পাশ্চাত্য অমার্কসবাদীদের দ্বারা লিখিত কয়েকটি গ্রন্থের কথা উল্লেখ করা যেতে পারে৷ ১৯৩৯ সালে ইশিয়া বার্লিন রচিত Karl Marx, ১৯৭৩ সালে ডেভিড ম্যাকলিলান-এর Karl Marx : His Life and Thought, এবং ১৯৭৯ সালে জি. এ. কোহেন রচিত Karl Marx’s Theory of History : A Defence ইত্যাদি বিখ্যাত রচনা৷ সিঙ্গার নিজে মার্কসবাদী না হলেও মার্কসের জীবন, কর্ম ও দর্শন নিয়ে লিখিত গ্রন্থটির বিশেষত্ব উল্লেখ করার মতো৷ 
দার্শনিক চিন্তার নানান ক্ষেত্রে যাঁরা অবদান রেখেছেন অস্ট্রেলীয় দার্শনিক পিটার সিঙ্গার তাঁদের অন্যতম৷ তাঁর দার্শনিক চিন্তাকে বলা হয় 'অগ্রাধিকার উপযোগবাদ' যা প্রথাগত উপযোগবাদ থেকে ভিন্ন৷ প্রথাগত উপযোগবাদী ধারায় তিনি লক্ষ্য করেছেন মানববঞ্চনার কলাকৌশল৷ এটি অন্য অর্থে ব্রিটিশ উপযোগবাদ (জেরোমি বেন্থাম এবং জন স্টুয়ার্ট মিল প্রণীত উপযোগবাদ এ ধারার অন্তর্ভূক্ত) যা ব্যক্তিসন্তুষ্টির নামে মুক্তবাজার অর্থনীতি প্রণয়নের দার্শনিক বোধ-বুদ্ধি সরবরাহ করেছে৷ উনিশ শতকে সারা বিশ্বজুড়ে পুঁজিবাদী ধারাকে বিকশিত করার ক্ষেত্রে এ দার্শনিক চিন্তা অপদর্শনের ভূমিকায় অবতীর্ণ হয়েছে৷ 
পিটার সিঙ্গার একজন উদার মানবতাবাদী হিসাবে উপযোগবাদী দর্শনচর্চার শোষণবাদী দিকটি নিয়ে শঙ্কিত ছিলেন৷ এজন্য তিনি উপযোগবাদের সঙ্গে সমতাবাদের সমন্বয় ঘটিয়ে উপযোগবাদকে ভিন্ন এক আঙ্গিক দিতে সচেষ্ট হয়েছেন৷ সিঙ্গার বলেন, 'কার্ল মার্কসই প্রথম সমতার বৈপ্লবিক রূপান্তরের কথা বলেছেন৷ সামাজিক, রাজনৈতিক ও অর্থনৈতিক ক্ষেত্রে অসমতার কারণসমূহ নির্ধারণ করার পাশাপাশি এর সামাজিক ভিত্তিটি প্রতিষ্ঠিত করার নির্দেশনাটিও আমরা মার্কসীর দর্শনে পাই৷' 
সমতার দার্শনিক বিশ্লেষণ প্রসঙ্গে তাঁর অবস্থান 'মার্কসীয় সমতানীতি'কে বোঝার ক্ষেত্রে যথেষ্ট সহায়ক হতে পারে৷ সমতা প্রসঙ্গে আরো দু'জনের বক্তব্য আলোড়ন সৃষ্টি করেছিল। একজন হলেন জন রলস, অন্যজন রবার্ট নোজিক৷ সিঙ্গারের সমতানীতির বিশেষত্ব হলো তিনি রলসের A Theory of Justice (১৯৭১) গ্রন্থে উপস্থাপিত সমতার নীতির অসংগতিসমূহ দেখিয়ে দিয়েছেন৷ রলস মনে করেছেন, 'সমাজের প্রত্যেকটি মানুষেরই অন্যান্য মানুষের অনুরূপ পর্যাপ্ত সমান স্বাধীনতা ভোগের অধিকার রয়েছে৷ তবে যুক্তিবিচার ও বুদ্ধিবৃত্তিসম্পন্ন ব্যক্তিবর্গ সামাজিক ও আর্থিক দ্রব্যসমূহ বণ্টনের ক্ষেত্রে অসমতার নীতিও গ্রহণ করতে পারেন৷' সিঙ্গার তাঁর Practical Ethics (1979)এর ‘Equality and Its Implications’ অধ্যায়ে রলসের সমতার নীতির বুর্জোয়া দিকটি শনাক্তকরণে কৃতিত্ব দেখিয়েছেন৷ 
সিঙ্গার লক্ষ্য করেছেন, রলস প্রথমে সমতার প্রস্তাব করেছেন ঠিকই, কিন্তু তারপরই বুদ্ধিজীবী ব্যক্তিবর্গের উপস্থিতি ঘটিয়ে সমতা বাস্তবায়নের প্রেক্ষাপটটিকেই সংশয়াপন্ন করে তুলেছেন৷ কারণ এই বুদ্ধিজীবী ব্যক্তিবর্গের নামে আধিপত্যকামী গোষ্ঠীর প্রভাবই সেখানে গুরুত্বপূর্ণ হয়ে ওঠে৷ সিঙ্গার মানবকল্যাণ, ক্ষুধা-দারিদ্র্য, প্রাণী মাত্রেরই অধিকার এবং সমতা বিষয়ক অসংখ্য প্রবন্ধ ও গ্রন্থ লিখেছেন৷ 
আজ থেকে তিন দশক আগে সিঙ্গার লিখিত মার্কস গ্রন্থটি বিশেষ কিছু কারণে সমকালীন করে পাঠ করার প্রয়োজন রয়েছে৷ সিঙ্গার তাঁর বিদ্যায়তনিক গবেষণার প্রয়োজনে মার্কসকে আদ্যোপান্ত পাঠ করেছিলেন, যা তাঁর বিভিন্ন রচনায় প্রতিফলিত হয়েছে৷ নিবিড় পাঠের ফলে তাঁর ব্যাখ্যা বিশ্লেষণে মার্কস ও তাঁর দর্শন উপস্থাপিত হয়েছে যথার্থভাবে৷ গোটা গ্রন্থটিকে তিনি মোট দশটি অধ্যায়ে বিন্যস্ত করেছেন৷ প্রথম অধ্যায়ে মার্কসের 'জীবন ও তার প্রভাব' শিরোনামে বেশকিছু গুরুত্বপূর্ণ বিষয় আলোকপাত করেছেন৷ মার্কসের প্রভাব সম্পর্কে আলোচনা করতে গিয়ে সিঙ্গার বলেন, 'মার্কসের প্রভাবকে তুলনা করা যায় ধর্মীয় ব্যক্তিত্ব যিশু এবং মোহাম্মদের সঙ্গে৷ প্রতি দশজন মানুষের মধ্যে অন্তত চারজন পাওয়া যাবে যাঁরা নিজেদেরকে মার্কসবাদী হিসাবে দাবি করতে স্বাচ্ছন্দ্যবোধ করেন৷ এমনকি রাষ্ট্র বা জাতিকে পরিচালনা করার ক্ষেত্রেও মার্কসবাদকে নীতি হিসাবে গ্রহণ করতেও অনেকে আগ্রহী৷' পাশ্চাত্যে অধিকাংশ বিদগ্ধজন মার্কসকে 'একজন সেক্যুলার যিশু হিসাবে গণ্য করে থাকেন৷' 
মার্কসের দর্শন ও ভাবনাকে পিটার সিঙ্গার উল্লেখ করেছেন 'অর্থনৈতিক জীবন এবং বুদ্ধিবৃত্তিক জীবনের মধ্যবর্তী এক সেতু হিসাবে৷' মার্কসের চিন্তাকে তিনি মনে করেছেন, 'আধুনিক সমাজতত্ত্ব, ইতিহাসতত্ত্ব, দর্শন, সাহিত্য, শিল্প এবং সমাজনির্মাণের অভূতপূর্ব এক কলাকৌশল হিসাবে৷' অন্তত ধারণাগতভাবে এ সময়কালের অনেকেই আমরা তাই মার্কসবাদী৷ 
মার্কসের প্রথম জীবন
গ্রন্থের প্রথম অধ্যায়ে মার্কসের জীবনের নানান ঘাত-প্রতিঘাতের ইতিবৃত্ত উল্লেখ করা হয়েছে৷ ১৮৪৩ সালকে মার্কসের দার্শনিক ও বিপ্লবী জীবনের জন্য এক উল্লেখযোগ্য পর্ব হিসাবে চিহ্নিত করা হয় বইটিতে৷ পিটার সিঙ্গার উল্লেখ করেন, এ সময় মার্কস স্ত্রী জেনিকে নিয়ে প্যারিসে আস্তানা গাড়েন৷ এ সময়েই অর্থনীতি ও সমাজতত্ত্ব বিষয়ক দুটি প্রবন্ধ Annals জার্নালের জন্য জমা দেন৷ সেখান থেকেই শুরু হয় তাঁর বিপ্লবী জীবন৷ Annals জার্নালে ফ্রেডারিক এঙ্গেলসের অর্থনীতি বিষয়ক একটি প্রবন্ধ মার্কসকে দারুনভাবে আকৃষ্ট করে৷ এ-লেখার সূত্র ধরে ১৮৪৪ সালে এঙ্গেলসের সঙ্গে মার্কসের পরিচয় তাঁর চিন্তার জগতে নতুন দিগন্ত উন্মোচন করে৷ 
১৮৪৫ সালে মার্কস পঞ্চাশ পৃষ্ঠার একটি পুস্তিকা The Holy Family শিরোনামে রচনা সম্পন্ন করেন৷ তারপর আকারে বৃদ্ধি পেয়ে প্রায় তিনশো পৃষ্ঠার এই গ্রন্থটি মার্কসের প্রথম মুদ্রিত গ্রন্থের তালিকায় যুক্ত হয়৷ জার্মান সরকারের উত্পাশত ও অর্থনৈতিক সংকট মার্কসের বিপ্লবী কর্মকাণ্ড তথা বুদ্ধিবৃত্তিক চর্চায় কোনো ছেদ ঘটাতে পারেনি৷ তিনি থামেননি৷ একদিকে তত্ত্বচর্চা, অন্যদিকে সেই তত্ত্বের সামাজিক বাস্তবায়নের সংগ্রামে অবিচল এই দৃঢ়চেতা বিপ্লবী ও দার্শনিক সামনের দিকে এগিয়ে যান৷ ভাবনা ও অভিজ্ঞতার সংমিশ্রণে তিনি (তন্মধ্যে বেশকিছু রচনা ফ্রেডারিক এঙ্গেলসসহ) লেখেন৷ সেসব রচনা ও তত্প্রতার মধ্য দিয়ে তিনি বিখ্যাত হয়ে ওঠেন৷ 
তরুণ হেগেলিয়ান
গ্রন্থের দ্বিতীয় অধ্যায়ে পিটার সিঙ্গার 'তরুণ হেগেলিয়ান' প্রসঙ্গে আলোকপাত করেছেন৷ সেখানে তিনি দেখিয়েছেন মার্কস কিভাবে হেগেলের দার্শনিক চিন্তার সঙ্গে পরিচিত হন৷ মার্কস তাঁর ১৮৪৪ সালের রচনাসমূহে হেগেলের The Phenomenology of Mind গ্রন্থের অবদানকে অকপটে স্বীকার করেছেন৷ সিঙ্গার উল্লেখ করেছেন, হেগেলের কাছে 'পরম-সত্তা' হল বৈশ্বিক আকারে প্রকাশিত এক 'বিশ্বমন'৷ 'আমার মন', 'তার মন', এমনকি সকল সচেতন সত্তার মনই হলো সবিশেষ, সুনির্দিষ্ট৷ এই সবিশেষ মন হলো একটি 'বৈশ্বিক চেতনার'ই সংস্করণ বা প্রকাশ৷ বৈশ্বিক চেতনা নিজেকে প্রকাশ করে দ্বান্দ্বিক প্রক্রিয়ায়৷ হেগেল 'মনো-চেতনার' বিকাশকেও ব্যাখ্যা করেছেন৷ হেগেলের মতে, মনের প্রথম বিকাশ হলো 'সবিশেষ মন'; এটি সচেতন, তবে আত্মসচেতন বা মুক্ত-স্বাধীন মোটেই নয়৷ আবার স্বাধীন নয় 'পূর্ণ সচেতন ঐক্য'৷ কিন্তু মননের প্রক্রিয়াকরণ বিশুদ্ধ অর্থে ঐতিহাসিক বা যৌক্তিক কোনোটিই নয়, বরং উভয়ের এক চমকপ্রদ সমন্বয় বলা চলে৷ 
অন্যভাবে বলা যায়, 'পরম সত্তা' হলো একাধারে জ্ঞাতা এবং জ্ঞেয়৷ বস্তুজগত্‍ হল 'পরম সত্তা'র জ্ঞানের বিষয়, আর জ্ঞানের বিষয় সম্পর্কে জানার কর্তা হলো 'পরম সত্তা'৷ গোটা বস্তুজগতের অন্তরালে রয়েছে বুদ্ধি বা চেতনার বিস্তার৷ জগতের মধ্যে বিদ্যমান শৃঙ্খলা, নিয়মকানুন, এসবই পরম বুদ্ধির প্রকাশ মাত্র৷ মার্কস হেগেলের দর্শনে বিদ্যমান সীমাবদ্ধতা আঁচ করতে পেরেছিলেন, যে কারণে জগতকে পরম চেতনার প্রকাশ হিসাবে না ধরে বস্তুজাগতিক নিয়মের মধ্য এর ব্যাখ্যা খুঁজতে চেয়েছেন৷ আর দ্বান্দ্বিকতাকে বুদ্ধির মধ্যে না দেখে বস্তুজগতের মধ্যে খোঁজার নির্দেশনা দিয়েছেন৷ কিন্তু তরুণ হেগেলপন্থীদের অনেকে হেগেলের বিশ্বচেতনার ধারণাটিকে অকাট্য ধরে নিয়ে চেতনার জগতে দ্বন্দ্বকে অনুসন্ধান করেছেন৷ তরুণ হেগেলপন্থীদের মধ্যে মার্কস এক্ষেত্রে ভিন্ন চিন্তার প্রকাশ ঘটিয়েছেন৷ 
ঈশ্বর থেকে কড়ি পর্যন্ত
তৃতীয় অধ্যায়টি হচ্ছে 'ঈশ্বর থেকে কড়ি পর্যন্ত'৷ সেখানে মার্কসের উপর ফয়েরবাখের রচনার প্রভাব নিয়ে আলোচনা করা হয়েছে৷ ফয়েরবাখের The Phenomenology of Mind গ্রন্থটি মার্কস ও এঙ্গেলসের চোখে পড়ে ১৮৪১ সালে৷ এ গ্রন্থে ফয়েরবাখ উল্লেখ করেন, মানবীয় গুণাবলির মধ্যে মহত্ত্ব, সততা, দয়া, প্রেম, প্রজ্ঞা ইত্যাদিকেই বর্ধিত করে ঈশ্বরের উপর আরোপ করা হয়৷ এই আরোপিত বৈশিষ্ট্যের কারণেই আমরা বলি ঈশ্বর দয়ালু, প্রেমময়, পরম জ্ঞানী৷ বস্তুত এরকম গুণাবলি সম্পন্ন কোনো সত্তার অস্তিত্ব নেই৷ মানুষ তার নিজের মনের প্রক্ষেপণ (প্রজেকশন) হিসাবেই কল্পনায় ঈশ্বরকে তৈরী করে৷ ফয়েরবাখের এই গ্রন্থটি মার্কসকে তেমন একটা আকৃষ্ট না করলেও এঙ্গেলস এ গ্রন্থটি দ্বারা গভীরভাবে প্রভাবিত হয়েছিলেন৷ অবশ্য Preliminary Theses for the Reform of Philosophy মার্কসকে প্রভাবিত করেছিল, যা তাঁর চিন্তা বিকশিত করতে সহায়ক হয়েছিল৷ 
হেগেলের সঙ্গে ফয়েরবাখের স্পষ্ট বৈপরীত্য চোখে পড়ার মতো৷ হেগেল যেখানে চেতনাকে আদি ধরে অগ্রসর হয়েছেন, সেক্ষেত্রে ফয়েরবাখ বস্তুকেই সবকিছুর মূল হিসাবে বিবেচনা করেছেন৷ এজন্য তিনি দার্শনিক আলোচনার বিষয় হিসাবে বিমূর্ত চিন্তাকে প্রাধান্য না-দিয়ে 'মানুষ'কে আলোচনার বিষয় করতে পরামর্শ দিয়েছেন৷ তবে ফয়েরবাখ ও বাওয়ারের আলোচনায় তিনি পর্যবেক্ষণ করেছেন যে, তাঁরা ধর্ম এবং ঈশ্বরকে মানববিচ্ছিন্নতার কারণ হিসাবে নির্দিষ্ট করেছেন৷ কিন্তু মার্কস ঈশ্বর বা ধর্ম কোনোটিকেই বিচ্ছিন্নতার কারণ হিসাবে উল্লেখ করতে চান না৷ তিনি মনে করেন অর্থ বা পুঁজিই হলো মানব স্বাধীনতার মূল প্রতিবন্ধক এবং বিচ্ছিন্নতার কারণ৷ তারপরও বলা যায় মার্কস ফয়েরবাখের বস্তুনিষ্ঠতা এবং মানুষের ধারণা সম্পর্কিত আলোচনার দ্বারা প্রভাবিত হয়েছিলেন৷ 
প্রলেতারিয়েতে অনুপ্রবেশ
গ্রন্থের চতুর্থ অধ্যায়টি 'প্রলেতারিয়েতে অনুপ্রবেশ'৷ এই অধ্যায়ে সিঙ্গার বেশকিছু তথ্যের উপস্থাপন করেছেন৷ তিনি বলেছেন, ১৮৪৪ সালে প্রকাশিত ‘Towards a Critique of Hegel’s Philosophy of Right : Introduction’ প্রবন্ধে মার্কস প্রথম জোরালোভাবে দাবি করেন যে, 'শ্রমিক শ্রেণীই আগামীদিনের মানবতার অগ্রযাত্রায় মূল শক্তি হিসাবে ভূমিকা পালন করবে৷' মার্কস তাঁর প্রবন্ধের শুরুতেই বাওয়ার এবং ফয়েরবাখ উত্থাপিত ধর্ম-সম্পর্কিত সমালোচনার সংপ্তিসার তুলে ধরেন৷ এই প্রবন্ধের আরেকটি উল্লেখযোগ্য দিক হলো, এতে তিনি ধর্মকে 'জনগণের জন্য আফিম' হিসাবে উল্লেখ করেছেন৷ তিনি লক্ষ্য করেছেন, প্রথাগত ধারায় মানুষ দার্শনিক সংশ্লিষ্টতা বলতে পবিত্রতা ও বিশুদ্ধতার ধারণার সঙ্গে ধর্মকে ওতপ্রোতভাবে জড়িত করে দেখে থাকে৷ কিন্তু মার্কসের গোটা দার্শনিক প্রয়াসের লক্ষ্যই ছিল চিন্তাকে অপবিত্র তথা জাগতিক আইন, নিয়মকানুন এবং রাষ্ট্রনীতির সঙ্গে সংশ্লিষ্ট করে তোলা৷ বাওয়ার এবং ফয়েরবাখের সঙ্গে আরো কয়েকটি বিষয়ে তিনি দ্বিমত পোষণ করেন- ‘Marx suggests that criticism by itself is not enough’ (p 20)৷ তিনি মনে করেন, 'সমালোচনার কৌশল'কে কখনোই 'কৌশলের সমালোচনা' দিয়ে প্রতিস্থাপন করা যায় না৷ বস্তুগত শক্তিকে কেবল বস্তুগত শক্তির সাহায্যেই প্রতিস্থাপন করা সম্ভব৷ কিন্তু তত্ত্ব জনগণের সম্পৃক্ততার মধ্য দিয়ে বস্তুগত শক্তিতে রূপান্তরিত হতে পারে (পৃ ২০)৷ 
এই যে জনগণের ভূমিকার কথা মার্কস বলেছেন তার আবার পরিস্থিতিগত স্বতন্ত্র বাস্তবতা রয়েছে৷ কারণ জার্মান বাস্তবতায় যেভাবে এই শক্তি কাজ করবে ফরাসী বাস্তবতায় তা একইভাবে করবে না৷ ফরাসী বাস্তবতায় 'জনগণ' শব্দটির যে অর্থ বা তাত্প র্য, জার্মান বাস্তবতায় তার অর্থ ও তাত্পনর্য ভিন্ন, এটাই স্বাভাবিক৷ তবে মার্কস 'দর্শন ও প্রলেতারিয়েত' এ দু'টি শব্দকে অত্যন্ত গুরুত্বের সঙ্গে বিবেচনা করেছেন৷ তিনি বলেন, 'দর্শন তার বস্তুগত কৌশল প্রলেতারিয়েতের মধ্যে পেয়ে থাকে, আর প্রলেতারিয়েত তার বুদ্ধিবৃত্তিক কৌশল দর্শন থেকে অর্জন করে৷' আরো স্পষ্টভাবে মার্কস বলেছেন, 'প্রলেতারিয়েত ব্যতীত দর্শনের বাস্তবায়ন সম্ভব নয়, আবার দর্শনের বাস্তবায়ন ব্যতীত প্রলেতারিয়েতের কথা চিন্তা করা যায় না৷' সুতরাং মার্কস উপরোক্ত প্রবন্ধটিতে প্রথম দর্শনের সঙ্গে সংগতি রেখে প্রলেতারিয়েতের ধারণা প্রদান করেন এবং দর্শনকে উত্ফু ল্ল শ্রমজীবী মানুষ এবং তাদের মুক্তির জন্য নিবেদিত করেন৷ 
প্রথম মার্কসবাদী
পিটার সিঙ্গারের মার্কস গ্রন্থের পঞ্চম অধ্যায়টি হলো 'প্রথম মার্কসবাদী'৷ এই অধ্যায়ে সিঙ্গার দেখান, মার্কস চিন্তার জগতে দু'টি গুরুত্বপূর্ণ ধারাকে বিকশিত করতে সক্ষম হন- ক. মার্কসই প্রথম দেখান 'অর্থনীতি' হলো মানববিচ্ছিন্নতার প্রথম অবয়ব এবং খ. মেহনতি মানুষের নিষ্পেষণের উত্স নির্ধারণ সাপেক্ষে তা প্রতিকারের উপায়ও বাতলানো সম্ভব৷ ১৮৪৪ সালে মার্কস এ কাজটি প্রথম শুরু করেন তাঁর অর্থনীতির সমালোচনা বিষয়ক গ্রন্থ Economics and Philosophic Manuscript গ্রন্থে৷ ১৮৬৭ সালে এ ধারণাটিকে তিনি বিস্তৃত করেন Capital গ্রন্থের প্রথম খণ্ডে৷ 
ইতিহাসের তত্ত্ব হিসাবে বিচ্ছিন্নতা
ষষ্ঠ অধ্যায়ের আলোচনাটিকে পঞ্চম অধ্যায়েরই বর্ধিত অংশ বলা যায়৷ 'ইতিহাসের তত্ত্ব হিসাবে বিচ্ছিন্নতা' নামক এই অধ্যায়ে সিঙ্গার অর্থনৈতিক শোষণের ভিত্তি হিসাবে বিচ্ছিন্নতার ভূমিকা নিয়ে আলোচনা করেছেন৷ মার্কস সামাজিক সম্পর্ক এবং শ্রেণীসমাজে সামাজিক নিয়মের বাস্তবভিত্তিক স্বরূপ পর্যালোচনায় 'বিচ্ছিন্নতা'র ধারণাটির উপর অত্যধিক গুরুত্ব দিয়েছেন৷ সমাজজীবনে মানুষ বিচ্ছিন্ন হচ্ছে 'উত্পাাদন প্রক্রিয়া'র সাহায্যে৷ এই বিচ্ছিন্নতার কারণ হলো সামাজিক শোষণ৷ এই শোষণের উত্সছ ও তার স্বরূপ অনুসন্ধান করতে গিয়ে তিনি চিরায়ত অর্থনীতিবিদ এডাম স্মিথ, রিকার্ডো প্রমুখের তত্ত্বের ব্যাপক ও বিস্তৃত পর্যালোচনা করেছেন৷ সবকিছু মিলিয়ে তিনি দেখাচ্ছেন, উত্পািদন সম্পর্কের নিয়মে শ্রমিককে পশুরূপে গণ্য করা হয়৷ উত্পাকদনের মালিক শ্রমিকশ্রেণী হওয়া সত্ত্বেও নিয়মের দোহাই দিয়ে তাকে সেইটুকুই প্রদান করা হয়, যেটুকু একটি পশুর বেঁচে থাকার জন্য প্রয়োজন৷ এই বেঁচে থাকার নিয়মের মধ্য দিয়েই সমাজের একটি শ্রেণী দাস-শ্রমিকে পরিণত হয়৷ 
সুতরাং উত্পা দন প্রক্রিয়ার নিয়মই সমাজ ও সমাজের সামগ্রিক প্রক্রিয়াকে মালিকের নিয়ন্ত্রণে নিয়ে আসতে উদ্বুদ্ধ করে৷ বিচ্ছিন্নতার হাত ধরেই সৃষ্টি হয় ব্যক্তিগত সম্পত্তি, টিকে থাকে শোষণ-বঞ্চনা৷ ব্যক্তি প্রতিনিয়ত বিচ্ছিন্ন হচ্ছে; সামাজিক কাঠামোর প্রচলিত রূপটি এমনভাবে গড়ে উঠেছে যেখানে শুধু শ্রমিক নয়, যে কোনো ব্যক্তি-সত্তাই শোষিত৷ এই বিচ্ছিন্নতার মধ্য দিয়ে প্রতিনিয়ত ব্যক্তি সম্পদহীন হচ্ছে৷ কালের বিবর্তনে এর রূপ ও পরিসরটাই কেবল বৃদ্ধি পাচ্ছে৷ যেমন সামন্ত যুগে বিচ্ছিন্নতার শিকার শ্রমিক শ্রেণী পশুর মতো বিবেচিত হতো, সে যুগে শ্রমিকের শ্রমক্ষমতাকে পশু শ্রমক্ষমতার সঙ্গে তুলনা করা হতো৷ 
আবার ধনতান্ত্রিক উত্পাুদন ব্যবস্থায় শ্রমিকের শ্রমক্ষমতা যন্ত্রের শ্রমক্ষমতার সমপর্যায়ভুক্ত হয়েছে৷ শ্রমদক্ষতার প্রশ্নে শ্রমিক কখনোই পরিপূর্ণ মানব সত্তা হিসাবে বিবেচিত হয়নি৷ মার্কস ঐতিহাসিক বস্তুবাদী ধারণার অনুশীলনের মাধ্যমে সামাজিক শ্রেণীতে বিদ্যমান বিভাজন, শ্রমের ব্যক্তি মালিকানার পরিবর্তে সামাজিক মালিকানা প্রতিষ্ঠা- এসব কিছু মিলিয়ে দীর্ঘদিন ধরে জিঁইয়ে থাকা সকল বিচ্ছিন্নতা অবলুপ্ত করার প্রয়াস চালিয়েছিলেন৷ তিনি বিশ্বাস করতেন এই বিচ্ছিন্নতা দূর হবার মধ্য দিয়ে সকল শ্রম বিভাজন দূরীকরণ সম্ভব হবে৷ 
লাঞ্ছিতদের মানব ইতিহাস
বিগতকালে ইতিহাস ও আর্থ-রাজনৈতিক চর্চার মধ্য দিয়ে মানব সত্তার ধারণাটি যেভাবে প্রতিষ্ঠিত হয়েছে তাতে মানুষ ছিল নিতান্তই অবহেলিত৷ সেই অবহেলিত, লাঞ্ছিত মানুষের সনাতন ইতিহাস বিনির্মাণের মধ্য দিয়ে মার্কস 'মানব ইতিহাস' নির্মাণ করেছেন৷ সিঙ্গার তাঁর গোটা গ্রন্থে বিভিন্ন প্রত্যয় ব্যাখ্যার মাধ্যমে সেই সত্যটিকেই প্রতিষ্ঠিত করতে চেয়েছেন৷ আলোচনার এই ধারাটিকে সিঙ্গার তাঁর 'ইতিহাসের লক্ষ্য' অধ্যায়ে উল্লেখ করেছেন৷ ১৮৫৯ সালে মার্কস তাঁর A Contribution to the Critique of Political Economy গ্রন্থের মুখবন্ধে এ বিষয়ে বিস্তৃত আলোচনা করেছেন৷ তিনি সমাজকে দু'টি পর্যায়ে বিভক্ত করেছেন- 'অর্থনৈতিক ভিত্তি' ও 'উপরিকাঠামো'৷ অর্থনৈতিক ভিত্তিই মূলত উপরিকাঠামোকে নিয়ন্ত্রণ করে থাকে৷ উত্পােদিকা শক্তির সঙ্গে উত্পা্দন সম্পর্কের রয়েছে পরম্পরা৷ তবে অর্থনৈতিক ভিত্তিটি হলো সবকিছুর মূলে, এর মধ্য থেকেই উত্সাপরিত হয় উপরিকাঠামোর বিভিন্ন উপাদান (রাজনীতি, প্রতিষ্ঠান, ধর্ম, মূল্য ও দর্শন)৷ 
ইতিহাস নির্মিত হয়, এই নির্মাণের পশ্চাতে কাজ করে উত্পাসদিত শক্তি ও উত্পাোদন সম্পর্কের দ্বান্দ্বিক যোগসূত্র৷ মার্কসই প্রথম বুঝতে পেরেছেন উত্পাকদনব্যবস্থায় মানুষের সৃষ্টিশীল শ্রমক্ষমতার প্রত্যক্ষ অংশগ্রহণের মাধ্যমেই সৃষ্টি হয় ইতিহাস৷ আর শ্রমের এই ইতিবাচক সম্পৃক্ততার ফলে উত্পাাদনব্যবস্থায় যে গতিশীলতা আসে, তাই ইতিহাসকে করে গতিশীল৷ সুতরাং ইতিহাসের এই বৈপ্লবিক পরিবর্তন উত্পািদিকা শক্তি ও উত্পাটদন সম্পর্কের দ্বান্দ্বিক যোগসূত্র ব্যতীত সম্ভব নয়৷ মার্কস তাঁর A Contribution to the Critique of Political Economy গ্রন্থের মুখবন্ধে এ সম্পর্কিত ব্যাখ্যা দাঁড় করিয়েছেন৷ তিনি সেখানে যে ব্যাখ্যা দাঁড় করান তাতে কয়েকটি বিষয় স্পষ্ট হয়-
১.
প্রথম বিষয়টিকে আমরা এভাবে দেখাতে পারি- উত্পানদিকা শক্তি [উপাদান (Content)] + উত্পারদন সম্পর্ক [আকার (Form)] = উত্পাতদন পদ্ধতি [ইতিহাসের নির্ধারণী শক্তি]। সুতরাং উত্পা‍দিকা শক্তি এবং উত্পা দন সম্পর্ক এ-দুয়ের সমন্বয়ে গঠিত হয় উত্পাধদন পদ্ধতি৷ এখানে উত্পাণদন সম্পর্কের ধারাটি নিয়মের মতো কাজ করে, আর সেই নিয়মটি উত্পাঠদিকা শক্তির সাহায্যে গতিশীল হয়৷ ধারণাগত দিক থেকে উভয়ই আলাদা এবং পৃথক হলেও সামাজিক ব্যবস্থায় এ দু'টি সহযোগে অস্তিত্বশীল৷ 
২. 
উত্পা দিকা শক্তি সময়ের বিবর্তনের সঙ্গে সঙ্গে বদলে যায়৷ এই বদলে যাওয়ার আবর্তনে সমাজও বদলায়৷ উত্পাপদিকা শক্তি কখনো থেমে থাকে না৷ যেমন সভ্যতার শুরুর দিকে মানুষ তার প্রয়োজন মেটানোর জন্য যে যন্ত্রকৌশল ব্যবহার করত, আধুনিক কালে সেই কৌশল পালটে গেছে৷ এই পালটে যাবার বিষয়টি উত্পা্দন সম্পর্কের ক্ষেত্রেও প্রভাব বিস্তার করে৷ সুতরাং উত্পাাদিকা শক্তির প্রভাবের ফলে উত্পায়দন সম্পর্ক বদলে যায়, এই বদলে যাবার শর্তটি আবার সমাজকেও বদলে দেয়৷
৩.
উত্পা দিকা শক্তির চরিত্রের উপর নির্ভর করে সেই সমাজটি কী রকম, সেটা৷ যেমন আদিম কৌমভিত্তিক সমাজে উত্পািদন শক্তি ছিল একান্তই নৈর্ব্যক্তিক৷ এ কারণে এ সমাজে ব্যক্তিমালিকানা বলে কোনো ধারণার জন্ম নেয়নি৷ যেই মাত্র উত্পাএদনের ক্ষেত্রে সম্মিলিত শ্রমশক্তির প্রয়োজন অনুভূত হল তখন থেকেই দেখা ছিল উদ্বৃত্ত সম্পদ সৃষ্টির প্রতিযোগিতা৷ এই প্রতিযোগিতার ধারায় উদ্বৃত্ত শ্রমশক্তির হাত ধরে সৃষ্টি হলো ব্যক্তিমালিকানার৷ মালিকানার দায়ভার আবার এতো জঘন্য যে তা টিকিয়ে রাখার জন্য প্রয়োজন হয়ে পড়ে ক্ষমতার৷ এভাবেই ব্যক্তিমালিকানা ও ক্ষমতা হাত ধরাধরি করে শোষণের জালকে আরো বিস্তৃত ও পরিকল্পিত করে তোলে৷ 
মার্কসের অর্থনীতি ভাবনা
গ্রন্থের অষ্টম অধ্যায় 'অর্থনীতি' বিষয়ক৷ এই অধ্যায়ে সিঙ্গার উদ্বৃত্ত মূল্য, শ্রম মূল্য ইত্যাদি সম্পর্কে মার্কসের ধারণার একটি সুস্পষ্ট ব্যাখ্যা দিয়েছেন৷ মার্কসের বিভিন্ন সময়ে প্রকাশিত প্রবন্ধের সংকলন হিসাবে ১৮৪৯ সালে Wage, Labour and Capital শিরোনামে গ্রন্থাকারে প্রকাশিত হয়৷ সেখানে মার্কস শুরু করেছেন শ্রম ধারণাকে দিয়ে৷ শ্রমের সংজ্ঞায় মার্কস বলেন, 'শ্রম হলো শ্রমিকের নিজস্ব কর্মতত্পছরতা, এবং এর মধ্যে দিয়ে তার জীবনের স্বরূপ উন্মোচিত হয়৷' শ্রম যতক্ষণ পর্যন্ত পণ্যে রূপান্তরিত না হয় ততক্ষণ পর্যন্ত তা হলো শ্রমিকের জীবননির্বাহের মাধ্যম৷ শ্রমিক তার নিজের চাহিদা মেটানোর পরও অতিরিক্ত শ্রম দেবার মতা রাখে৷ পুঁজিমালিক শ্রমিকের এই অতিরিক্ত শ্রম সুকৌশলে হাতিয়ে নেয়৷ এই অতিরিক্ত শ্রমই হলো পুঁজিবাদী শোষণের মূল ভিত্তি৷ 
পুঁজির প্রশ্নে মার্কস বলেন, চিরায়ত অর্থনীতিতে পুঁজি বলতে কাঁচামাল, উত্পাাদনের জন্য যন্ত্রপাতি, শ্রমিকের শ্রমশক্তি এবং পুঁজির মালিকের টাকা সবকিছুকেই ধর্তব্যে আনা হয়৷ এসব কিছুই আবার পরবর্তী উত্পাঁদনের উপায় হিসাবে কাজ করে৷ চিরায়ত অর্থনীতিবিদগণ মনে করেছেন, শ্রমের সঙ্গে সংশ্লিষ্ট সকল কিছুই পুঁজি হিসাবে বিবেচ্য৷ কিন্তু তাঁরা বুঝতে পারেননি পুঁজির এই নিয়ম কেবল একটি সুনির্দিষ্ট সামাজিক সম্পর্কের মধ্যেই সম্ভব৷ উদাহরণ হিসাবে ধরা যাক, একজন কালো নিগ্রো জন্মগতভাবে ক্রীতদাস নয়, কিন্তু ক্রীতদাস সমাজে নিগ্রো স্বাভাবিকভাবেই ক্রীতদাসে পরিণত হয়৷ একইভাবে সকল পুঞ্জীভূত সম্পদই যে পুঁজি তা নয়, কেবল বুর্জোয়া সমাজকাঠামোতেই পুঞ্জীভূত সম্পদ পুঁজি হয়ে ওঠে৷ 
চিরায়ত অর্থনীতিবিদেরা পুঁজিকে কোনো প্রকার সামাজিক শর্ত হিসাবে না দেখে দেখেছেন প্রাকৃতিক রূপে৷ কারণ তাঁরা পুঁজি বলতে বুঝেছেন কাঁচামাল, শ্রমশক্তি, যন্ত্রপাতি ইত্যাদিকে৷ এসব কিনা আবার নিজেরাই পণ্যে রূপান্তরিত হয়৷ এজন্য পণ্যের সংজ্ঞায় তাঁরা বলেন, পণ্য হলো এমন কিছু, যা অন্যকিছুর সঙ্গে বিনিময়যোগ্য৷ উদাহরণস্বরূপ, এক কেজি চিনি কেনা যায় দুই কেজি গোল আলুর বিনিময়ে৷ প্রকৃত অর্থে এখানে যা বিনিময় করা হচ্ছে তা হলো বিনিময় মূল্য৷ মার্কসীয় দর্শনে 'বিনিময় মূল্য' হলো 'প্রায়োগিক মূল্যের' বিপরীত৷ এক কেজি চিনির 'প্রায়োগিক মূল্য' হলো ব্যক্তির মিষ্টি গ্রহণের যে মনোবাঞ্ছনা তা মেটানোর শক্তি৷ কিন্তু 'বিনিময় মূল্য' হলো পণ্যের অর্থ মূল্য, এই অর্থে যে, এক কেজি চিনি দিয়ে দুই কেজি গোল আলু পাওয়া যায় এবং যার অর্থ মূল্য হলো ২০ টাকা৷
সুতরাং এ দিক থেকে বলা যায় 'প্রায়োগিক মূল্য' ব্যক্তিনিরপেক্ষভাবে অস্তিত্বশীল৷ প্রায়োগিকমূল্য বাজারের কোনো অর্থ মূল্যের উপর নির্ভর করে না৷
'বিনিময় মূল্যের' সমষ্টিকে পুঁজি হিসাবে গণ্য করা যায়, কিন্তু তাই বলে সকল 'বিনিময় মূল্যের' সমষ্টিকেই পুঁজি হিসাবে আখ্যায়িত করা যায় না৷ 'বিনিময় মূল্যের' সমষ্টি তখনই পুঁজিতে রূপান্তরিত হয় যখন তা শ্রমের সাহায্যে বিনিময় করা হয়৷ সুতরাং পুঁজি কখনোই শ্রমমূল্য ব্যতীত অস্তিত্বশীল হতে পারে না৷ বুর্জোয়া অর্থনীতিবিদগণ পুঁজি মালিক এবং শ্রমিকের স্বার্থকে এক ও অভিন্ন করে বিবেচনা করেন৷ অবশ্য তাঁরা এটাও মনে করেন, পুঁজি যে হারে বৃদ্ধি পাবে সেই হারে শ্রমের চাহিদা ও শ্রমমূল্যও বৃদ্ধি পাবে৷ 
আধুনিক ভোগবাদী সমাজ
মার্কস অর্থনৈতিক বিষয়ে আলোচনা করতে গিয়ে ‘আধুনিক ভোগবাদী সমাজে’র সমালোচনা করেছেন৷ একটি দৃষ্টান্তের সাহায্যে তিনি এই সমালোচনাকে গ্রহণযোগ্য করে তুলেছেন- ধরা যাক কোনো একটি বাড়ি ছোট কিংবা বড় হতে পারে৷ কিন্তু পারিপার্শ্বিক অন্য যে কোনো বাড়ির চেয়ে ছোট হলেও এটি বাসস্থানের সকল চাহিদাই মেটাতে সক্ষম৷ কিন্তু সেই ক্ষুদ্র বাড়িটির পাশে গড়ে ওঠা একটি রাজপ্রাসাদের কথা বিবেচনা করা যাক৷ সেই রাজপ্রাসাদের চারদিকের সুউচ্চ দেয়াল, অভাবনীয় শান-শওকত৷ এসবকিছুর তুলনায় সেই প্রতিবেশী কুঁড়ে-ঘরবাসী অস্বস্তি বোধ করবেন৷ এই রূপক উদাহরণটিকে ক্ষুধা-দারিদ্র্যের সঙ্গে তুলনা করা চলে৷ ওই বাড়ির মতো ক্ষুধা দারিদ্র্যের একটি পারিপার্শ্বিক বাস্তবতা রয়েছে৷ অন্যভাবে বলা যায়, চাহিদা ও কামনা-বাসনার একটি সামাজিক মাত্রা রয়েছে৷ অভাব বা প্রয়োজন আমাদের সামাজিক জীবন দিয়ে নির্ধারিত হয়ে থাকে৷ সুতরাং পুঁজির বল্গাহীন বৃদ্ধির সঙ্গে সঙ্গে শ্রমিকের মজুরি বৃদ্ধি পেলেই প্রকৃত সমস্যার সমাধান হয় না৷ 
আবার চিরায়ত অর্থনীতিবিদগণ এটাও মনে করেন যে, পুঁজির বৃদ্ধি বলতে মূলত মুনাফার বৃদ্ধিকে বুঝায়৷ মার্কস চিরায়ত অর্থনীতিবিদদের এরকম অভিমতের বিরুদ্ধাচরণ করেছেন৷ এক্ষেত্রে তিনি মনে করেন পুঁজির ব্যক্তিমালিকানায় শ্রম মজুরি বৃদ্ধি পেলেও বাজারে শ্রমিক দু'দিক থেকেই শোষিত হয়৷ প্রথমত, এই শোষণ উদ্বৃত্ত মূল্যের সঙ্গে সংশ্লিষ্ট৷ দ্বিতীয়ত, পুঁজির মালিকানা বিনিময়মূল্য বাজারে যে সংকট সৃষ্টি করে তাতে শ্রমিক তার অর্জিত উপার্জন দিয়ে সংসার সামলে উঠতে পারে না৷ এভাবে বুর্জোয়া ধারার অর্থব্যবস্থা শোষণকে আড়াল করেই আবর্তিত হয়৷ 
সাম্যবাদের ডাক ঘুমে জাগরণে
বইয়ের নবম অধ্যায়টি 'সাম্যবাদ' প্রসঙ্গে৷ এ অধ্যায়ে সিঙ্গার সাম্যবাদকে দেখান ‘the riddle of history solved’ হিসাবে৷ পাশাপাশি এটাও বলেন যে, পূর্ববর্তী ইতিহাসে বিদ্যমান সকল দ্বন্দ্ব সাম্যবাদী সামাজিক বাস্তবতায় সমাধান সম্ভব৷ যেমন, স্বাধীনতা ও অনিবার্যতার মধ্যে যে দ্বন্দ্ব বিদ্যমান, মানুষ ও প্রকৃতির মধ্যকার দ্বন্দ্ব, মানুষের সঙ্গে মানুষের দ্বন্দ্ব, ব্যক্তি সত্তা এবং মানব প্রজাতির সঙ্গে দ্বন্দ্ব সবই কেবলমাত্র সাম্যবাদী সামাজিক বাস্তবতাতেই নিরসনযোগ্য৷ ইতিহাসের মূল লক্ষ্য হলো সাম্যবাদ এবং সকল সমস্যা ও দ্বন্দ্বের উত্তর অনুসন্ধান৷ এ ধরনের সমাজ হলো অনেকটা জগতে বিদ্যমান স্বর্গ৷ অবশ্য এরকম সমাজকে সিঙ্গার আংশিক কাল্পনিক (ইউটোপিয়া) হিসাবে উল্লেখ করেন৷ মার্কস তাঁর German Ideology গ্রন্থে এরকম সমাজের কল্পনা করেছেন৷ তিনি দাবি করেছেন, সাম্যবাদের আওতাতেই কেবল ব্যক্তিবিশেষের স্বার্থ এবং সমাজের সাধারণ স্বার্থের মধ্যকার দেয়ালটি ভেঙে পড়বে৷ 
সাম্যবাদী সমাজ সম্পর্কে মার্কসের ধারণা স্পষ্ট হয়ে যায় তাঁর লেখা (এঙ্গেলসের সঙ্গে) Communist Manifesto তে৷ সেখানে তিনি নৈতিক পরিপ্রেক্ষিত থেকে বুর্জোয়া সমাজ ও সাম্যবাদী সমাজের পার্থক্যটা দেখান৷ বুর্জোয়া সমাজে নৈতিকতা নির্ধারিত হয় আইন ও ধর্মীয় সংস্কারের সাহায্যে৷ মার্কসও মনে করেন, নৈতিকতা হলো সমাজের আদর্শিক উপরিকাঠামো এবং এটি নির্ধারিত হয়ে থাকে অর্থনৈতিক ভিত্তির সাহায্যে৷ আবার অনেক ক্ষেত্রেই এই নৈতিকতা শাসকশ্রেণীর স্বার্থ সংরক্ষণে ভূমিকাও রেখে থাকে৷ কিন্তু তাই বলে সকল ধাঁচের নৈতিকতাকেই এভাবে প্রত্যাখ্যান করা যাবে না৷ বরং সেই ধরনের নৈতিকতাকে প্রত্যাখ্যান করতে হবে যা শাসকশ্রেণীর স্বার্থ সংরক্ষণ করে৷ 
মার্কস বলেন, সাম্যবাদ প্রতিষ্ঠার মধ্য দিয়ে সমাজস্থ শ্রেণী-ধারণার বিলোপ ঘটবে এবং এই বিলোপ সাধনের মধ্য দিয়ে শ্রেণী-নৈতিকতা প্রতিষ্ঠা করা সম্ভব হবে৷ এঙ্গেলস একে 'বাস্তবভিত্তিক মানব নৈতিকতা' হিসাবে উল্লেখ করেছেন৷ সাম্যবাদ এমনই এক সামাজিক কাঠামো যা পূর্ববর্তী যে কোনো সামাজিক কাঠামো থেকে আলাদা৷ এই ধারার সামাজিক কাঠামোতে কোনোপ্রকার মিথ্যা-চেতনাবাদ কাজ করে না৷ কারণ মিথ্যা চেতনা, বস্তু বা ঘটনাকে প্রকৃতস্বরূপে দেখতে ব্যর্থ হয়৷ শ্রেণী-নৈতিকতা সামাজিক প্রপঞ্চ নিয়ে নানান মাত্রার মিথ্যা-চেতনা সৃষ্টি করে মাত্র৷ এই শ্রেণী-চেতনার উপর ভর করে একজন পুঁজিপতি দাবী করেন, তার পুঁজি বিস্তারের অধিকার রয়েছে৷ 
মানবজাতির বন্ধু মার্কস
মার্কসের নতুন নৈতিকতা সনাতন যে কোনো নৈতিক তত্ত্ব থেকে সম্পূর্ণ আলাদা৷ এমনকি উপযোগবাদের উদার ধারা যা আবার সকল মানুষের সমতার কথা বলে, তা থেকেও ভিন্ন৷ সিঙ্গার তাঁর গ্রন্থের এই অধ্যায়ে দাবী করেন, তারপরও অনেক ক্ষেত্রে মার্কস উপযোগবাদের প্রতি বিশেষভাবে আকৃষ্ট ছিলেন৷ কিন্তু তাঁর এই ঝুঁকে-থাকার বিষয়টি উপযোগবাদের 'সন্তুষ্টির সর্বোচ্চকরণের' আদর্শের প্রতি-ঝুঁকে থাকা নয়৷ বরং উপযোগবাদেরও যে অংশটি সাধারণের স্বার্থ সংরক্ষণের প্রতি গুরুত্ব দেয় সেদিকটির প্রতি মার্কস মনোনিবেশ করেছিলেন৷ কিন্তু পুঁজিবাদী সমাজে যখন ব্যক্তি 'জনগণের সাধারণ স্বার্থের' কথা বলে, তখন স্বভাবগতভাবে বলা হয় 'ব্যক্তি তাঁর নিজের স্বার্থের বিরুদ্ধে কাজ করছেন'৷ এরকম প্রেক্ষাপটে বলা হয়, সর্বসাধারণের জন্য কাজ করার অর্থে যে নৈতিকতা তা একান্তই অহেতুক এবং সকলের বোঝা মাথায় তুলে নেয়ার সমপর্যায়ভুক্ত৷ 
কিন্তু সাম্যবাদী সামাজিক অবয়বে ব্যক্তিস্বার্থের সঙ্গে সামষ্টিক স্বার্থের যে বিরোধ তা নিরসন হবে বলেই এখানে নৈতিকতা বলতে সর্বসাধারণের স্বার্থসংরক্ষণকে বোঝাবে৷ আর এই নৈতিক পরিবেশে অপরের দায় মাথায় নেয়া বলতে কোনো বোঝা তুলে নেয়াকে বোঝায় না৷ এভাবেই নৈতিকতা হয়ে উঠবে আমাদের আত্মপ্রকাশেরই এক অভিব্যক্তি৷ 
সিঙ্গারের মার্কস বিষয়ক গ্রন্থের শেষ অধ্যায়টি হলো 'একটি মূল্যায়ন'৷ এ অধ্যায়ে সিঙ্গার মার্কসের দার্শনিক চিন্তার। কিছু অসংগতি নিয়ে প্রশ্ন উত্থাপন করেছেন৷ তবু সিঙ্গার এসব দার্শনিক সীমাবদ্ধতা অপক্ষা মার্কসের দার্শনিক চিন্তার মধ্যে যে মানব মহত্ত্বের জয়গান রয়েছে, তার প্রতিই বেশিমাত্রায় আগ্রহী ছিলেন৷ সিঙ্গার নিজেও দেখেছেন যে, সারা পৃথিবীজুড়ে যেখানে ক্ষুধা দারিদ্র্য বিদ্যমান সেখানে সমতা একটি গুরুত্বপূর্ণ ইস্যু হতে পারে৷ অবশ্য মার্কস অনেক আগেই এই ইস্যুটির একটি দার্শনিক সুরাহা করতে চেয়েছেন৷ সিঙ্গারের Marx গ্রান্থটি মার্কস এবং তাঁর দার্শনিক চিন্তাকে বোঝার জন্য খুবই সহজবোধ্য একটি গ্রন্থ৷ মার্কসকে সূক্ষ্মাতিসূক্ষ্মভাবে পাঠ করার মধ্য দিয়ে সিঙ্গার এই গ্রন্থটি রচনা করেছেন৷
[ নোট : 'মার্কস প্রসঙ্গে পিটার সিঙ্গার' শিরোনামে আনোয়ারুল্লাহ ভূইয়া লিখিত এ প্রবন্ধটি ইতোপূর্বে ত্রৈমাসিক তাত্ত্বিক সাময়িকী 'নতুন দিগন্ত' পত্রিকায় প্রকাশিত হয়েছিল। অসাধারণ এই লেখাটি ইস্টিশনের পাঠকদের কাছে হাজির করতে পেরে আমি আনন্দিত। সিঙ্গার লিখিত আলোচ্য এ বইটির বিস্তারিত হচ্ছে- Marx, Oxford University Press, Oxford, 1980; Hill & Wang, New York, 1980; reissued as Marx: A Very Short Introduction, Oxford University Press, 2000; also included in full in K. Thomas (ed.), Great Political Thinkers: Machiavelli, Hobbes, Mill and Marx, Oxford University Press, Oxford, 1992। ]

