ধর্মান্ধতা আর ধর্মভীরুতা এক কথা নয় 


দেশে আজ ধর্ম ভিরুতার চেয়ে ধর্মান্ধতা বেশি লক্ষ করা যায়,যার মূলে রয়েছে পীর প্রথা।তবে সকল পীর যে খারাপ তা কিন্তু না,তবে ভালো পীর খুঁজে পাওয়া এখন খুবই দুষ্কর।পীর প্রথার বিরোধীতা আমি করি না ,আমি বিশ্বাস করি সহি পীর আছে ,তারা এদেশে ইসলাম প্রচার করেছে এবং যারা সহি পীর তারা তা প্রকাশ করে বেড়ান না যে তারা পীর। পীর প্রথা এখন একটি ব্যবসার ন্যায় হয়ে গেছে, কোন মানুষ কে সেজদা দেওয়া নিষেদ এবং কবর কেও তেমন করা যায় না,অথচ এদেশে পীরের মাজারে সিজদা দেওয়া হয় এবং পীর কেও সেজদা করা হয় ! কি করে সে পীর হতে পারে এটাই তো মাথায় ঢুকেনা আমার,যেখানে বিশ্বনবীকে সেজদা করা হয়নি কারণ আল্লাহ কুরানে নিষেদ করে দিয়েছেন আর এখনকার পীররা কি করে নিজের সামনে তার মুরীদদের কে সিজদা করতে বলেন??? সে কি আল্লাহকে মানে না??? যদি আল্লাহকে মানে তবে কি করে সে আল্লাহর কথা অমান্য করে?? 

