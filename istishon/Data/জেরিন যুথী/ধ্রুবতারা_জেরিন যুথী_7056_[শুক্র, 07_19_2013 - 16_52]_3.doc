ধ্রুবতারা


আমার খুব ইচ্ছা ছিলো আপনার একজন ভালো ভক্ত হওয়ার।কারো সামনে যেন দু'হাত ছড়িয়ে বলতে পারি,জানেন আমি না হুমায়ূন স্যারের অন্নেক বড় ফ্যান।আপনার সামনে বলার কথা কখনো চিন্তাও করি নি।কারণ,আপনার সামনে কথা বলার মতো শক্তি আমার নাই।কিন্ত জানেন?আমি না শেষ পর্যন্ত ভক্ত হয়ে উঠতে পারি নি।যেমন পারি নি আপনার সত্যিকারের পাঠক হয়ে উঠতে।একজন সত্যিকারের পাঠকের সবচেয়ে বড় গুণ নাকি লেখকের সমালোচনা করতে পারা।আমি তা পারলাম কই?আপনার সব লেখাই কেমন আমাকে আচ্ছন্ন করে রাখে।
সবাই সব পারে না।যেমন পারি নি এই তারিখটা মনে রাখতে।অবশ্য এই দিনটা আমি মনে রাখতেও চাই না।
আর কিছু বলবো না।হয়ত আজকেও বারান্দা দিয়ে চারকোণা আকাশটা দিয়ে আপনার সাথে কথা হবে।কেউ যখন অনেক বিশাল হয়ে যায় তখন নাকি আকাশের তারা হয়ে যায়?আপনিও নিশ্চয়ই তারা হয়ে গেছেন।আপনি প্লিজ ওই ধ্রুব তারাটা হয়ে থাকবেন।আমি না ওই তারাটাকে 'আপনি' ভেবে অনেক কথা বলে ফেলছি।অবশ্য আপনি তো আমার আকাশের ধ্রুব তারাই।আচ্ছা আজকে কি জোছনা হবে?বলতে পারেন?

