গৃহত্যাগী


 গৃহত্যাগী হবার মতো রাত আজ না
তারপরও,আজ আমি গৃহত্যাগী ।
কারণ,ঘূণে ধরা ঘরে আমার পা ফেলার মতো জায়গা-
আর অবশিষ্ট নেই ।
আমার দৃষ্টি সামনে না গিয়ে
বামপন্থীর মতো উলটো দিকে প্রসারিত হয় ।
কারণ,আমার পেছনে
প্রথম আর দ্বিতীয় স্তরের খাদকের মতো আসছে
একদল কুকুর আর হায়েনা ।
নির্লজ্জ চাঁদ তার সমস্ত রূপ ঢেলে দেয় আমার সামনে ।
তারপরও আমি আকৃষ্ট না হয়ে আতংকিত হই ।
পেছনে কুকুর আর হায়েনার দল আমাকে ছায়ার মতো
অনুসরণ করছে ।
গৃহহীনের মতো অসহায় আর কে আছে?
নেড়ি কুকুর দুটো আমার শরীরে নাক ডুবিয়ে
তাকায় সহানুভূতি নিয়ে ।
কারণ,আমার গায়েও যে গৃহহীনের গন্ধ !
হায়েনার দল এবার এগিয়ে আসতে থাকে দ্রুত ।
তাদের চোখ আমার ষোড়শী দেহের দিকে ।
একরাতের চাহিদা মেটাতে আমি যথেষ্ট !
কিন্ত,বাদ সাধে ছাল ওঠা কুকুরের দল ।
তারা গৃহত্যাগীর রক্তে নোংরা হতে দিতে চায়নি
চাঁদের আলো ।
এবার আমি নির্ভয়ে আকাশের দিকে চোখ ফেরাই ।
আকাশের পিঠে ঝুলে আছে আধখাওয়া চাঁদের টুকরো ।
অতটুকু চাঁদের এত আকর্ষনী ক্ষমতা!
চন্দ্রগ্রস্ত আমরা কয়েকজন পা ফেলি সামনে ।
পেছনে ফেলে আসি,আমার পুরনো ঘর । আর,
হায়েনার দল ।।

