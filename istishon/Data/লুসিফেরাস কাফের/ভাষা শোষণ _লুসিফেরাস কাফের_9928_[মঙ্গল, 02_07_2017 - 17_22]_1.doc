ভাষা শোষণ 


ব্রিটিশ সাম্রাজ্যে সূর্য অস্ত যায় না তার থেকেও বড় সত্য ব্রিটেনে একদিন স্বাধীনতাই ছিল না। সেই পরাধীন ব্রিটেনের অধিবাসীরাও ছিল আধুনিক দৃষ্টিতে ব্রিটিশ কলোনির নেটিভদের মত অসভ্য, বর্বর, মুর্খ। ব্রাইটনের অধিবাসীদের বলা হয় ব্রিটিশ। ব্রিটিশদের কি দুর্ভাগ্য নিজেদের গর্বের ব্রাইটন নামকরণটিও নিজেরা করতে পারে নি, করেছিল রোমান সাম্রাজ্যবাদ! রোমানরা ব্রাইটন বা ব্রিটেনের ভূখন্ড দখল করে আর তাদের ভাষার কিছু অংশ ঢুকে পড়ে এই অঞ্চলের মানুষের ভাষায়, যেমন ল্যাংকাস্টার, ম্যাঞ্চেস্টার ইত্যাদি।
রোমানরা তাদের জাতের বিশুদ্ধতায় বিশ্বাসী ছিল তাই কিছু ভাষা সংমিশ্রিত হলেও রক্তের মিশ্রণ ঘটেনি। তারা ব্রিটেনবাসীদের নিচু শ্রেণী মনে করত এবং দাস বানিয়ে রেখেছিল। এছাড়া এ্যাঙ্গেলস, স্যাক্সন ও জুট নামে ইউরোপের বিভিন্ন জনগোষ্ঠী ব্রিটেনের মেয়েদের গ্রহণ করে এবং তাদের আচার-আচরণ, রীতিনীতি, আইনকানুন, সামাজিক প্রথা, ভাষা ও ধর্ম ব্রিটিশদের মাঝে চাপিয়ে দেয়। এ্যাঙ্গেলস,স্যাক্সন ও জুটদের ভাষা মিলেমিশে তৈরি হয় অ্যাংলো-স্যাক্সন ভাষা। এই অ্যাংলো-স্যাক্সনের কোলে জন্ম নেয় বর্তমানের ইংরেজি। ফ্রান্স দীর্ঘদিন ব্রিটেনকে শাসন করেছিল, এই সময়ে ইংরেজরা ছিল দাস। প্রভু - দাস সর্ম্পক ভাষার ক্ষেত্রে খুব স্পষ্ট প্রভাব রেখেছিল। ফরাসীরা ইংরেজদের ইতর মনে করত বলে ইতর প্রাণীগুলোর নাম ছিল ইংরেজী শব্দে অপরদিকে সেই প্রাণীগুলো যখন সুস্বাদু খাবারে পরিণত হতো সেগুলোর নাম হতো ফরাসী শব্দে। যেমন ইংরেজী শব্দ OX কিন্তু রান্না করা ষাড়ের মাংসের কোন ইংরেজী শব্দ নেই সেখানে ব্যবহার হয় ফরাসী শব্দ BEEF (বীফ)। তেমনিভাবে PIG ইংরেজী আর PORK ফরাসী। এমনকি খাদ্যেরও কোন ইংরেজী শব্দ নেই সেখানেও FOOD একটি ফরাসী শব্দ।
সেই ব্রিটেন আমাদেরকে কলোনিতে পরিণত করে চাপিয়ে দিল ইংরেজি। তারা হয়ে গেল প্রভু, আমাদের রাজা। ইংরেজি রাজার ভাষা। ছোটবেলায় বড় ভাইদের দেখতাম রেগে গেলে ইংরেজিতে কথা কয়। এখন বুঝতে পারি আসলে তারা তর্কে অন্যকে ডমিনেট করার জন্য ইংরেজি বলত। অফিসে দুজন বাঙালি পাশাপাশি বসে ইংরেজিতে কথা কয়। ইংরেজিতে যোগাযোগে সক্ষমতা পরীক্ষার জন্য হাজার হাজার টাকা খরচ করে। একেই বলে ভাষা শোষন।
অনেকের মত আমি নিজেও বাংলার তুলনায় ইংরেজি ভাষার বয়স নিয়ে অতি আত্মবিশ্বাসে ভুগতাম। আসলে দুইটা ভাষার জন্ম খুব কাছাকাছি সময়ে।
ফিলিং শয়তানিঃ ধর্ম আর ভাষা দুটোই চাপিয়ে দেয়া বিষয় এবং দুটোই শোষনের হাতিয়ার।

