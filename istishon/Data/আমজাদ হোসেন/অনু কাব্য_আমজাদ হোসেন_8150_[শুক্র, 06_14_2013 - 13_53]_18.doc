অনু কাব্য


 (১)
আমার চোখে দারুণ প্লাবন,
বুকে বহে যমুনা,
আমি বন্ধু হেরে গেলেও
তুমি কিন্তু হেরো না ।
(২)
তবুও আমাদের যাপিত জীবনে প্রলম্বিত দীর্ঘশ্বাস,
বাড়ছে বেদনার্ত জল,
কষ্টের ঘুড়িরা অকারনেই মাতাল
বুকে কেন তবু বাজে মাদল?
(৩)
একেলা ঘুঘু জানে বিরহের মানে
বিরহের মানে জানে শকুন্তলা,
এইভাবে কাটে যদি আরও কিছুদিন
ভেসে যাবে সব, আমি হবো উতলা ।।
(৪)
পেটে-ভাতে বেঁচে থাকি
ভালোবাসায় বাঁচি না,
যে জীবন যাচ্ছ কেটে
সে জীবন চাইনা
(৫)
আধেক জীবন কেটে গেল
ভুলের ভেলায়,
বাকি আধেক পুড়বে কিগো
তোমার অবহেলায়!

