ক্লান্ত দু’চোখ


 না চাওয়া দৃশ্যাবলী
বারেবারে ফিরে আসে,
চোখের আর দোষ কি বলো
চোখরওতো ক্লান্তি আছে ।
 অনিচ্ছাতেও যাচ্ছি দেখে
নেতা-নেত্রীর নাচন-কুদন
মিথ্যার চকোলেটে
আমরা এখন ত্যক্ত ভীষণ ।
যে বোনটি লাঞ্ছিত হয়
আসা-যাওয়ার পথের বাকেঁ
সভ্যতার সমীকরন
তোমার পানেও মুচকি হাসে ।
মুচকি হেসে ৫ বছরে
এক বারই ভোটটি আসে
গায়-গতরে হাত বুলিযে
নষ্টরা সব দুধে-ভাতে ।
যে ছবিটি চোখের কোনে
জেগে থাকে তীব্র নোনায়
সযতনে তুলে রেখো
প্রতিশোধে চরম ঘৃণায় ।

