যাপিত জীবন-৫


হিজল দিঘা ধানের শোক
ভুলতে না ভুলতেই
তোকে আক্রান্ত করে
মেনি মাছের ঝোল ।
ল্যাপটপের কীবোর্ডে ঘুমিয়ে থাকা
তোর করুন চোখজোড়ায়
নামে নাগরিক বিষাদ,
শাপলা-শালুক বিকেল
তোর উত্তরাধিকারে ট্রান্সফর্ম হবে কিনা
এই শোকে কাতর না হতেই
তুই আবিষ্কার করিস তোর আত্মজ দেীড়াতে পারেনা,
ঘুমের ঘোরে এলিয়েনের তাড়া খেয়ে
ও কোথায় লুকোবে-সেই সমীকরণ তোর এখনও মেলেনি ।
যেমন মেলেনি পথের পাঁচালীর অপু-দুর্গা
এখন কোন ঠিকানায় থাকে ,
যদিও তোর স্বপ্নে এখনও উজ্বল ল্যান্ডস্কেপ ।

