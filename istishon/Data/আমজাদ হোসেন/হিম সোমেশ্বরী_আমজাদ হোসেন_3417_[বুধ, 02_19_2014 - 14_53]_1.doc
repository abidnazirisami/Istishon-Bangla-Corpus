হিম সোমেশ্বরী


 তুমি আসবে বলে
নিজেকে বিছিয়ে ছিলাম
হিম সোমেশ্বরীর জলে।
তুমি আসবে বলে
আমি এক তৃষ্ণার্ত চাতক,
ভিজে যাচ্ছি খাঁ খাঁ রোদ্দুরে ।।
তুমি আসবে বলে
গুছিয়ে রেখেছি নৌকো,
ভাসবো, ভাসবোইতো অলকানন্দা জলে ।
তুমি আসবে বলে
আমি এক নিপুণ পুঁথিকার,
পূর্ব-পুরুষের কাহিনী শোনাবো গল্পের ছলে ।।
তুমি আসবে বলে
দেহাতী কষ্টের পান্ডুলিপি শিকেয় তুলেছি
সব দু:খ গিয়েছি ভুলে ।
তুমি আসবে
পা ভেজাবে
হিম সোমেশ্বরীর জলে।।
ঢাকা,১৯ ফেব্রুয়ারী,২০১৪

