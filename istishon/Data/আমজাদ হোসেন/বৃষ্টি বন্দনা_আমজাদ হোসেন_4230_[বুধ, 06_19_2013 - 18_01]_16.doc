বৃষ্টি বন্দনা


বৃষ্টি তুই আসবি বলে
আগুন গায়ে দাড়িয়েঁ ছিলাম
তোর ছোঁয়াতে ভাসবো বলে
ঘর ছেড়ে বাইরে এলাম ।
অনাবাদী বুকে আমার
জেগে আছে ভীষণ খরা
কে আর তোকে এমন করে
ডাকবে বল আমি ছাড়া ।
বৃষ্টিময় বিকেলবেলা
শহরজুড়ে নেীকোগাড়ি
তুই আর আমি মিলে
একই সাথে ফিরবো বাড়ী ।
এখন তোকে পাইনা ছুতেঁ
সঙ্গী-সাথী সর্দি-কাশি,
তোকে এখন ভীষণ ডরাই
বর্ষাতিটা সঙ্গে রাখি ।
যে ভিজেনি শ্রাবণ জলে
বৃষ্টি তাকে দেয়না ধরা
চারদেয়ালের সেই জীবনে
আজীবনই করুণ খরা ।
সভ্য থেকে সভ্যতায়
অশ্লীলতা যাচ্ছে বেড়ে
ইচ্ছে করেই বন্দী সবাই
প্রকৃতি যাচ্ছে সরে ।

