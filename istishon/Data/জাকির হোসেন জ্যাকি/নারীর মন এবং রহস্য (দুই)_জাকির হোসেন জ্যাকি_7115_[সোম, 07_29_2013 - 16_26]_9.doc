নারীর মন এবং রহস্য (দুই)


দুই.
নারীর ছোটখাট বিরক্তিকর আচরণ, চেঁচামেচি এসব আপনাকে বিরক্ত করে, বিতৃষ্ণ করে দেয়। অথচ আপনি কি জানেন নরী তা কেন করে? আপনাকে উত্যক্ত করার এবং আপনার ছোটখাট মুহূর্তকে বিষিয়ে তোলার মতো ক্ষুদ্র ক্ষুদ্র তিক্ততাপূর্ণ আচরণ তার স্বভাবের একটা মেকানিজম।
সে এরূপ আচরণ স্বাভাবিকভাবেই করে বসে—ঠেকাতে পারে না।
আসলে সে জানতে চায়
আপনি তাকে কতটুকু ভালোবাসেন। তাকে ভালোবেসে তার
ছেলেমিকে—এবং এমনকি অত্যাচারকেও—কতখানি সহ্য করেন। আপনি যদি তাকে হাস্যমিশ্রিত সহনশীলতা এবং আহ্লাদ দিয়ে ভালোবাসার নিশ্চয়তা দিতে পারেন, তাহলে সে আপনার জন্য মরতেও রাজি, পরপুরুষ নিয়ে ভাবা তো দূরের কথা।
সুতরাং তাকে সহ্য করুন।
তাকে মূল্য দিন।
তবে শুধু সহ্য করা নয়, হাসি মুখে সহ্য করুন। যেমনটা করে থাকেন শিশুকে প্রশ্রয় দেয়ার ক্ষেত্রে।
তবে তার জটিলতাপূর্ণ আচরণ
যত সহ্য করবেন, সে তার মাত্রা এবং পরিমাণ তত বাড়াতে থাকবে। উদ্দেশ্য সত্যিকারের ঝগড়া-ফ্যাসাদের পরিবেশ সৃষ্টি করা।
কেন করে জানেন?
কারণ সে জানতে চায় সে একটা কাপুরুষকে বিয়ে করেছে কি না। সে দেখতে চায় তাকে প্রয়োজনে শাসন করার যোগ্যতা এবং পৌরুষ আপনার আছে কি না।
নারী সর্বদা একজন সুপুরুষের স্ত্রী হতে চায়। সুতরাং সীমালঙ্ঘনের ক্ষত্রে তাকে মৌখিক ধিক্কার দ্বারা শাসন করুন। গায়ে হাত তুলতে যাবেন না।
যেই তাকে শাসন করবেন, অমনি সে গোস্যা করবে। সে প্রমাণ পেয়েছে যে সে একজন সুপুরুষের স্ত্রী।
তাই সে গর্বিত। এখন সে জানতে চায় যে সুপুরুষের শাসন শুধু নয় ভালোবাসা পাবারও উপযুক্ত কি না। সুতরাং তার গোস্যা না ভাঙ্গা পর্যন্ত তাকে তোয়াজ করুন। প্রয়োজনে প্রগাঢ় আদর দিন।
একটা ফুল কিনে দিন।
একটা লিপস্টিক। কিংবা কাপড়।
কিংবা এরূপ কিছু।
তবে তাকে গোস্যা করা অবস্থায় বেশ কিছুটা সময় থাকতে দিন।
নারী কখনও সহজে তার গোস্যা ভাঙ্গতে চায় না। সুযোগ থাকলেও
তা করতে যাবেন না। সে তার গোস্যার মূল্য আশা করে।
তার জিদকে ব্যবহার করে সে নিজের মূল্য আদায় করতে চায়।
তাকে তার মূল্য দিন। তাকে জানতে দিন যে আপনার কাছে সে সম্মানিতও বটে। তাকে বুঝতে দিন যে তার গোস্যাও আপনার কাছে মূল্যবান। তাকে কখনও তার গোস্যার জন্য গালমন্দ করবেন না।
নারী একেবারেই শিশুর মতো।
তার শরীরের বড় গড়ন-গাড়ন দেখে আমরা তার মনের শিশুত্বের কথাটা একেবারে ভুলে যাই।
স্বয়ং আল্লাহই নারীর দুর্ব্যবহার সহ্য করতে বলেছেন।
আল্লাহর রসুল (স:)ও বলেছেন যে নারীর স্বভাবের বক্রতাকে স্বীকার করে নিতে হবে, কারণ তাকে বানানো হয়েছিলো আদমের (আ:) পাঁজরের বাকা হাঁড় থেকে; আর পাঁজরের হাঁড়কে সোজা করতে গেলে তা ভেঙ্গে যায়।
সুতরাং সাবধান!
বউ পেটানো হুজুর বা নির্যতনকারী স্বামী হলে পরকালে আপনাকে তাঁর কাছেই জবাবদিহি করা লাগবে যিনি নারীকে মেয়েলীপূর্ণভাবে সৃষ্টি করেছেন।
নারী আপনার মুষ্ঠিযুদ্ধ শেখার বা লাঠিপেটার বস্তা নয়। তাকে কোলবালিশ বানান, ছেড়া ন্যকড়া বানাবেন না। রসুলুল্লাহ (স:) প্রত্যক স্বামীকে নিষেধ করেছেন যেন সে তার স্ত্রীকে অন্য কারো সামনে অপমানিত না করে। অনেক হুজুরও তাঁর এই আদেশ পালন না করে তাঁকে অবমাননা করছে। 
নারীর স্বভাবের জটিলতা, বায়না, এবং লুকোচুরি সবচেয়ে ক্ষেপে যায় তখন যখন আপনি তাকে কাছে পেতে চান। আপনি যখন তাকে চান, তখন বিশেষ আনন্দঘন মুহূর্তে সে চায় আপনার প্রতিজ্ঞা। আপনার তাতে বিতৃষ্ণা ধরে যায়। ভাবেন—এলাম একটু শীতল হতে, মনটা ভালো ছিল, অথচ সে তা জটিলতা দ্বারা আনন্দকে পন্ড করে দিল! আসলে তার এই রহস্যটাই আপনি বোঝেননি। তার জটিলতার সবচেয় বড় কার্যকারিতা তো এখানেই। আপনি যখন তাকে পেতে চান, তখন সে...
চলবে...

