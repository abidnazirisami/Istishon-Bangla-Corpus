মনের বর্জ্যব্যবস্থাপনা (Waste Management for the Mind)


এখন শিল্পায়নের যুগ। কম-বেশি সবাই কল-কারখানা সহ নগর-জীবনে ব্যবহৃত বিভিন্ন বর্জ্যদ্রব্য'র অত্যাচারে জর্জ্জরিত, কারণ সেগুলি পরিবেশকে ধ্বংস করছে। এ ব্যাপারে যে সুপরিকল্পিত বিজ্ঞানসম্মত কার্যক্রম পরিচালিত হয় তাকে বলে Waste Management বা বর্জ্যব্যবস্থাপনা। এর একটি চমৎকার সুফলও এখন বিজ্ঞানী ও উদ্ভাবকদের চোখে ধরা পরেছে—তার দ্বারা যেমন পরিবেশকে কলুষিত হয়ে যাওয়া থেকে রক্ষা করা যায় তেমনি তার কিছু উপাদান ব্যবহার করে নতুন এনার্জি (যেমন বিদ্যুৎ শক্তি) পাওয়া যায়। মনের ব্যাপারটাও হুবহু তাই। অথচ কেউ আমরা মনের বর্জ্যব্যবস্থাপনা বা Waste Management for the Mind এর কথা বলছি না।
মনের বর্জ্যদ্রব্য হলো হিংসা, লোভ, ক্রোধ, ঘৃণা, সংকীর্ণতা, লোলুপতা, সন্ত্রাসী মনোবৃত্তি, অহংকার ইত্যাদি। এগুলিকে ঠিকমত ম্যানেজ করতে না পারলে তা প্রথমে মনের এনার্জিকে নষ্ট করে এবং তাকে বিশৃঙ্খল করে দেয়। তখন ভঙ্গুর মনের সাথে দেহের সম্পর্ক ভারসাম্যপূর্ণ থাকে না। দেখা দেয় ব্যাধি—মানসিক ও শারিরীক। মানসিক ব্যাধিগুলি হলো হতাশা, অস্থিরতা, অবসাদ, আগ্রহহীনতা, দুশ্চিন্তা, হীনমন্যতা, পলায়নপর মনোবৃত্তি, ভনিতা, মিথ্যাচার, আত্নরক্ষামূলক বিনোদন, নেশাসক্তি ইত্যাদি। সমাজ ও রাষ্ট্রের যাবতীয় ব্যাধির উৎস হলো এই মানসিক ব্যাধিগুলি। 
বর্তমানে সারাবিশ্বে ভারতবর্ষ, ইসলাম, চীন এবং প্রাচীন পারস্য থেকে প্রাপ্ত বিভিন্ন ধ্যান বা মোরাকাবার পদ্ধতিকে কেবল এই ছোট, তুচ্ছ উদ্দেশ্যে মাইন্ড কন্ট্রোলের অস্ত্র হিসেবে ব্যবহার করা হচ্ছে। কিন্তু তাতে কোনো লাভ হচ্ছে না। পরিশ্রমের পর একটু বিশ্রাম করলে যেটুকু শান্তি পাওয়া যায় সেটুকু ছাড়া। কারণ, "মানুষকে আবেগের শক্তির ভারসাম্যের ধ্যান শেখানো হচ্ছে না। শক্তি তো এখানেই।"
আমাদের আবেগের এনার্জির স্ট্রিংগুলির সাথে গোটা মহাবিশ্বের সবকিছুর সাথে প্রত্যক্ষ সম্পর্ক আছে। ফলে আমরা মনটাকে নিয়ন্ত্রণ করে ফেললে গোটা জগৎটাই পাল্টে যায়। এমনকি গোটা সমাজ যদি সঠিক উপায়ে না-ও চলে, তবুও কোনো একক ব্যক্তি যদি সঠিক উপায়ে মন ও প্রাণশক্তিকে কন্ট্রোল করেন, তাহলে তিনি নতুন মহাবিশ্ব লাভ করেন।

