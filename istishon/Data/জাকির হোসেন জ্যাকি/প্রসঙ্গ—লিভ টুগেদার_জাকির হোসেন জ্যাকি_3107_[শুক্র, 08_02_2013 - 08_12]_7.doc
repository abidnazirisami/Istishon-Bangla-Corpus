প্রসঙ্গ—লিভ টুগেদার


প্রসঙ্গ—লিভ টুগেদার 
মানুষ স্বতন্ত্র চিন্তার অধিকারী। সবার চিন্তার প্রতিফলনও ভিন্ন। যে কারণে মতবিরোধ আছে, থাকবে। তাই লিভ টুগেদার নিয়ে মতবিরোধ আছে এবং থাকবে।
সৃষ্টির শুরু থেকেই বিবাহ প্রথা আছে, থাকবে(ভবিষ্যতে না-ও থাকতে পারে)।
বিবাহ একটি সামাজিক বন্ধন। যার দ্বারা দু'জন নারী-পুরুষ একসাথে থাকার সামাজিক বৈধতা পায়। 
বিবাহের উদ্দেশ্য কী?
সমাজ, সংসার, যৌনতা, সন্তান ও দায়িত্বপালন সহ আরো অনেক কিছু। 
ছেলে-মেয়ে বিবাহযোগ্য হলে বিয়ে দেয়া হয় বা করে। যুগের সাথে তাল মিলিয়ে বিয়েপূর্ব প্রক্রিয়াগত কিছু দিক পরিবর্তন হয়েছে। শুরুতে পরিবারের পছন্দে, তারপর পরিবার ও পাত্র-পাত্রীর, এখন শুধু পাত্র-পাত্রীর পছন্দে বিয়ে হয় এবং আমরা সবাই এটাকে সমর্থন করি।
বর্তমানে আরেকটু আধুনির সংস্কার হয়ে আসছে "লিভ টুগেদার"। যা নিশ্চয়ই প্রশংসার দাবীদার।
লিভ টুগেদারের উদ্দেশ্য কী?
সহজভাবে বললে—বিয়ের আগে দু'জন দু'জনকে চেনা-জানা-বোঝা। সঠিক সঙ্গিকে খুঁজে নিয়ে একটি টেকসই, সুস্থ-সুন্দর ও সুখ-শান্তির জীবন গড়া। যাতে আমরা ভুল সঙ্গি নিয়ে না পস্তাই।
নিঃসন্দেহে এটি যুগোপযোগী, সঠিক এবং প্রশংসনীয়।
তারপরেও আমাদের বর্তমান প্রক্ষাপটে কিছু প্রশ্ন থেকে যায়।
আমরা কি আসলেই সঠিক পথে এগোচ্ছি?
এতকিছু চিন্তা-ভাবনার পরেও আমাদের বর্তমান সংসারজীবনে এত অশান্তি কেন?
বর্তমানে বাংলাদেশের প্রায় ঘরে ঘরে ডিভোর্সি কেন?
দু-চার দিন পর পর পত্রিকার পাতায় প্রধান শিরোনাম থাকে—স্বামীর পরকীয়ার জেরে স্বামীর হাতে স্ত্রী খুন অথবা পাঁচ বছরের শিশুকে জবাই করে মা তার বন্ধুর হাত ধরে পালালেন। কেন?
আমাদের ঠিক আগের জেনারেশন, মানে আমাদের মা-বাবাদের সময় পর্যন্ত স্বমী-স্ত্রীর পরকীয়ার জেরে কয়টা নিষ্পাপ শিশু, বধু বা স্বামীর প্রণ গেছে?
বছরে কয়টা ডিভোর্স হতো?
আট-দশ বছর প্রেম করে বিয়ে করার তিন মাসের মাথায় ডিভোর্স হচ্ছে। কেন?
ঘরে স্ত্রীকে রেখে বাইরে পরনারীর কাছে ছুটে যাই। কেন?
স্বামীকে অফিসে রেখে আমরা পরপুরুষের কাছে যাই। কেন?
আমাদের মা, বাবা, সন্তান খারাপ হলেও আমরা তাদেরকে খারাপ ভাবতে পারি না, তাদের সবকিছুই মনে-প্রাণে মেনে নেই। কিন্তু বৌ বা স্বামীর মধ্যে একটু অমিল হলেই আমরা তা মানতে পারি না। কেন?
এক মা, বাবা, সন্তান যদি চিরকাল ভালো লাগতে পারে, তবে এক স্বামী বা স্ত্রী চিরকাল ভালো লাগবেনা কেন?

