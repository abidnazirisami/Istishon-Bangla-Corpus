একটি প্রার্থনা


আসুন, আমরা কায়মনোবাক্যে প্রার্থনা করি—
আমরা একান্নবর্তী পরিবার আর কখনোই চাই না। 
বৌ-শাশুড়ীর যুদ্ধের নামে স্বামী-স্ত্রী আলাদা সংসার করবো। 
আমরা নিজেদের ক্যারিয়ার গঠনের জন্য স্বামী-স্ত্রী দু'জনই ক্যারিয়ার গঠনের প্রতিযোগিতায় নামবো। 
আমরা এ্যাপার্টমেন্টে স্কুল, কলেজ, বিশ্ববিদ্যালয় চালাবো, যেখানে বৌ ছি, দাড়িয়াবান্দা, গোল্লাছুট, হা-ডু-ডু, কাবাডি, ভলিবল, ফুটবল, ক্রিকেট ইত্যাদি খেলার কোনো মাঠ বা পরিবেশ থাকবে না। 
আধুনিক বিশ্বের সকল সুযোগ-সুবিধা এদেশে আছে কি না বা পাবো কি না তা চিন্তা না করে উন্নত দেশগুলোর সাথে পাল্লা দিয়ে আধুনিক থেকে অত্যাধুনিক কীভাবে হওয়া যায়, সে প্রতিযোগিতায় নামবো। 
তাহলেই আমরা ঘরে ঘরে লাখো 'ঐশী' পাবো এবং সুস্থ্য-সুন্দর প্রজন্ম বা জাতী রেখে যেতে পারবো।

