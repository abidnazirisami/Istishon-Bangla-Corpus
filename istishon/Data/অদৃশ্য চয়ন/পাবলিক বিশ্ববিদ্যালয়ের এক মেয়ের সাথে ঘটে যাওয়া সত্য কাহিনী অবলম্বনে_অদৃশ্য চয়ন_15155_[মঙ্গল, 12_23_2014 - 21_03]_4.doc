পাবলিক বিশ্ববিদ্যালয়ের এক মেয়ের সাথে ঘটে যাওয়া সত্য কাহিনী অবলম্বনে


ভার্সিটিতে নতুন ভর্তি হয়েছে মিম ( ছদ্মনাম ) । দেখতে বেশ সুন্দরী । ক্লাশ শুরু হতে না হতেই এসে পড়েছে ফেসবুকে ফ্রেন্ড রিকুয়েস্টের ঝড় । যেই ফ্রেন্ড লিষ্টে মানুষ ছিলো ১০০ কিছু দিনের ভিতরেই সেই ফ্রেন্ডলিষ্ট হয়ে গেলো ৫০০ । চলছে ক্লাশ বিকালে আড্ডা ।আর রাতভর চ্যাটিং ।
মিমের সবচেয়ে প্রিয় বান্ধবী রিমা (ছদ্মনাম) । রিমা হচ্ছে মিমের রুমমেট । সেই রকম চলে দুই বান্ধবীর আড্ডাবাজি । রাতে বসে একসাথে চাঁদ দেখা । কখনো বা চলে সারারাত ধরে মুভি দেখা আর ভোড়ে ঘুমানো । কখনো মাসের শুরুতে বাসা থেকে ৫০০০ টাকা এসে পড়লে দুই বান্ধবীর শপিং এ গিয়ে ৪০০০ টাকা শেষ করে দিবারও অভ্যাস আছে । এমনি পাগলামি আর মজায় চলছিলো মিম । ক্যাম্পাসে অনেক সিনিয়রদের প্রপোজ উপেক্ষা করেই মিমের ভালো লাগে একটি ছেলেকে নাম সোহেল ( ছদ্মনাম ) । সোহেল মিমেরই ব্যাচমেট । একসময় সোহেলের ডাকে সাড়া দেয় মিম । দুইজনে মিলে এটে ফেলে জীবন সংসারের এক বন্ধন ,
এভাবেই দুইবছর চলে যায় তাদের প্রেম জীবনে ।
মিমের পরীবার মিমকে বেশ চাপ দিচ্ছে বিয়ের জন্য । মিম বিয়ের জন্য একদম অপ্রস্তুত । কিন্তু মিমের মা একদম নাছোড়বান্দা মেয়েকে বিয়ে দিয়েই ছাড়বে । মেয়ের জন্য ছেলে দেখা শুরু করে দিছে । মিম প্রতিবার বাসায় গেলেই মায়ের সাথে ঝগড়া করে আসে তাই মেয়েটা আর বাসায় যেতেই চায়না ।
মিম সোহেলকে সব খুলে বলে । সোহেল শুনে হতবাক । এখন কি করে সে মিমকে বিয়ে করবে । কেবলতো ক্যারিয়ার নিয়ে চিন্তা ভাবনা শুরু করতে শিখছে সোহেল । কিন্তু সোহেলও যে মিমকে চায় !! এক চিন্তার সাগরে মগ্ন সোহেল । কি করবে কি বেছে নিবে !!! ক্যারিয়ার না মিম !!! অবশেষে ক্যারিয়ারেই পথেই ছুটলো সোহেল ।
আজকাল মিমকে ইগনোর করছে সোহেল । দেখে না দেখার ভান করছে । ফোন ধরছে না । সোহেলের এই ব্যবহার এর জন্য মিম আরো বেশী সোহেলের প্রত দুর্বল হয়ে পড়ে । কিন্তু সোহেল সব শেষ করে নিজের ফোন নম্বর চেঞ্জ করে ফেলে । সে চায়নি মিম কষ্ট পাক । সে চায় এখন কষ্ট পেয়ে তাকে ঘৃণা করে ভুলে যাক ।
দেখতে দেখতে ৩ মাস চলে যায় ।
মিম অনেক কান্নাকাটি করছে । রিমাকে জড়িয়ে কাদছে । বান্ধবীর কান্না সহ্য করতে না পেরে আজ রিমাও কাদছে । অবশেষে এই জীবন থেকে মুক্তি পেতে মায়ের কাছে চলে গেলো মিম । হ্যা সে বিয়ে করবে । মা খুশী । বিয়ে দিলো মিমের একটি ছেলের সাথে নাম আজাদ ( ছদ্মনাম )।
আজাদের ব্যাপারে তেমন কিছুই জানেনা মিম । পরিবারের মতে বিয়ে করছে । বিয়ের পর সব কিছু ভালোই চলছিলো । ক্যাম্পাসে বন্ধু-বান্ধবদের সাথে ক্লাশও করছে ঠিক মত । সব ভালোই চলছে । এভাবেই চলে গেলো ৬ টি মাস ।
আজাদ বিয়ের সময় বলেছিলো সে এম বি এ করছে । একটি কোম্পানিতে চাকরী করে । .
কিন্তু সব ফ্যাকাশে হয়ে যায় একসময় । আসলে আজাদ এইচ এস সি পাশও না । ভার্সিটিতে একসময় ইভটিজিং ও করে বেড়াতো সে । নিজের অফিসে যৌণ হয়রানির দায়ে সে বিতারিত এক বেকার যুবক বর্তমানে । শুধু এই নয় মিমের তার বিয়ে করা ২য় বউ ।
আজাদের সাথে মিমের প্রায় ১ মাস ধরে তেমন কোন যোগাযোগ হয়না । আজাদের সাথে ডিভোর্সের চেষ্টা করছে সে । মিম ভার্সিটির হলেই থাকে । নিজেকে নিয়ে খুব অস্থিরতায় ভুগে সে । কেন হলো এমন তার সাথে ? তার ভালোবাসাকেও সে পেলোনা । আবার সামীর ভালোবাসাও সে পেলোনা । কেন ? কিসের জন্য তার সাথে এই প্রতারণা !! সে মেনে নিতে পারেনা । আবার সেই প্রায় ৪ বছর পর মিম কাদছে । রিমাকে জড়িয়ে কাদছে । রিমাও কাদছে তার এই প্রিয় বান্ধবীর জন্য । সেই মিম আজ ভুলে গেছে একসাথে রাত জেগে চাঁদ দেখার কথা । রাতভর মুভি দেখার কথা । মিমের জীবনই যে আজ একটা চলচিত্রের কাতারে চলে গেছে ।
কাহিণীটা এইখানেই শেষ হতে পারতো । কিন্তু এটা কোন কাহিনী না যে সুন্দর করে বানিয়ে লেখা যায় । এ এক বাস্তব জীবনের কাহিনী । মিম আজও লড়াই করছে নিজের জীবনের এই নিয়তির সাথে । তার বন্ধুরা তার সাথে আছে । কিন্তু হয়তো জানেনা । সে লজ্জায় বলতে পারেনা কাউকে । শুধু রিমাকে কাদতে কাদতে জড়িয়ে ধরে সব বলে দেয় । বড় নির্দয় এই প্রকৃতি । নির্মম এই সমাজ । যাতে পিষে মরছে মিমের মত কোমল জীবন ।
আমাদের সমাজের মা-বাবার মেয়েকে কেবল নির্দিষ্ট সময়ে বিয়ে দিতে পারলেই বেচে যায় । মেয়ের বয়স পেড়িয়ে যাবে । কেউ বিয়ে করবে না এইভেবে অনেক সময় যাচাই বাচাই ঠিকমত না করে একটি ছেলের হাতে তুলে দেয় নিজের মেয়েকে যার পরিণতি এমন হয়ে যায় কখনো কখনো । সংবাদপত্র কিংবা বিভিন্ন ওয়েবসাইটে থাকে এখন প্রতারণার ফাদ । নিজেকে নিয়ে অনেককিছুই লিখে থাকে প্রচারকারীরা কিন্তু ওনেক সময় বাস্তব পুরাই ভিন্ন থাকে । মেয়ের পরিবার ছেলের সার্টিফিকেট,বন্ধু-বান্ধব,আত্নীয়-সজন এর খোজ খবর ঠিকমত নেয় না ছেলের পরিবারের সম্মানার্থে । এভাবেই মিমের মত কোমলমতি মেয়েদের জীবনে ঘটে যায় দুর্ঘটনা । আর এর থেকে অনেক সময় বের হতে পারেনা এর কারণও ঐ সমাজ যারা এদের বলে অপয়া !!! থু থু মারতে ইচ্ছা করে এই ঘুণে ধরা সমাজব্যবস্থাকে ।

