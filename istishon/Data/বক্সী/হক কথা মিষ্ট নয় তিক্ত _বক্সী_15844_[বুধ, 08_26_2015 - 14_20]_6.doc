হক কথা মিষ্ট নয় তিক্ত 


“রাজনীতি” শব্দটি আমায় বেশ খানেকটা বিব্রত করে। কারণ রাজতান্ত্রিক রাষ্ট সমূহে রাজনীতি চলতে পারে, কিন্তু গণতন্ত্রের মুখোস পরে কিভাবে রাজনীতি করা যেতে পারে? গণতন্ত্রে চলতে পারে জননীতি। যাই হউক বাংলা অভিধান নিয়ে অনধিকার হস্তক্ষেপ, বিদ্যাচর্চা স্বল্পতার কারণে স্থগিত রেখে মুল প্রসঙ্গে আসি।
যুদ্ধ-অপরাধ শব্দটা আপেক্ষিক তথা শর্তসাপেক্ষ। এর সাথে দেশপ্রেমী ও দেশদ্রোহীর সাদৃশ্য পাওয়া যায় যদি যুদ্ধটি দেশ নিয়ে সংঘটিত হয়। একটি উদাহারন টানলে হয়তো বিষটি খোলসা হতে পারে। বঙ্গবন্ধু কিন্তু একজন মহান ব্যক্তিত্ব, তাতে আমরা মোটামুটি সবাই একমত। কিন্তু মতামত আবার স্থান কালের উপর নির্ভরশীল। যেমন পাকিস্তানের চোখে উনি দেশদ্রোহী ভিন্ন আর কিছুই নয়। তেমনি মুক্তিযুদ্ধের পক্ষের শক্তি যখন জয়যুক্ত হলও তখন, রাজাকার, আলবদর, শান্তি কমিটি, জামায়েতই ইসলাম ইত্যাদি ইত্যাদি বিপক্ষ দলগুলো হলও মুল কালপিট। কিন্তু যদি পাকিস্তান জয়যুক্ত হতো এই মুক্তিবাহীনি, মুক্তিফৌজ, গেরিলা বাহিনী,ইত্যাদি ইত্যাদি দলগুলি আখ্যা পেত , ধর্মদ্রোহী, রাষ্টদ্রোহী,এবং ভারতীয় দালাল হিসেবে। তখন ইতিহাস হয়তো লেখা হতো অন্যভাবে।
এই ইতিহাস যেভাবেই লিখুক মতাদর্শ কিন্তু পালটে যেত না। আর মতাদর্শের মতামত প্রকাশ করার জন্য শাস্তি দেওয়া যেতেই পারে যদি সমাজের ক্ষতিকারক হয় তবুও বৈজ্ঞানিক ভাবে বিশ্লেষণ করে। অন্যথায় মতামত প্রচারের উপর হস্তক্ষেপ একজন মুক্ত মনের মানুষ হিসেবে আমি সমর্থন করতে পারি না। সেখানে মতামত প্রকাশের বা সমর্থনের জন্য ফাঁসি তথা মৃত্যুদণ্ড কোনও ক্রমে উচিৎ নয়। সে মতামত সত্য হউক আর মিথ্যা হউক।
কেও কেও এখন প্রশ্ন করবে, তাহলে রাষ্ট যুদ্ধাপরাধীদের ফাঁসি দিচ্ছে কেন? জবাবে আমি বলব, রাষ্ট কিন্তু যুদ্ধ অপরাধীর ফাঁসি দিচ্ছে না বিচারও করছে না। রাষ্ট কিন্তু করছে যুদ্ধের সময় সংঘটিত মানবতা অপরাধের বিচার। মানবতার বিরুদ্ধে অপরাধ যথা: হত্যা, ধর্ষণ, লুণ্ঠন ইত্যাদি কুকর্ম সমূহ যারা যুদ্ধের সময় করেছে তাদের ছেড়ে দেয়া কোনও ভাবেই উচিত নয়। এবং যাহারা বলে এটি যুদ্ধ অপরাধীর বিচার তারা স্বল্প বিদ্যাধরী তাতে আমার কোনও সন্দেহ নাই। কারণ, যুদ্ধ অপরাধীর শাস্তি দেওয়া মানে প্রতিশোধ নেওয়া, যা মানবতার বিপক্ষে অর্থাৎ কুকুর কবিতার মতো “কুকুরের কাজ কুকুর করেছে কামড় দিয়াছে পায়/ তাই বলে কি কুকুরকে কামড়ানো মানুষের শোভা পায়”? তাই সে যখন যুদ্ধের সময় ব্যক্তিগত গত ভাবে বা গোষ্ঠী-গত অপরাধ করবে বা করাবে, তখন তাহা মানবতা বিরোধী অপরাধ। বিচক্ষণ শেখ মুজিবুর রহমান তাহা সহজেই উপলব্ধি করেছিল।
শেষকথা এই যে, মানবতাবাদী মানুষ হিসাবে হত্যা আমার কাছে ঘৃণিত, সে ন্যায়ের জন্য হউক, অন্যায়ের জন্য হউক, বেআইনি হউক, অথবা আইনতই হউক। আর হত্যা কিন্তু শাস্তি না, একরকম মুক্তি।
ব্যক্তিকে হত্যা করলে ব্যাক্তির বিশ্বাস আরও দশজনে ছড়ায় এবং অনুপ্রাণিতকরে।
আশাকরি, বিদ্বানগণ আমার কথার মর্মার্থ অনুধাবন করতে পেরেছেন।
পুনশ্চ- হতভাগার মুদ্রাদোষ তিনি হক কথা বলে থাকেন, আর হক কথা মিষ্ট নয় তিক্ত , আর তিতো মানবের মুখে অখাদ্য বলেই বিবেচিত(যদিও তাহা রোগ নিরাময়-কারি)। একটি প্রবাদ উল্লেখ করিবার সাধ জাগে-শৈশবে সদুপদেশ কথা যাহার না রোচে, জীবনে তাহার কভু মূর্খতা না ঘোচে।

