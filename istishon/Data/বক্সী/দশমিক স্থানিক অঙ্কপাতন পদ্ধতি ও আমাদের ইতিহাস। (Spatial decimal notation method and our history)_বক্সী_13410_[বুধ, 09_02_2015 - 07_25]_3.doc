দশমিক স্থানিক অঙ্কপাতন পদ্ধতি ও আমাদের ইতিহাস। (Spatial decimal notation method and our history)


অজন্তা গুহার ছবি কে বা করা একেছে তা এখোনো রহস্য। মহাভারত ব্যাসদেব লিখেছেন আর রামায়ন বাল্মিকি লিখেছেন বলে বলা হয়, কিন্তু মূলত কত লেখকের পরিশ্রমের ফসল তা বলা দায়। তেমনি এক মহা আবিষ্কারের নাম শুন্য।
১,২,৩,৪,৫,৬,৭,৮,৯,০ এই হলো দশমিক সংখ্যা পদ্দতি। ০ মানে কিছুই নেই তথাপি এই শুন্য কোনো সংখ্যা তথা ধরা যাক ২ এর পরে বসলে ২ দশগুন হয়ে ২০ হয়। কেন হয় তা জানিনা, তবে হয় বলে আমরা সবাই জানি। এত কালের জ্ঞান বিজ্ঞানের কতটুকু অগ্রগতি হতো শুন্য না থাকলে তার একটি উদাহারন দিচ্ছি-
কল্পনা করা যাক, শুন্য এখোনো আবিষ্কার হয়নি। আমদের কাজে ব্যাবহার করি রোমান সংখ্যা পদ্দতি। তাহলে কি ঘটবে? দশমিকে সংখ্যার প্রতিকে ১৯৬২ লিখতে চারটি প্রতিক লাগছে আর রোমান সংখ্যায় লিখতে গেলে প্রতিক লাগে ৭ টি যথা- mgmdcii । আবার, ৮৮৮ লিখতে সংখ্যার প্রতিক লাগে ৩টি কিন্তু রোমানে লিখতে ১২ টি যথা- dcccllxxviii । এই দিয়ে যদি সমীকরণ করতে দেওয়া যেত আইনস্টাইনকে তাহলে রিলেটিভিটি দুরে থাক সরল সমীকরণ করতে পারতো কিনা মন্দেহ। আবার বাইনারি, অক্টালের কথা বলাই বাহূল্য, ইলেকট্রনিক্র সার্কিট আবিষ্কার অন্তত হাজার বছর যেত পিছিয়ে। কম্পিউটার তা তা প্রায় ৪০০০ সালের কল্পনাতে।
গণনার নিয়ম কিন্তু খুব প্রাচীনকালেই আবিষ্কার করা হয়েছিল। কে প্রথম করেছিল তার কোন স্পষ্ট প্রমাণ নেই। তবে প্রায় একই সময়ে ভারতবর্ষ, মিশর, ব্যাবিলন এবং চীনদেশে এর ব্যবহার দেখা যায়। পণ্ডিতেরা মনে করেন হাতের অথবা পায়ের দশটি আঙুলের জ্ঞান থেকেই পুরোনো দিনের বিজ্ঞানীরা এইভাবে চিন্তা করেছিলেন। যাই হোক তখনকার দিনের ভাষা তো আর আজকের মত ছিল না। মানুষের চেহারা যেমন হাজার হাজার বছর ধরে আস্তে আস্তে পালটে গেছে, ভাষা এবং অক্ষরও তাই। প্রাচীন ভারতবর্ষে লেখা হত খরোষ্ঠী এবং ব্রাহ্মী লিপিতে। আর আরবদেশে ছিল কিউনিফর্ম ও হায়রোগ্লিফিক লিপি। এই সব লিপিতেই সেই সময়কার সংখ্যা লেখা হত। আমরা জানি, সংখ্যা বোঝাতে গিয়ে মানুষ চিহ্ন তৈরী করেছে। এক থেকে নয় এবং শূন্য (০) এই দশটি চিহ্ন দিয়ে সবরকমের সংখ্যা লেখা হয়। কিন্তু (০) আবিষ্কারের আগে বড় সংখ্যা লিখতে গেলেই হত মহা মুশকিল। মনেকরি লিখতে হবে পাঁচ হাজার সাতাশ। তখন পাঁচ হাজারের জন্য একটি চিহ্ন (এটা কিন্তু পাঁচ ও হাজারের চিহ্ন মিশিয়ে তৈরী হত), কুড়ির জন্য একটি চিহ্ন এবং সাতের জন্য আর একটি চিহ্ন এইভাবে পর পর লিখে দেওয়া হত। তাই ভারতবর্ষে যখন শূন্যের (০) আবিষ্কার এবং দশমিক পদ্ধতির ব্যবহার শুরু হল তখন পণ্ডিতমহলে হৈ হৈ পড়ে গেল। কিন্তু এখানে মনে রাখতে হবে, আজকের মত নানাদিকে এত সুযোগসুবিধে তখন ছিল না। তাই নতুন কিছু জানতে জানতেই দু পাঁচশো বছর কেটে যেত। যেমন মনে করা যাক, গ্রীকরা বর্ণমালা দিয়ে সংখ্যা লেখার নিয়ম বের করে ৭০০ খৃষ্ট পূর্বাব্দে। কিন্তু এটা ছড়াতে সময় লাগে প্রায় আটশো বছর। ভারতের ক্ষেত্রেও তাই। আমাদের অগ্নিপুরাণে কিংবা বাখ্শালী লিপিতে দশমিক ধরে সংখ্যা লেখার প্রমাণ আছে। ৬০০ খৃষ্টাব্দ থেকে ১০০০ খৃষ্টাব্দের মধ্যে অন্তত ৩৩টি শিলালিপি ও তামার পাতে এই নিয়ম দেখা গেছে। আর্যভট্ট-ব্রহ্মগুপ্ত-ভাস্করাচার্য এইসব মহাজ্ঞানী লোকদের বইতেও দশমিক নিয়মে শূন্যের (০) ব্যবহার পাওয়া যায়। বেশীর ভাগ পণ্ডিত মনে করেন, যীশুখৃষ্টের জন্মের অন্তত দুশো বছর আগে এই উপমহাদেশে শূন্য (০) নামে একটি সংখ্যা আবিষ্কার করেছিলেন যার মান সব সময়ে একের দশগুণ। আর্যভট্ট বর্গমূলের নিয়ম লিখতে গিয়ে খুব স্পষ্টভাবে শূন্যস্থানের জায়গায় শূন্যবিন্দু (.) ব্যবহার করেছিলেন। এই কারণে অনেকে মনে করেন তিনিই শূন্যের (০) আবিষ্কর্তা। আসলে কিন্তু তা নয়। খৃষ্টপূর্ব ২০০ অব্দে অর্থাত্‌ যীশুর জন্মের দুশো বছর আগে পিঙ্গল নামে এক বিজ্ঞানীর খোঁজ পাওয়া যায়। তাঁর লেখা ছন্দসূত্র নামে বইতে শূন্যের (০) ব্যবহার দেখা গেছে। তার মানে আর্যভট্টের জন্মের প্রায় ৭০০ বছর আগেই হিন্দু বিজ্ঞানীরা শূন্য বিন্দুর (.) আবিষ্কার করেছিলেন। ৬৪৭ খৃষ্টাব্দ নাগাদ আরব দেশের সিরিয়ায় এক পণ্ডিত ছিলেন সেভেরাস সেবক্ত। তিনি কি বলেছিলেন? বলেছিলেন, ‘যে সব গ্রীক পণ্ডিত নিজেদের সবচেয়ে বড় বিজ্ঞানী মনে করেন, তাঁরা হিন্দুদের সংখ্যাতত্ত্ব (অর্থাত্‌ শূন্যের ব্যবহার ও দশমিক নিয়ম) পড়ুন। তাহলে বুঝতে পারবেন জ্ঞানবিজ্ঞানে দখল রাখে, এরকম অনেক জাতি পৃথিবীতে আছে’। পরে আরবদেশের আরো দুজন মনীষী আল্-খোয়ারিজ্মি ও আল্-বেরুনী ভারতের সংখ্যা সম্বন্ধে খুব সুন্দর সুন্দর লেখা লিখেছিলেন। আসলে ১২০০ থেকে ১৩০০ খৃষ্টাব্দের মধ্যে ইউরোপ আরবদের কাছ থেকে শূন্য (০) এবং দশমিক নিয়মের কথা জানতে পারে। তাই এটা আরবদের আবিষ্কার বলেই ইউরোপের পণ্ডিতেরা চালিয়ে দেন। কিন্তু পৃথিবীর ম্যাপ একবার খুলে দেখ। আরবদেশের একদিকে ইউরোপ অন্যদিকে ভারতবর্ষ। সুতরাং বুঝতেই পারাযায়, জ্ঞানবিজ্ঞানের সব খবরাখবর আরবদেশের মধ্য দিয়েই বিনিময় হত তখনকার দিনে। এখন কিন্তু নানা পণ্ডিতের গবেষণায় প্রমাণ হয়ে গেছে যে, আরবদের অনেক আগেই এই উপমহাদেশ সংখ্যা এবং শূন্য (০) ব্যবহারের কথা ইউরোপ জানতে পেরেছিল। শূন্য (০) ধরে এই যে দশমিক নিয়মের ব্যবহার, সেকালের পণ্ডিতরা এর নাম দিয়েছিলেন ‘দশমিক স্থানিক অঙ্কপাতন পদ্ধতি।’

