ভূত-ভূতং খাটি কথা ভৌত


 ‘শহীদ হামজা ব্রিগেড’ নামের নতুন জঙ্গি সংগঠনে অর্থ জোগান দেওয়ার অভিযোগে গ্রেপ্তার এই তিন আইনজীবী হলেন, বিএনপির কেন্দ্রীয় কমিটির তথ্য ও গবেষণা সম্পাদক এবং চট্টগ্রাম উত্তর জেলা বিএনপির আহ্বায়ক কমিটির সদস্য ব্যারিস্টার শাকিলা ফারজানা, সুপ্রিম কোর্টের আইনজীবী মোহাম্মদ হাসানুজ্জামান ও ঢাকা জজ কোর্টের আইনজীবী মাহফুজ চৌধুরী ওরফে বাপন।
এই বিষয়টি রাজনীতির ব্লাকহোলে ঘুরপাক খেতে খেতে জনগণের মাঝে যেটুকু পৌঁছানোর তার বিন্দুমাত্র বাহূল্যতায় যারা চোখ টাটাবেন, আমি তাদের উদ্দেশ্যে বলছি, ‘আপনারা কি চোখে টিনের চশমা লাগিয়ে ন্যানো-টেকনোলজি গবেষণা করবেন? নাকি কোটি দুয়েক টাকা আপনার ব্যাংকের নাম্বারে কেন আসলোনা তার বিস্তারিত খোজ-খবর করবেন?’
তথাপি, জিজ্ঞাসু মনের কৌতূহল ঠেকিয়ে রাখতে পারবেন কি? এই প্রসঙ্গে কিছু বাহুল্য কথার উত্থাপন করছি, প্রয়াত ব্যারিষ্টার শ্রদ্ধেয় হাবিবুর রহমান একদিন এক টকশোতে বলেছিলেন, ‘প্রয়োজন আইন মানে না—একথাটি আমিও বিশ্বাস করি’। সেই বিশ্বাসের জোরেই বলছি, শুধুমাত্র পেশার খাতেরে বিবেক কে ভোতা করে রাখার মহানুভব মন আপনারা কোথায় পেলেন? তবে আমার কথায়ো একটি গলদ থেকে যায়, সেটি হলো- বিবেক, নৈতিকতা ইত্যাদি মানবিক গুণাবলি কি আপেক্ষিক নয়? আমি উত্তরে বলবো- অবশ্যই। কেন নয়? সবার ভাবনা গুলো স্বতন্ত্র, স্বতন্ত্র ভাবে প্রকাশ, প্রচারণা, সাহায্য অবশ্যই করতে পারে কিন্তু আবডালে কেন? কাক হয়ে কোকিলের মূর্তি ধরার নীচতাটুকু স্বীকার করতে লজ্জা হয় বুঝি?
তবে আরো একটা কারণ উড়িয়ে দেয়া যায় না, সেটি হলো- অর্থ লোলুপ মানসিকতা। কথায় বলে অর্থের গন্ধ মারাত্মক নেশা, হতেও পারে সেই নেশার কবলে আজ এরা অসুস্থ। আমারো বলিহারি চাই, পালের গোদা বাদ দিয়ে শুধু চুনোপুঁটির দোষারোপ করছি। মানবতা অপরাধীদের পক্ষের প্রধান উকিল প্রেস ব্রিফিং করার সময় দেখা যায়, অনেক বাইম, টেংরা পেছন থেকে উকি মারে যাতে তাকে দেখা যায়। আর দেখা গেলেই জামাতের জাকাত তাদের উপর ফরজ। এদিকে এই আজব দেশে প্রবীর বাবুর মতো সাংবাদিক গ্রেফতার হলে তার পক্ষে দাঁড়ানোর সাহস পায়না কেও। কারণ একটাই তখনতো আর জাকাত দেয়ার কেও থাকবে না।

