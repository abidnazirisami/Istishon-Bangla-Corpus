এলোমেলো কথার, মুল্য কোথায়_


আমার গ্রামের বাড়িতে আমি যে ঘড়ে থাকতাম, সেই ঘড়ের জানালার ঘুলঘুলি খুললে, অসীম নীলাভ আকাশের দক্ষিণ টুকরো চোখে পড়ে। জানালা আমার সারা দিন রাত খোলাই থাকে। কেবল মাত্র প্রখর রোদে ও ঝড়ো হাওয়া এলে বন্ধ করতে বাধ্য হতাম।
এই “বাধ্য” কথাটার উপর অলিখিত বাধ্যবাধকতা আছে। ক্ষমতার একটি নির্লিপ্ত প্রলেপ এর গায়ে। স্থিতিস্থাপক অবস্থানে নিজের প্রতাপের পরিচয় দিতে সে বদ্ধ পরিকর। তথাপি, ভালবাসার গতিময়তা(আলোকধারার ন্যায়)তার রোধ করার সাধ্য আছে কি? অবশ্য, ক্ষণিক মুহূর্তের ঝড়/তাপ জানালা বন্ধ করতে বাধ্য করেছে। তবুও কালের স্রোতে তার বিক্রম কোথায় লুণ্ঠিত?
এরূপ আমার গতিশীল চিন্তাধারা। বিবর্তনের পথ ধরে সে পৌছাতে চায়, উন্নত থেকে উন্নততর পর্যায়ে। গ্রহণ করতে রাজি আছে সব মন্ত্রণা, প্রয়োজনে ত্যাগ করতেও বিন্দুমাত্র কার্পণ্য নেই। ইহা কোনো প্রয়োজনীয়তা নয়, ইহা অসীম জ্ঞানপিপাসুর বিশুদ্ধ ভালবাসা।এই আলোকধারা কে আড়াল করা যেতে পারে, ঠেকিয়ে রাখা অসম্ভব।

