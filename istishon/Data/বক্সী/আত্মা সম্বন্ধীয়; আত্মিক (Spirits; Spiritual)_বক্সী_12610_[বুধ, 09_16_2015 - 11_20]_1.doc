আত্মা সম্বন্ধীয়; আত্মিক (Spirits; Spiritual)


একদা আমাদের এই উপমহাদেশে মন্ত্র-তর্কের যে সূচনা হয়েছিল, তাতে বিরোধী পক্ষ রূপে অবস্থান ছিল চার্বাক ঋষি। তারাই প্রথম সকল প্রকার আধ্যাত্মিকতা ছেড়ে দিয়ে দেখিয়েছিলেন, বিশ্বজগৎ বস্তুখন্ডের বিশাল সমাবেশ মাত্র। আধ্যাত্মিকতা শব্দটি প্রয়োগ করলেম বটে, কিন্তু তার পূর্বে শব্দটির অর্থ জেনে নেওয়া অত্যন্ত প্রয়োজন। কারণ এই শব্দটিই মূলত সকল ধর্ম, মতবাদ, সৃষ্টির উৎস। তবে সে আলোচনায় পরে দৃষ্টিপাত করে, “আধ্যাত্মিকতা” শব্দের আদ্যোপান্ত জেনে নেয়া ভালো। সংসদ বাংলা অভিধান বলছে, আধ্যাত্মিকতা মানে, আত্মা সম্বন্ধীয়; আত্মিক, (Spiritual); ব্রহ্ম বিষয়ক সাধনা।[সং. আধ্যাত্ম+ইক](১)। এছাড়া ভাষা বিজ্ঞানী হাবিবুর রহমানের ভাষ্য মতে, “ আধ্যাত্মিকতা এমন এক ধরনের বিশ্বাস, যা মৃত্যু পরবর্তী জীবন অনুরূপ ধারাবাহিকতা, এবং মৃতের সাথে যোগাযোগের মাধ্যমের সম্ভাবনার কথা বলে। আধ্যাত্মিকতার ধর্মের সাথে একটি নিকট সম্বন্ধ আছে। বিশ্বের প্রচলিত অনেক ধর্মই আসলে আধ্যাত্মিক চেতনার উপর ভিত্তি করে গড়ে উঠেছে।(২)। এছাড়াও, অন্যান্য অভিধান সমূহ একই কথা বলছে।
আধ্যাত্মিকতার অর্থ সম্পর্কে আমরা এখন মোটামুটি সিদ্ধান্তে পৌঁছেছি। এখন মূল ভাষ্যে ফেরা যাক, লুইস হেরনী মর্গান তার আদিম সমাজ নামক গ্রন্থে দেখিয়েছেন, কিভাবে আত্মা-শক্তি, আদ্যশক্তি, প্রেত-শক্তি সম্পর্কিত বিষয় আদিম সমাজে এসেছে। যাকে তিনি টোটেম তথা ট্যাবু বলে অভিহিত করেছেন। আর এই ট্যাবু থেকে মূলত আধ্যাত্মিকতার আবির্ভাব। আধ্যাত্মিকতা যখন একটি গ্রহণযোগ্য পরিণতি লাভ করে তখন তাকে ধর্মীয় মতবাদে প্রচার করা হয়। সে দিক দিয়ে বিবেচনা করলে ধর্মের চেয়ে আধ্যাত্মিকতার ইতিহাস পুরনো। বলাই বাহুল্য, এই আধ্যাত্মিকতা উর্বর চিন্তার কল্পিত বিলাস।
তবে আঠারো, উনিশ, এবং বিংশ শতাব্দীতে এসে, পশ্চিমা বিশ্বের রেঁনেছার প্রভাবে চিন্তাজগতে যে আলোড়ন সৃষ্টি করে। তার প্রভাব আমাদের উপমহাদেশে বিশেষ ভাবে লক্ষণীয়। তার মূলত কারণ, পুরনো ধর্মে যুক্তি-গ্রহণ যোগ্যতার স্বল্পতা। তবে এর আগে যে ধর্ম নিয়ে প্রশ্ন ওঠেনি তা নয়। কিন্তু তা নিতান্তই ধর্মে-ধর্মে সংঘাত। জাতিগত সংঘাত খুব একটা হয়নি বলে, ভারতীয় উপমহাদেশের ইতিহাস সাক্ষী দেয়। তাই মূলত এক ধর্মের গ্রহণ যোগ্যতা কমে গেলে নতুন আধ্যাত্মিকতায় অন্য ধর্ম ত্যরি হয়, উদাহরণ- বৌদ্ধধর্ম, শিক ধর্ম। কিন্তু আধুনিক যুগে এসে ধর্মের সাথে জাতিগত প্রশ্নটি চলে আসে। কেননা, মধ্যপ্রাচ্য এবং পশ্চিমা বিশ্বের গোটা-তিনেক ধর্ম যথা- মুসলিম, খ্রিষ্টান, এবং ইহুদি ধর্ম মূলত জাতিগত একাত্মবোধকে বেশি উৎসাহিত করে। এবং রাজন্য-তিক ক্ষেত্রে ধর্মের ব্যাবহার কিভাবে করতে হয় তা হাতে কলমে শিখিয়ে দেয়। ফলশ্রুতিতে কি হয় তা রবীন্দ্রনাথ তার “গোরা” উপন্যাসে সুচারুরূপে ফুটিয়ে তুলেছেন। সেখানে প্রচণ্ড হিন্দু-বাদী গোরা নামের নায়কটির ধর্মীয় অনুভূতির চেয়ে জাতিগত অনুভূতি প্রবল। এমত অবস্থায় বিজ্ঞানের কল্যাণে ধর্মের ভাব মূর্তি যখন ক্রমশ্য ক্ষুণ্ণ হচ্ছে তখন আধ্যাত্মিকতা একটি নতুন মোর পায় আমাদের উপমহাদেশে। যেহেতু ধর্মের সাথে জাতিগত স্বার্থ বিদ্যমান সেহেতু ধর্ম ত্যাগ না করে উহার নতুন নতুন আধ্যাত্মিক ব্যাখ্যা দার করাতে থাকে। এবং আধুনিক বিজ্ঞানকে তার সাথে মেলাবার একটি অভিন্ন প্রয়াস করেন। যার ফলে, ধর্ম সে একই থাকে আধ্যাত্মিক চিন্তাধারায় কিছু পরিবর্তন আসে।এতে সৃষ্ট হয় নতুন পথ নতুন মত যেমন- ভক্তিবাদ, ব্রহ্মবাদ, ফরায়েজি মতবাদ, বাউল দর্শন ইত্যাদি ইত্যাদি ইত্যাদি। তখনকার প্রায় সব চিন্তাবিদ একটি না একটি মতবাদ সমর্থন করতে থাকেন। উদাহারন স্বরূপ বলা যায়, রবীন্দ্রনাথ, ঈশ্বর চন্দ্র বিদ্যাসাগর, রামমোহন রায় ইত্যাদি(ব্রহ্মবাদ)। তিতুমির, শরিউতউল্লা, সৈয়দ আমীর আলি ইত্যাদি(ফরায়েজি মতবাদ)। রামকৃঞ্চ, চৈতন্যদেব, বিকেকানন্দ ইত্যাদি(ভক্তিবাদ)। এবং সবকিছু মিলিয়ে শেষ সৃষ্ট হয় বাউল-দর্শন, যার অনুসারী, লালন ফকির, গগন হরকরা, রবীন্দ্রনাথ(কিছুটা), ইত্যাদি ইত্যাদি ব্যক্তিগণ। এই মতবাদ গুলো মূলত মানব কল্যাণে সৃষ্ট হলেও এগুলো আধ্যাত্মিকতায় প্রাচীন টোটেমের বিবর্তন। আধুনিক যুগে তথা বিজ্ঞানে আধ্যাত্মিকতার স্থান না থাকায়, সমগ্র-মানবজাতি নানা পথ নানা মত থেকে সরে এসে বিজ্ঞানের মতাদর্শে আদর্শগত হচ্ছে। তবে শ্রদ্ধেয় দার্শনিক অভিজিৎ রায়ের ভাষায় টোটেম, ট্যাবু, তথা বিশ্বাস ভাইরাসের মতো। সংক্রামিত রোগ সহজে যেতে চায় না।
তথ্যসূত্র- ১.সংসদ বাংলা অভিধান by সাহিত্য সংসদ, কলকাতা থেকে প্রকাশিত, ২.যার যা ধর্ম(ধর্ম- অভিধান) by হাবিবুর রহমান। প্রথমা প্রকাশনী ঢাকা।
সহায়ক গ্রন্থাবলী- চার্বাক দর্শন, কোঠ উপনিষদ ১/৫/৩৪।বাঙালি চিন্তার বিবর্তন-ধারা by আহাম্মদ শরিফ। আদিম সমাজ by লুইস হেরনী মর্গান। ভারতীয় উপমহাদেশের ইতিহাস by ড. শাহানেওয়াজ। গোরা(উপন্যাস) by রবীন্দ্রনাথ ঠাকুর। বাউল-দর্শন by অচিন্ত্য দত্ত।

