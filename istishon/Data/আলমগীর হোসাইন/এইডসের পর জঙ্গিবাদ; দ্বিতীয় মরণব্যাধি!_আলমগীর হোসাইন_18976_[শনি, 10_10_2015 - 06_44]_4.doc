এইডসের পর জঙ্গিবাদ; দ্বিতীয় মরণব্যাধি!


বাংলাদেশে দুইটি প্রাণঘাতী অনিরাময়যোগ্য ভয়াবহ ব্যাধির প্রাদুর্ভাব ছিল। একটি দৈহিক ব্যাধি, আরেকটি একইসাথে সামাজিক, মানসিক ও অজ্ঞতাপ্রসূত ব্যাধি। দৈহিক ব্যাধিটি আমরা জয় করে ফেলেছি। এখন বাকি আছে অপরটি, যেটি আরো মারাত্মকভাবে দ্রুত ছড়িয়ে গিয়ে মহামারি ঘটানোর পর্যায়ে আছে। যেকোন সময় গোটা দেশটাকেই ধ্বংসস্তূপে পরিণত করতে পারে বিশ্ববাসীর ঘুম কেড়ে নেওয়া এ ব্যাধি।
যেটি 'ধ্বংস' হয়ে গেছে সেটির নাম ছিল এইডস। এইচআইভি ভাইরাসঘটিত এই রোগের কোন চিকিৎসা নেই, বাঁচার আশাও নেই। যতটুকু কর্তব্য তা একমাত্র 'প্রি-কশন', সতর্ক ও সচেতন হওয়া। বাংলাদেশের মানুষ এব্যপারে পুরো পৃথিবীতেই অদ্বিতীয়। জাতিসংঘের এইডস বিষয়ক সংস্থা 'ইউএন এইডস' বলছে, বিশ্বের ১৪৮ টি দেশের মধ্যে এইচআইভি এইডস প্রতিরোধে প্রথম স্থান বাংলাদেশের!
বিগত চার বছরে দেশে নতুন কোন এইডস রোগী যুক্ত হয়নি। এর কারন সরকারী বেসরকারি ব্যপক সফল প্রচারণা, মানুষের সচেতনতা, আইনি-সামাজিক-প্রাতিষ্ঠানিক ও ব্যক্তিগত পদক্ষেপ ইত্যাদি। এখন অবস্থা এমন যে, একজন যৌনকর্মীও কনডম ব্যতীত তার ক্লায়েন্টকে এলাউ করেনা।
মরণকাঠি এইডসকে পরাজিত করেও আমরা নিরাপদ নই! কারন এইডসের চেয়েও ভয়াবহ দ্বিতীয় ব্যাধিটি আমাদের চোখ রাঙ্গাচ্ছে প্রতিনিয়ত।
'জঙ্গিবাদ' নামক এ ব্যাধি এইডসের চেয়েও ভয়ানক, ক্যান্সারের চেয়েও পীড়াদায়ক। এ রোগের রোগী নিজেই কেবল মৃত্যু ও ধ্বংসের দিকে ধাবিত হয়না বরং সে তার পরিবার, পরিচিত, বন্ধুবান্ধব, সমাজ এমনকি দেশকেও আক্রান্ত করে চূড়ান্ত বিশৃঙ্খলা ও ধ্বংসের দোরগোড়ায় পৌছে দেয়। ইরাক, আফগানিস্তান, পাকিস্তান, সিরিয়া ইত্যাদি এ রোগের আক্রমণে আক্রান্তের প্রমাণ বহন করছে।
জঙ্গিবাদের ভাইরাস কারা বহন করে? এ রোগের উপসর্গ কী? প্রতিকার কি আছে? এ রোগ বিষয়ে বাংলাদেশের অবস্থা কেমন ঝুঁকিপূর্ণ? আসুন জেনে নেওয়া যাকঃ
'ধর্মান্ধতা' ও 'ধর্মীয় অজ্ঞতা' নামক দুটি ভাইরাস জঙ্গিবাদের জীবাণু বহন করে। এদুটি ভাইরাসবাহী লোকেরা যেকোন মুহূর্তে জঙ্গিবাদে আক্রান্ত হতে পারে। এমনকি সরাসরি তারা আক্রান্ত নয় মনে হলেও পরোক্ষভাবে এরা জঙ্গিবাদ নামক রোগকে আশ্রয়-প্রশ্রয় এবং ছড়িয়ে পরতে সাহায্য করে যায় জ্ঞাত বা অজ্ঞাতভাবেই।
লক্ষণঃ ১। জঙ্গিবাদ ভাইরাসে আক্রান্ত ব্যক্তি অত্যন্ত প্রতিক্রিয়াশীল হয়। ২। ধর্মীয় জ্ঞান না থাকা, ধর্মীয় অনুশাসন যথাযথভাবে পালন না করা, যাবতীয় ধর্মে মানা কার্যাদি করার পরও ধর্ম বিষয়ে এরা সর্বোচ্চ সেনসিটিভ। পান থেকে চুন খসতে না খসতেই এদের ধর্মীয় অনুভূতি ভেঙ্গে সহস্র টুকরায় পরিণত হয়। ৩। মুখে অনেকেই বলবে 'আমি এ রোগে আক্রান্ত নই' কিন্তু আক্রান্ত রোগীর কর্মকান্ডে এরা মানসিক প্রশান্তি লাভ করবে এবং নিরবতা পালন করে যাবে। ৪। জঙ্গিবাদী রোগীর কর্মকাণ্ডকে ইনিয়ে বিনিয়ে বৈধতা দেওয়ার কাজটাও ভাইরাসবাহী ধর্মান্ধরা খুব যত্নের সাথে করে যাবে। ৫। ধর্মীয় জ্ঞান ছাড়াই এরা ধর্মের এমন অন্ধ অনুসারী হবে যে, ধর্মের নামে করা সকল অধর্ম অনাচারকেই এরা 'ছাড়' দিতে পছন্দ করবে। এছাড়া আরো বেশকিছু লক্ষণ রয়েছে কিন্তু লিখাটা বড় করতে চাইছি না বলে প্রাথমিকগুলোই কেবল উল্লেখ করলাম।
প্রতিকারঃ
এব্যপারে এইডস বিজয়কে আমরা উদাহরণ হিশেবে নিতে পারি। ১। ব্যপকভাবে সরকারি বেসরকারি প্রচারণা ২। সামাজিক ও প্রাতিষ্ঠানিক আন্দোলন ৩। গণসচেতনতা ৪। ধর্মান্ধতা ও ধর্মীয় অজ্ঞতা দূরীকরণ ৫। ব্যক্তিগত সচেতনতা ৬। জঙ্গিবাদের কুফল সম্পর্কে সর্বস্তরে সতর্কীকরণ ৭। ধর্মের নামে করা সমস্ত অপকর্ম রুখে দেওয়া ৮। ভাইরাসবাহী প্রতিটি ব্যক্তিকে বিশেষ কাউন্সেলিং ৯। ধর্মীয় ধান্দাবাজদের তোষণের পরিবর্তে দমনকরণ ১০। ধর্মীয় অনুভূতি নামক কুসংস্কারকে কনডমাবৃত করণ ইত্যাদি।
এইডসের চেয়েও শতগুণ বেশি ঝুঁকিপূর্ণ ও প্রাণঘাতী ব্যাধি জঙ্গিবাদ। বিএনপি জামাত জোট আমলে এ রোগের প্রকাশ্য দৌরাত্ম্য এবং আওয়ামীলীগ আমলে গোপন ততপরতা আমাদের মনে সংশয় জাগায় যে আমরা আদৌ এ রোগের কবল থেকে রেহাই পাবো কিনা! কারো দিকে চেয়ে না থেকে তাই আমাদেরই উচিৎ জঙ্গিবাদ নামক এই বিধ্বংসী মহামারির বিরুদ্ধে নিজ নিজ অবস্থান থেকে প্রতিরোধ গড়ে তোলা।
মনে রাখবেন, 'নগর পুড়লে দেবালয় রক্ষা পায়না।' নিরাপদ নন আপনিও।

