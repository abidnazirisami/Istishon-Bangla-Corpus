কাম ইতরের উত্তরসূরি!


এই লেখাটা শুধুমাত্র পুরুষদের জন্য।
এক বড় আপু (শারমিন আক্তার) একজন স্ত্রীরোগ বিশেষজ্ঞ ডাক্তারের বরাত দিয়ে ঘটনাটা বলেছিলেন। আমাদের 'পুরুষ'দের জন্য ঘটনাটা জানা অত্যন্ত গুরুত্বপূর্ণ বিবেচনায় আমি সংক্ষেপে বলে নিচ্ছি আগেঃ
পায়ুপথে প্রচণ্ড রক্তক্ষরণ হচ্ছিলো সাত মাসের প্রেগন্যান্ট এক মহিলার। একদম শেষ মুহুর্তে তাকে হাসপাতালে আনা হলো। খুব সিরিয়াস কন্ডিশন ছিল তার, ব্লিডিং বন্ধই হচ্ছিল না। শেষ পর্যন্ত মহিলাকে এযাত্রায় রক্ষা করা গেলেও তাকে শোনাতে হল পৃথিবীর নির্মমতম সংবাদটি, তার গর্ভের বাচ্চাটি মৃত!
কেমন করে হলো এসব? কী হয়েছিল? জেরার মুখে মুখ খুলতে বাধ্য হলেন মহিলা... প্রেগন্যান্ট অবস্থায়ও স্বামী তার কাছ থেকে জোরপূর্বক যৌনসংগম আদায় করতো, এবং তা পায়ুপথে!
ফলাফল, প্রচণ্ড রক্তক্ষরণ। স্থানীয় হাসপাতালে কোন ফল না পাওয়ায় শহরে আনা হয় তাকে, ততক্ষণে অনেক দেরি হয়ে গেছে। তাও লজ্জায় বলা হয়নি আসল ব্যপারটাই। ডাক্তারদের জানানো ফলাফলিল বাথরুমে আছাড় খেয়ে পড়ে এই অবস্থা হয়েছে!
এমন অসংখ্য অজানা যৌন নির্যাতনের ঘটনা প্রতিদিনই ঘটে। এমন ক'জন মহিলা আছেন যিনি সাহস করে সঙ্কোচ ঝেড়ে এসবের বিরুদ্ধে উচ্চকণ্ঠ হবেন? আমরা এখনো অনেকেই ভাবি যে বিয়ে করা বউ মানেই তাকে যখন খুশি ভোগ করার অধিকার! এমনও ঘটনা শোনা যায় যে স্ত্রীর অনিচ্ছায় তাকে হাত পা বেঁধেও 'বৈধ' সঙ্গমের নামে ধর্ষণ করে যায় 'দেবতুল্য' স্বামীরা!
এমনকি পিরিয়ডকালীন সময়টুকুও ছাড় দেয়না কাম ইতরের উত্তরসূরিরা। স্ত্রীর অসুবিধা বিবেচনা না করে নিজের চাহিদা মিটাতে কত জঘন্য উপায় যে তারা আবিষ্কার করে নেয়, তার হিসাব কেবল ভুক্তভোগী নারীই দিতে পারে।
আপনি আমিও বিয়ে করবো। আমাদেরও স্ত্রী হবে। সিদ্ধান্ত আমাদেরকেই নিতে হবে যে আমরা কি কেবল কামাতুর স্বামীই হব? নাকি স্ত্রীকে যৌনপুতুল না ভেবে মানুষ হিসেবে তার সুবিধা-অসুবিধা, সম্মতি অসম্মতি, পছন্দ-অপছন্দকেও মূল্যায়ন করার মত একজন সত্যিকারের প্রিয়জন হবো।

