রেশমা_ এক মৃত্যুঞ্জয়িনীর গল্প___


সুকান্ত কবিতাটা একটু আগেই লিখে ফেলেছে, আই থিংক...
______________________________________________________________
টানা সতের দিন মৃত্যুপুরীর মাঝে বাস করে, যখন তীব্র আলোয় চোখ ঝলসে যাবার কথা, তখন সে ফিক করে হেসে দেয়।
আর সবাইকে যেখানে বাধ্য হয়ে বীভৎসভাবে যমকূপ থেকে তুলে আনতে হয়, সেখানে সে ফিরে আসে সম্পূর্ণ অক্ষত দেহে। 
কোন অলৌকিকতায় বিশ্বাস করি না বলে আফসোস হচ্ছে। অলৌকিকতায় বিশ্বাস করলে এখন হয়তো আমাকে এর ব্যাখ্যা খুঁজতে মাথার চুল ছিড়তে হত না। তবু, অলৌকিকতায় বিশ্বাস করি না। পৃথিবীতে সবকিছুই লৌকিক। কিন্তু, বিশ্বাস হতে চায় না। এও কী সম্ভব???
ধুর! কী বলছি এসব! অলৌকিক হতে যাবে কেন? সুকান্ত তো এর লৌকিক ব্যাখ্যা বহু আগেই দিয়ে গেছেন। বহু বছর আগেই তো বলে গেছেন: "একবার মরে ভুলে গেছে আজ মৃত্যুর ভয় তারা।" সত্যিই তো রেশমাদের তো মৃত্যুকে আলিঙ্গন করতে হয় প্রতিদিনই। প্রতিদিনই তারা মৃত্যুকে বরণ করে নবরূপে। তাদের প্রতিটি জয়ের সাথে মিশে থাকে মৃত্যু। তাদের প্রতিটি পরাজয়ের সাথে মিশে থাকে মৃত্যু। তাদের প্রতিটি মুহূর্তের সাথে মিশে থাকে মৃত্যু। তাদের জীবনের সাথে মিশে থাকে মৃত্যু। তাদের জীবনই তো মৃত্যুময়। তাদের পরাজিত করে মৃত্যুর সে সাধ্য কী?
তবু, সুকান্ত বোধ হয় একটু আগেই লিখে ফেলেছেন:
সাবাশ বাংলাদেশ
এ পৃথিবী অবাক তাকিয়ে রয়।
জ্বলে-পুড়ে-মরে ছারখার
তবু, মাথা নোয়াবার নয়।।
সত্যিই, বাঙালি মাথা নোয়াতে জানে না। বাঙালির শির চির-উন্নত; চির-উদ্ধত। তারা পরাজিত হতে জানে কিন্তু, হারতে জানে না। পরাজয়ের ধ্বংসস্তুপ থেকে তারা আবার ফিরে আসে। রেশমারা ফিরে আসে। তারা ফিরে আসে বারবার। তার ফিরে আসে, ধ্বংসস্তুপের মাঝে সবার মাঝে আশার সঞ্চার করতে।
রেশমা, বোন আমার, তুই আবার আমাদের সবার মাঝে ফিরে আয়। ফিরে আয় সবার মাঝে সুস্থ হয়ে। 
প্রতিদিন, প্রতিমুহূর্তে দেখা এই সহিংসতা, এই বর্বরতা, এই পৈশাচিক উল্লাস আর দুঃস্বপ্নের মাঝে একটুখানি স্বপ্ন দেখার একমাত্র পাথেয় তো তুই ই। আজ এই দুর্দিনে কেবল তুই ই পারিস বাঙালিদের আশা দেখাতে। বল, দেখাবি...

