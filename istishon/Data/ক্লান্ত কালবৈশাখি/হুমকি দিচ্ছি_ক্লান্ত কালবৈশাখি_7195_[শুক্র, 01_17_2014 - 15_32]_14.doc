হুমকি দিচ্ছি


 হুমকি দিচ্ছি,
একদিন তোমার ঠোঁট থেকে সবটুকু কোমলতা খসে পড়বে।
শীতের রুক্ষতায় ছেয়ে যাবে অধর।
হুমকি দিচ্ছি,
কোন একদিন তোমার হাসিতে টোল পড়বে না গালে।
যে হাসিতে মুগ্ধ হয়েছিলাম, তা আর কেউ দেখবেনা।
হুমকি দিচ্ছি,
কোন এক বিকেলে গলা দিয়ে বেরোবে না আর কোন ধ্বনি।
বিকেলের পাতার সাথে আর গাইবে না রবীন্দ্র সংগীত।
হুমকি দিচ্ছি,
একদিন তোমার হৃদয় ছুঁয়ে যাবে বিষাদ
টলমল করবে আকাঙ্খার সরোবর।
হুমকি দিচ্ছি,
কোন এক বিষণ্ণ বিকেলে,
হঠাৎ হুমকি আর অভিশাপের তোড়জোড়ে অনুভব করবে_
কোন একদিন ভালবাসা পেয়েছিলে।

