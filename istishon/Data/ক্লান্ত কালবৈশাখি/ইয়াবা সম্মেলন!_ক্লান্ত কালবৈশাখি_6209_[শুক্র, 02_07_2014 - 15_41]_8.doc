ইয়াবা সম্মেলন!


বের হবার কথা ছিল তিনটায়। আম্মু ঘুম থেকেই তুলল তিনটায়। ঝড়ের বেগে খাওয়া গোসল সেরে বেরোলাম তিনটা বাইশে। গন্তব্য শাহবাগ। জাতীয় জাদুঘরের সামনে বিকেল চারটায় আজকে ইয়াবা সম্মেলন। 
খিলগাঁও রেইলগেইট থেকে লেগুনায় উঠলাম চারটা সাতাশে। ফকিরাপুল পানির ট্যাংকের সামনে নেমে আবার হাঁটা দিলাম। শাহবাগে পৌঁছুলাম চারটা নয়ে। নয় মিনিট লেট। ধরে নিয়েছিলাম, এসে দেখব সবাই এসে গেছে। কীসের কী? এসে দেখি কেউ নাই। তালি (তারিক লিংকন) ভাইরে কল দিলাম। গণজাগরণ মঞ্চের প্রোগ্রামের জন্য কিচ্ছু শোনা যায় না। তালি ভাই কীভাবে আমার কথা শুনল কে জানে! বললাম, জাদুঘরের সামনে দাঁড়ানো। খানিকবাদে ভীড়ের মাঝ থেকে পাঞ্জাবীর ওপরে ওড়নার মত করে চাদর ঝোলানো একটা লোককে দেখা গেল। সামনে গিয়ে জিজ্ঞেস করলাম, “তালি ভাই?”
উত্তর এলো হ্যাঁ বোধক। আর সাথে তালি ভাই বুকে জড়িয়ে ধরলেন। 
তারপর হেঁটে জাতীয় গ্রন্থাগারের কাছে গেলাম। অপি (অর্ফিয়াস) আর মোয়া (মোশফেক আহমেদ) ভাইয়ের সাথে দেখা হল। মোয়া ভাইকে দেখে বুঝলাম অঘুট্রন (অঘূর্ণায়মনা ইলেকট্রন) ক্যানু তাকে কিউট মোশফেক নাম দিয়েছিল। মোয়া ভাইয়ের চেহারাটা আসলেই অনেক কিউট।
কিন্তু তখনও ইয়াবা সম্মেলনের আয়োজক মাইক (ডন মাইকেল কর্লিওনি) এর টিকিটারও দেখা পাওয়া গেল না। অবশ্য তার তো টিকিই নাই। তাই সেটার দেখা পাওয়াও যাবে না। কিন্তু, মোয়া ভাই মাইক ভাইয়ের ব্যাকব্রাশ করা চুল দেখার জন্য উতলা হয়ে উঠলেন। পনেরো মিনিট লেট করে মাইক ভাই আসলেন। অবাক করা বিষয় হচ্ছে তার হাতে একটা গোলাপ। আমার দুষ্টু মস্তিষ্কে তখন কিউট মোশফেক ভাইয়ের মাইক ভাইয়ের জন্য উতলা হওয়া নিয়ে উল্টাপাল্টা চিন্তা শুরু হতে যাবে, তখন জানা গেল গোলাপটা নিরু (নির্ঝর রুথ) আপুর জন্য। আজকে তার বাড্ডে। সেই উপলক্ষেই গোলাপ।
খানিকবাদে বইমেলা থেকে হিটলারনি (রাইন), মাশিয়াত, গোপালী (সোমেস্বরী) আপু আর ইউরিডাইস এসে পৌঁছুলেন। অতপর সবাই মিলে চারুকলায় গেলাম। সেখানে ছিলেন কিস ভাই (কিরণ শেখর) ভাজা পোড়া হাতে দাঁড়ানো। চারুকলার পেছন দিকে গিয়ে সবাই বসলাম। রাত (রাহাত মুস্তাফিজ) ভাইয়ের তখনও দেখা নেই। নতুন পুরাতন বেশ কিছু ব্লগারদের নিয়ে খানিকক্ষণ আলোচনা হল। তার বেশিরভাগ অংশ জুড়েই তাদের ডাবানো হয়েছে বলে, সেটা নিয়ে কিছু বলব না। 
খানিকবাদে হেলেদুলে রাত ভাই হাজির হলেন। সেই রকম পরিপাটি হয়ে। বোঝাই যায়, জয়ের কথামত বিয়ের জন্য রাত ভাই কতটা উতলা হয়ে আছেন। এখন শুধু একটা রাত্রি ভাবীর অপেক্ষা। আর একটা তালি ভাবী হয়ে গেলে তো কথাই নেই। ডন ভাই, টেনশন নিয়েন না। রাত ভাবী আর তালি ভাবী পেয়ে গেলে আমি, জয় আর অঘুট্রন মিলে ডন ভাবীর জন্যেও দুর্বার গণআন্দোলন গড়ে তুলব। কেউ কেউ রাত ভাইয়ের এই পরিপাটিত্ব নিয়ে প্রশ্ন তুললে তিনি বলেন, আজকে নাকি কোন চিল তার প্রেমে পড়ে গিয়েছিল। প্রেমের নিদর্শন স্বরূপ কিছু নাইট্রোজেন-ঘটিত বর্জ্য পদার্থ রাত ভাইকে উপহার দিয়েছে। কিন্তু, চিলের সাথে টাংকি মারার খবর শুনলে বিয়ের প্রস্তাবাদি ভেস্তে যেতে পারে ভেবে, তিনি সেই উপহার জলে ভাসিয়ে দিয়েছেন। আমরা ইস্টির সকল ইয়াবা এই নির্দয় কার্যক্রমের তীব্র নিন্দা জানাচ্ছি। এই উপহার বর্জন দেশের গণতন্ত্রের ওপর আঘাত। এর প্রতিবাদে আগামী তিন দিন লাগাতার হরতাল। 
যদু (দুরন্ত জয়) এর অনুপস্থিতিটা তীব্রভাবেই অনুভব করা যাচ্ছিল। এসএসসি এক্সামের জন্য সে আসতে পারেনি। তালি কল করলেন ওকে। ঘুরে ঘুরে সবার সাথেই যদু কথা বলতে শুরু করল। আর তখন রাত ভাই শুরু করলেন ফটোশুট। এমন একটা ডিএসএলআর থাকার পরেও কেন তিনি একটা ভাবী যোগাড় করতে পারলেন না - এটা একটা বিশাল গবেষণার দাবী রাখে। কয়েকজন ক্যামেরা থেকে মুখ লুকোনোর চেষ্টা করতেই রাত ভাই বললেন, “এখানে যে একটা ক্যামেরা আছে, সেটার কথাই ভুলে যেতে।” তবে তিনি যেভাবে সার্কাসের মত বিভিন্ন অ্যাঙ্গেলে বাকা-ত্যাড়া হয়ে ছবি তুলছিলেন, তাতে সেদিকে নজর না দেয়া মুশকিলই বটে। 
কিস ভাইয়ের আনা ভাজাপোড়া খাওয়া শুরু হল এর মাঝেই। দুঃখের বিষয় যে দু'টো আইটেম এনেছিলেন, তার কোনোটাই আমি খাই না। কিন্তু, এই না খাওয়া নিয়ে নানা জায়গায় বিব্রতকর পরিস্থিতিতে পড়েছি। তাই, এখন আর নতুন জায়গায় খাওয়া নিয়ে কোন কথা বলি না। তাই বঙ্গোপসাগরসম কষ্টে গলাধকরণ করলাম। ওমা! আমার খাওয়া শেষ করার পর মাইক ভাই বলে, সে ফুলকপি খায় না। তাই খাবে না। আর হিটলারনি না'কি ভেজিটেবল বিদ্বেষী! ধুররর!!! একটু আগেই কথাটা বললে, আমার আর এত কষ্ট করে খাওয়া লাগত না। 
নিরু আপু শেষ অব্দি এলো না। তার না'কি শরীর খারাপ। তার জন্যে আনা মাইক ভাইয়ের গোলাপ সেভাবেই পড়ে রইলো। মাইক ভাইয়ের মুখ দেখে আমার মনও বিষাদে ভরে উঠল। কেবলই মাথায় ঘুরতে লাগল-আখিতে গরজে মেঘ ঘন বরষা,
ফুল হাতে বসে আছে নাহি ভরসা।
খানিকবাদে একটা চাওয়ালা দেখা গেল। তালি ভাই এককাপ নিয়ে কিস ভাইকে দিলেন টেস্ট করার জন্য। কিরণ ভাই গন্ধ শুকে বলে দিলেন চা না'কি ভাল হয়েছে। তার ঘ্রাণশক্তির প্রশংসা না করে পারলাম না। তবে বেশি প্রশংসা করে কোন প্রাণির সাথে তুলনা না দেয়াই ভাল। 
সবাই চা নিল। আমার পর্যন্ত আসতে আসতে চা'টা যেন কিভাবে কিভাবে কফি হয়ে গেল! আমার কাছে কফি লাগে পোড়া মুড়ির মত। যেহেতু দিয়ে দিয়েছে, কী আর করা? সেটাই গলাধকরণ করলাম। তারপরেই দেখি, তালি ভাই তার কফির বদলে চা নিচ্ছে। ধুররর!!! চুমুকটা না দিলেই পারতাম। আমার সাথেই শুধু এমন হয় ক্যানু? এত্তগুলা আফসুস!
চায়ের সাথে মোয়া ভাই আর তালি ভাই বিড়ি ধরালেন। সাথে সাথে শুরু হল হিটলারনির গর্জন, “এসব কী? এসব কী? এসব কী? এসব কী? এসব কী? এসব কী? এসব কী? এসব কী? ….” (to be continued...)
হিটলারনি আর মাশিয়াতকে শপিংয়ে পাঠিয়ে সে যাত্রায় সবার কানকে রক্ষা করা গেল। 
আমার বিকেলে বইমেলাতে যাবার কথা ছিল। ফ্রেন্ড চলে এলো। তাই উঠতে হল। আতিক ভাইয়ের সাথে দেখা করার খুব ইচ্ছে ছিল। তারিক ভাইকে বলে গেলাম, ডাক্তর সাপ এলে যেন আমাকে কল করে। পরে ডাক্তর সাপ আর নুনদু ভাই আসলেই লিংক ভাই কল করেন নাই। লিংক ভাই আপনি এত্তগুলা পচা।
...এবং, সত্যিকার অর্থেই অসাধারণ একটা বিকেল ছিল। সকল ইয়াবাকে ধন্যবাদ এমন অসাধারণ একটা বিকেল উপহার দেয়ার জন্য। It was a enjoyable YABA CONFERENCE indeed.

