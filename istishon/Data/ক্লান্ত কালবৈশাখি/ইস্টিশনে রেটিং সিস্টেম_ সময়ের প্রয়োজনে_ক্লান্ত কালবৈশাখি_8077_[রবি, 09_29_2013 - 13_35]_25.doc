ইস্টিশনে রেটিং সিস্টেম_ সময়ের প্রয়োজনে


মাথায় চিন্তাটার শুরু হয়েছে ব্লগার নাভিদ কায়সার রায়ান এর একটা মন্তব্য থেকে। অস্বীকার করার উপায় নেই, বর্তমানে ইস্টিশনের প্লাটফরমে ছাগলের আনাগোনা খুব বেশি মাত্রায় না হলেও আশঙ্কাজনক মাত্রায় দেখা যাচ্ছে। এখনই ছাগুদের ঝাঁটাপেটা করে দূর করতে পারলে, ভবিষ্যতে সামুর মত ইস্টিশনও ছাগলের খোঁয়াড়ে পরিণত হওয়াটা কেউ ঠেকাতে পারবে না।
বর্তমানে সকল ব্লগপোস্ট মূল্যায়নের পদ্ধতিই হচ্ছে, হিট গণনা। একটা পোস্ট কতজন পড়েছে, সেটার ওপর ভিত্তি করেই হিসেব করা হয় ব্লগপোস্টের মান। ইস্টিশনেরও “জংশন” নামে একটা ট্যাব আছে, সর্বোচ্চ হিট পাওয়া পোস্টগুলোর জন্য। কিন্তু, সত্যিই কি সর্বোচ্চ হিট পাওয়া পোস্টটা সবসময় ব্লগের উন্নতমানের পোস্ট হয়? আমরা যারা নিয়মিত ব্লগিং করছি, তারা সকলেই জানি, সর্বোচ্চ হিট পাওয়া পোস্টটা সবচেয়ে ভাল পোস্ট হবার সম্ভাবনা যতটুকু তার চেয়ে অনেক অনেক বেশি সম্ভাবনা সেটা সবচেয়ে বেশি ক্যাচালপূর্ণ পোস্ট হওয়ার।
ইস্টিশনে আমার নিকটা খোলা হয়েছিল মে দিবসে – অর্থাৎ পহেলা মে। নিকটা খোলার কিছুদিনের মধ্যেই ১০ই মে কলেজ থেকে ফিরে একটা পোস্ট দেখলাম – “সিপি গ্যাং|আওয়ামী গ্যাং |চটি গ্যাং” শিরোনামে। প্রথমবারের মত ব্লগের কাঁদা ছোড়াছুড়িতে নিজেও খানিকটা জড়িয়ে গিয়েছিলাম। এই ক্যাচাল সর্বস্ব পোস্টটি বর্তমানে ইস্টিশনের ইতিহাসের দ্বিতীয় সর্বোচ্চ হিট পাওয়া পোস্ট। কিন্তু, পোস্টটা অনলাইনে বিশাল পরিমাণে কাঁদা ছোড়াছুড়ির বাইরে আর কোন সার্থকতা দেখাতে পেরেছে বলে আমার জানা নেই।
সেটা নিয়ে কাউন্টার পোস্ট ছিল – “CP গ্যাং কালপুরুষ এর আসল কাহিনী পেশ করছেন আসল পুরুষ” শিরোনামে। বেশ কিছুদিন এই দু’টো পোস্টই ছিল ইস্টিশনের সর্বোচ্চ হিটেড পোস্ট।
এটা নিয়ে আমার নিজেরও একটা পোস্ট ছিল – “CP গ্যাং: কালপুরুষ, আসল পুরুষের অক্লান্ত স্পাইগিরি এবং ক্লান্ত কালবৈশাখি” শিরোনামে। কিন্তু, পরবর্তীতে এই কাঁদা ছোড়াছুড়িতে বিরক্ত হয়ে সেই পোস্টের শেষে যোগ করে দিয়েছিলাম, আমার পোস্ট সহ সিপি গ্যাং সম্পর্কিত সকল পোস্ট যেন ইস্টিশন মাষ্টার সরিয়ে নেয়। অবশ্য, তা করা হয় নি। এবং আমার অতিশয় নিম্নমানের সেই পোস্ট আমার সর্বোচ্চ হিট পাওয়া পোস্ট।
আরেকটা হাস্যকর পোস্টের কথা বলতে পারি – “বিবাহ বহির্ভূত শারীরিক সম্পর্ক কেন জরুরী?” পৃথু সনালের এই হাস্যকর পোস্টটাও বেশ সাড়া ফেলেছিল ব্লগে। সাড়া ফেলার কারণ সেই একই। পোস্টের মান নয় কমেন্ট সবার ক্যাচাল। অবশ্য এটা নিয়ে গাজী ফাতিহুন নূর ভাইয়ের অসাধারণ একটা কাউন্টার পোস্টও ছিল।
এরপর ইস্টিশন থেকে ইনঅ্যাকটিভ হয়ে যাই বেশ কিছুদিনের জন্য। মূল কারণটা ছিল, মাত্রাতিরিক্ত ফেসবুক স্ট্যাটাস মার্কা ব্লগপোস্ট। কিন্তু, কেমন যেন একটা মায়া পড়ে গিয়েছিল। এই মাসের শুরু থেকে আবার অ্যাকটিভ হই। আসার পরপরই যেই আইডিটা নজর কাড়ে সেটা হচ্ছে “ব্ল্যাক বোল্ট।” এই আইডি নিয়ে হইচই আমি অ্যাকটিভ হবার আগের। তাই, তা নিয়ে এখানে মন্তব্য করছি না। তবে, ইহা যে ছাগুগিরি করেই পরিচিতি পেয়েছে, বুঝতে সমস্যা হল না।
নিজে যেই ক্যাচালে যুক্ত হলাম সেই আইডির নাম রাজু রণরাজ। তার শুরুর পোস্টগুলো বেশ কৌতূহলোদ্দীপক। লীগের সমর্থনে বেশ কিছু লেখা লিখলেন। তারপর, হঠাৎ করে একদিন পেছন দিয়ে কিছু একটা দেখা গেল। সব ব্লগাররা খেয়াল করলেন, সেটা আসলে একটা লেজ। হ্যাঁ, প্রজন্ম চত্বর নিয়ে অবমাননা পূর্বক পোস্টের মাধ্যমে রণরাজ তাহার ল্যাঞ্জা উন্মুক্ত করল। হ্যাঁ, সেই পোস্টও বিশাল হিট ছিল। হিট তার পরের ছাগুবাদী পোস্টগুলোও। যদিও পোস্টের মান অতিশয় জঘন্য তারপরও সেগুলো বহুদিন সেগুলো জংশনে স্থান পেল, বিতর্কিত বক্তব্যের কারণে।
আর অধুনা দেশী ডাইলখোর এবং বিজয় টেবলেট সেবনকারী “দেশী পোলা”র ক্যাচাল তো এখনও চলমান। আজও কলেজ থেকে চরম মুড অফ নিয়ে ফিরে, ব্লগে বসে তার পোস্ট আর কমেন্টগুলো পড়ে হাসতে হাসতে গড়িয়ে পড়লাম। 
অথচ, এই হাস্যকর পোস্টগুলোই ইস্টিশনে নতুন কারও চোখের সামনে তুলে ধরা হচ্ছে। নতুন কেউ ইস্টিশনে এলে সবার আগে তার চোখ যাবে বর্তমানে হিট পোস্টগুলোর দিকে। বর্তমানে "জংশন" এ থাকা পোস্টগুলোর মধ্যে সর্বদাই একটা না একটা ছাগু পোস্ট খুঁজে পাওয়া যায়। এবং সে ধারণ নিয়ে নেবে, ইস্টিশনের প্লাটফরম একটা ছাগলের খোঁয়াড়। 
ক্যাচালবাজ পোস্ট সামনে তুলে ধরা ঠেকাতেই প্রধাণত প্রয়োজন হলেও, বর্তমানে এটা সবচেয়ে বেশি দরকার ছাগুপোস্টকে হাইলাইট করা বন্ধ করতে।
কিছুদিনের মাঝেই আশা করি সাকা চৌধুরীর ফাঁসির রায় হয়ে যাবে। তাই সাকার গেলমানরা এখন আবাসস্থল সংকটে ভুগছে। তারা থাকার জায়গা না পেয়ে ইস্টিশনের প্লাট ফরমকে বেছে নিচ্ছে। প্লাটফরমটা যেন ছাগলের খোঁয়াড়ে পরিণত না হয়, সেজন্য আমরা সকল ব্লগাররা লড়ছি। এগিয়ে আসতে হবে ইস্টিশন মাষ্টারকেও। অমিত লাবণ্যকে কোন ওয়ার্নিং ছাড়াই সরাসরি ব্যান করা হয়েছিল তার কমেন্টের জন্য। অথচ, এই ছাগুরা ইস্টিশনকে এভাবে দূষিত করছে, তাতে তাদের পোস্ট মূল পাতা থেকে সরিয়ে নেয়া ছাড়া উল্লেখযোগ্য কোন উদ্যোগ কেউ দেখেছে বলে জানি না।
যদি তাদের ব্যান করা নাই হয়, তবুও অন্তত এটুকু যেন করা হয়, যেন তাদের পোস্টগুলো সবার চোখে আঙ্গুল দিয়ে সামনে তুলে না আনা হয়। আর তার উপায় একটিই। ব্লগপোস্টে রেটিং এর ব্যবস্থা করা। পোস্টের মান অনুযায়ী ব্লগাররা পোস্টে রেটিং দেবেন। সেটি প্রদর্শনের জন্য একটি স্বতন্ত্র ট্যাব থাকবে। এবং অবশ্যই ওপরের দিকে। কু ঝিক ঝিক ট্যাবের খুব বেশি উপযোগিতা আছে বলে আমার মনে হয় নি। তাই সেখানেই জায়গা করে দেয়া যায়, ব্লগারদের রেটিংএ সেরা পোস্টগুলোর। তাহলে, বাজে পোস্টগুলো যেমন তলানিতেই থাকবে, তেমনি ভাল পোস্টগুলোও খুব সহজেই ওপরে উঠে আসতে পারবে।
ইস্টিশনের স্বার্থেই ইস্টিশন মাষ্টারের এটুকু উদ্যোগ নিশ্চয়ই আমরা যাত্রীরা আবদার করতেই পারি।

