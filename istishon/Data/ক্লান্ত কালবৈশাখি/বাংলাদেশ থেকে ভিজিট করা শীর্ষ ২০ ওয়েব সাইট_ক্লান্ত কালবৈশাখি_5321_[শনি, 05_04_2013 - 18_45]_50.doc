বাংলাদেশ থেকে ভিজিট করা শীর্ষ ২০ ওয়েব সাইট



১. Facebook: ধারণা করাই যায়। আমিও এটাকে সমর্থন করি। এখন মানুষ ইন্টারনেট কী বোঝার আগে বোঝে ফেইসবুক কী? ইন্টারনেটে যে ফেইসবুক ছাড়া অন্য কাজও করা যায়, সেটাও অনেকে জানে না। ফেইসবুক তো উপরে থাকবেই। আপনিও আপনার সন্তানকে ফেইসবুক চালাতে উৎসাহী করুন। ভুলে ভরা পাঠ্যবই পড়ে ভুল শেখার চেয়ে ফেইসবুক পড়ে কিছু না শেখাই ভাল।
২. Google: খোঁজ দ্য সার্চ। বাঙালি অলিতে খোঁজে। গলিতে খোঁজে। তারা পানির নিচে ডুব দিয়ে সেখানেও খোঁজে। তো গুগল উপ্রে থাকবে না তো কি আমি থাকব??? 
৩. Google.com.bd: সিরিয়াসলি এটাকে তিন নাম্বারে দেখে ব্যাফুক কষ্ট পাইছি। ধারণা ছিল, এটা Google এর উপ্রে থাকবে। তাছাড়া ২৬ মার্চ একদিনেই এটাতে যে পরিমান হিট পড়েছে... থাক! এসব নিয়ে কথা বলে দুঃখ বাড়াবো না।
৪. Yahoo: আবারও খোঁজাখুঁজি। বাঙালি এত কী খোঁজে??? Google আর Yahoo এর কাছে জিজ্ঞেস করতে হবে, বাঙালির সার্চ লিস্টে সবার উপরে কী আছে???
৫. Youtube: সরকার Youtube বন্ধ করেও পার পেল না। এখনও বহাল তবিয়তে টিকে আছে। মানুষ কী দেখতে এত ইউটিউবে যায়, কে জানে??? জানলে কেউ আওয়াজ দিয়েন। অবশ্য, আমি যেটা ভাবছি সেটা ভাবলে আওয়াজ দেবার দরকার নাই।
৬. Prothom-Alo: মারহাবা! মারহাবা! এই নাস্তিক মুরতাদদের পত্রিকা এখনও এত্ত উপ্রে!!! এই দেশের উপ্রে তো আল্লার গজব পড়বে। সবাই মাথার উপ্রে হাত দিয়া দাড়ান।
৭. Blogspot.com: বাঙালি ইংরেজি ব্লগে এত কী করে? তারা কী ইংলিশ ‘বলগার’ হইবার চায়? না’কি ভাব মারতে আইডি খুলে রেখে দেয়? না’কি কপিপেস্ট করার ধান্দায় যায়???
৮. bdnews24: এটা একটা কাজের সাইট। যাক বাঙালির দেশ বিদেশের হাল হাকিকত জানার ইচ্ছা এখনও কমে নাই।
৯. banglanews24: bdnews24 এর কথাগুলো কপি পেস্ট।
১০. Wikipedia: সাত কোটি সন্তানের হে মুগ্ধ জননী/ রেখেছ বাঙালি করে মানুষ কর নি। নাহ! বাঙালি মানুষ হচ্ছে। তারা এখন উইকিপিডিয়া পড়ে। অবশ্য এখন পর্যন্ত রেফারেন্সের জন্যই এখানে বেশি ঢু মারা হয়। কিছু ভাল বাংলা ডেভেলপারও লাগবে।
১১. Wordpress: ব্লগের প্রাদুর্ভাব বাড়ছে। সেই সাথে ফ্রি ব্লগেরও। অলিতে গলিতে ব্লগ গজিয়ে উঠছে। এখন নতুন ব্লগের জন্য নাম খুঁজে পাওয়াই দায়।
১২. Techtunes: যথারীতি শীর্ষ বাংলা ব্লগ। নাহ! আসলেই এইটা কামের সাইট।
১৩. ESPN Cricinfo: সব দোষ সাকিব তামিমের। এত্ত ভাল খেলে ক্যান??? তাই তো এত্ত ঢু মারে ‘ক্রিক ইনফো’তে। আগে একটা ম্যাচ জিতলে যে ফিলিংস পাইতাম এখন তার সিকি ভাগও পাই না। বড়ই আপচুচের বিষয়।
১৪. BdJobes: চাকরীর বাজার বড়ই মন্দাভাব। “আমার মামুজান আমায় কথা দিয়েছে/ আসি আসি বলে চাকরী ফাঁকি দিয়েছে”
১৫. Linkedln: প্রফেশনাল সোশ্যাল নেটওয়ার্কিং সাইট। আমার জঘন্য লাগে। এখানে এত মানুষ কী করতে যায় কে জানে? তবে বাংলাদেশের মানুষ সোশ্যাল নেটওয়ার্কিং নিয়েও ভাবছে দেখে ভাল লাগছে।
১৬. Somewhere in... Blog: প্রথম বাংলা ব্লগ। আর সে এখন এত নিচে!!! দায়িত্ব মডুদের একার না। আমাদেরও। আশা করি, আরও ভাল ভাল পোস্ট পাব সামহোয়্যার ইন থেকে।
১৭. oDesk: যাক বাঙালি অনলাইনে থেকে শুধু সময় আর মেগাবাইটই নষ্ট করে না। উপার্জনেরও চেষ্টা করে
১৮. Bikroy.com: বাঙালি এখন ইন্টারনেটে এত্ত কেনাকাট করে!!! তাজ্জব ব্যাপার। অবশ্য প্রতিষ্ঠিত হতে ‘বিক্রয় ডট কম’ কম খরচ করে নি। লিস্টে আসাই স্বাভাবিক।
১৯. Daily Manab Zamin: প্রিন্ট মিডিয়ার মধ্যে অনলাইনে দ্বিতীয়। মাঝখানে কিছুদিন আমারদেশের কারণে খানিকটা ব্যাকডেটে ছিল। এখন আবার টপ টুয়েন্টিতে ফিরে এসেছে। আসা করি, তাদের উন্নতি অব্যাহত থাকবে।
২০. Twitter: ধারণা করেছিলাম, বাংলাদেশে যত মানুষ ফেইসবুক চিনে তার ১০ ভাগে এক ভাগ টুইটার চিনে। দেখা গেল ধারণা ভুল। যত মানুষ ফেইসবুক চিনে তার ২০ ভাগের এক ভাগ টুইটার চিনে।

