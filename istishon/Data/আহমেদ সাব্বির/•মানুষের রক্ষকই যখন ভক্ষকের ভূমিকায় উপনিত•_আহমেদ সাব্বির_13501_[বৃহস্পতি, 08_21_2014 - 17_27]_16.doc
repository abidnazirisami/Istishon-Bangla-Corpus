•মানুষের রক্ষকই যখন ভক্ষকের ভূমিকায় উপনিত•


মানুষের রক্ষকই যখন ভক্ষকের ভূমিকায় উপনিত ; সাম্প্রতিক সময়ে পুলিশের দায়িত্ব পালনের ক্ষেত্রে উক্ত পরিচয়ই ফুটে উঠছে। বেপরোয়া হয়ে উঠছে যেন মানুষের রক্ষার্থে নিয়োজিত এসব ইউনির্ফমধারী গুণ্ডারা। তাদের মানবতাবিরোধি কাজের নমুনা মানুষকে নিরাপত্তার বদলে আশংকার যোগান দিচ্ছে।
দেশের প্রশাশনীয় পর্যায়ে পুলিশের এমন অযাচিত ভূমিকা পালনের কোনই প্রভাব দেখা যায়না। হয়ত তাদের মদদ পেয়েই পুলিশ এমন আক্রমণাত্বক অমানুষিক কর্মকাণ্ডের আনুকূলত্ব লাভ করছে।
গত ২৭ জুলাই সকালে নোয়াখালীর কোম্পানীগঞ্জে পুলিশ এক ভয়ঙ্কর ঘটনা ঘটায়। ১৬ বছরের এক কিশোরকে পুলিশের গাড়ি থেকে নামিয়ে জনতার হাতে তুলে দেওয়া হয়। তারপর গণপিটুনিতে সে মারা
যায়। এ নির্মম হত্যাকাণ্ড পুলিশের সামনেই ঘটে। মোবাইল ফোনে ধারণ করা এ ঘটনার ভিডিও টেপ প্রচার করা হয়েছে গণমাধ্যমে। ঘটনাটি বিবেকমান মানুষকে হতবাক, অশ্রুসিক্ত করেছে। সম্প্রতি ঢাকা বিশ্ববিদ্যালয়ের ছাত্র আবদুল কাদেরকে নিয়ে পুলিশের ‘প্যাকেজ’ নাটক আরেকটি অবিশ্বাস্য ঘটনা। এর আগে সাভারের আমিনবাজারের বড়দেশী গ্রামে ছয় ছাত্রকে পিটিয়ে হত্যা করা হয়। পুলিশ ওই ছাত্রদের ডাকাত বানানোর অপচেষ্টা চালায়। এর আগে ঝালকাঠিতে লিমনকে গুলিতে আহত করে র‌্যাব। তাকেও সন্ত্রাসী বানানোর নানা অপচেষ্টা চালানো হয়।
এমন অনেক নমুনাই পাওয়া যায় পুলিশি কর্মকাণ্ডের। যেখানে মানুষের প্রাণরক্ষার্থে নিয়োগ দেওয়া হয় তাদের,সেখানে তারাই যেন জনসাধারণের শত্রুতে পরিণত হচ্ছে। বিশ্লেষকদের মতে দেশের প্রশাশনিক কাঠামো,স্বরাষ্ট্র মন্ত্রণালয়ের কর্তব্যহীনতা,আত্বপ্রণোদতা মূল কারণ দেশের শাসনব্যবস্থার দায়িত্ব পালনে ব্যর্থতার। এমনকি উচ্চ আদালতের সতর্কবার্তাও পুলিশের এসব নাশমূলক কর্মকাণ্ড রুখতে পারছেনা। দেশের নেতৃত্বে থাকা ব্যক্তিবর্গ বা প্রশাসনিক দায়িত্বপ্রাপ্ত উচ্চপদস্থ কারও কাছে এ বিষয়ে কোন পদক্ষেপ গ্রহনের আশ্বাস পাওয়া যায়না। তবে জনগণ কি জীবননাশী অপরাধীগোষ্ঠি ও জীবনরক্ষাকারী পুলিশবাহিনী উভয়ের ভয়ে তটস্থ হয়ে জীবন অতিবাহিত করবে !!!

