• মৃত্যুই কি জীবনের সমাপ্তি ! •


জন্ম নেওয়া,জীবন অতিবাহিত করা এবং মৃত্যুবরণ করা- এই হল মানবজীবনের ধরাবাধা শৃংখল। কিন্তু মৃত্যুই প্রকৃতপক্ষে মানব্জীবনের ইতি টেনে দেয় কি ? মৃত্যুপরবর্তি সময়ে কি মৃত মানুষের সাথে সব যোগাযোগ শেষ হয়ে যায় ? কিছুক্ষেত্রে এসব প্রশ্নের উত্তর পাওয়া যায় যে,'না,মৃত্যুর পরেও যোগাযোগ সম্ভব,আর সেটা হল আত্মার সাথে যোগাযোগ।' এমনি একটা ক্ষেত্র হল প্ল্যানচেট...
১৮৮৩ সালে ইউরোপীয় দেশগুলোতে সর্বপ্রথম প্ল্যানচেটের গবেষণা ও ব্যবহার শুরু হয়। ফরাসির পরলোকগত তত্ত্ব বিশেষজ্ঞ এফ এস প্ল্যাঁশেত সারাজীবন আত্মার সঙ্গে জীবিত মানুষের যোগাযোগ ঘটানোর ব্যাপারে প্রচেষ্টা করেছেন। তাই শ্রদ্ধাজ্ঞাপনের জন্যই তার নামের সঙ্গে মিলিয়ে রাখা হয়েছে প্ল্যানচেট। তবে বিদেহী আত্মার হাজির করার প্রথম সফলতা দাবি করেন মার্কিন সামরিক বাহিনীর মেজর হেনরি ওয়ালকট। একজন মিডিয়াম বয়সী পরলোকগত আত্মার সঙ্গে সংযোগ ঘটিয়েছিলেন।
ফরাসি ভাষায় শেত শব্দের অর্থ হলো ছোট বোর্ড। বোর্ডটি কাঠ কিংবা তামা দিয়ে তৈরি করা হয়। দু’দিকে ছোট ছোট ক্যাস্টরদানা থাকার কারণে বোর্ডটি সুবিধেমতো চক্রকারে ঘুরতে পারে। বোর্ডের মধ্যিখানে ছোট্ট একটি ছিদ্র থাকে সেই ছিদ্রে পেনসিল ঢোকানো থাকে। পেনসিলটির সিস ছিদ্র ভেদ করে বোর্ডের নিচে পাতা কাগজের ওপর স্পর্শ করতে পারে। এই কাগজেই পেনসিলটি লেখার কাজটি করে। প্ল্যানচেট সাধারণত তিনজন অথবা বিজোড় সংখ্যার মানুষজন নিয়ে করতে হয়। তারা সবাই সবার হাতের আঙ্গুল ছুঁয়ে চক্রাকারে উপবিষ্ট থাকেন। যাকে ইংরেজিতে বলা হয় সিয়ান্স বা প্রেতচক্র। তাদের মধ্যে থেকে একজন হন মিডিয়াম। মিডিয়ামের হাতেই পেনসিলটি আলতোভাবে ধরা থাকে। প্ল্যানচেটের মাধ্যমে পৃথিবীতে আসার বিদেহী আত্মা সেই মিডিয়ামের দেহে ভর করে তার হাত ধরে প্রশ্নগুলো লিখিয়ে নেন। আত্ম হাজির করার অপর পদ্ধতিটি হচ্ছে উইজা বোর্ড। প্ল্যানচেটের মতো ভৌতিক স্বতঃলিখন যন্ত্র উইজা বোর্ড পদ্ধতিতে কোনো পেনসিল থাকে না। একটি বড়ো কাঠের বোর্ডের ওপর বিভিন্ন অক্ষর লেখা থাকে। তার ওপর তিনকোণা একটি বোর্ড ক্যাস্টর দানার ওপরে এমনভাবে বসানো থাকে বড় বোর্ডটি নির্বিঘেœ ঘুরতে পারে। হাতের আঙ্গুলের চাপে ছোট বোর্ডটি বড় বোর্ডে লিখিত অক্ষরের ওপর ঘুরে ঘুরে এক একটি শব্দকে নির্দেশ করে। অর্থাৎ বিদেহী আত্মাই নাকি মিডিয়ামের আঙ্গুলের ওপর ভর করে উত্তরের শব্দগুলো বলে দেয়। অন্যান্য পদ্ধতির মধ্যে রয়েছে শ্লেট পেনসিল নিয়ে মিডিয়াম চিন্তাশূন্য মেধা মননে বসে থাকেবে। গভীর চিন্তায় স্মরণ করবে কাক্সিক্ষত আত্মাকে। আত্মা উপস্থিত হওয়ার সঙ্গে সঙ্গে পেনসিল চলতে শুরু করবে আত্মার ইচ্ছানুযায়ী। প্রশ্ন করলে উত্তর জানাবে বিদেহী আত্মা। শ্লেটের ওপর ফুটে উঠবে লেখা। আবার সাদা কাগজে ইংরেজি এ থেকে জেড পর্যন্ত লিখে তার পাশে এক থেকে দশ পর্যন্ত লিখতে হবে। মধ্যখানে লিখতে হবে সেন্টার আর এই সেন্টারেই লেখার স্থান। হালকা একটি ধাতব মুদ্রা রাখা হয়। মুদ্রার ওপর আঙ্গুল ছুঁইয়ে আত্মাকে ডাকতে হয় মিডিয়ামকে। আত্মা হাজির হলে মুদ্রাটি নড়ে ওঠে। তাছাড়া আরো দু’চারটি পদ্ধতি রয়েছে নিজ নিজ দেশের নিয়ম-রীতিকে অনুসরণ করে।
প্ল্যানচেটের মাধ্যমে আত্মার উপস্থিতি কতটা যুক্তিযুক্ত তার কোনো সঠিক বৈজ্ঞানিক ব্যাখ্যা পাওয়া না গেলেও বিখ্যাত বৈজ্ঞানিক কট্টর বুদ্ধিসম্পন্ন মাদাম কুরি নাকি তার গাড়ি চাপা পড়ে মারা যাওয়া স্বামী পিয়ের কুরির সঙ্গে প্ল্যানচেটের মাধ্যমে কথা বলতে বেশ আগ্রহী ছিলেন। তাছাড়া ঠাকুর বাড়ির বহু চর্চার মধ্যে প্রেতচর্চার উৎসাহ স্বয়ং রবীন্দ্রনাথ ঠাকুরকেও পেয়েছিল। স্বনামধন্য জীববিজ্ঞানী আলফ্রেড রাসেল ওয়ালেস, বিশ্ববরেণ্য লেখক আর্থার কোনান ডয়েল ও গ্ল্যাডস্টোনের মতো রাজনৈতিক নেতা সবাই বিশ্বাস করতেন প্রেতচক্র কিংবা প্ল্যানচেট।
বিষয়টা কাল্পনিক মনে হলেও বেশ আকর্ষণীয়। তাহলে যদি এভাবে মৃত আত্মার সাথে সত্যিই যোগাযোগ করা যায়,তাহলে এরও ঊর্ধে কোন অতিমানবীয় শক্তির উপস্থিতি উপলব্ধি করাটা অমূলক নয়। যদিও বিজ্ঞান এসব ধারণা অবিবেচ্য বলে উড়িয়ে দেয়,কিন্তু ইতিহাস জুড়ে এসব ধারণা কম উদাহরণ সৃষ্টি করেনি।

