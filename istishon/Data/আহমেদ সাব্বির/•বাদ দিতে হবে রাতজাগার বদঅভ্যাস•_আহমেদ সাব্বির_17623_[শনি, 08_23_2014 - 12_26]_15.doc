•বাদ দিতে হবে রাতজাগার বদঅভ্যাস•


 বন্ধু,কত রাত জেগে থাকো ? কি কর এত রাত জেগে ? পড়াশুনা ? নাকি বিশেষ মানুষের সাথে সময়যাপন ? যাই কর,রাত জেগে করাটা ঠিক না। ছোটকালে পড়নি,'Early to bed,early to rise,makes a man healthy,wealthy and wise' ?
রাত জেগে কাজ করলে দেহের স্বাভাবিকতায় ছন্দপতন হয়, হতে পারে ক্যানসারসহ কঠিন সব রোগ .রাত জেগে কাজরাত জেগে কাজ করলে দেহ ঘড়ির স্বাভাবিকতায় ছন্দপতন হয়, তছনছ হয়ে যায় দেহের স্বাভাবিক প্রক্রিয়া আর এর ফলে যে অপূরণীয় ক্ষতি হয় তা হয় দীর্ঘমেয়াদি। যুক্তরাজ্যের গবেষকেরা সাম্প্রতিক এক গবেষণায় এ তথ্যই পেয়েছেন। এক খবরে জানিয়েছে বিবিসি অনলাইন। গবেষকেরা সতর্ক করে জানিয়েছেন, রাতের পালায় যাঁদের কাজের সঙ্গে উচ্চরক্তচাপ, হূদরোগ ও ক্যানসারের ঝুঁকির সম্পর্ক খুঁজে পাওয়া গেছে।
যুক্তরাজ্যের স্লিপ রিসার্চ সেন্টারের গবেষকেরা সাম্প্রতিক এক গবেষণায় দেখেছেন, রাত জেগে কাজের যে কুফল তা গভীরতর আণবিক স্তরে পরিলক্ষিত হয়। রাত জাগার ক্ষতির পরিমাণ গবেষকেদের কাছে আশ্চর্যজনক মনে হয়েছে। গবেষকেরা জানান, মানুষের শরীরের একটি প্রাকৃতিক ছন্দ বা দেহ ঘড়ি রয়েছে যার ছন্দ হচ্ছে রাতে ঘুম আর দিনে কাজ। রাতে জাগার ফলে হরমোন পরিবর্তন, দেহের তাপমাত্রায় রদবদল, মেজাজ ও মস্তিষ্কের কাজকর্মে ব্যাপক প্রভাব পড়তে দেখা যায়।
এতসব ক্ষতিকর দিক থাকা সত্বেও মানুষের,বিশেষত উঠতি বয়সের ছেলেমেয়েদের মাঝে রাতজাগার প্রবণতা বেশি,কোন কাজ থাকুক আর না থাকুক। অনেকে তো রাতজাগাকে সাফল্য হিসেবে গণ্য করে। অনেকের অবশ্য অনিদ্রার সমস্যা থাকে,সে ব্যাপার আলাদা। কিন্তু অযথা রাতজাগা একটা বদঅভ্যাস। ইদানিং আবার ফেসবুক,টুইটার,হোয়াটস অ্যাপ ইত্যাদি প্রভাবক হিসেবে কাজ করছে রাতজাগার জন্য। অনেকের জন্য তো ২৪ঘণ্টার মাঝে মূল সময়টাই শুরু হয় রাত ১২টার পর থেকে,ব্যস্ততা-পরিশ্রম সবকিছুর উপযুক্ত সময় যেন মধ্যরাত ! কিন্তু একটু সময়ানুবর্তী হতে পারলেই এত দেরী জাগার প্রয়োজন পড়েনা। অনেকের রাতজেগে পড়াশুনা করার অভ্যাস থাকে,কিন্তু প্রায় সকল বিশেষজ্ঞের মত হল এই যে রাতজেগে পড়াশুনা করার ফল খুব একটা ভাল হয়না। রাত ৩-৪টা পর্যন্ত জেগে থেকে পরে সকাল ৯-১০টা পর্যন্ত ঘুমানো কোন ভাল পদ্ধতি নয়।
এসব কথা আমার নিজের ক্ষেত্রে খাটেনা এমনটা না,বরং এসব কথার উজ্জ্বল উদাহরণ আমি নিজেও। তাই নিজের ও বাকি সবার ভাল এতেই যে আমরা সবাই বেশি রাতজাগার বদঅভ্যাস ত্যাগ করি। ছোটবেলায় শেখা নিয়মনীতির বাস্তব প্রয়োগ ঘটানোর এখনই তো সময়...

