মাল্টিভার্স বা প্যারালাল ইউনিভার্স


মাল্টিভার্স বলতে বুঝায় সসীম বা অসীম সংখ্যক প্রকল্পিত ইউনিভার্সের সমষ্টি,এর মাঝে আমরা যেই ইউনিভার্সে অবস্থান করছি সেটাও অন্তর্ভুক্ত। অস্তিত্বশীল সকলকিছু-স্পেস,সময়,এনার্জি,পদার্থ ধারণ করে আছে এই মাল্টিভার্স,সাথে ধারণ করে ফিজিক্সের সূত্রসমূহ ও ধ্রুবকসমূহ যা একে বিশ্লেষণ করতে সাহায্য করে। মাল্টিভার্সের অন্তর্গত এসব ইউনিভার্সকে অন্যভাবে বলা যায় প্যারালাল ইউনিভার্স বা অল্টার্নেটিভ ইউনিভার্স।
১৯৫৪ সালে প্রিন্সেটন ইউনিভার্সিটির এক ডক্টরাল ক্যান্ডিডেট,হিউ ইভারেট III একটা ভিত্তিসম্পন্ন ধারণা নিয়ে হাজির হন। তার মতে,প্যারালাল ইউনিভার্সের অস্তিত্ব সত্যি সত্যিই বিদ্যমান। ঠিক আমাদের এই ইউনিভার্সের মতই সেই ইউনিভার্সগুলো,একে অপরের সাথে যুক্ত তারা। তবে আমাদের ইউনিভার্সে ঘটা ঘটনা বা কার্যাবলীর ফলাফল সেসব ইউনিভার্সে ভিন্ন হতে পারে। তার মতে,এমনও হতে পারে যে আমাদের এখানে যেসব প্রাণী বিলুপ্ত সেসব প্রাণী সেখানে অভিযোজিত হয়েছ ে ও উন্নতিলাভ করেছে,অপরদিকে মানুষই হয়ে পড়েছে বিলুপ্ত।
গত বছর অক্টোবরে 'ফিজিকাল রিভিউ লেটার্স' এ থিওরিটিকাল ফিজিসিস্টদের এক আন্তর্জাতিক ত্রয়ীর গবেষণা প্রকাশিত হয়। আমরা দেখি,সময় ক্রমবহমান,সদা বয়ে চলেছে অতীত থেকে ভবিষ্যতের পানে। কিন্তু তাদের মতে,ভবিষ্যৎ একটা নয়,দুইটা। বিং ব্যাং এর ফলে পাশাপাশি দুটি প্যারালাল ইউনিভার্স তৈরী হয়েছে। একটতে সময় সম্মুখে অগ্রসরমান,আমরা যেটা দেখি। অপরটিতে সময় এই ইউনিভার্সের সাপেক্ষে পশ্চাৎগামী। 
১৯২০সালে ব্রিটিশ অ্যাস্ট্রোনোমার আর্থার এডিংকটন 'অ্যারো অভ টাইম' ধারণার সূচনা করেন। এটি অপ্রতিসমভাবে সময়ের একমুখী গমনকে বর্ণনা করে। বর্তমানে অনেক বিজ্ঞানীই মনে করেন সময় সেদিকেই ধাবিত হয় যেদিকে সামগ্রিক এনট্রপির বৃদ্ধি ঘটে,যাতে সকলকিছুর মাঝে একটা সাম্যাবস্থা বজায় থাকে। তাদের এই তাপগতীয় ধারণানুসারে,আমরা যে ইউনিভার্স দেখি তার সূচনা হয়েছিল অতি নিম্ন এনট্রপিতে।
কিন্তু কেন অতীতে এত কম এনট্রপি বিরাজমান ছিল ? অস্ট্রিয়ান ফিজিসিস্ট লুডিক বোল্টজম্যান এর শতবছর পুরোনো ধারণা হল আমাদের এই দৃশ্যমান ইউনিভার্সটি হল নিম্ন এনট্রপি,অস্থিরতা সম্পন্ন এবং ক্ষণস্থায়ী যা এক বিশাল সাম্যাবস্থাসম্পন্ন সিস্টেমের এক ক্ষুদ্র অংশকে প্রভাবিত করে শুধুমাত্র।
এদিকে জুলিয়ান বারবার,টিম কোস্লস্কি ও ফ্যাবিও মারকাটি 'অ্যারো অভ টাইম' ধারণা নতুনভাবে বর্ণনা করেন। তাদের এ বর্ণনা আগের মত তাপগতীয় নয়,বরং এটা গ্রাভিটির ওপর নির্ভরশীল।
এই 'গ্রাভিটিশনাল অ্যারো অভ টাইম' বর্ণনার জন্য তারা আমাদের ইউনিভার্সের এক সাধারণ প্রক্সি ব্যবহার করেন। তারা ১০০০টি পার্টিকলের পরস্পরের ওপর ক্রিয়ার ওপর একটা কম্পিউটার সিমুলেশন চালান যেখানে নিউটনিয়ান গ্রাভিটিও বিদ্যমান ছিল। তারা লক্ষ্য করেন যে, প্রতিটি পার্টিকল পূর্বের চেয়ে অপেক্ষাকৃত কম জটিল গঠন ধারণ করে। এটা অনেকটা এমন যেন একঝাক বিশৃঙ্খল মৌমাছি বেশ কিছুটা শৃঙ্খলাবদ্ধ হয়,যেমনটা বোল্টজম্যান নিম্ন এনট্রপি অস্থিরতার ক্ষেত্রে বলেছিলেন। এবং সেখান থেকে পার্টিকলগুলি দুটি স্বতন্ত্র,প্রতিসম এবং বিপরীত 'অ্যারো অভ টাইম' এ বিভক্ত হয়ে পড়ে।
"যদি তুমি একঝাক মৌমাছির মধ্যখানে তাকাও,যেটি বিং ব্যাং এর মত ছড়িয়ে পড়ার সময় দুই বিপরীত দিকেই ধাবিত হয়,তুমি অবশ্যয়ই সেই দুই বিপরীত দিক চিহ্নিত করে বলবে যে নিঃসন্দেহে দুটি অ্যারো অভ টাইম অস্তিত্বশীল",বারবার বলেন ডেইলি মেইল এ। এ থেকেই ধারণা করা যায় যে একটি সরলতম অবস্থা বা অতীত থেকে ধীরে ধীরে দুটি ভবিষ্যৎ অগ্রসরমান।
এই দুই বিপরীত দিকে ধাবমান দুটি ভিন্ন ভবিষ্যৎই একটি বিশৃঙ্খল অতীতকে নির্দেশ করে। এর অর্থ হল,এই মধ্যাবস্থার দুই বিপরীত দিকে অবশ্যয়ই দুইটি ইউনিভার্স থাকতে পারে। সায়েণ্টিফিক আমেরিকান এ বারবার বলেছেন,"অপর একটি ইউনিভার্স থাকতেই পারে। সেখানে হয়ত কোন বুদ্ধিমান প্রাণী বাস করে যারা মনে করে যে আদিবস্থা থেকে শুরু হয়ে তাদের অ্যারো অভ টাইম ক্রমশ দূরে সরছে। হয়ত তারা আমাদেরকে তাদের সুদূর অতীত মনে করে।"
মাল্টিভার্স বা প্যারালাল ইউনিভার্স নিয়ে এমন অনেক ধারণাই প্রচলিত। এর কোনটা ঠিক,কোনটা বেঠিক,আদৌ কোনটা ঠিক কি না তা ১০০% নিশ্চিতরূপে বলা যায়না। সবই বিজ্ঞানমনস্ক ধারণা,যা এর সত্যতা বহুলাংশেই বর্ণনা করে। হয়ত সত্যিই এই ইউনিভার্সের মতই অপর কোন ইউনিভার্স অস্তিত্বশীল,যেখানে হয়ত বাস করে আমাদেরই অনুরূপ প্রাণী বা আমাদের চেয়েও যোজন যোজন এগিয়ে থাকা উন্নততর কোন প্রাণী। বিজ্ঞানের অগ্রযাত্রার এ যুগে কোনকিছুই অসম্ভব নয়। যদি সত্যিই প্যারালাল ইউনিভার্স থাকে,তবে হয়ত আমরা ঠিকই তার খোজ পাব। অথবা হয়ত আমাদের আগেই অপর ইউনিভার্সের অধিবাসীরা খুজে বের করে ফেলবে আমাদের।

