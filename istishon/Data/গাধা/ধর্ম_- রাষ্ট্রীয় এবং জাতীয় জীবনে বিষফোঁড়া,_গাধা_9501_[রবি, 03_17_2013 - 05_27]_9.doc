ধর্ম_- রাষ্ট্রীয় এবং জাতীয় জীবনে বিষফোঁড়া,


রাষ্ট্রীয় এবং জাতীয় জীবনে ধর্ম বিষফোঁড়ার মত আবির্ভূত হচ্ছে॥ দিন দিন ধর্মের প্রতি অনীহা জন্মাচ্ছে। আমাদের
১.> সংবিধানের শুরুতেই আছে 'বিসমিল্লাহির রাহমানির রাহিম' যা নি:সন্দেহে জাতীয়তাবাদ এবং মাতৃভাষার অসম্মান। যদি 'পরম করুণাময় স্রষ্টার নামে শুরু করছি' লিখা থাকত তবু সয়ে যেত॥ কিন্তু আমাদের 'বাঙাল মুসলমান' একটা আলাদা বিশেষণ বটে। আমরা যদি কোন কাগজে আরবী লেখা দেখতে পাই তাহলে সেটাকে মাথায় রাখব না আকাশে তুলে রাখব বুঝে ওঠতে পারিনা। অথচ সৌদি আরবে জুতার তলায়ও আরবী লিখা থাকে, সৌদি চটি গল্পগুলোও আরবীতেই লিখা হয়, সৌদি অশ্লীল গালিগুলোও আরবীতেই লিখা হয়॥ তাহলে আমাদের এই 'মায়ের চেয়ে মাসির দরদ বেশি' অবস্থা কেন ? আমাদের স্বাধীন দেশের স্বাধীনতা কোন পীর-আওলিয়া-বুজুর্গের হাত ধরে আসেনি॥ আমাদের স্বাধীন ভূখন্ড এসেছিল হিন্দু-মুসলিম-বৌদ্ধ-খ্রিষ্টান-নাস্তিক এদের হাত ধরে। ঐ সময় এসব ধর্মান্ধরা পাপের অবতার হয়ে নেমে এসেছিল এই বাংলায়, আজো তাই আছে। আমি কতটুকু ধার্মিক তা আমার অন্তর জানে আর জানে স্রষ্টা, তাই লোক দেখানো ধর্ম যারাই পালন করে তারাই ভন্ড। ৭১ এ সবচেয়ে নিপীড়িত ছিল অন্যান্য ধর্মের লোকেরা অথচ স্বাধীনতার পরে সেই জনগোষ্ঠীই আজ সবচেয়ে উপেক্ষিত। তার কারন এই আরবীপ্রীতি বা সৌদিপ্রীতি॥
২.> আমাদের ২য় সমস্যা হল 'রাষ্ট্রধর্ম'। এটা একই সাথে আমাদের মূর্খতা এবং অজ্ঞতা প্রমাণ করে। আমরা এতটাই ধুরন্ধর জাতি যে, জড় বস্তুর উপর ধর্ম চাপিয়ে তার ফায়দা লুটছি। রাষ্ট্র আমাদের সবার। এখানে মুসলমান, হিন্দু, বৌদ্ধ, খ্রিস্টান, নাস্তিক, মারমা চাকমা সবার সমান অধিকার। এখানে রাষ্ট্রের জন্য যখনই একটা ধর্মকে নির্দিষ্ট করা হয়, সাথে সাথে অন্যান্য ধর্মাবলম্বীরা রাষ্ট্রের ২য় শ্রেণীর নাগরিকে পরিণত হয়॥ এটা নি:সন্দেহে ভন্ডামী॥ অজ্ঞানতার অন্ধকার থেকে বেরুবার পথে মূল অন্তরায়। রাষ্ট্রযন্ত্রের ধার্মিক হওয়ার প্রয়োজন নেই। রাষ্ট্রযন্ত্রের কর্তাব্যাক্তিদেরও ধার্মিক হওয়াটা বান্ছনীয় নয়, বান্ছনীয় হল দেশপ্রেমিক হওয়া। সমস্যা আমাদের এখানেই। আমরা দেশপ্রেমিক হতে ভয় পাই কখনো অলসতাবোধ করি।
৩.> ধর্মভিত্তিক রাজনীতি আমাদের দেশে বৈধ, অথচ রাজনীতি বা ধর্ম কখনোই একে অপরের পরিপূরক বা সহায়ক নয় বরং পরষ্পরের বিপরীতে পরষ্পরের অবস্থান। এই ধর্মভিত্তিক রাজনীতি আজ পর্যন্ত এই জাতিকে কোন সুফল দিতে পারেনি, বরং জাতীয় জীবনে একাধিক কলঙ্ক বয়ে এনেছে এই ধর্মব্যাবসার রাজনীতি। ৭১ এ দেশবিরোধীচক্র যা কিনা আজো সহিংসতা আর সাম্প্রদায়িকতা ছড়িয়ে যাচ্ছে সেটাও এই ধর্মভিত্তিক রাজনীতির ফসল।
আজ দেশের অধিকাংশ মানুষের দাবি জামাত-শিবির নিষিদ্ধ করা। এই দাবির সমার্থক একটা দাবি হতে পারে এরকম, "বিষধর সাপকে গর্তের ভেতর রেখে খোলস পাল্টে দাও"। যতদিন না সংবিধান থেকে "বিসমিল্লাহির রাহমানির রাহিম" বাদ হবে, রাস্ট্রধর্ম নামক পাপ জাতির ঘার থেকে না নামবে, যতদিন না ধর্মব্যাবসার রাজনীতি নিষিদ্ধ হচ্ছে ততদিন এদেশে জামাত-শিবির জন্মাতেই থাকবে। নামে বেনামে আগাছা পরগাছা হয়ে এরা জন্মাবে আর নষ্ট হবে পরিবেশের ভারসাম্য। এদেরকে সমূলে উত্‍পাটন করতে হবে আর এদের মূল হল এই তিনে।

