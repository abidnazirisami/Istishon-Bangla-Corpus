৯-১০ম শ্রেণীর পাঠ্যবইয়ে শিক্ষা সচিবের কবিতা !!! বাদ পড়েছে _বঙ্গবাণী_ ও _মাগো ওরা বলে_


 ১:-
"যে সবে বঙ্গেত
জন্মি হিংসে বঙ্গবাণী।
সে সব কাহার জন্ম নির্ণয় ন
জানি॥"
২:-
"মাগো, ওরা বলে,
সবার কথা কেড়ে নেবে
তোমার কোলে শুয়ে
গল্প শুনতে দেবে না
বলো, মা, তাই কি হয় ?"
৩:-
"গ্রেনেড উঠেছে হাতে...কবিতার
হাতে রাইফেল
এবার বাঘের থাবা, ভোজ
হবে আজ প্রতিশোধে
যার সঙ্গে যে রকম, সে রকম
খেলবে বাঙালি
খেলেছি,মেরেছি সুখে...কান
কেটে দিয়েছি তোদের"
 উপরের ১ ও ২ নং পঙক্তিগুলোর সাথে ৩ নং পঙক্তিগুলো তুলনায় আসার মত যোগ্যতা রাখে কিনা তা নিয়ে আমি সন্দিহান এবং যথেষ্টই সন্দিহান॥
উল্লেখ্য যে ১ম পঙক্তিগুলো 'আবদুল হাকিম' রচিত "বঙ্গবাণী" কবিতার, ২য় পঙক্তিগুলো 'আবু জাফর ওবায়দুল্লাহ' রচিত "মাগো, ওরা বলে" কবিতার অংশ আর ৩য় পঙক্তিগুলো 'ড. কামাল আবদুল নাসের' রচিত "সাহসী জননী বাংলা" কবিতার অংশ॥
জাতীয় পাঠ্যপুস্তক ও শিক্ষা বোর্ড মাধ্যমিক স্তরের ৯ম-১০ম শ্রেণীর পাঠ্যবইয়ে এই বৈপ্লবিক(!!!!) পরিবর্তন এনেছে॥ "বঙ্গবাণী" এবং "মাগো, ওরা বলে" এই কবিতা দুটো বাদ দেয়া হয়েছে। আর যুক্ত হয়েছে "শিক্ষা সচিব" ড. কামাল আবদুল নাসের রচিত "সাহসী জননী বাংলা"।
সে যাই হোক, আমি কবিও না তাই এত বেশি বুঝি না তবে এটুকু বুঝি অল্প কথায় গভীর ভাব সরলতার সাথে প্রকাশ বা উপলদ্ধি করাটা কবিতার অবিচ্ছেদ্য অংশ।
কৃত্রিম কবি হওয়ার প্রয়াস কিছু লোকের আছে...কেউ কেউ কৃত্রিম কবি হওয়ার আকাঙ্খায় থেকে অবশেষে ছড়াকার হয়ে যায়, আবার কেউ কবি না হয়ে কপি হয়ে যায়, কারো কারো কবিতা সাহিত্যে পঁচন ধরানোর জন্য যথেষ্ট।
অথচ পথে-ঘাটে খেয়ে না খেয়ে অর্ধশিক্ষিত বা স্বল্পশিক্ষিত আউলাচুলো আমাদের জাতীয় কবি॥ কারন একটাই, কবিতা বিষয়টা ভেতর থেকে আসে, আসতে হয়, ভেতর থেকে না আসলে সেটা কবিতা হয় না। কবিতা ভেতরেও থাকতে হয়, ভেতরে না থাকলে কবিতা আসবে কোথা থেকে ?
যখন "বঙ্গবাণী" কবিতাটা পড়ি, গায়ে কাঁটা দিয়ে ওঠে লোমকূপগুলো, অস্বাভাবিক রক্তসন্ঞালন চলতে থাকে, দেশপ্রেমের নিথর ইন্দ্রীয়গুলো সক্রিয় হতে শুরু করে॥
যখন "মাগো, ওরা বলে" পড়ি তখন বুকের ভেতরে সেই অপেক্ষমান মা'য়ের আর্ত চিত্‍কার যেন বাজতে থাকে। ঐ মা'য়ের বুকের ধন স্নেহের সন্তান হত্যার প্রতিশোধ নেয়ার জন্য রক্তকণাগুলো অগ্নিস্ফুলিঙ্গের মত উশৃঙ্খলতায় মত্ত হতে চায়॥
"সাহসী জননী বাংলা" পড়তে গেলে নিজেকেই কেমন জানি উদভ্রান্ত লাগে। মুক্তিযুদ্ধ আর ৭১ এর কিছু শব্দের এলোমেলো বিন্যাস মানেই কবিতা নয়॥ কবি শিক্ষা সচিব এই কবিতার মাধ্যমে কি বুঝাতে চেয়েছেন অর্থাত্‍ মূলভাব কি অথবা এর আদৌ কোন মূলভাব থাকতে পারে কিনা আমার বোধগম্য হচ্ছে না॥অথচ এই কবিতাটা ৯ম-১০ম শ্রেণীর পাঠ্য।
*** ৩ টি কবিতারই লিঙ্ক দিয়ে দিলাম ***

