ব্যাচেলর


আমরা ব্যাচেলর ছাত্র
যদিও অনাত্মীয় অনাদরে লালিত
যদিও জীবন দুঃখ কষ্ট বিরহ ব্যথা যুক্ত
তবে আমরা মুক্ত স্বাধীন|
যে যার নিজের মত|
যদিও আমরা অবহেলিত
তবে অবহেলার কোন উদ্দীপনা
আমাদের স্পর্শ থেকে বিরত|
স্বনির্ভরতা সহনশীলতা সহমর্মিতা
ভ্রাতৃত্ববোধ কাকে বলে
ব্যাচেলর জীবন থেকে শিখি
ধীরে ধীরে আত্বনির্ভরশীল হয়ে গড়ে উঠি|
আমরা ব্যাচেলর আবদ্ধ একটি ঘরে
প্রত্যেকে আমরা সবার তরে
আপন ভাইয়ের মত আমাদের বসবাস
তবে পাশের ঘরের অনেক মা
আমাদের আপন করতে পারেনা
ভুলেও কখনো তার সন্তানের মত ভাবেনা|
বারবার আমাদের নিয়ে শংকিত
অথচ তার প্রতি অবিরাম শ্রদ্ধা নিবেদিত
তবুও তার কাছে আমরা অনাদৃত
আমরা নাকি পরিবেশ করি দূষিত|
জমিদারের কোষাগারে জমা পড়ে
অবিরাম অবজ্ঞা নিগ্রহ
সে ঘোষনা করে বিদ্রোহ
আমরা হয়ে উঠি বিদ্রোহী
কখনো হেরে যাই কখনো জিতি,
কখন কাঁধে বস্তা নিয়ে ছুটে যাই নতুন ঠিকানায়|
কখনো পুরাতনকে আঁকড়ে ধরি|
ইহাই ব্যাচেলর জীবন
ইহাই ব্যাচেলর নীতি|

