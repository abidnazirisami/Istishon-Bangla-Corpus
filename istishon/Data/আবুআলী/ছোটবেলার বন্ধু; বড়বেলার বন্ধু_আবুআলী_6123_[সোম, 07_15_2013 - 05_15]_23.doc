ছোটবেলার বন্ধু; বড়বেলার বন্ধু


নির্ঝর আর নিঝুম ছোটবেলা থেকেই খুব ভালো বন্ধু| ছোট বেলায় লুকোচুরি, কানামাছি খেলতে খেলতে আরো বেড়ে যায় বন্ধুত্ব| দুই বন্ধুর ভিতর ভাবটা ছিলো খুব বেশী| সময় গড়িয়ে বড় হলো দুজন| কলেজে উঠল| তাদের বন্ধুত্ব ছিল সবাই ঈর্ষা করার মত|
একদিন নির্ঝর অনেক কষ্টে টাকা জমিয়ে নিঝুমের জন্য গিফট কিনে| রঙিন কাগজে মুড়িয়ে সেটা দেয় নিঝুমকে|
নিঝুম তো মহাখুশি| কিন্তু বাড়ী ফিরে আর খুশি থাকলোনা| নিঝুমের বাবা-মা স্পষ্ট বলে দিল, এভাবে উপহার নেওয়া টা তার একদম উচিত হয়নি| কালই গিয়ে সেটা ফিরিয়ে দিয়ে আসতে হবে|
নিঝুম মন ভার করে সারারাত ভাবতে লাগলো কী করা উচিত তার?? বন্ধুর উপহার ফিরিয়ে দিলে কি মনে করবে সে?? আর উপহার টা রাখারও উপায় নাই|
তবে তার বাবা-মা কেন এমন কাজ করছে| সেতো ছোটবেলার খেলার সঙ্গী...
বন্ধু মনে রাখবে নাকি মা-বাবার কথা শুনবে| কিন্তু কি হলো, নিঝুম দুই চোখের জলে উপহারটি ছুড়ে মারলো পুকুরে|
এটাই বাস্তব| কিন্তু এর কি অন্য ধারনা হতে পারতনা?? সময়তো বদলে গেছে অনেক| অবশেষে নিঝুম চরম দুঃখে ভুগতে থাকে| দুরত্ব তৈরি হয় বন্ধুত্বে, তবে কি বন্ধুত্ব থাকবে না?? সেখানে ভাবা হচ্ছে তথাকথিত প্রেমের কথা?? দুরত্ব তৈরি হয় এভাবে|
তাইতো দেখা যায়, কলেজে কোন বান্ধবীর সাথে কথা বললে সবাই মনে করে প্রেমের সম্পর্ক| তারা সম্পর্ক বুঝতে ভুল করে|
আসলে সত্যিকার বন্ধুত্ব আর প্রেম ভালোবাসার সংজ্ঞাকে আলাদা করতে আমরা ব্যর্থ হই| সবাইকে বুঝতে প্রেম আর বন্ধুত্ব মোটেও এক নয়| আসলে আমরা মানসিক সংকীর্নতা দুর করতে পারিনি|
পরিশেষে গল্পের শুরুর ঘটনায় নির্ঝর ছোটবেলায় প্রেম জিনিসটা কি জানতোনা| কিন্তু নিঝুমের মা-বাবার খারাপ ধারনা থেকে সে দুঃখ পেলো, দুরত্ব তৈরি হলো|
যদি নিঝুমের মা-বাবা সহজভাবে উপহার দেওয়ার বিষয়টি মেনে নিতেন তাহলে ক্ষতি হতোনা| পরে সঠিক সময়ে নিঝুম তাদের বন্ধুত্বের বিষয় নিয়ে কথা বলত, তবে বেশ ভালো হত| কারন এ বয়সে বন্ধুত্ব ভিন্ন পর্যায় পার করেছে| এটি আমার মতে তথাকথিত প্রেম নয়| মা-বাবার হাত ধরে বন্ধুত্বটাও বন্ধুত্ব হিসেবে অটুট থাকতো চিরদিন|

