পুষ্প ও কন্যা


 বাগানে গোলাপ ফোটে সংসারে ললনা,
মালী ও পিতার দায় হয় একাকার;
ভ্রমরে-নাগরে গায় গুন্জন-গুন্জনা;
অদ্ভুদ বাগান এই বংগের সংসার|
এখানে কন্টক ফোটে গোলাপের গা'য়,
কন্যার কন্ঠায় হার, সীমাবদ্ধতার-
এমনি প্রকৃতিপাঠে জানা হয়ে যায়
সম্পর্কের গূঢ়সূত্র পুষ্প ও কন্যার|
অসুর সূর্যের তপ্ত থাবার আঁচড়ে
পুষ্পের পাপড়িরা সব যেমনি ঝরে ঘাসে,
চিরপুরাকন প্রথার প্রবল ঝড়ে
ললনারও চাঁদ খসে ইচ্ছের আকাশে|
গোলাপের বুকে কী??? ছিঃ মধুলোভী কীট,
কন্যার কপালে জ্বলে কলংকের টিপ|

