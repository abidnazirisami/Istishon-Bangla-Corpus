তোমার জন্য


 তোমার জন্য অন্ধকারে
বাড়াই দুটি হাত
তোমার দিকে ছুটতে থাকি
একলা হঠাত|
ঝড়ের মত তোমার দেহে
ওঠে নদীর ঢেউ
আছড়ে পড়ি তাতেই আমি
তাও বুঝেনা কেউ|
কোথাও আমি পাইনা খুঁজে
কোন সে দেশে থাকো
আড়াল থেকে গভীর সুরে
আমায় কেন ডাকো??
ইচ্ছে ডানায় হয়তো তুমি
উড়িয়েছো তখন ঘুড়ি
যখন আমার স্বপ্নগুলো
হয়েই গেছে চুরি|
কোথাও আমি পাইনা খুঁজে
তুমি মেঘের নিচে
আশায় আশায় খুঁজতে থাকি
মায়াবী সী-বীচে|
তুমি কি তা বুঝতে পারো
বোঝো প্রানের টান
তোমার জন্য আরেক জীবন
হচ্ছে যে খান্ খান্ ||

