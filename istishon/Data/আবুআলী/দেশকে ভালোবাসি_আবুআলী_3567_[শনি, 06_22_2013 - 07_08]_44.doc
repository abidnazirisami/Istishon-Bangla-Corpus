দেশকে ভালোবাসি


 পাহাড়ে নয় সাগরে নয়
জন্ম নিলাম তোমার কোলে,
যেথায় মায়ের এলোকেশে
বারোমাসি হাওয়া দোলে।
সবুজ ঘেরা মায়ার বাঁধন
অচিনপুরের রানী,
ফুল-ফসলী আমার এ দেশ
ওড়ায় আঁচল খানি।
অরূপ সরূপ সাগর নদী
বনবনানীর রূপ,
ঋতুর খেলা জমায় মেলা
কখনো বা চুপ।
হাত বাড়ালেই সোনার ঘড়া
সহজে যায় পাওয়া,
চারপাশে তার রঙের বাহার
আহার হলো হাওয়া।
রূপ নয় গো রূপ নয় গো
স্বপ্ন রাশি রাশি,
অনেক পাওয়ায় ধন্য আমি
দেশকে ভালোবাসি॥

