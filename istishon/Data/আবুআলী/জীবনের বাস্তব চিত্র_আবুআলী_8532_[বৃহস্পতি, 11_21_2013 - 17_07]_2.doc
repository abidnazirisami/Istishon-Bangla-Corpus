জীবনের বাস্তব চিত্র


বাস্তবে জীবন অনেক কঠিন| তবে কল্পনায় সেটা অনেক সুন্দর| সংগ্রাম করতে গেলে যে করে শুধু সেই বুঝে অবস্থা কেমন| যার যার অবস্থানে সে সে মানিয়ে নেয়|
আমি অনেক অল্প বয়সে চাকরি শুরু করছি| প্রথম চাকরির পদ ছিল ফিল্ড অফিসার| পরবর্তীতে কিছুদিন ফিল্ড ম্যানেজার ছিলাম|
তখন ঐ পদের নিচে অন্যান্য পদ এ যারা ছিলেন তারা স্যার বলে ডাকতেন| সেটাই অফিসের নিয়ম| তবে তারা আমার চেয়ে বয়সে বড় হলেও এতটা বেশী বড় ছিলেন না|
আমি নতুন মেডিসিন কোম্পানীতে প্রোডাক্ট মার্কেটিং এক্সিকিউটিভ পদে জয়েন করার পর দেখলাম যে আমিই সবার জুনিয়র| আমি শুধু প্রোডাক্ট এর অর্ডার নেই আর সাপ্লাই রিপ্রেজেন্টেটিভ সেগুলো ডেলিভারি করে| অফিস নিয়ম অনুযায়ী তারা স্যার ডাকে|
আজ এসেছিলেন একজন মুরুব্বী মানুষ যিনি আমার বাবার বয়সী| তিনি আমাকে স্যার ডাকাতে আমি ভীষন অপ্রস্তুত হয়ে গেছি|
আসলে এত কম বয়সে স্যার বস ডাক শুনতে আমি অভ্যস্ত নই| সেরকম মানুষিকতা তৈরি হয়নি| তাছাড়া মুরুব্বী মানুষকে আমি সবসময় সম্নান করি|
আসলে তিনি তার অবস্থানে বাধ্য| হয়তো কোন ভুলের কারনে জীবনের শেষ মুহুর্তে এসেও কাজ করতে হচ্ছে| এই তো সংগ্রাম| এভাবেই বেঁচে থাকতে হয়|
ভালো থাকুক সবাই|

