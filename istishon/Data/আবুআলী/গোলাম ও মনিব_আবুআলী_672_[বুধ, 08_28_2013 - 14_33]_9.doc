গোলাম ও মনিব


 কর্ম ক্লান্ত অবসন্ন দেহ
একটু খানি বিশ্রাম চাই,
কিন্তু কে দেবে ছুটি
প্রভুর যে মায়া মমতা নাই|
সারাদিন খাটুনি অবসরহীন
সন্ধ্যা ঘনিয়ে এলো,
তবুও যে খাটতে হবে
অবসর কোথায় সে পেলো|
মরণ সমেত চাকরি এমন
করবনা আমরা আর,
সে আমাদের প্রভু নয়
মায়া দয়া নাই যার|
এক মানুষ কি করে হয়
আরেক মানুষের দাস,
সেটাও কি করে হয়
মানুষ মানুষের ত্রাস|
মানুষ মানুষের কাঁধে বসে
ঘুরে ফিরে খায় হাওয়া,
অন্যের শ্রমের জলাহারে
করে নাওয়া খাওয়া|
আমরা হতে চাইনা
পৃথিবিতে মানুষের গোলাম,
মানুষ যে মানুষের গোলাম নয়
সেই শিক্ষাই পেলাম|
আমরা নই লোহার যন্ত্র
আমরা ক্ষনিকের শ্রমিক,
সসীম শ্রমের পর
আমরা একে অপরের প্রেমিক|
সারাদিন করবনা কাজ
নেব সসীম সময়ের দাম,
ইচ্ছা হলে করব কাজ
হবনা কারো গোলাম||

