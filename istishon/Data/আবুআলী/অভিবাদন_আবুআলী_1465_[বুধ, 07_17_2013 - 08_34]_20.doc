অভিবাদন


 চারিদিকে আজ বাজিছে দামামা স্বাধীনতার আশে,
স্বাধীনতা আজ দাড়িয়ে আছে ঠিক তোমাদের একটু পাশে|
আয়রে তোরা আয়রে জোয়ান
হওরে আজ এক,
কঠিন শপথে হও আগুয়ান
হাটতে হাটতে বিজয় দেখ|
মুক্তিকামী মানুষেরা আজি
রচিছে তাদের জীবন ইতিহাস,
জীবন তাদের রেখেছে বাজি
সৃষ্টি করেছে বিজয় উল্লাস|
চুপ কর তুই ভীরু কাপুরুষ
তোরাই তো জাতির বোঝা,
পাওয়ার আশায় হয়েছি আজ বেহুশ
না খুঁজে পাওয়া কি এতই সোজা|
কাটছে মাথা, কাড়ছে মান,
কিসের অপেক্ষা কিসের অভিমান,
টুটি চিপে ধর মার
আদায় কর তোর ন্যায্য অধিকার|
স্বাধীনতা বিনা অধিকার তোর
কেবলই মূল্যহীন
তোদের উপর খাটাবে জোর
তিল তিল করে শেষ হবে একদিন|
ঐ চেয়ে দেখ কি করেছে হায়েনারা
ভালো করে দুচোখ দিয়ে দেখ
লজ্জা করতে শেখ জোয়ানেরা নিজের ইতিহাস লেখ|
লজ্জা কি তোর করবেনা কভু
মাথা কি তোর হেট হবেনা??
কাপুরুষ হয়ে থাকবি তবু
তোর অনুভুতিতে সারা জাগবেনা??
এখনো সময় আছে যারে যা
খুঁজে আনতে তোর স্বাধীনতা,
এ সময় বেশিদিন থাকবেনা
যুদ্ধের এটাই নীতিকথা|
গিয়ে দ্বারা ঐ পতাকা তলে
মাটি মেখে নে তোর এই কপালে,
সাহসের সাথে শক্ত করে ধর
স্বাধীনতার যুদ্ধ তোল ঝড়|
এ কি যুবক এখনো বুক কাঁপছে!!
চোখের তারা দুটি নাচছে|
কি ভীষন ভীরু তোদের মন
কি শুনলি এতক্ষন|
কখন তোদের হবে চেতন
বিধাতা তোদের দিবে জাগরন|
এই যে শিশু, এই যে বুড়ো
এদের তোমরা চিনে রেখো,
এরা যেদিন সাহসী হয়ে হবে জড়ো
এদের হাত থেকে সেদিন স্বাবধানে থেকো|
এরা কাপুরুষেরা যাবেনা
চল আমরাই যাই
স্বাধীনতাকে খুঁজে পাবো কিনা জানিনা
তবে খুঁজে দেখবো কোথায় পাই!!
খুঁজে দেখ কোথায় বাজিছে
স্বাধীনতার বিজয় সানাই,
কোথায় বিজয় উল্লাসে নাচিছে
আমরাও তাদের অভিবাদন জানাই||

