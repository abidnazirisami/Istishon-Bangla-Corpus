জাতির পিতা বঙ্গবন্ধুর কাছে সবাই বেঈমান


জানি বাংলার বুকে বাঙ্গালী আজ বেঈমান,
রক্ষা করেনি অঙ্গীকার যেভাবে করেছে জবান|
খেটে খাওয়া মানুষের শক্তি এই বাংলা,
এইখানেই ছিলো হিংসুটের বিরাট জংলা|
ডান হাত; বাম হাত; নেড়ে চলে যারা,
দিন মজুরকে উপোষ রেখেছে তারা|
সেইদিন বহুদিন খুব দুরে নয়,
যে দিন হয়েছে এই খেটে খাওয়া মানুষের জয়|
পূর্ব-পশ্চিম উত্তর-দক্ষিন, বায়ু ইশান,
সবদিকে উড়ছে সেই জয়ের নিশান|
এই নিশানের ভার হাতে নিল কে সবাই জানে,
সেইদিন অঙ্গীকারাবদ্ধ হয়েছিল মনে প্রানে|
আজ তারা কোথায় জানেনাতো কেউ,
বেঈমানী করে ফিরছে শুধু মৃত প্রানে ঢেউ|
হিংসার জংলা কেটে পরিষ্কার হয়নি এখনো,
হিংসার দালালকে শিক্ষা দাও মেরোনা কখনো|
দিন-মজুর ক্ষুদে কৃষক বসে নেই আজ,
সবাই ব্যস্ত হয়ে নিচ্ছে বীরের সাজ|
কি মর্ম সেই শব্দটির মুক্তির বানী,
বাংলার ঘরে ঘরে এখনো পৌঁছায়নি|
পৌঁছে দাও ঘরে ঘরে বলে দাও সব,
তাদের বেদনার দাবিতে উঠুক নতুন কলরব|
চাইনা খেটে খাওয়া মানুষের কষ্ট,
চাইনা মানুষের মুখের বুলি থাক অস্পষ্ট|
জানি বাংলার মানুষেরা চক্রান্তে হারিয়ে ফেলেছে ঈমান,
জাতির পিতা বঙ্গবন্ধুর কাছে সবাই আজ বেঈমান,
আওয়ামী লীগ পর্যন্ত রাখলোনা মান,
হে মুজিব! ভুল করেছিলে তাই এই প্রহসন|

