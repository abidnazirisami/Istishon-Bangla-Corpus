যুদ্ধাপরাধী


 যুদ্ধে গলিত লাশ খেতে যে শকুনগুলো এসেছিলো
সেগুলো সন্ধি করেছিলো চতুর শেয়ালের সাথে,
তারা আবারও এসেছে সেদিনের মত
তারা এখন স্বাধীন বাঙালীর সাথে সাথে|
স্বাধীনতার নরহত্যার মত আবার নেশা ধরেছে
ধরেছে হত্যার রক্ত পিপাসু অদম্য স্বাধ,
তারা আবারো হত্যা করতে পারে নেশার ঘোরে
তাদের ঠেকাতে পারবেনা পৃথিবির কোন বাঁধ|
স্বাধীনতা যে তাদের আজন্ম পাপ
তারা চায় শেয়াল কুকুরের মত খেতে,
মুক্তি যে তাদের চির জনমের অভিশাপ
তারা থাকতে চায় খুনের নেশায় মেতে|
স্বাধীনতা প্রিয় মানুষেরা তোমরা সাবধান
তোমরা প্রতিহতের জন্য থেকো সদা জাগ্রত,
এটাইযে তোমাদের পূর্ববর্তীদের দান
সদা থেকো সেই স্বাধীনতার অনুগত|
ঐ চেয়ে দেখ শকুনগুলো উড়ছে ডানা মেলে
শেয়ালগুলো চড়ে বেড়ায় হেসে আর খেলে,
তাদের ফেরা হবেনা তদবধি যতদিন লাশ না নামিলে
বিচরন তাদের চলবেই মাঠে, হাটে, খালে আর বিলে|

