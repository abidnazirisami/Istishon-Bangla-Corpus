FIFA World Cup 2014 Group Stage Analysis (Part_2)


বিশ্বকাপে ৮টি গ্রুপের আজকের পর্বে ২টি গ্রুপ সি ও ডি গ্রুপের বিশ্লেষণ করবো । 
# Group c 
Teams : Colombia,Greece,Cote d'Ivoire,Japan 
এই গ্রুপে জনপ্রিয় তেমন কোন দল নাই । তবে নাম গুলা দেখেই বুঝা যাচ্ছে গ্রপ পর্বের সবচেয়ে জমজমাট লড়াই যে গ্রুপ গুলাতে হবে সেই গ্রুপ গুলোর একটা হচ্ছে গ্রুপ সি । তবে সবদিক বিবেচনাতে কলম্বিয়া এদের মধ্যে সবচেয়ে এগিয়ে । একে তো দুর্দান্ত ফর্ম তার উপরে খেলা হচ্ছে লাতিন আমেরিকার পরিচিত কন্ডিশনে । রাদামেল ফ্যালকাও দলের মূল অস্ত্র । সবমিলিয়ে তাই ফিফা র‍্যাংকিং এর ৫ম দলটা এই গ্রুপের ফেভারিট । 
র‍্যাংকিং এর ১০ম দল গ্রিস আর ২১তম দল আইভরি কোস্ট । একটা দল ইউরোপের অন্যটা আফ্রিকার । গ্রুপের সবচেয়ে আকর্ষণীয় ম্যাচ যে এই দুই দলের মধ্যকার ম্যাচটাই হবে তা বলার অপেক্ষা রাখে না । দুই দলই শক্তিমত্তার দিক দিয়ে কাছাকাছি রয়েছে । তবে আইভরি কোস্টের প্রধান ভরসা দ্রগবা আর তোরে । তারা যদি জ্বলে উঠতে পারেন সময়মত তাহলে তা হবে প্রতিপক্ষের জন্য ভয়াবহ দুঃস্বপ্ন । 
গ্রুপের চতুর্থ দল হচ্ছে এশিয়ান পরাশক্তি জাপান । র‍্যাংকিং এর ৪৭তম স্থানে থাকা দলটাকে যদি আপনি আন্দারডগ বলে চালিয়ে দিতে চান তাহলে পারবেন না কারণ এশিয়ার বর্তমান চ্যাম্পিয়ন দলটার নাম জাপান । সাম্প্রতিক দুর্দান্ত ফর্ম আর হোন্ডার মত প্রতিশ্রুতিশীল কিছু খেলোয়াড় জাপানের প্রধান অস্ত্র । আর তাই এই গ্রুপের লড়াইটা যে ফুটবলপ্রেমীদের কাছে আকর্ষণীয় হয়ে উঠবে তা বলাই বাহুল্য । 
# Group D 
Teams : Uruguay,Italy,England,Costa Rica.
কিছু বলার আগেই জানায়ে দেই এই গ্রুপই হচ্ছে এইবারের আসরের গ্রুপ অফ ডেথ । কাভানি , ফোরলান আর সুয়ারেজদের মত তারকা খেলোয়াড়দের নিয়ে আক্রমণভাগ সাজানো উরুগুয়ে এই গ্রুপে তুলনামূলকভাবে এগিয়ে রয়েছে । কারণ লাতিন আমেরিকার পরিচিত কন্ডিশন । যদিও উরুগুয়ের বাছাই-পর্ব ভালো যায়নি তবুও গতবিশ্বকাপের মত এই বিশ্বকাপে চমক দেখালে অবাক হওয়ার কিছুই নেই । ফিফা র‍্যাংকিং এ উরুগুয়ের অবস্থান ৬ এ । 
র‍্যাংকিং এর ৯ম দল ইতালি । ইউরোর রানার্স-আপদের প্রধান অস্ত্র মারিও বালেতেল্লি । জমাট রক্ষণ বেধে প্রতিপক্ষকে আটকে রেখে দ্রুত গতির প্রতি আক্রমণে গিয়ে খেলার কৌশল ইতালির । এইবারো তার ব্যতিক্রম দেখা যাবে না । ইতালির প্রতিপক্ষ দলগুলোকে একদিকে যেমন ইতালির রক্ষণ ভেদের চিন্তা করতে হবে তেমনি তাদের আচমকা পাল্টা-আক্রমণের কথাও ভাবতে হবে । র‍্যাংকিং এর ১১শ দল ইংল্যান্ড । লম্বা সময় ধরে শিরোপাহীন তারা । গত কয়েক বছর ধরেই শিরোপার জন্য ভালো দল নিয়ে গেলেও বারবার ব্যার্থ হয়েছে তারা । এইবারো তাদের দল যথেষ্ট ভারসাম্যপূর্ণ । দলে রয়েছেন রুনির মত তারকা ফরওয়ার্ড । কিন্তু এইবারো কি তাদের স্বপ্নভঙ্গের বেদনায় পুড়তে হবে নাকি ইশ্বর এইবার আর তাদের বঞ্চিত করবেন না সেইটাই দেখার বিষয় । 
গ্রুপের চতুর্থ দল কোস্টা-রিকা । এই গ্রুপের আন্ডারডগ দল বলা যায় তাদেরকে উপরের হাই-প্রোফাইল দলগুলোর তুলনায় । কিন্তু র‍্যাংকিং এর ৩৪তম দলকে হালকা ভাবে নিয়ে এই গ্রুপ অফ ডেথে যেখানে এমনিতেই পদে পদে বিপদ সেখানে উটকো ঝামেলা কেউ চাইবে বলে মনে হয় না । আর তাছাড়া নিজেদের মধ্যে যদি ড্র হয়ে যায় বা প্রত্যাশিত ফলাফল না আসে তাহলে যেন খুব সমস্যায় না পড়তে হয় সেইজন্য এই ম্যাচটাকেই পাখির চোখ করতে চাইবে বাকি তিন দল । তবে বিশ্বকাপের আসরের আরেক নাম চমকের আসর । আর তাই এই আসরে যদি কোসটা-রিকা চমক দেখিয়ে বসে তাহলে অবাক হওয়ার কিছুই থাকবে না বৈকি । 
to be continued... 

