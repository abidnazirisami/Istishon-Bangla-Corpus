FIFA World Cup 2014 Group Stage Analysis (Part_4)


FIFA World Cup 2014 Group Stage Analysis (Part:4)
আজকের শেষ পর্বে গ্রুপ জি ও এইচ এর বিশ্লেষণ করবো । 
# Group G
Teams : Germany, Portugal, Ghana, USA 
গ্রুপের টপ ফেভারিট দল জার্মানি । দলগুলোর মধ্যে অন্যতম সেরা দল নিয়ে তারা এইবারের বিশ্বকাপে যাচ্ছে । র‍্যাংকিং বলছে তারা বিশ্বের ২য় সেরা দল । তরুণ আর অভিজ্ঞ সেনানী মিলিয়ে তাদের দল যে কাউকেই শক্ত চ্যালেঞ্জ জানানোর ক্ষমতা রাখে । দারুণ এটাকিং ফুটবল খেলে প্রতিপক্ষকে দুমড়ে মুচড়ে ফেলতে পারে তারা যার সবচেয়ে বড় দৃষ্টান্ত গত বিশ্বকাপে আর্জেন্টিনার বিপক্ষে ৪-০ গোলের ব্যবধানের বিশাল জয় । জার্মানির দলে এইবার মূল ভরসা হিসেবে থাকবেন ওজিল, মুলার, শোয়েনেস্টাইগাররা । সর্বশেষ খবর অনুযায়ী রিউস ইঞ্জুরিতে পরেছেন । তিনি আদৌ বিশ্বকাপ খেলতে পারবেন কিনা সেই ব্যাপারে সংশয় রয়ে গেছে । 
পর্তুগালের প্রধান ভরসা রোনালদো । রিয়ালের হয়ে দারুণ এক মৌসুম শেষে এখন জাতীয় দলের হয়ে কিছু করে দেখানোর পালা । প্লে-অফে বলতে গেলে একাই দলকে জিতিয়ে মূল আসরে তুলে এনেছেন । জার্মানীর পরে গ্রুপের ২য় ফেভারিট তারাই । পর্তুগালের এবারের দলটা যথেষ্ট ভারসাম্যপুর্ণ । র‍্যাংকিং বলছে পর্তুগাল বিশ্বের চতুর্থ সেরা দল । র‍্যাংকিং এর ২য় আর ৪র্থ দলের লড়াই যে জমজমাট হবে তা সহজেই অনুমেয় । 
২ ফেভারিটের জন্য অন্যতম দুশ্চিন্তার নাম ঘানা । র‍্যাংকিং এর ৩৭তম দল যে কি করতে পারে তা গতবিশ্বকাপেই দেখা গেছে । এই গ্রুপের ডার্ক হর্স বলা যায় তাদেরকে । দলের প্রধান অস্ত্র কেভিন প্রিন্স বোয়াটেং । গতবারের মত যদি এইবারো তারা চমক দেখিয়ে বসে তাহলে অবাক হওয়ার কিছু থাকবে না বৈকি । গ্রুপের আরেক দল যুক্তরাষ্ট্র । র‍্যাংকিং এ যাদের অবস্থান ১৩শে । দলে ডনভানের মত প্রতিশ্রুতিশীল খেলোয়াড় রয়েছে । তবে তাদের সাম্প্রতিক ফর্মের জন্য তাদেরকে ঘানার চেয়ে পিছিয়ে রাখা হয়েছে । তবে বিশ্বকাপে বরাবরই চমক দেখানো যুক্তরাষ্ট্র যদি এইবারো চমক দেখায় তাহলে সহজে অবাক হওয়ার কিছু থাকবে না কারণ ১৯৫০ সালেই তারা ইংল্যান্ড কে হারিয়ে এতই চমক দেখিয়েছে যে বিশ্ববাসী এখন সেটা ভুলেনি । ইংল্যান্ডকে তাদের ১-০ গোলের পরাজয়ের খবর লন্ডনের পত্রিকা টাইপে ভুল মনে করে ১০-১ ব্যবধানে ইংল্যান্ডের জয় হিসেবে ধরে নিয়েছিল । তাই ফেভারিট হয়েও পর্তুগাল আর জার্মানীকে থাকতে হবে অনেক সতর্ক । 
# Group H 
Teams : Belgium, Russia. Algeria, South Korea
বিশ্বের জনপ্রিয় দল নেই বলে হয়তো এই গ্রুপ নিয়ে অনেকেরই কম আগ্রহ থাকবে । এই গ্রুপের প্রধান দল বেলজিয়াম । সাম্প্রতিক সময়ের দুর্দান্ত ফর্ম দিয়ে দলটা সবাইকে বাধ্য করেছে তাদের দিকে নজর ফেরাতে । ইডেন হ্যাজার্ড আর লুকাকুর মত নামকরা তারকা খেলোয়াড় এই দলের প্রধান অস্ত্র । একই সাথে দারুন সমন্বয় । সব মিলিয়ে এইবারের বেলজিয়াম দলটা অনেক বড় দলের জন্যও হুমকি হয়ে উঠতে পারে । 
গ্রুপ এইচে র‍্যাংকিং এর ১১তম দল বেলজিয়ামের প্রধান প্রতিপক্ষ ১৯তম দল রাশিয়া । বেলজিয়াম আর রাশিয়া ২দলকেই চ্যালেঞ্জ জানানোর জন্য আছে র‍্যাংকিং এর ২২তম দল আলজেরিয়া । রাশিয়া আর আলজেরিয়া উভয় দলেই কিছু প্রতিশ্রুতিশীল খেলোয়াড় রয়েছে । দুই দলই যে কোন প্রতিপক্ষের সামনে শক্ত চ্যালেঞ্জ ছুড়ে দেওয়ার সামর্থ্য রাখে । 
গ্রুপের আন্ডারডগ দল দক্ষিণ কোরিয়া । র‍্যাংকিং এর ৫৭তম দল কোরিয়ার সাথের ম্যাচটা এই গ্রুপের সবাই পাখির চোখ করে নিয়ে জিততে চাইবে । তবে কিম বো ইয়াং, পার্ক চু ইয়াং এর মত ভালো খেলোয়াড় থাকতে কোরিয়াকে খুব বেশি ছোট করে দেখলে বড় একটা বোকামি হবে । আর বিশ্বকাপের মত আসরে এই রকম বোকামি মনে হয় না কেউ করতে চাইবে । সব মিলিয়ে গ্রুপ পর্ব থেকেই একটা জমজমাট লড়াই যে শুরু হবে তা বলাই বাহুল্য । আমরা ফুটবলপ্রেমীরা এখন শুরুর বাঁশির অপেক্ষায় রয়েছি । না জানি কত রোমাঞ্চ , উত্তেজনা আর চমক নিয়ে বসে আছে এই বিশ্বকাপ । সেইসবের সাক্ষী হওয়ার জন্য অধীর হয়ে অপেক্ষায় পুরো বিশ্ব । 
.........সমাপ্ত......... 

