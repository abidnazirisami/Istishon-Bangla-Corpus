উয়েফা চ্যাম্পিয়ন্স লিগ ( কোয়ার্টার ফাইনাল ১ ) 


আজ রাতে আবারও মাঠে গড়াচ্ছে চ্যাম্পিয়ন্স লিগের কোয়ার্টার ফাইনালের ২য় লেগের খেলা । আজকে রিয়াল মাদ্রিদ - বুরুশিয়া ডর্টমুন্ড আর চেলসি - পিএসজি এর খেলা রয়েছে । রিয়াল আর পিএসজি প্রথম লেগে নিজেদের মাঠে যথাক্রমে ৩-০ ও ৩-১ গোলে জয় পেয়ে সুবিধাজনক অবস্থানে রয়েছে । 
এরপরেও ইদুনা পার্কে আজকে রিয়াল যথেষ্ট সতর্ক থাকবে । কেননা গতবছর এই মাঠেই একই টুর্নামেন্ট এর সেমিফাইনালে ৪-১ গোলে পরাজিত হয়েছিল রিয়াল যদিও বুরুশিয়ার দলের অবস্থা ওই দলের চেয়ে এখন অনেক খারাপ । তাও নিজেদের মাঠে তারা কিছুটা এগিয়ে থাকবে । তাদের ১২তম খেলোয়াড় থাকবে তাদের দর্শকরা । ইতিহাস থেকে প্রেরণা নিয়ে এই ম্যাচ জেতার রসদ খুজছেন বুরুশিয়ার কোচ ক্লপ । অন্যদিকে রিয়াল কোচ কার্লো ও যে আত্মতৃপ্তিতে ভুগছেন না তা তিনি জানিয়ে দিয়েছেন । আর রিয়ালের জার্মানির মাটিতে রেকর্ড সুবিধার না যদিও শেষ ১৬ এর ম্যাচে শালকে কে তাদের মাঠেই ৬-১ গোলে বিধ্বস্ত করেছিল রিয়াল । তবে আজকে গতবারের হিরো লেওয়ানডোস্কিকে পাবে বুরুশিয়া যিনি নিষেধাজ্ঞার কারণে প্রথম লেগে খেলতে পারেন নি । এইটাই এখন ক্লপের তুরুপের তাস । অন্যদিকে রিয়ালের প্লেয়ারদের ইনজুরি সমস্যা থাকায় তারা যথেষ্ট দুশ্চিন্তায় থাকবে । সব মিলিয়ে একটা ভালো ম্যাচ আশা করা যায় । 
অন্যদিকে স্টামফোর্ড ব্রিজে আজ চেলসির ভরসা মরিনহো । স্পেশাল ওয়ান খ্যাত এই কোচ এর টেকনিকই পারে চেলসিকে জিতাতে । আর মরিনহো বলেছেন তার দল ভালো খেলেই জিততে চায় । চেলসিও অনুপ্রেরণা নিতে পারে ইতিহাস থেকেই । সব মিলিয়ে জমজমাট একটা ম্যাচ দেখার আশা করতেই পারেন ফুটবলপ্রেমীরা । 
তবে দিনশেষে ফুটবল ইতিহাসের খেলা নয় বরং ইতিহাস তৈরির খেলা । প্রতিদিন নিত্য নতুন ইতিহাস তৈরি করাই ফুটবলের কাজ , ফুটবলের সৌন্দর্য । তাই অপেক্ষায় থাকবো ইতিহাসের সাক্ষী হওয়ার । 

