UEFA Champions League 2014-2015 Group Analysis 


গ্রুপ-এঃ অ্যাতলেতিকো মাদ্রিদ, জুভেন্টাস, অলিম্পিয়াকোস, মালমো। 
স্প্যানিশ লা-লিগার বর্তমান চ্যাম্পিয়ন ও ইউসিএল এর বর্তমান রানার্স-আপ অ্যাটলেটিকো মাদ্রিদ আর ইতালির সিরিআর বর্তমান চ্যাম্পিয়ন জুভেন্টাস, এই দুই ফেভারিটের সাথে গ্রুপে রয়েছে গ্রিস সুপার লিগের বর্তমান চ্যাম্পিয়ন অলিম্পিয়াকোস আর সুইডেন অলসভেন্সকান চ্যাম্পিয়ন মালমো। 
গ্রুপ-বিঃ রিয়াল মাদ্রিদ,বাসেল, লিভারপুল, লুডোগোরেটস। 
ইউসিএল এর বর্তমান চ্যাম্পিয়ন রিয়াল মাদ্রিদ, ইংলিশ প্রিমিয়ার লিগের বর্তমান রানার্স-আপ লিভারপুল, ফেভারিট এই দুই দলের সাথে রয়েছে সুইস চ্যাম্পিয়ন বাসেল আর বুলগেরিয়ান চ্যাম্পিয়ন লুডোগোরেটস। রিয়াল আর লিভারপুলের চিন্তার কারণ হতে পারে বাসেল। 
গ্রুপ-সিঃ বেনফিকা, জেনিত সেন্ট পিটার্সবার্গ, বেয়ার লেভারকুসেন, মোনাকো।
পর্তুগিজ চ্যাম্পিয়ন বেনফিকা আর রাশিয়ান রানার্স-আপ জেনিত সাথে জার্মান লিগের চতুর্থ লেভারকুসেন আর ফরাসি রানার্স-আপ মোনাকো। এই গ্রুপে ফেভারিট মোনাকো আর লেভারকুসেন তবে বেনফিকা আর জেনিত কোন অংশে কম যাবে না। আর তাই এই গ্রুপের লড়াই যে জমজমাট হতে চলেছে তাতে কোন সন্দেহের অবকাশ নেই। 
গ্রুপ-ডিঃ আর্সেনাল, বরুশিয়া ডর্টমুন্ড, গ্যালাতাসারে, আন্ডারলেখট। 
ইংলিশ প্রিমিয়ার লিগের চতুর্থ আর্সেনাল আর জার্মান রানার্স-আপ বুরুশিয়া এই গ্রুপের ফেভারিট দল। তবে তার্কিশ রানার্স-আপ গ্যালাতাসারে কিন্তু মাঝে মধ্যেই বড় দলগুলোর জন্য ভয়ঙ্কর হয়ে উঠে। গ্রুপের চতুর্থ দল বেলজিয়াম জুপিলার-এর তৃতীয় দল আন্ডারলেখট। 
গ্রুপ-ইঃ বায়ার্ন মিউনিখ, ম্যানচেস্টার সিটি, সিএসকেএ মস্কো, এএস রোমা। 
জার্মান চ্যাম্পিয়ন বায়ার্ন, ইংলিশ লিগের চ্যাম্পিয়ন সিটি, ইতালিয়ান রানার্স-আপ রোমা আর রাশিয়ান চ্যাম্পিয়ন সিএসকে মস্কো। নামগুলো দেখেই বুঝা যাচ্ছে এই গ্রুপে বায়ার্ন আর সিটিকে বেশ বড় পরীক্ষা দিয়েই পরবর্তী রাউন্ডে যেতে হবে। 
গ্রুপ-এফঃ বার্সেলোনা, পিএসজি, আয়াক্স, অ্যাপোয়েল। 
লা-লিগার রানার্স-আপ বার্সেলোনা, ফরাসি লিগ-ওয়ানের চ্যাম্পিয়ন পিএসজি আর ডাচ চ্যাম্পিয়ন আয়াক্স সাথে সাইপ্রাস রানার্স-আপ অ্যাপোয়েল। ফেভারিট বার্সা আর পিএসজির খুব বেশি সমস্যা হওয়ার কথা না পরবর্তী রাউন্ডে যেতে। 
গ্রুপ-জিঃ চেলসি, শালকে জিরো ফোর, স্পোর্টিং লিসবন, ম্যারিবর।
ইংলিশ লিগে তৃতীয় জোসে মরিনহোর ফেভারিট চেলসি, জার্মান লিগের তৃতীয় শালকের জন্য পরবর্তী রাউন্ডে যাওয়ার মূল বাধা পর্তুগিজ রানার্স-আপ লিসবন। গ্রুপের চতুর্থ দল স্লোভেনিয়ান চ্যাম্পিয়ন ম্যারিবর। 
গ্রুপ-এইচঃ পোর্তো, শাখতার দনেৎস্ক, অ্যাটলেটিক বিলবাও, বাতে বরিসোভ। 
পর্তুগিজ লিফের তৃতীয় দল পোর্তো, ইউক্রেইন চ্যাম্পিয়ন শাখতার সাথে লা-লিগার চতুর্থ দল বিলবাও, মূলত লড়াইটা হবে এই তিন দলেরই। গ্রুপের চতুর্থ দল বেলারুশ প্রিমিয়ার লিগের রানার্স-আপ বাতে বরিসোভ। 
ইউরোপিয়ান ক্লাব ফুটবলের শ্রেষ্ঠত্বের লড়াই ইয়েফা চ্যাম্পিয়ন্স লিগ। এইবার কি পারবে রিয়াল মাদ্রিদ গতবারের শিরোপা ধরে রাখতে নাকি গতবারের শেষ মূহুর্তে স্বপ্ন ভঙ্গের জ্বালা মিটাবে অ্যাটলেটিকো মাদ্রিদ?? 
নাকি এইবার চেলসিকে জিতিয়ে ইতিহাসের তৃতীয় কোচ হিসেবে ভিন্ন তিন দলের হয়ে চ্যাম্পিয়ন্স লিগ জেতার কৃতিত্ব দেখাবেন মরিনহো?? নাকি বায়ার্নকে আবার শিরোপা এনে দিবেন গার্দিওলা নাকি এইবার জিতবে ইংলিশ লিগের কোন দল?? নাকি বার্সেলোনা নাকি ফরাসি লিগের কোন দল??
নাকি সব কিছুকে বুড়া আঙ্গুল দেখিয়ে শিরোপা জিতবে অন্য কোন দল যা আমাদের অনুমানের বাইরে ?? 
এইসব প্রশ্নের উত্তরই পাওয়া যাবে আগামী ১৬ই সেপ্টেম্বর থেকে।

