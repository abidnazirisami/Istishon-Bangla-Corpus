FIFA World Cup 2014 Group Stage Analysis (Part_1)


বিশ্বকাপে গ্রুপ ৮ টি । আজকের প্রথম পর্বে প্রথম ২ টি গ্রুপের বিশ্লেষণ করবো । 
# Group A
Teams : Brazil, Croatia, Mexico, Cameroon. 
এই গ্রুপ তো বটেই পুরা টুর্নামেন্টেরই হট ফেভারিট দল হচ্ছে ব্রাজিল । একে তো সাম্প্রতিক ফর্ম তার উপরে খেলাটা নিজের মাটিতে । আর তাই কাগজে কলমে সবচেয়ে এগিয়ে ব্রাজিলই । যদিও এইবার তারা তরুণ দল নিয়ে নামছে । কিন্তু এই তরুণ দলই কিন্তু কনফেদারেশন্স কাপ স্পেনের মত দলকে উড়িয়ে দিয়ে জিতেছে । আর ব্রাজিলের সবচেয়ে বড় নির্ভরতা তাদের ডাগ আউটে । হ্যা লুই ফেলিপে স্কলারি হচ্ছে ব্রাজিলের সবচেয়ে বড় ভরসা । ২০০২ বিশ্বকাপ জয়ী কোচের গেম প্ল্যানিংই ব্রাজিল দলের প্রধান অস্ত্র । এছাড়া নেইমার যদিও সম্প্রতি বার্সেলোনার হয়ে তার ভালো সময় যায়নি তবুও জাতীয় দলের হয়ে বরাবরই দুর্দান্ত খেলা এই তরুণ ব্রাজিলের প্রধান ভরসা । এছাড়াও ফ্রেড আর অস্কারের দিকেও নজর থাকবে সবার । আর রক্ষণে কিছুটা অভিজ্ঞ খেলোয়ার থাকবেন । বিশেষ করে মার্সেলো । সাথে বার্সার দানি আলভেস , থিয়াগো সিলভা । রিয়ালের হয়ে দুর্দান্ত মৌসুম কাটানো মার্সেলো যে দলের জন্য কতবড় নিয়ামক তা তিনি কনফেডারেশন্স কাপেই দেখিয়ে দিয়েছিলেন । আর সব মিলিয়ে ভারসাম্যপুর্ণ দল বলেই এইবার ষষ্ঠ বিশ্বকাপ জয়ের আশা ব্রাজিল করতেই পারে । আর এই গ্রুপে বর্তমানে শক্তিমত্তা ইতিহাস কোন কিছুর দিক দিয়ে ধারে কাছেও নেই অপর ৩ দলের কেউ । 
তবে ব্রাজিলকে শক্ত চ্যালেঞ্জ জানাতে পারে ক্রোয়েশিয়া আর মেক্সিকো । এই গ্রুপের সবচেয়ে আকর্ষণীয় ম্যাচ যে এই ২ দলের মধ্যেই হবে তা বলার অপেক্ষা রাখে না । শক্তিমত্তার দিক দিয়ে ২ দলই খুব কাছাকাছি । ফিফা র‍্যাংকিং এও তার প্রতিফলন । মেক্সিকো ১৯ আর ক্রোয়েশিয়া ২০তম স্থানে । গ্রুপের ২য় স্থানের জন্য যে এই ২ দলের তুমুল লড়াই চলবে তা অনেকটাই অনুমেয় । গ্রুপের চতুর্থ দল ক্যামেরুন । র‍্যাংকিং এ ৫০ এ অবস্থানরত আফ্রিকার এই দল মূলত শারীরিক নির্ভর খেলা খেলে অপর তিন দলের স্কিলের কাছে কতখানি পেরে উঠবে তা বলা যাচ্ছে না । গ্রুপের আন্ডারডগ দল তারাই । তবে যে কোন মুহুর্তে চমক দেখালে অবাক হওয়ার কিছু থাকবে না । 
# Group B 
Teams : Spain, Netherlands, Chile, Australia.
গত বিশ্বকাপের দুই ফাইনালিস্ট স্পেন আর নেদারল্যান্ডস এইবার প্রথম পর্বেই মুখোমুখি হবে । তবে স্পেন এইবারো টুর্নামেন্টের অন্যতম হট ফেভারিট দল । অধিনায়ক ক্যাসিয়াসের নেতৃত্বাধীন স্পেন দল এইবারো যথেষ্ট ভারসাম্যপুর্ণ । আক্রমণভাগে ব্রাজিলিয়ান বংশোদ্ভূত ডিয়েগো কস্তা এই দলে বাড়তি মাত্রা যোগ করেছে । অন্যদিকে মাঝমাঠে আলোনসো , জাভি , ইনিয়েস্তার, মাতার মত অভিজ্ঞ খেলোয়াড়দের পাশাপাশি কোক, সিলভাদের মত তরুণরা রয়েছে । রক্ষণেও অভিজ্ঞ রামোস , পিকেরা রয়েছেন । তবে স্পেনের সবচেয়ে বড় নির্ভরতা হচ্ছেন ইকার ক্যাসিয়াস । গোলবারের নিচে তার উপস্থিতি প্রতিপক্ষের জন্য যেমন হুমকিস্বরুপ তেমনি নিজ দলের জন্য ততটাই স্বস্তিদায়ক । ইউরো-বিশ্বকাপ-ইউরো জেতা এই অধিনায়ক যদি এইবারও বিশ্বকাপ জিততে পারেন তাহলে তিনি হয়তো ইতিহাসের সর্বশ্রেষ্ঠদের কাতারে চলে যাবেন । 
গ্রুপের গতবারের আরেক ফাইনালিস্ট ও রানার্স-আপ নেদারল্যান্ড এইবার অতো ফেভারিট নয় । র‍্যাংকিং এ ১৫ তে অবস্থিত দলটি বিশ্বকাপের পর থেকে খুব একটা ভালো সময়ের মধ্যে দিয়ে যায়নি । অন্যদিকে গ্রুপে এই ২ ইউরোপিয়ান জায়ান্টের জন্য হুমকি হচ্ছে লাতিন আমেরিকার চিলি । একে তো র‍্যাংকিং এ ১৩ তে অবস্থান তার উপরে খেলা যেহেতু লাতিন আমেরিকার পরিচিত কন্ডিশনে তাই সামান্য এদিক সেদিক হলে বিপদে পড়তে হবে জায়ান্টদেরকে । আর র‍্যাংকিং এর ৫৯তম তে অবস্থানরত অস্ট্রেলিয়া কোন দলের জন্য তেমন বড় হুমকি নয় তবে কেউই এই আসরে কাউকে ছোট করে দেখে খাল কেটে কুমির ডেকে আনতে রাজি থাকে না । তাই সবার সতর্ক নজর গ্রুপের আন্ডারডগ দলের উপর যে ভালো ভাবেই থাকবে তা সহজেই অনুমেয় । 
to be continued....

