বিশ্বকাপ শুরুর প্রহর 


কয়েক ঘন্টা পরেই পর্দা উঠবে বিশ্বকাপের ।
আসুন দেখে নেই এইবারের বিশ্বকাপের টপ ফেভারিট দলগুলো... 
ব্রাজিলঃ বরাবরের মতই এইবারো টপ ফেভারিট দল ব্রাজিল । তাদের সবচেয়ে বড় সুবিধা খেলাটা যে তাদের ঘরে ! দলে নেইমার, অস্কার, ফ্রেড, হাল্কের মত উদীয়মান তরুণরা রয়েছেন । তবে দলের প্রধান শক্তি তাদের রক্ষণ । সিলভা, লুইজ, মার্সেলো। আলভেস, মাইকনদের মত তারকা খেলোয়াড়দের নিয়ে গড়া ব্রাজিলের রক্ষণ যে অন্য দলের কাছে চীনের প্রাচীর হয়ে উঠবে সেটা গতকয়েক ম্যাচ ধরেই বুঝা যাচ্ছে । 
স্পেনঃ গতবারের চ্যাম্পিয়ন স্পেন এইবারো শিরোপার অন্যতম দাবীদার । দলের প্রধান ভরসা তাদের অধিনায়ক ক্যাসিয়াস । এছাড়া সর্বোপরি তরুণ-অভিজ্ঞ মিলিয়ে একটা ভারসাম্যপুর্ণ দল তাদের । সুতরাং এইবারো তারা চ্যাম্পিওন হওয়ার আশা করতেই পারে । 
আর্জেন্টিনাঃ দলের প্রধান শক্তি আক্রমণ ভাগে । মেসি, হিগুয়েন, ডি-মারিয়া, আগুয়েরোদের মত নামকরা সেরা খেলোয়াড়দের নিয়ে এই দলের আক্রমণভাগকে বিশ্বকাপের সেরা আক্রমণভাগ ধরা হচ্ছে । তবে তাদের রক্ষণভাগ সেই তুলনায় অনেক বেশি দুর্বল যা তাদের প্রধান দুশ্চিন্তার কারণও বটে । 
জার্মানিঃ তরুণ-অভিজ্ঞ মিশেলে তৈরি আরেকটা ভারসাম্যপুর্ণ দল জার্মানি । তবে ফর্মে থাকা তারকা খেলোয়াড় রিউস ছিটকে পড়ায় অনেকটাই মানসিকভানে পিছিয়ে গেছে জার্মানরা । তবে ইতিহাস বলে প্রতিকুল অবস্থা থেকে দারুণভাবে ফিরে আসতে জুড়ি নেই তাদের । 
মোটামুটিভাবে এই ৪টি দল টপ ফেভারিট । তবে এই বিশ্বকাপে ডার্ক হর্স হিসেবে নজর থাকবে পর্তুগাল, ইতালি, হল্যান্ড আর উরুগুয়ের উপরে । আর বেলজিয়াম হয়তো একটা চমক দেখাতে পারে । তবে সার্বিক দিক বিবেচনা করলে উপরে বর্ণিত ৪ দলেরই সেমি-ফাইনাল খেলার কথা । তবে ভুলে যাবেন না বিশ্বকাপের আসরের আরেক নাম চমকের আসর । কোনদিক দিয়ে এই আসর আপনাকে আমাকে চমক দেখাবে কে জানে! আর এইটাই তো বিশ্বকাপের মূল আকর্ষণ । তাই ওই আকর্ষণের অপেক্ষাতে প্রহর গুনছে বিশ্বাবসী, প্রহর গুনছি আমি । 

