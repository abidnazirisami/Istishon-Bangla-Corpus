উপলব্ধি 


এক ছেলে জন্য তার প্রেমিকাকে বিয়ের প্রস্তাব দিলো ... 
মেয়েঃ আমাকে বলো, তুমি এই বিশ্বে সবচেয়ে বেশি কাকে ভালোবাসো ??
ছেলেঃ অবশ্যই তুমি !!
মেয়েঃ আমি তোমার কাছে কিরকম ??
ছেলেঃ এক মূহুর্ত চিন্তা করে নিয়ে সরাসরি মেয়েটির চোখে তাকিয়ে " তুমি আমার হৃদয়ের হারানো অংশ " 
মেয়েটি হেসে উঠলো আর তার বিয়ের প্রস্তাব গ্রহণ করলো । তাদের বিয়ের পর, তারা বেশ কিছুদিন সুখী জীবন-যাপন করে । তবে, তরুণ দম্পতির মধ্যে দূরুত্বের শুরু হয় জীবনের ব্যস্ততা আর প্রত্যহিক দিনের অশেষ দুশ্চিন্তার কারণে । যে কারণে তাদের জীবন দিন দিন কঠিন হয়ে উঠে । জীবনের রূঢ় বাস্তবতার সব চ্যালেঞ্জ তাদেরকে প্রতিনিয়ত দূরে ঠেলে দিতে থাকে । 
দম্পতি প্রতিনিয়তই ঝগড়া শুরু করে আর প্রতি ঝগড়াই তাদেরকে দূর থেকে দূরে ঠেলে দিতে থাকে । একদিন ঝগড়ার পরে ... 
মেয়েটি বাড়ির বাইরে গিয়ে রাস্তায় দাঁড়িয়ে চেঁচিয়ে বলে, " তুমি আমাকে ভালবাস না !! "
ছেলেটি তার এমন ছেলেমানুষী আচরণে আরো বিরক্ত হলো । রাগের মাথায় সে বলে বসলো, "হতে পারে, এটা আমাদের বিয়ে করাটা একটি ভুল ছিল !! " তুমি আমার হৃদয়ের হারানো অংশ কখনোই হতে পারো না । " 
হঠাৎ, মেয়েটি শান্ত হয়ে সেখানে দীর্ঘক্ষণ দাঁড়িয়ে রইলো । তার চোখে অশ্রু , জিনিসপত্র নিয়ে সে ওইদিনই তার বাড়িতে চলে গেলো । যাওয়ার আগে একটা চিরকুট লিখে গেলো,
" আমি যদি সত্যিই তোমার হৃদয়ের হারানো অংশ না হই তাহলে আমি চলে যাচ্ছি । তুমি তোমার হারানো অংশের খোঁজ করো । এইভাবে থাকার চেয়ে আমরা আলাদা হয়ে যাওয়াই কম কষ্টের । আমরা পৃথক হয়ে যাই আর নিজেদের জীবনসঙ্গী নিজেরা খুঁজে নেই । "
এরপরে ছেলেটি কখনও বিয়ে করেনি, সে চেষ্টা করেছে মেয়েটিকে খুঁজে পেতে, সে চেয়েছিলো ক্ষমা চেয়ে আবার জীবন শুরু করতে । কিন্তু মেয়েটি দেশ ছেড়ে চলে যাওয়াতে সেটা আর সম্ভব হচ্ছিলো না । প্রতিনিয়তই সে এর জন্য আফসোস করতো !! কিন্তু তার কিছুই করার ছিলো না । 
এইভাবে পাঁচ বছর যাওয়ার পরে একদিন ছেলেটির সাথে মেয়েটির এয়ারপোর্টে দেখা । মেয়েটি সেখানে একা দাঁড়িয়ে ছিল । ছেলেটিকে দেখে তার ঠোঁটে এক চিলতে মুচকি হাসি দেখা গেলো ।
ছেলেঃ কেমন আছো ??
মেয়েঃ আমি ভালো আছি । তুমি তোমার হৃদয়ের হারানো অংশ ফিরে পেয়েছো ??
ছেলেঃ না ।
মেয়ে: আমি নিউ ইয়র্ক যাচ্ছি ।
ছেলে: আমি দুই সপ্তাহ পরে ফিরবো । একটা বিজনেস ট্রিপে যাচ্ছি । তুমি দেশে আসলে আমাকে একটা ফোন দিয় । নাম্বার তোমার জানা । আগেরটা বদলায়নি ।
একটি হাসি দিয়ে মেয়েটি তাকে বিদায় জানিয়ে চলে গেলো । 
ওইদিন সন্ধ্যায় ছেলেটি টিভিতে খবর দেখলো , " নিউ-ইয়র্ক গামী বিমান বিধ্বস্ত হয়েছে । " খোঁজ নিয়ে জানতে পারলো ওই বিমানেই ছিলো মেয়েটি । " মেয়েটির জন্য সে উদগ্রীব হয়ে উঠলো । অনেক খুঁজাখুঁজির পরে সে জানতে পারলো ......... 
মেয়েটি বেঁচে যাওয়া যাত্রীদের একজন । স্বস্তির একটা নিঃশ্বাস ফেললো সে । মনে মনে স্বীকার করলো " এই মেয়েটিই তার হৃদয়ের হারানো অংশ । " প্রায় এক মাস পরে মেয়েটি দেশে ফিরলে তাকে ফোন দেয় । ছেলেটি তাকে দেখা করতে বলে । নির্ধারিত দিনে মেয়েটি তার সাথে দেখা করে । ছেলেটি তাকে জানায় " সেই তার হৃদয়ের হারানো অংশ । "
মেয়েঃ এইবার আর আগের বারের পার্থক্য কি ?
ছেলেঃ উপলব্ধির । আগের বারের উপলব্ধি করেছি যখন তুমি সবসময় কাছে ছিলে আর এইবারের উপলব্ধি করেছি যখন তুমি ছিলে না । 
অতঃপর তাদের জীবন আবার একসঙ্গে চলতে শুরু করলো ।

