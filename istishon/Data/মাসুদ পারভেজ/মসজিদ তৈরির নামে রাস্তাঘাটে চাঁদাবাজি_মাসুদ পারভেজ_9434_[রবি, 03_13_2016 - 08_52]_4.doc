মসজিদ তৈরির নামে রাস্তাঘাটে চাঁদাবাজি


অনেক খোঁজাখুঁজি করতে করতে এক অচেনা শহরে একটি bkash এর দোকান বের করলাম।দোকানের পাশেই এক মসজিদ বানানোর টাকা তোলার জন্য বিকট শব্দের মাইকে চাঁদাবাজি করা হচ্ছে।মাইকের বিকট শব্দে যাকে bkash-এ টাকা পাঠাবো তাকে ফোন দিয়ে কিছু বুঝাতে বার বার অসমর্থ হচ্ছিলাম তারপর কিছুটা দূরে গিয়ে তাকে আবারো ফোন দিয়ে আশ্বস্ত করলাম যে টাকা পাঠাচ্ছি।
মাইকে যে কথাগুলো শুনতে পাচ্ছিলাম-
মসজিদ আল্লার ঘর।এই ঘর বানানোর জন্য টাকা দিয়া যান,'এই টাকা বিফলে যাবেনা ইনশাল্লাহ। হে আল্লা যারা তোমার ঘর বানানোর কাজে সহযোগিতা করছে তাদের তুমি বেহেশতে নসীব করো;একথা তুমি তোমার পবিত্র কোরানে দিয়েছো,না হয় তোমার পবিত্র কোরান মিথ্যা(!) হয়ে যাবে'।(আমি পুরা থ এই কথা শুনে)
কেউ যখন টাকা না দিয়ে পাশ কেটে গেলো তখন বলছে,'কেউ টাকা না দিয়ে যাবেন না যারা আল্লার এই পবিত্র ঘরের জন্য সাহায্য করবেন না তারা শয়তানের ধোকায় পড়লো তারা শয়তানেরই ভাই'(!)।(আবারো অবাক)
হঠাত কেউ ১০০ টাকা দিলো তখন বলছে,'হে আল্লা এই মাত্র তোমার এক বান্দা ১০০ টাকা দিলো।
'"আল্লা তুমি ভাগ্যবান,
১০০ টাকা করলো দান"।
একটুপর এক মহিলাও ১০০ টাকা দিলো।তখন বলছে,'হে আল্লা এই মাত্র তোমার এক বান্দী ১০০ টাকা দিলো।
'"আল্লা তুমি রহমান,
১০০ টাকা করলো দান"।
 তারপর আরেকজন টাকা দিলো।তখন বলছে,'হে আল্লা এই মাত্র তোমার আরেক বান্দা টাকা দিলো,কত টাকা দিসে দেখিনাই।
'"আল্লা তুমি মেহেরবান,
তোমায় টাকা করলো দান"।
এমন আরো অনেক কিছু সুরে-সুরে,ছন্দে-ছন্দে বলে যাচ্ছে সব গুলি মনে নাই।পথচারী,রিক্সা,বাস সহ অন্যান্য সব গুলো যানবাহন থামিয়ে থামিয়ে আল্লার নামে চাঁদাবাজি করা হচ্ছে। টাকা দেয়া যেনো বাধ্যতামূলক!

