বিভ্রান্ত 


শুভ্র আঙ্গুল,রক্তে সৌরভ - পোড়ে,
পোড়ে মস্তক, গভীর বোধ
একবার,দুবার,তিনবার,আবার
ভোরে সূর্যের অপঘাত,
ভোরে নেমেছে কীটপতঙ্গের রাত।
কেড়ে নেয়,
কেড়ে নেয় - আমার অহংবোধ,
আমার অবিনাশ, ঈশ্বরে যায় আমার অমর শ্বাস।
স্মৃতি জানে,
মানুষ নই দেবতা ছিলাম
পাখা উল্টানো ফেরেশতা
জিভ চাটলেই শান্তিতে পাই,
বিশুদ্ধ রক্তের স্বাদ।
ক্ষমা করিনি,দেইনি শুভাশিস
গন্দম বৃক্ষ লকলকে বেড়ে ওঠে
তবু বেড়ে ওঠে কাধে,পিঠে
ঈশ্বর,অপরাধে অপরাধে
চামড়া খসে খসে পড়ে,
গন্দমের স্বাদে,
নূরের আলোতে পোড়ে, হাতের সিগারেট।
শুরুতেই বিস্মৃতি,শেষে দাগহীন যাত্রী
বিভ্রান্ত আমি, চরম বিভ্রান্ত আমি,
মহাকালে তাকিয়ে দেখি
সত্য মিথ্যার বিভ্রান্তি জড়িয়ে
জ্ঞানবৃক্ষে সার-পানি ঢালো তুমি।

