বালক


 বালক, তোমার সময় হবার আগেই
রক্তে আগুন জ্বলে,
পুড়ে যায় বাসের টিকিট,নিউজপেপার,পুরনো টাকার নোট
বাতাস পুড়ায়, আগুন পাখির ঠোট।
ক্রোধ চেনে তোমার চোখ,
বালক, তোমার বয়স হবার আগেই
মানুষের অহংবোধ, তোমার চোখ জ্বলে
সূর্য পোড়ে,
সূর্যের চেয়েও উত্তপ্ত দাবানলে।
বইয়ের পাতায় ভূল অংক
বালক, তোমার বয়স হবার আগেই
অংকের ঘাটতি,
অংকবিদেরা জলে পড়ে গেছে,
পোড়ে, পোড়ে জল
নদীর বুকের মাটিতে ভাঙ্গন আসে।
হৃদয়ে কোন বুদ্ধরা পুড়ে
শুধু ছাই আছে,
বালক, তোমার সময় হবার আগেই
ঘুম ভেঙ্গে গেছে,
পুড়ে গেছে কাগজ,কলম,বইয়ের পাতা,
কবিতার খাতা,
বয়স হবার আগেই
তোমার আগুনে পোড়ে
মৌলিক বিশুদ্ধ কবিতা।

