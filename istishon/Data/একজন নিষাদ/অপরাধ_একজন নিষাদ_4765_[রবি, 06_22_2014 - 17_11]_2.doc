অপরাধ


রক্তের দোষটা কার?
ভুলের শুরু কোন সরল বিশ্বাসে,
পাখির শীষের মত সুর তোমার
সাপের আঁশটে গন্ধ কেন তোমার নিশ্বাসে?
বিষাক্ত পানির গ্লাস,
সারবেধে সাজিয়েছিল কে নিজ হাতে?
তোমার ছায়া, আততায়ীর মত পাশে দাড়িয়ে থাকে।
কোন পিতার অভিশাপ গায়ে এসে লাগে তীরের মতন,
চামড়া বদলাও,শরীর বদলাও
তোমার ভিতরে আর একটি ভিতর থাকে,
কালিমা দূরে থাকে তোমার চরিত্রে।
সময়ের অপমানে, বিন্দুমাত্র কাপেনি তোমার হাত
লাশ বাসা বাধে আরেক লাশে,
ধ্রুপদী চাতুরতা তোমার মগজে।
রক্তচক্ষু কাকে দেখাবে তুমি,
কাকে বলবে সাধু হও?
অন্যকে সৎ বলার আগে উত্তর দাও,
কোন ধানক্ষেত এ ফেলে এসেছো তোমার সাহসী বন্ধুর লাশ ?
বিশ্বাস করে পাশে হেটেছিল যে নারী
ধর্ষনের পর কোথায় পুতেছ তার শাড়ি?
তোমার মানবিকতা তোমার মতই শুয়োরের ভাগাড়ে।
মিথ্যে কে বলেছে?তোমার মা
সব অপকর্মের শুরু তো তোমাকে ধারনেই।
অস্বীকার কর,অস্বীকার কর
তোমার স্বপক্ষে স্বারকলিপি সাক্ষর কর
শুধু মনে রেখ,
তোমার প্রতিটি অস্বীকার এ ফুটে ওঠে তোমার আদিম অপরাধ।

