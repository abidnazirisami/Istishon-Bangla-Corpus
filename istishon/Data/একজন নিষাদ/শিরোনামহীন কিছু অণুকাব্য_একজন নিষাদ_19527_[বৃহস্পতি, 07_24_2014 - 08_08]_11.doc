শিরোনামহীন কিছু অণুকাব্য


ছোট ফুল গুলোর নাম কি ছিল
রং ছিল, ঘ্রাণ ছিল
নাম কি ছিল?
পালংক টাতো ভাসছিল
বালক নাবিক, ভেসে এলো
সমুদ্রটার নাম কি ছিল?
০১
ছোট ফুল গুলোর নাম কি ছিল
রং ছিল, ঘ্রাণ ছিল
নাম কি ছিল?
পালংকটাতো ভাসছিল
বালক নাবিক, ভেসে এলো
সমুদ্রটার নাম কি ছিল?
০২
একদিন আমরাও
ফিরে যাবো অন্ধকারে,মহাশূণ্যে
ছড়ানো
আমাদের অবুঝ কীর্তি,
উপহাস করে আমাদের ব্যর্থতায়।
একজীবনে
যত সৌরভ ছড়ালো মানুষ
তার চেয়েও বেশি - পুড়লো যৌবন,
যতখানি শূণ্যতায় হাটলো মানুষ
নীলিমার পথে,
তার চেয়ে বেশি অভিশাপ
গায়ে কাটা হয়ে থাকে।
০৩
যদি চাই পাশাপাশি দাড়াতে
যদি থাকে চোখের দিকে চোখ,
কতখানি অপরাধ হবে?
কতখানি অপরাধ নেবে?
খুব কাছে থাকবোনা বেশিক্ষণ
ছায়া সরে যাবে খুব তাড়াতাড়ি,
নিতে পারি হয়তবা
খুব সামান্য কিছু শ্বাস,
অপরাধ হবে,
অপরাধ নেবে?
০৪
বুক জুড়ে এক অপূর্ব আধার,
তার দিকে তাকিয়ে
মায়া মায়া আমাদের চোখ,
জোনাকীরা জ্বলে ওঠে চোখের তারায়-
টের পাই,
টের পাই বুকের গভীরে,
এই আধারে,
কাথা মুড়ি দিয়ে শুয়ে আছে - বিষন্ন ক্ষোভ
মানুষের কাছে যেতে যেতে
ক্লান্ত বক,
খুটে খুটে
খেয়ে ফেলে সমস্ত বোধ।
০৫
এক পশলা বৃষ্টিতে
মেঘের কথায়,
হুইসেলের শব্দতে, কি এসে যায়?
পর্দাটি ভেজে,
জানালা বন্ধ করায় কি এসে যায়?
এক পশলা বৃষ্টিতে,
ভেজা স্যাতস্যাতে একটা জীবন,
এক পশলা বৃষ্টিতে, কি পরিবর্তন?
ঘামে ভেজা
পুরোটা পথ,বাসের ভিড়
বৃষ্টি এক পশলায় আসবে কতটা গভীর,
জলের গভীরে এক বিন্দু জল
টুপটাপ,
কিছুক্ষণ, আলোড়ন।

