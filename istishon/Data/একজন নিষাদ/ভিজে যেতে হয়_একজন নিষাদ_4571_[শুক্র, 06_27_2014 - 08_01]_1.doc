ভিজে যেতে হয়


তোমার কাছে আসতে হলে,
একটু যদি ভিজতে হয়
ভিজব না হয়,
ভিজব না হয়, অনেকখানি।
একটি ফোটা তোমার চোখে,
আরেকখানি তোমার ঠোটে,
বুক ছুয়ে যায় যেসব ফোটা
তারা জানে আমিও জানি,
তোমার কাছে আসতে হলে
জল ছুতে হয়,
পেরোতে হয় অনেকখানি।
আজ সকালে জলকাব্য
আজ সন্ধ্যায় জলকাব্য,
সব কাব্য জলে ভিজে যায়
তোমায় ছুতে আমায় ভেজায়,
যায় ভিজে যায় কলম-খাতা
তোমার কথা,আমার কথা,
প্রিয় আমার শব্দ খানি,
যায় ভিজে যায় অনেকখানি।
পদ্ম-শালুক পাতায় পাতায়
তোমার কাছে আসতে যে চায়,
রিম ঝিম ঝিম বৃষ্টিতে তায়
তোমার কাছে পত্র পাঠায়,
পত্র গুলো যায় ভিজে যায়,
কলার ভেলা, যায় ভেসে যায়,
এসব কথা তুমিও জান,আমিও জানি
তার পরেতেও বর্ষা এলে
তোমার কাছে যেতে হলে,
তোমার হাতটি ছুয়ে দিলে
জলে ভিজে যায়,
জলে ভিজে যায় অনেকখানি,
সব প্রেমিকেরই মত, আমিও জানি,
মেনে নিতে হয়
ভিজে যেতে হয়,
ভিজে যেতে হয় অনেকখানি।

