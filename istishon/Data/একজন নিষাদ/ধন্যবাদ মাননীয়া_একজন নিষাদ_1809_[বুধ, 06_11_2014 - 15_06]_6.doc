ধন্যবাদ মাননীয়া


 ধন্যবাদ মাননীয়া,
অনেক অনেক ধন্যবাদ
বক্ত্যবে নেই এখন আইনের উগ্র গন্ধ,
রক্তের অস্তিত্বই নেই, স্বাধীনতা স্তব্ধ 
রাজতন্ত্রের যাত্রায় বাদ পড়েছে শুধু কয়েকজন অপরাধী,
নষ্টদের অধিকার নিয়ে করছিল বাড়াবাড়ি
নষ্ট কি কেউ হতে পারে,
আপনি ছাড়া কে দিতে পারে নষ্ট হবার অনুমতি।
দেশের অতি উগ্র স্বাধীন মাথা কেটে ফেললে,
গণতন্ত্রের মুকুট উজ্জল থেকে উজ্জল হয়
বুঝলনা শুধু এই নতুন দানবের দল
দেখল শুধু রক্ত,
রক্ত নয়, লাল রং,
সহজ মূল্যে পাওয়া যায় কিছু রগ কাটলে,
চিন্তা নেই
রগের কারিগর আপনার পুরনো সহোদর।
মুনীর,কায়সারের গন্ধ পাওয়া গেলে
অথবা কোন শরীফ,আজাদ
কিছু বলার আগেই,
পাবেন পায়ের নিচে,
ধ্বংস হবে সব নষ্টদের আস্তানা
দেশ হবে চিড়িয়াখানা,চিড়িয়াখানা।

