সহজিয়া সমীকরণ # মিয়া ভাইয়ের পদ্য!


আজ আপনাদের জন্য আমাদের সবার প্রিয় মিয়া ভাইয়ের একটি কাব্য এনেছি। মিয়া ভাই সাধারণ মানুষ। তার সাধারণের বোধ দিয়েই সমাজকে দেখেন। নিজের মতো করে ব্যাখ্যা করেন, চিন্তা করেন। এর মধ্যে রাজনীতি, সমাজ, ইতিহাস, ঐতিহ্য ও আরো অনেক কিছুই আছে। এই কাব্যে তার সমাজ ও রাজনীতি ভাবনার অনেকখানি ধরা পড়েছে। ব্লগের পাঠককূলকে এই আমজনতার কাব্যটি পড়ে দেখার অনুরোধ জানাচ্ছি।
--------
সহজিয়া সমীকরণ
লিখেছেন : মিয়া ভাই
এক সরল অংকের সমীকরণ
আমি তখনই যাব আদালতে
যখন জানব- আজ হবে আমার জামিন
দপ্তর ছাড়ার হিসাবটাও আমার জানা
যখন হুকুম হবে গ্রেফতারে মানা ।
মানুষ পুড়িয়ে মারা- নেই তো মানা
এ তান্ডব আমার জন্ম থেকে জানা
মেনে নিলেই আমার হিসেব নিকেশ
তখনই কেবল বন্ধ করি মানুষ মারার নির্দেশ ।
পাব, খাব, নিব- মূল মন্ত্র -
আমার রাজনীতির
গলে পঁচে মুছে যাক দেশের অর্থনীতি
পুত্রের লাশ- সেতো মরা
শোক দেখানোর নামে তোমরা খাও ধরা
ঠিক ঠিক ঠিক সবই ঠিক
শুধু আমার জন্মেরই নাই ঠিক।।

