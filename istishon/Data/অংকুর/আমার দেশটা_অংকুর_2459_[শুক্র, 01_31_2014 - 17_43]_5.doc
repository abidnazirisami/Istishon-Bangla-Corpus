আমার দেশটা


আচ্ছা একটু দেশকে ভালোবাসা নিয়ে কথা বলি।আসলে দেশকে ভালোবাসা মানেটা কী?দেশকে আবার কীভাবে ভালোবাসা যায়? ছোটবেলায় স্বদেশপ্রেম রচনা পড়তাম।না বুঝে মুখস্থ করতাম।সেইদিন কোচিংয়ে পরীক্ষা দিতে গিয়ে স্বদেশপ্রেম রচনাটা লেখলাম অনেকদিন পর।অনেকদিন পড়িনি।ভাবলাম লিখতে পারবনা মনে হয়।তখন ভাবলাম ধুর,নিজের মনে যা আছে লিখি তো! না পারলে নাই।পরে দেখলাম যে অনেক পাতা লিখে ফেললাম।আসলে দেশকে ভালোবাসা বা স্বদেশপ্রেম এই বিষয়টা যদি অন্তর থেকে অনুভব করা যায় তাহলে পুরো বিষয়টা সহজ হয়ে যায়।দেশকে কেমন করে ভালোবাসব?আলাদা করে ভালোবাসা দেখাতে হবেনা।রাস্তাঘাটে বিলবোর্ডও টাঙাতে হবেনা যে "তোমাকে ভালোবাসি" । এসব কিছুই করতে হবেনা। খালি নিজেকে ভাবতে হবে।এই দেশটা আমার।এই দেশের প্রতিটা মানুষ আমার আপন মানুষ।এই আপন মানুষগুলো কিভাবে ভালো থাকবে সেটা ভাবলেই হবে।তাহলেই দেখা যাবে যে দেশটা কত ভাল হচ্ছে! আমাদের দেশ এর আবহাওয়া জলবায়ু থাকার জন্য অত্যন্ত উপযোগী। অথচ অনেকে দেখতে পাই দেশকে খুব গালাগালি করে। এইসব মানুষকে আমার বলার মত কোন ভাষা আমার নাই।যে দেশটা আমাদের এত আপনজন দিয়েছে,এত ভালোবাসা দিয়েছে,এত খাবার,থাকার জায়গা দিয়েছে তাকে তোমরা গালি দাও? যারা বলে বাংলাদেশে ট্যালেন্টদের জন্য স্কোপ নেই,কাজ করার সেক্টর নেই,উমুক তুমুক। আসলে আমি বলি,সেক্টর খুজলেই পাওয়া যায়।আর দেশকে ভালোবাসলেই দেশের দোষগুলো চোখে পড়েনা।এক্ষেত্রে একটা উদাহরণ দেই।আমাদের জাফর ইকবাল স্যার।এই মানুষটাকে আমি অনেক বেশি শ্রদ্ধা করি।স্যার আমেরিকায় নিজের লাইফটা অনেক ভালোভাবে গড়তে পারতেন।তার মত প্রতিভা মানুষের মধ্যে বিরল।কিন্তু তিনি সব ছেড়েছুড়ে দেশে চলে আসলেন।কারণ কী?দেশের ছেলেমেয়েরা বিজ্ঞানের প্রতি উত্‍সাহ হারিয়ে ফেলছে।তাদেরকে বিজ্ঞানমনস্ক করতে হবে।তার সম্মান দেওয়ার মত সেক্টর দেশে নেই।তবুও তিনি আছেন।আমরা তার সম্মান দিতে পারিনা।তাকে গালি দেই।নাস্তিক বলি।মারার হুমকি দেই।কিন্তু তারপরও তিনি আছেন।কারণ তিনি দেশটাকে ভালোবাসেন।আমিও দেশটাকে অনেক ভালোবাসি।অনেক অনেক অনেক। আপনি?

