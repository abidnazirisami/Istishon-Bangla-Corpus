স্বপ্ন ( বর্ষপূর্তি গল্প প্রতিযোগিতা )


ক্যামেরাটা ব্যাগ থেকে বের করে টেবিলের উপর রেখে বিছানায় ঝাপিয়ে পড়ল সৌরভ । নাহ । এই প্রতিদিন চারতলা উঠতে ভালো লাগেনা । উঠতে উঠতে প্রতিদিনই হাপসে যায় । বিছানায় ঝাপিয়া পড়ে শুরুতে চমতে উঠল সে । পরক্ষণেই স্বস্তির নিঃশ্বাস ফেলল । দুই তিন দিন হলো সিঙ্গেল চৌকিটা ফেলে দিয়েছে সে । চৌকিটা তার সাথে বিশ্বাসঘাতকতা করল । সেদিনও ক্লাস থেকে ফিরে বিছানায় ঝাপিয়ে পড়েছিল । কিন্তু বলা নাই কওয়া নাই চৌকির একটা পায়া ভেঙ্গে গেল । তারপর চৌকিটা ফেলে দিয়েছে । এখন ফ্লোরিং করে । চৌকিটা ফেলে দেওয়ার পর মনে হচ্ছে এতদিন ঐ জিনিসটা কেন ঘরের মধ্যে রেখেছিল ও । 
আজ মেজাজটা খারাপ । কয়েকদিন থেকে কাঠগোলাপের গাছ খুঁজছে । কেন জানি ওর কাঠগোলাপের ছবি তুলতে ইচ্ছা করেছে । সারা ঢাকা হন্যে হয়ে খুঁজেও কাঠগোলাপ বের করতে পারলনা । পরিচিত জায়গাগুলো যেমন জাদুঘর , চারুকলা যেখানে কাঠগোলাপ মাটিতে ঘাসের মত ছড়িয়ে থাকে সেইখানেও পেল না । এখন শীতকাল । এটা বোধহয় কাঠগোলাপের সিজন না । 
তিন মাস হয়েছে ক্যামেরাটা কিনেছে ও । এটা ওর অনেক দিনের শখ । সেই যখন ক্লাস টেনে পড়ত তখন থেকে ক্যামেরা সম্পর্কে সবকিছুই ওর মুখদর্পনে । ওর এইরকম উত্‍সাহ দেখে আব্বু ওকে ক্যামেরা কিনে দিতে চেয়েছিলেন । কিন্তু ও নেয়নি । ওর জেদ ছিল নিজের টাকায় ক্যামেরা কিনবে । এই জিনিসটা হবে ওর একান্ত নিজের । ও ওর জেদটা পূরণ করেছে । পড়ার পাশে পাশে টিউশনী করে টাকা জমিয়ে জমিয়ে তিনমাস আগে ক্যামেরাটা কিনে ফেলল । তখন ওর খুশি দেখে কে ! অরনী বলছিল , " ইশ গাধা ! এত খুশি ! ছোট বাচ্চা চকলেট পাইলে যেমন খুশি হয় তুমি তো মনে হয় তার থেকেও বেশি খুশি । "
অরনী ওর সাথে হচ্ছে চার বছর হল । অরনী এবার ইন্টার পরীক্ষা দিবে । চটপটে মেয়ে । সবসময় হাসতে থাকে । না হেসে যেন কোন কথাই বলা যায়না । হাসতে হাসতেই কখন তার মনের কথাগুলো বলে ফেলে সৌরভ খেয়ালই করতে পারেনা । এই মেয়েটাকে ও এখনো ঠিকমত বুঝতে পারেনি । ও যে কী চায় ! যখন ওর খুব রাগ লাগে তখন এমন একটা কথা বলে দেয় অরনী যে আর বলতে পারেনা । এই মেয়েটা কেমন করে যেন বুঝতে পারে তার মনের কথাগুলো । ওকে রাগ করে থাকতেই দেয়না ।
ঘুমকুমারী ।
এই নামে সৌরভ ওকে ডাকে । বারটা একটার দিকে যেন ঘুমিই ভাঙ্গেনা । সৌরভ একদিন বলেছিল,তুমি এত ঘুমাতে পার !
উত্তরে ও বলছিল , চিন্তা করিও না । তোমার সাথে বিয়ে হলে নয়টার দিকই উঠব । সৌরভ হাসতে হাসতে শুয়ে পড়েছিল সেদিন । নয়টার আগেও যে ঘুম থেকে উঠা যায় এই সম্পর্কে মেয়েটির ধারনাই নেই ।
সৌরভ একটা প্রজেক্ট করছে । মুক্তিযোদ্ধাদের সাথে কথা বলছে । তাদের থেকে যত প্রকার তথ্য আছে সবকিছু যোগাড় করছে । কারণ মুক্তিযুদ্ধের সময় যারা বিশ্বাসঘাতকতা করেছিল , যারা আমাদের মহান স্বাধীনতা যুদ্ধের প্রধান অন্তরায় ছিল,তাদেরকে আজ চল্লিশ বছর পর এদেশের অনেক মানুষই নির্দোষ বলছে । আর চল্লিশ বছর গেলে মনে হয় স্বাধীনতা যুদ্ধের ছিটেফোটাও মানুষের মুখে থাকবে না । তাই ও একটা আরকাইভ করতে চাচ্ছে । ওর কাজ অনেকদূর এগিয়ে । 
অরনীর সাথে আজ ঘুরতে বের হয়েছিল সৌরভ । অনেকদিন পর বের হয়েছে । অরনীর পরীক্ষার কারণে বের হওয়া হয়না । অরনীকে বাসায় পৌঁছে দিয়ে হেঁটে হেঁটে ফিরছে । রাস্তা মোটামুটি ফাঁকা । হঠাত্‍ ও ওর প্রচন্ড আঘাত অনুভব করল । দেখল ওর বাঁ পায়ের পেছনে একটা চাকু ঢুকানো । তারপর কয়েকজন মানুষ এসে তাকে প্রচন্ডরকম মারা শুরু করল । একজন ক্যামেরাটা কেড়ে নিয়ে ভেঙ্গে ফেলল । নিথর হয়ে পড়ে থাকা সৌরভ দেখতে পেল তার স্বপ্নটি তার চোখের সামনে ভেঙ্গে যাচ্ছে ....
বর্ষপূর্তি গল্প প্রতিযোগিতা

