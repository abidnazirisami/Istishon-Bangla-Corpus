ইচ্ছাপূরণ 



তখন বসন্তকাল । দক্ষিণের হাওয়া দিতে শুরু করেছে । উষ্ণ নিশীথের চন্দ্রলোকও উন্মুক্ত শয়নকক্ষে পদসঞ্চারের অনুমতি পেয়েছে । এই আলোতে তাকে দেখলাম । ঠিক ১১ বছর ২ মাস ৮ দিন পর , ঐ দিনটার পর প্রতিটা দিন আমার কিভাবে কেটেছে বলতে পারবনা । একটা নোলক পরা অশ্রুভরা চোখ , হাতে মোটা মোটা কাচের চুড়ি । একটা সাদা , একটা লাল , একটা আকাশি । বড় মিষ্টি এবং ঢলোঢলো মুখখানি বিশেষ মনযোগ দিয়ে দেখতে ইচ্ছে করে । কিন্তু সে আর কিছুতেই হয়ে উঠে না । সে অধিকার আজ আমার নেই । 
 ওর ঘরের নিচেই প্রতিবেশীদের বাগান । সেটাকে কোনভাবেই সুন্দর বলা যায়না । একসময় কেউ একজন শখ করে গোটাকয়েক গোলাপ গাছ লাগিয়েছিল , তারপর আর সেইদিকে বিশেষ খেয়াল করা হয়নি । শুকনা ডালের মাচার উপর কুমড়া লতা উঠে গেছে ; বৃদ্ধ কুলগাছের তলায় বিষম জঙ্গল ; রান্নাঘরের পাশে প্রাচীর ভেঙ্গে কতগুলো ইট জড়ো হয়ে আছে এবং তারই সাথে কিছু পাথুরের কয়লা , ছাই দিন দিন ভর্তি হয়ে যাচ্ছে । এই জায়গায় প্রতিদিন ওর জন্য দাঁড়িয়ে থাকি । একটা দিন না গেলে ওর রাগ কে দেখে ! আমাকে না দেখলে নাকি ওর ভালোই লাগেনা । অথচ ও কিন্তু একটিবারের জন্যও আমাকে বলেনি '' ভালোবাসি '' । মাঝে মাঝে খুব রাগ লাগত । মনে মনে ঠিক করতাম আজকে সিরিয়াসলি বলেই ফেলব । কিন্তু ওর মুখটা দেখার পরই কেমনটা জানি হয়ে যেতাম । মাঝে মাঝে ওকে জিজ্ঞেস করতাম - '' এই আমাকে বিয়ে করবা ? '' ও বলত , '' আমি তোমাকে বিয়ে করব কেন ? '' এমন ছিল ও ।
 আমার হাত ঘামে । সে জন্য আমি বরাবরই অস্বস্তি বোধ করতাম । মানুষের সাথে হাতও মেলাতাম না । ওকে যেহেতু আমি ভালবাসি তাই আমার ইচ্ছা করত ওর হাত ধরতে । কিন্তু এই ঘামের সমস্যার কারণে ধরতাম না । ও আমার ব্যাপারটা বুঝত । তাই ওর সাথে বের হলেই নিজে থেকে আমার হাতটা ধরত । আর বারবার বলত , '' ইশ ! তোমার হাত এত ঘামে কেন ? '' আমি বলতাম , '' ঘামে তো ধরে রেখেছ কেন ? '' ও বলে , '' আমার ইচ্ছা আমি ধরব না ছাড়ে দিব । তোমার কি ? হুহ ! '' বলে হাতটা ধরেই রাখত । এভাবেই চলত আমাদের । ওর অব্যক্ত কথাগুলো ওর আচরণে বলা কথার চেয়েও বেশি কাজ করত আমার মনে । 
 একমাস হয়েছিল ওর বাবা মারা গেছে । মানুষ মারা গেলে কিভাবে স্বান্তনা দিতে হয় আমি জানিনা । তাই সেদিন ওকে শুধু জড়িয়ে ধরেছিলাম । কাদতে দিয়েছিলাম । 
 বাগানের পাশে দাঁড়িয়ে আছি ওর জন্য । সূর্যটার তেজ আজকে অনেক বেশি । কেন যে ও আজ এত বেশি দেরী করছে । এমন যখন ভাবছিলাম তখন ও হঠাৎ দৌড়ে এসে আমাকে জড়িয়ে ধরে কাদতে লাগল । ওর বাসা থেকে ওর বিয়ে ঠিক করেছে । আমি কি করব বুঝতে পারছিলাম না । 
 আমি তখন অনার্স থার্ড ইয়ারে পড়তাম । আমার কিছুই ছিলাম না । আমি কেউ ছিলাম না । এমন একটা সময় আসে যখন মনে হয় যে আমরা ভালোবাসার মানুষটার জন্য সব করতে পারি । ও সেই ভালোবাসা নিয়েই সেইদিন আমার কাছে এসেছিল । কিন্তু শুধু কি সেই ভালোবাসা দিয়ে আমি ওকে সুখি রাখতে পারতাম ? ও আমার কত কীই না হতে পারত । আমার সবচেয়ে অন্তরঙ্গ , আমার সবচেয়ে নিকটবর্তী , আমার সমস্ত সুখ দুঃখ ভাগিনী । আজ সে এত দূর , এত পর । আজ তার সাথে কথা বলা মানা , তাকে নিয়ে ভাবা মানা , তার দিকে একদৃস্টে তাকিয়ে থাকা মানা । আর কে যেন ! ওকে একটুও চিনত না , ওর কোনটা ভালো লাগে কোনটা খারাপ লাগে , কিসে রেগে যায় , কিসে খুশি হয় এমম একটা মানুষ , শুধু গোটাকয়েক বই পড়ে ওকে আমার কাছ থেকে ছিনিয়ে নিয়ে গেল । 
 কোন এক সূর্য-চন্দ্রালোকিত লোকপরিপূর্ণ পৃথিবীতে ও আমার পাশে এসে দাড়িয়েছিল । আজ আমি তার কেউ না । 

