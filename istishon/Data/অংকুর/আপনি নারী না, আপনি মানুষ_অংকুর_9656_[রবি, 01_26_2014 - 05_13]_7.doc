আপনি নারী না, আপনি মানুষ


১.
আমাদের সমাজে নারীদের অবস্থান একটা চিন্তিত করার মত বিষয়। বিভিন্ন প্রতিবেদন অনুসন্ধান করলে দেখা যাবে বাংলাদেশের নারীরা অনেক অগ্রসরমান। তাদের অবস্থান এখন অনেক উপরে। অনেক ক্ষেত্রেই তাদেরকে অধিকার দেওয়া হছে। বিশেষ করে শিক্ষা ও চাকরি ক্ষেত্রে। কিন্তু এই জিনিসটা অনেকটা "বাইরে ঠিক ঠাক , ভিতরে সদরঘাট '' টাইপ অবস্থা। আমার মতে আদিযুগে মেয়েদের অবস্থান আর বর্তমানে মেয়েদের অবস্থানের বিন্দুমাত্র পরিবর্তন হয়নি। যা ছিল তাই আছে। আসলে কোন জাতির উন্নতি মানেটা কি? সমাজের মানুষদের অন্তরে তাদের জন্য সম্মান কতটুকু সেটা। নিজেদের মনেও নিজেদের অবস্থান কোথায়?
২.
সবক্ষেত্রেই নারীদেরকে পুরুষের সমান অধিকার "দেওয়া হচ্ছে"। এই "দেওয়া হচ্ছে" শব্দটাই আমার সমস্যার মূল কেন্দ্রবিন্দু। এই "দেওয়া হচ্ছে" শব্দটা দিয়ে কি নারীদেরকে অপমান করা হচ্ছেনা? "দেওয়া হচ্ছে" কথাটা দিয়ে কি মানবজাতি থেকে নারীজাতিকে পৃথক করে দেখা হচ্ছে না?
৩.
আমার জীবনের একটা বাস্তব অভিজ্ঞতার কথা বলি। ফাইভে বৃত্তি পরীক্ষা দিয়েছি। সেইদিন রেজাল্ট ছিল। রেজাল্ট দিয়েছে। আমি ট্যালেন্টপুলে বৃত্তি পেয়েছি। সবাই মিলে হৈহুল্লোর করছি। হঠাত দেখালাম আমার এক বন্ধু উদাস হয়ে বসে আছে। তার সাথে কথা বলে জানতে পারলাম যে তার ট্যালেন্টপুল হয় নি। অথচ তার চেয়ে বিশ (২০) নম্বর কম পাওয়া অনেকগুলো মেয়ের ট্যালেন্টপুল হয়েছে। কারণ অনুসন্ধান করে জানলাম যে, ট্যালেন্টপুল দেয়া হয় ত্রিশ (৩০) জনকে। যার মধ্যে ছেলে থাকবে ১২ জন মেয়ে ১৮ জন। এটা নির্ধারিত।
যারা ঢাকায় থাকেন তারা হয়ত লক্ষ্য করেছেন,বাসে মহিলাদের জন্য নয়টি আসন সংরক্ষিত থাকে।
প্রাইমারি স্কুলে শিক্ষক নিয়োগ করার ক্ষেত্রেও নারী-পুরুষের শিক্ষাগত যোগত্যার বৈষম্য চোখে পড়ার মত।
এইসব কিছু বাদ দিলাম। সবচেয়ে বড় উদাহরণ হল আমাদের "জাতীয় সংসদ"। এখানে আসন সংখ্যার ক্ষেত্রে বলা হয় ,৩০০ জন নির্বাচিত সাংসদ আর ৪৫ টি আসন নারীদের জন্য সংরক্ষিত। সম্প্রতি এই আসন ১০০ তে উন্নীত করার কথা বলা হচ্ছে।
৪.
যারা এগুলোকে নারীর অধিকার হিসেবে দেখছেন তারা একটু চিন্তা করুন, নারীরা যখন সংরক্ষিত আসনে গিয়ে বসেন সমাজ তাদের কি চোখে দেখে?
বাসে মহিলাদের জন্য আলাদা সিট অথবা অন্যান্য ক্ষেত্রে নারীদের কোটাব্যাবস্থা তাদের উচ্চাবস্থা দেখায় না। এটা তাদের অপমান। এসব করার মাধ্যমে তাদেরকে দুর্বল বলে চিহ্নিত করা হচ্ছে । দেখানো হচ্ছে তারা কিছু পারেনা। তাই তাদের আলাদা করে অধিকার দিতে হবে।
৫.
আমি নারীদের অনেক সম্মান করি। নারীদেরকে বলতে চাই, নারীরা সমাজের অংশ। পুরুষদের যেই যোগ্যতা আছে নারীদেরও সেই যোগ্যতা আছে। নারীরা আলাদা কিছুনা। নারী বলে আপনাদের যে পৃথক করা হচ্ছে তার বিরুদ্ধে রুখে দাড়ান। যে অপমান করা হচ্ছে তার প্রতিবাদ করুন। যোগ্যতা আছে,যোগ্যতা দিয়ে সমাজে নিজের অবস্থানটা ছিনিয়ে নিন না। কোটা দিয়ে অপমান হবেন না। অধিকার আদায় করার জন্য আন্দোলন না করে অধিকার ছিনিয়ে আনুন।
মনে রাখবেন, "আপনি নারী না, আপনি মানুষ "
জাগো গো ভগিনী, জাগো...... 

