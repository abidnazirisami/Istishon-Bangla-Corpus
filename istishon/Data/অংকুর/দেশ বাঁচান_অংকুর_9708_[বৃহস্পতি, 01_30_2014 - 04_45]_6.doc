দেশ বাঁচান


মতিঝিল গিয়েছি এক বন্ধুর কাছে।নটরডেম কলেজের অপরপাশে বাংলাদেশ ব্যাংক কলনীর মেইনগেট এর সামনে দাঁড়িয়ে আছি।বন্ধুটি বরাবরের মতই দেরী করছে।দেয়ালের দিকে তাকিয়ে দেখলাম অনেকগুলো দৈনিক পত্রিকা লাগানো আছে।ভাবলাম সময় কাটানোর জন্য এগুলো পড়া যেতে পারে।প্রথমেই যেটা দেখলাম সেটা হল "দৈনিক ইহসান"।তো সেইখানে যেসব দেখলাম সেগুলো দেখলে আপনারা যে মাননীয় স্পিকারসহ আরো কত কিছু হবেন তা বলতে পারবনা।সেগুলোর দিকে আর গেলাম না। মূল কথায় আসি।যেটা দেখে সবচেয়ে বেশি হতচকিত হলাম তা হল 
"একাত্তরে স্বাধীনতা নয়,মুসলিম রাষ্ট্র থেকে বিচ্যুতিই ছিল হিন্দুদের উদ্দেশ্য"
চিন্তা করা যায়?আমাদের এই দেশটাতে এমন মানুষও আছে যার আমাদের মহান স্বাধীনতা যুদ্ধটাকে হিন্দু মুসলমানের যুদ্ধ মনে করে। এবং একটি পত্রিকা বের করে সেই ব্যাপারটা ফলাও করে প্রচার করে বেড়ায়! ত্রিশ লক্ষ প্রাণ আমরা দিয়েছি। তার প্রতিদান এই? আচ্ছা আমি ঠিক জানিনা।এই বিষয়টার উপর কি রাষ্ট্রদোহীতার মামলা করা যায়?করা গেলে আমি ঐ পত্রিকার সম্পাদকের বিরুদ্ধে মামলা করতে চাই।
জয় বাংলা

