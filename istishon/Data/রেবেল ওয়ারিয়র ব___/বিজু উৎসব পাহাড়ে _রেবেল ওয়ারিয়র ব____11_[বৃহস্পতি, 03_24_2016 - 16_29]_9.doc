বিজু উৎসব পাহাড়ে 


হাজারো স্বপ্নের মশাল জ্বালিয়ে পাহাড়ে আসছে প্রাণ প্রিয় বিজু উৎসব।বর্ষ বিদায় ও বর্ষ বরণের উৎসব বৈসুক, সাংগ্রাই, বিজু আবার আসছে আনন্দের বার্তা নিয়ে। এই উৎসব কেবল আনন্দের জন্য না, পাহাড়ি আদিবাসীদের সংস্কৃতি ও ঐতিহ্য রক্ষারও বটে।নবাগত এই বিজু উৎসব পাহাড়িদের আরও নতুন স্বপ্ন দেখাবে।পাহাড়ের মানুষ নিজেদের শত দুঃখ বঞ্চনা ভুলে গেংখুলী, উভগীত, দুদুক, হেংগরং এর মূর্ছনায় মাতিয়ে তুলবে পাহাড়ের প্রত্যেকটি জনপদ।জুম্মবি গান করবে তার পাহাড়ি কন্ঠে। পাহাড়ের উচু নিচু পথ আনন্দে ভরে যাবে চারিদিক। অনেক নির্যাতন, নিপীরণ, বাধা অতিক্রম করেও আদিবাসীরা নানা উৎসবে পাহাড়কে জাগিয়ে রাখে। পুরোনো বছরকে বিদায় দিয়ে নতুন বছরকে হাসিখুশিতে বরণ করে নেয়। এবং একে অপরের হিংসা-ক্রোধ ভুলে সবাই বিজু উৎসবে মেতে ওঠে।
ফুল বিজু দিনে পাহাড়ি তরুণী-তরুণী সহ সকল বয়সীরা নদীতে ফুল ভাসাবে।এবং তাদের জীবনে শান্তি কামনা করে থাকবে।মুল বিজু দিনে চাকমা তথা পাহাড়িদের ঐতিহ্যবাহী তরকারি "পাজন" রান্না করে অথিতিদের আপ্যায়ন করা হবে।চতুর্দিকে হৈ চৈ করে আনন্দে ভরে দেবে পাহাড়কে। এবং নতুন বছরে"গজ্জেপজ্জে দিনে বরণ করা হয় নতুন বছরকে।কিন্তু কতটুকু জানেন যে, প্রতিটি ক্ষেত্রে বাধার সম্মুখীন হচ্ছে পাহাড়ি মানুষেরা ।শাসকগোষ্ঠীরা আজ এই উৎসবকেও বিলুপ্তি করে দিতে চাইছে।পাহাড়িদের ঘিলে খেলা,নাডেং খেলাকে ধ্বংস করে দিতে চাইছে।পার্বত্য চট্টগ্রামের মাটি,মানুষ,বহমান কর্ণফুলী,চেঙ্গী,কাচালং,শঙ্খ ও মাতামুহুরিকে দুঃখ দিতে চাইছে।হাজার বছরে দাড়িয়ে থাকা পাহাড় পর্বতগুলোকে নিরবে কাঁদিয়ে দিতে চাইছে।আজও শত শত বুকের আশায় থাকে পাহাড়িরা যে একদিন অন্যায়,অত্যাচার, শোষণের অবসান হবে।আদিবাসীরা ফিরে পাবে তাদের অধিকার,মানুষের মতো করে বাচার অধিকার।কিন্তু আজও সেই দুঃখ দুর হলো না।তাদের মাতৃভূমিকে মা বলে ডাকতে পারছে না।প্রবল বৈরি পরিবেশে পাহাড়িরা একটু হলেও আশা জাগিয়ে রাখে।যে একদিন ফিরে পাবে সেই দিনটি যেখানে কোন নিপীরণ থাকবে না।আপনি কি জানেন,মায়ের ভূমিকে হারালে ,পাহাড়ের মাটির উপর আদিবাসীদের অধিকার শেষ হয়ে গেলে তারা তাদের সংস্কৃতি,জীবন ভাবনা,গীত,বিজু সবকিছু হারিয়ে ফেলবে।তারা ভয়কে এখনো দুর করতে পারে না,কেননা বিজু দিনে কোন হামলা হবে না তো?কোন আদিবাসী মেয়ে ধর্ষণ হবে না তো? আগামীর বিজু উৎসবের মধ্যে দিয়ে পাহাড়ে ঐক্য শান্তি ফিরে আসুক। নির্ভয়ে বিজু উৎসব পালন করতে পারবে এই আশাটুকু একটু হলেও রাখতে পারি।

