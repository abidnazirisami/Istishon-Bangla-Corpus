একুশের চেতনায় উজ্জীবিত হয়ে সকল ভাষাকে মর্যাদা দিয়ে গর্বিত থাকতে চাই।


একুশের চেতনা মানে মাথা নত না করা ।রফিক,সালাম,বরকতের চেতনা মানে সমগ্র বাংলার গৌরব।1952 সালে আমাদের দেশের বীর সেনারা নিজের মায়ের ভাষার জন্য প্রাণ দান করেছিলেন।রাজপথ রক্তে রঞ্জিত হয়েছিল।সারা বাংলার জনপথ শহীদদের হাহাকারে কান্না বইছিল।নিষ্ঠুর পাকিদের আঘাতে মৃত্যুর কোলে ঢলেপড়ে বাংলার সাহসী সন্তানরা।যুগ যুগ ধরে তাদের প্রাণের বিনিময়ে আজ গর্বিত স্বরে বাংলায় কথা বলছি।তাদের রক্তের বিনিময়ে বিশ্বে মাথা উচু করে দাড়িয়েছি।21এর ফেব্রুয়ারীকে পেয়েছি আন্তর্জাতিক মাতৃভাষা দিবসের স্বীকৃতি।সকল ভাষা শহীদদের চেতনায় জাগ্রত হয়ে যেন স্বাধীন বাংলাদেশে বিভিন্ন জাতিগোষ্ঠীর স্ব স্ব মাতৃভাষার মর্যাদা লাভ করতে পারে।বাংলার পাশাপাশি যেন সকল ভাষার সম্মান প্রদর্শন করা হয়। জাগ্রত জনতার বন্ধনে আবদ্ধ হয়ে গড়ে উঠুক সকল জাতির সেতুবন্ধন।তাদের সাহসী পথচলা আমাদের গর্ব।তারাই এনে দিয়েছে প্রিয় মায়ের ভাষা।সাহসী স্বরে সকলে নিজর মায়ের ভাষায় কথা বলতে চাই।বাংলা ছাড়াও চাকমা,মারমা,ককবরক,সাওতালী ভাষার জনগোষ্ঠীদের তাদের স্ব স্ব ভাষার কথা বলার মর্যাদা চাই। " আমার ভাইয়ের রক্তে রাঙানো,একুশে ফেব্রুয়ারী আমি কি ভুলিতে পারি------

