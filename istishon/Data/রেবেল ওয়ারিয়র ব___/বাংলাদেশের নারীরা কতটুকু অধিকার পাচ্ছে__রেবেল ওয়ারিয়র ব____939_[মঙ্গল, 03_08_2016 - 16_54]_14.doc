বাংলাদেশের নারীরা কতটুকু অধিকার পাচ্ছে_


আমাদের দেশের প্রধানমন্ত্রী হচ্ছে নারী।তিনি সকল ক্ষমতারও অধিকারী।যার ফলে আমাদের দেশের নারীদের অধিকার আরও দৃঢ় হওয়ার কথা।সত্যিই কি দেখতে পাচ্ছেন?নারীরা তাদের ন্যায্য অধিকার পাচ্ছে।পুরুষতান্ত্রিক সমাজ নারীদের কতটুকু সম্মান করছে।সরকার নারীদের উন্নয়নের জন্য সক্রিয় ভুমিকা কতটুকু পালন করছে? কোথায় সেই উন্নয়ন? প্রতিদিন কেন নারী ধর্ষিত হবে?তাদের চলাফেরার অধিকার নেই।নিরাপত্তার অধিকার নেই। নিজেদের ন্যায্য অধিকার পাবার জন্য রাস্তায় নামলে আইশৃঙ্খলা রক্ষাকারী বাহিনীর কাছ থেকে নির্যাতিত হতে হয়। সরকারের ভুমিকা তখন কোথায় চলে যায়?এবং নারীদের অধিকার কোথায় থাকে?অন্যদিকে আরও দেখা যায় সংখ্যালঘু সম্প্রদায়ের নারীদের কোন নিরাপত্তা নেই।দেশে প্রায় 50টির অধিক আদিবাসী সম্প্রদায় রয়েছে।এর মধ্যে 14টির অধিক আদিবাসী পার্বত্য চট্টগ্রামে বসবাস করে।এবং তাদের উপর নির্যাতন নিপীরন চালানো হচ্ছে প্রতিদিন।শাসকগোষ্ঠী সেনাবাহিনী ও সেটেলার বাঙালীরা প্রতিদিন নিজেদের ক্ষমতার প্রভাবে আদিবাসী মা বোনদের উপর ধর্ষণে লিপ্ত হচ্ছে।তাদের ধর্ষণের পর হত্যা করা হচ্ছে। অথচ,সরকারের ভুমিকা নিশ্চুপ থাকে ।কারণ তারা আদিবাসী বলে।হাসিনা ও তার সরকার নারীদের উন্নয়নের কথা বললেও মুখের কথা মুখে রয়ে যায়।প্রত্যক্ষ কার্যক্রম এখনো অনুপস্থিত।নারীদের উপর কখনো লাঠিচার্জ করে,কখনো খোলা আকাশের নিচে বাস করে,কখনো পুলিশের লাথি খেয়ে নারীদের উন্নয়ন ও নিরাপত্তার জোরদার এভাবে করা হচ্ছে? দেশের ভিতরে প্রতিদিন শতশত নারী ধর্ষিত হয় ।অথচ,তাদের ন্যায্য বিচারের অধিকারটুকুও পায় না।সেই নরপশুরা আঁধারে থেকেই যায়।তাহলে কিভাবে বলতে পারি দেশে নারীদের জন্য নিরাপত্তা রয়েছে। তাদের অধিকার পাচ্ছে।তারা কেউ কারোর ব্যবহৃত সামগ্রী না।উগ্রবাদী গোষ্ঠীরা নারীদেরকে শস্যক্ষেত্র মনে করে।যা ইচ্ছা তাই করবে ।দেশে কি কোন আইন নেই?যে একটা নারী সে একা একা চলাফেরা করতে পারবে না।সে যেকোন সময় ধর্ষিত হতে পারে।দেশে নারী শ্রমিকদের কোন সুরক্ষা নেই।বিশেষ করে গার্মেন্টস সেক্টরের নারীদের কোন নিরাপত্তার ব্যবস্থা নেই।অথচ তাদের দ্বারা উৎপাদিত কাপড়ে বাংলাদেশ বিশ্বে সুনাম অর্জন করছে।আর সরকার তাদের অধিকার হরণ করে নিচ্ছে।সেই পরিশ্রমী নারী হয়তো তার পারিশ্রামিকটুকুও পাচ্ছে না।কোন মুখ দিয়ে কিভাবে বলতে পারি দেশে নারীদেরকে সম্মান করা হয়।তারা তাদের অধিকার পাচ্ছে। একজন পুরুষ কোথায় নারীকে সম্মান করছে? বিপরীতে সুযোগ পেলে তাকে জোরপুর্বক ধর্ষণ করা হয়।আপনি যে নষ্ট পুরুষ নারীকে সম্মান করেন না।সেই নষ্ট পুরুষ কিন্তু ওই ধর্ষিতা নারী জন্ম দেয়। নারীদেরকে কেন পণ্যদ্রব্য ভাবি তাদের কেন সম্মান করতে শিখি না? দেশের সকল জাতির নারীদের অধিকারের জন্য সরকারের প্রয়োজন জোর নিরাপত্তা প্রদান করা।তাদেরকে যথাযথ সম্মান করা।মাননীয় প্রধানমন্ত্ররীর নারীদের জন্য প্রত্যক্ষ কার্রযক্রম ব্যাবস্থা করা প্রয়োজন। নারীকে অমর্যাদা নয় ,সম্মান করুন।এতে দেশ ও জাতি সুদৃঢ় হবে।

