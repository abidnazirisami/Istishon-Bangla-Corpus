একটি প্রেম সংলাপঃ কন্টিনিউয়াস প্রেম


- হ্যালো,
- হুম, জানু বল।
- ভাত খেয়েছে?
- হুম। তুমি?
- খেয়েছি। কেমন আছো?
- ভালো।
- এই বাইরে না কত সুন্দর বৃষ্টি হচ্ছে, দেখেছ?
- না
- কেন?
- কারন রাত্রিবেলা বৃষ্টি দেখা যায় না।
- এই সব কথায় ভুল ধরবে না। ভালো হবে না বলে দিচ্ছি।
- ঠিক আছে।
- উফ কি সুন্দর বৃষ্টি।
- তোমার কি বৃষ্টিতে ভেজার খুব ইচ্ছে?
- হুম। খুব বেশী। যখন আমাদের বিয়ে হবে তখন সাড়া রাত বৃষ্টিতে ভিজবো।
- বা! আমাকে মেরে ফেলার পরিকল্পনা তো ভালোই করেছ।
- মানে? কি বলছ এইসব?
- কেন, তুমি জানো না, বেশিক্ষণ বৃষ্টিতে ভিজলে আমার অসুখ হয়?
- উফ! তোমাকে নিয়ে আর পারা যাবে না।
- তো কাকে নিয়ে পারা যাবে?
- কেন শুধু শুধু ঝগড়া করতে চাচ্ছো। চল না, প্রেমের কথা বলি।
- কার সাথে?
- কেন? আমার সাথে!
- তুমি কে?
- আমি তোমার প্রেমিকা।
- ও। তাহলে তুমি আমার প্রেমিকা।
- জী আমি তোমার প্রেমিকা।
- কিন্তু হে প্রেমিকা ফোনের শুরুতেই যে অ্যাই লাভ ইউ বলতে তাও কি জানা নেই?
- সরি।
- সরি বললেই কি হবে?
- তাহলে কি করবো?
- সকালে ঝুম বৃষ্টিতে রাস্তার মাঝে আমার হাত ধরে ভিজতে হবে।
- কি? আশিকি-২ এর মত?
- হুম। কিছুটা ঐ ধরণের।।
- ঠিক আছে, রাজী। কিন্তু তোমার না বৃষ্টিতে ভিজলে অসুখ হয়?
- হয়। কিন্তু বিশেষ এক মুহূর্তে হয় না।
- কখন?
- যখন তোমার ঠোঁটের উষ্ণতা আমার শরীরের মাঝে উত্তাপ জাগাবে।
- বেয়াদপ? ছি!
- কে?
- তুমি!
- ঠিক আছে তাহলে রাখছি।
- না, না। সরি। অ্যাই লাভ ইউ জান।
- লাভ ইউ টু জানু।
- এই মা আসছে।
- কে শাশুড়ি?
- জী জী তোমার শাশুড়ি।
- দাও না একটু।
- পাগল নাকি?
- হি হি পাগল তো।
- কখন থেকে?
- যখন থেকে তোমার প্রেমে পড়লাম।
- এই এখন কি কদম ফুল পাওয়া যায়?
- না
- কেন বর্ষাকালে না কদম ফুল পাওয়া যায়।
- হুম। কিন্তু এখন বর্ষা না, ফাগুন।
- ফাগুন? চল এই ফাগুনে বিয়ে করে ফেলি?
- ঠিক আছে রাজী।
- কিন্তু পালিয়ে না।
- হুম। তোমার বাবা হাতে ফুল হাতে তোমাকে আমার হাতে তুলে দিবে।
- হি হি। ফুল না বন্দুক।
- তো, না পালিয়ে কি উপায় আছে?
- আছে তো।
- কি?
- এখন বলবো না।
- কেন?
- কালকে বলবো। সিক্রেট বিষয় মোবাইলে বলা ভালো না।
- ঠিক আছে। অপেক্ষায় আছি।
- এখন রাখছি।
- আর একটু প্লিস।
- না, না, মা আসছে। বাই, লাভ ইউ। টাটা। লাভ ইউ, বাই লাভ ইউ।
- বাই বাই। লাভ ইউ টু। 
ফোন কেটে গেল। পাগল প্রেমিক ভাবছে, স্বপ্ন দেখছে, মেয়েটি কি সত্যি আমাকে এমন পাগলের মত ভালোবাসে। এমন সময় অন্যদিকে মেয়েটির আরেকটি কল আসলো। কল ধরে মেয়েটি বলল- 
- হ্যালো জান, কেমন আছো?
- এইতো ভালো। তুমি?
- ভালো।
- কার সাথে কথা বলছিলে এতক্ষণ?
- কেন?
- না, কল ওয়েটিং পাচ্ছি?
- আরে বলিও না, আমার কলেজের বান্ধবীর সাথে। ছাড়তেই চাচ্ছে না। অ্যাই লাভ ইউ জান...

