মসজিদ ভাঙার স্বপ্ন


কাল সকালে পবিত্র ঈদের নামজ পড়তে যাবে সাফায়েত। তাদের গ্রামের মসজিদটা দশ গ্রামে বিখ্যাত। অনেক বছর আগে আরব থেকে কারিগর এনে বানানো হয়েছিল মসজিদটি। দূর গ্রাম থেকে মানুষ মসজিদ দেখতে আসে। গ্রামের পুরানো ঐতিহ্য নিয়ে সাফায়েত বেশ গর্ব অনুভব করে। দূরের আত্মীয় স্বজনের কাছে বলে বেড়ায় গ্রামের মসজিদের কথা। 
বাংলাদেশে মুসলমান সংখ্যালঘু। সংখ্যাগরিষ্ঠরা সংখ্যালঘুদের উপর সব সময় প্রভাব বিস্তার করতে চায়। তাই প্রভাব বিস্তারের চক্রে বাংলাদেশে মসজিদ ভাঙার ঘটনা বেশি। দেশ স্বাধীনের পর থেকে হিন্দুরা প্রায় বিশ হাজার মসজিদ ভেঙেছে। তবুও সংখ্যালঘু মুসলমানরা কিছুই বলে নি। নীরবে হিন্দুদের আক্রমণ সহ্য করেই কাটিয়ে দিয়েছে চল্লিশ বছর। অনেকেই আর সহ্য করতে না পেরে ভারতেই পারি দিয়েছে।
মাঝরাতে সাফায়াতের ভয় হয়। তার গ্রামের মসজিদ কি নিরাপদ, মৌলবাদীরা কি এবারও মসজিদ ভেঙে দিবে? রাতের খবর এসেছে পাশের গ্রামের মসজিদে হামলা করেছে হিন্দুরা। সাফায়েত ভাবে নবী মুহাম্মদ তো অনেক শান্তির মানুষ ছিল, তিনি তো কখনো কাবা ঘরের মূর্তি ভাঙেন নি। তাহলে হিন্দুরা কেন মসজিদ ভাঙে? মসজিদে আগুণ দিলেই কি হিন্দু ধর্ম শান্তির প্রমাণিত হয়ে যায়?
 মসজিদে আগুণ দেওয়ার পর কেউ কোনো প্রতিবাদ করে না। অনেকেই প্রতীবাদে ভয় পায়। কারন দেশটা তো হিন্দুদের। একদল হিন্দু মসজিদে দল বেঁধে আগুণ দেওয়ার পর অন্যদল হিন্দু বলে এটা সহি হিন্দু ধর্ম নয়। সাফায়েত মনে মনে বলে মানবতা যুগ যুগ ধরেই তো শান্তি দেখে আসছি। মহাভারত রামায়ণ তো যুদ্ধের কাহিনীতেই ভরপুর। 
মাঝরাত্রিতে ঘুমের মাঝে সাফায়েত শুনতে পায় হরে কৃষ্ণ হরে উলু ধ্বনিতে কারা যেন এগিয়ে আসছে। মসজিদ ভাঙার টেন্ডারবাজরাদের হাতুড়ির আঘাতে ধুলায় মিশিয়ে যায় অনেকদিনের পুরানো মসজিদ। তবুও দেশে প্রতীবাদের মানুষ নেই। কেউ প্রতীবাদ করবে না। কারন অন্যায়ের প্রতীবাদ করতে চাইলেই দাবী উঠে কৃষ্ণ অবমাননার ফাঁসি চাই। 
সাফায়েতের দুঃখ বাড়তে থাকে। তাদের গ্রামের মসজিদ নেই। কিন্তু পাশের গ্রামে হিন্দুদের দুর্গা পূজা ঠিকই হচ্ছে। কোন মুসলমান গিয়ে দুর্গার মণ্ডপে আগুণ দেয় না। সাফায়েত ভাবে এদেশে জন্মটাই তাদের অপরাধ। চোখে কান্না, বুকে ক্ষোভ, তুবও তার কিছু বলার সাহস নেই। সাফায়েত বিছানায় ছটফট করতে থাকে। মন খারাপের স্বপ্নে তার ঘুম ভেঙে যায়। বিছানায় পড়ে থাকা রিমোটে চাপ দিতেই টিভিতে ভেসে উঠে ২২ টি দুর্গা পূজা মণ্ডপ ভাঙার ব্রেকিং শিরোনাম। 

