একটা আজাইরা কবিতাঃকিছু অর্থহীন শব্দের পঙক্তিমালা


 লাশটা মরে নি!
কাল সন্ধ্যায়,
ফুটপাতে নির্বাক পড়ে থাকা
লাশটা মরে নি!!
লাল টেপ মোড়ানো বলে
লাথি মারা
তার পা দুটো কালো অঙ্গার হয়ে;
কালো এস্ফল্টে হাঁটতে চেয়েছিল আরও কিছুদিন!
তার হতবাক চোখের
স্বপ্ন;ভালোবাসা
তখনও ছিল
ভাস্বর।
লাশটার হাতে ধরে থাকা
আধেক খাওয়া হাওয়াই মিঠাই;
অপেক্ষায় আছে
কখন তাকে গিলে খাবে লাশটা!
মায়ের আঁচলে মুখ লুকানো
সারল্য;স্বর্গীয় আভা
লাশ হওয়ার কারণ জানতে চাওয়ার ব্যকুলতা নিয়ে
লাশটা শেষপর্যন্ত বেঁচে ছিল!
উত্তর ছাত্রাবাস
চুয়েট।
২৮।১১।১৩

