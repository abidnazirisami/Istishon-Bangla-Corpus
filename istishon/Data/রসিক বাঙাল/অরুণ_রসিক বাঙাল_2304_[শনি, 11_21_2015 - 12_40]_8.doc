অরুণ



তুমি আমায় অস্পৃশ্য আলো দিয়েছিলে অরুণ
আমি তোমায় মেঘজড়ানো আকাশ দিলাম
তোমায় দেখেই আমি অন্ধ হয়েছি
অসাধারণ পুলকের হাজারটা রাতকে
এক ফুঁৎকারে উড়িয়ে দিয়ে
ঘুণে ধরা বিমর্ষ পাণ্ডুলিপির প্রতিটা স্বপ্ন হাতে ধরে
আমি তোমার দিকেই ছুটেছি।
তোমার সফেদ শাড়ীর সবকটা ভাঁজে
আমি হাত বুলাতে চাই অরুণ
ষ্টেশনের লোকারণ্যে তোমায় হারাতে চাইনি
ট্রেন বিশ্বাসঘাতকতা করলেও
তোমার দিকে আমার যাত্রা চলবেই
তুমি তাও মুখ লুকালে
তুমি কি তবে হন্তারক মেঘের সাথেই মিলিত হলে!
হয়তো তুমি মেঘই ভালোবাসো
নাহয় তোমার বুকে মেঘের ব্রেসিয়ার কেন,অরুণ?
৮ কার্তিক,১৪২২।।

