লাল কালো কালাশনিকভ


 আজকাল একধরণের লালাচ্ছন্নতায় ( লাল রঙের প্রতি বিশেষ দুর্বলতা) ভুগছি!
সবকিছুই কেমন জানি লাল লাল মনে হয়! ভাবছি একবার ডাক্তার দেখাব কিনা!
আতিক ভাইয়ের ফি কত জানা থাকলে ভালো হত! আজকাল পকেট শালা বেশি বেঈমানি শুরু করেছে!
এই লালাচ্ছন্ন ভাব থেকেই কবিতাটা প্রসব হয়ে গেল! 
কলমশিল্পীর লেখাগুলো হঠাৎ
লালচে দেখায়!
পিচঢালা পথে যেন কালো নয় লাল
বিটুমিনের আস্তরণ!
অমাবস্যায় লালের চাদর পরে থাকে
অভিসারিণী তিমিরকুন্তলা।
প্রেয়সীর মেহেদীরাঙ্গা হাতটা অকস্মাৎ
রক্তমাখা হয়ে যায়!
বিধবার সাদা শাড়ীতে পড়ে লাল ছোপ।
দিগন্তে অস্তমিত সূর্যের রশ্মিরাগ যেন
লালের রেখাচিত্র!
মাঠে কিংবা প্রান্তরে-পাহাড়-বনে আজ,
শুধুই লাল;কারন
হায়েনার কালো কালাশনিকভ
সৃষ্টি করেছে লালের সাগর,
বাংলার বুকে বিঁধে কালো ভ্রমর!

