মুক্তমনাদের নয়া ক্রুসেডের শেষ কোথায়_


বাংলাদেশের সেরা বিজ্ঞান লেখক বুয়েট শিক্ষক ফারসীম মান্নান মোহাম্মদীর কথা আপনাদের মনে আছে?ধর্মবিরোধী (+মার্কসবাদ বিরোধী) মৌলবাদীদের মিথ্যাচারের সুবাদে তাকে অনেকে চেনেন। তবে ভূলভাবে চেনেন। মুক্তচিন্তা, মুক্তমনা প্রভৃতি গালভরা শব্দধারীরা তাদের বিকৃত মস্তিষ্ককে পরিপূর্ণভাবে কাজে লাগিয়ে এই ভদ্রলোক সম্পর্কে অত্যন্ত নিকৃষ্ট ধরণের মিথ্যাচার প্রচার করেছিল। তারা অভিজিৎদার হত্যাকান্ডের সাথে অভিজিৎদার বন্ধুপ্রতীম এই বিজ্ঞান লেখককে জড়িয়ে নানা ধরণের রটনা বাজারে ছড়িয়েছিলো। এই ভদ্রলোকের ওপর তাদের ক্ষোভের মূল কারণটি আমি জেনেছিলাম আমার ঘনিষ্ঠ মুক্তমনাদের কাছ থেকে। তাঁরা অত্যন্ত ক্ষিপ্ত হয়ে আমাকে বলেছিলেন যে, ওই ব্যাটা তো একজন মৌলবাদী, ফেসবুকে নিজের পরিচয় লিখেছে মুসলমান, সুন্নী। এ লোক তো আমাদের শত্রু না হয়ে পারে না। ঐ ব্যাটা নিশ্চয়ই খুনের সাথে জড়িত। মুসলমানদের বিরুদ্ধে এসব মৌলবাদী মুক্তমনাদের একটি যুদ্ধ আছে সেটা আমি জানতাম। কিন্তু ব্যাপারটা এতটা স্থুল রূপ নিয়েছে তা জানতাম না। মৌলবাদী মুক্তমনাদের বিশিষ্ট পয়গম্বর তসলিমা নাসরিনও ফেসবুকে ফারসীম মান্নান মোহাম্মদীর মুসলমান ও সুন্নী হওয়ার তীব্র প্রতিবাদ জানিয়ে তাকে গ্রেফতারের দাবী জানিয়েছিলেন। লোকটা মুসলমান, সুন্নী। তার ওপর আবার নামের সাথে মোহাম্মদী লাগানো। অতএব মৌলবাদী মুক্তমনাদের গাত্রদাহ হতেই পারে। এতে অবাক হওয়ার কিছু নাই। কিন্তু অবাক হলাম তখনই যখন জানলাম ধর্মবিরোধী মৌলবাদের মূল কেন্দ্র মুক্তমনা ব্লগেরই শীর্ষ বিজ্ঞান লেখক হলেন এই ফারসীম মান্নান মোহাম্মদী। দেখুন মুক্তমনা ব্লগে তাঁর সম্পর্কে কি বলা হয়েছে:https://blog.mukto-mona.com/author/farseem/
ফারসীম মান্নান মোহাম্মদী সম্পর্কে আরও জানার জন্য আমার বুয়েটের বন্ধুদের সাথে কথা বললাম। তাঁরা জানালো ফারসীম স্যার বুয়েটের সেরা প্রতিভাদের একজন। শিক্ষকতা করছেন বুয়েটের সবচেয়ে দামী সাবজেক্ট EEE - তে। একসময় আমেরিকায় পৃথিবীর সেরা বিজ্ঞানীদের সাথে গবেষণার কাজ করেছেন। বুয়েটের ছাত্রদের কাছে তাঁর সম্পর্কে অপপ্রচারের ব্যাপারে জানতে চাইলে তাঁরা অত্যন্ত বিরক্তির সাথে জানালো এগুলো হাস্যকর অভিযোগ। আরও জানলাম অভিজিৎদা কিছুদিন বুয়েটে পড়িয়েছিলেন। তাই বুয়েটের এই বিভাগের একজন শিক্ষকের সাথে তাঁর ঘনিষ্ঠতা থাকতেই পারে মতাদর্শিক ভিন্নতা থাকা সত্ত্বেও। কিন্তু এখন বুঝলাম এর বাইরেও তাদের যোগাযোগ ও সম্পর্ক থাকার আরেকটি কারণ বিজ্ঞান বিষয়ক লেখালেখি। অভিজিৎদা বিজ্ঞান বিষয়ক লেখালেখিতে উৎসাহী ছিলেন এবং দুয়েকটি বইও লিখেছেন। কিন্তু তার চেয়েও অনেক বেশী বই লিখেছেন ফারসীম মান্নান মোহাম্মদী। বইগুলো যে অভিজৎদার দৃষ্টিতে উচুমানের ছিল তা বুঝা যায় এগুলোকে মুক্তমনা ব্লগ আর্কাইভে স্থান দেয়ার ঘটনা থেকেই। মুক্তমনা ব্লগে বইগুলো দেখতে পারেন এই লিংক থেকে: https://blog.mukto-mona.com/2013/02/10/33374/
বি.দ্র : এই লেখার উদ্দেশ্য হিংসা প্রচার নয়। বরং যারা হিংসা প্রচার করছে তাদের সীমাবদ্ধতাগুলো প্রকাশ করা যাতে অন্যরা এ পথে পা বাড়ানোর আগে দশবার চিন্তা করতে বাধ্য হয়। আর যারা হিংসা প্রচার করছে তাদের কয়েকজনকে নিরুৎসাহিত করাও এর উদ্দেশ্য। জানি এরা নিরুৎসাহিত হবে না। এরা তথাকথিত মুক্তমনা হয়েছে কিন্তু সুস্থ মানুষ হতে পারেনি। হাজার হাজার মাইল দূরে অমুসলিম দেশে গিয়েও মুসলমানদের বিরুদ্ধে তাদের যুদ্ধ শেষ হয়নি। তারা কখনও বুঝতে পারেনা তাদের এই উম্মাদনা দিয়ে তারা লাভবান হতে পারবে না। তাদের উম্মাদনার একটি নমুনা হল দেশে থাকতে তারা ধর্মগ্রন্থের ওপর উঠে নাচত এবং তা গর্বের সাথে প্রচারও করত। নিয়মিত পতিতালয়ে গিয়ে ‘মৌলবাদ’মুক্ত হয়ে আসত আবার বড় গলায় নারী মুক্তির কথা বলত। প্রায়ই বোতলসভার আয়োজন করত এবং বোতলের তরল দিয়ে দেহ ও মন থেকে মৌলবাদের শেষ চিহ্নটুকুও মুছে ফেলত। তাদের পরিবার সর্বস্ব বিক্রি করে যখন তাদের ইউরোপ-আমেরিকায় পাঠাল তখন তাদের অদ্ভূত মানবিক চেতনা তাদেরকে বলল তারা পরিবারের কথা ভূলে যাও। তারা মুক্তমনে ভেবে দেখল তারা পরিবারের কাছে ঋণী নয়, পরিবারই তাদের কাছে ঋণী। ধর্মের বিরুদ্ধে তাদের এই মহান যুদ্ধে তারা কত বড় বীর সৈনিক হয়ে উঠেছে তা কি পরিবার কখনও বুঝল? পরিবার কি তাদেরকে আরও সহায়তা করতে পারত না? করলে তো তারা আরও উচুতে থাকত। তাই তারা পরিবার নামক কুসংস্কারের পেছনে ডলার-ইউরো খরচ না করে সাদা চামড়ার পতিতা ও রঙ্গীন বোতল নামক জীবন্ত মজার পেছনে ডলার-ইউরো খরচ করে থাকে। আর আসিফ আযহারের মত নিরামিষ লেখকদের লেখার ভুল ধরার জন্যও মাঝে মাঝে দুনিয়া চষে ফেলে। এরও একটি নমুনা দেখুন: Click This Link
এরকম প্রবাসী একজন মুক্তমনার অসহায় বড় ভাই (যিনি দিগ্বীজয়ী ছোটভাইয়ের কর্মকান্ড সম্পর্কে কিছুই জানেন না) কয়েকদিন আগে ছোটভাইয়ের ব্যাপারে বলেছেন, সে প্রবাসে যাওয়ায় বড় আশা করেছিলাম আমার জন্য কিছু না করুক অন্তত তার অসহায় বোনটির জন্যও তো কিছু করতে পারবে। কিন্তু এভাবে আর কতদিন অপেক্ষা করব? আরেক মুক্তমনার পিতার চোখে দেখলাম অশ্রু। আরেকজন পুরো পরিবারকে ধ্বংস করে দিয়ে দুনিয়া থেকে বিদায়। যিনি হাহাকার করেছেন কিংবা যার চোখে অশ্রু দেখেছি তাদের কাউকে বলতে পারিনি তোমাদের ভাই কিংবা সন্তানেরা আর নেই। যারা আছে তারা তোমাদের কেউ নয়। তারা অন্য প্রাণী। তুমি ইহাদেরকে চেন না। মানুষ আশায় বুক বাধে। অনেক সময় মিথ্যা আশাও মানুষকে সান্তনা দেয়। তাই তাদের সে মিথ্যা আশাটুকুও আর কেড়ে নিতে চাইলাম না। তবে সিদ্ধান্ত নিয়েছি আঙ্গুল এবার বাঁকা করব। সীমালঙ্গনকারিরা দিনে পাঁচবার ফেসবুকে আমার টাইমলাইন চেক করে। তাদের ব্যাপারে কিছু বললাম কি না দেখার জন্য। এবার থেকে তাদের আশা পূরণ হবে। একটু একটু করে লিখব। সবকিছু একসাথে লিখব না। কতটুকু লিখব, কতদূর লিখব সেটা নির্ভর করবে তাদের ওপর। আমার প্রতি যদি তাদের হুমকি প্রদান বন্ধ না হয় তাহলে লেখা চলবে।
পুনশ্চ: এসব লেখা সকলের জন্য নয়। নিজেকে যারা প্রগতিশীল মনে করেন তাদেরকে অনুরোধ করব অনর্থক এর মধ্যে নাক গলাবেন না। এসব লেখা আমার পরিচিত ও আমার সাথে জড়িত সুনির্দিষ্ট মানুষদের জন্য লিখছি সেটা বুঝতে আশা করি কারও সমস্যা হয়নি। 

