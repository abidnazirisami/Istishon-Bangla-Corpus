পাচ টাকা ও আমরা 


মুহিত সাহেবের মাথা কি আসলেই পুরাটা গেছে? খবরে দেখলাম তিনি ঘোষনা দিয়েছেন দেশের সর্বনিন্ম ব্যাংক নোট হবে ৫ টাকা আর এক ও দুইটাকার নোট তুলে নেয়া হবে। তার মানে প্রতি ৫ অংকের মধ্যবর্তী কোন টাকাই থাকছেনা! 
৩,৪,৬,৭, ৮,৯ টাকা যদি না থাকে তাহলে হাজার হাজার প্রোডাক্টের দাম এই অজুহাতে বাড়বে। (আমি এত বড় আশাবাদী না যে কোম্পানীগুলা ৩৮ টাকা দামের পন্য আপনাকে ৩৫ টাকায় দিবে।) 
সুস্পষ্টত, কোন কারন ছাড়াই ডিজেল, গ্যাস এবং বাস ভাড়া বাড়তেছে। তারমানে হচ্ছে এর প্রভাব সব সেক্টরে গিয়েই পড়বে। এক দিকে রাজনৈতিক অস্থিরতায় জনজীবন জেরবার অবস্থা, অর্থনীতি স্থবির আর অন্যদিকে এই ধরনের জনক্ষতিকর সিদ্ধান্ত ! সরকারি চাকুরিতে বেতন দ্বিগুন হচ্ছে এই চিন্তা করে মাল সাহেব যদি সর্বনিন্ম ব্যাংক নোট ৫ টাকার সিদ্ধান্তে উপনীত হন তাহলে গনতন্ত্রের বাদ্য আর না বাজিয়ে সমাজতন্ত্র কায়েম করেন। তখন সর্বনিন্ম নোট ৫ টাকা না ১০০টাকা সেটা নিয়ে জনগনের কোন মাথা ব্যাথা থাকবে না । জানি, সেইটা আপনারা পারবেনও না। রাবিশ আর বোগাস মালে ভর্তি মাথা ওয়ালাদের এসব পারার কথাও না। 
একটা প্রশ্ন, বাংলাদেশের আর্থ-সামাজিক অবস্থার আসলেই কি এত উন্নতি হয়েছে যে ৫ অংকের মধ্যবর্তী কোন টাকার প্রয়োজন নেই?? একটাকা দুইটাকা না থাকাতো অর্থনীতির উন্নতি না, অবনতি হিসেবে বিবেচ্য হবে। যেসব দেশে প্রবল মূল্যস্ফীতি আছে ঐসব দেশেই শুধু ছোটমানের ব্যাংক নোট থাকেনা। ডলারের হিসেবেতো এক সেণ্টও চলে। দশ হাজার টাকার ব্যাংক নোটতো অর্থনীতির অবনতি হিসেবে বিবেচিত হবে। আমার ধারণা একটাকা বাতিল করার মত এতটা খারাপ অর্থনৈতিক অবস্থা এখনো আমাদের হয় নাই।

