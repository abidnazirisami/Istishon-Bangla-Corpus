বাবা 


মধ্যবিত্ত পরিবারের মেয়ে সোমা সর্বদা হাসিখুশি মেয়ে |সে হাসলে যেন মনে এক অদ্ভুত চাওয়ার সৃষ্টি হয় |মনে হয় এই হাসি যদি আজীবন থাকত |একেই হয়ত ভুবন ভোলানো হাসি বলে | একটু কালো আর হালকা মোটা করে থাকা মেয়েটা কিভাবে হাসে এই ভুবন ভোলানো হাসি ?সেকি কারো কাছ থেকে হাসির প্রশিক্ষণ নিয়েছে |কে জানে ?হয়তো নিয়েছে |অথবা সৃষ্টিকর্তাই তাকে এমন হাসি দিয়ে পাঠিয়েছে দুনিয়াতে |অথচ কত কথাইনা শুনতে হয় তাকে |একটু কালো বলে অনেক সময় বান্ধবীদের মাঝেও তাকে নিয়ে চর্চা হয় |এমন নয় যে সোমা তা জানেনা | সে জানে কিন্তু জেনেও না জেনে থাকে সে |
যখন সে ক্লাস 6 এ ছিল তখন বাবার সাথে রাস্তাদিয়ে আসার সময় কিছু ছেলে তাকে দেখে কালী বলে |খুব কেদেছিল সেদিন সোমা |নিজের ঘরে বারান্দায় দাড়িয়ে কেদেছিল সে |আকাশের দিকে তাকিয়ে ছিলো অপলক ভাবে |হয়তোবা নালিশ করছিল সৃষ্টি কর্তার কাছে |এই দৃশ্য দেখে হুহু করে উঠে কবির সাহেবের বুক |মেয়েকে ডেকে তার দিকে চোখে চোখ রাখতে পারেননি তিনি |ঘর থেকে বের হয়ে রাস্তায় নামেন তিনি |না মারপিট করার বয়স নেই তার |তবুও তিনি দেখতে চান সেই ছেলে গুলোর মুখ |কি অদ্ভুত মেয়ের দিকে না চেয়েও তিনি মেয়ের কষ্ট বুঝে গেলেন |সত্যি প্রকৃতি খুব অদ্ভুত |
পরদিন সকালে সোমা ঘুম থেকে উঠে দেখে টেবিলে একটা ক্রিম | সোমা বাবার ঘরে যেতেই কবির সাহেব বললেন "গায়ে ৭ দিনের কথা লেখা আছে তাই " সেদিন সোমা কেদেছিল |তবে সে কান্না দুঃখের নয় ছিল আনন্দের | এরপর সোমা আর কখনো কাদেনি |কেন কাদবে সে ?তার হাত ধরার জন্য তার বাবা আছে |
জানালার গ্রিল ধরে দাড়িয়ে ছিল সে |হঠাত পেছন থেকে শরীফের স্পর্শে সজাগ হলো সোমা |
আজ ২২ সেপ্টেম্বর কবির সাহেবের ৮ম মৃত্যু বার্ষিকী |শরীফের সাথে যাচ্ছে সে বাবার কাছে |কি ভালোবাসাই না ছিল বাপ বেটির |
হাসনা বেগম দেখে আঢ়ালে কাদতেন মাঝে মাঝে |কি সুখী মানুষ তিনি |রাজ কপাল তার মেয়ের |দেখে কে বলবে কবির সাহেব সোমার সৎ বাবা | হা তিনি সৎ অসৎ নন |

