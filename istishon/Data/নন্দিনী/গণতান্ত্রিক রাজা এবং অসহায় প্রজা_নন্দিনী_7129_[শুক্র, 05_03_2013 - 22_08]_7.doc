গণতান্ত্রিক রাজা এবং অসহায় প্রজা


আজ ক্লাশে যেতে এমনিতেই অনেক দেরি হয়ে গিয়েছে, ৩টা থেকে শুরু হলেও আমার বাসা থেকে বের হইতেই প্রায় ২:৫০ বেজেছে। তুবুও কিছুটা আশা ছিল যে শুক্রবার হওয়ায় জ্যামে পরতে হবেনা। কিন্তু আসাদ গেটের সামনে এসে দেখি বিশাল জ্যাম! ২০মিনিট... ২৫মিনিট... তবুও জ্যাম ছোটেনা, লেগুনার পিচ্চির থেকে শুনলাম যে প্রধানমন্ত্রী বা রাষ্ট্রপতি কেউ একজন সে পথে যাবেন, তাই রাস্তা ফাঁকা করা হয়েছে!! অবশ্য এ অভিজ্ঞতা আমার আজই প্রথম নয়, তবে কেনজানি খুবই মেজাজ খারাপ হচ্ছিলো আজ! একজন মানুষ রাস্তা দিয়ে যাবেন, সেজন্য বাস, সিএনজি, রিকসা, লেগুনা সব মিলিয়ে শ’খানেক গাড়ি আর হাজার এর ও বেশি মানুষ কে আটকিয়ে রাখা হয়েছে! এর আগে একবার দেখেছিলাম এক অ্যাম্বুলেন্স বিকট ভাবে বাজছে, জানালা দিয়ে চোখে পরলো ভেতরের রোগীর সঙ্গের মহিলাটি বারবার সামনে দেখার চেষ্টা করছে এবং তার চোখ মুছছেন! 
বেশ কিছু বছর আগে ডেনমার্কের মত শান্তি-প্রিয় দেশে ছোটো-খাটো রাজনৈতিক ঝামেলা হয়েছিলো এবং সে ঘটনা অবলম্বনে সেদেশে একটি টিভি সিরিজ বানানো হয়। সেই সিরিজটি এতই জনপ্রিয় হয়েছিলো যে আমেরিকাতে পরবর্তীতে রিমেক করা হয়।
তো সেই নাটকে সেদেশের কিছু নিয়ম কানুন দেখানো হয়, যা আমরা দুঃস্বপ্নেও কল্পনা করতে পারি না! 
১। সে দেশের মন্ত্রি-মিনিস্টার তো থাক, দেশের প্রেসিডেন্ট এর ছেলে-মেয়েরাও রাস্তায় দাঁড়িয়ে পাবলিক বাসে করে স্কুলে যায় (পুলাপাইন বাপের ক্ষমতার ভাবও দেখাইতে জানেনা!! )
২। প্রেসিডেন্ট সাইকেল চালিয়ে পার্লামেন্ট এ আসে (ব্যাটা পুরাই ফকির!!)
৩। রাষ্ট্রীয় সর্বোচ্চ ক্ষমতার অধিকারী হয়েও তাকে তার পুরান বাড়ি থেকেই রাষ্ট্র পরিচালনা করতে হয়! (জনগণের ঘাম ঝরানো টাকায় যদি একটা বিলাসবহুল বাসায় থাকতে না পাড়ে, তাহলে রাষ্ট্রপতি হয়ে কি লাভ? আর টাকা খরচ করে ভোটে দাঁড়িয়েই বা কি উদ্ধার হল? )
সিরিজ এর নাম সঠিক মনে পরছে না, যতদূর সম্ভব “Borgen” বা এই ধরনের কিছু একটা । আমাদের সংসদ ভবনে প্রোজেক্টর দিয়ে এই সিরিজটা দেখানোর ব্যবস্থা করা দরকার।
আর ব্যক্তিগত ভাবে আমি মাননীয় মন্ত্রী মহোদয় দের নিকট অনুরোধ করবো, “আপনারা তো জনগণের টাকা দিয়েই এতো বিলাসবহুল ভাবে চলাফেরা করেন, তাই গাড়ীর বদলে হেলিকপ্টার দিয়ে চলাফেরা করেন, প্লিজ!" এতে আর কিছু না হলে ও আমাদের অসহায় ভাবে ঘণ্টার পর ঘণ্টা রাস্তায় বন্দী থাকতে হবেনা 

