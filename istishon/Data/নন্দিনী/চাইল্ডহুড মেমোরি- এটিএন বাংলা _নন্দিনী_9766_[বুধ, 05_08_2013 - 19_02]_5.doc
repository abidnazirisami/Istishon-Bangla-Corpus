চাইল্ডহুড মেমোরি- এটিএন বাংলা 


আমাদের দেশের প্রথম স্যাটেলাইট চ্যানেল “এটিএন বাংলা”। যদিও সেই সময়টাতে আমি কার্টুন-নেটওয়ার্ক এবং জি টিভির ডিজনি আওয়ার এর ব্যাপক ভক্ত ছিলাম, কিন্তু বাসার সবার কারণে এটিএন বাংলা দেখতে হতো। তবে এই চ্যানেল কেন জানি আমার কাছে অসম্পূর্ণ লাগে এখনো। আমার এক ফ্রেন্ড এর মতে ঠিক মাহফুজুর রহমানের মতই স্মার্ট ( :বিস্ময়: ) চ্যানেল :ঘুমাইতেছে: :ঘুমাইতেছে: 
তো এই এটিএন বাংলা শুরুর দিকে সারা দিন বিড়ি-সিগারেট এর অ্যাড দিতো। আর সারাদিন নেচে-কুঁদে করা সিগারেট এর গুণগান শুনতে শুনতে একেবারে মুখস্ত হয়ে গিয়েছিল জিঙ্গেল গুলো! এখনো কিছু কিছু মনে আছে!! যেমনঃ
নাসির গোল্ডঃ
এক টানেতে ভাল লাগে... দুই টানেতে মজা... আলসেমিটা ভুলে দিয়ে মন করে দেয় তাজা... এলো বাজারে এক সিগারেট... নাসির গোল্ড... নাসির গোল্ড, হেই! হেই! নাসির গোল্ড!!
টপ টেনঃ
টপ-টেন, টপ-টেন... রাজা রাজা!! টপ-টেন, টপ-টেন... মজা মজা!! টপ-টেন, টপ-টেন... কি আনন্দ, আহা!! 
গোল্ড-স্টারঃ
বলেছে সবাই, বলছে সবাই, আরও লোকে বলবে!!
এখন থেকে প্রাণ জুড়াতে গোল্ড-স্টারই চলবে!!
গোল্ড-স্টার সিগারেট, ভাইরে গোল্ড-স্টার সিগারেট!! 
বাই দ্যা ওয়ে, আমারে জানি বিড়ি-খোর ভাইবেন না!!! :আমারকুনোদোষনাই: :আমারকুনোদোষনাই: :আমারকুনোদোষনাই:
এই বিজ্ঞাপন গুলোর কারণেই হয়তো এটিএন বাংলা দেখলেই এখনো আমার বিড়ি-সিগারেট এর চ্যানেল লাগে!!
সেই সময়টাতে আমি মে বি ক্লাস থ্রি বা ফোর এ পরতাম। তখন একটা খেলা প্রচলিত ছিলো যা ম্যাচ ও সিগারেট এর প্যাকেট দিয়ে খেলা হতো। লোকাল ভাবে আমরা একে কড়ি-খেলা বলতাম। আর এই কড়ি-খেলায় আমার সাংঘাতিক নেশা ছিলো! আমি, মিনার, হাসু,রাজ্জাক, প্রাণ, বেলা(রুমন), জীবন সবাই অপেক্ষা করতাম দুপুর হবে? কারণ, ঠা-ঠা দুপুরে কেউ ঘরের বাহিরে যেত না সচরাচর, আর তাই আমরা ধুমসে খেলতে পারতাম! শুধু কড়ি খেলার জন্যই আমি টিফিন এর টাকা জমিয়ে একটা লোহার কড়ি বানিয়েছিলাম......... 
লিখলে আরো লিখা যায়, কিন্তু ইচ্ছে করছে না। কি হবে লিখে? আমার যে ছোটো বেলার মত কড়ি খেলতে খুব ইচ্ছে করছে, তা কি পূরণ হবে? 
 Once again missing my বেহুদা childhood………………. (2) 

