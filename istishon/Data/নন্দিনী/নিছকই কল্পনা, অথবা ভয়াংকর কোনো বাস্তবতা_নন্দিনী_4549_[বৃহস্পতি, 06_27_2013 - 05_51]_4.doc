নিছকই কল্পনা, অথবা ভয়াংকর কোনো বাস্তবতা


ঘড়ির কাটা জানান দিচ্ছে পৌনে ৮টা বেজে গিয়েছে। নিশির এখনো হয়নি। নাশ্তার টেবিল এ বসে আবিদ ভাবলো আজ অফিস এ জেতে সত্যিই অনেক দেরি হয়ে হয়ে যাবে, তার উপররাস্তার জ্যাম রয়েছে। আর নিশির ই বা হলোটা কি? ওর ত কখন দেরি হয়না! পেপারের হেডলাইন গুলো দেখতে শুরু করলো সে। সাধারণত অফিসে যাওয়ার পথে গাড়িতে বসে এই কাজটা করে। আরো একবার ঘড়ির দিকে তাকালো আবিদ।
অবশেষে ঘর থেকে বেরুলো নিশি। ওকে একটু চিন্তিত দেখাচ্ছে। কি হয়েছে, জিজ্ঞেস করতেই বললো,
কিছু না, সবকিছু আজ কেন জানি দুইবারে করতে হচ্ছে। তুমি নাশ্তা করে নিয়েছো? আমি আর কিছু খাবোনা, এই বলে নিশি এক গ্লাস পানি খেলো শুধু। তারপর গ্লাসটা বেখেয়ালে টেবিলের কিনারে রাখতেই পরে গেলো। ভাঙ্গা কাঁচের টুকরার দিকে তাকিয়ে আবিদ বললো, অফিসে কি কোনো ঝামেলা চলছে? এতো টেনশন করছ কেন?
আবিদ ও নিশি দু'জনেই চাকুরি করে। আবিদ একটা প্রাইভেইট ফার্মে আর নিশি ও একটা বেসরকারি ব্যাংক এ।ভাগ্যিস সুমি ছিল, ও না থাকলে মুগ্ধর কি যে হতো! মুগ্ধ ওদের একমাত্র সন্তান, এই ডিসেম্বরে ৬ এ পা রাখবে। এখন মাত্র জুলাই চলছে, আর তাতেই ওর প্ল্যান শুরু হয়েছে, মামুনি-বাবার থেকে কি কি নেবে। সুমি মেয়েটার বয়স ১৯/২০ হবে, কিন্তু তাকে আরো বরো দেখায়। গ্রামের ঐতিহ্য অনুযায়ী অল্পবয়সেই বিয়ে এবং তার বাবা-মা যৌতুকের দাবি পূরণ করতে না পারায় ডিভোর্স হয়ে যায়। মুগ্ধ কে তিন বছর বয়স থেকেই দেখা-শুনা করছে সে। আর এখন তো পুরো সংসারের দ্বায়িত্ব সুমির ঘাড়েই! বাজার, রান্না, মুগ্ধ কে স্কুলে আনা-নেয়া।
ও হ্যাঁ, আবিদদের বাসায় আরও একজন অস্থায়ী সদস্য আছেন! আবিদের দূর সম্পর্কের চাচা। ঝারা হাত-পা'র মানুষ উনি। মানে অবিবাহিত, আর জমি-জমা যা কিছু আছে, বর্গা দিয়ে রেখেছেন। ওদের বাসায় প্রথমে এসেছিলেন চিকিতসার জন্য। কিন্তু মুগ্ধর সঙ্গে কিছুদিনের মাঝে এত খাতির হয়ে গেল যে মুগ্ধর মায়ায় প্রায় প্রতি মাসেই তিনি ঢাকায় আসেন। আর মুগ্ধ ও দাদু বলতে পাগল! চাচা আসলে সুমির চাপ কিছুটা কমে। কারণ উনিই তখন মুগ্ধকে স্কুলে আনা-নেয়া করেন, আর মাঝে মাঝে এর ফাঁকে টুকটাক বাজার সওদা ও করে ফেলেন।
গত কয়েক মাস থেকে চাচার সমস্যাটা বেড়ে গিয়েছে বোধহয়, কারণ, এখন অনেক ঘন ঘন আসতে হচ্ছে তাকে। আর এবার ২সপ্তাহ হতে চলল আছেন তিনি, শরীর টা ভাল যাচ্ছে না তার।
১২টা বাজতে চলেছে, সুমি ও মুগ্ধ স্কুল থেকে ফিরল মাত্র। রান্না চাপাত্র গিয়ে সে দেখলো ফ্রিজে কিছু নেই বললেই চলে।আবার বাসায় একজন অসুস্থ মানুষ রয়েছেন, তার জন্য ও আলাদা কিছু রান্না করা দরকার। সুমি মুগ্ধর রুমে উঁকি দিয়ে দেখে সে হোমওয়ার্ক নিয়ে বসেছে।এতটুকু বাচ্চা, কিন্তু পড়া-লেখার প্রতি তার ভীষন টান।কাঁচা বাজার তা তাদের বাসার কাছেই, আর তাছাড়া বাসায় তো দাদু রয়েছেনই। সে দাদুকে বলে বেরিয়ে পরলো।
১টা বেজে গিয়েছে, আজ রান্নার দেরি হয়ে যাবে, দরজার বেল টা চাপতে চাপতে ভাবল সে। দাদুর জন্য শিং মাছ খুঁজতে যেয়েই এতো সময় লাগলো। কি ব্যাপার, দরজা খুলতে তো এত দেরি লাগার কথা না। হাতল ঘুরাতেই বুঝল যা ভেবেছিল, তাই। দরজাটা খোলা, দাদুটা যে কি না, সে বার বার বলেছে, এই দুপুর বেলা মুগ্ধ কে ছাদে না নিয়ে যেতে। কিন্তু কে শোনে কার কথা? কিচেন থেকে মুগ্ধর রুমের অনেকটাই দেখা যায়। অভ্যেসবসত চোখ চলে গেল। কিন্তু ও কি! মুগ্ধ ওভাবে ফ্লোরে শুয়েছে কেন? কাছে যেয়ে নিজের অজান্তেই আর্তচিতকার করে উঠলো সে। মুগ্ধর নিথর দেহ টা মেঝেতে পরে আছে, আর ওর কোমরের নিচটা রক্তে ভেসে যাচ্ছে, দু'পা বেয়ে গড়িয়ে গড়িয়ে পরছে টাটকা রক্ত।

