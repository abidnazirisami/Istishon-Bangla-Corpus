মুভি রিভিউঃ বাস ৪৪


হ্যাপি নিউ ইয়ার!! 
অনেকেই বাংলা মাস-তারিখের খবর না জানলেও সবাই ইংরেজি হিসেব ঠিকই রাখি :আমারকুনোদোষনাই: 
ব্যক্তিগত কারণে দীর্ঘদিন লেখালেখিতে বিরতি থাকলেও নতুন বছরে নিয়মিত হতে চাই। আর তাই একটি শর্টফিল্ম এর রিভিউ দিয়েই শুরু করছি
বাস ৪৪ একটি চায়না শর্টফিল্ম, যা সত্য ঘটনা অবলম্বনে নির্মিত হয়েছে। কাহিনী সংক্ষেপ হল, নির্জন রাস্তায় অসুস্থ রোগী দেখে বাস থামালে লোকদুটি বাসে উঠে সঙ্গে সঙ্গে ছুড়ি বের করে বাসের যাত্রীদের ছিনতাই করা শুরু করে। বাস ড্রাইভার মেয়েটাকে দেখে তাদের লালসা জেগে উঠে এবং তাকে জোর করে ধরে নিয়ে যায়। মেয়েটি সাহায্যের জন্য চিৎকার করলেও বাসের যাত্রীরা কেউ এগিয়ে আসেনা একজন যুবক ছাড়া। বাস ভর্তি যাত্রীর সামনে দুর্বৃত্তরা তাকে আহত করে মেয়েটিকে ধর্ষণ করে পালিয়ে যায়। মেয়েটি আহত অবস্থায় বাসে আসলে বাসের যাত্রীরা স্বাভাবিক আচরণ করে যেন কোন কিছুই হয়নি। বাস চলতে শুরু করলে আহত যুবক বাসে এসে মেয়েটিকে সাহায্য করতে না পারার জন্য দুঃখ প্রকাশ করে। কিন্তু মেয়েটি রেগে উল্টা তাকেই বাস থেকে তাড়িয়ে দেয়!
সাদামাটা গল্প মনে হলেও চমকটা একদম শেষে অপেক্ষা করছে।
BUS 44 শর্টফিল্মটি ২০০১ এ “ভেনিস ফিল্ম ফেস্টিভ্যাল” এ স্পেশাল জুরি অ্যাওয়ার্ড সহ বেশ কিছু ইন্টারন্যাশনাল অ্যাওয়ার্ড এ বিজয়ী হয়।
লিঙ্কঃ BUS 44

