কিছু রঙিন স্বপ্ন এবং _ধূসর_ বাস্তবায়ন 


“প্রতিটি ব্যার্থ প্রেমই আমাকে নতুন প্রেরণা দেয়,
আমি মানুষ হিসেবে আরেকটু লম্বা হয়ে উঠি”
ব্যার্থ প্রেম, সুনীল গঙ্গোপাধ্যায় 

ঠিক ফিল্ম না, টিভিসি নিয়ে সেই স্কুল থেকে ব্যপক আগ্রহ আমার। ইয়ে, কলেজে পড়াকালীন সময়ে বাপজানের সামনে বিষয়টা প্রকাশ পেলে সেইরকম ঝাড়ি খেয়ে বাত্তি জ্বলার আগেই সুইচ অফ হয়ে যায় :দীর্ঘশ্বাস: 
গতবছর হঠাৎ করেই চলচিত্রপ্রেমী কিছু মানুষের সঙ্গে পরিচয় হয়ে যায়। ব্যক্তিগত কৌতুহল থাকায় সবাইকে ত্যাক্ত-বিরক্ত করে প্রতিটি বিষয় খুঁটিয়ে খুঁটিয়ে জানার চেষ্টা করি যতটা পারি আর কি। একসময় মনে আসে, সুযোগ যখন এসেইছে, সেইটা না হারিয়ে কাজে লাগাই না কেন? শুরু করি আমার প্রথম শর্টফিল্ম “এ প্লাস” !
এ ব্যাপারে আমি কৃতজ্ঞ কুম্ভকর্ণ, ভাইয়া এবং আমার দেখা সেরা কাপলদের এক কাপল “আভিজিত-চন্দনা” দের কাছে, কারণ তাদের অনুপ্রেরণা না পেলে হয়ত আমি কিছু করতে পারতামনা। নানা ঝামেলা পার করে অবশেষে শুরু হয় কাজ। প্রথম দিন আড্ডাদিয়েই কাটলেও দ্বিতীয় দিনে অর্ধেকের বেশি শ্যুট হয়ে যায় সবার সহায়তায়। সেই রাত্রেই চন্দনা হঠাৎ করে অসুস্থ হয়ে পরে এবং পরবর্তীতে ওদের বাসায় কিছু সমস্যা দেখা দিলে “এ প্লাস” অসমাপ্তই থেকে যায়। ব্যার্থ হয় আমার প্রথম স্বল্পদৈর্ঘ্য চলচিত্র।
কিছুদিন পর “এ প্লাস” এর চিন্তা ছেড়ে দিয়ে নতুন কিছু করার কথা ভাবলাম। আমাদের এলাকাতে একটা প্রবাদ আছে, 
“তাল দেয়ার সবাই আছে, গুড় দেবে কে?” 
আরে শুরু করে দাও! আর কেউ থাকুক বা না থাকুক, আমি আছি! ডাকা মাত্র চলে আসবো, হেন-তেন... কিন্তু কাজের বেলা কেন জানি সবাই একসঙ্গে বিজি হয়ে পরে! কথায় আছে না, ইচ্ছে থাকলে উপায় হয়- জ্বি, শুধু মাত্র ইচ্ছাশক্তির জোরেই বানিয়ে ফেললাম অফিসিয়ালি আমার প্রথম শর্টফিল্ম “ধূসর”
এই শর্টফিল্ম করতে যেয়ে আমাদের মাত্র তিন সদস্য বিশিষ্ট টিমকে আক্ষরিক অর্থেই অনেক প্রতিকূলতার সঙ্গে লড়তে হয়েছে। যেমন, কোন ভাবেই একটি সাধারণ ডিজিটাল ক্যামেরাও কোথাও থেকে ম্যানেইজ করতে না পেরে আমার প্রাগৈতিহাসিক ফোন দিয়েই স্যুট করবো ঠিক করেছিলাম! এসময় অপ্রত্যাশিত ভাবেই এক বড় ভাই তার ক্যানন ৫৫০-ডি ক্যামেরা টি তিন দিনের জন্য দিলেন! এবারো প্রথম দিনে কাজের থেকে কথা বেশি হল। সেই ক্ষতি দ্বিতীয় দিনে পুষিয়ে নেয়ার জন্য সকাল থেকে সন্ধ্যা পর্যন্ত টানা কাজ করে প্রায় ৭৫% কাজ শেষ করে ফেললাম আমরা। ছোট একটা মেয়ের রোল আছে, যেটা আমার কাজিন করবে এবং একটা রোড অ্যাকসিডেন্ট এর সিন নিতে হবে। বেশ খুশি মনে বাড়ি ফিরে রাতে ফোনে খবর পাই মেমোরি কার্ড করাপ্টেড হয়ে গেছে এবং সেদিনের ৩২জিবি ভিডিও ফুটেজ গায়েব! সে সময়ের মানসিক অবস্থা ব্যাখ্যা না করি। তৃতীয় ও শেষ দিন আর্টিস্ট এর কাজ থাকায় সেদিন কিছুই করা গেলোনা।
হঠাৎ করে পরপর দুইদিন হরতাল ডাকায় অবশেষে ষষ্ঠদিন দুপুরে প্রথম থেকে রি-শ্যুট করা হলো। কপাল বেশি ভালো হলে যা হয়, সেদিন কুয়াশার কারণে সবকিছু কেমন জানি মরা মরা দেখাচ্ছিলো। তবে দ্বিতীয় দিন সুন্দর আবহাওয়া থাকায় সত্যিই চমৎকার কিছু ফ্রেম পেয়েছিলাম, যা “ধূসর” এর অর্থকে সার্থক ভাবে ফুটিয়ে তুলতে পারতো। যাহোক, স্ক্রিপ্ট কে ইন্সট্যান্ট একটু চেঞ্জ করে মোটামুটি ভাবে কিছু একটা করে আমার কাজিন এর অপেক্ষায় আছি, শেষ মুহুর্ত্বে সে ফোনে বলে কি না, “সরি আপু, আমি আসলে এইটা করতে চাইছিনা.........” ৭টায় ক্লাস টেস্ট, আমার যেতে হবে, অন্যের ক্যামেরা দিয়ে দিতে হবে... মাথা কাজ করছিলোনা যেন, ৫মিনিটের সিদ্ধান্তে কোন রকম প্রিপারেশান ছাড়াই রোলটা আমিই করে ফেললাম (সিদ্ধান্ত টা যে কতবড় ভুল ছিল, টা তখনি বুঝতে পেরেছিলাম) অবশেষে শেষ হলো এবং অনলাইনে ছাড়লাম 
Short Film "Dhushor" from Jenny Islam on Vimeo.
ইয়ে, “ধূসর” এর মূল উদ্দেশ্য হলো হঠাৎ করে অন্ধ হয়ে যাওয়া এক তরুণের চিন্তা-চেতনা কে তুলে ধরা, তার রঙ্গিন অতীত ও ধূসর বাস্তবতার মাঝে যে ধাক্কা তা দেখানো। কিন্তু অতি দুঃখের বিষয় হলো, অধিকাংশ মানুষ এর মানেই বুঝে নাই! আর যারা বুঝেছে, তারা বলেছে,- একজন হতাশাগ্রস্থ ছেলের জীবন!
ফিল্মে পরিচালক কি বুঝাতে চেয়েছে, তা যদি কেউ নাই বুঝলো, তাহলে স্বার্থকতা কোথায়? সবাইকে আঁটি ভেঙ্গে শাঁস দিয়ে বেড়াতে বেড়াতে বুঝলাম আমার ব্যার্থতা :ভাঙামন: :ভাঙামন: :ভাঙামন: 
কিন্তুপ্রতিটি ব্যার্থ ফিল্মই আমাকে নতুন প্রেরণা দেয়,
আমি পরিচালক হিসেবে আরেকটু অভিজ্ঞ হয়ে উঠি

জ্বি,একটা সম্পূর্ণ ব্যার্থ এবং আরেকটি অর্ধ-ব্যার্থ শর্টফিল্মের সাথে কিছু চরমতর তিক্ত অভিজ্ঞতা আমাকে দমাতে পারেনি বরং আগ্রহ আর অভিজ্ঞতা কে একটু বাড়িয়েছে। আর এইদুটি নিয়েই কিছুদিনের মাঝে শুরু করছি আমার পরবর্তী শর্টফিল্ম “সম্পূরক”! সবার জন্য সুখবর হলো “সম্পূরক” এ লিড রোলটি করছে আমাদের “চির যুবা” ভাইয়ের মেয়ে জয়া!!! 
তো আমাকে আবারো তালি অথবা গালি দেয়ার জন্য সবাই আগে থেকেই প্রস্তুত থাকছেন তো?? 

