মুক্তিযুদ্ধ পরবর্তী বাংলাদেশ। রক্ষীবাহিনীর উত্থান ও পতনের কারণ।


বাংলাদেশের স্বাধীনতা যুদ্ধের পর ১৯৭২ সালে বংগবন্ধুর সিদ্ধান্তে মুক্তিবাহিনীর সদস্যদের নিয়ে গঠিত হয় রক্ষীবাহিনী। এ বাহিনী গঠনের উদ্যেশ্য ছিল স্বাধীন দেশের আইন-শৃঙ্খলা রক্ষা করা।
রক্ষীবাহিনী গঠনের কারণ এবং এর কার্যকারিতা : 
১.স্বাধীনতার পর চীনপন্থি পুর্বপাকিস্তান কমুনিস্ট পার্টি,সিরাজ শিকদারের সর্বহারা পার্টি দেশে সন্ত্রাসী কার্যক্রম শুরু করে।
২. ছাত্রলীগ বিভক্ত হয়ে ২৩ অক্টোবর মেজর আব্দুল জলিল ও আ স ম আব্দুর রবের নেতৃত্বে জাতীয় সমাজতান্ত্রিক দল(জাসদ) গঠিত হয়। বৈজ্ঞানিক সমাজতন্ত্র তত্ব বাস্তবায়নের লক্ষ্যে তারা সশস্ত্র 'গণবাহিনী ' গঠন করে সন্ত্রাস শুরু করে।
৩. বাম উগ্রপন্থী, নকশাল,সর্বহারা আওয়ামীলীগ নেতাদের হত্যা, পুলিশ ফাঁড়ি ও থানা লুট, পুলিশের অস্ত্র কেড়ে নেওয়া, হাট-বাজারে হামলা শুরু করল।১৯৭২,৭৩,৭৪ সালে অনেক সাংসদকে হত্যা করে।
রক্ষীবাহিনী গঠিত হয়েই সারা দেশে শান্তি বজায় রাখতে সন্ত্রাসীদের বিরুদ্ধে অভিযান শুরু করে।রক্ষীবাহিনীর সদস্যরা দক্ষ হাতে এসব সন্ত্রাসীদের প্রতিটা লড়াইয়ে পরাজিত এবং গ্রেপ্তার করে শাস্তির আওতায় আনেন। সন্ত্রাসীসের হাতে ১৯৭২ সালে ২৯ জন,১৯৭৩ সালে ৭৭ জন, ১৯৭৪ সালে ৫২ জন, ১৯৭৫ সালের জুলাই পর্যন্ত ৪৪ জন জনপ্রতিনিধি ছাত্র-শ্রমিক নেতা, রক্ষীবাহিনীর সদস্য নিহত হন।এত বড় মাপের সন্ত্রাসীদের ধরতে রক্ষীবাহিনী ব্যাপক সফলতা পায়।
৪. এছাড়া মুক্তিফৌজ এর নামে ঢাকায় গাড়ি ছিনতাই শুরু হয়েছিল। এসব অপরাধও রক্ষীবাহিনী দমনে সফল হয়।
৫.স্বাধীনতার পর সুন্দরবনে অনেক সন্ত্রাসী সংগঠিত হয়।এদের সাথে লড়াইয়ে রক্ষীবাহিনী জয়ী হয়।
রক্ষীবাহিনীর পতনের কারণ :
১.শুধু মুক্তিযোদ্ধাদের নিয়ে রক্ষীবাহিনী গঠন অনেকের ভাল লাগেনি।কারণ ইচ্ছা থাকা সত্বেও অনেকে লড়াইয়ে যাননি আবার সুযোগ পেয়েও অনেকে যুদ্ধে যাননি। তাই তারা হীনম্মন্যতায় ভুগছিলেন।
২.রক্ষীবাহিনীর নামটা বাংলায় হওয়াতে অনেকেই একে স্বাভাবিকভাবে নেয়নি।এর নাম যদি ইংরেজিতে হত তাহলে মানুষ ধরেই নিত এটি অন্যান্য বাহিনীর মতই কাজ করছে।রক্ষীবাহিনীর কাজটা এখন র‍্যাব করছে তবে তাদের নামে এমন দুর্নাম ছড়ায়না।
৩.জাতীয় রক্ষীবাহিনীকে প্রধাণমন্ত্রীর সচিবালয়ের অধীনে রাখা হয়েছিল। তাই গুজব রটে এটি বংগবন্ধুর ব্যক্তিগত বাহিনী।
৪.রক্ষীবাহিনীর পোষাক ছিল জলপাই বর্ণের। ভারতীয় সেনাবাহিনীর পোষাকও ছিল জলপাই বর্ণের। সমালোচনায় আসে যে ভারতীয় সেনাবাহিনী যাতে সহজে এদেশে আসতে পারে তাই এমন করা হয়েছে।
৫.সেনাবাহিনীর প্রতিপক্ষ হল রক্ষীবাহিনী এমন গুজব উঠে।
৬.রক্ষীবাহিনীর কর্মকর্তাদের সন্ত্রাসীকে গ্রেপ্তার করার বিরাট ক্ষমতা দেওয়ায় তাদের অনেকেই ইচ্ছামত যেখানে সেখানে অভিযান চালিয়ে জনমনে আতংক ছড়ান।
৭.রক্ষীবাহিনীর জন্য জামা, অস্ত্র সবকিছুই নতুন আনাতে সেনাবাহিনীর অনেক সদস্য নিজেদের অবহেলিত মনে করতেন।তারা ভাবতেন রক্ষীবাহিনীর বাজেট প্রতিরক্ষা বাজেট থেকে অনেক বেশি।
৮.রক্ষীবাহিনীর লিডারদের প্রশিক্ষণ ভারতে নেওয়া হত।তখন সারাদেশে বাম প্রচারণায় ভারত বিরোধী পরিবেশ তৈরি হয়েছিল।
৯.আওয়ামীলীগ এর অনেক নেতাই রক্ষীবাহিনীর উপর অসন্তুষ্ট ছিলেন। কারণ তাদের অনেককেই বংগবন্ধু সন্ত্রাসের কারণে বহিষ্কার করেছিলেন।এর পেছনে ছিল রক্ষীবাহিনী।
১০.রক্ষীবাহিনীর অভিযানের কারণে চোরাকারবারিরা স্বস্তিতে ছিলনা।
১১.ক্ষমতা পেয়ে রক্ষীবাহিনীর অনেকে অপব্যবহার করে। শহীদ ফয়জুর রহমানের সন্তান হুমায়ন আহমেদ ও মুহাম্মদ জাফর ইকবালকে স্বপরিবারে সরকারি বাড়ি থেকে বের করে দিতে ভূমিকা রাখে রক্ষীবাহিনী।
এসব কারণে দেশব্যাপী রক্ষীবাহিনীর বিরুদ্ধে ব্যাপক অভিযোগ ওঠে। ১৯৭৫ সালে বংগবন্ধু হত্যার সময় রক্ষীবাহিনী নীরব ভূমিকা রেখেছিল। সে বছরেই রক্ষীবাহিনী বিলুপ্তি ঘোষণা করা হয়। 
তথ্যসূত্র : রক্ষীবাহিনীর সত্য মিথ্যা,আনোয়ার উল আলম। দেয়াল, হুমায়ন আহমদ।মুহাম্মদ জাফর ইকবালের কলাম ও ইন্টারনেট। 

