স্বপ্ন ভঙ্গ


আমি এখন পেছনে হাঁটছি, ফিরে দেখছি সেই পথ, যেখানে শুধু একটা রাত বাকি ছিল সব কিছু ভুল ভুলে ভুল শোধরাবার... নর্দান ইউনিভার্সিটির সেই দিন গুলো অসমাপ্ত জীবন আমার, এই জীবনে হলনা জয়ী হবার আনন্দ টা গায়ে মাখবার, হয়ত অন্য জীবনে হবে...
কি হবে আর ভেবে ভেবে এভাবে সব হারাবার?
আমি ছিলাম এলোমেলো !
আমি ছিলাম চোকার!!
প্রেসার এলেই ভেঙ্গে পড়তাম,
আবার অদ্ভুত ভাবেই হয়ে যেতাম জয়ী।
রুমানা ম্যাম এর ক্লাস গুলো,
অথবা সেই স্ট্রাটেজিক ম্যানেজমেন্ট স্যার এর আদর।
সবার অদ্ভুত মুগ্ধ চোখ!
আর আমার ভীষণ কষ্টের ছুটে আসা শেষ বিকেল গুলো
অফিসের কাজ ফেলে সে কি দৌড়
হল না শেষ সীমান্তে পৌঁছে ফুল এর ঘ্রাণ শুঁকবার!
খামখেয়ালী আর উদাসীন মনে কি করে
একটা পথ সাজানো যায়?
একটা হাসি জুড়ে আছে সব গুলো কৃষ্ণ চুড়ার ডালে ফুলে
ওই যে ওখানে বসে থাকা হলুদ শালিক এর চোখে
কি এমন অপেক্ষা থাকে যেখানে বন্ধু হবার কোন উদারতা
থমকে দাঁড়াতে পারেনি?
সময়ের গান সবাই গাইতে পারেনা
সময়ের ধার সবাই সইতে পারেনা
সময়ের বোঝা সবাই বইতে পারেনা।
এখন শুধু মেঘলা আকাশে রোদ লুকানো স্মৃতি বিহ্বলতা
যে লোকটা হাসপাতালে মৃত্যুর অপেক্ষায় শুয়ে থাকে
সে জানে জীবনের আসল মানে কি?
আমি বা আমরা শুধু ভুল টাই বুঝি
একটাই জীবন
আর একটাই পথ
একলাই হেঁটে যাই আমরা সবাই............।।
পাশের মানুষ টাকে ভুল করেই আমাদের সঙ্গে নেই
ভুল ভেবেই বন্ধু ভাবি............।।

