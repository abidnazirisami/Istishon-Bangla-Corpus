জেগে উঠার গান


তুমি যখন ব্যার্থ হও, তখন নিজের উপর
নিয়ন্ত্রন হারিয়ে ফেল। যখন তুমি আঘাতে
পর্যুদস্ত হও, তখন এক ধরনের অন্ধকার
চাদর তোমার অস্তিত্বকে ঘিরে ফেলে।
বুঝতেই পার না, সঠিক কারণটি কি ছিল?? পরাজিত
এবং একা বোধ হয়। ব্যার্থতার ভার যেন
চেপে ধরে বারবার মনে করিয়ে দেয়
তোমার অক্ষমতার কথা। তখন হতাশাই যেন
একমাত্র অনুভূতি হয়ে উঠে। আত্মবিশ্বাস
দ্রুত পড়ে যায়।
কিন্তু এর মানে এই না যে তুমি সক্ষম নও।
সর্বোপরি তুমি একজন মানুষ। তোমার অনুভূতি
আছে, আবেগ আছে, তুমি চিন্তা কর। তুমি
কিন্তু কেবলমাত্র একজন মানুষই নও, তুমি
একজন আদর্শ ব্যক্তি। তোমার মৌলিক পদ্ধতি
আছে, নিজস্ব মেধা আছে যা তোমাকে
অন্যের থেকে অনন্য করে তুলেছে।
এগুলোর উপর লক্ষ্য দিয়ে নিজেকে
মনে করিয়ে দাও, তুমি কে??
অতীত ব্যার্থতাগুলোকে মুছে ফেলে,
অনিশ্চয়তাকে ঝেড়ে ফেলে মাথা উঁচু
করে দাড়াও। কারণ তুমি দৃঢ় মনোবলের
অধিকারী এবং তুমি অবশ্যই হতাশাকে কাটিয়ে
তুলতে পাড়বে। আমি তোমাকে জানিয়ে
দিতে চাই, যখন স্বপ্ন নাগালের বাইরে চলে
যাবে, যখন সাফল্যকে মনে হবে জীবন
থেকে পালিয়ে বেড়াচ্ছে, যখন সুখকে
মনে হবে সুদূরবর্তী বস্তু, তখন মনে
রাখবে তুমি একা নও। দয়া করে জেনে রাখ,
সবসময়ই কিছু লোক তোমার খেয়াল রাখে।
তোমাকে বুঝতে পারে।
ব্যক্তিগত অভিজ্ঞতা থেকে বলি, হতাশা,
ক্রোধ, দুঃখ একদিন সাফল্য, সুখ, আনন্দ
দিয়ে প্রতিস্থাপিত হবে। তাই হাল ছেড়ে দিও
না।
যখনই তুমি ব্যর্থতার সামনাসামনি হবে, তখন
একগুঁয়ের মত এগিয়ে যেত থাক আর লড়াই
কর তোমার নেতিবাচক অনুভূতিগুলোর
সাথে। তুমি সফল হবেই।
এর চেয়েও গুরুত্বপূর্ণ হল এখন তুমি জান
যে তুমি আর একা নও।

