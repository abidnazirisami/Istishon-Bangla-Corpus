আমি ভীতু ছেলে


 দেশ নাকি স্বাধীন হয়েছে?
আমার তো মনে হয় না।
বাতাসে আজ ও পাই রক্ত ভেজা মাটির গন্ধ,
রক্ত পেয়ে আজো উল্লাসে নাচে একদল হায়েনা।
ডানা ঝাপটিয়ে নেমে আসে
আজো শকুনিরা দলে দলে।
আজো শঙ্কিত মা খোকাকে বলে,
'বাইরে যাস নে খোকা,
আমার বুকে আয়'
খোকা ও নিরুপায়,
মায়ের বুকে মাথা গুজিয়েছে সে।
বুক ভরা আবেগে খোকা বলতে চাই,
'মাগো,আমি তোমায় ভালোবাসি'
বলতে পারে না সে কিছুই।
খোকার গলায় আজ শকুনির নখ দাগ কেটেছে,
এখনো ঝরছে সে রক্ত।
এ অসহ্য যন্ত্রণা খোকার আর সহে না,
ক্ষীন গলায় সে বলে,
'আমি তোমায় ভালোবাসি না,
আমি তোমার ভীতু ছেলে,
মাগো,ক্ষমা করো আমায়'

