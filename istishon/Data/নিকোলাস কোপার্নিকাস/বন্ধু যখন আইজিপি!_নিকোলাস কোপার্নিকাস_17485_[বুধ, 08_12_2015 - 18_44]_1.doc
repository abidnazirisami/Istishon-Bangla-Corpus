বন্ধু যখন আইজিপি!


শুভ রায়। মোটামুটি পাঁচ বছরের পরিচিত। ভার্সিটির প্রথম থেকেই দুজনের সখ্যতা।
গান গায়, গীটার বাজায়, মাঝে মাঝে দুই এক লাইন কবিতা লেখারও ট্রাই করে!
গোল্ডলীফ খায়, আগে বেনসন চলতো। মানুষের উন্নতি হয়, কিন্তু এক্ষেত্রে তার অবনতির কারণটা আমি জানতে পারিনি! তবে, দারিদ্র্য ওকে ছুঁতে পারেনি ওর প্রেস ব্যবসায়ী পিতার জন্য।
ছেলে ভালো, গাঁজা খায় সপ্তাহে দুই-তিনবার। কয়েকবার আমিও দুই-তিনটা টান দিয়েছি! ব্যাপার না।
গত সপ্তাহে বললাম, তোদের ধর্মে যে এত কুসংস্কার, এই গুলা কোনোদিন কাজে লাগছে তোদের?
ও মেজাজ খারাপের সহিত বললো, "শোন, ধর্ম নিয়া কথা বলবি না। আমি ধর্মকর্ম পালন করিনা ঠিকাছে, তবে আমার ধর্ম নিয়া বাজে কথা বললে আমিও চুপ থাকবোনা! এই যে হুদাই মানুষের ধর্ম নিয়া টানাটানি করে, এই জন্যই তো কোপ খাইয়া মরে!"
জিজ্ঞাসা করলাম, বাজে কথা কই বললাম!?
ও বললো, "এখনি তো বললি!"
আমি বুঝলাম, আমি সীমালঙ্ঘন করে ফেলেছি!!

