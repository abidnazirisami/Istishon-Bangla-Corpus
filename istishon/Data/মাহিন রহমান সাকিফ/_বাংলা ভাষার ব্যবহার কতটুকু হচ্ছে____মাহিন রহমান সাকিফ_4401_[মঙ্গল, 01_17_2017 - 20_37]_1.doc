_বাংলা ভাষার ব্যবহার কতটুকু হচ্ছে___


আমাদের রসায়ন বিভাগের সম্মানিত একজন শিক্ষকের সাথে বাংলাদেশ বিষয়ক আলাপচারীতায় একটা বিষয়ে আমাদের খুব আক্ষেপ হলো:-
আন্তর্জাতিক মাতৃভাষা দিবস পালন করা হয় বাংলা ভাষার জন্য সংগ্রামীকারী শহীদদের সম্মান জানানো এবং পৃথিবীর সকল ভাষাকে সম্মান জানানোর জন্য। কোন জাতি নিজের মাতৃভাষার জন্য প্রাণ দেয় নি, একমাত্র আমরাই বাংলা ভাষার জন্য নিজেদের রক্ত দিয়েছি। কিন্তু রক্তের বিনিময়ে যে ভাষার স্বাধীনতা অর্জন করেছি সে দিবসটিকেও আমরা চিনি বা মনে রাখি না। "21th February" হিসেবে আমরা কেও কিন্তু এই দিবসটিকে "৯ই ফাল্গন" হিসেবে মনে রাখি না। আমরা "21th February" চিনি কিন্তু "৯ই ফাল্গুন" চিনি না। গতকাল ছিল বিজয় দিবস "16th December"। কিন্তু আমরা "২ পৌষ" চিনলাম না। স্বাধীন বাংলাদেশের জন্মদিন "26th March" চিনি, চিনি না "১২ চৈত্র"। যে বাংলা ভাষার জন্য আমাদের বীর পূর্বপুরুষেরা সংগ্রাম করেছেন-রক্ত দিয়েছেন সে বাংলা ভাষার বর্ষপঞ্জী আমরা মনে রাখতে পারি না। হলফ করে বলতে পারি বেশিরভাগ মানুষ বাংলা বর্ষপঞ্জীর যেকোন ৩টি মাসের নামও সঠিকভাবে বলতে পারবে না। কত্ত অলস হয়েছি আমরা। না অলস বললে ভুল হবে আমরা জাতি হিসেবে যে কতটা অসচেতন/বেপরোয়া হয়েছি তা চিন্তা করলেও গায়ে লাগে। বাংলা বর্ষপঞ্জীর ন্যুনতম ব্যবহার কি আমরা নিশ্চিত করেছি? 
আজকাল যে যেকোন দোকানপাট দেখেন,কোম্পানী দেখেন,পণ্য দেখেন বেশিরভাগ ক্ষেত্রে বাংলা ভাষার ব্যবহার নেই বললেই চলে। ইদানিং মিস্টির দোকান ছাড়া বাংলা নামের দোকান খুঁজে পাই না। কোন ক্ষেত্রেই বাংলা ভাষা-সংস্কৃতি-ঐতিহ্য'র পরিপূর্ণ ছোঁয়া পাই না। হারিয়ে ফেলতেছি আমাদের ভাষার শত শত শব্দকে। বিদেশী ভাষা জানা জরুরী। কিন্তু নিজের ঘরের খবর না রেখে প্রতিবেশীর খবর রাখা চলে না। যে ভাষা মাটির সংগ্রাম করেছি আমরা সে ভাষা মাটির চেতনা থেকে দূরে গেলে তো আমাদের নিজস্ব কোন অস্তিত্বই থাকবে না। নিজস্ব সংস্কৃতি-ঐতিহ্যবিহীন জাতি কোনদিন মাথা উঁচু করে দাঁড়াতে পারে না। 
আসুন নিজেদের ভাষার সর্বোত্তম ব্যবহার করার চেস্টা করি। বায়ান্নর শহীদদের স্বপ্ন পূরণ করার অঙ্গীকার করি। যথাসম্ভব সকল জায়গায় বাংলা ভাষা ব্যবহার করে বাংলা ভাষাকে হারিয়ে যাওয়া থেকে রক্ষা করি। 
বাংলা ভাষা চিরকাল সমৃদ্ধ অবস্থায় বেঁচে থাকুক
বেঁচে থাকুক বায়ান্ন-একাত্তরের চেতনা....!!!

