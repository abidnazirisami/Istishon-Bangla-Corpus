পহেলা বৈশাখ একটা ইহুদি ষড়যন্ত্র 


বাংলাদেশ সরকার সম্প্রতি পহেলা বৈশাখ পালনের জন্যে বোনাস দেয়া শুরু করেছে। উদ্দেশ্য পহেলা বৈশাখকে বাঙ্গালী সংস্কৃতির অবিচ্ছেদ্য অংশকরন। কিন্তু আমরা কি এখন আর বাঙ্গালী আছি? আমরা তো কবে থেকেই বাংলাদেশী হয়ে গেছি। তাছাড়া , তারও শত শত বছর আগে আমরা সবাই মুসলমান হয়ে গেছি। ইসলাম কোন জাতির সংস্কৃতিকে অনুমোদন দেয় না, কারন তা সবই মুশরেকি। ইসলাম একটা সংস্কৃতিকেই স্বীকার করে সেটা হলো ইসলামী সংস্কৃতি যা আসলে আরব সংস্কৃতি।
আলখাল্লা বা বোরখা এসব আসলে কোন ইসলামী পোষাক না। আরবে ইসলাম চালুর বহু আগ থেকেই মানুষ মরুর বালু থেকে দেহ, চোখ এসবকে রক্ষার জন্যে আলখাল্লা , বোরখা এসব পরত। আরবে যেসব ইহুদি খৃষ্টান বাস করে , তারাও এসব পোশাক পরে। বাংলাদেশে বর্তমানে যে হারে আলখাল্লা ও বোরখা পরার চল হয়েছে , তাতে দেশকে মনে হয় আরবের কোন প্রদেশ। আর বলা বাহুল্য, এসব পোষাক আরবের কল্যানে ইসলামী হয়ে গেছে। মুহাম্মদ আলখাল্লা পরতেন , তাই তার আদর্শ অনুসরন করেই আমরা আলখাল্লা পরি, মেয়েরা পরে বোরকা হিজাব নিকাব। শিক্ষিত অশিক্ষিত মূর্খ জ্ঞানী সবাই। সবার প্রানান্ত চেষ্টা কিভাবে সহিহ ইমানদার মুসলমান হওয়া যায়। মুহাম্মদের আদর্শ অনুসরন করে আমরা প্রানপনে খাটি ও সহি মুমিন হওয়ার প্রানান্তকর চেষ্টায় রত।
আমরা খালি আলখাল্লা পরে খাটি মুসলমান হতে পারি না। ইসলামের অন্য বিধি নিষেধও আমাদেরকে মান্য করতে হবে। ইসলামে ছবি আঁকা বা দেখা , মুর্তি তৈরী এসবই কঠিনভাবেই হারাম। পহেলা বৈশাখ উপলক্ষ্যে যেসব কান্ড কারখানা করা হয়, তার সবই করা হয় ছবি আঁকা . দেখা , মুর্তি বা পুতুল তৈরী, নাচ , গান, বাজনা ইত্যাদির মাধ্যমে। এর প্রতিটা কাজই ইসলামে কঠিনভাবে হারাম। পহেলা বৈশাখের নামে তরুন তরুনীরা প্রকাশ্যে বের হয়ে নাচ গানে মত্ত হয়ে পড়ে , যা ইসলামের দৃষ্টিতে ভয়াবহ হারাম কাজ। ইসলাম এসব বরদাস্ত করে না। গোটা বাংলাদেশে একজনও ইসলামী পন্ডিত বা আলেম পাওয়া যাবে না , যে পহেলা বৈশাখকে মুশরেকি সংস্কৃতি গন্য করে তাকে হারাম ঘোষণা করে নি। 
পহেলা বৈশাখ যে ইসলামে হারাম , সেটা জানতে আলেমদের বয়ান শুনতে হবে :
https://www.youtube.com/watch?v=F9PBhwezzCkhttps://www.youtube.com/watch?v=PubG7NB3Gf8https://www.youtube.com/watch?v=5JHnAWYbsFghttps://www.youtube.com/watch?v=dxWg-MD3yLk
এখন কেউ যদি এসে বলে , কোরান হাদিসে তো কোথাও বলা নেই যে পহেলা বৈশাখ হারাম , তারা মুনাফিক, কাফের। 
 এই পহেলা বৈশাখ যেভাবেই চালু হোক না কেন , এটা আসলে হিন্দুদের সংস্কৃতি। মুশরিক হিন্দুরাই এটা স্বাড়ম্বরে পালন করত। আমরা খাটি ইমানদার মুমিন , হিন্দু নই, তাই হিন্দুদের সংস্কৃতি আমাদের সংস্কৃতি হতে পারে না। বাঙ্গালী ব'লে , আমরা হিন্দুদের সংস্কৃতিকে অনুসরন করতে পারি না।এই মত অবস্থায় সরকারের পহেলা বৈশাখ পালনের বিষয়ে জনগনকে এত উৎসাহ দেয়ার কারন কি ? সরকার এক দিকে ব্লগার হত্যাকে প্রশ্রয় দিচ্ছে , মসজিদ মাদ্রাসাকে বিপুল অর্থ সাহায্য দিচ্ছে , গোটা দেশে লক্ষ লক্ষ ইসলামী জলসা আয়োজনে ব্যাপক দান করছে সরকারী দলের লোকজন। এসবের পরে আবার পহেলা বৈশাখ পালনের এহেন মুশরেকি সংস্কৃতি পালনে কেন সরকার উৎসাহ দিচ্ছে? এটা কি দুনিয়ার বুকে বাংলাদেশকে ধর্ম নিরপেক্ষ হিসাবে প্রচারের কৌশল ? নাকি অন্য কোন মতলব ?
সুতরাং বোঝাই যাচ্ছে , আমেরিকা ও ইহুদিদের চক্রান্তে সরকার পহেলা বৈশাখকে এমন স্বাড়ম্বরে উদযাপনের আয়োজন করেছে। সরকার আমাদের ইমান ও ইমান দন্ড দুটোকেই অকেজো করে দিতে চায়।

