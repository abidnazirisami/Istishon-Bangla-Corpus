কুরবানী_ কিন্তু ইব্রাহীম কাকে কুরবানী দিয়েছিল _ ইসহাক , নাকি ইসমাইলকে_


রমজান শেষ হয়ে গেছে প্রায় মাস খানেক হলো। মুমিনেরা এখন তাদের চাপাতি জোগাড়ে ব্যস্ত পশু কুরবানী দেওয়ার জন্যে। তাদের বিশ্বাস পশু কুরবানী দিলে সেই পশুর প্রতিটা লোমের জন্য এক নেকি পূন্য জমা পড়বে তাদের খাতায়। সেই নেকি অর্জনের জন্যে সারা দুনিয়ায় কোটি কোটি নিরীহ পশু তাদের হাতে নির্মমভাবে নিহত হবে। কিন্তু প্রশ্ন হলো , যে ঘটনার ভিত্তিতে এই পশু হত্যার বিশ্বব্যাপী মহা উৎসব ,সেটার সত্যতা বা যৌক্তিকতা কতটুকু ?

মুমিনদের দাবী বা তাদেরকে শত শত বছর ধরে জানান হয়েছে , ইব্রাহীম তার পূত্র ইসমাইলকে আল্লাহর নির্দেশে কুরবানী দেয়। সেই থেকে কুরবানীর শুরু। ঘটনাটা আদৌ সত্য কি না , মুমিনেরা সেসব নিয়ে গবেষনা করার দরকার বোধ করে না ,কারন সেটা নিয়ে গবেষনা করা তাদের জন্যে কঠিনভাবেই হারাম। অন্ধভাবে মুহাম্মদের নির্দেশ অনুসরন করতে হবে , না হলে খাটি মুমিন হওয়া যাবে না। এবার দেখা যাক , কোরানের কোথায় সেই ইব্রাহিমের পুত্রকে কুরবানী দেয়া হচ্ছিল--
সূরা আস সাফাত-৩৭:আয়াত:৯৯-১১১
হে আমার পরওয়ারদেগার! আমাকে এক সৎপুত্র দান কর। সুতরাং আমি তাকে এক সহনশীল পুত্রের সুসংবাদ দান করলাম। অতঃপর সে যখন পিতার সাথে চলাফেরা করার বয়সে উপনীত হল, তখন ইব্রাহীম তাকে বললঃ বৎস! আমি স্বপ্নে দেখিযে, তোমাকে যবেহ করছি; এখন তোমার অভিমত কি দেখ। সে বললঃ পিতাঃ! আপনাকে যা আদেশ করা হয়েছে, তাই করুন। আল্লাহ চাহে তো আপনি আমাকে সবরকারী পাবেন। যখন পিতা-পুত্র উভয়েই আনুগত্য প্রকাশ করল এবং ইব্রাহীম তাকে যবেহ করার জন্যে শায়িত করল। তখন আমি তাকে ডেকে বললামঃ হে ইব্রাহীম, তুমি তো স্বপ্নকে সত্যে পরিণত করে দেখালে! আমি এভাবেই সৎকর্মীদেরকে প্রতিদান দিয়ে থাকি। নিশ্চয় এটা এক সুস্পষ্ট পরীক্ষা। আমি তার পরিবর্তে দিলাম যবেহ করার জন্যে এক মহান জন্তু। আমি তার জন্যে এ বিষয়টি পরবর্তীদের মধ্যে রেখে দিয়েছি যে, ইব্রাহীমের প্রতি সালাম বর্ষিত হোক। এমনিভাবে আমি সৎকর্মীদেরকে প্রতিদান দিয়ে থাকি। সে ছিল আমার বিশ্বাসী বান্দাদের একজন।
হে মুমিনগন , তোমরা একটু ভাল করে উক্ত আয়াত পড়ে দেখ তো কোথাও সেখানে ইসমাইল নামটার উল্লেখ আছে কি না ? কোথাও নেই। উল্টে এমন এক কাহিনীর অবতারনা করা হয়েছে যা দুনিয়ার সব চাইতে উদ্ভট। কিশোর বয়েসী এক পূত্র বয়স কত হবে ? ১২/১৩ এরকম। তো এই বয়েসের একটা ছেলেকে তার বাপ বলছে যে সে স্বপ্নে দেখেছে তাকে জবাই করছে। এ বিষয়ে ইব্রাহীম সেই কিশোর পূত্রের মতামত জানতে চাইলে সে বলল - আপনাকে যা আদেশ করা হয়েছে তাই করুন । দুনিয়ার কেউ কখনও এই ধরনের উদ্ভট কিচ্ছা শুনেছে ? সেই ছেলে সাথে সাথেই তাকে জবাই করার জন্যে তার পিতাকে অনুমতি দিয়ে দিল ? এ ধরনের অবস্থায় সাধারনত: কি ঘটবে ? এটাই ঘটবে যে , ছেলেটি তার বাপকে একটা পাগল বা উন্মাদ সাব্যাস্থ করবে ও তৎক্ষনাৎ বাড়ী থেকে পালিয়ে বাঁচবে। তাই না ? যাইহোক , তারপরেও কিন্তু উক্ত আয়াত সমূহে স্পষ্টভাবে ইসমাইলের নাম উল্লেখ নেই। অথচ মুমিনদের দাবী এই ছেলেই নাকি ইসমাইল। এবার একটু হাদিস দেখি, সেখানে কি বলে ----
সহী বুখারী, বই-৫৫, হাদিস নং-৫৮৪
ইবনে আব্বাস বর্নিত: তিনি বলেন যখন ইব্রাহীম ও তাঁহার স্ত্রী( সারাহ) এর যা হইবার তা হইয়া গেল অর্থাৎ প্রতিক্রিয়ার সৃষ্টি হইল, তখন ইব্রাহীম শিশুপূত্র ইসমাইল ও ইসমাইলের মাতা হাজেরাকে লইয়া বাহির হইয়া গেলেন। তাহাদের সাথে একটি মশক ছিল আর তাতে পানি ছিল। ইসমাইলের মাতা মশক হইতে পানি পান করিতেন আর শিশুপূত্রের জন্য তাহার দুগ্ধে প্রাচুর্য আসিত। শেষ পর্যন্ত ইব্রাহীম মক্কায় আসিয়া গেলেন এবং হাজেরাকে তার শিশুপূত্র সহ একটি বৃক্ষমূলে বসাইয়া রাখিলেন। তারপর তিনি তার নিজ স্ত্রী সারাহ এর নিকট ফিরিয়া চলিলেন। তখন ইসমাইলের মাতা তাহাকে অনুসরণ করিয়া কিছুদুর গেলেন ও ইব্রাহীমকে জিজ্ঞাসা করিলেন- হে ইব্রাহীম আমাদিগকে কাহার নিকট রাখিয়া যাইতেছেন? ইব্রাহীম বলিলেন- আল্লাহর নিকট। হাজেরা বলিলেন- আমি আল্লাহর নিকট থাকিতেই রাজি। .....................................................................................ইবনে আব্বাস বলেন, জুরহুম গোত্রের একদল লোক প্রান্তরের মধ্য দিয়া পথ অতিক্রম করিতেছিল, হঠাৎ তাহারা দেখিল, একদল পাখী উড়িতেছে। তাহারা যেন তাহা বিশ্বাসই করিতে পারিতেছিল না।তাহারা বলিল, যেখানে পানি থাকে সেখানেই তো এইসব পাখি উড়িতে দেখা যায়। তখন তাহারা পাখী উড়িবার স্থলে তাহাদের একজন লোক পাঠাইল। সে তথায় গিয়া দেখিল সেখানে পানি মৌজুদ আছে। তখন সে দলের লোকদের নিকট ফিরিয়া আসিয়া তাহাদিগকে পানির খবর দিল। তারপর তহারা সকলেই হাজেরার নিকট আসিল এবং তাহাকে বলিল, হে ইসমাইল জননী! আপনি কি আমাদিগকে আপনার প্রতিবেশী হওয়ার বা আপনার সাথে বসবাস করিবার অনুমতি দিবেন ?হাজেরা তাহাদিগকে বসবাসের অনুমতি দিলেন এবং এইভাবে অনেক দিন চলিয়া গেল। """"তারপর হাজেরার শিশুপূত্র প্রাপ্ত বয়স্ক হইলেন, তখন তিনি জুরহুম গোত্রেরই এক কন্যাকে বিবাহ করিলেন। ইবনে আব্বাস বলেন, অত:পর নির্বাসিত পরিজনের কথা ইব্রাহীম এর মনে উদয় হইল। তিনি তাহার স্ত্রী সারাহ কে বলিলেন, আমি আমার নির্বাসিত পরিজনের কথা জানিতে চাই। ইবনে আব্বাস বলেন, অত:পর ইব্রাহীম তাহাদের নিকট আসিলেন এবং সালাম দিলেন। তারপর জিজ্ঞাসা করিলেন- ইসমাইল কোথায় ?ইসমাইলের স্ত্রী বলিল- তিনি শিকারে গিয়াছেন।""""""....................... 
হাদিসটিতে কি বলছে? বলছে যে , হাজেরাকে তার শিশু পূত্র ইসমাইল সহ মক্কাতে নির্বাসন দেয়ার পরে , সেই শিশু পূত্র যৌবনপ্রাপ্ত হয় , তার মা মারা যায়, আর তারপর যুবক ইসমাইল যখন বিয়ে করে ঘর সংসার করছে , তখন মাত্র ইব্রাহীম তার সাথে দেখা করতে আসে। এর আগে সে কখনই দেখা করতে আসে নি , সেটাই হাদিসটা বলছে। 
তাহলে প্রশ্ন হলো ------ কিশোর বয়েসী ইসমাইলকে ইব্রাহীম কুরবানী দিল কখন ???
সম্ভবত: এই সমস্যাটা ধরতে পেরে , ইসলামের প্রাথমিক যুগের অধিকাংশ আলেমরা বিশ্বাস করত যে ইসমাইল নয়, বরং ইসহাককেই ইব্রাহীম কুরবানী দিয়েছে। সেটা জানা যাবে উক্ত আয়াতগুলোর তাফসির থেকে ---
ইকরামা , ইবনে আব্বাস , আলী, জায়েদ ইবনে জোবায়ের, মুজাহিদ , শাবি, উবায়েদ ইবনে উমায়ের, জায়িদ ইবনে আসলাম, আব্দুল্লাহ ইবনে শাকিক, কাশিক ইবনে আবি বুরযা, মাকহুল, উসমান ইবনে আবি হাযির, সুদ্দি , হাসান, কাতাদা, আবু হুযায়েল, ইবনে সাবিত , কাবুল আহবার প্রভৃতি আলেমরা এই মত পোষণ করেন যে , যাবীউল্লাহ হযরত ইসহাকই ছিলেন। অর্থাৎ ইসহাককেই কোরবানী করা হয়েছিল। ইবনে জারিরও একই মত পোষণ করেছেন। 
এরপরে আবার বলছে শাবি , ইবনে উমায়ের, মুজাহিদ হাসান বসরি , মুহাম্মদ ইবনে কায কারাজি ইত্যাদি আলেমরা বলেছেন ইব্রাহীম ইসমাইলকেই কুরবানী দিয়েছিলেন। 
তবে এসব ব্যাপারে আল্লাহ তালাই সর্বাধিক জ্ঞানের অধিকারী। 
সূত্র: পৃষ্ঠা- ২১৭-২১৮, ১৬শ খন্ড, তাফসির ইবনে কাসির(http://www.quraneralo.com/tafsir/)
ইসলামের আদি যুগের অধিকাংশ আলেমরাই মত দিয়েছেন যে ইসহাককেই কুরবানী করা হয়েছিল, অল্প কয়জন মত দিয়েছেন ইসমাইলকে কুরবানী করা হয়েছিল। অত:পর ইবনে কাসির উক্ত দুই দলের ঠেলাঠেলিতে কোন সিদ্ধান্ত দিতে না পেরে বলছেন - আল্লাহই ভাল জানে। হা হা হা , কি অদ্ভুত সিদ্ধান্ত। কিন্তু সমস্যা হলো, যে বিষয় আল্লাহ ভাল জানে , বর্তমানে দেখা যাচ্ছে , মুমিনেরা আল্লাহর চাইতেও ভাল জানে , কারন তারা নিশ্চিতভাবেই বলে থাকে ইসমাইলকেই নাকি কুরবানী করা হয়েছিল। আজকের মুমিনেরা কেন ইসমাইলকে কুরবানী দেয়া হয়েছে বলে গায়ের জোরে দাবী তোলে তারও কারন আছে। 
কারনটা হলো- ইসহাকই যদি যাবীউল্লাহ হয়ে থাকেন , তাহলে কিন্তু মুহাম্মদ আর নবী হতে পারেন না। কারন তখন আল্লাহর সব আশীর্বাদ ইসহাকের ওপর বর্তায়। ইসহাক হয়ে পড়ে আল্লাহর বিশেষ পছন্দের পাত্র। তাই পরবর্তীতে সকল নবী আসবে ইসহাকের বংশ থেকে। বস্তুত: বিষয়টাও তাই। তৌরাতে পরে বলা হয়েছে, ইসহাকের পূত্র ইয়াকুব যার অন্য নাম ইসরাইল, তার বংশেই নবী আসবে বলে ভবিষ্যদ্বানী করা হয়েছে। অর্থাৎ ইসহাককে কুরবানী করা হয়েছে ধরে নিলে , মুহাম্মদ ভূয়া নবী বা মিথ্যাবাদী প্রমানিত হয়। 
অর্থাৎ কে আসলে যাবীউল্লাহ হয়েছিলেন , তার ওপর নবুয়ত্ব নির্ধারিত হবে। ইসলামের প্রাথমিক দিকে বল প্রয়োগে ইসলাম প্রচার করা হতো , একের পর এক রাজ্য জয় করে সেখানে জোর করে মানুষকে মুসলমান বানান হতো , তাই তখন এইসব গভীর মারেফতি তত্বের তেমন কোন দরকার ছিল না। কিন্তু বর্তমানে অবস্থা ভিন্ন। মানুষ এখন কিতাব নিয়ে গবেষনা করে। তারা জানতে চায় আসল তথ্য ও রহস্য। সব জ্ঞান আল্লাহর আছে ঠিক , কিন্তু কিছু কিছু জ্ঞান মানুষও জানতে চায় , তারা জানতে চায়, কার কথা সঠিক। তা করতে গিয়েই লেগে গেছে গন্ডগোল। 
যাইহোক , কোরান , হাদিস ও তাফসির মোতাবেক কোনমতেই ইসমাইলকে কুরবানী দেয়া হয়েছিল, তা প্রমান করা যাচ্ছে না। বরং তৌরাত কিতাবে যে সুন্দর বর্ননা দেয়া আছে , তাতে দেখা যায়, ইসহাককেই কুরবানী দেয়া হয়েছিল , যার সাথে সিংহভাগ ইসলামের আদি যুগের আলেমরাও একমত। এমতাবস্থায়, কুরবানীর প্রকৃত মর্যাদা কোথায় থাকে ? মুহাম্মদই বা কিভাবে নবী হন? আর তার ইসলামই বা কিভাবে সত্য ধর্ম হয় ?

