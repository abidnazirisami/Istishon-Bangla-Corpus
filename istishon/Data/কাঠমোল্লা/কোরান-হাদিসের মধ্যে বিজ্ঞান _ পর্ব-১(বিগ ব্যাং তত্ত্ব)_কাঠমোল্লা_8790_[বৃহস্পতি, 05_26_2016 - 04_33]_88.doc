কোরান-হাদিসের মধ্যে বিজ্ঞান _ পর্ব-১(বিগ ব্যাং তত্ত্ব)


সাম্প্রতিক কালে কোরান হাদিসের মধ্যে বিজ্ঞান আবিস্কারের মাত্রা বহুগুন বৃদ্ধি পেয়েছে। দুনিয়ার তাবৎ বৈজ্ঞানিক তথ্য ও তত্ত্বের খোজ পাওয়া যাচ্ছে কোরান হাদিসে। যা মুমিনদের ইমানদন্ড শক্তিশালী করার একটা মস্ত হাতিয়ার। দুনিয়াতে মুসলিম দেশগুলোতে বিজ্ঞানীর তেমন জন্ম হয় না , তার একটাই কারন , সবাই জানে ও বিশ্বাস করে দুনিয়ার সব বিজ্ঞান আছে কোরান হাদিসে , তাই নতুন করে সেসব আবিস্কার করার তো কোন মানেই হয় না। যাইহোক , এবার আসল বিষয়ে আসা যাক। 
জাকির নায়েক প্রমুখ ইসলামী বিজ্ঞানীরা কোরানের নিচের আয়াতের মধ্যে বিগ ব্যাং তত্ত্ব খুজে পেয়েছে। 
সুরা আম্বিয়া - ২১: ৩০: কাফেররা কি ভেবে দেখে না যে, আকাশমন্ডলী ও পৃথিবীর মুখ বন্ধ ছিল, অতঃপর আমি উভয়কে খুলে দিলাম এবং প্রাণবন্ত সবকিছু আমি পানি থেকে সৃষ্টি করলাম। এরপরও কি তারা বিশ্বাস স্থাপন করবে না? 
সুতরাং বোঝাই যাচ্ছে , মহাবিশ্ব যখন সৃষ্টি হয় ঠিক তখনই আকাশ মন্ডলির সাথে সাথে পৃথিবীও সৃষ্টি হয়, আর এটাও দেখা যাচ্ছে , আসলে আকাশ মন্ডলি ও পৃথিবী আগে থেকেই বিরাজমান ছিল ও তারা এক সাথে আটকে ছিল, আল্লাহ শুধুমাত্র তাদেরকে পৃথক করে দিয়েছে। আর এটাই হলো বিগ ব্যাং- কোরানিক বিজ্ঞানীদের মতে। 
অথচ বিগ ব্যাং বলছে , আগে কিছুই ছিল না , শুন্য থেকে সব কিছুর সৃস্টি। সৃষ্টির শুরুটাকেই বিগ ব্যাং বলে। 
কিন্তু কোরান বলছে , আকাশমন্ডলী ও পৃথিবী আসলে একসাথে আগেই বিরাজমান ছিল, আর তারা একটার সাথে আর একটা শক্তভাবে আটকে ছিল , আল্লাহ দয়া করে শুধুমাত্র তাদেরকে পৃথক করে দিয়েছে আর ঘটনাটা যে আসলেই তাই, সেটা কিন্তু দেখা যাচ্ছে নিচের আয়াতে ---
সুরা হুদ - ১১: ০৭: তিনিই আসমান ও যমীন ছয় দিনে তৈরী করেছেন, তাঁর আরশ ছিল পানির উপরে,---------
অর্থাৎ দেখা যাচ্ছে , আল্লাহ কর্তৃক কথিত বিগ ব্যাঙ এর মাধ্যমে মহাবিশ্ব সৃষ্টির আগেই আল্লাহ পানির ওপর তার আরশে বসে ছিল। আমরা জানি বিগ ব্যাং-এর আগে কোন বস্তুর অস্তিত্বই ছিল না আর তারও বহু শত কোটি বছর পরেই আসলে পানির উৎপত্তি, কিন্তু আল্লাহ পানির ওপর বসেই তার বিগ ব্যাঙ ঘটিয়েছিল , কোরানের মতে। 
তারপরেও সমস্যা আছে। বিজ্ঞানীর বলেন প্রায় ১৩৫০ কোটি বছর আগে বিগ ব্যাং এর ঘটনা ঘটে। প্রাথমিক কালে শুধুই মৌলিক কনিকা ও সেই সাথে আদিম ও প্রাথমিক মৌলিক পদার্থ হাইড্রোজেন গঠিত হয়। এরা অত:পর পুঞ্জিভূত হয়ে নক্ষত্র, গ্যালাক্সীতে পরিনত হয়। তখনও কোন গ্রহ তৈরির মত বিভিন্ন মৌলিক পদার্থের সৃষ্টি হয় নি। এক পর্যায়ে নক্ষত্রের মৃত্যু ঘটে , তারা বহু বিভিন্ন মৌলিক পদার্থের সৃষ্টি করে , আর হাইড্রোজেনের সাথে সেই বিভিন্ন মৌলিক পদার্থ পুঞ্জিভুত হয়ে পরবর্তী প্রজন্মের নক্ষত্র তৈরী হয়, সেই সাথে বিভিন্ন মৌলিক পদার্থ পুঞ্জিভুত হয়ে, নক্ষত্রের চারপাশে সৃষ্টি হয় গ্রহ।
আমাদের সূর্য হয় দ্বিতীয় বা তৃতীয় প্রজন্মের নক্ষত্র। সূর্য সৃষ্টি হয়েছে আজ থেকে মাত্র ৪৫০ কোটি বছর আগে আর সেই সাথে সৃষ্টি হয় পৃথিবী অর্থাৎ পৃথিবীর বয়সও প্রায় ৪৫০ কোটি বছর। তার মানে যখন কথিত বিগ ব্যাং ঘটে তখন পৃথিবী তো দুরের কথা , সূর্যেরই কোন অস্তিত্ব ছিল না। বিগ ব্যাং সৃষ্টিরও প্রায় ৯০০ কোটি বছর পর আমাদের পৃথিবীর সৃষ্টি। 
কিন্তু কোরানিক বিজ্ঞানীরা বলছে - কোরান মতে সেই ১৩৫০ কোটি বছর আগেই পৃথিবী সৃষ্টি হয়েছিল।
আর ইহাই হইল কোরানিক বিজ্ঞান।

