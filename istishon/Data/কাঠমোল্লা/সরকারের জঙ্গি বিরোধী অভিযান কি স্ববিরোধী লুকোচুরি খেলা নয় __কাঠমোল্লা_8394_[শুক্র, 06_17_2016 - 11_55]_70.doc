সরকারের জঙ্গি বিরোধী অভিযান কি স্ববিরোধী লুকোচুরি খেলা নয় _


সরকার বর্তমানে জঙ্গিবিরোধী অভিযান চালাচ্ছে তাতে গত কয়দিনে ১১/১২ হাজার মানুষকে ধরেছে , বলা হচ্ছে তাদের মধ্যে অনেকেই জঙ্গি। কিন্তু তার আগে জানা দরকার , জঙ্গি বলতে সরকার কাদেরকে বুঝায়। কারাই বা জঙ্গি? জঙ্গিবাদই বা কি জিনিস। দেখা যাচ্ছ জঙ্গি বলে যাদেরকে ধরা হচ্ছে , তারা প্রায়ই মাদ্রাসার ছাত্র , ইমাম , মুয়াজ্জিন বা ইসলামী দলের সদস্য। তাহলে কি সরকার বুঝাতে চায় যে, মাদ্রাসা , মসজিদ বা ইসলামী দলগুলো জঙ্গিবাদ চর্চা করে ও মানুষকে জঙ্গি বানায় ? বিষয়টা খোলাসা হওয়া দরকার। 
আমরা তো জানি মাদ্রাসায় ইসলাম শেখান হয়, মসজিদে নামাজ পড়ান হয়, ইসলামী দলগুলো ইসলামের ভিত্তিতে রাজনীতি করে দেশে ইসলামী শাসন কায়েমের জন্যে। তাহলে কি সরকার ইসলামকে জঙ্গিবাদী আদর্শ হিসাবে চিহ্নিত করেছে। আর যারাই খাটি ইমানদার মুসলমান তাদেরকে জঙ্গি হিসাবে চিহ্নিত করেছে ? তো তাই যদি হয়, তাহলে আবার দেখা যাচ্ছে , এই সরকারই মাদ্রাসা ও মসজিদে বিপুল অনুদান প্রদান করছে , সারা দেশে ব্যপকভাবে ওয়াজ নসিহতের আয়োজন করেছে। সেটা আবার কেন করা হয় ? ইসলাম যদি জঙ্গিবাদই হয়, সেটার জন্যে উৎসাহিত করে , পরে যারা খাটি ইমানদার মুসলমান হচ্ছে আর তাদের আদর্শ বাস্তবায়নের জন্যে কাজ করে যাচ্ছে , তাদেরকে আবার গ্রেপ্তার করা হচ্ছে কেন ?
এ ধরনের স্ববিরোধী আচরন থেকে কিভাবে আশা করা যায় যে সরকারের এই জঙ্গিবাদ বিরোধী অভিযান সফলতা লাভ করবে ?
ধর্মের নানা স্ববিরোধীতা ও অন্ধত্ব নিয়ে যারা ফেসবুক ব্লগে লেখা লেখি করত , তাদেরকে নাস্তিক আখ্যায়িত করে অনেককেই যখন এইসব খাটি ইমানদার মুসলমানরা চাপাতি দিয়ে হত্যা করছিল , তখন সরকার হত্যাকারীদের কাউকেই প্রায় ধরে নি , বিচার করে নি, বরং সরকারের বিভিন্ন উচ্চ পদস্থ লোকজন বলা বলি করছিল , ইসলামের সমালোচনা করা ঠিক না , ব্লগারদের উচিত হয় নি ইসলাম নিয়ে লেখালেখি করা অর্থাৎ পরোক্ষভাবে সরকার সেইসব ব্লগারদের হত্যাকে সমর্থন করছিল। সরকারের পুলিশবাহিনীও সেটাই অনুসরন করছিল। কারন এক পর্যায়ে তারাও তো মুসলমান আর তাই তারাও কেউ ইসলামের সমালোচনা সহ্য করতে পারে না। কিন্তু যখনই সেই সব কথিত জঙ্গি কোন এক পুলিশ কর্মকর্তার স্ত্রীকে খুন করল, আর তখনই তাদের ইসলামী ইমানের ফাকা বুলি শেষ হয়ে গেল ? আর তখনই তাদের ইসলামী জোস শেষ ? আর তার সাথে সাথেই তারা বাংলাদেশের প্রকৃত সহিহ ইমানদার মুসলমানদেরকে জঙ্গি বলে ধরার জন্যে উঠে পড়ে লেগে গেল ? তার মানে ইসলামের নামে যতক্ষন অন্যদেরকে হত্যা করা হবে , ততক্ষন সব কিছুই ঠিক ঠাক , কিন্তু যেই নিজেদের কেউ হত্যার শিকার হবে , তখনই আর ইসলামের নামে হত্যা বলে পার পাওয়া যাবে না ? আর এই হলো সরকার ও পুলিশ বাহিনীর ইসলামী ইমান ?
এভাবে লুকোচুরি খেলে কি সরকার পার পাবে ? তারা কি জানে না , যে সাধারন মানুষের ৯০% মানুষই ইমানদার মুসলমান আর তাদের কাছে ইসলাম হলো সবার চাইতে উপরের বিষয়। তারা কি এভাবে বেশীদিন খাটি ইমানদার মুসলমানদেরকে জঙ্গি বলে গ্রেপ্তার করাটা মেনে নেবে ? 
ইসলাম নিয়ে কথা বলা যাবে না , ইসলামের সব বিষয় চোখ বুজে অন্ধের মত বিশ্বাস করতে হবে ,কেউ যদি ইসলাম নিয়ে কোন প্রশ্ন করে , তাহলে তাকে চাপাতি দিয়ে হত্যা করলে কিছু বলা যাবে না, এইমত অবস্থায় সেই একই সরকার যদি যারা খাটি মুসলমান তাদেরকে জঙ্গি আখ্যায়িত করে গন গ্রেপ্তার শুরু করে , তাহলে দেশের ধর্মপ্রান মুসলমান একদিন প্রচন্ড জনরোষে ইসলামী উদ্দীপনায় জেগে উঠবে, এটা কি সরকারের লোকজন বুঝতে পারে না ? এই ধরনের স্ববিরোধী লুকোচুরি খেলায় সরকার ও জনগন উভয়ের জন্যেই এক ভয়াবহ পরিনতি অপেক্ষা করছে।

