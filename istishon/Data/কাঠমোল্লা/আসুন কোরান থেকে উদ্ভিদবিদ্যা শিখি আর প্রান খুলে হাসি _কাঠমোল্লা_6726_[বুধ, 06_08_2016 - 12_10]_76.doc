আসুন কোরান থেকে উদ্ভিদবিদ্যা শিখি আর প্রান খুলে হাসি 


কোরান হলো সব বিজ্ঞানের উৎস আর তার মধ্যে যে উদ্ভিদবিদ্যা থাকবে , তাতে আশ্চর্য হওয়ার কিছু নেই। তবে কোরান যে ধরনের উদ্ভিদবিদ্যা শিখিয়েছে , তা অতি উচ্চ মার্গীয়, তা বোঝা যেন তেন লোকের কাজ নয়। একমাত্র যারা গায়েবী আদেশ পায়, তারাই এই উদ্ভিদবিদ্যা উপলব্ধি করতে পারে। সুতরাং আসুন সেই ধরনের অতি উচ্চ মার্গীয় উদ্ভিদ বিদ্যা শিখি কোরান থেকে আর বুঝতে না পেরে বোকার মত হাসি। 
কোরান বলেছে -------------
সুরা আল মুমিনুন - ২৩: ১৯-২০: অতঃপর আমি তা দ্বারা তোমাদের জন্যে খেজুর ও আঙ্গুরের বাগান সৃষ্টি করেছি। তোমাদের জন্যে এতে প্রচুর ফল আছে এবং তোমরা তা থেকে আহার করে থাক। এবং ঐ বৃক্ষ সৃষ্টি করেছি, যা সিনাই পর্বতে জন্মায় এবং আহারকারীদের জন্যে তৈল ও রস উৎপন্ন করে। 
সারা দুনিয়ায় এত ফল ফুল থাকতে , আল্লাহর শুধু মনে পড়েছে খেজুর ও আঙ্গুর বাগানের কথা। তার মানে বাকী দুনিয়ায় যে নানা হাজার রকম ফল আছে তার কোনটাই তার মনে পড়ল না। মনে পড়ল মক্কা মদিনার আশপাশে যে খেজুর হতো ও আঙ্গুর ফল ফলত। 
তবে বিস্ময়কর তথ্য দিয়েছে সিনাই পর্বতে যে তৈল ও রস উৎপাদনকারী উদ্ভিদ জন্মানোর কথা বলে। এই সিনাই পর্বত সেই বিখ্যাত সিনাই উপত্যকায় অবস্থিত যা বর্তমানে মিশরের অংশ আর আর এই পর্বতের পাদদেশে মুসা তার জাতিকে ফেরাউনের কাছ থেকে মুক্ত করে এনে জড় করেছিল। এই সিনাই পর্বতের চুড়ায় গিয়ে মুসা তার ঈশ্বরের সাথে বাৎচিত করে। কিন্তু আসল মজা অন্যখানে। এই সিনাই পর্বত স্রেফ কঠিন ব্যসল্ট পাথর দিয়ে গঠিত , যা কঠিন শক্ত , যা আগ্নেয়গিরির অগ্নুৎপাতের লাভা থেকে সৃষ্ট। সেখানে সেই সময় তো বটেই , এমন কি আজকের যুগেও কোন তৈল বা রস উৎপাদনকারী উদ্ভিত তো বটেই এমন কি ঘাষ পর্যন্ত সেই পর্বতে জন্মায় না। কারন কঠিন পাথরের ওপর তো কিছু জন্মাতে পারে না,শুধুমাত্র কিছু মস জাতীয় উদ্ভিদ ছাড়া। কিন্তু প্রচন্ড রৌদ্র আর তাপের কারনে উক্ত পাথুরে সিনাই পর্বতে স্রেফ কিছুই জন্মায় না। বিশ্বাস না হলে যে কেউ গুগল আর্থ দ্বারা সিনাই পর্বত চেক করে দেখতে পারে। নিচে সিনাই পর্বতের ছবি দেয়া হলো :

মুহাম্মদ জীবনে কোনদিন মিশরে যান নি , দেখেন নি সিনাই পর্বতের ভৌগলিক ও প্রাকৃতিক পরিবেশ। না জেনেই তিনি কোরানে সিনাই পর্বতে তৈল ও রস উৎপাদনকারী উদ্ভিদের বর্ননা দিয়েছেন। সম্ভবত: তিনি স্বপ্নেই এ দৃশ্য দেখে সেটা বর্ননা করেছেন।

