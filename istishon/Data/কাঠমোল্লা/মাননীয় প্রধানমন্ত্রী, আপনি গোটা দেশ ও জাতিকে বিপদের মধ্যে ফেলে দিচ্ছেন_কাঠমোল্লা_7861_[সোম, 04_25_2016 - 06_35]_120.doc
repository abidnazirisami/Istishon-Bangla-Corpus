মাননীয় প্রধানমন্ত্রী, আপনি গোটা দেশ ও জাতিকে বিপদের মধ্যে ফেলে দিচ্ছেন


মাননীয় প্রধানমন্ত্রী সমীপে, ক্ষুদ্র এ ব্লগের লেখা আপনি পড়বেন না জানি। ব্লগ পড়াটাকে আপনি হয়ত হারাম মনে করেন। ব্লগার মাত্র নাস্তিক মনে করতে পারেন। কিন্তু তারপরেও এ লেখা বিশেষ জরুরী মনে করছি। সম্প্রতি আপনি ধর্ম নিয়ে লেখালেখি বিষয়ে নানা কথা বলেছেন। আবার এবার সর্বপ্রথম পয়লা বৈশাখ উদযাপন করার জন্যে বোনাস দিয়েছেন। আপনি কি জানেন , ধর্ম নিয়ে লেখালেখি নিয়ে যা বলেছেন , তার সাথে পয়লা বৈশাখের এই বোনাস স্ববিরোধী ? আপনি কি জানেন, পয়লা বৈশাখ সহ নানা সাংস্কৃতিক কর্মকান্ডের জন্যে সম্প্রতি বিশ্ববিদ্যালয়ের এক শিক্ষককে খুন করা হয়েছে ?
আপনি একজন ধর্মপ্রান মুসলমান। প্রায়ই নামাজপড়া রত অবস্থায় আপনার ছবি ছাপা হয়। কিন্তু আমাদের জানা নেই , আপনি আপনার ধর্ম ইসলাম সম্পর্কে কতটা জানেন। নিশ্চিতভাবেই আপনি নিজের মাতৃভাষায় কোরান হাদিস পড়ে ইসলাম সম্পর্কে সম্যক জ্ঞান লাভের সুযোগ পান না। যদি সেই সুযোগটা পেতেন , দেখতেন , আপনি কতটা স্ববিরোধী ভূমিকায় অভিনয় করছেন আর গোটা জাতিকে কি ভয়ংকর ভবিষ্যতের দিকে নিয়ে যাচ্ছেন। আপনি যদি নিজেকে একজন মুসলমান দাবী করেন , তাহলে কতকগুলো বিষয় আপনার জানা থাকা দরকার। 
১। ইসলামে নারী নেতৃত্ব হারাম , তাই আপনি যে প্রধানমন্ত্রী হিসাবে আছেন , সেটা ইসলাম বিরোধী 
এ সম্পর্কে আলেমের মতামত দেখুন - ইসলামে নারী নেতৃত্ব হারাম 
যে জাতির রাস্ট্রপ্রধান একজন নারী ,সেই জাতি কোনদিন উন্নতি করতে পারে না 
অথচ আপনি একজন নারী হয়ে গোটা দেশের প্রধানমন্ত্রীর পদ দখল করে বসে আছেন এক দশকের বেশীকাল ধরে। 
২। পয়লা বৈশাখ একটা হারাম কাজ , অথচ আপনি সেটাকে প্রতিষ্ঠা করার জন্যে ভাতা দিচ্ছেন 
পয়লা বৈশাখ একটা কঠিন হারাম কাজ 
৩। গনতন্ত্র ও ধর্ম নিরপেক্ষতা হারাম কাজ , অথচ আপনি বাংলাদেশে সেসব চালু রেখেছেন 
গনতন্ত্র ইসলামে হারাম 
আপনার উৎসাহে রাজশাহী বিশ্ববিদ্যালয়ের শিক্ষক রেজাউল করিম পয়লা বৈশাখ সহ সকল রকম বাঙ্গালী সংস্কৃতিকে প্রচার ও প্রসারের জন্যে নিবেদিতপ্রান ছিলেন। অথচ এসব ছিল ইসলাম বিরোধী। তাই খাটি মুমিনেরা তাকে চাপাতি দিয়ে হত্যা করেছে। তাহলে এই হত্যার দায়ভার কার ওপর বর্তায় ?
দেশে গনতন্ত্রের নামে আপনি বাক স্বাধীনতার বিধান চালু রেখেছেন। অথচ সেই বাক স্বাধীনতা প্রয়োগ করে কেউ যখন ধর্মের অসারতা নিয়ে লেখালেখি করে , বা সংস্কৃতির চর্চা করে , তখন সহিহ মুসলমানরা তাদেরকে নির্মমভাবে হত্যা করছে। যারা ধর্মের অসারতা নিয়ে লেখা লেখি করে , তারা কেউ পর্নগ্রাফি লেখে না , তারা কোরান হাদিসের ভিত্তিতেই লেখালেখি করে। তারা ভাল মত লেখাপড়া করেই তারপর সেটা করে। অথচ আপনি তাদের কোন লেখা না পড়েই বলে দিচ্ছেন , সেটা নাকি পর্নগ্রাফি। আপনার এসব কথায় উৎসাহিত হয়ে সহিহ মুসলমানরা এইসব লেখকদেরকে যেখানে পাচ্ছে সেখানে হত্যা করছে। তাহলে এসব হত্যাকান্ডের দায়ভার কার ওপর বর্তায় ?
অন্যদিকে দেশের এক বিরাট সংখ্যক আলেম ওয়াজের নামে সারা বছর , এই গনতন্ত্র বাক স্বাধীনতা , বাঙ্গালী সংস্কৃতির বিরুদ্ধে বিষোদগার করছে , সেটা তারা ইসলামের ভিত্তিতেই করছে , আপনি কিন্তু তাদের কিছুই বলছেন না। দিন দিন তাদের দলেই লোকজন ভারী হচ্ছে। কারন মুসলমানদের কাছে অবশেষে ইসলামই আসল। তারা আপনার কথা শুনবে না , তারা কিন্তু আস্তে আস্তে এইসব আলেমদের কথা শুনে খাটি মুসলমান হওয়ার চেষ্টাই করবে। 
এর অর্থ - আপনি গোটা জাতিকে বিভক্ত করে , তাদেরকে পরস্পরের মধ্যে দ্বন্দ্ব সংঘাত বাধিয়ে দিচ্ছেন। ক্ষমতার উচ্চ শিখরে বসে সেটা আপনি টের পাচ্ছেন না। কিন্তু আপনি এভাবে , গোটা দেশ ও জাতিকে ভয়াবহ সংঘাতের দিকে ঠেলে দিচ্ছেন।

