আমেরিকার ষড়যন্ত্র ও ব্রেইন ওয়াশ


কথা হচ্ছিল এক মুমিনের সাথে। তাকে জিজ্ঞেস করলাম- ঢাকার গুলশানে ছয়জন যুবক যে দেশী বিদেশী মিলিয়ে ২০ জন মানুষ হত্যা করল , সেটা কেন করল ? কারন তারা তো নিজেরাও মরবে সেভাবেই সেখানে আক্রমন করেছিল। অর্থাৎ এটা ছিল একটা আত্মঘাতী আক্রমন। তারা কেন এভাবে নিজেরা মরে কতকগুলো নিরীহ বিদেশীকে হত্যা করল ? মুমিনের উত্তর : এসবই আমেরিকার ষড়যন্ত্র ,তারা আমাদের দেশে ঘাটি করতে করতে চায় ভারত ও চীনকে শায়েস্তা করতে। 
আবার জিজ্ঞাসা: কিন্তু সেটা তো পরের কথা , এই ৬জন যুবক যারা নাকি উচ্চ বিত্ত পরিবারে জন্ম, যারা ইংরেজী মাধ্যমে পড়াশুনা করেছে অর্থাৎ তারা চৌকশ তারা কেন নিজেরা আত্মঘাতী হলো ? তাদের কি লাভ এতে ?
উত্তর : এদেরকে সব ব্রেইন ওয়াশ করা হয়েছে। 
প্রশ্ন : কি কথা বলে ব্রেইন ওয়াশ করা হলো যে তারা নিজেদের জীবন বিসর্জন দিল ?
উত্তর : সেটা তো তাদেরকেই জিজ্ঞেস করতে হবে। 
প্রশ্ন : এই ৬ জন ছিল শিক্ষিত , তাদেরকে আমেরিকা বলল , যে যাও রেষ্টুরেন্টে গিয়ে বিদেশীদেরকে হত্যা কর , আর তারা সাথে সাথেই হত্যা করতে চলে গেল ? বিষয়টা কি এত সোজা ?
উত্তর : নিশ্চয়ই তাদেরকে এমন কথা বলা হয়েছে যাতে তারা এই হত্যা করেছে।
প্রশ্ন: কিন্তু তারা তো দেখি যারা কোরান থেকে আয়াত বলে নিজেদেরকে মুসলমান বলে প্রমান দিতে পেরেছে তাদেরকে ছেড়ে দিয়েছে , অর্থাৎ বোঝা যাচ্ছে , তারা ইসলামের নামে বিদেশী অর্থাৎ কাফের মেরেছে। তাহলে ?
উত্তর : এসবই আমেরিকার ষড়যন্ত্র , তারাই এদেরকে ব্রেইন ওয়াশ করেছে। 
মুমিনের সেই একই কথা। কিন্তু বলতে পারল না কিভাবে ব্রেইন ওয়াশ করা হয়েছে , কোন মন্ত্র দিয়ে ব্রেইন ওয়াশ করা হয়েছে। খালি ব্রেইন ওয়াশ ব্রেইন ওয়াশ বলে বকতে লাগল। অগত্যা আমাকে থামতে হলো। 
এখন সবার কাছে আমার প্রশ্ন : এই ব্রেইন ওয়াশটা কি জিনিস ? আর কিভাবেই বা একজনকে ব্রেইনওয়াশ করা যায় ? আমেরিকা কি এমন কোন ব্রেইন ওয়াশ পদ্ধতি আবিস্কার করেছে যা দিয়ে যে কোন যুবককে ব্রেইন ওয়াশ করে আত্মঘাতী হামলা করতে প্ররোচিত করা যায় ?

