শহীদ ব্লগার অভিজিৎ রায় স্মরণে কবিতা_ চাপাতির খুন 


একটা খুন হয়ে গেছে
চাপাতির খুন
অদূরে জননিরাপত্তায় নিয়োজিত পুলিশ
এক প্লাটুন
কেউ বাদাম চিবুচ্ছে
কেউ বিড়ি ফুঁকছে
মাস ফুরোলে মাইনের আশায়
দিবাস্বপ্নে কেউবা ঝিমুচ্ছে অকুস্থলে একঝাঁক বিস্মিত জনতা
ধরছে না ভিড়ছে না কেউ
ভিত-বিহবল চিত্তে শুধু ফিসফাস কানকথা
রক্তস্রোত থেমে গেছে
হায়েনারা সটকে পড়েছে ততক্ষণে নিথর দেহটি ঘিরে-নিরাপদ দূরত্বে উৎসুক জনতার সংক্ষিপ্ত ভীড়
পত্রিকা আর টিভি সাংবাদিকদের হিড়িক পড়েছে
পুলিশ এসেছে পুলিশ
মুহুর্মুহু বাঁশির ফুৎকারে কান ঝালাপালা করে
অতঃপর একে, ওকে ধমকিয়ে
কর্তব্যের জানান দিচ্ছে
একটা খুন হয়ে গেছে
চাপাতির খুন
পান্তা ফুরিয়ে গেল
আনতে গিয়ে নুন

