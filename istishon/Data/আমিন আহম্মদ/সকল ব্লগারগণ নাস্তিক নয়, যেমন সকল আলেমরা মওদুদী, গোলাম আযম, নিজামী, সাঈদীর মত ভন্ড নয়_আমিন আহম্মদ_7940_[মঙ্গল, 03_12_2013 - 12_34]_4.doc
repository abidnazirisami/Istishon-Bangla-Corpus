সকল ব্লগারগণ নাস্তিক নয়, যেমন সকল আলেমরা মওদুদী, গোলাম আযম, নিজামী, সাঈদীর মত ভন্ড নয়


গত ২৮ ফেব্রুয়ারী ২০১৩ জামায়াতের নায়েবে আমীর দেলোয়ার হোসেন সাঈদী ওরফে দেউল্লা রাজাকার ওরফে দেলু শিকদারকে ১৯৭১ সালে মহান মুক্তিযুদ্ধের সময় মানবতা বিরোধী বিভিন্ন অপরাধের (খুন, ধর্ষন, অগ্নিসংযোগ, ভয়-ভীতি প্রদর্শন ইত্যাদি) সাথে যুক্ত থাকার আন্তর্জাতিক অপরাধ ট্রাইব্যুনাল-১ তাকে ফাঁসির আদেশ দেন। এর আগে আন্তর্জাতিক অপরাধ ট্রাইব্যুনাল-২ গত ৫ ফেব্রুয়ারী ২০১৩ জামায়াতের সহকারী সেক্রেটারি জেনারেল আব্দুল কাদের মোল্লাকে যাবজ্জীবন কারাদণ্ড প্রদান করে (মোট ১০৫ বছর জেল, সাজা খাটতে হবে ২৩ বছর)। এরও আগে গত ২১ জানুয়ারী ২০১৩ জামায়াতের সাবেক রুকন বাচ্চু রাজাকার হিসেবে পরিচিত আবুল কালাম আজাদের বিরুদ্ধে আনা আটটি অভিযোগের মধ্যে সাতটিতে অপরাধ প্রমাণিত হওয়ায় ফাঁসিতে ঝুলিয়ে তার মৃত্যুদণ্ড কার্যকর করার ঐতিহাসিক আদেশ দিয়েছিলেন আন্তর্জাতিক অপরাধ ট্রাইব্যুনাল-২। পর পর তিনটি মামলার রায় এখানে এসেছে।
এর প্রথমটি মানে বাচ্চু রাজাকারে রায়ের বিষয়ে জামায়াত প্রকাশ্যে তেমন কোন শক্তি প্রদর্শন করেনাই। দ্বিতীয়টা মানে কসাই কাদের মোল্লার যাবজ্জীবন রায় নিয়েও তেমন কিছু করে নাই। কিন্তু দেলু শিকদার ওরফে দেউল্লা রাজাকারের ফাঁসির রায় আসার সাথে সাথে তারা সারা দেশে এক অরাজকতা ও বিভিষিকাময় তান্ডব চালায়। যা দেশ-বিদেশের বিভিন্ন মিডিয়া দেখেছে ও প্রচার করেছে। দেশের ও বিদেশের সকল মিডিয়া যা দেখেছে বা প্রচার করেছে আমাদের দেশের কয়েকটি মিডিয়া সম্পূর্ন বিপরীত প্রপাগান্ডা ও প্রচার করেছে বা করছে।
এই ভিন্ন মত ও প্রপাগান্ডা মিডিয়া কারা ? বঙ্গবন্ধুর এক খুনী খন্দকার মোস্তাকের ভাগিনা তথা পাকিস্তানী আইএসআই-এর বাংলাদেশের স্থায়ী এজেন্ট মাহমুদুর রহমানের পত্রিকা তথা জামায়াত-রাজাকার ও বিএনপির মুখপত্র "আমার দেশ", জামায়াতের মুখপত্র দৈনিক সংগ্রাম ও নয়াদিগন্ত, জামায়াত-রাজাকারদের ইলেক্ট্রনিকস মিডিয়া "দিগন্ত টেলিভিশন ও ইসলামিক টেলিভিশন" বিএপনির মুখপত্র "দৈনিক দিনকাল" , অনলাইন ব্লগ - সোনার বাংলাদেশ, টু-ডে ব্লগ, আমার বর্নমালা সহ আরোও কিছু ব্লগ, অনলাই নিউজ পোর্টাল সংবাদ২৪.কম (Sangbad24.net), রিয়েল টাইম নিউট নেটওয়ার্ক (http://www.rtnn.net/), বিডপ্রেস.নেট (http://www.bdpress.net/) সহ বিভিন্ন জামায়াত-রাজাকার সমর্থক মিডিয়া । এছাড়া দেশের প্রায় সব মিডিয়াই বিষয়টি দেখেছে জামায়াত রাজাকারের সেই ৭১-এর তান্ডবের আদলে। সবাই সেই ৭১ এর মার্চের তান্ডবকে স্মরন করেছেন। স্মরন করেছে দীর্ঘ নয় মাস স্বাধীনতা যুদ্ধের সময় জামায়াত-রাজাকার বাহীনি কিভাবে এদেশের মুক্তিকামী মানুষদের উপর নীপিড়ন-নির্যাতন করেছিল।
গত ৫ ফেব্রুয়ারী কাদের মোল্লার রায়ে বিক্ষুব্দ হয়ে দেশের তরুন সমাজ তথা অনলাইন একটিভিস্ট ও ব্লগারদ্বয় রাজপথে নেমে পড়েন। তাঁরা কাদের মোল্লার রায়কে প্রত্যাখান সহ এ রায় রিভিউ করার জন্যে সরকারকে চাপ দিতে থাকেন। তাঁরা শপথ নেন সকল যুদ্ধাপরাধীদের ফাঁসি না হওয়া পর্যন্ত আন্দোলন চলবে।
এটাই কাল হলো ব্লগার তথা অনলাইন একটিভিষ্টদের ! তাই গণহারে মাহমুদুর রহমান গংরা সকল অনলাইন একটিভিষ্টদের নাস্তিক উপাধী দিয়ে দিল। সকল ব্লগারদ্বয় নাস্তিক। তাই ওদের বিরোদ্ধে রুখে দাড়ানো ঈমানী দায়ীত্ব !!
আসলেই কি সকল ব্লগার ও অনলাইন একটিভিষ্টরা নাস্তিক ? শাহাবাগকে কেন্দ্র করে যে আন্দোলন গড়ে উঠেছে বা যারা আন্দোলন করছেন তাঁরা সবাই নাস্তিক ? কেউ কি একবারও ভেবে দেখেছেন কারা এ প্রপাগান্ডা ছড়াচ্ছে ? তারা ৭১-এ ধর্মকে ব্যবহার করে কি প্রপাগান্ডা ছড়িয়েছিল এটাকি আপনারা ভুলে গেছেন নাকি জানে না ? একবার বিবেকের কাছে প্রশ্ন করুন যাদের নাস্তিক বলছেন তাঁরা যদি নাস্তিক না হন, তার দায় কিন্ত আপনাকেই নিতে হবে ! এটা আমার কথা না আমাদের পবিত্র কোরআন ও হাদিসের কথা । একবার ঘুরে আসুন না সেখান থেকে !
আজ দেশের কিছু আলেম সমাজ ব্লগার তথা শাহাবাগের আন্দোলনের বিরোধীতা করছেন। তাঁরা বলছেন শাহাবাগের আন্দোলন কারীরা নাস্তিক (?) । কিন্তু যিনি বলছেন বা যিনি নেতৃত্ব দিচ্ছেন আজ যদি তার কাছে প্রশ্ন রাখি, আপনি কতজন ব্লগারকে চিনেন ? তাদের মধ্যে কে কে নাস্তিক ? তিনি মনে হয় উত্তর দিতে পারবেন না। কারন শিখানো বুলি দিয়ে সংবাদ সম্মেলন ও আন্দোলন করা যায়, যুক্তি-তর্কে টেকা যায় না।
আমি মানি কিছু কিছু ব্লগার নাস্তিক। তার মানে সব ব্লগার নাস্তিক হতে যাবে কেন ? কৈ আমিতো নাস্তিক নই ! আমি বহু নাস্তিক ব্লগাররের লেখার তীব্র প্রতিবাদ করেছি, যুক্তি তর্কে অবতীর্ন হয়েছি। শুধু আমি না, আমি দেখেছি যখন কোন ব্লগার ধর্ম বিরোধী পোষ্ট দিতেন প্রতি দশ জনে প্রায় ৯ জন তার বিপক্ষে থাকত। তাহলে এখানে নাস্তিক বেশী না আস্তিক বেশী ? জবাব দিবেন কি আজকের "হেফাজতে ইসলামী" আন্দোলন কারীরা ?
ব্লগার রাজীব নাস্তিক, তিনি প্রকাশ্যে বলেছিল। কোন কিছু গোপন রাখেন নাই। আজ তিনি বেঁচেও নেই। কিন্তু সকল ব্লগার তাকে যেমন অনুসরন করতেন না বা করেন না, তেমনি সবাই নাস্তিকও নয়। আমার মত বহু ব্লগার আছে যারা নিয়মিত ৫ বার আল্লাহর কাছে আত্মসমর্পন করেন। নিয়মতি কোরআন ও হাদিস চর্চা করেন, কোরআনের ব্যাখ্যা ও তরজমা করেন। তাহলে কাদের বিরুদ্ধে আজকের আন্দোলন ? কাদের বিরুদ্ধে আজকের হরতাল ? কার স্বার্থে ? একবার নিজকেই প্রশ্ন করে দেখুন না !
বাংলাদেশের ইসলাম ও ইসলামের ব্যবসায়ীদের কৃতকলাপ নিয়ে অচিরেই একটা লেখা দিব। বিদেশে ঘুরে ঘুরে চাঁদা তুলে মসজিদ, মাদ্রাসা তথা এতিম খানার কিকি উন্নয়ন করেছেন একদিন আল্লাহ ও দানকারীর কাছে আপনাদের জবাব দিতে হবে-যদি আল্লাহ ও কিয়ামত দিবসকে সত্যিই বিশ্বাস করেন !
আজকে চট্রগ্রামের ঐ হেফাজতে ইসলামের নামের আড়ালে যারা জামায়াত-রাজাকারদের প্রতিনিধিত্ব করছেন তাদের উদ্দেশ্যে একটি কথাই বলব "আলোর পথে আসুন, সত্য-মিথ্যার পার্থক্যকে উপলব্দি করুন। দেখবেন অসীম শা্ন্তি আপনার মনে ও পরিবারে বিরাজ করছে।"
মনে রাখবেন জামায়াত কোন ইসলামী দল নয়। ধর্মব্যবসায়ী একটি সন্ত্রাসী গোষ্ঠী ছাড়া ঐ দলের আদী বা বর্তমান কোন ইতিহাস ভারত বর্ষে পাওয়া যায়নি বা পাওয়া যাবেও না।
ধন্যবাদ ।
আমিন আহম্মদ
১২/০৩/২০১৩

