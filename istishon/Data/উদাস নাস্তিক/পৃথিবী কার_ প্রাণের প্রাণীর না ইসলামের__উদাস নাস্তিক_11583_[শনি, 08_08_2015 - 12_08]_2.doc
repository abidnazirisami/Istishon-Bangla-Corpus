পৃথিবী কার_ প্রাণের প্রাণীর না ইসলামের_


পৃথিবীর একজন মুসলিম আরেকজন মুসলিমের জন্য যে সহানুভূতি দেখায় তা যদি একজন মানুষ হিসেবে আরেকজন মানুষের প্রতি দেখাতো তাহলে পৃথিবীটা হয়ত স্বর্গ হয়ে যেত।তখন সেই স্বর্গে কোন ধর্ম থাকতো না।কোথায় রোহিঙ্গা মারা যায় সেখানে মুসলিম সম্প্রদায়ের লোকেরা সচ্চার হয়ে উঠে,প্রতিবাদ করে।বাংলাদেশে রামু পুড়ে যায়,মানুষ মেরে ফেলা হয়।দুঃখজনক সত্য যে সেখানে অধিকাংশেরর বেশি মুসলমান ভাই চুপ থাকেন।উনারা কিবোর্ড চাপে না,তাদের প্রতিবাদি গলা কাঁপে না।ভেবে দেখুন রোহিঙ্গা হত্যা বা গাজার হত্যা যে দৃষ্টিকটুরতা লাভ করে,তার কতটুকু নাস্তিক হত্যায় লাভ করে?অতি জঘন্য পরিমান,অতি অতি জঘন্য পরিমান!মুসলিম মুসলিম ভাই ভাই মানলাম,তাহলে অন্য সম্প্রদায়ের মানুষ এই পৃথিবীতে জন্মগ্রহন করে কি পাপ করল?তারা কেন ভাই হয় না।তারাও আপনাদের বন্ধু হয়,আপনাদের সাথে চলে,আপনাদের দুঃখে কাঁদে,আপনাদের সুখে হাসে।একজন বন্ধু হিসেবে আপনিও তা করে থাকেন।এগুলো ওদেরকে ওদের ধর্ম করতে বলে নি,এবং সত্য এই যে আপনারাও আপনাদের ধর্ম থেকে শিখেন নি।এসব মানবিক ব্যপার।মানুষ হিসেবে জন্মগ্রহন করায় এই মানবিক ব্যপারগুলো খুব স্বাভাবিক ভাবেই আপনার-আমার মস্তিকে স্থান পায়,মনে ধারন করতে হয়।নিজেদের একটা আলাদ পৃথিবী গড়ে তোলার এই প্রচেষ্টা না করে,সবাই মিলে একটা পৃথিবী গড়ুন।কতটা সুখ এই পৃথিবীতে পাওয়া যায় তা চেখে দেখুন!মুসলিম হয়ে জন্মানোর না বরং মানুষ হয়ে জন্মানোর গর্ব করুন।
আমি খুব যে জ্ঞানী হয়ে নাস্তিক হয়েছি তা না,আমি আমার দর্শন থেকে নাস্তিক হয়েছি।আমার আপনার ধর্মের প্রতি কোন ক্ষোভ নেই,তাহলে কেনো আপনার আমার প্রতি ক্ষোভ? আমি হিন্দু-মুসলিম এর সিল নিয়ে জন্মাই নি।তবে জন্মানোর পর আমি আমার নিজের চোখে পৃথিবী দেখেছি যেমনটা আপনিও।তবে আপনি একটি অন্ধ বিশ্বাস নিয়ে চলছেন,যেমনটা আমি না।আপনার বিশ্বাস নিয়েও আমার কোন সমস্যা নেই তবে আপনার কেনো?আমার মনে হয় প্রত্যেকটা নাস্তিক নিজের অজান্তেই এগুলো নিয়ে কোন সমস্যা মনে করে না।সমস্যা মনে করার মতো আরো অনেক কিছু আমাদের সমাজে হয়ে থাকে।তবে আপনারা তাদের সমস্যার সৃষ্টি করেন।আপনি ওদের মারেন,আপনি আপনার,আপনার সম্প্রদায়ের আধিপত্য সৃষ্টি করতে চান।আপনারা শিক্ষা নেন তবে চাপাতি চালানোর শিক্ষা,শিক্ষা নেন মুসলমান হওয়ার,সহী মুসলমান!ইসলামের আধ্যিপত্য সৃষ্টির জন্য মানুষ মারা তাই আপনাদের কাছে কোনো ব্যাপার নাহ।কিন্তু ব্যাপারটা এর উল্টো হতো,অর্থাৎ আপনার চিন্তা-ভাবনা অনেক প্রসারিত হত,আপনিও হয়ে পড়তেন মুক্তমনাদের একজন যদি কিনা আপনি মানুষ হওয়ার শিক্ষা গ্রহন করতেন।তার মানে কি?মুক্তমনারা ছাড়া কেউ মানুষ হওয়ার শিক্ষা গ্রহন করতে পারে না?কেউ মানুষ হয় না?তাহলে আপনি মুক্তমনা এবং নাস্তিকের মধ্যে গুলিয়ে ফেলছেন।দুটোই ভিন্ন শব্দ এবং দুটোর মানেই আলাদা।বলা যায়-নাস্তিক মানেই মুক্তমনা,তবে মুক্তমনা মানে নাস্তিক নয়।আস্তিকেরাও মুক্তমনা হয়,তারাও মুক্তচিন্তা করে।কোনো মানুষ খুন করা সাপোর্ট করে না,একটা ধর্মের প্রতিষ্ঠার জন্য।তারাও শিক্ষা গ্রহন করে, মানুষ হওয়ার শিক্ষা।
আগেও বলেছি আবারো বলি-আমি অনেক স্বল্পজ্ঞানী।তবে আমি সবকিছুকে আমার দর্শন দিয়ে বিচার করি।নিজের দর্শন থেকে নাস্তিক হয়েছি,তাই আমার লেখা পড়ে আপনারা কোনো ধরনের শিক্ষামূলক কিছু পাবেন না।আমি ঈশ্বরে বিশ্বাসী নই।আমার মতে এ পৃথিবীর সৃষ্টি করেছে মানুষ।মানুষ আসার আগেও হয়তবা পৃথিবীতে আরো অনেক প্রাণী ছিল,তবে পৃথিবীকে প্রাণ দিয়েছে মানুষ।সুন্দর করে সাজিয়েছে,নিজেদের বসবাসের যোগ্য করে তুলেছে।সবকিছুই মানুষ তার স্বার্থের জন্য করেছে।তবে মনুষ্যকুল তাদের স্বার্থে অনেক অনেক খারাপ জিনিষও আবিষ্কার করেছে।আমার মতে ধর্মও একটা আবিষ্কার,ইহা এক ধরনের ব্যবসা এবং ধর্মই পৃথিবীর জঘন্যতম আবিষ্কার।এরপর ধর্মের খাতিরেই সৃষ্টি হয়েছে সৃষ্টিকর্তা।অর্থাৎ সৃষ্টিকর্তার সৃষ্টি করেছে মানুষ।যাই হোক,এটা সম্পূর্ণ আমার দর্শনবিচার।প্রত্যেকেরই নিজ নিজ দর্শনবিচার থাকে।যারা আস্তিক তারাও নিজস্ব দর্শন বিচার থেকে আস্তিক,যারা নাস্তিক তারাও নিজস্ব দর্শন বিচার থেকে নাস্তিক।তবে দুঃখের কথা আমরা এই আস্তিক-নাস্তিক,হিন্দু-মুসলিম দ্বারা পরিচয় দিয়ে থাকি,মানুষ হিসেবে না।অথচ আমাদের সবচেয়ে বড় পরিচয় আমরা মানুষ।
এই লেখাটি ব্লগে আমার প্রথম লেখা।তাই শেষ করতে চাই বাংলার সেইসব সন্তানদের প্রতি শ্রদ্ধা জানিয়ে,যারা দিন-রাত এক করে সমাজ পরিবর্তনের স্বপ্ন দেখত।যাদের স্বপ্ন কেউ থামাতে পারে নি মৃত্যু ছাড়া।
একদিন পৃথিবী বদলে যাবে,বাংলাদেশ বদলে যাবে।হ্যাঁ,আমিও এই স্বপ্ন দেখি।তখন স্বর্ণাক্ষরে লিখা থাকবে অভিজিৎ রায়,থাবা বাবা,অনন্ত বিজয়,বাবু,নিলাদ্রীর নাম।

