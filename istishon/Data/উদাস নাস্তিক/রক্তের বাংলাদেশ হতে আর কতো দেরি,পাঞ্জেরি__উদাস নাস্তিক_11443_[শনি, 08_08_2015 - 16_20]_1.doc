রক্তের বাংলাদেশ হতে আর কতো দেরি,পাঞ্জেরি_


বাংলাদেশে সাধারন মানুষ ব্লগার বলতে কি বুঝে?খুবই সহজ কথায় উত্তর হলো-বেশিরভাগ অংশই বুঝে এবং বিশ্বাস করে ব্লগার মানেই নাস্তিক আর নাস্তিক মানেই খারাপ অর্থাৎ ব্লগার/নাস্তিক/খারাপ মরলে কোনো সমস্যা নাই।
একবার আমার এক বন্ধুর সাথে কথা বলাছিলাম।২০১৩ সাল,থাবা বাবা মারা যাওয়ার সময়কালের ঘটনা।বন্ধুর ধর্ম হিন্দু এবং তিনি গোরা ধার্মিক।
বন্ধুকে বললাম-দেখলি,কালকে একটা ব্লগারকে মেরে ফেললো।
বন্ধু উত্তরে বললো তো কি হইছে-আজেবাজে লেখসে মরতে তো হবেই।
আমি-তার মানে তুইও এইটা সাপোর্ট করছ?
বন্ধু-অবশ্যই।নাস্তিক হইলেই তাঁকে মরতে হবে।
আমি-এটা কেমন কথা?
বন্ধু-কেমন কথা জানি না,তবে মরতে হবেই।
আমি-তোর সাথে আমি একমত হতে পারলাম নাহ!
বন্ধু-তুই শালা নাস্তিক।শুয়োরের বাচ্চা।
আমি খুব আশা করেই এই বিষয়টা নিয়ে বন্ধুটার সাথে আলোচনা করতে চাইসিলাম,আলোচনা শেষ হল হতাশা দিয়ে।
বন্ধুটি হিন্দু এবং আমাদের কথাপোকথনের মাধ্যমে আমি এটাই বুঝাতে চাই যে-বাংলাদেশের সর্বোপরি সাধারণ মানুষের চিন্তা ধারা এটাই যে-"যেহেতু সে ব্লগার,সেহেতু তাকে মরতে হবে"।তিনি হিন্দু হোক কিংবা মুসলিম।
সিলেটবাসীরা এ বছর জাফর ইকবাল স্যারের বিরুদ্ধে প্রতিবাদ শুরু করল এবং মজান ব্যাপার হল প্রতিবাদিরা সবাই মিলে তাঁকে একজন নাস্তিক ব্লগার বানিয়ে দিলেন।যাই হোক উনারা প্রতিবাদ করে তেমন কিছ একটা করতে পারেন নি।জাফর ইকবাল স্যার এখনো সিলেটে আছেন।তবে আমার ভয় হয়,ওদের তো সাহস বাড়ছে।সাহসের সাথে লাশের মিছিলে যে সংখ্যাগুলো বাড়ছে,তাতে না জাফর ইকবাল স্যারের নাম যোগ হয়ে যায়।
আবার ওই বন্ধুর গল্পে ফিরে আসি।এবারেরর ঘটনা ২০১৫ সালের,ওয়াশিকুর রহমান বাবু মারা যাওয়ার সময়কাল।
আমি-তুই তো নাস্তিক হত্যা সাপোর্ট করছ,তাই না?
বন্ধু-হুম।তবে ইদানিং বাইড়া গেছে,একটু মায়াও হয় তাদের জন্য।
আমি-এইগুলার বিচার হোক,এইটা দেখতে ইচ্ছা করে?
বন্ধু-নাহ!দোষ তো ওদের,ওরা কি পারে না লেখালেখি বন্ধ কইরা দিতে?
আমি-তাহলে সময় গুণতে থাক।একটা সময় আসবে যখন তোর মুসলমানি না করার অপরাধে তোকে মরতে হবে।
আগেরবার আমি চুপ হয়েছিলাম,এবার বন্ধু চুপ হল।আলোচনা এখানেই স্থগিত।
একের পর এক অপরাধ এবং বিচারহীনতায় হিংস্র সমাজের সাহস যে হারে বৃদ্ধি পাচ্ছে তাতে খুব বেশি দিন নাই বাংলাদেশের চিত্রপট পাল্টানোর।তখন শুধু নাস্তিক না,তখন একাধারে বুদ্ধিজীবী থেকে শুরু করে সংখ্যালঘুদের গণহারে মারা হবে।লাশের অরণ্য হবে সুন্দরবন,রক্তের সাগর হবে বঙ্গোপসাগর।
আজকে বাংলাদেশের রাজনীতির এই খারাপ অবস্থার জন্য দায়ী বাংলাদেশের জনগণ।"I hate politics" টাইপের টেন্ডেসিই বাংলাদেশের রাজনীতির এই খারাপ অবস্থা সৃষ্টি করেছে।রাজনীতির সাথে খুবই অদ্ভুত মিল পেলাম আমি ব্লগার হত্যাকান্ডে।কেউ যেমন রাজনীতিতে জড়াতে চায় না,তেমনি জড়াতে চায় না ব্লগার হত্যার বিচারের দাবিতে।ইচ্ছা থাকলেও নিজেকে দমিয়ে রাখে।"নিজের জান বাঁচানো ফরজ" এই মনোভাব নিয়ে চলে।ব্লগার মরলে মরুক তাতে আমার কি?এ ধরনের চিন্তা করে নিজেকে গুটিয়ে রেখে আপনি ঝামেলামুক্ত যেই স্বর্গে বাস করেত চাইছেন তা আসলে বোকারর স্বর্গ।এই স্বর্গ নরক হতে বেশি দেরি নাই।রাজনীতি যেমন সাধারন মানুষের হাতের নাগালের বাইরে চলে গেছে,তেমনি এই হত্যাকান্ডগুলোও চলে যাবে।তখন চাইলেও থামানো যাবে না।এখন কলম চালানোর অধিকার থামানো হচ্ছে,তখন কথা বলার অধিকারও কেড়ে নেওয়া হবে।সেইদিন বেশি দেরি নাই,খুবই সন্নিকটে।বাংলাদেশের পতাকা তখন পাল্টে যাবে,রক্তাত লালের মধ্যে গোল করে আঁকা থাকবে কিছু সবুজ।
অভিিজৎ রায়,অনন্ত বিজয়,নীলয় নীল এরা সূর্য।সূর্যের মত করেই প্রতিদিন এরা জন্ম নিবে,রাতের অন্ধকার দূর করবে,একা হাতে।আমি স্বপ্ন দেখি,খুব স্বপ্ন দেখি,একদিন বাংলাদেশে দিনের বেলায় সেই সূর্যকে ঢাকার মত আর কোনো কালো মেঘ থাকবে না।

