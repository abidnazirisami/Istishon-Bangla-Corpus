মাধবীলতা


ঘুম ভেংগেই মাধবীলতা বুঝতে পারে সে খুব ঝরঝরে বোধ করছে।চোখ মেলতেই কি এক আরাম যেন শরীরে প্রবেশ করল।নিঃশাসে বুঝতে পারে সে বেচে আছে পুরোপুরি।
অথচ সে শুয়ে ছিল লেডিস হোস্টেলের চকিতে এক গভীর বিষাদে।ডুকরে উঠা কান্না চাপতে অনেক ঘুমের ওষুধ খেয়েছিল।এখন সে দুঃখবোধকে ছাপিয়ে ভাললাগাটাই যেন তাকে ঘিরে রয়েছে।মাধবীলতা বুঝতে পারে না তার এত ভাললাগছে কেন!
একটি ছেলে আর একটি মেয়ে তার দিকে এগিয়ে আসে।অপলক চেয়ে থাকে মাধবীলতা।এরা কেমন মানুষ! কারা এরা! সে কোথায়! ওদের খুব আপন মনে হয় যেমন আপন মনে হচ্ছে এই অদ্ভুত ঘরটার সব কিছু।
নীবিড় কন্ঠে তারা বলে
 উঠো মাধবীলতা,তুমি যে জীবন চেয়েছ সে জীবনে তোমাকে শুভেচ্ছা জানাই আমরা।
 কে তোমরা? তোমরা কিভাবে জানো আমি কেমন জীবন চেয়েছিলাম? কোথায় আমি? 
 আমরা তোমাকে সময় ভ্রমন করিয়ে দুই হাজার বছর এগিয়ে নিয়ে এসেছি। মস্তিস্কের প্রতিটি কোষ স্ক্যান করে সব তথ্য আমরা পেয়েছি। এখানে তোমার জন্য সাজানো হয়েছে তোমার সব চাওয়াকে ঘিরে।না পাওয়া বলতে কোন কিছু এ সময়ে নেই।নেই কোন অসুন্দর।
 দুঃখ নেই?আবেগ নেই? কান্না নেই?
 না নেই।এ সময়ের মানুষ এসব প্রাচীন অনুভুতির সাথে পরিচিত নয়।এখানে শুধু ভাললাগা আর পূরনতার অনুভুতি আছে।
 তোমরা আমার মস্তিস্কের ভুল তথ্য পেয়েছ।আমি অনেক অনেক দুঃখের পর এক ফোটা সুখ চাই,তাতেই আমার জীবন ভরে উঠবে।আমি কান্না চাই,সুখের কান্না,কস্টের কান্না,অভিমানের কান্না।আমি অসুন্দরের মাঝ থেকে সুন্দর আবিস্কার করতে চাই!
হতচকিত ছেলেমেয়ে দুটো দ্রুত তাদের যন্ত্রপাতি পরীক্ষা করে।তথ্য বিস্লেষনে এমন ভুল তো হবার কথা নয়।প্রাচীন মানুষের সব অনুভুতি তারা সংরক্ষন করেছে।তাদের চাওয়া,হতাশা,ব্যথা সব দূর করে শুধু সুন্দর অনুভুতিগুলো দিয়ে সাজানো হয়েছে এ কালের মানুষের মস্তিস্ক আর জীবন।তবে এই মেয়েটি কেন বলছে সে এসব চায় না?
 আমাদের যন্ত্র ভূল তথ্য দেয় না। সেভাবেই আমরা এখানে তোমার জীবন পরিকল্পনা করেছিলাম। তুমি কি চাও? তোমার সে চাওয়া কোথায় অবস্থান করে?
 চাওয়া থাকে মনে।দুই হাজার বছর পরের প্রিথিবী মস্তিস্ক পড়তে পারে কিন্তু মনকে পড়তে পারে না। আমাকে আমার সেই কস্টের জীবনে ফিরিয়ে দাও।আমি কাদবো,ব্যথা পাবো,কস্ট পাবো কিন্তু তারপর আমি সুখী হব। আমি ভালবাসব অথবা ভালবাসার আশায় জীবন পার করে দিব।

