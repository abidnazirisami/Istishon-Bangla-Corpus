স্বর্গরাজ্যের শেষ সভা 


স্বর্গরাজ্য আজ প্রচন্ডরকম কর্মচঞ্চল।টপফ্লোরের সভাকক্ষে এগারটায় অনুষ্ঠিত হবে ঈশ্বর আর শয়তানের মিটিং।প্রায় পনেরোশত শতাব্দির মধ্যে এতো বড় সভা আর ডাকা হয়নি। গম্ভির মুখে ফাইল আর ল্যাপটপ নিয়ে ছোটাছুটি করছে ফেরেস্তার দল। পদমর্যাদা অনুযায়ী যদিও তাদের নূরের রঙে তফাৎ হয় তবুও ভিড়ের কারনে নিরাপত্তাকর্মীরা বার বার ভুল করছে।ফেরেস্তারা কঠোর নিয়মানুবর্তিতা মেনে চলাতে অভ্যস্ত আর স্বর্গ তাদের অবাধ বিচরণ ক্ষেত্র, সে কারনে তাদের নিয়ে খুব বেশী বেগ পেতে হচ্ছে না।
ঝামেলা হচ্ছে শয়তানের চ্যালাচামুন্ডাদের নিয়ে যাদের প্রবেশ স্বর্গে এক প্রকার নিষিদ্ধ। সার্বিক পরিস্থিতির গুরুত্ব বিবেচনাহেতু আজকের সভায় তাদের সবাইকে ইনভাইটেশন জানানো হয়েছে। কিছু বড় চ্যালা স্বর্গের আশে পাশে ঘোরাঘুরি করলেও বেশীর ভাগের জন্য স্বর্গের পথে চলাই নিষেধ। 
শয়তানের চ্যালাদের শয়তানীতে স্বর্গের এডমিন আর সিকিউরিটির দায়িত্তে নিয়োজিত কর্মকর্তা-কর্মচারীদের নাভিশ্বাস উঠে গেছে। সব কিছু নিয়ে প্রশ্ন করা, ডিউরাবিলিটি যাচাই করা, পুরনো কৌশল বাদ দিয়ে তৎক্ষণাৎ নতুন কৌশল উদ্ভাবন ও তাঁর প্রয়োগ নিয়ে শয়তানের চ্যালাচামুন্ডারা এক বিচিত্র গোলযোগপূর্ণ পরিস্থিতির সৃষ্টি করেছে। শয়তান পল্লীর শয়তানী প্রশমনের নিমিত্ত বিপুল সংখ্যক হুরি আর গেলমান পাঠানোর নির্দেশ দিয়েছে ফেরেস্তা এডমিন হেড। কিন্তু তাদের সাথে গল্প গুজব করা বা প্রশ্ন করাটাই যেন চ্যালাদের কাজ। একান্তে বড় জোর দশ থেকে বিশ মিনিট সময় তারা ব্যয় করে। তাই হুরি আর গেলমানরা এক কোনে নিজেরা নিজেদের মত করে সময় কাটাচ্ছে।
ওদিকে অনেক পুণ্যাত্মা আজকের মিটিঙের জন্য নিমন্ত্রিত। পুণ্যাত্মা পল্লীতে বইছে শান্তির নির্মল হাওয়া, থেকে থেকে ভেসে আসছে রিন রিন হাঁসি আর নূপুরের ঝম ঝম শব্দ। কোন নারী পুণ্যাত্মা পাওয়া না গেলেও প্রচুর সংখ্যক হুরী আর গেলমান সেখানেও পাঠানো হয়েছে। তারা তাদের ক্রীড়াশৈলীর মাধ্যমে এক স্বর্গীয় পরিবেশের সৃষ্টি করেছে। শয়তান পল্লীতে পাঠানো হুরী গেলমানদের মত তাদের বেহাল দশায় পরতে হয়নি। 
এগারটা বাজার ঠিক এক মনিট আগে ঈশ্বর তাঁর বিশাল দলবল নিয়ে সভাকক্ষে প্রবেশ করলেন। তাঁর দুই হাত দুই প্রধান ফেরেস্তার কাঁধে রাখা, ল্যাপটপ বহন করছে পুণ্যাত্মা প্রধান। ঈশ্বর, ফেরেস্তা আর পুণ্যাত্মারা তাদের জন্য নিরধারিত স্থানে আসীন হলেন। বিপরীত দিকের আর একটি দরজা দিয়ে প্রবেশ করতে আরম্ভ করলো শয়তানের কিছু নীচু পর্যায়ের চ্যালা। তাঁরা যথারীতি শোরগোল হৈ হট্টগোল আরম্ভ করে দিলো সভাকক্ষের ভিতর। তাঁদের জন্য রক্ষিত আসন বিন্যাস
ভেঙ্গে পড়লো।
শয়তানের প্রধান চ্যালাদের সভাকক্ষে প্রবেশ করতে করতে প্রায় বারটা বেজে গেলো তবুও শয়তানের দেখা নেই। এদিকে ঈশ্বর অপেক্ষা করতে করতে বিরক্তিতে ক্লান্ত, দুই মিনিট পরপর তাঁর লোকেশন জানতে চাচ্ছেন। বারটা তেত্রিশ মিনিটে শয়তানের সভাকক্ষে প্রবেশ। তাঁর দেরিতে আসার কারন সম্পর্কে কোন ব্যাখ্যা পাওয়া যাচ্ছে না বিধায় প্রথমসারীর এক ফেরেস্তা এর কারন জানতে চায় এবং মনে করিয়ে দেয় ঈশ্বরকে এর জবাবদিহিতার প্রয়োজনীয়তা। নিমেষেই ফেটে পরে শয়তান
 - আপনার ঈশ্বর করেটা কি সারাদিন? বসে বসে খাওয়া আর হুরী গেলমানের সেবা নিয়ে বিশাল দেহ বানানো ছাড়া তাঁর আর কি কোন কাজ আছে? হাজার হাজার বছর আগে একবারই তো কিছু নিয়মকানুন তৈরি করে দিয়ে খালাস। ঐ সবের না হয়েছে কোন রিভিউ না হয়েছে কোন আপডেট। পাপ, পুণ্য, পুরস্কার আর শাস্তি সব এক স্থির নিয়মেই চলছে। আমারতো সেই রকম কোন সুযোগ নাই। সব রকম রূপান্তর পরিবর্তনের পর আমাকে শয়তানীর নতুন নতুন কৌশল আবিস্কার করতে হয়। সেসবের এপ্লিকেশন, ফিডব্যাক আর আপডেট করা নিয়ে আমার চান্দি গরম অবস্থা। 
 - শয়তান তোমাকে আমি অসাধারন ক্ষমতা দিয়ে পৃথিবীতে পাঠিয়েছিলাম। ধৈর্যের সাথে তুমি তোমার কাজ এতদিন সফলতার সাথে করে গেছো। কিন্তু ইদানীংকালে তুমি আর আমাকে মানছো না আর তোমার ধৈর্যচ্যুতি ঘটছে।
 - আমি আপনাকে মানছি না কথাটা ঠিক নয় ঈশ্বর। আমার আর পানার মধ্যকার চুক্তি অনুযায়ী পৃথিবীতে আমার আর আপনার রাজত্ব চলবে সেভাবেই আমি এতদিন কাজ করে যাচ্ছিলাম।
 - তাহলে আজ আমাদের অস্তিত্ব রক্ষার কারনে সভা তলব করতে হয়ে কেন? কেন আমরা উভয়েই আজ প্রশ্নবিদ্ধ? আমার পুণ্যাত্মা আর তোমার চ্যালারা মানুষের দারা নিগৃহীত। কেউ আর আমাদের পরোয়া করছে না কেন? 
 - সব কিছুর মূলে এই মানুষ। মানুষের সীমিত প্রশ্ন করা আপনার সাথে ডিসকাস করে আমি এলাউ করেছিলাম যাতে করে আপনার পুণ্যাত্মা আর আমার চ্যালাদের পাল্লায় পড়ে তাঁরা নিজেরাই নিজেদের মারে, ভাঙ্গে আর গড়ে। কিন্তু তাঁরা এখন আপনার সাথে সাথে আমাকেও অস্বীকার করছে। আমাদের শেখানো পাপ পুণ্য কোনটাই আর তাঁদের মাথা ব্যথা নয়। আমার আপনার ম্যাজিক এখন প্রচন্ড রকম সেকেলে হয়ে গেছে। তাঁরাই এখন নিত্য নতুন ম্যাজিক দেখাচ্ছে। ঈশ্বর শয়তান উভয়েই তাঁদের কাছে এখন হাঁসির পাত্র। 
গুঞ্জন উঠলো সভাকক্ষে। ঈশ্বর দল এবং শয়তান দল- দুপক্ষই শয়তানের কথাতে সমর্থন জানাচ্ছে। ঈশ্বরের কপালে চিন্তার ভাঁজ।
 - তাহলে আমাদের পরবর্তী কর্মপন্থা কি হউয়া উচিৎ শয়তান?
 - পৃথিবীর উপর আমাদের রাজত্তের দিন শেষ। এতো তাড়াতাড়ি লোটা-কম্বল গোছাতে হোল আপনার কারনেই ঈশ্বর। অবাস্তব শাস্তির কথা আর ধামাধরা পুরস্কারের কথা দিয়ে কয়দিন মানুষকে থামিয়ে রাখা যায়? সভ্যতার প্রথমে হয়তো সম্ভব ছিল কিন্তু এখন আর নয়। পরতে হয়না তো মানুষের সামনে তাই বোঝেন না ঠ্যালা।
 - সব দায় তুমি এখন আমার উপর চাপাতে চাইছো শয়তান। তুমি নিজেও এর জন্য অনেকটা দায়ী। আমার বিরুদ্ধে যাবার জন্য তুমি তাঁদের বেশী প্রশ্রয় দিয়েছ। তোমার দেখানো পথেই তাঁরা জেনে গেছে যে আমি বা তুমি তাঁদের নিয়ন্ত্রক নই।
বেশ কিছুদিন ধরেই স্বর্গরাজ্য মাঝে মাঝে ঝাঁকি খাচ্ছিল। সভার এই পর্যায়ে ঝাঁকুনি দুলুনিতে রূপান্তরিত হয়। ঈশ্বর শয়তান যুগপৎভাবে কারন জানতে চাইলে তাঁদের জানানো হয় যে মানুষের পাঠানো স্যাটেলাইটের কারনে এখন আর স্মুথলি চলা সম্ভব না। প্রায়শই ব্রেক করতে হয় ও দিক বদলাতে হয়। এখন আবার ঝাঁকে ঝাঁকে মিসাইল ছোঁড়া হচ্ছে। মিসাইলের রেঞ্জের বাইরে যাবার জন্য তাঁরা পড়িমড়ি করে ছুটছে।
সভার সিদ্ধান্তঃ পৃথিবীতে এখন ফিরে যাওয়া সম্ভব না বর্তমান ঈশ্বর আর শয়তানের পক্ষে। পরবর্তীতে মানুষের জন্য কোন আপগ্রেড ঈশ্বর ও শয়তান পাঠানোর কথা বিবেচনা করা হবে। 

