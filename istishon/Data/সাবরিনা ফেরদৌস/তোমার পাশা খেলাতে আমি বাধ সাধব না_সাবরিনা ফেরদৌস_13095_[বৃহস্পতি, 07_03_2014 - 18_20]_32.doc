তোমার পাশা খেলাতে আমি বাধ সাধব না


 আমি তোমার মনের গভীর সমতলে যেতে চাই।
এই যে এখন রাত একটা এগারো বাজে,
এখন পর্যন্ত যেখানে অন্য কোন নারী প্রবেশ করেনি।
অনেক মনের সাথে এককে দুইমন করেছি সে গভীরকে খুঁজতে।
হয়তো কারো মনে খরা লেগেছে আমার চোখের জলেতে।
শেষে পেয়েছি তার খোঁজ, সেখানে আমি রাত একটা এগারোতে যেতে চাই।
তোমার মনও বড্ড অলিতে গলিতে ভরা
ভুতের গলি, কানা গলি, গরম পানির গলিতে ভুল ভুলিয়ে-
কত যে মরীচিকা; ভ্যাবাচ্যাকা খেয়ে শেষে পেলাম সে জায়গার খোঁজ।
যেখানে আমিঃ পৃথিবী সৃষ্টির আগে থেকেই যেতে চেয়েছি।
জান, তোমার পাশা খেলাতে আমি বাধ সাধব না।
বস হয়ে বসাবো না কোন সিসি ক্যামেরা বা দরজায় দারোয়ান।
তুমি যেও রোজ বনানী ক্লাবে।
সেই যে পরম আগলে রাখা তোমার মনের গভীর সমতলটুকু-
যেখানে নীল পাখিরা জল ছিটিয়ে একলা গান গায়, আর-
রাজ হাঁসের জোড়া চিক চিক করে রোদের নেশায়।
সন্ধ্যামালতি যখন সব লাজ ঝেড়ে উজাড় করে মেলে,
সেখানে তুমি এসো তখন ভালোবাসার ন্যাপা উঠোনে।
জ্যোৎস্নার শিহরণ আলিঙ্গনে আমরা গভীরে তলিয়ে যাব।

