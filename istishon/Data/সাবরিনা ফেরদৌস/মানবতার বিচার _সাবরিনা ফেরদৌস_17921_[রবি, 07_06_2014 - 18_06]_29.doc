মানবতার বিচার 


ঊষা এখানে নতুন কোন বার্তা বয়ে আনে না এখনও,
এখনও পাখীর গানকে স্তব্ধ করে দেয় দূষিত চোখ।
চোখের লালে রক্তাক্ত হয় কিশোরী পরী,
পরী তাঁর ডানা কেটে নেয় নিজ হাতে।
হাত দিয়ে ঢেকে রাখে চোখ, দেখে না খোলা আকাশ।
আকাশ নীল চীরে সেখানে বসায় শকুনের রঙ,
রংধনুর রঙ বিসাক্ত পুজ হয়ে ঝরে প্রান্তরে,
প্রান্তরে অস্থিরতার ধূলিঝড়, সমতল কাঁপে।
কেঁপে উঠে জঠোরের ভ্রূণ ইতিহাসের দুর্গন্ধে,
দুর্গন্ধে ঢাকা পড়ে রয় ঘাস আর প্রজাপতি, আর বিকেল।
বিকেলের সুর মাতে ফতোয়ার ছোড়া পাথরে,
পাথর হয় সমস্ত জনপদের মানুষ দেবতার অভিশাপে।
অভিশপ্ত সুন্দর, অভিশপ্ত প্রেম, অভিশপ্ত সভ্যতা।
সভ্যতা কেড়ে নিতে পারে না ধর্মের চাবুক,
চাবুক করে বিচার, দোষী কেবল মানবতা।

