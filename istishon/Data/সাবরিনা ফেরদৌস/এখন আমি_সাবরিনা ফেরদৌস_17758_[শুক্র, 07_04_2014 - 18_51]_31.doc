এখন আমি


এখন আমি অনেক বেশী হাওয়ার মাঝে ভাসতে পারি,
অনেক বেশী নদীর জলে ডুব সাঁতারে,
অনেক বড় মোহনাতে মিশতে পারি।
ভর দুপুরে শুকনো পাতার একলা বলার
গল্পগুলো অনেক বেশী শুনতে পারি।
অনেক বেশী তারার গান গাইতে পারি,
অনেক বেশী মেঘের ঘ্রান পাইতে পারি,
এখন আমি চাঁদের আলোয় ডুবতে পারি।
ঝড়ের প্রবল ভালোলাগা সব বুঝতে পারি,
এখন আমার অনেক কাছে আকাশ থাকে,
কোন কালের হারিয়ে যাওয়া সুরগুলো সব,
এলোমেলো হাওয়ায় ভেসে আমায় কেমন ঘিরে রাখে।
অনেক দূরের দিগন্তটা এখন আমি স্পর্শ করি,
হঠাৎ পাওয়া রংধনুটা আমায় যেন স্পর্শ করে!
সপ্নে দেখা স্বপ্নগুলো এখন আমি চাইতে পারি,
আমার মাঝে আমায় রেখে,এখন আমি হারিয়ে থাকি।

