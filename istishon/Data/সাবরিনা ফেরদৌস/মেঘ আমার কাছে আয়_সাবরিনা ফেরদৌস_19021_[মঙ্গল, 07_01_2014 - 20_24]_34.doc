মেঘ আমার কাছে আয়


 আয় মেঘ আজ আমার কাছে আয়,
বিজলী হবো তোর আমি অবলীলায়,
ঝড়িয়ে তোর বুকের জমা যত বৃষ্টি,
করবি তুই আমায় বৃষ্টির চারুসৃষ্টি।
আয় ঝড় উথাল-পাথাল হয়ে,
আয় ঝড় চরাচর অন্ধকার করে,
আমি তোর ভেজা চড়ুই পাখী,
আমি তোর বজ্রে আহত হই।
ঢেকে দিয়ে সূর্যের রোদ হাঁসি,
ঢেকে দে যত তারা আর পূর্ণিমা,
ঘরে রবে কোলাহল আর যাপিত জীবন,
আমি তোর ঘর ভাঙ্গা সুরে ভাসি।
কত কালের ক্ষরা আর রুক্ষতা,
আধমরা ঘাস, ক্লান্ত প্রজাপতি,
কাজল চোখে কুমারী বারবনিতা,
তোর তালে আজ নাচবো ঘুঙ্গুর পায়ে।
আয় মেঘ বিজলী কর আমায়,
আকাশকে করবো এফোঁড়ওফোঁড় আজ,
আয় ঝড় বয়ে বিশুদ্ধ পাপের হিম,
আজ তুই পাপী করবি আমায়।

