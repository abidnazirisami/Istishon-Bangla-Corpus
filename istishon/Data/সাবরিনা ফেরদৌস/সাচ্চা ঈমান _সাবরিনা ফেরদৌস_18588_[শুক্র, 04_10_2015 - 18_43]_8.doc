সাচ্চা ঈমান 


 জীবনে কোন কাজে আমি বিফল হই নাই। ছোটবেলা থেকে শুনে আসছি আমি মেধাবী। আমি নাকি মাবাপের মুখ উজ্জ্বল করা ছেলে। তাঁদের জীবনে আমি সচ্ছলতা আর শান্তি ফিরিয়ে আনবো। এইসব দুনিয়াদারীর চিন্তায় আল্লাহ্‌র দেয়া জীবনটা নষ্ট করছিলাম। কিন্তু আল্লাহ্‌র মেহেরবানীতে আমি জীবনের আসল উদ্দেশ্য খুঁজে পেয়েছি। পেয়েছি সেই পরম সত্যের সন্ধান। আর সেই সত্য প্রতিষ্ঠার জন্য আমি আমার জীবনকে উৎসর্গ করেছি। 
 আজকে আমার এক কঠিন পরীক্ষা। ছেলেপেলে জোগাড় করার পরিকল্পনা, বোমা মারার পরিকল্পনা, হিন্দুবাড়ি জ্বালিয়ে দেবার পরিকল্পনা, নাস্তিক মারার পরিকল্পনা আরও অনেক পরিকল্পনায় আমি আমার মেধার পরিচয় দিয়েছি। তিনমাস আগে যে নাস্তিকটাকে কুপিয়ে মারা হোল তাঁর নেতৃত্ব দিয়েছি এই আমি। এতো শান্তি জীবনে আর কখনো পাই নাই। নাস্তিকের রক্তে আমার অন্তরটা যেন ধুয়ে সাফ হয়ে গেলো। মরার আগে ওর শেষ চিৎকারে আমি যেন পুলসিরাত পার হয়ে গেলাম। রাস্তায় ছিটকে পরা মগজ সাক্ষী দেয় আমি বাধ্য, অনুগত দাস।
 গোপন সংগঠনে যোগ দেবার পর থেকে আজকের আগ পর্যন্ত কোন কাজের নির্দেশ পেয়ে আমি দ্বিধান্বিত হই নাই। তবে আজকে কেন আমার মন কাঁপে? বাবার কথা মনে পড়ে, মায়ের কথা মনে পড়ে। এক সাথে এক ঘরে অভাব অনটনের মধ্যেও সুখের দিনগুলোর কথা মনে পড়ে। টেবিলে উল্টিয়ে রাখা ছবির তরুণের মুখ আমার শপথের পথে বাঁধা হয়ে দাঁড়ায়? 
 এ নিশ্চই শয়তানের শয়তানী। নূরের পথে চলতে গেলে শয়তান নানা ফন্দি করে সে পথ থেকে সরে আসার জন্য প্ররোচিত করে। কিন্তু আমি শয়তানের কাছে হার মানবো না। আমার শপথ আমি ভাঙবো না। 
 কোন মুখের ছবি, কোন সৃতি, হাসি, কান্না আমাকে ফেরাতে পারবে না। যে সত্যের সন্ধান আমি পেয়েছি, শেষ নিঃশ্বাস পর্যন্ত সেই সত্য প্রতিষ্ঠার জন্য যুদ্ধ করে যাবো। দুনিয়াদারীতে মশগুল থাকে কাফের। মুসলমান জন্মায় আল্লাহ্‌র ইবাদাত করার জন্য। আল্লাহ, নবীর আদেশ পালন করার চাইতে বড় কোন কাজ সাচ্চা মুসলমানের কাছে নাই। আমি সাচ্চা মুসলমান। সাচ্চা আমার ঈমান। 

