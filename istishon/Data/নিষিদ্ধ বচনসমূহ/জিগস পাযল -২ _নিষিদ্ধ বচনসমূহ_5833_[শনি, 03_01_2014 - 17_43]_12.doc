জিগস পাযল -২ 



রাত বারোটা। আরামসে ঘুমাচ্ছে শিমুল। হঠাৎ তারস্বরে চেঁচিয়ে ওঠে ফোনটা। ঘুমের ঘোরেই ফোনটা ধরে সে।
- হ্যালো, কে?
- শিমুল, আমি মিথীলা।
- মিথী, হ্যাঁ বল।
- শোন, আমাকে একটা হেল্প করতে হবে।
- কী হেল্প, বল।
- আমার বয়ফ্রেন্ডের সাথে ব্রেক আপ করব।
- তো আমি কী করুম !!!...
- তুই ভান করবি আমি তোর নতুন জি এফ। ভান করবি আমাকে হ্যাপি রাখবি।
- কস্কি মমিন !!! খায়া দায়া কাম নাই।
ঘুম পুরো ছুটে গেল তার। মাইয়া কয় কী !!!! ভাবতে ভাবতেই কনফারেন্সে ঢোকে আরেকজন।
- হ্যালো শিমুল, এইটা রনি। তোমার সাথে কথা কইতে চায়।
- জ্বী ভাই বলেন প্লিজ।
- ভাই মিথীলা আপনার জি এফ।
দোটানায় থাকতে থাকতেই উত্তর দেয় শিমুল,
- জ্বী ভাই, ইয়ে নতুন সম্পর্ক তো। কাউকে এখনো বলি নাই।

"তুমি একটা খ্রাপ মেয়ে মিথী" এই বলে শুরু করে রনি... যেতে যেতে, "আমারে আর ফোন দিবি না শালী" এদ্দুর গড়ায়। এর মাঝে শিমুল নিজের ভূমিকা পালন করে, "এইসব কী বলেন! দূরে গিয়া মর শালা" ...
হঠাৎ মিথীর কান্নায় সচকিত হয় দুইজন।
- শিমুল !!!
- কী মিথী?
- যা বলছি মন দিয়ে শোন। তুই আমাকে বিয়ে করবি??
মাথাটা একটু ঘুরায় শিমুলের।
- মিথী, মাথা ঠান্ডা কর, এইসব ডিসিশন ভেবে চিন্তে কর।
- না আমি সিউর। এতোক্ষন তো মিথ্যে বলেছি। এখন সত্যি বলছি। প্লিজ আমাকে বিয়ে কর। কাল সকাল দশটায় কমলাপুর রেইল স্টেশন থাকবো আমি।
- কি বলিস এইসব।
- সত্যি। বিয়ে করবি আমাকে। নইলে আজ রাতে আমি সুইসাইড করব।
নিশ্চয়ই কিছু একটা ঘটিয়েছে রনির সাথে। নইলে এমন করবে কেন ! এইসব ভেবে রাজী হয়ে যায় শিমুল। মিথীকে আসলেই সে অনেক পছন্দ করে। ওকে শেষ হতে দেবে না সে।
- ওকে। যা কাল সকালে আসবো আমি।
বলে ফোনটা কেটে দেয় শিমুল।
লাইনে এখন শুধু মিথীলা আর রনি।
- কেমন দেখলা বুনডি ? ?
- দারুণ দেখাইলা খালাত ভাই। হাঁদারামটা শেষ পর্যন্ত মুখ খুলেছে।
- আইচ্ছা আমি যাই। আমার লাইগা আমার তিনি ফুনে উয়েট করতিসেন। বাই বাই।
ফোনটা রেখে মিষ্টি হাসি দিল মিথীলা।

