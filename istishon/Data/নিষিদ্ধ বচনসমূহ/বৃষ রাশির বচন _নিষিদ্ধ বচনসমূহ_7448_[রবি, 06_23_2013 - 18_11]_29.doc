বৃষ রাশির বচন 



বৃষ (২১ এপ্রিল-২১ মে) রাশি রাশিসমূহের ভেতর দ্বিতীয়। এক কথায় এ রাশিকে যদি প্রকাশ করি, বলতে হবে - স্টেবল বা স্থিতিশীল রাশি। সকল রাশির ভিতর এই রাশির মানুষেরই মনের ওঠানামা হয় সবচেয়ে কম।
বৃষ রাশি মাটি রাশি। এবং অনুভবে "ফিক্সড" বা "স্থির"। অর্থাৎ এরা মাটির মতন। যা ধরে তা থেকে নড়তে চায় না। সরতে চায় না। পরিবর্তন পছন্দ করে না। কিছুটা একরোখা হতেও পারে।
"বৃষ" রাশির মানুষ আত্নবিশ্বাসের অভাবে অনেক কিছু থেকে ...পিছিয়ে থাকে। কিন্ত যখন ধরে তখন তারচেয়ে ভালো বা সমকক্ষ একমাত্র একজন সিংহ বা কুম্ভকে লাগবে। আর কেউ তাকে হারাতে পারবে কিনা সন্দেহ। তাই তার জীবনে সফল হবার যোগ থাকেই।
"আপস" পছন্দ করে বৃষ। কোন ঝামেলা সে বাড়তে দিতে চায় না। খুব দ্রুত তার একশন নেবার ক্ষমতা তাকে আলাদা করে রাখে অন্যদের থেকে। 
বৃষ হচ্ছে প্রকৃত সঙ্গী। বন্ধু হিসেবে সে অবশ্যই ভালো। আপনাকে পছন্দ করলে আপনার জন্যে জীবন উৎসর্গ করে দিতে প্রস্তুত। সবসময়ই বৃষের মাঝে "বড় ভাই, বোন" বা "মাতৃসুলভ" ভাব থাকে। এমনকি বহু বৃষকেই বিড়াল, কুকুর ইত্যাদি প্রাণী অন্তত গাছের পরিচর্যায় দেখা যায়।
কিন্ত বৃষ বলা যায় ভবিষ্যৎ দর্শনের চেয়ে নিরেট কল্পনা করতে চায় বেশি। আপনি যদি তার প্রেমের সঙ্গী হন, সে আপনাকে নিয়ে আকাশ-কুসুম কল্পনা করে ফেলবে। হয়তো আপনি তার সাথে হোটেলে লাঞ্চ করছেন। কিন্ত তার মাথায় খেলা করছে আপনি আর সে দশ বছর পর বিবাহিত অবস্থায় বাড়িতে বসে খাচ্ছেন। তাই একেবারে স্থির রিলেশনে যেতে চাইলে বৃষের পিছনে লেগে থাকুন। একবার প্রেমে পড়লে সে আর ছাড়তে চায় না। আপনিই হবেন তার আসল অস্তিত্ব। সে কারো প্রতি জেলাস হবে না। আপনাকে জেরাও করবে না।
বৃষকে উপহার দিলে কোন পোষা প্রাণী বা ছোট গাছ দিন। তারা এর যত্ন নেবে। আর তাকে না রাগানোর চেষ্টা করবেন। সে ঠান্ডা মানুষ। কিন্ত একরোখা বলে ঝামেলা লাগলে মাঝে মাঝে চরম রূপ প্রদর্শন করে।

