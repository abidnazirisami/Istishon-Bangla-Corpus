বৃশ্চিক রাশির বচন 



"বৃশ্চিক" ( অক্টোবর ২৩ থেকে নভেম্বর ২১ )
বললেই চোখের সামনে ভেসে ওঠে যুদ্ধাংদেহী কারো একজনের প্রতিকৃতি। হ্যাঁ, মঙ্গল আর প্লুটো দ্বারা পরিচালিত বৃশ্চিক আদপেও তাই। কিন্ত, তারা অত্যন্ত দৃঢ়ভাব্র নিজেদের ভদ্রতা এবং সমাহিত ভাব বজায় রাখে।
বৃশ্চিক বলতে তাই প্রথম আসলে আমাদের কাছে ধরা পড়ে শান্ত, সুশীল এবং ব্যক্তিত্যের ছটাসম্পন্ন একজন ব্যক্তি, যার চোখের দিকে তাকালে আপনি হয়তো কিছুক্ষণের জন্যে মোহিত হয়ে যাবেন। এই চোখ, বৃশ্চিকের সবচেয়ে শক্তিশালী অঙ্গ। এই মানুষগুলোর চোখের দিকে তাকালে অসম্ভব গাম্ভীর্য বা শক্তি, যাই বলুন না কেন, আপনি চোখ ফিরিয়ে নিতে বাধ্য হবেন।
প্রচন্ড স্পষ্ট-বাদী হয় এই মানুশগুলো। "স্পেডকে স্পেড"- বলার মত সাহস এদের আছে। তাই এদের সাথে কথা বলতে গেলে সাবধান! মনের গহীনের সব তথ্য খোলা বইয়ের মত এক পলকেই এরা পড়তে পারে। এবং কোন প্রকার রাখ - ঢাক ছাড়াই আপনাকে এর জন্যে তিরস্কার করতে পারে।
কিন্ত তার ভদ্র ব্যবহাড় আঘাত-প্রাপ্ত হলেই একমাত্র এই ব্যবহারের আশংকা করতে পারেন, নতুবা নয়।
বৃশ্চিক জাত লড়িয়ে, এবং জীবনের এত বাস্তবতায় এরা পড়েছে যে, আপনার নিজের অভিজ্ঞতাও হয়ত খাটো লাগতে পারে তার কঠিন যুক্তির কাছে।
কিন্ত অস্বাভাবিক একটা ব্যাপার ৯৫% বৃশ্চিকের ক্ষেত্রে দেখা যায়। এদের জন্মের সাথে এদের কাছে কোন আত্নীয়ের মৃত্যুর যোগ থাকে। অথবা জীবনে খুব তাড়াতাড়ি একেবারে কাছের কারো বিয়োগের অভিজ্ঞতা এদের লাভ করতে হয়। এটা সবারই হয়। কিন্ত একমাত্র বৃশ্চিকের বেলায় এটা আলাদা, এবং তারাই ভালো বলতে পারবেন আমি কি বোঝাতে চাইছি।
বৃশ্চিক পানি রাশি। এরা মিশে যেতে পারে খুব দ্রুত। কিন্ত তবুও এদের স্বকীয়তা আর ব্যক্তিত্য বজায় থাকবেই।
আসুন কিছু বিশেষ ব্যাপার দেখা যাকঃ
* বৃশ্চিকের সামনে বেশি কথা বলবেন না। তারা উল্টোপালটা এবং মিথ্যা অপছন্দ করে।
* বৃশ্চিকের দৃষ্টিই যথেষ্ট। সে আপনাকে খুব দ্রুত চিনে নিতে পারবে। তাই লক্ষ্য করুন সে আপনাকে দেখছে কিনা। তার দিকে নজর না দিয়ে অন্য কিছু করবার ভান করুন।
* তার সাথে সবকিছু শেয়ার করুন। সে ভালো মতামত দিতে পারে। কিন্ত অপ্রয়োজনীয় বস্ত না।
* বৃশ্চিককে আপনার সমস্যার কথা বলুন। সে সান্ত্বনা দেবে। 
* কখনোই তাকে বলবেন না, সে আপনার অনুভূতি নিয়ে খেলছে। এটাকে তারা পার্সোনালী নেবে।
* আপনার রাগ তার উপর ঝাড়বেন না। তার আক্রমণ তাহলে আপনাকে অবাক করে দেবে।
* তার জেলাসি জাগানোর চেষ্টা করবেন না। সে ভয়ঙ্কর প্রতিশোধ নেবে।
তাহলে বলুন, কে আছে সেই সাহসী বীরেরা, বৃশ্চিকের জন্যে যারা প্রস্তত? 

