কর্কট রাশির বচন 



কর্কট (২২ জুন-২২ জুলাই) রাশিচক্রের চতুর্থ রাশি। পানি রাশি এবং চাঁদ দ্বারা প্রভাবিত। এই দুটি শব্দ দিয়েই এর চরিত্রের প্রায় বেশকিছু দিক তুলে ধরা যায়।
পানি রাশির মানুষ হোল পানির মতন। এদের ধারায় মানুষ গা ভাসিয়ে দেয় অথবা এরা যেখানে যায় সেখানেই ক্রেয তৈরি করে নিতে পারে। মানুষের সাথে মিশতে তাই সময় লাগে না কর্কটদের। সূক্ষ্ম অনুভূতিসম্পন্ন এই রাশির মানুষেরা কোন না কোনভাবে চাঁদের সাথে সম্পর্কিত। চাঁদের উত্...থান পতনের মত এদের মনে আনন্দ বিষাদেরও উত্থান পতন একটু আলাদা।
কর্কট যখন হাসে বা হাসতে চায়, তখন উচ্চস্বরেই হাসবে। আর সে হাসি দেখেই আপনি চিনে নেবেন সেই কর্কট। কারণ মুহূর্তেই সে হয়ে উঠতে পারে পার্টির প্রাণ। কিন্ত অবশ্যই তার মুডের উপর নির্ভর করে।
একজন কর্কটের সবচেয়ে বড় গুণ হোল তার বোঝার ক্ষমতা। সে মানুষকে চট করেই চিনে নেয়। তার খুতগুলোও তার লিস্টিতে থাকে। আপনি যদি তার সাথে ঝামেলা করেন, তার এই লিস্ট দেখে আপনি অবাক হয়ে যাবেন।
কর্কট ধৈর্য ধরতে জানে। সে যে কোন বিষয়েই ধৈর্যবান। কিন্ত একবার বিপদ-সংকেত পেলে সে নিজের খোলসের ভিতর লুকায়। কারণ অবশ্যি অবশ্যি কর্কট অদ্ভুত সংবেদনশীল। অনেক বড় ঘটনায়ও যদি তার মুখ না খোলে, বন্ধু-বান্ধবের সাথে একটু হালকা ঝামেলাতেই তার ভিতর আঁধার নেমে আসে। সে লুকাতে চায়।
কর্কট বাড়িপ্রিয় মানুষ। সে আর নিজের থাকার জায়গাকে অত্যন্ত ভালোবাসে। সে যেখানেই যাক তাই ফিরে ফিরে আসতে চায়। অন্যান্য রাশি থেকে এই দিক কর্কটকে এগিয়ে রেখেছে।
কর্কট বাস্তববাদী। সবদিকেই। তাই উচ্চাকাঙ্ক্ষা তার থাকে এবং সেই উচ্চাকাঙ্খাকে বাস্তবে রূপ দেয়ার জন্যে পথটিও তার চেনা থাকে। তবে পুরো বাস্তবায়ন করতে হলে তার ভাগ্যের সহায়তা প্রয়োজন হয়।
কর্কট যেহেতু অতিমাত্রায় চার্মিং, বিপরীত লিঙ্গের মানুষেরা সবসময়েই তার প্রতি আকর্ষণ বোধ করে। কিন্ত কর্কট যেহেতু নিজের এবং পার্টনারের ভবিষ্যতের ব্যাপারে চিন্তাশীল, সে সর্বদা বাস্তব-বাদী সম্পর্কের দিকে ঝুঁকতে চায়। প্রেমের ক্ষেত্রে তাই নিত্যনতুন "মাজেজা" কর্কট দেখাতেই পারে। না চাইলেও আপনি অবাক হবেন। একারণেই কর্কট প্রেমের ব্যাপারে সবচেয়ে সফল রাশি।
আপনি কর্কটকে পছন্দ করে থাকলে তার নীরব-নিভৃত জীবন যাপনের প্রতি লক্ষ্য রাখুন। তার প্রতি মনোযোগী হোন। তাকে সময় দিন। বাইরের কিছু প্রোগ্রাম না করে নিজে রান্না করে তার ভেতর উদ্দীপনা জাগাতে পারবেন। কর্কট আপনার যত্ন নিতে ভালোবাসে। তাই তার প্রতি সৎ থাকুন এবং নিজের চাওয়া পাওয়ার
ব্যাপারগুলো তার সাথে শেয়ার করুন। সে যোগ্য সঙ্গী। আপনার দরকারি পরামর্শ সে দেবে। এবং সেটা অবশ্যই কাজেও লাগবে। মনযোগ দেয়া এবং নেয়াই কর্কটকে বশীভূত করবার মোক্ষম উপায়।
চন্দ্র-প্রবণ এ রাশিকে তাই সহজেই যে কেউ বন্ধু বা পার্টনার বানাতে পারেন। এবং অতি দ্রুত আপনার সকল গোপন কথাও শেয়ার করতে পারেন। সে আপনার বিশ্বাস ভাঙবেই না।

