এখনও অতীত নও 


 মনে আছে তোমার?
ঘাড়ের সে তিলটিতে যখন চুমু খেতাম,
গোলাপি আলোয় রাঙ্গা হয়ে যেতে,
আর উষ্ণ হয়ে ঠোঁট রাখতে ঠোঁটে।
আর আমি কিছুক্ষনের জন্যে পা রাখতাম স্বর্গে।
বাতায়ন খোলা থাকত না,
তবু ঝড়ো কিছু একটা এলোমেলো করে দিয়ে যেত,
তোমার আমার সকল চুল।
পাখি গাইত না,
তবু কানে বাজত মৃদু গুঞ্জন।
কিন্ত আমার সেই মেম,
হারিয়ে গেলে আজ পথের ধারে,
পাইনা খুজে তোমায়,
কি কারনে চলে গিয়েছিলে,
অথবা আমিই চলে গিয়েছিলাম,
আজ খুজে পাই না সেসব প্রশ্নের উত্তর,
শুধু জানি, এখনো ভালোবাসি তোমায় ভীষন!

