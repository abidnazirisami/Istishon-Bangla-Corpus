কাপুরুষ 


আমিনবাজার মোড়ে চায়ের দোকান থেকে টুংটাং শব্দ ভেসে আসছে। কড়া চা-পাতার ঘ্রাণ। কাছে গেলেই মনে হয়, “এক কাপ চা খাই”।
বেশিরভাগ চায়ের দোকানদারের নাম হয় আল-আমিন বা মাসুদ এই টাইপ। কিন্তু এই চায়ের দোকানদারের নাম মোহন। চায়ের দোকানদার হিসেবে এলাকায় খ্যাতি আছে মোহনের। বড় ভাল চা বানায় সে।
মৃদু স্বরে সুর ভাঁজতে ভাঁজতে চা বানাচ্ছে মোহন। তিন আঙ্গুল লিকারের ভিতর দুই আঙ্গুল গরম পানি। এক চামচ চিনি, আর দুই চামচ দুধ। ঘ...্রাণ পেলেই চুমুক দিতে ইচ্ছা হ্য়।
হঠাৎ একটা হালকা ঘ্রাণে কিছুক্ষণের জন্যে দিগ্বিদিক হারিয়ে ফেলে মোহন। মৃদু নারীকন্ঠের ডাকে চমকিত হয়ে বাস্তবে ফিরে আসে, “এই যা ভাই, পান দেন দুটা, মিষ্টি পান”।

দীর্ঘদেহী এক ললনা, সুন্দর শাড়ী পড়ে তার কাছে পান চাইছে। তাড়াতাড়ি করে হাতের কাজ রেখে পান বানায় মোহন। তার জীবনের সবচেয়ে দ্রুত, সবচেয়ে মজার পান।
টাকা দিয়ে চলে যায় মেয়েটি। এলাকার আলমগির সাহেবের মেয়ে। তার দোকানেই চা খায়। মেয়েটির নাম পারুল। কিন্ত মেয়েটিকে বলা হয় না, দশদিন ধরে তাকে যতই দেখছে, মোহনের বুকের ভেতর ঝড়টা ততই জমাট বাঁধছে। ভালো ঘরের মেয়ে। তার সাথে কি বনবে!
এইসব ভেবে মেয়েটাকে আর কিছু বলা হয় না তার।
শুধু মাঝে মাঝে নিজেকে বড্ড কাপুরুষ মনে হয় মোহনের। বড্ড কাপুরুষ!

