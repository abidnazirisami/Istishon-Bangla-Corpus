অবসেশন ও একজন বনলতা 



বিশ্বদা ছিল বনলতার অবসেশন। জৈবিক আবেগ যে মেয়েদের ভেতরেও তাড়না সৃষ্টি করতে পারে, বনলতা তার প্রমাণ পেয়েছিল বিশ্বদাকে দেখে। 
এখনো বনলতার মনে পড়ে সেই ক্লাস সেভেনের কথা। পাশের বাড়িতে উঠেছিল বিশ্বদা। নতুন ভাড়াটিয়া। মেস ভাড়া দেয়া হয় না ঐ বাড়িতে। কিন্ত বিশ্বদা ছাদের পুরো ঘর নিজেই নিয়েছিল। ছাদের এই ঘরের সাথে অভিশাপ ছিল। ভাড়াটিয়া একমাস পর পর চলে যেত।
বনলতা পরদিন সকালে গিয়েছিল ছাদে। সেখান থেকে দেখেছিল এক গ্রীক দেবতাকে। একবুক পশম আর অসম্ভব লোহার মতন হাত দেখে বনলতার মনে হয়েছিল, একে যদি একবার স্পর্শ করা যেত, তার নারীত্ব পূর্ণ হত। 
ধীরে ধীরে ভালোলাগা জন্ম নেয় অবসেশনে।প্রতিদিন ক্লাস শেষে খাওয়ামাত্রই বইখাতা নিয়ে উঠে যেত ছাদে। তাকিয়ে দেখত বিশ্বদার ব্যায়াম, ব্যায়ামের পর তার ঘাম চকচকে দেহ, আর ভাবত, মানুশটার সাথে যদি কথা বলা যেত!
এক সপ্তাহ পর বিশ্বদা আবিষ্কার করল, তার এই একনিষ্ঠ ভক্তকে। নিজেই ডেকে কথা বলল, "কি নাম তোমার খুকী?"
বয়সন্ধিকালে এইরকম ডাক শুনে খুব খেপেছিল বনলতা। মুখ ভার করে জবাব দিয়েছিল, "বনলতা"।
হেসে বিশ্বদা বলেছিল, "আজ থেকে তুমি আমার বুনো লতা"। 
কিন্ত পরিচয় পাবার পর থেকেই একটা "না পাবার ভয়" গ্রাস করে বনলতাকে। এক মাস পর পর চলে যায় ভাড়াটিয়া। প্রেম ভালোবাসা দূরে থাক, মানুষটা এখানে থাকবে নাকি তারই ঠিক নাই।
বিশ্বদাকে বলতে হা হা করে উড়িয়ে দিয়েছিল। সে নাকি ৫ বছরের ভাড়া দিয়ে উঠেছে। 
জানল বনলতা, বিশ্বদা একজন স্টান্টম্যান। সিনেমায় স্টান্ট দেয়। যথেষ্ট টাকা আছে। এমনকি পৈতৃক সম্পত্তি। অসাধারন শৌখিন মানুষ।বুঝেছিলেন বনলতা ছোট। তাই ওকে শুধু অপেক্ষা করতে বলতেন।
বিশ্বদা ওকে একটা সেলো ঘড়ি দিয়েছিল একমাস পূর্ণ হবার আগের দিন। বলেছিল, তুমি সময় দেখ "বুনো লতা। আমি কোথাও যাচ্ছি না"।
ঘড়িটা হাতে দিয়ে আসলেই বারো ঘন্টা পার করল চেয়ে চেয়ে বনলতা।টিক টিক দিন পার হয়ে গেল, ছাদে গিয়ে দেখাও করে এল বনলতা। হাফ ছেড়ে বাঁচল।
ওকে জানালা দিয়ে দেখে, হাত নেড়ে, প্রথম চুমু খেয়ে তারপর কাজে গেলেন বিশ্বদা।আহ! সে কি অনুভূতি!
খুশিমনে বিকেলে বিশ্বদাকে দেখবার জন্যে উপরে গেল বনলতা। কিন্ত তাকে পেল না। বরং কয়েকজন মানুষ বিশ্বদার ঘর থেকে সবকিছু বের করে নিয়ে আসছে দেখল। ও চেঁচিয়ে চেঁচিয়ে জিজ্ঞেস করল, "আপনারা কারা, বিশ্বদার ঘরে কি করছেন?"
"আমরা ওর বন্ধু, ওর জিনিসপত্র নিয়ে যেতে এসেছি।" জবাব দিলেন একজন।
"কেন?"
লোকটা অদ্ভুতভাবে তাকিয়ে রইল, বলল "বিশ্ব গ্রামে চলে গেছে"।
হুহু করে উঠল বনলতার অন্তর। আকাশ-বাতাস ছাপিয়ে একটা বিজলি যেন তাকে আঘাত করল। একবার তো বলে যেতে পারত বিশ্বদা তাকে!
ঘড়িটার দিকে তাকালো বনলতা, ভেঙ্গে ফেলতে ইচ্ছে করল। কিন্ত মনকে জোর করল, "না, বিশ্বদা ফিরে আসবে"।
দিন যায়, মাস যায়, বিশ্ব আসে না। আসে না। ক্লাস টেনে উঠে জেনেছিল বনলতা, নতুন ভাড়াটিয়া উঠবার সময় ঐ বাড়ির বাড়িওয়ালা গল্প করতে করতে বলে দেয়। বিশ্বদা আসলে সেইদিন স্টান্ট দিতে গিয়ে এক্সিডেন্টে মারা গিয়েছিল।
কিন্ত মৃত মানুষের শক্তি জীবিত মানুষের চেয়ে অনেক বেশি হয়। কেউ জানে না সেই একটুকরো প্রেমের কথা। এখনো পচিশ বছরের বুনো সেই লতা অধীর আগ্রহে ঘড়ির দিকে তাকিয়ে থাকে প্রতি রাতে, শব্দ শোনে টিক টিক টিক


