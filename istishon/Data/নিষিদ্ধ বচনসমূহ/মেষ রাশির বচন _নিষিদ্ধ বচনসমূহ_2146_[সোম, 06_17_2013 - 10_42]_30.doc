মেষ রাশির বচন 



মেষ (২১ মার্চ-২০ এপ্রিল) রাশিচক্রের প্রথম রাশি। আগুন উপাদানের রাশি। অর্থাৎ আগুনের মত এর আচরণ। যেখানে যায়, নিজের একটা জায়গা তৈরি করে নিতে চায়। এবং পারে।
মেষ রাশির সবচেয়ে বেশি সম্পর্ক থাকে নিজের সাথে। অত্যন্ত কেয়ার নিতে চায় সে নিজের ব্যাপারে। "আপন স্বত্ত্বা" বলে একটা বিষয় আছে, মেষ রাশির মানুষের সাথে মিশলে তা বোঝা যায়।
কিন্ত স্বার্থপর না হলেও সে একটা ভাব ধরে রাখতে পছন্দ করে- "আমি অনেক ব্যস্ত, অনেক কাজ আছে। তোমাকে সময় দিচ্ছি"। এই ব্যাপারটা হোল, সে তার কাজের পরিধি আপনার কাছে বিশেষভাবে তুলে ধরতে চায়, যাতে আপনি বুঝতে পারেন তার কাছে আপনি কতটা গুরুত্বপূর্ণ।
এই মেষ রাশি অত্যন্ত স্পষ্টবাদী। সে তাই না চাইতেও মানুষকে আঘাত করে ফেলে মাঝে মাঝে। কিন্ত এই রাগ জ্বলে উঠেই নিভে যায়। সে বেশিদিন কারো উপর রাগ করে ত্থাকে না।
"ক্ষমতা" এই ব্যাপারটার দিকে প্রতিটা মেষের একটা না একটা আকর্ষণ থাকবেই। প্রথম জীবনে সে হতে পারে সেই "রক বয়" বা "রক গার্ল" । নিদেন-পক্ষে তার সঙ্গী/সঙ্গিনী। পরের জীবনে যখন সে পরিণত, তার চোখ থাকবে আসল ক্ষমতা বা ক্ষমতা-বানদের উপর। আসলে সে তার একটা জায়গা তৈরি করে নেবেই, তা সেটা যদি "দোজখের" মত একটা অবস্থান হয় তাহলেও।
মেষ রাশির মানুষ সৎ। ছলচাতুরি অতো বোঝে না তারা। এর চেয়ে বরং সরাসরি আঘাত করতে পছন্দ করে।
একটা অদ্ভুত ব্যাপার দেখা যায় মেষের ব্যাপারে। বিশেষ কোন দুর্ঘটনা থাকে তাদের জীবনে। সব মানুষের ক্ষেত্রেই একটা বা দুটা দুর্ঘটনা থাকে। কিন্ত মেষ রাশির এই ব্যাপারটা শরীরের সাথে সাথে মনে দাগ রেখে যায়। এই ব্যাপারটা বেশিরভাগই মাথা বা মুখে একটু পুড়ে যাওয়া নাহলে বড় কেটে যাওয়ার সাথে সম্পৃক্ত।
মেষ রাশির মানুষ আসলে বয়েস নির্ভর। আমার পরিচিত অনেক মেষ আছেন, যারা প্রচন্ড জ্ঞান, ধীর বুদ্ধি ধারন করেন। অথচ তাদের অতীত ইতিহাস ঘাটলে অস্বাভাবিক সব তথ্য পাবেন। যেটা এমনকী সাধারণ সমাজেরও বাইরে।
মেষ রাশির মানুষ নিজের প্রতি উদাসীন হোন। তাই প্রেমে পড়লে ভালো, না পড়লেও মেষ সারা জীবন একাই কাটিয়ে দিতে পারেন। এই রাশিই মনে হয় এ ব্যাপারে সবচেয়ে পটু। মেষ রাশির মানুষ হচ্ছে পাখির মতই অনেকটা। আপনি যদি তার প্রেমে পড়েন, তবে তাকে অতি বাঁধনে জড়াবেন না। আর যদি বেশি দূরে ঠেলেন, তবে সে চলে যাবে। সো খিয়াল কইরা।

