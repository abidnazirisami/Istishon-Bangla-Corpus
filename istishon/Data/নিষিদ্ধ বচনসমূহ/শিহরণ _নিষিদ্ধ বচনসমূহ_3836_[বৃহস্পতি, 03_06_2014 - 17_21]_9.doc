শিহরণ 



গভীর রাত্রি। হোলি ফার্ম চা বাগানে জ্বলছে টিমটিমে আলো। কেরোসিনের কুপিবাতি। আলোর চেয়ে অন্ধকার জাঁকিয়ে বসেছে বেশি বলা চলে।
সুশান্ত আর কেশব প্রথম পাহাড়ের ধারে বড় বটগাছতলায় বসে আছে। দুজনের পরনেই ধুতির মতন করে পড়া লুঙ্গী ছাড়া আর কিছু নাই।
"ওরে সুশান্ত, আজ একটু বেশি গিলে ফেললাম মনে হইচে। হিক্ক" হাতের বোতলটা ধরে আরেক চুমুক দেয় কেশব।
"কেবারে, পেটে ধইরতেসে না?" সুশান্তের হাতেও বোতল। নেশাটা তাঁর সবে জমে ...বসছে।
"হিক্ক, আরে বাল বিড়ি আনবিনে? খালি পানি কি আর পেডে সয়?"
"বেশি গিলে ফেলিলে বমি কইরে ফেলে দে, হালা পাকনাচোদা"
বলতে বলতে দুজনে শোনে সামনের পাহাড় থেকে গা ছমছমে কুকুরের ডাক, "ঘেউ উউ উউউ উউউ , আহেঘেউ উউ"
এই নিঃশব্দ রাত্তিরে কুকুরের ডাক শুনে দুজনের গা শিউরে উঠে।
"এরে পাকনা কিছু শুনতে পাচ্চিস নিকি?" কাঁপতে কাঁপতে বড় এক চুমুক দিতে দিতে বলে সুশান্ত।
"মা কালীর দিব্যি বলচি, কাইল থিকা পাহাড়ে কোন কুকুর দেকিনি গো দাদা"
"তাইলে কুকুর কী আসমান থিকা চিল্লাচ্ছে চুদ..." অশ্রাব্য ভাষায় চলে খিস্তিখেউড়।
হঠাৎ দুজনে চমকে উঠে। সামনের পাহাড় নয়, তাদের ঘাড়ের পেছন থেকে বড় কোন জন্তুর ফোঁস ফোঁস নিঃশ্বাস পাওয়া যায়। দুজনে শুধু দুজনের দিকে তাকায়। পেছনে ঘাড় ঘুরিয়ে তাকানোর প্রথমে সাহস হয় না কারোর। শিরদাঁড়া বেয়ে শীতল স্রোত। কপালে বিন্দু বিন্দু ঘাম জমছে দুজনের।
গলার মাদুলীটা নিয়ে বিড়বিড় করে মন্ত্র পড়ে সুশান্ত। মনে পড়ে দু বছর আগে চা বাগানে পাওয়া একটা কিশোরী মেয়ের লাশের কথা। লাশটার মাথার ডানপাশ ছিল কুকুরে খাওয়া।
"মা মনসার দিব্যি, মা কালীর দিব্যি, চইলা যা চইলা যা" সুশান্তের দেখাদেখি মন্ত্র পড়ে কেশব। কিন্ত সুশান্তের ইশারা সত্ত্বেও ঘাড় ঘুরিয়ে তাকায়। কোনমতেই কৌতূহল দমন করতে পারে না সে।
অসম্ভব সুন্দরী এক কিশোরী মেয়ে দাঁড়িয়ে আছে। তাঁর পরনে সাদা একটুকরো কাপড়। ওদের দিকে চেয়ে হাসছে সে। কিন্ত তাঁর শ্বাস একেবারে জানোয়ারের মতন।
ভয়ে গলা শুকাচ্ছে কেশবের। বুদ্ধিবিবেক কিছুই কাজ করছে না তার। হাত দিয়ে তুলে কুপিবাতিটা ছুঁড়ে মারে মেয়েটার দিকে।
ঘেউ উউউ চিৎকার করে হাওয়ায় ভেসে ঘুরে দাঁড়ায় মেয়েটা। যে দৃশ্য দেখল কেশব তা ভাষায় প্রকাশ করা যায় না। মেয়েটার শরীরের পেছনের অংশ মনে হচ্ছে কেউ খেয়ে নিয়েছে। পোড়া পোড়া। দগদগে ঘা। মস্তিষ্ক গলে গলে পড়ছে। সাদা সাদা হাড় বের হয়ে আছে।
"মাগোরে, মাগো মা" বলে অজ্ঞান হয়ে যায় কেশব।
সাথে সাথে নিভে গেল কুপিবাতিটা। কুকুরের অস্ফুট গোঙ্গানী ভেসে আসে প্রথম পাহাড় থেকে। আরেকটা চিৎকার শোনা গেল। এরপর আবার সব নিশ্চুপ।

