শৈশব হ্রদয়ে সালমান শাহ


 শৈশবে একজন মানুষের প্রতি আমার
প্রচন্ড মুগ্ধতা কাজ করতো ।
তখনকার দিনে টেলিভিশন মানেই অসাধারণ কিছু ।একটি মাত্র চ্যানেল বিটিভি
আর সালমান শাহ!!
নামটা শুনলেই একটা শিহরণ জাগে ।
এই সুদর্শন পুরুষ টির কথা ,হাসি সুন্দর,কান্না সুন্দর ,এককথায় সব সুন্দর ।
তার প্রতি মুগ্ধ না হয়ে পারা যায় না ।
অপলক দৃষ্টিতে তার
সিনেমা দেখতাম ।
নিজেকে সালমান শাহ ভাবতে খুব ভালো লাগতো ।তার সিনেমার ডায়লোগ গুলো মাঝে মাজে আওড়াতাম ।স্কুলে গিয়ে সালমান সালমান ভাব ধরতাম ।
স্কুলের টিফিনে কতবার যে সালমান শাহ সেজে মারপিট করেছি !
একবার তো ক্লাসের হাই বেঞ্চ থেকে লাফ দিয়া
হাটু পুরা মচকাই ফেলসিলাম
আর কত যে দেয়ালের সাথে সালমানশাহ র মত ঘুষাঘুশি করতে গিয়ে হাতে ব্যথা পাইছি ।সালমানের ভূত তবুও মাথা থেকে যায় নাই !
আমাদের টিফিনের খেলায় প্রায়ই একটা বিষয় নিয়ে
গন্ডগোল হইতো ,
সেইটা হচ্ছে কে সালমান হইবো ?
সবাই সালমান হইতে চায় ,
গুন্ডা না !!
এই দিক দিয়া একজন আবার সবসময় এগিয়ে ,
ওর নাম সোলেমান আলি, সে ইহাতে পন্ডিতি খাটাইয়া সোলেমানরে সালমান আর আলিরে শাহ বানায় ফেলসে ।
তার বইখাতা পেন্সিল সব জায়গায় সালমান শাহ লেখা থাকত ।
আমার মাথায় আসতো
না এই পিচ্চি খাটো পোলা সালমান শাহ
হয় কেমতে ??
তবুও নামের বিচারে
ওরেই সালমানের পার্ট দেয়া হইতো
আর আমরা গুন্ডা সাইজা এ্যাটাক করতাম !!!
বহুবছর পার হয়ে গেছে ।
সালমান শাহ প্রয়াত হয়েছেন ।
বাংলা সিনেমা দেখা
হয় না অনেকদিন ।তখনকার সালমানের ফ্যশন স্টাইল এখনকার বলি উডের হিরো রা ফলো করে ।
তবুও মাঝে মাঝে শুন্যতা বোধ মাথাচাড়া দিয়ে ওঠে
একজন মুগ্ধতার কারিগরের আশায়।
তিনি থাকলে হয়তো
এমন বেহাল দশা হতো
না আমাদের ফ্লিম ইন্ডষ্ট্রির ।
আজকে তার প্রয়াণ দিবস ।
খুব মিস করছি তাকে,,,,,,,,,,শৈশব হ্রদয়ের সালমান আজ ভরা যৌবনেও উকি দেয় ।

