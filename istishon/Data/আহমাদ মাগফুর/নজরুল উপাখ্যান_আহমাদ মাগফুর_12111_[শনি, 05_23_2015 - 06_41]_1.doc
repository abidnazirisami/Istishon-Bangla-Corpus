নজরুল উপাখ্যান



গত বছর নজরুলজয়ন্তীতে লেখা আমার এক কাজিনের রোজনামচা। বিষয়টা ভাববার জন্য ওর আবেগটা হুবহু উঠিয়ে দিলাম। নতুন করে আমি আর কিছুই বল্লামনা।
*********************************************************************
আকাশে আজ ছড়িয়ে দিলাম প্রিয়,
আমার কথার ফুল গো,
আমার গানের মালা গো,
কুড়িয়ে তুমি নিও!!!
গান টা শুনছিলাম।অন্য আর দশটা ভোরের মত
আজকেও ঘুম ভাঙলো নজরুলের গান দিয়ে।
আজ নজরুলের জন্ম বলে নয়,আমি আমার প্রতিটা দিন,
প্রতিটা সকাল নজরুলগীতির মাদকতায় শুরু করতে
চাই,আর করিও,করে যাবো ও।
আমি হলপ করে বলতে পারি,আজকে আমাদের
জাতীয় কবির জন্মদিন এটা জানে না দেশের
অর্ধেকের বেশি মানুষ। আর যে অল্প সংখ্যক মানুষ
জানে,তারাও এ দিন নিয়ে বড়ই উদাসীন।
দু:খ লাগে ক্লাস ফোর থেকে কবি পরিচিতি তে
নজরুলের জন্মদিন পড়ে আসছি আমরা।অথচ কত জন
মানুষ এই মহান লোকটার জন্মদিনে তাঁকে মনে
রেখেছে?
নজরুল এর গুণগাণ গাওয়ার যোগ্যতা নেই আমার।শুধু
পারি তাকে সারাজীবন কুর্নিশ করে যেতে।
সালাম বিদ্রোহী,
সালাম প্রেমদাস,
সালাম যৌবনোদয়ের মহান পুরুষ।
ব্যথিত : আহমাদ মাগফুর 

