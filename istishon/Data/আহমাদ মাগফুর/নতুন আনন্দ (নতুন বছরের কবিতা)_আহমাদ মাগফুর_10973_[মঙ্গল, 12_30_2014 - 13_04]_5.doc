নতুন আনন্দ (নতুন বছরের কবিতা)


 নতুন আনন্দ
আহমাদ মাগফুর
দিন এসেছে নতুন হওয়ার
সবাই নতুন হও
অতীত মনের দুঃখের চাদর
সুখের ঘাটে ধও
মূর্ষকে আজ দাও ডুবিয়ে
হর্ষ নদের পাড়ে
আনন্দের আজ উঠাও তুফান
স্তব্দ বাঁশের ঝারে
আজ ক্লান্ত গাছের শিকড় ছিড়ে
শান্ত শাখায় রাখো
শিশির ধোয়া সবুজ পাতায়
ইচ্ছে যা হয় আঁকো
আজ দুঃখ মেঘের পাহাড় ঠেলে
সুখের সূর্য হাসাও
সেই সাগরের ঢেউয়ের মাঝে
মায়ার ভেলা ভাসাও
আজ নব বছররে নব আনন্দে
সাজাও ধরার দেহ
নিজেও তুমি মাতো আনন্দে
আজ বলার নাইযে কেহ।

