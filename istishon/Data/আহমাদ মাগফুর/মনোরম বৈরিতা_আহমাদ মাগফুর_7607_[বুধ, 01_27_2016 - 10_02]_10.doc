মনোরম বৈরিতা



তোমার ঐ দোলে যাওয়া জীবনের পটে
অবশেষে এঁকে নিলে পানসে ফাগুন,
রুপে তাই বিরুপের তমসা দেখে
নিভে গেলো অতীতের ইশকের আগুন।
শত্রুতা বন্ধুতা কত মিথ হলো
হলো নাকো তবুও দেখা ভেতরের মুখ,
সুখ খুঁজে আমি তুমি পথ ভুলে হাটি
ঘাটে তাই ভিরে নাকো কমল উন্মুখ।
কমলের কোমলতা দেখে মহাজন
তুমি আর আমি মিলে দেখি আর কি তা!
আমাদের দিনে রাতে ক্রোধ হাসে বুকে
ছানি হয়ে চোখে ভাসে নীল বৈরিতা।
তাই খুব দূরে তবুও পাশাপাশি চলে
দেখো নাতো, দেখি আমি ঝরে কত খুন,
আজও যদি সব বুঝে নাই ফেরো
তুমি আমি হবো মনোরম বৈরিতাগুন।

