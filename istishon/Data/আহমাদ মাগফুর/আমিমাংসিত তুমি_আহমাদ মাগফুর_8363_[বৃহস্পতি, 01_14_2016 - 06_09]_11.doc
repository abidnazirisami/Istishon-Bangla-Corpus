আমিমাংসিত তুমি


 ছিল কি তা অল্প আলোর ঘর ?
নাকি আলো কম ছিল আকাশেই
ঝুম বৃষ্টির প্রতিক্ষায় ?
নাকি থেমে গিয়েছিলো বলেই।
ছিল দিনে অন্য নতুন গান,
তবে সত্যি ভিন্ন সুরে
সে কি মেঘ হারানোর কান্না ছিল ?
না বাজে নুপুর তোমার পায়ে ?
সেদিন শুকনো মলিন পাতাটা হাসল
খুব ঘন সবুজের সুখে,
বুঝিনি তা কোন সে খুশির রোদন
যা দেখেছি তোমার মুখে।
ডানা ছাড়া পাখির উড়া কি সত্যি ?
না কি শুধু বাতাসের মায়া ?
সে দিন কি আমি বিজয়ী ছিলাম ?
নাকি তুমিই ছেড়েছো কায়া ?
চারপাশে আজ বন্ধ দেয়াল ঘর
না আমি রাতের পাথিক বলে ?
উড়ে যাবে ভোরে তাই রাত নিশ্চুপ?
নাকি নির্ঘুম পাখি লাজে|
--------------------------------------------
আহমাদ মাগফুর | 13 / 01 / 2016

