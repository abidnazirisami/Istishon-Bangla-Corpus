সারাক্ষণ তোমার বিচরন


 তুমি আমার জীবন নদীর
খেয়া পাড়ের মাঝি
ঢেউয়ের তালে পথ হারিয়ে
তাই তো তুমায় খুঁজি।
জীবন নদীর মাঝে তুমি
স্রোত হারানোর ভেলা
তুমায় নিয়ে খেলছি আমি
মন হারানোর খেলা।
তুমি আমার জীবন ভোরে
স্নিগ্ধ কোমল বাতাস
উজাড় করে তাই তো তুমায়
দিয়েছি মনের আকাশ।
 সে আকাশের আঁধার বেলায়
তুমিই শুভ্র চাঁদ
তুমার আলো না পেলে আজ
পোহাবে না এই রাত।
তাই ঘুচাও তুমি গহীন আঁধার
সরাও কালোর রাত
শিশির ঢেলে জীবন বাগে
হাসাও সু-প্রভাত।

