ফেসবুক খুলে দিন 


আমাদের দেশে বেশ কিছু দিন ধরে ফেসবুক বন্ধ রাখা হয়েছে। আর এতে করে আমাদের দেশের সরকার মনে করছে তাতে নাকি কোন ধরনের নাশকতা হয় নাই। আসলে এই কথাটা ঠিক কিনা আমি জানি না। তবে এটা ঠিক সরকারের উপকার হলেও কারো কারোও কেমন ক্ষতি হয়েছে এবং হচ্ছে সেটা শুধু তারা জানেন। 
আপনি শুধু ফেসবুক ব্যাবহার করে নাশকতামূলক কাজ করার সম্ভাব্যতা দেখলেন, দেখলেন না এই ফেসবুক থেকে রক্তদানের ডাক পেয়ে ডোনেট করতে ছুটে চলা রক্তযোদ্ধাটার মানবিকতার ঘাম
আমাদের মত যারা বিকল্প পথে ফেসবুক ব্যবহার করছেন তাদের কাছে ব্যাপারটা চুরি চুরি মনে হয়। আর এই ব্যাপারে আমাদের স্বরাষ্ট্রমন্ত্রী খুবই মজার একটি কথা বলেছেন। মন্ত্রী বলেছেন, যারা বিকল্প পথে ফেসবুক ব্যবহার করছে তারা ''ইনোভেটিভ''।  
মাননীয় মন্ত্রী, আইটি খাতে আমাদের মত তরুণরা কতখানি ইনোভেটিভ, পেশাগত কারণে তার খানিকটা আমিও জানি। আমি নিজেও ঘরে বসে কাজ করি। আর বাংলাদেশের গ্রামে গ্রামে ঘরে ঘরে ল্যাপটপ, ইন্টারনেট লাইন। পোলাপান আউটসোর্সিং করে। দাড়ি গোঁফ ঠিক মতো ওঠেনি, এমন সব ছেলেমেয়ে যে পরিমাণ ডলার প্রতিমাসে দেশে নিয়ে আসে, সেটা আমি দেখেছি। আর সেটা শুনলে এবং দেখলে ভীমড়ি খেয়ে যাবেন।
যদি আমাদের মত তরুণদের সরকারি সহযোগিতা এদের দেয়া হয়, বৈদেশিক মুদ্রার সবচেয়ে বড় খাত হতে যাচ্ছে বাংলাদেশের আইটি। ইন্টারনেট আরও অবাধ করুন, আরও সহজলভ্য করুন। আমাদের দেশের চাহিদা পুরুন করে সেটা দেশের বাইরে দিন। আমরা জানি এই ব্রডব্যান্ড এর দাম কতটা কমে গেছে। 
কত লোক আছে যারা কিনা এই ফেসবুক এর মাধ্যমে তাদের জীবন চালাচ্ছেন। তাই বিনীত অনুরোধ করে বলছি মাননীয় প্রতিমন্ত্রি তারানা হালিম দয়া করে ফেসবুক খুলে দিন।
ফেসবুকসহ সকল সোশাল মিডিয়া খুলে দিন।

