শিক্ষার উপর ভ্যাট সমাচার _ _জয় ছাত্রদেরই হবে_! 


আমাদের আগে ভ্যাট বা ভ্যালু অ্যাডেড ট্যাক্স কি সেটি বুঝতে হবে। একজন অর্থনীতির ছাত্র হিসেবে ভ্যাট বলতে আমরা বুঝি, চূড়ান্ত ভোক্তা ভ্যালু অ্যাডের কারণে যে পরিমাণ অতিরিক্ত করের বোঝা বহন করেন, সেই অতিরিক্ত করটুকুই হল ভ্যাট বা মূল্য সংযোজন কর। একটা উদাহরণ দিলে অনেকের বিষয়টি বুঝতে আরো সুবিধা হবে।
আপনি কোন পণ্য কিনলে ঐ পণ্যের বিপরীতে যে রশিদ দেওয়া হয় তার মধ্যে পণ্যের মুল্য এবং এই পণ্যের ভ্যাট কত তা আলাদা ভাবে হিসাব করে দেখানো থাকে। বিক্রেতা ঐ পণ্যের মূল্য এবং ভ্যাট ক্রেতার কাছ থেকে নিয়ে পরে প্রতিমাসে ঐ ভ্যাটের টাকা চালানের মাধ্যমে সরকারি কোষাগারে জমা করে। উদাহরণ সরূপঃ একটি পণ্যের দাম ১০০০ টাকা হলে এবং এর উপর ভ্যাট ৭.৫% হলে, পণ্যের রিটেইল প্রাইস দাড়ায় ১০০০+৭৫=১০৭৫ টাকা। এখন,
ক। ১০০০ টাকা হচ্ছে বিক্রেতার রেভিনিউ
খ। ৭৫ টাকা হচ্ছে ভ্যাট
গ। পণ্যের এমারপি বা এন্ড ইউজার প্রাইস হচ্ছে ১০০০+৭৫=১০৭৫ টাকা যা বিক্রেতা ক্রেতার কাছ থেকে নিবে
ঘ। মাস শেষে বিক্রেতা ৭৫ টাকা সোনালি ব্যাঙ্কে চালানের মাধ্যমে সরকারের কোষাগারে জমা দিবে।
আমার মনে হয় শিক্ষা মানুষের কর্মদক্ষতা, মেধা মনন এবং আরো মানবীয় যেসব গুনাবলী আছে সেসবের উৎকর্ষ সাধনের সবচেয়ে বড় মাধ্যম। সংবিধানের মুলনীতিতেও বলা আছে এটি জনগনের মৌলিক অধিকার। আর রাস্ট্রের প্রাথমিক দ্বায়িত্ব হচ্ছে সকল মৌলিক অধিকার নিশ্চিত করা। ছাত্ররা কি জনগনের অংশ নয়? বেসরকারী প্রতিষ্ঠা হয়েছে সরকারী বিশ্ববিদ্যালয় গুলো আসন সংকটের কারনেই ! নাকি পাবলিকে সিট পাবেনা তাদের আর পড়ালেখারই দরকার নেই?? মৌলিক অধিকারের উপরে ট্যাক্স বসানোর চিন্তা অর্থমন্ত্রী সাহেবের টাকলা মাথায় আসলো কি করে? 
অতি উর্বর মস্তিস্কের অনেকে এবং দালাল টাইপের কিছু মানুষ এই ট্যাক্স বসানোতে মনে হয় বিশাল খুশী। তাদের কাছে মনে হয় শিক্ষা পণ্য অথবা বিলাস বস্তু। কিন্তু শিক্ষাতো বিলাস বস্তু না, পণ্যও না! শিক্ষা জাতির ভবিষ্যতের সাথে সম্পর্কিত। ট্যাক্স আরোপের অনেক জায়গা আছে। মোবাইলের উপর আরো বাড়াক, ফাস্টফুডে বাড়াক। দেখবেন প্রতিবাদ হবেনা তেমন। এগুলোতে বাড়ানোও যৌক্তিক। আর শিক্ষাকে যদি পণ্যও মনে হয়, তবে এই পণ্যের উপর সাবসিডি দেয়া উচিত। সরকারের চেষ্টা করা উচিত এমন কিছু করা যাতে করে প্রাইভেট পাবলিকের মানের পার্থক্য কমে আসে। 
আমি নিজেও পাবলিকে পড়াশুনার সুযোগ পাওয়া। তাই বলে প্রাইভেটের প্রতি চোখ কুচকে তাকানোর মতো কিছু পাইনি। কারন সব পাবলিক ভার্সিটির মান যেমন এক না, তেমন সব সব প্রাইভেট ভার্সিটির মানও এক হবেনা। ঢাকা বিশ্ববিদ্যালয় আর পটূয়াখালী বিশ্ববিদ্যালয়ের মান কখনোই এক হবেনা। বুয়েটের সাথে অখ্যাত কোন বিআইটি তুলনা করার মতো অবস্থায় এখনো পৌছায়নি। তবে ভর্তুকি টা কিন্তু সবাই পায়। তাহলে পাবলিকে লাখ লাখ টাকা ছাত্র প্রতি ভর্তুকিও বন্ধ করে দেন। বুয়েটের কয়টা ছেলে দেশে থাকে? এইগুলা কি অপচয় বা বিলাসিতা হয়না? এইগুলাও বন্ধ করেন। পাবলিকেও প্রাইভেটের মত ফি ধরা হোক। 
বেশ কিছু প্রাইভেট ভার্সিটি পাবলিকের চেয়ে কোন অংশে কম না, বরং অনেক ফ্যাকাল্টির রেটিং পাবলিক ভার্সিটির যেকোন ফ্যাকাল্টির রেটিং এর চেয়ে ভালো। সেই সাথে আছে নির্দিস্ট সময়ের মধ্যে শিক্ষা সমাপ্ত করতে পাবার সুবিধা যেটায় পাবলিক ভার্সিটিগুলো পিছিয়ে। এক দুই বছর কম করে হলেও তারা জীবন থেকে হারিয়ে ফেলে পাবলিকে পড়ার কারনে। 
গত ৫ বছরে নিয়োগ পাওয়া শতকরা কতজন সরকারী চাকরীজীবি প্রথমসারির পাবলিক ভার্সিটি থেকে পাস করা? এর আগের হিসেব করে লাভ নেই, কারন তখন বেসরকারী ভার্সিটিগুলো সেভাবে প্রতিষ্ঠিত হতে পারেনি। বুয়েট সহ অনেক বিআইটির ইঞ্জিনিয়ার দেখেছি সামান্য ডিপ্লোমা ইঞ্জিনিয়ারের চেয়েও জ্ঞান দক্ষতা কম। পুরোপুরি নির্ভর করে নিজের অধীন টেকনিশিয়ানের উপর, যার শিক্ষাগত যোগ্যতা হয়তো অনেক অনেক কম। আমিও পাবলিকেই পড়াশুনা করা একজন, কিন্তু পাবলিকে গেলেই যে সে পরিপূর্ন শিক্ষা নিয়ে বের হবে এমন কোন বাধা ধরা নিয়ম নাই। 
কেউ দুর্বল হলে তাকে ছুড়ে ফেলে দিতে হয়না। মানুষের বৈশিষ্ট্য এটা নয়। একটা প্রতিবন্ধী শিশুকেও কিন্তু সমাজ ফেলে দেয়না, আরো যত্ন নেয়। বাবা মা দুস্ট আর অমনোযোগী সন্তানদের প্রতি আরো নজর দেয়। আবার বলছি, কেউ ইচ্ছা হলে বাংলাদেশের সংবিধান পড়ে দেখবেন, সেখানে বলা আছে শিক্ষা মানুষের মৌলিক অধিকার। আর মৌলিক অধিকার মেটানোর জন্য চেস্টা করা সরকারের দ্বায়িত্বের মধ্যেই পরে। সেইটাও যদি আপনি আরো সাধ্যের মধ্যে না এনে আরো দুরুহ করেন সেইটা কি অবিচার হবেনা? 
সরকারের উচিত প্রাইভেট পাবলিকের মান বাড়ানোর চেস্টা করা। উন্নত দেশগুলোতে কিন্তু তাই করার চেস্টা করা হয় আগে। পাবলিকের সবাই কি একেবারে মেধা অনুসারে ভর্তি হয়? কর্মচারী কোটা, মুক্তিযোদ্ধা কিংবা উপজাতি কোটা থাকেনা? এই কোটাগুলি কিন্তু একটা বিশেষ অংশকে টেনে তোলার জন্যই রাখা আছে। যাদের কারনে মেধাতালিকায় উপরে থেকেও অনেকে চান্স পায়না। 
কিছু মানুষ বলতে চাইছে মেধাহীনেরাই প্রাইভেটে পড়ে, তাদের ভর্তুকি পাবার যোগ্যতা নাই। তারা কিন্তু ভর্তুকি চায়না, তারা এখনো টাকা দিয়েই পড়ছে। ওরা চায় বোঝাটা আরো যাতে না বাড়ানো হয়। 
কোন দেশে এরকম বেসরকারী বিশ্ববিদ্যালয় থাকাটাই উচিত না। সরকারের উচিত সবার মানসম্মত শিক্ষার ব্যবস্থা নিশ্চিত করা। আর দেশের জনসংখ্যার তুলনায় আসন কম দেখেই কিন্তু প্রাইভেটের অনুমতি দেয়া হয়েছিলো। আর মাঝে মাঝে বিশ্ববিদ্যালয়ের র‍্যাঙ্কিংও দেখতে পারেন। দেখবেন অনেক বেসরকারী বিশ্ববিদ্যালয়ের নানা ফ্যাকাল্টির মান বুয়েট ঢাবির চেয়ে অনেক উপরে। আবার পাবলিকের সব ছাত্র কি সুপার ডুপার রেজাল্ট নিয়ে বের হয়? টানাটানি করে পাস করা ছাত্রের সংখ্যাও কিন্তু কম না। তাদের ভর্তুকির টাকা কি সরকার ফেরত নেয়? আবার যারা বাইরে চলে গেলো নিজের স্বার্থে তাদের পেছনে টাকা খরচ করে দেশের লাভটা কি হয়? 
প্রাইভেট ভার্সিটির সংখ্যা এবং ছাত্র সংখ্যা এখন পাবলিকের চেয়ে বেশিই হবে মনে হয়। এতো এতো ছাত্র যদি বিগড়ে যায় তাহলে সামলাতে পারবেন তো? কেবল ঢাকাতেই শত শত ক্যাম্পাস আছে। লক্ষ লক্ষ ছাত্র। প্রতিটা ক্যাম্পাসের সামনে কয়েকশ করে ছাত্র জড় হয়ে কেবল রাস্তা আটকে দাড়ালেও কিন্তু রাজধানী অচল হয়ে যাবে। আর তাতে করে যে ধাক্কা অথবা আর্থিক ক্ষতির সম্মুক্ষীন হতে পারে দেশ দুই তিন দিনেই তা মাথায় আছে তো? একজন ছাত্রের থেকে ২০০০০ হাজার করে ভ্যাট আদায় করলেও বছরে সরকারের আয় ৫০০-৬০০ কোটি ছাড়াবেনা মনে হয়। তবে আন্দোলন শুরু হলে অল্প কয়দিনেই দেশের কি পরিমান ক্ষতি হতে পারে এটাও ভেবে দেখবেন মাননীয় অর্থমন্ত্রী। নাকি এসব হিসাব নিকাশের তোয়াক্কা আপনি করেননা। আপনি অসভ্য আর গোয়াড় হিসেবে নিজেকে অবশ্য ইতিমধ্যে ভালোভাবেই প্রমান করতে সক্ষম হয়েছেন। তবে আমার মতো সামান্য একজন মানুষও কিন্তু আপনার নিশ্চিত পরাজয় দেখতে পাচ্ছি!
প্রাইভেট ভার্সিটির উপরে যদি ট্যাক্স বসানো হয়, তাহলে বেসরকারী স্কুল কলেজের উপরেও যে বসবেনা একদিন এ কথা কে বলতে পারে? সব সম্ভবের এ দেশে আমাদের বেসম্ভব জ্ঞানী অর্থমন্ত্রী এটাও ভেবে দেখছেন নিশ্চয়ই।

