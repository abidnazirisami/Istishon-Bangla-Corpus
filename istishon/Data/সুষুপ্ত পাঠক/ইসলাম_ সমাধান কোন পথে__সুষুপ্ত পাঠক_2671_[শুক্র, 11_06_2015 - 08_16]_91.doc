ইসলাম_ সমাধান কোন পথে_



“ইসলামী মৌলবাদ” কথাটি ইসলাম ধর্মকে এক ধরণের গা বাঁচানো সুযোগ করে দেয়। এটি ইসলামকে অন্যান্য ধর্মগুলোর সমকক্ষ করার একটা প্রচেষ্টা। যদিও বরাবর বিশ্বাসী মুসলিমদের মুখে শুনে আসবেন ইসলাম একটি অনন্য ধর্ম, এর সঙ্গে অন্য ধর্মের কোন তুলনাই চলে না। আসলেই “ইসলামী মৌলবাদ” শব্দটি অহেতুক অলংকিত একটি কৃত্রিম ধারণা যা “হিন্দু মৌলবাদ”, “খ্রিস্টান মৌলবাদ”, “ইহুদী মৌলবাদ” এই সমান্তরলে রাখার চেষ্টা। হিন্দু ধর্মে কুসংস্কার, কুপ্রথা, নিপীড়ন, পাগলী-ছাগলামীর শেষ নেই। এগুলোর সমিষ্টই হিন্দু ধর্ম। কিন্তু হিন্দু ধর্মের যে রাজনৈতিক উচ্চাভিলাষ, ২০ বছরের মধ্যে ভারতকে হিন্দু রাষ্ট্র ঘোষণার ভবিষ্যতবাণী, রাষ্ট্রীয় কাঠামোয় যে হিন্দু ধর্মীয় বিশ্বাসকে জুড়ে দেয়ার চেষ্টা সেগুলো কি হিন্দু ধর্মের এমন কোন উৎস থেকে এসেছে যেরকম ইসলাম ধর্মে রাষ্ট্রের ধারণা, শাসনতন্ত্র, আইন-কানুন, সাম্রাজ্য বিস্তারের চেষ্টা? মৌলবাদ যদি মূলকে আকড়ে ধরে থাকাকে বুঝায় তাহলে “হিন্দু মৌলবাদ” হিন্দু ধর্মের রাষ্ট্রচিন্তার কোন উৎসকে ধরে বসে আছে? “খ্রিস্টান রাষ্ট্র” বলতে যা আমরা শুনতে পাই সেটা মূলত মুসলিমদের নামকরণ। পৃধিবীতে খ্রিস্টান রাষ্ট্র কোনটি এবং কেন? খ্রিস্টীয় অনুশাসন, “খ্রিস্টীয় শারীয়ায়” চলছে এমন রাষ্ট্র কোনটি? ইহুদীদের “ধর্মরাষ্ট্র” ইজরায়েল দুনিয়ার অন্যতম গণতান্ত্রিক রাষ্ট্র। কথিত মুসার নেত্রিত্বে ইহুদীদের ফিলিস্তিনে বসবাস যে “ পাহাড়ে বাঙালী অনুপ্রবেশ” ছিল, কোন ধর্মীয় রাষ্ট্র ব্যবস্থা ছিল না সেটা কি আজকের ইজরাইল রাষ্ট্র প্রমাণ করে? তার বিপরীতে দুনিয়াতে যতগুলি ইসলামী শাসন, ইসলামী রিপাবলিক, ইসলামী শাসনতন্ত্র বিরাজমান আছে সেখানকার শাসন, আইন, রাষ্ট্রীয় নীতি কি কুরআন-হাদিসে বর্ণিত খেলাফত অনুরূপ নয়? যুগের সাংঘর্ষিকতা এই রাষ্ট্রগুলি হয়ত ইচ্ছা থাকার পরও শতভাগ কুরআন-হাদিসকে অনুসরণ বা পরাষ্ট্রনীতি, স্বদেশনীতি মাণ্য করতে পারে না কিন্তু সেসব তো ইসলামী শাসনই। আর বলাই বাহুল্য এসবে উৎস ইসলাম ধর্ম।
ধর্মগুলোর একটা রাজনৈতিক চেহারা বা প্রচেষ্টা থাকে। যেমন সম্রাট অশোক যদি বৌদ্ধ ধর্ম গ্রহণ না করতেন তাহলে বৌদ্ধ ধর্মের এই এশিয়াব্যাপী বিস্তার সম্ভবই হতো না। ইউরোপের রাজশক্তিগুলি যদি খ্রিস্টান ধর্ম গ্রহণ না করতো তাহলে খ্রিস্টান ধর্মের প্রভাব ইউরোপে বিস্তার করা সম্ভব ছিল না। কিন্তু সম্রাট অশোক বৌদ্ধ ধর্মের কে? তিনি কি গৌতম বুদ্ধের সাহাবী? নাকি গৌতম বুদ্ধের পরে দ্বিতীয় “নবী” হিসেবে আবির্ভূত হয়েছিলেন? না, তিনি একজন বৌদ্ধ ধর্মের অনুসারী শাসক ছাড়া আর কিছুই না। যেমন ধরুন ভারতবর্ষের মোগল শাসকরা মুসলিম শাসক ছাড়া ইসলাম ধর্মের কোন উৎস না। তাদের শাসনতন্ত্র ইসলামী শাসনের উপর বর্তায় না। ইসলামী শাসন সেটাই যেটা নবী মুহাম্মদ অনুসরণ করে গেছেন। কুরআন-হাদিসে যে শাসনের উল্লেখ পাওয়া যায়। ধর্মীয় মৌলবাদ বলতে তাহলে কি বুঝবো। ধর্মকে পালন করা, ধার্মীক হওয়াকে কি আমরা মৌলবাদী হওয়া বলবো? একজন ধার্মীক ধর্মকে সুনিপনভাবে শতভাগ অনুসরণ করাকে ধার্মীকতা বললেই সবাই খুশি হবেন। তাহলে মৌলবাদীতা কি? নিশ্চয় ভারতের আরএসআই, বিজেপি, শিবসেনাদেরকে বুঝাবেন। ইউরোপে খ্রিস্টান রাজনৈতিক পার্টি, ইহুদীবাদী নানা রকম সামাজিক, রাজনৈতিক সংগঠনকে বুঝাবেন। একইভাব একজন নিষ্ঠাবান মুসলিম যে ইসলামকে শতভাগ নিপুনভাবে ব্যক্তিগত ধর্ম পালনের অংশ হিসেবে পালন করছে তাকে নিশ্চয় আপনারা মৌলবাদী বলতে চাইবেন না? তাহলে “ইসলামী মৌলবাদী” কাদের বলবেন? জামাত, হেফাজত, ইসলামী ঐক্যজোট, খেলাফত মজলিস, হিযবুর তাহরির, আনসারুল্লাহ, হরকাতুল জিহাদ, তালেবান, আল কায়দা, আইএস- তাদেরকে? এইরকম যত সংগঠন বা দল দুনিয়াতে আছে তারা সবাই কিন্তু প্রত্যহিক ধর্মকর্ম পালন বা ইসলাম ধর্মে ধর্মান্তরিতকরণের তাবলীগি চেষ্টায় নিয়াজিত নয়। তারা রাজনীতি করেছেন। যেমন করছে শিবসেনা, বিজেপি। মুসলিমরা জানে ইসলাম শুধু কোন ব্যক্তিগত পর্যায়ে পালনের জন্য একটি ধর্ম নয়, এটি একটি সামাজিক, রাষ্ট্রীয়, বৈশ্বিকভাবে একজন মুসলিমের জীবন বিধান।ইসলাম বাদে অন্যান্য ধর্মের রাজনৈতিক উচ্চাভিলাষ কৃত্রিম, ধর্মীয় উৎসবিহীন। হিন্দু জাতীয়তাবাদ বঙ্কিমচন্দ্রের আনন্দ মঠের পৃষ্ঠা থেকে উঠে এসেছে। মহাভারতের পান্ডব আর কৌরব দুই বংশের যুদ্ধ কোন “ধর্মযুদ্ধ” নয়। কারবালায় ইমাম হোসেন ও ইয়াজিতের মধ্যে বাধা ক্ষমতার ভাগাভাগির ন্যায় একটি যুদ্ধ। বরং আনন্দ মঠে বঙ্কিম মুসলিম, ম্লেচ্চ ইংরেজদের হটিয়ে ফের সনাতন হিন্দু রাজাদের শাসনের খোয়াব দেখিয়েছিলেন। মহাভারতে কোন “কাফেরদের” হটিয়ে হিন্দু শাসন কায়েমের বিষয় নেই। ইসলামের নবী রাজনীতি করেছেন। রাষ্ট্র গঠন করেছেন। যুদ্ধ করেছেন। রাষ্ট্রের শাসক হয়েছেন। ইসলাম তাই শুধু ধর্ম না একটি রাজনীতির নাম। এবার তাহলে আসুন “ইসলামী মৌলবাদ” থেকে রেহাই পাওয়ার বিষয়ে কথা শুরু করি। কেমন করে আজকের ইসলামী সন্ত্রাস, জিহাদী সংগঠনদের হাত থেকে আমরা বাঁচতে পারবো? খোদ মুসলিম রাষ্ট্রগুলো এখন চিন্তা শুরু করে দিয়েছে কেমন করে বাঁচা যাবে ইসলামী জিহাদী দানবদের হাত থেকে। এর কি সমাধান আছে? থাকলে সেটা কি? এইসব নিয়ে আলোচনা শুরু করার আগে এত কথা বলতে হলো কারণ আগে আমাদের বুঝতে হবে “ইসলামী মৌলবাদ” বলতে পৃথিবীতে অন্যান্য ধর্মের মৌলবাদের মত কোন কৃত্রিম কিছু আছে কিনা। আমরা দেখলাম ইসলাম পৃথিবী প্রথম ও একমাত্র রাজনৈতিক ধর্ম! এবার আসুন এর হাত থেকে রেহাই পাবার কথা আলোচন করি…।
ইস্টিশনে সুব্রত শুভ ইসলামী “উগ্রবাদী” “মৌলবাদী” “জিহাদীদের” হাত থেকে বাঁচার কিছু পথ বাতলে দিয়েছেন যা শুনতে খুব ভাল লাগে। কিন্তু বাস্তবতা হচ্ছে সম্পূর্ণ ভিন্ন। শুভ’র অভিমত বা পরামর্শগুলি শতভাব কার্যকর হিন্দু মৌলবাদ, খ্রিস্টান মৌলবাদ, ইহুদী মৌলবাদ, বৌদ্ধ মৌলবাদ ঠেকাতে। কিন্তু ইসলাম? নবৈ নবৈ চ …।

মসজিদ মাদ্রাসা এই দুটি উৎস থেকে ইসলাম তার রিক্রুট সংগ্রহ করে থাকে। এই মসজিদে একজন ধার্মীক ইমাম তার ধর্মীয় দায়, দায়িত্ব পালন করে থাকে। তিনি বিশ্বাস করেন ইসলামী যে দায়িত্ব তার কাধে সেটা পালন না করে কবরে গেলে আল্লাহ তার কাছে হিসাব নিবেন। কি সেই দায়িত্ব? সমসাময়িক একটি ঘটনার উদাহরণ দেই। আল্লামা আহমদ শফীর একটি ফতোয়া দিয়েছেন- “ধর্ম যার যার উৎস সবার” এটি সম্পূর্ণ কুফরী। মসিজদে মসজিদে এই মতবাদ দূর্গা পুজার সময় ইমাম সাহেবরাও বয়ান করেছেন। কারণ বাংলাদেশে পুজা হলে মুসলিম ছেলেমেয়েরা গিয়ে পুজা দেখে আসে। ইসলামে পরিস্কার দলিল আছে এইরকম “শিরকি অনুষ্ঠানে” মুসলিমদের যোগদান হারাম। কুরাআনের অমুসলিমদের বিষয়ে সরাসরি আয়াত আছে।-//সুরাহ আল মায়েদা ৫:৫১- হে মুমিণগণ! তোমরা ইহুদী ও খ্রীষ্টানদেরকে বন্ধু হিসাবে গ্রহণ করো না। তারা একে অপরের বন্ধু। তোমাদের মধ্যে যে তাদের সাথে বন্ধুত্ব করবে, সে তাদেরই অন্তর্ভুক্ত। আল্লাহ জালেমদেরকে পথ প্রদর্শন করেন না।//
এবার ইবনে কাফিরে তাফসির থেকে একদম পরিস্কার দেখা যাক ইসলামী নীতি অমুসলিমদের বিষয়ে মুসলিমদের কি নীতি গ্রহণ করতে বলা হয়েছে।-//তাফসির ইবনে কাথিরঃ উমর রঃ বলেন, "সে কি মুসলিম নয়?" আবু মুসা জবাব দিলেন,"না , কিন্তু সে খৃস্টান"। তখন উমর রঃ এসে আবু মুসার কাধে হাত রেখে বললেন, "বের করে দাও একে মদিনা থেকে!"। অতপর উমর রঃ তেলাওয়াত করলেনঃ সুরা আন নিসা ৪:১৪৪ "হে ঈমানদারগণ! তোমরা কাফেরদেরকে বন্ধু বানিও না মুসলমানদের বাদ দিয়ে। " অতপর আবু মুসা উমর রঃ এর নির্দেশ মেনে সেই খৃস্টানকে মদিনা থেকে বের করে দিলেন।//

আরো একটি সহি দলিল-//অমুসলিমদের সাথে একজন মুসলমানের চার প্রকারের সম্পর্ক থাকতে পারে। যথা (১) মুআলাত বা অন্তরঙ্গ ও ঘনিষ্ট বন্ধুত্ব। শুধু মাত্র এ সম্পর্কটা মুসলমানদের সাথে থাকতে হবে। অমুসলিমদের সাথে নয়। (আউনুত তিরমিযী) খ:১, পৃ:৩২৭।//
এবার আসুন অমুসলিমদের অনুষ্ঠানে যোগ দিয়ে তাদের অনুষ্ঠানে খাওয়া দাওয়া বিষয়ে কি বলা আছে-//সূরাহ নাহল, ১১৫নং আয়াতে, “আল্লাহ্ তোমাদের জন্য হারাম করেছেন মৃত জন্তু, রক্ত, শূকরের মাংস খাওয়া। আর যে পশু জবাই করার সময় আল্লাহ্ ব্যতীত অন্য কারো নাম নেয়া হয়েছে”//

এবার বলুন আল্লামা আহমদ শফী “অইসলামী” “মৌলবাদী” কোন উক্তিটা করেছেন? পাড়া মহল্লায় ইমাম সাহেব যখন এইসব বুঝাবেন তখন আপনি আমি বুঝতে পারবো কি চরম সাম্প্রদায়িক বিষ ছড়ানো হচ্ছে। কি ভয়ানক বিভেদ একটি দেশে দুটি সম্প্রদায়ের মানুষের মধ্যে করা হচ্ছে। একটা জাতিকে কিভাবে বিচ্ছিন্ন করা হচ্ছে। কিন্তু এই ধর্মীয় আদেশ আপনি কিভাবে লঙ্ঘন করবেন? ভারতে ২০ কোটির উপর মুসলিম তাই ভারতীয় জাতিসত্ত্বা থেকে বিচ্ছিন্ন! মুসলিমরা ভারতীয় জাতীয়তাবাদকে কিভাবে মুসলিম জাতি সত্ত্বা থেকে উর্ধে রাখবে? এই জন্যই কখনো কখনো মুসলিমদের দেশপ্রেম নিয়ে মৌলবাদী হিন্দুরা কট্টাক্ষ করে থাকে। সারা দুনিয়াতেই মুসলিমরা নিজেদের স্বজাতি থেকে এভাবেই বিচ্ছিন্ন হয়ে পড়ে। “মুসলিম” এই পরিচয়টির অস্তিত্ব, এই আত্মঘাতি পরিচয় মুসলিমদের কখনো কখনো নিজ দেশ ও জাতির বিরুদ্ধে পর্যন্ত চালিত করে দেয়। শুভ যে মসজিদকে মনিটরিং করার কথা বলেছেন সেটা কিভাবে করবেন? বলবেন এইসব বলা যাবে, এইসব সাম্প্রদায়িক বিদ্বেষ ছড়ানো যাবে না? ইমাম সাহেব যখন বলবেন এই দেখুন এটা আমার ধর্মীয় নীতি, এটা মানতে আমি বাধ্য- তখন কি জবাব দিবেন? শুভর মত যারা উদার মতবাদে বিশ্বাসী তারা নিশ্চয় চাইবেন না কারুর ধর্ম পালনকে জোর করে বাধা দিতে? তাহলে কি করবেন? সমাধানটা কি?
পিস টিভি বন্ধ করে লাভ হবে না। আমি কোন কিছু বন্ধ করার পক্ষে নেই। আমরা পিস টিভির কাছে হেরে যাচ্ছি তাই পিস টিভিকে বন্ধ করে দিতে হবে এটা আর যাই হোক কোন যুক্তিভিত্তিক মুক্তচিন্তার কথা নয়। টেলিভিশন, রেডিও, সংবাদপত্রকে প্রচারের মাধ্যম করে ইসলাম প্রচার কেমন করে রুখা যাবে? “ধর্মের অপব্যাখ্যা” “ইসলামের নাম ভাঙ্গিয়ে” এই জাতীয় মডারেট ধার্মীকরা বলতে পারবেন পুজার প্রসাদ খাওয়া মুসলিমদের জন্য হালাল? অমুসলিমদের বন্ধু হিসেবে গ্রহণ করতে বলেছে ইসলাম?

সামান্য পুজার প্রসাদ খাওয়া, অমুসলিমদের বন্ধু রূপে গ্রহণ না করার মত তুচ্ছ বিষয় ইচ্ছা করেই আলোচনা করলাম জিহাদের মত সন্ত্রাসবাদকে বাদ দিয়ে। হেফাজতের ১৩ দফা, ওলামা লীগের ১৩ দফার এমন একটা ধারাকে দেখান যেটা ইসলাম সম্মত নয়। ১৩ দফার সঙ্গে একজন মুসলমানের দ্বিমত করার একটাই কারণ হচ্ছে ইসলাম সম্পর্কে অজ্ঞতা। তাহলে তো অজ্ঞতাই ভাল। প্রশ্ন উঠছে বা একটা অভিযোগ উঠে আমাদের মুক্তমনা বা মুক্তচিন্তক লেখকদের লেখায় ইসলামের এইসব প্রতিক্রিয়াশীল অংশ মোল্লাদের মত ছড়ানো কাজে লিপ্ত আছি! এই অভিযোগটিও অন্যসব অভিযোগের মতই উদোর পিন্ডি বুধোর ঘাড়ে ফেলার মত। আপনাদের স্মরণ রাখতে হবে ব্রিটিশ উপনিবেশন সারা দুনিয়াতে জারি থাকার সময় জাতীয়তাবাদী আন্দোলনই এই উপনিবেশ থেকে মুক্তি পাবার একমাত্র পথ ছিল। তাই দুনিয়ার সমস্ত মত ও পথকে তখন জাতীয়তাবাদী না হয়ে, দেশপ্রেমিক না হয়ে উপায় ছিল না। ইসলাম তার বিশ্বব্যাপী পরাজয়ে তখন আহত বাঘের মত নিজের ক্ষত সারাতে নির্মিষ। জিহাদ, খেলাফত, কাফের, মুশরিক চর্চা তথা রাজনৈতিক ইসলাম ছিল অনুপস্থিত। ছিল গুপ্ত চর্চার মত ইন্টেল্যাকচুয়াল স্টার্ডি। আমরা ইতিহাসে দেথতে পাই হাজি শরীয়তউল্লাহ আর হাজি তিতুমীর হজ করতে গিয়ে ওহাবী মতবাদ গ্রহণ করে ভারতবর্ষে এসে ইংরেজদের বিরুদ্ধে স্বাধীনতার জন্য লড়েন। কিন্তু যেটা বলা হয় না সেটা হলো তিতুমীরা ইংরেজদের হটিয়ে তাদের হারানো ইসলামী শাসন তথা মুসলিমদের হারানো সিংহাসনই পনুরুদ্ধাই ছিল উদ্দেশ্য। আমাদের লেখালেখির এই দিকটি (পারভেজ আলম যে অভিযোগে অভিজিৎ রায়তে সালাফি সেক্যুলার বলে কট্টাক্ষ করেছিলেন) শুরু হয়েছিল ইসলামের এইসব সন্ত্রাসবাদকে মুসলমানের জন্য ঈামানী দায়িত্ব মনে করিয়ে দেয়ার বিপরীতে এই সন্ত্রাসবাদ, সাম্প্রদায়িকতা কেমন করে আদর্শ মানবের আদর্শ হতে পারে- সেই প্রশ্নটি একটি মুসলিম মনসে অভ্যস্ত করে তোলা। সংস্কার, ঐতিহ্য, সংস্কৃতি অনেক সময় অনাচারকে চোখে পড়তে দেয় না। কোন আদর্শের জন্যই যে খুন হত্যা চলতে পারে না সেটা বুঝাতেই নবীর সন্ত্রাসী কার্যক্রমকে তুলে ধরে সমালোচনা করা হয়েছে। অর্থ্যাৎ যখন থেকে জিহাদী ইসলামের প্রচার শুরু হয়েছে আমাদের লেখালেখিও শুরু হয়েছে তার পাল্টি জবাব দেয়ার জন্য।
সমাধান (!)
তুরস্কের কামাল আতাতূরক, ভারতবর্ষের সম্রাট আকবর সমাধান দেখিয়েছিলেন। কামাল আতাতূরকের হাত ধরে ১৯২৩ সালে তুরষ্ক ধর্মনিরপেক্ষ ও জাতীয়তাবাদী সরকার গঠিত হয় যেখানে রাষ্ট্র থেকে ইসলামকে ঝেটিয়ে বিদায় করা হয়েছিল। তূকিদের আরবীতে নাম রাখা পর্যন্ত বন্ধ করা হয়েছিল। সত্যি বলতে কি, সমাধান বলতে এটাই। কিন্তু দমননীতি কোন ভাল ফল বয়ে আনে না। বরং ঐ মতবাদে মানুষ বেশি আকৃষ্ট হয়ে পড়ে। এই দমননীতি মানুষকে আরো বেশি করে ধর্মের সঙ্গে যুক্ত করবে। মসজিদে মনিটরিং করে কি ফয়দা হবে উপরে আলোচনা করেছি। মাদ্রাসা পড়েই যে সবাই জিহাদী হয় এই একপেশে বিশ্বাস আমাদের বিগত ১৫-২০ বছরে ভেঙ্গে গেছে। কাজেই মাদ্রাসা শিক্ষাকে ভয় পাই না। মাদ্রাসা শিক্ষা ক্ষতিকর মাদ্রাসা শিক্ষার্থীদের জন্য। জিহাদী নর্থ সাউথে, ঢাকা বিশ্ববিদ্যালয়ে, বুয়েটে, মেডিকেলে ঢের জন্ম নেয়। ইসলাম ধর্মটা যেহেতু সন্ত্রাসবাদের মাধ্যমে ইসলামী শাসন ও অমুসলিদের উপর রাষ্ট্রীয় কর্তীত্ব জারি রাখার আদর্শ প্রচার করে তাই একজন ধর্মমতি মুসলিমের সেই দিকে মনযোগ অবাক কিছু নয়। তাহলে আমাদের সামনে সমাধান কি? অসাম্প্রদায়িক, আধুনিক প্রগতিশীল রাষ্ট্রের স্বপ্ন কি অধরা থাকবে? অপ্রিয় সত্য হচ্ছে- কোন মুসলিম অধ্যুষিত রাষ্ট্রে এটি খুব কঠিন। আমরা সবাই বোধহয় এটা মানিও। হয়ত আমরা চাই এক সময় আমাদের সমাজে যে মুটামুটি একটি সহনশীল সমাজ ব্যবস্থা ছিল সেটিকে ফিরে পেতে। যেখানে হয়ত মৌখিকভাবে হিন্দুদের ঠাট্টা-তামাশা, ইয়ার্কি, তাদের ধর্ম নিয়ে একটু কটুক্তি করে আমোদ-ফূর্তি করে বিনোদন নেয়া- কিন্তু শিরকি ঠেকাতে মূর্তি ভাঙ্গা পর্যন্ত যাবে না…। এটুকু অর্জন করতে সমাধান কি?

রাষ্ট্রকে ইসলাম পৃষ্টপ্রষকতা বন্ধ করতে হবে। মসজিদ, মাদ্রাসাগুলি রাষ্ট্রীয় কিছু ছাড় পেয়ে থাকে সেগুলি বন্ধ করতে হবে। সেক্যুালারিজম, প্রগতিশীলতা, শিল্প-সাহিত্য প্রসারের প্রচুর উদ্যোগ নিতে হবে। সরকারী গণমাধ্যমে ইসলাম প্রচারের নামে ইসলামী অনুষ্ঠানের রেশ টেনে ধরতে হবে। সরকারী যে কোন ভবন বা প্রতিষ্ঠানে ধর্মকর্ম পালন করার ব্যবস্থা উঠিয়ে দিতে হবে। নামাজের স্থান রাখা যাবে কিন্তু সংসদ ভবনে “মসজিদ” থাকবে কেন? সচিবালয়ে নামাজের স্থান থাকেবে (যেমন থাকে বাথরুম, ডাইনিং, ক্যান্টিন) মসজিদ নয়। স্কুল-কলেজে মসজিদ রাখা যাবে না। রাষ্ট্রের বুঝতে হবে মসজিদ তৈরি করা স্কুল-বিশ্ববিদ্যালয়ে দায়িত্ব নয়। কিন্তু আমাদের সরকারগুলি ৫০০ মসজিদের বিপরীতে কয়টি লাইব্রেরি গড়ার ঘোষণা দিয়েছেন? কতজনকে দূর্গা প্রতিমা ভাঙ্গার অভিযোগে বিচারের সম্মুখিন করেছেন? উল্টো “দুর্বৃত্ত” উল্লেখ করে ছাড় দিয়ে দিয়েছেন। বিপরীতে কতজন জিহাদীকে উপযুক্ত বিচার করেছেন? উল্টো জামিন দিয়ে পালিয়ে যেতে সহায়তা করা হয়েছে। আমাদের সরকারগুলি যে আন্তরিক বা অনিচ্ছুক সেটা বুঝতে কোন সমস্যা হয় না। তবু তর্কে খাতিরে যদি ধরে নেই সরকার সবগুলি উদ্যোগ বাস্তবায়ন করবে তবুও কিন্তু খুব বেশি সুফল মিলবে না। কারণটি হচ্ছে ধর্ম পালণ করতে গেলেই একজন মুসলিম ইসলামী আদর্শের সম্মুখিন হবেন। তাছাড়া হজ গমন কিভাবে ঠেকাবেন? হজ হচ্ছে সন্ত্রাসী, জিহাদীবাদের উপযুক্ত যন্তরমন্তর ঘর। ওহাবী মতাদর্শের নিকটে আসার সহজ পথ হচ্ছে হজ। তাহলে খুব বেশি কি সমাধান দেখানো গেলো? যায়নি সেটা আমি নিজেও বুঝি। তাই একটি দীর্ঘ ও বন্ধুর পথে একটি সমাধানকে ব্যক্তিগতভাবে একমাত্র কার্যকরী সমাধান বলে মনে করি। সেটি হচ্ছে আমাদের বিগত ১০ বছর ধরে অনলাইনে লেখালখি। এই লেখালেখি শুধু ইন্টারনেটে সীমাবন্ধ, এখনো ইন্টারনেট এইদেশে সবার হাতে হাতে পৌছায়নি তবু যে প্রভাব রাখা গেছে তা আমাকে অনুপ্রাণিত করে। নাস্তিকদের লিস্ট, তাদের হত্যা, সরাকারী হুলিয়া আমাকে আশাবাদী করে এই জন্য যে আমাদের লেখাগুলি জায়গা মত আঘাত করতে পেরেছে। আমাদের দরকার এখন অনলাইন টিভি, স্যাটেলাইট টিভি চ্যানেল, গণমাধ্যমে মুক্তচিন্তা প্রকাশের বেশি বেশি মাধ্যম। এই বুদ্ধিভিত্তিক, মননশীল ও সৃজনশীল পন্থাতেই আমি সমাধান দেখি। অভিজিৎদার এক মুক্তমনা ব্লগ যে ঝড় বইয়ে দিতে পেরেছিল, তাহলে টিভি চ্যানেল, রেডিও, চলচিত্র আর আমাদের বিরামহীন লেখালেখি কতখানি ফল বয়ে আনবে একবার ভেবে দেখুন।

