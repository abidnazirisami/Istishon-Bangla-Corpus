মুসলিম মানস


মুসলিমদের মধ্যে ভাল বৈজ্ঞানিক, শিল্পী মায় মানুষের ক্রিয়েটিভ প্রতিভার চুড়ান্ত প্রকাশ পায় না কেন? আমি বলছি না মুসলিমদের মধ্যে এরা জন্মায় না। তবে কেন যতটা শিল্পী মানসিকতা থাকার কথা, যতটা বিজ্ঞানের মৌলিক থউরী প্রণেতা হবার কথা, সেটা হয় না কেন?
এ হচ্ছে যারা মুসিলম পরিবারে জন্ম গ্রহণ করে সৃজনশীল মাধ্যমে কাজ করছে তাদের কথা। কিন্তু ভয়ংকর ব্যাপার হচ্ছে মুসলিমদের মধ্যে এ ধরনের মাধ্যমে কাজ করার মানসিকতা্টাই নেতিবাচক। যদি সিনেমার দর্শকের কথা বলি, একজন মুসলিম সিনেমা দর্শক তার মুসলিম বিশ্বাস থেকে জানে সিনেমা দেখা একটা পাপের কাজ! দর্শক তো দর্শক, খোদ ক্যামেরার সামনে ও পিছনে যে শিল্পী ও কলাকুশলিরা কাজ করে, যেটা তাদের জিবিকা, তারা প্রত্যেকেই বিশ্বাস করে কাজটা তাদের ধর্ম সম্মত নয়! কোন শিল্পী যদি তার শিল্পকর্মকেই পাপ বলে বিশ্বাস করে তার কাছ থেকে আর কি আশা করা যাবে? শতকরা ৯৯ ভাগ মুসলিম কন্ঠ শিল্পী বিশ্বাস করে গান গাওয়া হারাম! কেউ কেউ হাদিস থেকে জোরাজুরি করে গান নিষিদ্ধ নয় এইরকম দলিল দেখানোর চেষ্টা করেন। মক্কা বিজয়ের পর নবী মুহাম্মদ যে চারজন নারীকে ফাঁসির হুকুম দেন তারা সবাই ছিল কন্ঠ শিল্পী। একজন হিন্দু কি খ্রিস্টান গায়ক-গাইকাকে জীবনে কখনও এরকম চিন্তায় আক্রান্ত হতে হবে না গান গাওয়া হারাম না হালাল। তাদের হিন্দু-খ্রিস্টান শ্রোতাও কখনো গান শোনা জায়েজ কিনা এরকম হাস্যকর চিন্তায় আক্রান্ত হবে না। মুসলিমদের সঙ্গে অন্যদের এই জায়গায়ই বিড়াট মানসিক ব্যবধান।কোরআন-হাদিসে কি লেখা আছে তারচেয়ে বড় কথা মুসলিম সমাজে প্রচলিত এই বিশ্বাসগুলো বদ্ধমূল হয়ে গেঁড়ে বসে আছে।
মুসলিম অভিনেতা-অভিনেত্রীরা সারাটা জীবন মনের দিকে কুন্ঠিত হয়ে থাকে তার সৃষ্টিশীলতা নিয়ে। বিশেষত নারী শিল্পী নিশ্চিত করেই নিজেকে দোজগী ভেবেই তার ক্যারিয়ার গড়তে যায়। এই মানসিকতা একজন শিল্পীকে কখনোই শিল্পী হতে দেয় না। বড়জোড় অভিনয়জীবী (খ্যাতি আর অর্থই যার লক্ষ্য) হতে পারে, শিল্পী নয়। একই কথা খাটে কন্ঠ শিল্পীদের ক্ষেত্রেও।
মুসলিমদের মধ্যে বিজ্ঞানীর সংখ্যা কম হবার কারণ মুসলিম সমাজ কৌতূহল প্রকাশকে নিরুৎসাহিত করা হয়। একজন ইহুদী-খ্রিস্টান-হিন্দু পৃথিবী কেমন করে সৃষ্টি হলো, সৃষ্টির আগে কি ছিল-যতটা চিন্তা করতে স্বচ্ছন্দ পায় মুসলিম ততটাই অস্বস্তিবোধ করে। মুসিলম সমাজগুলোই এরকম যে তাদের অজানা আর কিছুই নেই যেন! কারণ তাদের আছে মহাগ্রন্থ আল কোরআন। যেখানে সৃষ্টিতত্ত্ব, মানুষের আর্বিভাব ইত্যাদি রহস্য প্রকাশ করা হয়েছে। অন্যান্য ধর্মেও কোরআনের মত গাজাখুরি গল্প বলা আছে এ বিষয়ে। অন্য ধর্মেও এসব উল্লেখিত হয় কিন্তু মুসলিম সমাজের মত জগদ্দল পাথরের মত চেপে বসে থাকেনি। 
ইহুদী-খ্রিস্টানদের জ্ঞান বিজ্ঞানে অগ্রগতি দেখে মনে হতে পারে ঈশ্বরের আর্শিবাদ বুঝি তাদের উপরই বর্ষিত হয়! অনেকে মুসলিমদের এই দিকটা দেখিয়ে জিজ্ঞেস করে কেন এরকমটা হয়? জবাব হয় এরকম- কোরআন রিসার্চ করেই তো ইহুদীরা সব আবিস্কার করে ফেলছে…! অথবা, আল্লাপাকই তো জ্ঞানটা তাদের দিয়েছে…। কতটা নির্বোধ এরা এরকম উত্তর থেকেই ধারনা করা যায়। আসলে ঈশ্বরের আর্শিবাদ-টার্শিবাদ কিছু না। ঈশ্বর-ফিশ্বরই যেখানে নেই আর্শিবাদ দিবে কে? মূল জায়গাটা হচ্ছে মাসসিকতা। অজানাকে জানার কৌতূহলই মানুষকে জ্ঞানের নিত্য নতুন দিক উন্মোচনে নিয়ে গেছে। সেখানে আদম-হাওয়াতে সৃষ্টিতত্ত্ব আটকে থাকলে বড়জোর সায়েন্সের ক্লাশে তাবলীগ জামাত করা অধ্যাপকই মিলবে। মুসলিমদের কোরআনকে ত্যাগ করতে হবে। কোরআন ত্যাগ না করলে মুসলিমদের ভবিষ্যত দেখি না। ইহুদী-খ্রিস্টানরা বহু আগেই বাইবেল ত্যাগ করেছে। গির্জায় গিয়ে বাইবেল হাতে নিয়ে কদাচিৎ বসলেও সেটাকে সব কিছুর সঙ্গে গুলিয়ে ফেলে না তারা। আডাম-ঈভের গল্প তারা মুসলিমদের আগে জানে। ঈশ্বরের ছয়দিনের বিশ্ব তৈরির ফমূলা সেমিটিক ধর্মগুলো কয়েক হাজার বছর ব্যাপী প্রচারণা চালিয়ে আসছে। মুসলিম ছাড়া আর কোন সেমিটিক গ্রুপ আজ আর এসব নিয়ে মাথা না ঘামিয়ে নাসার দিকেই মুখ করে থাকে। মুসলিমদেরও কোরআন-হাদিসকে ত্যাগ করে জ্ঞান-বিজ্ঞানে আত্মনিয়োগ করে এগুতে হবে। দু:খের বিষয় অশিক্ষত জনগোষ্ঠি নয় বরং শিক্ষিত ও সুবিধাপ্রাপ্ত জনগোষ্ঠি কোরআনে সর্ব বিষেয়ে অগাধ জ্ঞানের ভান্ডার –এই আত্মঘাতি বিশ্বাস দ্বারা তাড়িত। এ জন্যই বাংলাদেশসহ দুনিয়ার মুসলিম সমাজ অকালকুষ্মান্ড হয়ে রয়েছে। ইহুদী-খ্রিস্টানদের উন্নতিতে অক্ষম আক্রোশে অভিশাপ দিয়ে নিজেদের কোরআন আশ্বাসিত “শ্রেষ্ঠ জাতি” মনে করে কফিনের শেষ পেরেকটি পুড়ে দিচ্ছে…।

