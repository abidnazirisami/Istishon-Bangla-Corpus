সাম্রাজ্যবাদীদের জিহাদ ও আসল-নকল ইসলাম


মার্কিন যুক্তরাষ্ট্রের প্রেসিডেন্ট বরাক ওবামা দাবী করেছেন, তার দেশ ইসলামের বিরুদ্ধে যুদ্ধ করছে না, যারা “ইসলামকে বিকৃত” করছে তাদের বিরুদ্ধেই যুদ্ধ করছে! ইসলামকে বিকৃত করার অভিযোগ অতি পুরোনো। সাম্প্রতিককালে যাকে অনলাইন দুনিয়ায় “ইহা সহি নহে” বলে উপহাস করা হয়। ইসলামকে বিকৃত করার অভিযোগ কিন্তু মারাত্মক। এটা ইসলামের মর্মমূলে আঘাত করার মত। একটা ধর্মকে বিকৃত করে ফেলা মানে সেই ধর্মকে মূল থেকে সরিয়ে ফেলা। এই মারাত্মক ধর্মবিনাশি কাজটি যারা করছে দুনিয়ার তাবত আলেম-ওলামা, ইসলামী স্কলার সর্বপরি ইসলাম প্রেমি তৌহদী জনতার নিরব ও দায়সারা স্বীকাররোক্তি বিস্মিত করে বৈকী! এমনিতে নাস্তিকদের কল্লার দাবীতে তৌহদী জনতা প্রায়ই জ্বালাও-পোড়াও করতে জড়ো হন। রাতের আধারে কোন নাস্তিককে একা পেয়ে দলবদ্ধ হযে চাপাতি নিয়ে ঝাটিয়ে পড়তেও আমরা দেখি। এছাড়া পাকিস্তানের মত রাষ্ট্রে খ্রিস্টানসহ সংখ্যালঘু সম্প্রদায়কে প্রায়ই “ইসলাম অবমাননার” অভিযোগে ফাঁসিতে ঝুলানো হয় শরীয়া আইনের আওতায়। শিয়া-সুন্নীরা পরস্পরকে বোমা মেরে হতাহত করার ঘটনাও খুবই স্বাভাবিক ও প্রাত্যহিক। কিন্তু কথিত এই “ইহা সহি ইসলাম নহে” বলে যে বিকৃত ইসলামকে বুঝানো হয়, দুনিয়া আজতক কোন আলেম-ওলামা তৌহদী জনতাকে উসকাতে দেখেছেন তাদের বিরুদ্ধে? বাংলাদেশেরই ইসলাম হেফাজতকারী হাটহাজারী নাস্তিকদের কল্লার দাবীতে মতিঝিলে স্মরণকালের সবচেয়ে বড় জনসমাবেশ করেছিল- কই “ইসলাম বিকৃতকারীদের” বিরুদ্ধে তাদের কোন রা নেই কেন? বস্তুত ইসলাম বিকৃতকারী বলতে যাদের বুঝানো হয় বা আমেরিকা দুদিন আগে যাদের কথা বলল সেই আইএস, তালেবান, আল কায়দাকে নিয়ে কোন আলেম-ওলামা, তৌহদী জনতার মাথাব্যথা নেই! ইসলাম প্রেমি তৌহদী জনতা কি আমেরিকাকে দায়িত্ব দিয়েছে “ইসলাম বিকৃতকারীদের” বিরুদ্ধে ব্যবস্থা নিতে? আমেরিকা দেখাতে পারবে দুনিয়ার কোন মুসলিম কমিউনিটি এই জিহাদীদের বিরুদ্ধে বিষেদাগার করেছে? তারা সহি ইসলাম নয়-এরকম কোন ফতোয়া কোন মোল্লা-পীর-মুরশিদ-আলেম-যালেম কাউকে কি পাওয়া গেছে? নকল বা বিকৃত ইসলাম থাকলে অরজিনাল বা আসল ইসলাম নিশ্চয় আছে? খুবই কৌতূহলের বিষয় হলো যে, এই “আসল ইসলাম”-এর প্রবর্তক কে তাহলে? খোদ ইসলামের নবী মুহাম্মদও সহি ও আসল ইসলামের অনুসারী ছিলেন না! কারণ তিনি নিজে জিহাদ করতেন ও অন্যকে জিহাদ করতে আদেশ দিতেন। বার বার বলেছেন একমাত্র তরোয়ালের মধ্যেই আছে শান্তি! কাজেই একদল লোক যখন জিহাদ, রক্তপাত, কাফের নিধনকে সহি, আসল ইসলাম নয় বলে দাবী করেন তখন তারা প্রকারন্তে হযরত মুহাম্মদকেই “নকল ইসলাম” অনুসারী বলে চিহিৃত করেন। কারণ কুরআন বলছে:“আমি কাফেরদের মনে ভীতির সঞ্চার করে দেব। কাজেই গর্দানের উপর আঘাত হান এবং তাদেরকে কাট জোড়ায় জোড়ায়। যেহেতু তারা অবাধ্য হয়েছে আল্লাহ এবং তাঁর রসূলের, সেজন্য এই নির্দেশ। বস্তুতঃ যে লোক আল্লাহ ও রসূলের অবাধ্য হয়, নিঃসন্দেহে আল্লাহর শাস্তি অত্যন্ত কঠোর। (সূরা আনফালঃ ১২-১৩)”।
“আর যদি ভঙ্গ করে তারা তাদের শপথ প্রতিশ্রুতির পর এবং বিদ্রুপ করে তোমাদের দ্বীন সম্পর্কে, তবে কুফর প্রধানদের সাথে যুদ্ধ কর। (সূরা তাওবাঃ১২)”

“যারা আল্লাহ ও তাঁর রসূলের বিপক্ষে সংগ্রাম করে এবং দেশে হাঙ্গামা সৃষ্টি করতে সচেষ্ট হয়, তাদের শাস্তি হচ্ছে এই যে, তাদেরকে হত্যা করা হবে অথবা শূলীতে চড়ানো হবে অথবা তাদের হস্তপদসমূহ বিপরীত দিক থেকে কেটে দেয়া হবে অথবা দেশ থেকে বহিষ্কার করা হবে। এটি হল তাদের জন্য পার্থিব লাঞ্ছনা আর পরকালে তাদের জন্যে রয়েছে কঠোর শাস্তি। (সূরা মায়েদাহ-৩৩”
“হযরত আবদুল্লাহ বিন আবি আওফা (রা) থেকে বর্ণিত, “আল্লাহর রাসূল (সা) বলেছেন, জেনে রেখো বেহেশত তরবারির ছায়াতলে”। (বুখারী, মুসলিম, আবু দাউদ)”

“রাসুল সা : বলেছেন ” আমি লোকদের বিরুদ্ধে যুদ্ধ করতে আদিষ্ট হয়েছি যতক্ষণ না তারা এ সাক্ষী দিবে লা ইলাহা ইল্লাল্লাহ , তারা এ কালিমা পাঠ করলে তাদের জান ও মাল আমার হাত থেকে নিরাপদ থাকবে , ইসলামের দন্ডবিধি ছাড়া আর তাদের চূড়ান্ত হিসেব মহান আল্লাহর উপর ন্যস্ত। (আবু ২৬৪০ সহিহ মুতাওয়াতির আলবানী তাহকিক)”

ইসলাম ধর্মে স্পষ্ট করে বলা হয়েছে যে মুসলিমরা যখন সংখ্যায় কম থাকবে তখন দাওয়াতী ইসলামকে বেছে নিবে। ভদ্রভাবে, বিনয়ের সঙ্গে ইসলামের প্রচার চালাবে, জোর করে কিছু করা যাবে না। কারণ সংখ্যায় কম হওয়ায় মুসলিমরা সংখ্যাগরিষ্ট মুশরিক জনপদে বিপদে পড়ে যাবে। কিন্তু যখন শক্তি ও সংখ্যায় তারা বেশি হবে তখন জোর করে ইসলামকে প্রতিষ্ঠা করতে হবে। তার প্রমাণ আমরা পাই মক্কা ও মদিনায় দু’রকম ইসলাম প্রচারের নজির দেখে। মুসলিমরা যখন সংখ্যায় কম ও শক্তিতে দুর্বল তখন কুরআন বলে, “‘তিনি মক্কা উপত্যকায় তাদের হাত তোমাদের থেকে, আর তোমাদের হাত তাদের থেকে নিবারিত করেছেন। (যুদ্ধ বন্ধ করে দিয়েছেন)। তাদের ওপর তোমাদের শক্তি প্রতিষ্ঠিত করার পরও... (তোমাদেরকে জিহাদের আদেশ দেয়া হত ) যদি না থাকত এমন কিছু মুমিন নর-নারী, যাদেরকে তোমরা জান না। (যুদ্ধ হলে) তাদেরকে তোমরা অজ্ঞাতসারে পদদলিত করতে। ফলে তাদের কারণে তোমরা (মনে কষ্ট পেয়ে) ক্ষতিগ্রস্ত হতে। (সুরা ফাতাহ : ২৪-২৫)”। এটা ছিল ইসলামের প্রাথমিক যুগের দৃষ্টান্ত। এখন ওলামাগণ একমত যে, দুনিয়াতে পুরোপুরি ইসলাম কায়েম না হওয়া পর্যন্ত জিহাদ করা ফরজে কেফায়া। তবে জিহাদ করার মত সামর্থ থাকতে হবে। এ কারণেই অমুসলিম দেশে বা অমুসলিম সংখ্যাগরিষ্ঠ দেশে মুসলিমরা নিজেদের নিরাপত্তা ও অধিকার রক্ষায় সেক্যুলারিজমের সমর্থক হয়। শুধু সংখ্যা ও শক্তি বৃদ্ধির পরই জিহাদ চালাতে হবে। মদিনায় হিযরত করার পর মুসলিমদের যখন শক্তি ও বল বৃদ্ধি পেলো তখনই আল্লাহ ঘোষণা দিলেন, “…আর তোমরা তাদের সাথে লড়াই কর যতক্ষণ না ফিতনা নির্মূল হয়”।
আল্লাহ বড় বিচক্ষণ বলতে হবে! তিনিও জানেন সংখ্যায় কম হলে কাফেররা ধরে প্যাদানী দিলে স্বয়ং আল্লার কিছু করার থাকবে না। অসহায় আল্লা ও তখনকার মুসলমানদের বাস্তবতাকে এখন যারা মক্কায় নাযিলকৃত কুরআনের নির্দেশকে তুলে ধরে জিহাদে নিরুৎসাহি করতে চান তারা হয়ত জানেন না বা জেনেও স্বীকার করতে চান না যে ওলামাগণ একমত যে, যখন থেকে জিহাদের অনুমতি এসেছে তখন থেকে জিহাদের নিধিনিষেধ রহিত হয়ে গেছে। এর কারণ হলো, কুরআনে একই বিষয়ে দুরকম নির্দেশনা যেখানে পাওয়া যাবে সেখানে দ্বিতীয়টিকে গ্রহণ করতে হবে-এটই নিয়ম। প্রথমটি দ্বিতীয়টি নাযিল হওয়ার পর বাতিল হয়ে যাবে। যেমন মক্কায় খাকাকালে জিহাদ নিষিদ্ধ ছিল কারণ সংখ্যায় কম মুসলিমরা মুশরিক ও কাফেরদের পাল্টা হামলায় ক্ষতির সম্মুখিন হবে। তখনকার সুরাগুলো তাই এরকম: 
‘আপনাকে যে আদেশ দেওয়া হয় তা আপনি প্রকাশ্যে প্রচার করুন। আর মুশরিকদের সাথে যুদ্ধ-বিগ্রহকে এড়িয়ে চলুন।’ (সুরা হিজর : ৯৪)

‘আপনি ক্ষমার নীতি অবলম্বন করুন। সৎ কাজের আদেশ দিন আর মুর্খ লোকদের এড়িয়ে চলুন।’ (সুরা আরাফ : ১৯৯) ।
‘আমাকে ক্ষমা করতে বলা হয়েছে। সুতরাং তোমরা যুদ্ধে লিপ্ত হয়ো না। (নাসায়ি-বাইহাকি)।

পরে মদিনায় আস্তে আস্তে শক্তি ও সংখ্যায় বৃদ্ধি পেয়ে চার ধাপে জিহাদকে বাস্তবায়ন করা হয়েছে চার মাত্রায়। তখনকার আয়াতগুলো এরকম:‘যারা আক্রান্ত হয় তাদেরকে (পাল্টা আক্রমণ তথা জিহাদের) অনুমতি দেওয়া হলো। যেহেতু তারা অত্যাচারিত। নিশ্চয় আল্লাহ তাদেরকে সাহায্য করতে সক্ষম।’ (সুরা হজ : ৩৯)।
(মদিনায় গিয়ে আল্লাহ সাহায্য করতে সক্ষম হয়ে গেলেন মক্কায় ছিলেন ভীত!)
‘যারা তোমাদের ওপর যুদ্ধ চাপিয়ে দেয় তোমরা তাদের বিরুদ্ধে যুদ্ধ করো। আর সীমালঙ্ঘন করো না। নিশ্চয় আল্লাহ সীমালঙ্ঘনকারীকে পছন্দ করেন না।’ (সুরা বাকারা : ১৯০)।

‘সম্মানিত মাসগুলো (জিলকদ, জিলহজ্ব ও মুহাররম) শেষ হওয়ার পর খোদাদ্রোহী মুশরিকদেরকে যেখানে পাবে হত্যা করবে। তাদেরকে পাকড়াও করবে, আবদ্ধ করবে আর ওঁৎপেতে থাকবে তাদের জন্য প্রতিটি ঘাটিতে।’ (সুরা তওবা:৫) ।
‘আহলে কিতাবদের মধ্য থেকে যারা আল্লাহ ও পরকালে বিশ্বাস করে না এবং আল্লাহ ও তার রাসুল সা. যা কিছু হারাম করেছেন সেগুলোকে হারাম মানে না এবং সত্য দ্বীন অনুসরণ করে না, তাদের বিরুদ্ধে যুদ্ধ কর যে পর্যন্ত না তারা নত হয়ে জিযইয়া (কর) আদায় করে। (সুরা তওবা : ২৯)।

ধাপগুলো লক্ষ্য করলে দেখতে পাবেন শক্তি বৃদ্ধির সঙ্গে সঙ্গে ভাষাও পাল্টে গিয়েছিল! কাজেই বারাক ওবামা যে ইসলামের বিরুদ্ধেই যুদ্ধ করুক না কেন- একদিন প্রশ্রয় ও আশ্রয় দেয়ার পাপে হোয়াইট হাউসে নবীজির ধ্বজা মোবারক জিহাদীরা উড়াতে একবার হলেও হামলা চালাবেই! বিষয়টা ইসলাম সহি না অসহি সেটা না- বিষয়টা হচ্ছে এর সঙ্গে ইসলাম যুক্ত, যুদ্ধ হচ্ছে ইসলামের বিরুদ্ধে। যারা বলছেন আইএস, তালেবান সহি ইসলাম অনুসারী নয়- তারাই দিনশেষে সবচেয়ে বেশি সোচ্চার হন পশ্চিমাদের এরকম যুদ্ধ অভিযানে। ইসলামের “মানহানী” যারা করছে তাদের উপযুক্ত সাজা হোক সেটাই তো ইসলামপ্রেমি তৌহদি জনতার কাংখিত হওয়া উচিত। কিন্তু হয়না কেননা অবচেতনে সব মুসলিমই জিহাদীদের প্রতি সহানুভূতিশীল। পাশ্চেত্যের “অসহি ইসলামের” বিরুদ্ধে অভিযানকে তাই সব ক্যাটাগরির মুসলিম মাত্রই নাখোশ। যদিও মুখে আইএস, তালেবান, আল কায়দা সর্বদা তাদের কাছে “ইহা সহি ইসলাম নহে”…।

