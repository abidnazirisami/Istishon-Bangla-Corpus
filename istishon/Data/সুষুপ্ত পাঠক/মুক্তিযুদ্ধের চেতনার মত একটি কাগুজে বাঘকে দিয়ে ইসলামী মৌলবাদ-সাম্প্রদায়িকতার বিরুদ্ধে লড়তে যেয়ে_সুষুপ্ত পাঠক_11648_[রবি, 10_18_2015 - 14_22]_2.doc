মুক্তিযুদ্ধের চেতনার মত একটি কাগুজে বাঘকে দিয়ে ইসলামী মৌলবাদ-সাম্প্রদায়িকতার বিরুদ্ধে লড়তে যেয়ে


মুক্তিযুদ্ধের চেতনার “ছাগু ফাইটারদের” আজকালকার অবস্থা দেখলে কেবল হাসি পায়! না, একটুও দুঃখ হয় না, শুধু হাসি পায়। যে কোন মুক্তচিন্তা, জ্ঞান-বিজ্ঞানের অনলাইন চর্চাকারী লেখক, ধর্মে অবিশ্বাসী, ইসলাম সমালোচনাকারীদেরকে “ছাগুর” সমার্থক শব্দ এরাই পয়দা করেছিল “খাসি” নামে। “মুক্তমনা” হয়েছিল এদেরই ভাষায় “মূত্রমনা”! অভিজিৎ রায় মারা যাবার আগে তাদের সকলেরই কোটি টাকার প্রশ্ন ছিল- আমেরিকার কাদের টাকায় অভিজিৎ ইসলামের বিরুদ্ধে ব্লগ পরিচালনা করে। তাদের অনলাইন গ্রুপ বাংলা ব্লগে কোন মুক্তচিন্তার লেখককে একদিনের জন্যও শান্তিতে থাকতে দেয়নি। ব্যান থেকে শুরু করে ফেইসবুকে আইডি বন্ধ করার জন্য রিপোটিংসহ অফলাইনে তাদের শারীরিকভাবে আঘাত করতে উসকানি পর্যন্ত দিয়েছে।… নাস্তিক, মুক্তচিন্তার লেখকদের সবাই মুক্তিযুদ্ধের ইতিহাসকে পূনঃপ্রতিষ্ঠা ও যুদ্ধাপরাধী রাজাকার, আল বদরদের বিরুদ্ধে অনলাইনের সেই শুরু থেকে লিখে আসছে। তবু “মুক্তিযুদ্ধের চেতনার ছাগু ফাইটারদের” চোখে কেন তারা “ছাগুর” সমার্থক “খাসি” হলো?
এর কারণ ইসলাম ধর্মের অনুসারী এইসব ছাগু ফাইটারদের ধর্মপ্রেম, আওয়ামী প্রেম। ২০১৩ সালের আগে অবশ্য জানা যায়নি তারা অনেকে মসজিদ কমিটির সেক্রেটারি! নিয়মিত তাবলিগ আর চিল্লা দিয়ে বেড়ায়। সাঈদীর চাঁদে যাওয়াকে তারা অবিশ্বাস করে স্রেফ পলিটিক্যাল বিরোধের কারণে। নইলে মুহাম্মদের আঙ্গুল দিয়ে কথিত চাঁদ দুই খন্ড করাকে তারা অবলীলায় বিশ্বাস করে। মুক্তিযুদ্ধের চেতনার মানুষ হতে হলে অবশ্য এরকম আবাল বা যুক্তিবাদী কোনটাই বাধ্যবাধকতা নয়। বাংলাদেশের জন্মের পক্ষে আর বিপক্ষে- এর মধ্যে বিজ্ঞানমনস্কতা, যুক্তিবাদীতার কোন বিষয় নেই। এইসব ছাগু ফাইটারদের সমস্যা হচ্ছে- এই সহজ জিনিসটাই বুঝতে পারেনি। আমরা একটা দেশকে, জাতিকে যুক্তির মাধ্যমে সব কিছু গ্রহণের কথা বলি। এর নামই বিজ্ঞানমনস্কতা। ধর্মের মূলেই যে মৌলবাদীতা, সাম্প্রদায়িকতা- সেটা প্রমাণ করে দেখাই। মুক্তিযুদ্ধের প্রশ্নে আমরা তাদের সহযাত্রী, কিন্তু অনলাইনে আমাদের লেখালেখির বিষয়বস্তু শুধু মুক্তিযুদ্ধের চেতনা নিয়ে নয়। মুক্তিযুদ্ধের চেতনা শুধুমাত্র পাকিস্তানবাদী আর পাকিস্তানবিরোধী বলে যে কাগুজে বাঘটি আছে আমাদের পলিটিক্যাল অঙ্গনে তাকেই বধ করতে পারে বড়জোড়-এর বেশি ক্ষমতা সে রাখে না। এই সত্যটি প্রমাণিত হয় যখন মৌলবাদীরা তাদের কৌশল পরিবর্তন করে বাংলাদেশের চেতনায় নিজেদের শামিল করে ফেলে! জামাত ইসলাম শুধু বাংলাদেশের ইসলামী আন্দোলনের একমাত্র শক্তি নয়। সেই জামাতও শেষ পর্যন্ত বিজয় দিবস, স্বাধীনতা দিবস পালন শুরু করে। অন্যান্য ইসলামী শক্তিগুলো চরমভাবে পাকিস্তানের বিরোধী তাদের মনভাব জানাতে থাকে। রাজাকার, আল বাদরদের বিচারের দাবী তারাও ক্রমাগত করতে থাকে। বাংলাদেশের পতাকাকে আগে কোনদিন মানুষ হুজুরদের বুকে, মাথায় বাধতে দেখেনি। এমনকি মুক্তিযুদ্ধের নায়ক বঙ্গবন্ধুকে যথাযথ সম্মান দিতেও তাদের কোন দ্বিধা নেই। তারাও বাংলাদেশ ও মুক্তিযুদ্ধের পক্ষের শক্তি। কিন্তু তারা খেলাফতের কথা বলেন। ইসলামী শাসনের কথা বলেন। কুরআন ও সুন্না বিরোধী আইন প্রণনয় না করতে রাজপথ গরম করে ফেলে। ইসলাম বিরোধী শক্তি, মুরতাদ, কাফের নাস্তিকদের বিচারের দাবী করতে থাকে। বাংলাদেশকে ইসলামী রাষ্ট্র কায়েমে আহ্বান জানায়। তাদের বইপুস্তক পড়লে জানা যায়- তারা ৭১-এর চেতনাতেই ইসলামী খেলাফত প্রতিষ্ঠা করতে চান! অবিশ্বাস্য শোনালেও কোন ছাগু ফাইটার তাদের বক্তব্যের বিরুদ্ধে টু শব্দটি করতে পারবে না- অন্তত মসজিদ কমিটির কোন সেক্রিটারীর তো সেটা সম্ভবই না। মুক্তিযুদ্ধের চেতনা কি জিনিস “মুক্তিযুদ্ধের পক্ষের ইসলাম শক্তি” দলগুলো সে সম্পর্কে বলছে- পাকিস্তান থেকে আমার বেরিয়ে এসেছি জুলুমের প্রতিবাদে। অত্যাচারিত হয়ে অত্যাচারির বিরুদ্ধে লড়েছি যা ইসলাম অনুমতি দিয়েছে। আমরা মজলুম ছিলাম- পাকিস্তানীরা জালিম ছিল। কিন্তু স্বাধীন বাংলাদেশকে নাস্তিক্যবাদী ধর্মনিরপেক্ষতা বানানোর কোন কথা মুক্তিযুদ্ধের চেতনার সঙ্গে ছিল না। মুক্তিযোদ্ধরা তো কেউ নাস্তিক ছিল না। তারা সবাই মুসলমান ছিল। ইসলামী রাষ্ট্র কায়েম করা সব মুসলমানের দায়িত্ব। সেটা কায়েম হলে মুক্তিযুদ্ধের চেতনা কিভাবে লঙ্ঘিত হবে?
বাংলাদেশে ৯৫ ভাগ মুমিন বিশ্বাসী মুসলমান হুজুরদের এই কথায় দোষের কিছু, অন্যায় কিছু দেখতে পাবেন না। ছাগু ফাইটারদের তাই একাত্তরের মুক্তিযুদ্ধের চেতনা সাম্প্রদায়িক রাজনীতির কাছে চরম মার খেয়ে দিশেহারা! এদিকে এতদিনে তারা বুঝে গেছেন তাদের প্রেয়ারের আওয়ামী লীগ আর সেই একাত্তরের চেতনার যে গান গাইত সেটা হাটহাজারীতে এখন নতুন করে সুর করে দেয়া হয়। খোদ আওয়ামীদের কাছেই যে এখন তাদের প্রয়োজন ফুরিয়েছে সেটা বুঝা যায় যখন পুলিশ তাদের পিছনে লাগে। ঢাকা শহরে বাড়িঅলারা বাসা থেকে উঠিয়ে দেয় পুলিশের চাপে পড়ে। তাদের হতাশার কথা শুনলে এখন হাসি পায়। আইএসের প্রতি তরুণদের আগ্রহ, আকর্ষণ তাদের এতদিনের “মুক্তিযুদ্ধের চেতনা” যে কোনই প্রভাব রাখতে পারেনি। কারণ ধর্মকে ধর্ম দিয়ে মারতে হয়। বিজ্ঞানমনস্কতা, ধর্মের মূলকে জানার মধ্য দিয়েই একজন মানুষ যুক্তি নির্ভর হতে পারে। তার পক্ষেই সম্ভব মৌলবাদ, সাম্প্রদায়িকতার বিরোধী হওয়া। মুক্তিযুদ্ধের চেতনা তাই ইসলামের কাছে বার বার পরাস্ত হবে। ইসলামী রাজনীতির কাছে গোহারা হারবে। একমাত্র বিজ্ঞানমনস্কতা, ধর্মহীনতাই পারে ধর্মনিরপেক্ষ ও সেক্যুলার মানুষ গড়তে। জাফর ইকবাল স্যারের বই পড়ে ১৪-১৫ বছরের কিশোর মুক্তিযুদ্ধের চেতনাকে বুকে ধারণ করবে তাকে সন্মান করতে শেখার জন্য। কিন্তু তারপরই তাকে শুরু করতে হবে হুমায়ূন আজাদ পাঠ। শুধু জাফর ইকবাল পাঠ তাকে শেষতক তাবলীগের চিল্লায় যাওয়ায় বাধা দিতে পারবে না। মসজিদ কমিটির সেক্রেটারি হতে বিরত রাখবে না। এমন কি আনসারুল্লাহ’র সদস্য হতেও বিরত রাখতে পারবে না। আজাদকে পড়তে হবে সেসব মোহ থেকে বেরিয়ে তাকে মুক্তচিন্তায় অভ্যস্ত হতে। অনুগ্রহ করে কেউ আক্ষরিকভাবে এই দুইজন লেখককে নিবেন না- উদাহরণ হিসেবে বুঝানো হয়েছে মুক্তিযুদ্ধের চেতনা আর মুক্তচিন্তার চর্চা দুটো ভিন্ন বিষয়। ধর্মকে মুকাবেলা করতে হবে মুক্তচিন্তা দিয়ে- মুক্তিযুদ্ধের চেতনা দিয়ে নয়।

