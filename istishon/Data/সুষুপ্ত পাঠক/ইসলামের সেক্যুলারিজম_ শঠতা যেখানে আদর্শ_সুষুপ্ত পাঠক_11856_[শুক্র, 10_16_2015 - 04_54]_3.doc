ইসলামের সেক্যুলারিজম_ শঠতা যেখানে আদর্শ


সব সময় শুনবেন ইসলামে সাম্য-ভ্রাতিত্ব-শান্তির কথা বলে। আবার শুনবেন এখানে ভিন্ন ধর্মের মানুষের সমস্ত অধিকার রয়েছে, শুনবেন ইসলাম খোদ সেক্যুলারিজমের কথা বলে! আরো শুনবেন ইসলাম গণতন্ত্রের কথা বলে! আরো শুনবেন ইসলাম শুধু একটি জীবন বিধান, জীবন আদর্শ, এর সঙ্গে রাজনীতির কোন সম্পর্ক নেই। ধর্মব্যবসায়ীরা, যেমন জামাতে ইসলামী, খেলাফত মজলিস, ইসলামী ঐক্যজোটের মত ধর্ম ব্যবসায়ীরা ইসলাম নিয়ে রাজনীতি করে যারা সঙ্গে ইসলামের কুনু সম্পর্ক নাই! আরো শুনে আনন্দিত হবেন যে, ইসলামে অস্ত্র হাতে জিহাদ করার জন্য দায়ী খালি আনসারুল্লাহ, আল কায়দা, আইএস ইত্যাদি দলগুলো, প্রকৃত জিহাদ হচ্ছে নিজের সঙ্গে যুদ্ধ করা ইত্যাদি। মূলত উদার, শান্তি প্রিয় আলেম ওলামাদের পক্ষ থেকে এ ধরণের ইসলামের দাবী করা হয়। সবার প্রশ্ন জাগতে পারে- এরকম দাবীর উৎস কি? যিনি আল কায়দা, তালেবান সংগঠিত করেছেন তাদের উৎসও কুরআন-হাদিস আবার যারা তাবলীগ জামাতের মাধ্যমে ধর্ম প্রচার করেন তাদের উৎসও কুরআন-হাদিস- তাহলে প্রক্রিয়াগত বা মতভেদে পাথর্কটা কি? আসলেই কি কোন তফাত আছে? নাকি সবই অবস্থার প্রেক্ষিতে ভিন্ন পন্থা নেবার তরিকা?
সত্যি কথাটা হচ্ছে কোন পার্থক্যই নেই! নরম বা উদার বলে যাদেরকে আমরা চিনি তারা বেশির ভাগ ক্ষেত্রেই বর্ণচোরা। আল্লামা আহমদ শফী দিল্লি জামে মসজিদে থাকলে একরকম কথা বলতেন, এখন ৯৫ ভাগ মুসলিম দেশে হাটহাজারীতে থেকে অন্য কথা বলছেন। এখানেই ইসলামের কৌশল। আর যারা খুব উদার সাজছে, তাদের একটু চেপে ধরলেই দেখবেন ল্যাঞ্জা বের হয়ে যাবে। আজ আমরা ইসলামের জিহাদ, খেলাফতসহ নানা রকম প্রশ্নের কিছু উত্তর জানবো একজন সর্বমান্য শ্রদ্ধীয়, বুর্জোগ আলেম যিনি উদার বলে পরিচিত তার জবানে। বলাই বাহুল্য একটি কথাও তার নিজের মতামত নয়। সব কিছুই তিনি বলেছেন কুরআন-হাদিস-তাফসির, সিরাত-কিয়াস-ইজমার মাধ্যমে। তিনি মাওলানা কাজী মু’তাসিম বিল্লাহ রাহ.। আল কাউসার পত্রিকায় উনার একটা সাক্ষাৎকার প্রকাশিত হয়। সেটা নিয়েই আজকের আলোচনা। শুরুতে অবশ্য বলে দেয়া আবশ্যক এই আলেম মওদুদিকে গোমরাহ বলে মনে করেন। কাজেই তাকে জামাতি বলে চালিয়ে দেয়ার কোন সুযোগ নেই।…
কিছু ক্লিন সেভড সুটেড-বুটেড মুসলমান প্রগতিশীল দাবী করেন আল্লার নবী ছিলেন সেক্যুলারে বিশ্বাসী! তিনি মদিনায় সেক্যুলার রাষ্ট্র প্রতিষ্ঠা করেছিলেন!! ইসলাম তাই ধর্মনিরেপক্ষতাকে সমর্থন করে।… কেউ হাসবেন না এই দাবী শুনে কারণ এই বিষয়ে মাওলানা কাজী মু’তাসিম বিল্লাহও অনুরূপ দাবী করে বলেন, “ধর্মের নামে কারো উপর অপঘাত করার সুযোগ নেই। লা-ইকরাহা ফিদ্দীন। ইসলাম গ্রহণে জবরদস্তি নেই…।“ তারপরই ইসলামের ল্যাঞ্জা তিনি টেনে বের করে ফেলেছেন এই কথা বলে, “‘লি তাকূনা কালিমাতুল্লাহি হিয়াল উলইয়া।’ যেন আল্লাহর কালিমা বুলন্দ হয়। রাষ্ট্রীয় কর্তৃত্ব যেন হয় ইসলামের, আল্লাহর দ্বীনের।“… ও হো হো হো…এই হচ্ছে কথা! রাষ্ট্র হবে ইসলামী, তারপর সেখানে ধর্ম নিয়ে কারুর উপর জুলুম করা যাবে না। কিন্তু ইসলামী রাষ্ট্র করার যে সংগ্রাম তার কি হবে? সেটা কি পাবলিক যেচে এসে দিয়ে যাবে? অমুসলিম অধ্যুষিত রাষ্ট্রে ইসলামী শাসন কায়েমের বিধানই তাহলে কি রকম?
তার আগে জেনে নেই ইসলামী খেলাফত বা রাষ্ট্র ইসলামের কোন অংশ কিনা। পরিস্কারভাবে বললে- রাজনীতি ইসলামের অংশ কিনা। নাকি শুধু জামাতে ইসলামেরই সব দোষ! মওদুদিরই সব দোষ? আল্লামা কাজি সাহেব বলছেন, ইসলামী খেলাফত বা ইসলামী সিয়াসত ও কাযা-এগুলো ইসলামী শরীয়তের অংশ, এ ব্যাপারে আপনার মতামত বলুন- এরকম প্রশ্নের উত্তরে তিনি বলেন- “অবশ্যই এগুলো শরীয়তের অবিচ্ছেদ্য অংশ। এতে কোনো সন্দেহ নেই।“
এরপর কাজি সাহেব সারা দুনিয়ার মডারেট, উদার, সেক্যুলার, নীতিবান, ধর্মনিরপেক্ষ ইসলামপন্থিদের ল্যাঞ্জাই খালি টেনেই বের করেননি, তাদের প্যান্ট খুলে নেংটা করে জনসম্মুখে হাজির করেছেন। মুসলমানরা কখন সেক্যুলারিজমের ভান করবে আর কখন ইসলামী শাসন দাবী করবে, কখন জিহাদ করতে অস্ত্র হাতে ঝাপিয়ে পড়বে তার সবই বলেছেন ইসলামী সম্মতভাবেই। দেখুন উনি কি বলেছেন- “মাওলানা মাহমুদ মাদানী মাদ্দা যিল্লুহুল আলীর সাথে এক হিন্দু পন্ডিতের বিতর্ক হয়েছিল। হিন্দু পন্ডিত প্রশ্ন করলো, তোমরা যখন সংখ্যালঘু থাক, তখন সেক্যুলারিজামের খুব বড় প্রবক্তা হয়ে যাও। দুর্বল অবস্থায় এই মতবাদের পক্ষ নাও। কিন্তু তোমরা সংখ্যাগরিষ্ঠ হলে ইসলামী খেলাফতের দাবী তোলো, কারণ কী? উত্তরে মাওলানা জিহাদ কাকে বলে বুঝাতে গিয়ে বললেন, আমি যে জিনিসকে হক মনে করছি সেটার দাওয়াত ও তাবলীগ আমি করে যাবো। আল্লাহও আমাকে এর হুকুম করেছেন। আমরা এর দাওয়াতকে উম্মতের খায়েরখাহী মনে করি এবং প্রতিবেশী ভাই ও বোনকে তাতে শরিক করে নেওয়া কল্যাণকর বলে বিশ্বাস করি। এখন এই করতে গেলে কেউ যদি আমার গলা টিপে ধরে, তাহলে আমিও শক্তি প্রয়োগ করে ঐ হাত সরিয়ে দিতে বাধ্য হবো। এমনি আমি কারো উপর হস্তোত্তলন করতে চাই না। আমি শান্তিপূর্ণভাবে দাওয়াতে ইসলামের কাজ করতে চাই। তুমি এসে আমার গলা টিপে ধরবে, তাহলে আমি শক্তি প্রয়োগ করে ঐ হাত সরিয়ে দিবো। সরাতে গিয়ে তোমার হাত ভাঙলে ভাঙ্গুক, থাকলে থাকুক। এটা এক প্রকার জিহাদ। এভাবে দাওয়াতের মাধ্যমে যদি মুসলমান মেজরিটি হয়ে যায়, তাহলে তো বর্তমান যুগের গণতন্ত্র অনুসারেই ইসলামের পক্ষে ভোট এসে যাবে। তখন স্বাভাবিকভাবে ইসলামের আইন ও কাযা প্রতিষ্ঠিত হয়ে যাবে। এভাবে আমরা খেলাফতের দাবি তুলে থাকি।“
কি অবলীলায় ভন্ডামী আর শঠতার অধিকারের দাবী করে যাচ্ছে! ইসলামী ফলোসফির এই স্বার্থপরতা তাই আমরা দেখি সাধারণ মুসলিমদের আচরণেও। নিজেদের ধর্মীয় অধিকার প্রতিষ্ঠায় তারা সর্বদা মানবাধিকারের দোহাই দেখান কিন্তু পাশের বাড়ির পুজার ঢোলের আওয়াজে তাদের নামাজের ব্যঘাত ঘটে! ইউরোপে মসিজদ-হিজাব-পর্দা-শরীয়ার দাবী তুলবে কিন্তু সৌদিতে কেন কোন গির্জা-মন্দির গড়ার অনুমতি নেই- সেই প্রশ্নে কান দিবে না…।
উপরের বক্তব্যে কিছু অংশ নিয়ে সামান্য আলোচনার দাবী রাখে। এখানে এই বুর্জোগ আলেম বলছেন “আমি যে জিনিসকে হক মনে করছি সেটার দাওয়াত ও তাবলীগ আমি করে যাবো”- কি সুন্দর দাবী তাই না? এই তো মুক্তচিন্তার অধিকারের কথা। শুধু নাস্তিকরা ধর্মের সম্পর্কে কিছু বললেই সেটাকেই চাপাতী দিয়ে থামিয়ে দিতে হবে! আল্লামা আহমদ শফী দাবী করেছেন, নাস্তিকদের হত্যা করা ওয়াজি হয়ে গেছে। ইসলামে শাস্তি উপায়ে ধর্ম প্রচারের নেপথ্যে কি আছে এখানে কাজি সাহেব পরিস্কার করে দিয়েছেন। আর ইসলাম মানেই যে স্রেফ নিয়মিত ধর্মকর্ম পালন নয়, এটি ইসলামী রাষ্ট্র কায়েমের অন্তিম লক্ষ পূরনে নিয়োজিত তা তো পরিস্কার হয়ে গেলো। এ থেকে এটাও পরিস্কার একজন বিশ্বাসী মুসলান তার স্বদেশী, স্বজাতি অমুসলিম নাগরিকের জন্য দুশমনের মত। কারণ তার ধর্ম তাকে তার প্রতিবেশীকে রাষ্ট্রের দ্বিতীয় শ্রেণীর নাগরিক বানাতে বদ্ধপরিকর। এটি নিঃসন্দেহে ইসলামের একটি অনন্যাতা অন্য ধর্মগুলো থেকে।
ইসলাম মুসলিমদের কতখানি ভন্ড হতে বলে, কতখানি “মুনাফিক” হতে উপদেশ দেয় এটা এখন এই বিশিষ্ট আলেমের মুখেই শোনা যাবে। ভারতে ধর্মনিরপেক্ষতাকে কেন সমর্থন করবে মুসলিমরা তার ব্যাখ্যায় তিনি বলছেন- “ভারতে ধর্মনিরপেক্ষতা না মানলে রামরাজ্য কায়েম হবে। শিরক ও মূর্তিপুজার আধিপত্য হবে। তার চেয়ে ধর্মনিরপেক্ষতা অনেকটা সহনীয়। কিন্তু আমাদের দেশের প্রেক্ষাপট ভিন্ন। এখানে ধর্মনিরপেক্ষতা মেনে নেওয়ার প্রশ্নই আসে না।“
ক্লিয়ার সেক্যুলারিজমের ভক্ত মুসলিম মানসের? এরপরও বলে দিতে হবে একজন প্র্যাকটিক্যাল মুসলিমের অন্তরের ইসলামী বিশ্বাসটা কি রকম? সেটাও জানাচ্ছেন কাজি সাহেব- “একজন মুসলমান ধর্মনিরপেক্ষতার কায়েল (প্রবক্তা) হয় কি করে, তা আমার বুঝে আসে না।…”।
এই হচ্ছে ইসলামের উদার ও নরম পন্থি একজন আলেমের জবানে ইসলামের লক্ষ ও আদর্শ সম্পর্কে খোলাখুলি কথা। আমার জানার মধ্যে, আজ পর্যন্ত এমন একজন “উদার-মধ্যপন্থি-নরম” আলেম-ওলামাকে খুঁজে পাইনি যিনি জিহাদ, ধর্মনিরপেক্ষতা-খেলাফতকে উড়িয়ে দিয়েছেন। রাজনীতিকে ইসলাম থেকে খারিজ করে দিয়েছেন। শুধু কিছু শার্ট-প্যান্ট পরা ক্লিন সেভড মডারেট মুসলিম ইসলামকে নিজেদের মনগড়া বক্তব্য দিয়ে নিজেদের আওয়ামী, বিএনপি বা বামপন্থি আদর্শের সঙ্গে ইসলামকে জুড়তে চান- আর বার বার ব্যর্খ হোন। সত্য যেমন তাকে সেভাবেই গ্রহণ করতে হয়। বরং ইসলামকে হাস্যকরভাবে উদার ভাল সাজাতে গেলেই এর প্রতি মানুষের বিদ্বেষ আরো বেড়ে যাবে…।
(সাক্ষাৎকারের লিংক প্রথম কমেন্ট ঘরে) 

