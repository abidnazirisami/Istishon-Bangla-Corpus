মসজিদুল হারামে ক্রেন দুর্ঘটনা ও নিধিরাম সর্দার!


মসজিদুল হারামে যখন ক্রেন ভেঙ্গে শতাধিক মানুষ মারা যায় তখন আল্লাহ কি করছিলেন? সাধারণ প্রচলিত ধর্মীয় ব্যাখ্যা হচ্ছে, পাপের ফল বা আল্লাহ ঈমানের পরীক্ষা নিচ্ছেন ইত্যাদি। এগুলো হচ্ছে মোটা দাগে বহুল প্রচলিত ধার্মীকদের মধ্যে জনপ্রিয় ধর্মীয় ব্যাখ্যা। তবে শিক্ষিত ধার্মীক, বিশেষত বিজ্ঞান শিক্ষায় শিক্ষিত ধার্মীকরা অন্যভাবে এর ব্যাখ্যা করেন (বেশিরভাগ ক্ষেত্রে মনগড়া!) যেমন, দশতলা থেকে লাফ দিলে আপনি যে নিচে পড়ে যাবেন এটা আপনি জানেন, তাহলে জেনেশুনে এতে আল্লাহকে টেনে আনছেন কেন? একটা নৌকা দশজনের ভার নিতে পারে, এখন সেটাতে পঞ্চাশজনকে নিলে সেটা তো ডুবে যাবেই। এখানে আল্লাহকে টেনে আনা অযৌক্তিক। আল্লাহ তো আমাদের জ্ঞান দিয়েছেন। পদার্থ বিজ্ঞান বলেন আর যে বিজ্ঞানই বলেন, সবই তো আল্লাহ মানুষকে শিখিয়ে দিয়েছেন…। …এ ধরণের কথা শুনলে যে কোন অবিশ্বাসী মানুষের গা জ্বলে যাবেই। তবে রাগ না করে যদি খেয়াল করেন তাহলে দেখবেন এইসব “যুক্তিবাদী ধার্মীকরাই” একজন অর্থব পক্ষাঘাতগ্রস্ত ঈশ্বরের গল্পই আমাদের কাছে করছেন! তাদের যে ব্যাখ্যা সেটা বিশ্লেষণ করলে বুঝা যায় তারা মেনে নিচ্ছেন, পৃথিবী একটা লজিকের উপর চলছে। কিছু সূত্র, নিয়ম যার বেতিক্রম নেই, যা লঙ্ঘন করার কোন উপায় নেই, আল্লাহ’র যেখানে হস্তক্ষেপ করার কোন সুযোগ নেই।… 
স্মরণ করুন গেল বছরের লঞ্চ দুর্ঘটনার কথাটা। আমরা ভিডিওতে দেখেছিলাম ভয়ংকর সেই দৃশ্যটি। মেঘনার বুকে চোখের নিমেষে মানুষের ঠাসা একটা লঞ্চ ডুবে যাচ্ছে! নিষ্পাপ শিশু, নারী, আর অসহায় বৃদ্ধরা ছিল লঞ্চে। আমাদের মত সেদিন আল্লাহও হয়ত অসহায়ের মত চোখের পানি ফেলেছিল। কারণ উনার তো এখানে কিছু করার নেই। পদার্থ বিজ্ঞানের নিয়ম মেনেই লঞ্চটা ডুবে গিয়েছিল। পৃথিবীতে ঝড় কেন সৃষ্টি হয়, বৃষ্টি কেন হয়, ক্ষরা কেন হয় এসব আমরা এখন জানি। কিসের কিসের অভাবে আর কিসের কিসের সান্নিধ্যে এইসব প্রকৃতিক দুর্যোগ সৃষ্টি হয় এখন মাধ্যমিকের ভূগোলের শিক্ষার্থীও জানে। বেচারা ঈশ্বরের এখানে কিছু করার নেই। বহু অর্থনীতিবিদ দেখিয়েছেন কিভাবে একটা দেশে দুর্বিক্ষ শুরু হয়। বহু সামাজতান্ত্রিক, রাষ্ট্র বিজ্ঞানী, অর্থনীতিবিদ দেখিয়েছেন কিভাবে তিন পুরুষ পরে একটা অবস্থাসম্পন্ন কৃষকের বংশধর ভূমিহীন দিনমজুরেতে পরিণত হয়। তাই মানুষ দারিদ্র কেন, ধনী কেন- এসবের সঙ্গে আল্লাহর কোন সম্পর্ক নেই। আপনি একটা পাথর ছুড়ে মারুন অন্যজনের মুখে- কি ঘটবে? পদার্থ বিজ্ঞানের নিয়ম অনুসারে যা ঘটনার কথা তার একচুলও অন্যথা করার জো স্বয়ং আল্লাহ বাপেরও (ঈশ্বরের বাপও পড়তে পারেন অস্বস্তি হলে) নেই! যদি হতো তাহলে ইসলামের নবীর দাঁত যুদ্ধে বর্শার আঘাতে ভেঙ্গে যায় না! বিষ খেলে, কতটুকু পেটে গেলে কি হবে সেটা এমনই একটা নিয়ম। আপনি নবী হলেও কিছু যায় আসে না। আপনি পৃথিবী সবচেয়ে বড় নবী হলেও বিষ খেলে আপনাকে বাঁচানোর ক্ষমতা আল্লাহর নেই। হযরত মুহাম্মদ মারা গিয়েছিলেন চার বছর আগে মাংসের সঙ্গে খাওয়া কিছু বিষের প্রতিক্রিয়ায়। এ বিষয়ে কিছু হাদিস-সহিহ বুখারী :: খন্ড ৩ :: অধ্যায় ৪৭ :: হাদিস ৭৮৬
আবদুল্লাহ ইব্ন আবদুল ওয়াহাব (রঃ) ......... আনাস ইবন মালিক (রাঃ) থেকে বর্ণিত তিনি বলেন, জনৈক ইয়াহূদী মহিলা নবী (সাঃ) এর খিদমতে বিষ মিশানো বকরী নিয়ে এলো। সেখান থেকে কিছু অংশ তিনি খেলেন এবং (বিষক্রিয়া টের পেয়ে) মহিলাকে হাযির করা হল। তখন বলা হল, আপনি কি একে হত্যার আদেশ দিবেন না ? তিনি বললেন, না। আনাস (রাঃ) বলেন নবী (সাঃ) এর (মুখ গহবরের) তালুতে আমি বরাবরই বিষ ক্রিয়ার আলামত দেখতে পেতাম।
আরো-সহিহ বুখারী :: খন্ড ৫ :: অধ্যায় ৫৯ :: হাদিস ৭১৩
হযরত মুহাম্মদ ইবন আরআরা (রঃ)......... হযরত ইবন আববাস (রাঃ) থেকে বর্নিত, তিনি বলেন, উমর ইবন খাত্তাব (রাঃ) ইবন আববাস (রাঃ) কে তাঁর কাছে বসাতেন। এতে আবদুর রহমান ইবন আউফ (রাঃ) তাঁকে বললেন, আমাদেরও তো ইবন আববাস (রাঃ) এর সমবয়সী ছেলেপুলে আছে! তখন হযরত উমর (রাঃ) বললেন, সে কিরুপ মর্যাদার লোক তা তো আপনারাও জানেন। এরপর হযরত উমর (রাঃ) ইবন আববাস (রাঃ) কে . যখন আসবে আল্লাহর সাহায্য ও বিজয়---(110:1) এই আয়াতের প্রকৃত মর্ম সম্পর্কে জিজ্ঞাসা করলেন। তখন তিনি বললেন, এতে রাসূলুল্লাহ্ (সাঃ) এর ইন্তিকালের খবর তাঁকে [রাসূলুল্লাহ্ (সাঃ) কে] অবগত করানো হয়েছে। তখন হযরত উমর (রাঃ) বললেন, আমিও তা-ই মনে করি যা তুমি মনে করছ।
আয়শা বর্ণনা করেছেন-রসূল তার মৃত্যূশয্যায় বলতেন- ও আয়শা, আমি খায়বারে গ্রহন করা বিষ মিশানো খাবার জনিত কষ্ট অনুভব করছি এবং আমার মনে হচ্ছে ঘাড়ের শিরা-ধমনী সব ছিড়ে যাচ্ছে। 
কাজেই কাবাঘরও যদি বছরের পর বছর মেরামত করা না হয় তাহলে পদার্থ বিজ্ঞানের নিয়ম মেনে ধ্বংস হয়ে যাবে- কেউ আটকাতে পারবে না। মসজিদুল হারামে ক্রেন ভেঙ্গে মানুষের মৃত্যুতে আমরা যেমন ব্যথিত স্বয়ং আল্লাহও সমান বৃথিত কিন্তু বেচারার কিছু করার নেই। ডুবন্ত মানুষ যতই তাকে ডাকুক, চোখের সামনে নিজের সম্পত্তি আগুনে পুড়ে যেতে দেখে যতই আল্লাহকে ডেকে নিচে নামিয়ে ফেলুন- আল্লার কিছু করার নেই। শুধু শুধু তাকে বিব্রত করা মাত্র…।
গ্যালিলিও, নিউটন ঈশ্বর বিশ্বাসী বিজ্ঞানী ছিলেন। কিন্তু ঈশ্বরের কথিত লিখিত বইয়ে যে জগতের ব্যাখ্যা তাতে তারা সন্তুষ্ঠ ছিলেন না। এই না থাকায় যেটা হয়েছে, পৃথিবীকে সাদা চোখে দেখার বাইরে এক অন্তরালের কার্যকরণের পৃথিবীকে আবিষ্কার করা সম্ভব হয়েছে। বস্তুত তারপরই ঈশ্বরের সাম্রাজ্য তাসের ঘরের মত তছনছ হয়ে ভেঙ্গে পড়েছে। বিজ্ঞান জানায় ঈশ্বর এক নিধিরাম সর্দার বই কিছু নয়! এই ভদ্রলোক নিজেই নিজের নিয়মের বেড়াজালে হাত-পা বাধা অবস্থায় আছেন। নিয়মের চুল পরিমাণও অন্যদিকে তার যাওয়ার উপায় নেই…। আমাদের যুগের বিজ্ঞানী স্টেফিন হকিং তাই এরককম এক ঈশ্বরের শূন্য পরিমাণ অস্তিত্বকে তর্কের খাতিরে মেনে নিয়ে বলেছিলেন, এরকম একজন ঈশ্বর আমাদের থাকলেই কি আর না থাকলেই কি!

