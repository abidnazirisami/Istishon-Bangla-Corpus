পৃথিবী ও মহাবিশ্ব সৃষ্টির পিছনে ধর্মীয় ঈশ্বরের হস্তক্ষেপ



এই রচনাটির শুরুতে এই বিশ্বজগত, গ্যালাক্সি, গ্রহ-নক্ষত্র- সব কিছু সৃষ্টির নেপথ্যে একজন “বুদ্ধিমান সত্ত্বা” যাকে আমরা প্রচলিত ধর্মমতে “ঈশ্বর” বলে জানি, তাকে মেনে নিয়েই শুরু করতে চাই! আমরা খুব বেশি জানি এমনটা দাবী করব না। এই বিপুল মহাবিশ্বের এখনো অনেকটাই আমাদের অজানা। আমরা কেবল মহাবিশ্বের শুরুটা কিভাবে হয়েছিল এখনো সেটাকে জানতে চেষ্টা করছি। যদিও সাম্প্রতিককালে সমস্ত বৈজ্ঞানিক আবিস্কার, বিবর্তনবাদ, জৈব বিজ্ঞান থেকে আমরা প্রায় নিশ্চিত হতে পেরেছি আমরা, মানে এই সৌরজগত, আমাদের গ্যালাক্সি, গোটা মহাবিশ্ব “সয়ংম্ভু” অর্থ্যাৎ ঈশ্বরের মতই কারোর সাহায্য ছাড়াই নিজে নিজেই তৈরি হয়েছে। আসলে সৃষ্টির আদি প্রশ্নে উত্তরটা মানুষের জানাই ছিল যে, এই মহাবিশ্বকে আপনাআপনি হওয়া ছাড়া কোন গতি নেই কেননা এই মহাবিশ্বকে সৃষ্টির কেডিট যাকেই দেয়া হোক (ঈশ্বর) তাকে অবশ্যই কারুর সাহায্য ছাড়াই সৃষ্টি হতে হবে! তাহলে মহাবিশ্বের বেলাতে সেকথা মানতে অসুবিধা কোথায়? আর এটিই আসলে আমাদের শেষ উত্তর। তবু এই রচনার সুবিধার্থে আমরা শুরুতেই একজন “বুদ্ধিমান সত্ত্বাকে” স্বীকার করে নিচ্ছি যিনি এই বিশ্বচরাচর সৃজন করেছেন। এবার আমরা দেখব, সেই “বুদ্ধিমান সত্ত্বা” কি আমাদের প্রচলিত ধর্মগুলোর “ঈশ্বর” কিনা। যদি ধর্মগুলোর মধ্যে ভুল থাকে, এই মহাবিশ্ব সম্পর্কে তার জ্ঞান নিউটন, আইনস্টাইন, হকিং এমন কি মধ্যযুগের এরিস্টটলের চেয়েও কম হয়, সত্যিকথা বলতে গেলে মাওলানা রাজ্জাকের সমতুল্য হয় তো নিশ্চিত করেই প্রমাণ হবে যে, এই মহাবিশ্বকে সৃজন করার নেপথ্যে আমরা যে তর্কের খাতিরে “এক বুদ্ধিমান সত্ত্বাকে” বসিয়েছি সে তিনি নন! তখন প্রমাণ হবে, তিনি আসলে পৃথিবীতে কোন ধর্ম পাঠাননি। যে সব নবী ও অবতাররা নিজেদের ঈশ্বরের প্রতিনিধি বলে দাবী করেছিলেন তারা আসলে প্রতারক নয়ত মানসিকভাবে অসুস্থ। আমরা তাই ধর্মীয় গ্রন্থগুলোর মধ্যে এই জগতকে যেভাবে ব্যাখ্যা করা হয়েছে সেগুলোকে গ্রহণ করবো, এই জীব জগত, বিশ্বচরাচর সম্পর্কে ধর্মগ্রন্থগুলো যা বলেছে তাকে যুক্তি দিয়ে বিচার করে দেখব তারা সঠিক ছিলেন কিনা।
এই মহাবিশ্বের শুরু ও আমাদের পৃথিবী সৃষ্টির বিষয়ে কি কথা বলা আছে ধর্মগুলোতে এবার দেখা যাক। আপনারা কুরআন, তাওরাত, বাইবেল পড়লে দেখবেন পৃথিবী সৃষ্টি বিষয়ে বলা হয়েছে ছয়দিনে ঈশ্বর/আল্লাহ বিশ্বজগত সৃষ্টি করেছেন। তারপর তিনি তার সৃষ্টির যে ধারাবাহিতকার লিস্ট দিয়েছেন তা আজকের যুগে একটা স্কুলের বাচ্চাও তার জ্ঞান দিয়ে খন্ডন করে হেসে গড়িয়ে পড়বে। কুরআনসহ ইহুদী খ্রিস্টানদের ধর্মগ্রন্থ দাবী করছে আল্লাহ পৃথিবীতে গাছপালা সৃজন করার পরে সুর্যকে সৃষ্টি করেছেন। এটি একটি বড় ধরণের ভুল এবং বিজ্ঞানের থিউরীর সঙ্গে সাংঘর্ষিক। সূর্যের আলো ছাড়া গাছপালার কথা কল্পনাও করা যায় না। আসলে যে সময় এই বইগুলি লেখা হয়েছিল তখন মানুষের জ্ঞান এই পর্যায়ে গিয়ে পৌঁছায়নি। তাছাড়া ধর্মীয় বইগুলি যারা লিখেছেন তারা কেউই সায়েন্টিস ছিলেন না। কুরআন দাবী করছে-//বলুন, তোমরা কি সে সত্তাকে অস্বীকার কর যিনি পৃথিবী সৃষ্টি করেছেন দুদিনে এবং তোমরা কি তাঁর সমকক্ষ স্থির কর? তিনি তো সমগ্র বিশ্বের পালনকর্তা। তিনি পৃথিবীতে উপরিভাগে অটল পর্বতমালা স্থাপন করেছেন, তাতে কল্যাণ নিহিত রেখেছেন এবং চার দিনের মধ্যে তাতে তার খাদ্যের ব্যবস্থা করেছেন-পূর্ণ হল জিজ্ঞাসুদের জন্যে। অতঃপর তিনি আকাশের দিকে মনোযোগ দিলেন যা ছিল ধুম্রকুঞ্জ, অতঃপর তিনি তাকে ও পৃথিবীকে বললেন, তোমরা উভয়ে আস ইচ্ছায় অথবা অনিচ্ছায়। তারা বলল, আমরা স্বেচ্ছায় আসলাম। অতঃপর তিনি আকাশমন্ডলীকে দুদিনে সপ্ত আকাশ করে দিলেন এবং প্রত্যেক আকাশে তার আদেশ প্রেরণ করলেন। আমি নিকটবর্তী আকাশকে প্রদীপমালা দ্বারা সুশোভিত ও সংরক্ষিত করেছি। এটা পরাক্রমশালী সর্বজ্ঞ আল্লাহর ব্যবস্থাপনা। (৪১: ৯ থেকে ১২)//।
এই আয়াতগুলিতে যা বলা আছে আজকের যুগে গড়পড়তা বিগ ব্যাং সম্পর্কে যারা নামমাত্র ধারনা রাখেন তারাও ভুলগুলি দেখতে পাবেন। আল্লাহ বলছেন তিনি পৃথিবীতে পাহাড় তৈরি করে তারপর মনোযোগ দিয়েছেন আকাশে! নিকটবর্তী আকাশে প্রদীপমালা মানে নক্ষত্রগুলোকে সৃষ্টি করেছেন! এর মানে হচ্ছে পাহাড়ের সৃষ্টি কিভাবে হয়েছে সেটা আল্লাহ জানতেন না। গ্রহ-নক্ষত্র কিভাবে বিগ ব্যাংয়ের পর তৈরি হয়েছে সে সম্পর্কে তার কোন ধারণাই নেই। আল্লাহ জানতেন না এই সৌরজগতের আরো গ্রহ আছে যেখানে পাহাড় আছে। আল্লাহ জানতেন না সুশোভিত করতে পৃথিবী সৃষ্টির চারদিন পর তিনি নক্ষত্র তৈরির যে দাবী করেছেন সেটা ভুল! কেননা আমাদের নিকটবর্তী একেকটা নক্ষত্রর বয়স পৃথিবীর চাইতে কয়েক হাজার গুণ বেশি! সৌর জগতে তো বটেই, গোটা মহাবিশ্বে পৃথিবী হচ্ছে খুবই তুচ্ছ একটি গ্রহ মাত্র। এমনকি আমাদের গ্যালাক্সির অনুরূপ কয়েক হাজার গ্যালাক্সির সন্ধান এখন পর্যন্ত বিজ্ঞানীরা পেয়েছেন যেগুলির বয়স আমাদের থেকে অনেক বেশি। অথচ কি অবলীলায় মিথ্যাচার চালিয়ে যাচ্ছেন মহান আল্লাহপাক তিনি নাকি পৃথিবী সৃষ্টি করে তারপর আকাশে অন্যান্য জিনিসের দিকে মনোযোগ দিয়েছেন!
আরো ব্যাপক মজা পেতে দেখুন-//তোমাদের সৃষ্টি অধিক কঠিন না আকাশের, যা তিনি নির্মাণ করেছেন? তিনি একে উচ্চ করেছেন ও সুবিন্যস্ত করেছেন। তিনি এর রাত্রিকে করেছেন অন্ধকারাচ্ছন্ন এবং এর সূর্যোলোক প্রকাশ করেছেন। পৃথিবীকে এর পরে বিস্তৃত করেছেন। তিনি এর মধ্য থেকে এর পানি ও ঘাম নির্গত করেছেন, পর্বতকে তিনি দৃঢ়ভাবে প্রতিষ্ঠিত করেছেন, তোমাদের ও তোমাদের চতুস্পদ জন্তুদের উপকারার্থে (৭৯: ২৭ থেকে ৩৩)//
। 
এই আয়াতগুলিতে আল্লাহ বলছেন উনি আকাশকে উচ্চ করেছেন! ছোটবেলায় ভাবতাম, যদি এমন একটা লম্বা মই তৈরি করা যায় যেটা বেয়ে এক সময় আকাশকে ছোঁয়া যাবে। তখন ভাবতাম আকাশ একটা ছাদের মত আমাদের মাথার উপর যেটা নিচু হয়ে গিয়ে দিগন্তে মিশেছে। এই শিশুসূলভ বিশ্বাস কয়েক হাজার বছর পর্যন্ত পৃথিবীর মানুষ ভেবে এসেছিল। এমনকি আমাদের মত ধর্মীয় উম্মদনার দেশে এখনো শিক্ষিত মানুষজন এইসব শিশুসুলভ বিশ্বাসই নিজের মধ্যে লালন করেন। আকাশ বলতে কিছু নেই, শূন্যকে আবার উঁচু নিচু করে কিভাবে- কে জানে বাবা! আবার বলছেন পৃথিবীতে পর্বতকে তিনি দৃঢ়ভাবে বসিয়েছেন যাতে ছাগল-ভেড়ারসহ আমরা গড়িয়ে পড়ে না যাই। এসব পর্বত না থাকলে টলমল করে দুলতে থাকত পৃথিবী আর আমাদের রাখালরা তাদের ছাগলের পাল নিয়ে সব গড়িয়ে মহার্শূন্যে পড়ে যেতো! হা হা হা… মধ্যাকর্ষণ শক্তির কথা এই সেদিন নিউটন আবিষ্কার করেছিলেন। কাজেই মহাম্মদ কেন, তাওরাত, বাইবেল যারা লিখেছেন তাদেরও সে জ্ঞান থাকবে না এটাই স্বাভাবিক।
যাদের এখনো বিনোদন পূর্ণ হয়নি মনে করছেন তাদের জন্য এই হাদিসটি পাঠ করতে বলছি-//ইবনে কাসীর ইবনে জরীরের বরাত দিয়ে ইবনে আব্বাস (রাঃ) বলেন- মদীনার ইহুদীরা রাসুলুল্লাহ (সাঃ) এর কাছে একত্রিত হয়ে আকাশ ও পৃথিবীর সৃষ্টি সম্পর্কে প্রশ্ন করলে, তিনি বলেন- আল্লাহ তা’য়ালা পৃথিবীকে রোববার ও সোমবার, পর্বতমালা ও খনিজ দ্রব্যাদি মঙ্গলবার, উদ্ভিদ-ঝড়না ও অন্যান্য বস্তু এবং জনশূণ্য প্রান্তর বুধবার সৃষ্টি করেছেন। এতে মোট চারদিন সময় লাগে। তারপর বৃহস্পতিবার দিন তিনি আকাশ সৃষ্টি করেন। আর শুক্রবার তারকারাজি, সূর্য-চন্দ্র ও ফেরেশতা সৃজিত হয়। শুক্রবার দিনের তিন প্রহর বাকি থাকতে এসব কাজ শেষ হয়। তারপর সেই দিনের দ্বিতীয় প্রহরে সম্ভাব্য বিপদাপদ সৃষ্টি করা হয়। আর শেষ প্রহরে হযরত আদম (আঃ) কে সৃষ্টি করে জান্নাতে স্থান দেওয়া হয়। ইবলীসকে আদেশ করা হয় তাঁকে সেজদা দিতে। ইবলীস অস্বীকার করলে তাঁকে জান্নাত থেকে বহিষ্কার করা হয়। এসব কাজ তৃতীয় প্রহরের শেষ দিকে সমাপ্তি লাভ করে। (সহীহ বোখারী শরীফ//।
এই হাদিসও বলছে সূর্যকে সৃষ্টি না করেই আল্লাহ গাছপালা সৃষ্টি করেছিলেন! তারপর বলছেন “বিপদ-আপদ” সৃষ্টি করেছেন! ইহা কি বস্তু ভাই? মহাবিশ্ব সৃষ্টির মত বস্তুবাদী বিষয়ে “বিপদআপদ” সৃজন কল্পনার চাইতোও অধিক! গোটা হাদিসটা এতটাই হাস্যকর যে আজকাল কিছু মডারেট ইসলাম প্রচারক হাদিসটি দুর্বল বলে বাতিল করতে চেষ্টা চালিয়ে যাচ্ছেন!
উপরের এইসব আলোচনা থেকে কথিত “এক বুদ্ধিমান সত্ত্বা” যে “আল্লাহ/ভগবান/ঈশ্বর” নন এতে প্রমাণিত হয়ে যায়। কারণ আর যাই হোক, ওরকম কোন সত্ত্বা উদ্ভট হাস্যকর কথা বলবেন না যা আজকের বিজ্ঞানের যুগে প্রমাণিত হয়ে যাবে। তারপরও যারা “কিছু একটা আছে” জাতীয় তালগাছ আকড়ে থাকতে চান, তারা একবার নিজেকে প্রশ্ন করুন- সেই “কিছু একটা” কি কুরআন, বাইবেল, তাওরাত রচনা করেছেন যেখানে হাজারটা ভুল আর অসত্য! আর যদি তিনি এইসব নবী দাবীকৃত ভন্ডদের না-ই পাঠিয়েই থাকেন তো কে আছে আর নাই- তাতে আমাদের কি আসে যায়? একটু ভেবে দেখবেন।

