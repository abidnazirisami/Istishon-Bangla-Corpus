ইসলামী যুদ্ধে নারী ও শিশুদের উপর আঘাত না করার সুমহান মিথ্যাচার



হযরত মুহাম্মদ তার যোদ্ধাদের কাফের নারী ও শিশুদেরকে হত্যা করতে নিষেধ করেছেন। এটি আমরা জানতে পারি একটি হাদিসের মাধ্যমে।// “তিনি (রাসুলুল্লাহ) সাল্লাল্লাহু আ’লাইহি ওয়া সাল্লাম মহিলা ও শিশুদেরকে হত্যা করতে নিষেধ করেছেন।” [সহীহ বুখারীঃ ৩০১৪, ৩০১৫, সহীহ মুসলিমঃ ১৭৪৪, আবু দাউদঃ ২৬৬৮, তিরমিযীঃ ১৫৬৯, ইবনু মাজাহঃ ২৮৪১, আহমাদঃ ৪৭২৫, মালেকঃ ৯৮১, দারেমী; ২৬৪২]//
সাতশ ইঁদুর মেরে বিড়াল এখন তাপ্যসী বলতে একটা প্রবাদ আছে। যখন এই হাদিসটি অর্থ্যাৎ নবীজির মুখ থেকে নির্দেশ আসে সেটা ছিল নবীজির জীবনের শেষ মুশরিকদের বিরুদ্ধে অভিযান। সুফিয়ান বর্ণনা করেছেন, ইমাম যুহরী আরো বর্ণনা করেছেন,“রাসুলুল্লাহ সাল্লাল্লাহু আলাইহি ওয়া সাল্লাম হুনাইনের যুদ্ধে সর্ব অবস্থাতেই নারী ও শিশুদেরকে হত্যা করা সম্পূর্ণরুপে নিষিদ্ধ করেছেন। আর এটাই ছিলো রাসুলুল্লাহ এর জীবনে মুশরিকদের বিরুদ্ধে সর্বশেষ যুদ্ধ।”
 শিশু ও নারীদের হত্যা আগে নিষিদ্ধ ছিল না। তখন নবীজির নির্দেশ ছিল-//সা’ব ইবনু জাসসামা রাদিয়াল্লাহু আ’নহু হতে বর্ণিত। রাসূলুল্লাহ সাল্লাল্লাহু আলাইহি ওয়াসাল্লাম কে জিজ্ঞেস করা হয়েছিল, মুসলমানদের রাত্রিকালের অভিযানের ফলে শত্রুপক্ষের মুশরিকদের কিছু মহিলা ও শিশুরা নিহত হয়, তাহলে কি হবে? আল্লাহর রাসুল সাল্লাল্লাহু আ’লাইহি ওয়া সাল্লাম জবাবে বলেছিলেন, “তারা মুশরিকদের সাথে বলেই গণ্য হবে।” [সহীহ বুখারীঃ ৩০১২, ২৩৭০, সহীহ মুসলিমঃ ৭৫৪৫, আবু দাউদঃ ২৬৭২, তিরমিযীঃ ১৫১৭, ইবনু মাজাহঃ ২৮৩৯, আহমাদঃ ২৭৯০২, মালেকঃ ৯৮১, দারেমীঃ ২৬৪২]//
 এটি ‘মানসুখ’ বা রহিত করে উপরের হাদিসটি জারি হয়েছিল। 
প্রাসঙ্গিকভাবে একটি দিক তুলে ধরি, হাদিসটা যদি ভাল করে পড়ে থাকেন তাহলে “রাত্রীকালের অভিযানে” কথাটা নিশ্চয় চোখে পড়েছে। অর্থ্যাৎ এই অতর্কিত আক্রমণগুলোকেই ইসলামের ইতিহাসবিদরা “যুদ্ধ” বলে চালিয়েছেন! ইসলামের ইতিহাসে যুদ্ধ হয়েছে বড়জোর দুটি, বাকী সবগুলোই ছিল অতর্কিত হামলা আর আক্রমন। ইবনে হিশাম উল্লেখ করেছেন, বনু নাযীর ইহুদীদের উপর ভোরবেলায় আক্রমন করা হয় যখন গোত্রের লোকজন ঝুরি-কোদাল নিয়ে কাজে বের হচ্ছিল! এই হচ্ছে ইসলামী যুদ্ধ! তো এরকম রাত-বিরাতে “পৃথিবীর শ্রেষ্ঠ মানুষ” ও তার দলবল একটা ঘুমন্ত গ্রামকে আক্রমন করলে নিরহ গৃহস্ত ইহুদীরা কি করবে বাঁচার জন্য? শিশু ও নারীদের দেখিয়ে দোহাই জানাবে। কিন্তু এসব দেখে মন গললে তো “ইসলাম কায়েম” হবে না। তাই তখন পর্যন্ত এইসব নারী-শিশুদের ঢালকেও খুন করতে নির্দেশ দিয়েছিলেন প্রেম ও দায়ার নবী মুহাম্মদ।
তবু ধরে নেই আমাদের নবীজি ইসলামী পরিভাষার “যুদ্ধে” নারী ও শিশুদের নিরাপদ রাখতে বলেছিলেন। সেটা ধরে নিয়েই কিছু ইসলামী সহি দলিল থেকে দেখা যাক হানাদারের (যারা হানা দিয়েছে) আক্রমনে অবরোধগ্রস্ত অসহায় নারী ও শিশুদের কপালে কি ঘটেছিল।
পঞ্চম হিজরীতে খন্দকের যুদ্ধের পরে বনু কুরাইযা ইহুদী গোত্রের উপর আক্রমন হয়। অভিযোগ বরাবরই মতই ভয়ংকর “ষড়যন্ত্র”! যদিও দুনিয়ার কোন সূত্র থেকেই সেই ষড়যন্ত্রের কোন প্রমাণ পাওয়া যায় না। অবশ্য আল্লাহ যদি তার জিব্রাইলকে দিয়ে (যে যুগে মোবাইল বা ইন্টারনেট না থাকায় ডানাওয়ালা জিব্রাইল) শুধু বলে পাঠান ওমুক তমুক ষড়যন্ত্র করছে তাহলেই যথেষ্ঠ, আর কোন প্রমাণ লাগবে না- কারণ আল্লাহ অন্তর্জামি! জিব্রাইল বলল নবীজিকে, আপনি কি অস্ত্র ত্যাগ করেছেন। নবীজি মুখ ব্যাদান করে বলল, হ্যা। জিব্রাইল তখন বলে আপনি এখনি বনু কুরাইযাদের ওখানে যান, আমরাও যাচ্ছি, ওদের আমরা তছনছ করে ছাড়বো…। (ইবনে হিশাম, বনু কুরাইযা অভিযান, পৃষ্ঠা- ২২০)।
নবীজি তার দলবল নিয়ে ষড়যন্ত্রের অভিযোগে বনু কুরাইজা গোত্রের পুরো গ্রামকে অবরোধ করে ফেলেন। ২৫ দিন পর্যন্ত অবরোধ ছিল। নবীজির দলবল তাঁবু গেড়ে সেখানে অবস্থান করেছিল। ইবনে হিশাম লিখেছেন ইহুদীদের নবীজি “বানরের ভাই” বলে সম্বধন করে তাদের উপর সৃষ্ট গজবের কথা ভাল করে মনে করিয়ে দিচ্ছিলেন। (ইবনে হিশাম, বনু কুরাইযা অভিযান, পৃষ্ঠা- ২২১)।

মুসলমানদের পক্ষ থেকে প্রস্তাব পাঠানো হয়, মুহাম্মদকে নবী বলে মেনে তার অনুসরণ করলেই মুক্তি মিলতে পারে। ইহুদীরা সে প্রস্তাব প্রত্যাখ্যান করে। মৃত্যু অবধারিত জেনে ইহুদী নারী ও শিশুর সব কাঁদতে শুরু করে দেয়। হযরত মুহাম্মদ সা’’ ইবনে মুয়াযকে সালিশ নিযুক্ত করে ইহুদীদের নিকট পাঠান। সা’দ ছিল বনু কুরাইযা গোত্রে একজন মিত্র। বনু কুরাইযা ইহুদীরা খুশি হলো সা’দকে সালিশ নিযুক্ত করায়। আর যাই হোক সা’দ তাদেরকে প্রাণে মেরে ফেলতে বলবে না। হয়ত তাদের ভাগ্যে বনু নাযির গোত্রের মত ফয়সালা ঘটবে। বনু নাযিরদের দেশত্যাগের নির্দেশ দেয়া হয়েছিল। কিন্তু সা’দ ইবনে একদা বনু কুরাইযাদের পরম মিত্র হলেও ততদিনে তিনি ইসলাম গহণ করে বিবেক-বুদ্ধি সমস্ত হারিয়ে একজন অমানুষ হয়ে গিয়েছিল! এই নিষ্ঠুর লোকটি ঘোষণা করেন- বনু কুরাইযার সমস্ত পুরুষদের হত্যা করা হোক। তাদের সমস্ত সম্পত্তি দখল করা হোক এবং তাদের নারী ও শিশুদের বন্দি করা হোক! নবীজি এই ঘোষণা শুনে উচ্ছ্বসিত হয়ে জোরে বলে উঠলেন, সা’দ তুমি যে ফয়সালা দিয়েছে সাত আসমানে বসে আল্লাহ ঠিক এমনটাই চাইছিল…।
কিন্তু নবীজি মহান ও দয়ালু। তিনি শিশুদের হত্যার ঘোর বিরোধী! তিনি বললেন অপ্রাপ্ত বয়স্কদের হত্যা না করে দাস হিসেবে বিক্রি করে অর্থ সংগ্রহ করতে নতুন জিহাদের খরচ মেটাতে। তো কিভাবে প্রাপ্ত বয়স্ক মানে শিশু নির্বাচন করা হয়েছিল? লিঙ্গের নিচে পশম দেখে নির্ধারন করা হয়েছিল প্রাপ্ত বয়স্ক হিসেবে। অর্থ্যাৎ, ১২-১৩ বছরের কিশোরদেরকেও সেদিন হত্যা করা হয়েছিল! ৬০০ থেকে ৭০০, অনেকের ধারণা ৮০০ থেকে ৯০০ হয়েছিল হত্যার সংখ্যাটা। নবীজি মদিনা বাজারে গিয়ে কয়েকটা পরিখা খনন করেন। সেখানে একেক দলে ভাগ ভাগ করে ইহুদীদের ধরে ধরে নিয়ে আসা হয়। হত্যা করে পরিখির মধ্যে ফেলা। মশাল জ্বালিয়ে রাত পর্যন্ত হত্যাকান্ড চলতে থাকে। বনু কুরাইযার মাত্র একটি নারীকে হত্যা করা হয়েছিল যে যাতা ছুড়ে মেরে একজন সাহাবীকে হত্যা করেছিল অবরোধ চলাকালে। তাকে সেই অপরাধে হত্যা করা হয়। হযরত আয়েশা এই নারীটির কথা বলতে গিয়ে বলেছিলেন, মৃত্যুর মুখে দাঁড়িয়েও মেয়েটির নির্ভিক হাসির কথা আমি জীবনেও ভুলতে পারবো না…। (ইবনে হিশাম, বনু কুরাইযা অভিযান, পৃষ্ঠা- ২২৬)।
মেয়েদের আসলে হত্যার নির্দেশ দেয়াই ছিল তাদের জন্য অনেক সুখের। বরং তাদের বাঁচিয়ে রেখে জীবন্ত নরক দর্শন করিয়ে সাজা দেয়া অনেক বেশি নির্মম। বনু কুরাইযা ইহুদী নারীদের এবার ভাগবাটোয়ারার পালা। কে কোন সাহাবীর ভাগে পড়বে। রায়আনা বিনতে আমরকে নবীজি নিজের জন্য বেছে নেন। নবীজি তাকে বিয়ের প্রস্তাব দিলে রায়আনা সে প্রস্তব ফিরিয়ে দিয়ে বলে, আপনি আমাকে দাসী হিসেবেই রাখুন। সেটাই আপনার ও আমার উভয়ের জন্যই ভাল হবে।… রায়আনা মৃত্যুর আগ পর্যন্ত রক্ষিতা হয়েই জীবন কাটিয়ে দেন। গতকালও যার স্বামী ছিল, সংসার ছিল, স্বপ্ন আর আশা ছিল, তাকে আজ দাসত্ব গ্রহণ করতে হলো ইসলাম নামের একটি ধর্মের কারণে! অথচ সে ইহুদীর ঘরে জন্ম নিয়েছিল এটা তো তার পাপ ছিল না? যদি তার গোত্রের কেউ ইসলামের নবীর বিরুদ্ধে ষড়যন্ত্র করেও থাকে তবু সে দায় তো তার না?

খায়বার দখল করার পর ঠিক একইভাবে যুদ্ধবন্দিনী হিসেবে সাফিয়াকে কব্জা করে নিয়েছিল নবী।আবু আব্দুল আজিজ বর্ণিত- যখন আল্লাহর রসুল খায়বার দখল করলেন, আমরা খায়বার দখল করলাম, তাদেরকে বন্দী করলাম,লুন্ঠিত মালামালও যোগাড় করলাম। দাহিয়া এসে বলল- হে নবী , আমাকে গনিমতের মাল হিসাবে একটা নারী দিন বন্দিনী নারীদের মধ্য হতে।নবী খুব উদার ভাবে বললেন- যাও তোমার যেটা পছন্দ সেটা নিয়ে নাও। সে তখন সাফিয়া বিনতে হুইকে নিল। এক লোক এসে বলল- হে নবী আপনি দাহিয়াকে সেই নারী দিয়েছেন যে নাকি খায়বারের সর্দারের স্ত্রী। নবী তখন তাকে সাফিয়াকে তার কাছে আনার জন্য হুকুম করলেন। সাফিয়াকে তার সামনে আনা হলে, তিনি দাহিয়াকে অন্য নারী নিতে বললেন ও সাফিয়াকে নিজের কাছে রেখে দিলেন। (বুখারি, বই -৮, হাদিস-৩৬৭)।
 ইসলামের ইতিহাসবিদরা দাবী করেন যে সাফিয়াকে নবীজি বিয়ে করেছিল। বিয়ে ঠিকই তাদের হয়েছিল। বাসরঘরও করেছিল নবীজি সাফিয়ার সঙ্গে। তবে যে দিন সাফিয়া তার স্বামী, বাবা, ভাইদের হারিয়েছিল সেই দিনই এই হতভাগ্য নারীকে শত্রু পক্ষের নেতার শয্যায় শুতে হয়েছিল। এটিই ইসলামী বিয়ের উদাহরন। এখানে নারীর, বিশেষত একজন কাফের মুশরিক নারীর ইচ্ছা-অনিচ্ছার কোন মুল্য নেই। একাত্তর সালে তাই মুক্তিযুদ্ধের সময় দেখি রাজাকার, আল বদররা হিন্দু নারীদের ঠিক একই কায়দায় গণিমতে মাল হিসেব হয় ফ্রি ভোগ করছে নয়ত কেউ বিয়ে করে স্ত্রী বানিয়ে নিচ্ছে…। এসব বিবেচনায় আল্লাহর নবী কাফের-মুশরিক নারী ও শিশুদের হত্যার নিদের্শ দিলেই বরং অনেক উদারতরা পরিচয় দিতেন…। 
হতে পারে ইসলাম শান্তির ধর্ম। হতে পারে ইসলাম আল্লাহর মনোনীত ধর্ম- কিন্তু তার সঙ্গে একজন নারীর দাসত্ব আর রক্ষিতার জীবনের কি সম্পর্ক?... ইসলামের সহি হাজার হাজার দলিলে এভাবেই নারী ও শিশুদের হত্যা না করে তাদের প্রতি ইসলামের সুমহান উদারতরা চিহৃ প্রকাশিত হয়ে আছে…।

