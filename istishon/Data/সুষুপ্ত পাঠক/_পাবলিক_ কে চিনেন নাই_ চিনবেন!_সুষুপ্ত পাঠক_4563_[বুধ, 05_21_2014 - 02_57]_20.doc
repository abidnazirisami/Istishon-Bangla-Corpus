_পাবলিক_ কে চিনেন নাই_ চিনবেন!


“পাবলিকের” মার তো খান নাই, যেদিন খাবেন সেদিন বুঝবেন!...
“পাবলিক” কারা? যাদের ধরে মারলে কেউ এগিয়ে আসে না। যাদের কোন সংগঠন নাই। যারা সম্মলিতভাবে ধর্মঘট ডাকতে পারে না। যারা ব্যারাকে থাকে না। যাদের ইউনিফর্ম নাই। যারা হেদায়াতের দাওয়াত বিলি করে না। যারা স্বপ্ন দেখে, দেখায় না। যারা বক্তৃতা দেয় না। পরকালের ভয় দিখেয়ে জীবিকা চালায় না। যারা রাস্তায় মরে পড়ে থাকলেও ব্যারিকেট পড়ে না। হরতাল হয় না তাদের অপঘাতের মৃত্যুর প্রতিবাদে। কালো ব্যাজ ধারন হয় না রাস্তার দুপাশে। যাদের খুঁজে পেতে পুলিশের দুঘন্টা লাগে না, যাদের অগ্রিম জামিন হয় না, যারা ন্যায্য মূল্যের চালের দোকানে লাইন দেয়, সরকারী অফিসে রোজ ধমক খায়, যাদের চাকরী চলে গেলেও আন্দোলন হয় না। যারা সরকারী প্লটের মালিক হয় না। আধুনিক সাহিত্য কবিতায় যাদের খুঁজে পাওয়া যায় না। সেই পাবলিক যেদিন জাগবে, প্রস্তুত থাকেন, পিঠের চামড়া আস্ত থাকবে না।
হাসপাতালে ধর্মঘট ডাকবেন দিনের পর দিন? জায়গায় জায়গায় লিখে রাখবেন “সংরক্ষিত স্থান”? “সাধারণ্যে প্রবেশ নিষেধ”? গায়ে কালো কোট চাপিয়ে হাইকোর্ট দেখাবেন? রাজনীতি বুঝাবেন? ধর্ম খাওয়াবেন? প্রকাশ্যে পার্কে প্রেমিকার কোলে মাথা রাখার শরীয়তী নিষেধ জারি করবেন? ফটো তুলে কাগজে ছাপবেন? গণতন্ত্রের ছড়া মুখস্ত করাবেন? খেলাফতের মূলো ঝুলাবেন... পাবলিক যেদিন জাগবে সেদিন একটাও মাইর মাটিতে পারবে না!... 

