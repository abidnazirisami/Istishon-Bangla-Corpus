বোরকা ও এক হিন্দু মৌলবাদীর কীর্তি


ফুটবল খেলতে গেলে নবীর সুন্নত রক্ষা করা যাবে না। মুসলমানদের তাই খেলাটাই বর্জন করা উচিত। তবে বাস্তবতা হলো ইসলামের জন্মস্থান সৌদি আরব সুন্নতের তোয়াক্কা না করেই হাফ প্যান্ট পরে ফুটবল খেলে! তালেবানরা অবশ্য ক্ষমতায় থাকা কালে আফগানিস্থান সফর করা পাকিস্তান ফুটবল দলকে হাফ প্যান্ট পরে ফুটবল খেলার জন্য ১০০টা করে বেত্রাঘাত করেছিল! ইরানী মেয়েরাও ফুটবল খেলে হিজাব পরে। মেয়েদের ফুটবল খেলার সহি হাদিসি দলিল আছে কিনা জানা নেই। এখানে একটা জিনিস পরিস্কার, হয় ইসলমাকে মানুন, নয়ত ইসলামকে অগ্রায্য করে চলুন। যদি কোন প্রতিষ্ঠানের নিয়মকানুন মানতে গেলে ইসলাম রক্ষিত না হয় তাহলে সেই প্রতিষ্ঠানকে বর্জন করুন, নতুবা ইসলামকে উপেক্ষা করে সেই প্রতিষ্ঠানের আইন-কানুন মেনে চলুন। প্রত্যেকের আছে নিজের ইচ্ছাধীন জীবনযাপন করার অধিকার, তেমনি প্রত্যেক প্রতিষ্ঠানের আছে নিজস্ব নিয়মনীতি। সেই নিয়মনীতির সঙ্গে একমত না হলে খুব সহজেই সেই প্রতিষ্ঠানকে অগ্রাহ্য করা যায়। সৌদি আরবে থাকতে হলে কঠোর পর্দা প্রথা বিদেশী, বিধর্মীদেরও পালন করতে হয়। পাকিস্তানে বেনজির ভূট্টোর সময়ে একজন বিদেশী অতিথি (খুব সম্ভবত স্পেনের রানী সোফিয়া) একটা মসজিদ পরিদর্শন কালে ইসলামী রীতি মেনে মাথা ওড়নায় ঢেকে যেতে হয়েছিল। ফ্রান্সের স্কুলগুলো (বেতিক্রম থাকতে পারে) ছাত্র-ছাত্রীদের কোন রকম ধর্মীয় প্রতীক পরিধন নিষিদ্ধ। সেখানে ক্রুশ, ইহুদী টুপি পরে যাওয়া নিষেধ সেখানে হিজাব পরে নিজের অধিকার ফলানোর চেষ্টা আসলে ইসলামী বর্ণবাদী আচড়ণকে প্রদর্শন! সেই সব ইসলাম প্রেমী মুসলিম যারা ফান্সে উন্নত জীবনের লোভে মাইগ্রেট নিয়েছে তাদের প্রথমেই বুঝা উচিত ছিল ইহুদীনাসার নাস্তিক রাষ্ট্রে না গিয়ে সৌদি আরব বা পাকিস্তানে যাওয়া অনেক বেশি ইসলামী জীবনযাপনের জন্য নিরাপদ। যারা ইসলামকে ভালবাসেন, ইসলামী রাষ্ট্রকেই একমাত্র সমাধান মানেন তারা কেন মার্কিন যুক্তরাষ্ট্রের ভিসার জন্য লাইন ধরেন? ইউরোপের যে কোন একটা রাষ্ট্রে যাবার জন্য হেন কাজ নাই এইসব মুমিনের দল করতে পিছ পা হন না। তারপর একবার যেতে পারলেই হলো, একটু থিতু হবার পরই শুরু হয়ে যায় মুসলানিত্ব প্রদর্শন! সেটা করতেও বাধা নেই, ব্যক্তি স্বাধীনতার দেশে কে কি পরবে, কি পরবে না তা নিয়ে কেউ মাথায় ঘামায় না। কিন্তু স্কুল-কলেজের মত প্রতিষ্ঠানে আলাদা নিয়ম থাকতেই পারে…।
সম্প্রতি বোরকা পরায় এক মুসলীম ছাত্রীকে স্কুলে ভর্তি নিল না লন্ডনের ক্যামডেন স্কুল কর্তৃপক্ষ- এভাবেই বাংলাদেশী অনলাইন নিউজ পোর্টালে একটা খবর এসেছে। নিউজের ভাষ্য পুরোপুরি বোরখার পক্ষে। মুসলমানিত্ব প্রকাশের পক্ষে। সেটাই স্বাভাবিক, কারণ নিউজ সাইটগুলো যারা চালায় তারা বড়জোড় “মডারেট মুসলিম”- যারা নিজেদের উদার, সেক্যুলার বলে মনে করেন! আমাদের দেশের সংবাদমাধ্যমগুলোতে ইউরোপের সেক্যুলার প্রতিষ্ঠানগুলোতে জোরজবদস্তি বোরখা, হিজাব পরার মত ইসলামী বর্ণবাদী আগ্রাসনের চেষ্টাকে (আবারও বলে রাখি সেখানে খ্রিস্টান-ইহুদী চিহৃও পরিধান নিষিদ্ধ)পক্ষ নিয়ে প্রচার করে। লন্ডনের স্কুলের ঘটনাটির প্রচারের সুরও সেরকমই। অথচ এইসব মিডিয়াই অন্য সময় বাবুনাগরী-শফি হুজুরদের বিপরীত থাকে। দিনশেষে মডারেট আর বাবুনাগরীরা সব ভাই ভাই- আবারো প্রমাণ হলো।… যাই হোক, বোরখা একটা পোশাক যে কেউ সেটা পরতেই পারে। মাইকেল জেকসনও ফ্যাসন করে বোরখা পরতো! তবে পোশাক হিসেবে বোরখা নিরাপত্তার জন্য হুমকি স্বরূপ। বেহুলার বাসরঘরের ছিদ্রর মত। বোরখা পরিধারী নিজেকে লুকিয়ে রাখতে পারে। আজকের যুগে চরম সন্ত্রাসবাদী কার্যক্রম যখন বিশ্বজুড়ে মানুষকে নিরাপত্তাহীনতায় ফেলে দিয়েছে সেখানে একজন বোরখাধারী অন্যের সন্দেহের কারণ হন। বাংলাদেশেই ঈদ মৌসুমে বোরখাধারী মহিলা পকেটমার, মলমপার্টি, প্রতারক আইন শৃঙ্খলা বাহিনীর জন্য কঠিন হয়ে পড়ে। আমরা তো আর বোরখাকে (মুখ ঢেকে রাখাকে) নিষিদ্ধ করতে পারি না। কাজেই বোরখা পরে ভয়ংকর সব সন্ত্রাসী পুলিশের চোখকে ফাকি দিচ্ছে কিনা, নিরাপত্তার জন্য হুমকি হয়ে উঠছে কিনা- বড় ধরনের কোন অঘটন না ঘটা পর্যন্ত এসব আমাদের কাছে কখনোই গুরুত্ব পাবে না জানা কথাই। আর ইউরোপ-আমেরিকায় আপাদমস্তক বোরখাকে কেমন করে আর বেশিদিন এলাউ করা হবে দেখার বিষয়। মুসলিমরা বোরখার মত পোশাক পরে ঘুরে বেড়ালে পশ্চিমাদের কোন লোকসান নেই। কিন্তু সেটা তাদের নিরাপত্তার জন্য সমস্যার কারণ হলে মাথা ব্যথার কারণ তো হবেই। সৌদি আরব কি মুখঢাকা কোন নারীর ছবিকে এলাউ করবে হজ করার জন্য?
…আমরা সবাই আধুনিক, কিন্তু দিনশেষে হিজাব-নেকাব-বোরখার অুনরাগী! মুসলিম বলে কথা…। 
লেখাটা শেষ করি এক হিন্দু উগ্র রাজনৈতিক নেতার খবর দিয়ে। গুজরাট রাজ্যে মহাত্মা গান্ধীর জন্মস্থানের জন্য সুপরিচিত শহর পোরবান্দার থেকে নির্বাচিত বিজেপির সংসদ সদস্য বিত্তাল রাড়াড়িয়া গত শুক্রবার তার বিধবা পূববধূকে বিয়ে দিয়েছেন! কিছুদিন আগে নেতার ছেলে এ্যাবসিডেন্টে মারা গেলে অল্প বয়েসী পূত্রবধুর বৈধ্যব জীবন নিরসনে তিনি নিজে ধুমধাম করে পূত্রবধুকে পুনরায় বিয়ে দেয়। হিন্দুরা এখনো মেয়েদের স্বামী মারা গেলে আজীবন বৈধ্যবকেই শ্রেয় পন্থা বলে মনে করে। সেখানে একজন হিন্দু ধর্মবাদী নেতার পক্ষে কাজটা অবাক করার মত বলেই নিউজটা আন্তর্জাতিক মিডিয়ায় স্থান পেয়েছে…।
… হায়! দুনিয়ার কোথাও বাঁধ ভাঙ্গার আওয়াজ, আবার কোথাও অর্গল বন্ধ করার কর্কশ শীৎকার! …

