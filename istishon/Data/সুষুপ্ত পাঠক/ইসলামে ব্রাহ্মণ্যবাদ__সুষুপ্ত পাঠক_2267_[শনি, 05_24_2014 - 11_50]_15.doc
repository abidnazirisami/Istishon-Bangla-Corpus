ইসলামে ব্রাহ্মণ্যবাদ_


“ব্রাহ্মণ” কারা? শুধু হিন্দু ধর্মেই এই পরজীবী দেখা পাওয়া, না কি দুনিয়ার সমস্ত ধর্মেই এই পরজীবীর অবাধ বিস্তার? আসলে এই “ব্রাহ্মণ” কেবল হিন্দু ধর্মের শ্রেণীভেদ প্রথার সৃষ্টি একমাত্র প্রাণী নয়, ভিন্ন নামে, ভিন্ন পরিচয়ে সমস্ত ধর্মের বণিক শ্রেণীর পরিচয় যারা একটা সম্প্রদায় সেই প্রাচীন কাল থেকে মানুষকে পরকালের ও ইহকালের ভয় দেখিয়ে জীবিকা নির্ভর করে আসছে।এরা এতটাই ক্ষমতাধর যে ক্ষয়িত্র (শাসক)সমাজ পর্যন্ত সমঝে চলতো, চলছে, হয়ত সামনে চলবেও…।
মনে রাখতে হবে ভয় ও ভিক্ষা করে খাওয়ার বুদ্ধি কেবল ভারতবর্ষেই ঘটেছিল এমনটা মনে করার কোন কারণ নেই। এটা পৃথিবীব্যাপী ঘটেছিল। ধান্দাবাজ ও চরম বুদ্ধিমান অসৎ লোকের মাথায়ই প্রথম পুরোহিত পেশার চিন্তা আসে।তাই “ব্রাহ্মণ” সব ধর্মেই আছে।মুসলিমরা গর্ব করে দাবী করে তাদের মধ্যে কোন জাতপাত নাই।ছোটবড় নাই।ব্রাহ্মণ্যবাদ নাই…। ডাহা মিথ্যা কথা! মুসলিমদের মধ্যে জাতপাত তো বটেই চরম ব্রাহ্মণ্যবাদ প্রচলিত।হাদিসে আছে কুরাইশ বংশের উচ্চতাকে ইসলাম কিভাবে স্বীকৃতি দিয়েছে।“হযরত আবদুল্লাহ ইবনে আব্বাস রাদিআল্লাহু আনহু বর্ণনা করেছেন, রসুলুল্লাহ সাল্লাল্লাহু আলাইহিস সালাম বলেছেন, আল্লাহ পাক মাখলুক সৃষ্টি করার পর আমাকে সর্বোত্তম দলের মধ্যে সৃষ্টি করেন। এরপর পরিবার বাছাই করেন এবং আমাকে সবচাইতে ভালো পরিবার সৃষ্টি করেন। কাজেই আমি গোত্রর দিক থেকে উৎকৃষ্ট গোত্রজাত এবং পরবার বা খান্দানের দিক থেকে ও সর্বোত্তম (তিরিমিযি ২য় খন্ড, পৃ:২৩১)।“ 
ইসলামমের অত্যন্ত পবিত্র কাবাঘরের রক্ষণাবেক্ষণের একমাত্র হকদার করা হয়েছে কুরাইশদের। নবী হযরত মুহাম্মদ (সাঃ) সাহাবী হযরত ওসমান বিন তালহার হাতেই ফিরিয়ে দিয়েছিলেন পবিত্র কাবা শরীফের চাবি। সেই থেকে তার বংশধরেরা পবিত্র কাবা ঘরের চাবি সংরক্ষণের দায়িত্ব ভোগ করছেন।এজন্য তাদেরকে উপাধি দেয়া হয়েছে “সাদিন” বা কাবা ঘরের সংরক্ষক।
কুরাইশদের শ্রেষ্ঠত্ব ঘোষণার আরো একটি দলিল-“যতদিন পৃথিবীতে দু’জন লোকও অবশিষ্ট থাকবে, ততদিন শাসনভার চিরকাল কুরাইশদের হাতেই থাকবে (বুখারী-৩২০৪)।“খিলাফত সব সময় কুরাইশদের মধ্যে বিরাজমান থাকবে, এমনকি তাদের মধ্যে ২-জন লোক অবশিষ্ট থাকলেও (বুখারী-৬৬৪১)”। “কেউ কুরাইশদের অপদস্থ করার ইচ্ছে করবে, আল্লাহ তাকে অপদস্থ করবেন (তিরমিযী-৩৮৪১)”। “রাজত্ব কুরাইশদের, বিচার বিধান আনসারদের, আযান হাবশীদের, আমানতদারী ইয়ামানীদের (তিরমিযী-৩৮৭১)”।হিন্দুদের জাতিভেদ প্রথার কথা স্মরণ হয়ে যায় না? মিলিয়ে দেখুন।
আরো একটি হাদিসে দেখা যায় নবী কুরাইশদের উচ্চে রাখছেন অন্যদের থেকে। মক্কা বিজয়ের দিন নবী বললেন, “আজকের পর কিয়ামত পর্যন্ত কুরাইশদের হত্যা করা হবে না (মুসলিম-৪৪৭৭)"। মক্কা বিজয়ের পর প্রফেট কাবাঘরের চাবি নিয়ে কাবাঘর খুলে ভেতরে প্রবেশ করেন। শেষে কাবার চাবি কুরাইশদের হাতেই ন্যাস্ত করেন এবং বলেন এটা তারাই দেখে রাখবেন বরাবরের মত। নবী স্বয়ং কুরাইশ বংশের সন্তান।পৃথিবীর যতবড় মুসলিম আলেমওলামাই থাকুক, কাবার গিলাফ ও কাবা ঘরের দেখভালের অধিকারের তার জন্মাবে না।এটা ব্রাহ্মণ্যবাদ নয়? কোথায় ইসলামে শ্রেণী ভেদ নেই?
নামাজের ইমামতির যে কারুর অধিকারের কথা বলে ইসলাম প্রচার করে যে, ইসলামে পুরোহিততন্ত্র নেই। মানে ব্রাহ্মণ ঘরে জন্ম হওয়ার শর্ত লাগবে পুজার অধিকারের জন্য-এটা সেরকম না।শুভংকরের ফাঁকিটা দেখুন, আপনি পাশ করা মোল্লা না হলে মসজিদের চাকরি দিবে? আর ইমাম হচেছ বেতনভুক্ত একজন কর্মচারি!মসজিদ কমিটির যে কোন সিদ্ধান্তে তার চাকরি পর্যন্ত চলে যেতে পারে। মন্দিরের পূজারীর মতই।এই ইমাম, মুয়াজ্জিন, খতিব হতে হলে আপনাকে মাদ্রাসা নামক ধর্মীয় শিক্ষালয় থেকে পাশ করে আসতে হবে। মানছি জন্মগত কোন বংশে জন্ম হতে হবে না তার জন্য, কিন্তু বিশেষ টেনিং নিয়ে আসতে হবে।এটা পুরোহিততন্ত্র নয়? এই “হুজুর” কি ব্রাক্ষণের মত হাত পেতে ভিক্ষা করে পেট চালায় না? পরকালের ভয় দেখায় মসজিদের ডাকে না? দান খয়রাতের বিনিময়ে জীবনের সমস্ত পাপের মাফের অফার করে না? আলেম-ওলামাদের সেবা করলে আল্লা খুশি হন-এটা বলে তাদের তোয়াজ করার আহ্বান জানান না? ব্রাহ্মণের সঙ্গে আর তফাত কিসে? পুরোহিততন্ত্র তারপরও কেন বলা যাবে না? কাবাঘরের অধিকার কেন মুসলিম হলেই হবে না কুরাইশ হতে হবে?...
ইসলাম পৃথিবীর আর সমস্ত ধর্মের মতই পৌত্তিকতা (কাবাঘরের চারপাশে ঘোরা, হজরে আশওয়াদ নামক পাথরে চুমু খাওয়া), ব্রাহ্মণ্যবাদ, পুরোহিতবাদ, প্রতিক্রিয়াশীল, শোষক একটা ধর্ম।ইসলাম কিছুতেই অন্য ধর্মগুলো থেকে পৃথক নয়।“ইসলাম একটি আধুনিক ধর্ম”-এটা হচ্ছে দারুণ একটা জোকস্!...

