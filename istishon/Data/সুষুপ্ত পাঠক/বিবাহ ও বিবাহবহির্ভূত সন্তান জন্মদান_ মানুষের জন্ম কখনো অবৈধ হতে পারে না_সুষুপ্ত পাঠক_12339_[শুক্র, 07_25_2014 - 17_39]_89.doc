বিবাহ ও বিবাহবহির্ভূত সন্তান জন্মদান_ মানুষের জন্ম কখনো অবৈধ হতে পারে না


বিবাহবর্হিভূত সন্তান জন্ম নেয়াকে সমাজপতি ও ধর্মপতিরা মারাত্মক অন্যায় কাজ বলে মনে করেন।তারা যে শিশুটি জন্ম নেয় তাকে “পাপের ফল” বলে অভিহিত করা হয়। তার নাম দেয়া হয় জারজ। ইংরেজি জানা লোকে অহরহ মানুষকে নিকৃষ্টতম গালি হিসেবে “বাস্টার্ড” বলে থাকে।অনলাইনে মুমিনদেরও অতি প্রিয় গালি এটা।যে কোন প্রগতিবাদী, মৌলবাদ বিরোধী লেখককে মনের সুখ মিটিয়ে এই গালিটি দিয়ে তারা তৃপ্তি পায়।অথচ আমরা কেউ ভেবে দেখেছি কি কথিত “জারজ” সন্তান বলে কোন কিছু আছে কি?অথবা সবাই-ই জারজ! কি অসম্ভব কথা- অবৈধ সন্তান! এরচেয়ে মানব সমাজে বিকৃত আর কিছু হতে পারে না!দুটো নারী-পুরুষের মিলনে যে মানব শিশুটি জন্মালো তাকে বলা হচ্ছে অবৈধ!কেন? কারণ শিশুটির বাবা-মা সমাজ ও ধর্ম স্বীকৃত কোন “বিয়ে” করে সন্তান পয়দা করেনি।কত নারী এই লজ্জা আর গ্লাণির জন্য আত্মহত্যার পথ বেছে নেয়।ডাস্টবিনে সদ্যজাত শিশুকে ফেলে যায় তথাকথিত সমাজের লাজলজ্জার হাত থেকে বাঁচার জন্য!আমরা এমনই এক সমাজ বানিয়েছি যেখানে নিস্পাপ শিশুদেরও নাম দিয়েছি, অবৈধ!
বিয়ে সব সমাজেই আছে।সব ধর্মই বিয়েকে স্বীকৃতি দিয়েছে।ধর্মীয় বিয়ে ছাড়াও রাষ্ট্রীয় আইন অনুযায়ী কিছু বিয়ে আছে।যে বিয়েকে রাষ্ট্র স্বীকৃতি দেয়।ধর্মীয় বিয়ের আসলে কোন স্বীকৃতি নেই। এজন্য রেজিস্ট্রি করা হয়।এই “রেজিষ্ট্রি” ধর্মীয় বিয়ে যে কোন বিয়েই না তার প্রমাণ।রাজা দুষ্মন্ত শকুন্তলাকে আংটি বদল করে গন্ধব মতে বিয়ে করে সন্তান জন্ম দেয়।এটা আসলে কোন বিয়েই ছিল না।মুসলিম রীতির বিয়েই বলুন, হিন্দু বা অন্য যে কোন রীতি- সেখানে এমন কি হয় যাতে দুটো অচেনা নারী-পুরুষ সেক্স করার জন্য বৈধ হয়ে গেলো? শ’খানেক লোক নিমন্ত্রণ খেতে এসে জানলো এরা বিয়ে করেছে অতএব এরা এখন সেক্স করে সন্তান পয়দা করলে সেটা বৈধ হয়ে যাবে! কোর্টকাচারিতে গিয়ে মেজিস্ট্রেটের কাছে কাগজে খসখস করে সই করে যে বিয়ে হয়, তাও সমাজ মেনে নেয়। সেই বিয়ের কাগজ দেখে লোকে স্বামী-স্ত্রী হিসেবে স্বীকৃতি দেয়। তাদের জন্ম দেয়া সন্তানও বৈধ!শুধু অবৈধ যখন দুটো নারী-পুরুষ দুজনের সম্মতিতে যৌন মিলন করলো এবং সন্তানের জন্ম দিল সেটা!তারা যদি দুটো লোককে ডেকে এনে স্বাক্ষি রেখে, একটা উটকো মাওলানাকে ডেকে এনে অংবং বলে “বিয়েটা” সেরে নিতো তাহলে তাদের সন্তানটা বৈধ হয়ে যেতো!বুদ্ধি আর বিবেচনা আপনাদের কি বলে? বিয়ের আলাদা কি রাসায়নিক ক্ষমতা আছে যে একটা সদ্যজাত শিশুকে সে বৈধ করে দিতে পারে?
অনেক গোঁড়া লোক কোর্টে গিয়ে মানুষের বানানো আইনে বিয়ে করাকে ধর্মসম্মত নয় বলে মনে করেন। এরা তাই ঐ সমস্ত বিয়েকে বিয়ে বলেই মানতে চান না।তাদের মত মানলে স্রেফ নিজ ধর্ম বিশ্বাস ছাড়া অন্য ধর্ম বিশ্বাসে (যেহেতু ঐ ধর্মগুলো সত্য নয়) করা বিয়েগুলোরও কোন গ্রহণযোগ্যতা নেই।গোড়া হিন্দুরা যেমন বিয়ে রেজিস্ট্রি করাকে ধর্ম বিরোধীতা মনে করেন। বাংলাদেশের বহু হিন্দু রেজিস্ট্রিশন করার বিপক্ষে। ভারতের উদাহরণ দিলেও তারা মানতে চান না।অনেক মুসলিমদের দেখেছি ভিন্ন ধর্মের বিয়ে নিয়ে ঠোট উল্টাতে।ওসব নাকি বিয়েই না।আগুন স্বাক্ষি রেখে বিয়ে, এরকম শিরককে বৈধ বিয়ে বলা যাবে কি? এরা সম্ভবত কথা বলার সময় মনে রাখেন না নবী হযরত মুহাম্মদের বাবা-মার বিয়ে হয়েছিল পৌত্তলিক ধর্ম মেনেই।তারা না ছিলেন ইহুদী, না খ্রিস্টান।মুহাম্মদ সেই পৌত্তলিক বিয়ের ফলে জন্ম নেয়া সন্তান।কাজেই কার বিয়ে বৈধ আর কার বিয়ে অবৈধ সেই আলোচনা না করাই ভাল।
আমি কি তাহলে বিয়ে প্রথার বিরুদ্ধে বলছি? না, মোটেই তা নয়। বিয়ের অনেক সামাজিক ভাল দিক আছে।মানুষ যদি বিয়ের মত প্রথার জন্য মনের দিক দিয়ে সন্তুষ্ঠ থাকে, বিয়ে যদি সামাজিক নিরাপত্তা দিয়ে থাকে তাহলে এই প্রথার নিন্দা না করাই উচিত।পাশাপাশি যে কেউ বিয়ে ছাড়াও স্বামী-স্ত্রী হিসেবে বসবাস করতে পারে এবং সন্তান জন্মদানের পূর্ণ অধিকার তাদের আছে।সে শিশু আপনাদের সমাজ ও ধর্মসম্মত শিশুর মতই “বৈধ”।মানুষের জন্ম কখনো অবৈধ হতে পারে না।
দু:খজনক সত্য হলো লেখার শুরুতে যে সমাজপতি ও ধর্মপতিদের কথা বলেছি শুধু তারাই নয়, ফ্রি থিঙ্কার বা মুক্তমনের অধিকারী বলে যারা নিজেদের দাবী করেন তারাও একে অন্যকে “বাস্টার্ড” বলে কুৎসিত ও সবচেয়ে বাজে গালি হিসেবে ব্যবহার করে।… এই যে বিশাল ভারতবর্ষ, যার নামে গোটা অঞ্চলটার নামকরণ, রাজা ভরত, যিনি রাজা দুষ্মন্ত ও শকুন্তলার “আংটি বদলের” বিয়ের ফসল। দেবদাসী মরিয়মের সন্তান যীশু বৈধ হলে অবৈধ সন্তান শব্দটিই অভিধান থেকে মুছে ফেলা উচিত। মুহাম্মদের প্যাগন বাবা-মার বিয়ের বৈধ সন্তান হলেন মুহাম্মদ।সে বিয়ে যতই অবৈধ হোক না কেন। কারণ মানুষের জন্ম কখনো অবৈধ হতে পারে না…।

