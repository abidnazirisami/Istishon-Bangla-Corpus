মুক্তি সংগ্রাম না জিহাদ অভিযান_



ফিলিস্তিন কিংবা আফগান বিষয়ে আমরা কি জেনে-বুঝেই জিহাদী-মুজাহিদদের সমর্থন করে যাচ্ছি? যখন আমাদের এক শ্রেণীর বুদ্ধিজীবীরা বলতে চান, আরবরা যেহেতু এখনো গণতন্ত্র বুঝে না তাই তাদের মুক্তিযুদ্ধের বর্হিপ্রকাশটা বাইরে থেকে দেখে ধর্মীয় মনে হয়…। আরব তথা মধ্যপাচ্যে বিদেশী শক্তির আক্রমন, শাসনের চেষ্টা ছিল ও আছে। একই সঙ্গে তাদের বিরুদ্ধে স্থানীয়দের লড়াইও চলছে। কিন্তু সেটা কিছুতে দেশপ্রেমের চেতনায় জাতীয়তাবাদী মুক্তি সংগ্রাম বলা যাবে কি? আফগানিস্থান ও ফিলিস্তিনে জিহাদ করা শাইখ আব্দুল্লাহ আযযাম বলেন, “আমরা কি আমাদের সবচেয়ে মূল্যবান বস্তু প্রাণকে কি সামান্য ভূখন্ডের জন্য উৎসর্গ করব? ফিলিস্তিনের মাটি আর ফুজাইরার মাটির মুল্য তো একই। ঘর তো আমার যেখানে ইচ্ছা সেখানে নির্মাণ করা সম্ভব। ব্যাপার তো জমি আর মাটির নয়। ব্যাপার হচ্ছে দ্বীনের, আকীদার, পবিত্র ভূমির, মসজিদুল আকসার ও সে সব লোকদের, যারা হুর ও জান্নাত লাভের প্রতিযোগীতায় নেমেছে। যদি জান্নাত ও হুর না পাই, তাহলে কেন আমি নিজের প্রাণ উৎসর্গ করব?”।
‘মসজিদুল আকসা’ যা ইহুদীদের কাছে মুসলিমদের কাবাঘরের মতই পবিত্র। ইহুদীদের জেরুজালেম মুসলিমদের মতই মক্কা-মদিনার মতই পবিত্র ভূমি। সেই মসজিদুল আকসা বা বাইতুল মোকাদ্দেস বা সোলেমানের মন্দির দখল করার অভিলাষ কি করে পরাধীনতা থেকে মুক্তি পেতে দেশপ্রেমি মুক্তিযুদ্ধ হয়? যারা হুর ও জান্নাত লাভের প্রতিযোগিতা করছে তারা জাতীয়তাবাদী দেশপ্রেম যে ফলাচ্ছে না সেটা শাইখ আব্দুল্লাহ আযযাম পরিস্কার করেই বলেছেন। উনারা দাবী করেছেন সামান্য ভূ-খন্ডের জন্য নিজেদের জীবন উৎসর্গ করছেন না। শাইখ আব্দুল্লাহ আযযাম সম্পর্কে খোঁজ খবর করলে জানতে পারবেন তার জিহাদী কার্যক্রম ও অনুসারীদের সংখ্যা কত। আফগানিস্থান, সৌদি আরবসহ আরব বিশ্বের মসজিদগুলোতে শাইখ আব্দুল্লাহ আযযাম ঘন্টার পর ঘন্টা পশ্চিমাদের উপর হামলা করার উপর বয়ান করেন। নিজেই সেটা তার লেখায় বলেছেন। তরুণদের তিনি হুর-জান্নাত লাভের জন্য ইহুদীদের হাত থেকে বাইতুল মোক্কাদেশ দখলের আহ্ববান জানায়। তাদের স্মরণ করিয়ে দেয়, আল্লাহ সব মুসলমানের জীবন জান্নাতের বিনিময়ে জিহাদের জন্য ক্রয় করে নিয়েছেন…। আমাদের দেশে সেইসব জিহাদী আন্দোলনগুলোই সাম্রাজ্যবাদী আমেরিকার বিরুদ্ধে জাতীয়তাবাদী মুক্তি সংগ্রাম বলে পরিচিতি পায়! সাম্রাজ্যবাদীদের বিরুদ্ধে কথা বলতে হলে কেন আরেক ধর্মীয় সাম্রাজবাদীদের হয়ে দালালী করতে হবে?
মজাটা হচ্ছে ফিলিস্তিনী বামপন্থিদেরও এই ধরণের প্রচারণা ছিল এবং শাইখ আব্দুল্লাহ আযম তাদের বিদ্রুপ করে সত্যটা বলেছেন এভাবে “ফিলিস্তিনী যুবকদের আন্দোলিত করছে ইসলাম, মসজিদুল আকসা ও শাহাদাতস্পৃহা…”। তাহলে স্বাধীন ফিলিস্তিনী রাষ্ট্র যে কি চেহারা পাবে তা কি বলে দিতে হবে? এখন তো আর ইয়াসির আরাফাত বেঁচে নেই, তার আন্দোলনও ছিনতাই হয়ে গেছে। ফিলিস্তিনী শিশুরা এখন ‘কাফের’ মারতে তৈরি হয়। বালকরা হুর আর জান্নাতের লোভে ইহুদীদের কাছ থেকে বাইতুল মোকাদ্দেস দখল করতে চায়।
কুরআনের সুরা আসসাফ তুলে ধরে ফিলিস্তিনী, আফগানিস্থানে বলা হয় মুসলমানদের জন্য আল্লাহ একটা “লাভজনক ব্যবসা” দিয়েছে জিহাদের প্রাণ দেয়ার বিনিময়ে হুর ও জান্নাত পাবার। আর জিতে ফিরে আসলে গণিমতের মাল। সুরা আসসাফ বলছে-“يَا أَيُّهَا الَّذِينَ آمَنُوا هَلْ أَدُلُّكُمْ عَلَىٰ تِجَارَةٍ تُنجِيكُم مِّنْ عَذَابٍ أَلِيمٍ [٦١:١٠]
تُؤْمِنُونَ بِاللَّهِ وَرَسُولِهِ وَتُجَاهِدُونَ فِي سَبِيلِ اللَّهِ بِأَمْوَالِكُمْ وَأَنفُسِكُمْ ۚ ذَٰلِكُمْ خَيْرٌ لَّكُمْ إِن كُنتُمْ تَعْلَمُونَ [٦١:١١]
يَغْفِرْ لَكُمْ ذُنُوبَكُمْ وَيُدْخِلْكُمْ جَنَّاتٍ تَجْرِي مِن تَحْتِهَا الْأَنْهَارُ وَمَسَاكِنَ طَيِّبَةً فِي جَنَّاتِ عَدْنٍ ۚ ذَٰلِكَ الْفَوْزُ الْعَظِيمُ [٦١:١٢]
وَأُخْرَىٰ تُحِبُّونَهَا ۖ نَصْرٌ مِّنَ اللَّهِ وَفَتْحٌ قَرِيبٌ ۗ وَبَشِّرِ الْمُؤْمِنِينَ [٦١:١٣]
“হে মুমিনগণ ! আমি কি তোমাদেরকে এমন এক ব্যবসার সন্ধান দিব, যা তোমাদেরকে যন্ত্রণদায়ক শাস্তি থেকে মুক্তি দিবে। (আর তা হচ্ছে এই যে) তোমরা আল্লাহ ও তাঁর রাসূল সাল্লাল্লাহু আলাইহি ওয়াসাল্লাম-এর প্রতি ঈমান আনবে এবং আল্লাহ্র পথে তোমাদের জান ও মাল দ্বারা জ্বিহাদ করবে। তোমাদের এ কাজই তোমাদের জন্য সর্বোত্তম যদি তোমরা জান। তিনি তোমাদের অপরাধসমূহ ক্ষমা করে দিবেন এবং তোমাদেরকে প্রবেশ করাবেন এমন জান্নাতে, যার তলদেশে দিয়ে প্রবাহিত হয় নদীসমূহ ও (তোমাদেরকে প্রবেশ করাবেন) স্থায়ী জান্নাত সমূহের উন্নত আবাসস্থলে। আর এটাই হচ্ছে মহা সফলতা। আর তোমরা তো আখেরাতকে ভালবাস।আল্লাহর পক্ষ থেকে সাহায্য সমাগত ও বিজয় নিকটবর্তী। আর আপনি মুমিনদেরকে সুসংবাদ দিন।[আসসাফঃ ১০-১৩]”।
জিহাদীরা (আমাদের দেশের একশ্রেণী বুদ্ধিজীবীর কাছে যারা ফিডম ফাইটার!) এই সুরাকে দেখিয়ে বলছে, ‘আমি কি তোমাদের একটি ব্যবসার সন্ধান দিব?’ এটা সর্বশ্রেষ্ঠ ব্যবসা। আল্লাহ ও বান্দার মাঝে সম্পাদিত ব্যবসা । ক্রেতা মহান আল্লাহ আর বিক্রেতা আপনি। অতএব আপনি অনেক উপরে উঠে গেলেন। আপনি রাব্বুল আলামীনের সাথে বাণিজ্যিক চুক্তি সম্পাদিন করছেন। এর চেয়ে বড় সম্মানের বিষয় আর কী হতে পারে?’।
আমরা কেমন করে এইসব আন্দোলনকারীকে সমর্থন করব? ফিলিস্তিনি প্রসঙ্গে, আফগান প্রসঙ্গে পশ্চিমাদের নীতি সমা্লোচনা বা বিরোধীতা কেন অন্ধভাবে এইসব রক্তলোলুপ শায়খ আবদুল্লাহ আযমদের পরক্ষ সমর্থন করবে? নিজের ঘরে যখন আগুন লেখেছে তখন বাংলাদেশীদের হুঁশ আসবার ব্যাপারে অনেকেই আশাবাদী ছিলেন। কিন্তু সে আশায় গুড়ে বালি! আজো আমরা আফগানিস্থানের একেফরটিসেভেন হাতে কাবলি পরা যোদ্ধাদের, ফিলিস্তিনী মুখ ঢাকা প্রেট্রল বোমারুদের, কথিত ভারত-পাকিস্তান যুদ্ধের প্রশ্নে জঙ্গিবাদের আতুর ঘর পাকিস্তানীদের, কাস্মিরী সেনাদের মৃত্যুতে উল্লসিত! সাম্রাজ্যবাদ বিরোধীতার অবস্থানে থেকে কেন শায়খ আবদুল্লাহ আযমদের বিষয়ে আমাদের অবস্থানটা পরিস্কার হচ্ছে না? আমরা কি চাই? প্রশ্নটা আমাদের শিক্ষিত বুদ্ধিভিত্তিক অংশের কাছেই।

