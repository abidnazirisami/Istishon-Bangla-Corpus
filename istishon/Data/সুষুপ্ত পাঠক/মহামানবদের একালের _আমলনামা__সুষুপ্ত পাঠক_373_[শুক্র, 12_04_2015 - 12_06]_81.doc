মহামানবদের একালের _আমলনামা_



আপনি যখন পৃথিবীর “সর্বকালের সর্বশ্রেষ্ঠ” মানুষদের চরিত্র নিয়ে প্রশ্ন তুলবেন তখন কিছু ইতিহাস সচেতন শিক্ষিত মানুষ আপনাকে জ্ঞান দিবেন- ওগুলো তখনকার সময়ের সামাজিক নিয়ম ছিল, এগুলোকে তখনকার সময়ে খারাপ চোখে দেখা হতো না। বা সে যুগের যুদ্ধের নিয়মই এরকম ছিল। এই নিয়ম সবাই পালন করতো… ইত্যাদি ইত্যাদি। কথাগুলি খুব সত্য। এরিস্টটলের মত জ্ঞানী মানুষও একজন দাস যে রক্তমাংসের মানুষ, তাকে যে পশুর মত ব্যবহার করতে হয় না, জগত বিষয়ে কত প্রশ্নে উত্তর বের করেছেন কিন্তু এরকম হীন কাজ করতে কোন অনুতাপ হতো না- কারণ সে যুগের এই মানবিক বোধটাই জন্ম নেয়নি। কাজেই ধর্মীয় মহাপুরুষদের ব্যক্তিগত জীবনকে সেই যুগের আলোকে অবশ্যই ক্ষমা করা যেতে পারে। হযরত মুহাম্মদের ১৩টি বিয়ে ও অসংখ্য দাসী, শ্রীকৃষ্ণের হাজারখানেক স্ত্রী ও প্রচুর দাসী সম্ভোগকে তাই সেই যুগের বিবেচনায় অবশ্যই আমাদের মূল্যায়ন করতে হবে। আর এই যৌক্তিক মূল্যায়ন তখনই সম্ভব হবে যদি আপনি স্বীকার করে নেন যে- এই সব মহাপুরুষ কিছুতে “সর্বকালের শ্রেষ্ঠ অনুকরণীয়” ব্যক্তি হতে পারেন না। বস্তুত এটি একটি অসম্ভব ও অবৈজ্ঞানিক কনসেপ্ট “সর্বকালের সর্বশ্রেষ্ঠ মানুষ”। কারণ আমরা সবাই আমাদের সময়ের বাস্তবতায় হাত-পা বাঁধা। কিন্তু ভয়ংকর আশংকার সঙ্গে আমরা লক্ষ্য করি যে একজন মধ্যযুগের মানুষের জীবনকে একটা বিশাল সংখ্যক অনুসারী অক্ষরে অক্ষরে অনুসরণ করার চেষ্টা চালায়! এই মূল অনুসরণকারীদের অন্ধ অনুকরণ আজকের যুগের মানুষের কাছে কি চিত্র তুলে ধরে তার সবচেয়ে বড় উদাহরণ- আইএস। সাধারণ সজ্জন ভাল মানুষ তাই একবাক্যে আইএসকে ইসলাম বিরোধী বলে দাবী করেন। কারণ তারা জানেন না তাদের “সর্বকালের সর্বশ্রেষ্ঠ চরিত্রবান নবী হযরত মুহাম্মদকে” অক্ষরে অক্ষরে অনুসরণ করে আইএস। আইএস তাদের যুদ্ধের সময় সেটাই করছে যেমনটা নবী ও তার সাহাবীরা করতো।
এইসব সর্বকালের সর্বশ্রেষ্ঠ মানুষ আমাদের জন্য যে কি পরিমাণ আপদ ও বিপদের সেটা একটু চোখ-কান খোলা রাখলেই দেখতে পাবেন। আপনি যদি ঠাকুর অনুকূল চন্দ্রের বাণী পড়েন (তথ্যসূত্র: আলোচনা প্রসঙ্গে) দেখবেন তিনি সেখানে চরম বর্ণবাদী ও নারী বিদ্বেষী মতবাদ প্রকাশ করছেন। পুরুষকে একাধিক বিয়ের পরামর্শ করছেন। নারীকে পুরুষের অত্যাচার সইতে বলছেন। বর্ণাশ্রমকে অবলীলায় দম্ভভরে প্রচার করছেন। অনুকূল চন্দ্রের উম্মাদ অনুসারীরা তাদের সমাজে নিশ্চিত করেই চরম বর্ণবাদী মানসিকতাকে জিইয়ে রেখেছেন। তাদের কাছে মানুষ না, “জাতই” শেষ কথা। এইরকম বহু অবতার রয়েছে সনাতন ধর্মে যাদের ঘৃণার বিষ, তাদের নারী নিপীড়ন, নারী বিদ্বেষ তাদের ভক্তরা এখনো তাদের সমাজে প্রতিষ্ঠা করে চলেছেন। হিন্দুরা হয়ত ধর্মীয়ভাবে খিলাফত, হিন্দু আইন প্রতিষ্ঠার জন্য চাপাতি হাতে কাউকে কুপাতে যাচেছ না- কিন্তু ক্যান্সারের মত হিন্দু পরিবারের কুড়ে কুড়ে খেয়ে চলেছে এইসব অবতারদের বিষবাক্য। আর এর সবচেয়ে বড় শিকার হচ্ছে হিন্দু নারীরা। বাংলাদেশের হিন্দু নারী পিতার সম্পত্তিতে ভাগ পায় না। হিন্দু পাত্র তাই বিয়ের সময় ঘটিবাটি-লেপতোষক থেকে শুরু করে পায়খানার বদনাটা পর্যন্ত শশ্বরমশাইয়ের ঘাড় মটকে আদায় করে। দুঃখজনক হচ্ছে হিন্দু ছেলেরা তাদের বোনেরা সম্পত্তির অধিকার পাক সেটাও চায় না। বাংলাদেশ সরকার পিতার সম্পত্তিতে হিন্দু নারীর অধিকারের আইন পাশ করতে গেলে তাই গুণধর হিন্দুপুত্ররা রাস্তা নেমে আসে এর প্রতিবাদে! ভারত সরকার হিন্দু ধর্মকে উপেক্ষা করে বহু আগেই সম্পত্তিতে নারীর অধিকার নিশ্চিত করেছে। ভারত সরকার যেমন ভোটের ভয়ে মুসলিমদের বর্বর ধর্মীয় আইনে হাত দিতে ভয় পায়- বাংলাদেশের আওয়ামী লীগও তাদের ভোটব্যাংকে হাত দিতে চায় না।

হিন্দুর ঘরে তাই আজো কন্যা শিশু এক বোঝার নাম। অনুকূল, রামকৃষ্ণ’র মত জনপ্রিয় অবতারদের মতবাদ হিন্দু ধর্মের এই বৈষম্য আর অনাচারকে আজকের যুগ পর্যন্ত বলবৎ করে রেখেছে। এসব থেকে পরিত্রান পাবার একটাই পথ- তথাকথিত এইসব মহাপুরুষ, সর্বশ্রেষ্ঠ চরিত্রবাণদের মুখোশ খুলে দেয়া। আজকের যুগের সভ্য ও রুচিতে তাদের জীবনকে পরিমাপ করা। জনগণকে বুঝানো যে- এই লোকগুলো অসভ্য, অজ্ঞ, অন্ধকার যুগের প্রতিনিধি- আমাদের আজকের যুগের বাস্তবতায় তারা পরিত্যক্তই শুধু না- সমালোচনারও যোগ্য।

হিন্দুদের কপাল ভাল তাদের নির্দিষ্ট কোন উপাস্য নেই। কোথাও গণেষ, কোথাও হনুমান, কোথাও কালি…। এক চাকরি সূত্রে খ্রিস্টান কলিগের সঙ্গে ঘনিষ্ঠতায় জেনেছি যীশু প্রস্রাব করে ঢিলাকুলুপ নিতেন না টিস্যু পেপার নিতেন সেটা খ্রিস্টানরা জানে না- এবং প্রসাব করে তারা যীশুর মত অনুকরণীয় কোন নির্দেশ অনুসরণ করেন না। যীশুর কোন “সুন্নত” থাকলেও কোন খ্রিস্টান জানে না- পালনও করে না। এদিকে এখন পর্যন্ত কোন হিন্দুর কাছে জিজ্ঞেস করে জানতে পারিনি শ্রীকৃষ্ণ বা ভবগান রাম ব্রাশ দিয়ে দাঁত মাজতো নাকি দাতন ব্যবহার করতো? তাই বহু কৃষ্ণভক্তকে দেখি কোলগেট দিয়ে দাঁত মাজতে আধুনিক ব্রাশ ব্যবহার করে। কোন উম্মাদ হিন্দুও আজকের যুগে রামের মত পোশাক আর চুল রাখার কথা চিন্তাও করতে পারবে না।… কিন্তু এইখানেই হযরত মুহাম্মদ একদমই আলাদা। তার অনুসারীরা বিশ্বাস করেন তাকে অনুসরণ করা খুবই পূণ্যের কাজ! এই অন্ধ অনুসরণ মুসলিম সমাজকে পশ্চাপৎ, প্রগতি বিরোধী, প্রতিক্রিয়াশীল করে তুলছে। ইসলামী আইন মধ্যযুগীয় সময়ের বাস্তবতা যা আজকের যুগের মানুষকে বাধতে চাইলে যুগের বাস্তবতায় বিরোধ হতে বাধ্য। আশার কথা যে মুহাম্মদকে তার ফলোয়াররা শতভাগ অনুসরণ করেন না। কিন্তু বিপদের কথা হচ্ছে মুহাম্মদকে বাঁচাতে এরেই নানা রকম উদ্ভট যুক্তি উপস্থাপন করে গোয়ারের মত হযরত মুহাম্মদকে অনুসরণ করার প্রত্যয় জানান। আজকের যুগে কেউ ফ্রি দাসী স্রেক্স, একই সঙ্গে চারজন স্ত্রী রাখাকে ভালো চোখে দেখে না। তবু এই বিষয়গুলিকে যখন ইনিয়ে-বিনিয়ে “যৌক্তিক” ও নানাভাবে ত্যানা প্যাচিয়ে গ্রহণযোগ্য করার চেষ্টা করা হয় তখন সেটিকে অশনি সংকেত না ভেবে উপায় নেই। মুসলিম সমাজ আজ কঠিন এক সময়ে দাঁড়িয়ে। আমার বিশ্বাস তাদের “সর্বশ্রেষ্ঠ চরিত্রের নবীকে” এখন নির্মোহভাবে বিচার বিবেচনা করার সময় এসেছে।
একজন নবী যখন তার ব্যক্তিগত লোভ-লালসাকে ভোগ করার জন্য পৃথিবীর মহৎ কোন সম্পর্ককে বাতিল করেন তাকে আর যাই হোক সর্বকালের সর্বশ্রেষ্ঠ মহামানব বলা যায় না। হযরত মুহাম্মদ জয়নবকে বিয়ে করার জন্য পৃথিবীতে সন্তান দত্তক নেয়ার মত মানব ইতিহাসের মহৎ একটি সম্পর্ককে নিষিদ্ধ করেছেন! শুধুমাত্র এই একটি কারণেও হযরত মুহাম্মদ ও তার ইসলামকে পরিত্যগ করা যায়। এতিম, নিঃস্ব নাবালক শিশুদের নিজের সন্তান হিসেবে গ্রহণ করাকে নিষিদ্ধ করে আল্লাহ কি প্রমাণ করলেন? এই প্রথাটি দুনিয়াতে কি রকম দুর্যোগ সৃষ্টি করেছিল? ইসলাম কথিত আইয়ামে জাহেলিয়া যুগেও এই অসাধারণ মানবিক সম্পর্কটি ছিল কারণ সেই যুগেই জায়েদকে মুহাম্মদ পালক সন্তান হিসেবে গ্রহণ করেছিলেন। লোকজন জায়েদকে জায়েদ বিন মোহাম্মদ বা মোহাম্মদের পূত্র জায়েদ বলে সম্বধন করত। সীরাতে উল্লেখ আছে একবার জায়েদকে তাদের আসল পিতামাতা নিতে আসলে মুহাম্মদ তাদেরকে ফিরিয়ে দেন। জায়েদ মুহাম্মদের পুত্র হিসেবেই বড় হতে থাকে। কিন্তু একদিন জায়েদের স্ত্রী জয়নবকে বেসামাল অবস্থায়, প্রায় অর্ধনগ্ন অবস্থায় দেখে ফেলে পুত্রবূধর প্রতি তার লোভ জেগে উঠে। হযরত মুহাম্মদের জীবনীকার আলা তাবারি লিখেছেন, জায়েদের বাড়ি মহানবী গেলেন জায়েদের সঙ্গে দেখা করতে। সেসময় জায়েদ বাড়ি ছিল না। ঘরে স্ত্রী জয়নব চামড়ায় রং করছিলেন। তার পোশাক ছিল খোলামেলা। জয়নবের আকর্ষণীয় শরীর দরজার আড়াল থেকে দেখে হযরত মুহাম্মদের মধ্যে আলোড়ন সৃষ্টি হলো এবং তিনি মুচকি হাসি দিয়ে চলে যান এই কথা বিড়বিড় করতে করতে যে, “আল্লাহ যে কখন কার মনকে পরিবর্তন করে দেন”। এতে জয়নব নিশ্চিত হয়ে যায় নবী তার প্রেমে পড়েছে…।
জয়নবকে বিয়ে করা যে ভয়ংকর রকম চারিত্রিক দোষ সেটা ইসলামিস্টরা বুঝতে পেরেই নানা রকম উদ্ভট কথা বলে এটাকে ঢাকতে চেয়েছেন। তারা একেক সময় একেক দাবী করেন। বলা হয় জায়েদ মুহাম্মদের পালক পুত্র ছিল না, ছিল স্রেফ একটা দাস। এটা যে সত্য নয় তার প্রমাণ ইসলামী দলিলেই আছে। কারণ সেখানেই বলা আছে জায়েদকে সবাই “জায়েদ বিন মোহাম্মদ “ বলেই ডাকতো- কোন দাসকে নিশ্চয় তার মনিবের পুত্র বলে সম্বধন করবে না। তাছাড়া জায়েদ যদি দাসই হবে তাহলে মুহাম্মদ তার চাচাতো বোন জয়নবের সঙ্গে বিয়ে দিবে কেন? একটা দাসের সঙ্গে কেউ নিজের আপনজনকে বিয়ে দেয়? কোন সুস্থ মানুষ নিজের পুত্রের চোখে দেখা একজন যুবকের স্ত্রীকে যে নারী নিশ্চয় শশ্বড় হিসেবে বিয়ের পর মুহাম্মদ আব্বা বলে ডেকেছে, তার সঙ্গে কি করে স্বামী-স্ত্রী হিসেব ঘর করতে পারে? ইসলাম প্রচারের সঙ্গে জয়নবের বিয়ের কি সম্পর্ক? আল্লার দ্বিন প্রচারের সঙ্গে সন্তান পালক নেয়ার মত সুমহান একটি সম্পর্ককে বাতিল করার কি সম্পর্ক? আসলে এই মহান প্রথাটি বাতিল না করলে মুহাম্মদ জয়নবকে বিয়ে করতে পারেন না! তাহলে লোকে বলবে মুহাম্মদ নিজের পুত্রবধূকে বিয়ে করেছে! এমন কি এটি তার উম্মদদের জন্য নজির হয়ে যাবে-তাই মুহাম্মদের লালসাকে মেটাতে আজ মুসলিমরা দত্তক নেয়াকে ইসলামী বিধানে নাজায়েজ বলে মনে করেন। কুরআন মানব ইতিহাসের জঘন্ন অধ্যাদেশ জারি করল এভাবে- 
//আল্লাহ কোন মানুষের মধ্যে দুটি হৃদয় স্থাপন করেননি। তোমাদের স্ত্রীগণ যাদের সাথে তোমরা যিহার কর, তাদেরকে তোমাদের জননী করেননি এবং তোমাদের পোষ্যপুত্রদেরকে তোমাদের পুত্র করেননি। এগুলো তোমাদের মুখের কথা মাত্র। আল্লাহ ন্যায় কথা বলেন এবং পথ প্রদর্শন করেন। কোরান, ৩৩: ০৪//

সেই মধ্যযুগেও জয়নবকে বিয়ে করা ছিল আরবে আলেচিত একটি কেলেংকারী। মানুষ ততদিনে হযরত মুহাম্মদের বিরুদ্ধে কথা বলতে ভয় পায়। কিন্তু তারা কানাঘুষা শুরু করে দিয়েছিল পালকপুত্রের স্ত্রীকে বিয়ে করার জন্য। উপরের আয়াত সেই পরিপ্রেক্ষিতেই “নাযিল” হয়েছিল। জয়নবকে বিয়ে করার সঙ্গে ইসলাম প্রচার ও দ্বিনকে প্রতিষ্ঠার যে কোন সম্পর্ক নেই, বরং সম্পূর্ণ নারীলোলুপতাই এখানে একমাত্র বিষয় ছিল সেটা প্রমাণ করে খোদ কুরআনের এই আয়াতই-
//আল্লাহ যাকে অনুগ্রহ করেছেন; আপনিও যাকে অনুগ্রহ করেছেন; তাকে যখন আপনি বলেছিলেন, তোমার স্ত্রীকে তোমার কাছেই থাকতে দাও এবং আল্লাহকে ভয় কর। আপনি অন্তরে এমন বিষয় গোপন করছিলেন, যা আল্লাহ পাক প্রকাশ করে দেবেন আপনি লোকনিন্দার ভয় করেছিলেন অথচ আল্লাহকেই অধিক ভয় করা উচিত। অতঃপর যায়েদ যখন যয়নবের সাথে সম্পর্ক ছিন্ন করল, তখন আমি তাকে আপনার সাথে বিবাহবন্ধনে আবদ্ধ করলাম যাতে মুমিনদের পোষ্যপুত্ররা তাদের স্ত্রীর সাথে সম্পর্ক ছিন্ন করলে সেসব স্ত্রীকে বিবাহ করার ব্যাপারে মুমিনদের কোন অসুবিধা না থাকে। আল্লাহর নির্দেশ কার্যে পরিণত হয়েই থাকে। কোরান, ৩৩: ৩৭//
কুরআনের এই লাইনটি “আপনি অন্তরে এমন বিষয় গোপন করছিলেন, যা আল্লাহ পাক প্রকাশ করে দেবেন আপনি লোকনিন্দার ভয় করেছিলেন অথচ আল্লাহকেই অধিক ভয় করা উচিত” সীরাতে জয়নবকে অর্ধনগ্ন অবস্থায় দেখে ফেলে নবীর মধ্যে যে আলোড়ন তুলেছিল তারই সাক্ষি দিচ্ছে! সর্বকালের সর্বশ্রেষ্ঠ একজন মানুষ এভাবে রিপুর কাছে আত্মসমর্পন করলে তিনি কি করে আদর্শমানব হিসেবে যুগে যুগে অনুসারিত হবেন? কেমন করে আমরা তাকে তার অন্যান্য আদেশগুলিকে বিনাবাক্যে অনুসরণ করবো? তিনি নিজেই দোষ-ত্রুটির উর্ধে নন। যিনি এরকম অসংখক ভুল-ত্রুটি করেছেন তিনি কিছুতে নির্ভুল হতে পারেন না। কাজেই তিনি তার অনুসারীদের যেসব আদেশ-নির্দেশ পালন করতে বলেছেন তাতে ভুল ও আত্মবিনাশের যে উপাদান নেই তাতে কেন সন্দেহ করছেন না?
একজন নবীর ১৩টি বিয়ের নজির কখনই কি সর্বকালের জন্য অনুসরণীয় ব্যক্তির মত হয়? যে নবীকে সর্বকালের জন্য অনুসরণীয় হতে হবে আল্লাহ কেন তাকে এইরকম বোকারামের মত কাজগুলি করতে বাধা দেননি? উল্টো দু-দুটো বিয়ের বিষয়ে তিনি আয়াত নাযিল করে তাকে বৈধা দিয়েছিলেন। অথচ এই বিয়েগুলো নৈতিকতার প্রশ্নে রীতিমত ক্রাইম! জয়নব আয়েশার কাছে অহংকার করে বলত আল্লাহ তার জন্য কুরআনে সুরা নাযিল করেছিলেন! আয়েশা নিজেও কম যান না, তিনিও দাবী করতে পারেন যে স্বয়ং আল্লাহ তার বিয়ের ঘটকালিও করেছিলেন! চিন্তা করুন একবার, ৫ বছরের একটা শিশুর সঙ্গে ৫১ বছরের একজন মধ্যবয়েসী পুরুষের বিয়ের জন্য আল্লাহ ঘটকালি করেন! অথচ তিনি জানেন উনিশ শতকেরই মানুষ বিজ্ঞানের কারণে জানবে শিশুদের সঙ্গে সেক্স করা রীতিমত ভয়াবহ রকমের অপরাধ। সে যুগেও যে এরকম বিয়েকে ভাল চোখে কেউ দেখত না সেটা আবু বকের কথাতেও বেশ বুঝা যাচ্ছে-
//উর্সা হতে বর্নিত- আল্লাহর নবী আবু বকরকে তার কন্যা আয়শাকে বিয়ে করার প্রস্তাব দিলেন।আবু বকর বললেন- কিন্তু আমি তো তোমার ভাই হই। নবী বললেন-তুমি তো আমার ধর্ম সম্পর্কিত ভাই, তাই আয়শাকে বিয়ে করাতে আমার কোন বাধা নেই। সহি বুখারী, ০৭:১৮//

যে নবীকে সর্বকালের জন্য অনুকরণীয় হিসেবে আল্লাহ দুনিয়াতে পাঠিয়েছেন তিনি আয়েশা আর জয়নবকে বিয়ে করার মত অহেতুক, বর্বর কাজগুলি কেন করতে যাবেন? আল্লাহ কুরআনে বলছেন, মুহাম্মদ একজন সতর্ককারী মাত্র। আমি তাকে তোমাদের হেদায়েত দেয়ার জন্য পাঠিয়েছি। কিন্তু আল্লাহ এখানে কি করছেন, একজন ৫১ বছর বয়েসী লোকের জন্য ৫ বছরের শিশুর বিয়ের ঘটকালি করছেন! শুধু তাই নয়, দেখা গেছে এইসব অবস্থায় আল্লাহ জিব্রাইলকে দিয়ে ওহি পাঠাতে এতটুকু দেরী করেননি। মুহাম্মদ যখনই এইসব উল্টাপাল্টা কাজ করে ধরা খাওয়ার মত অবস্থায় পড়ে যায়, আল্লাহও তখনি ওহি পাঠিয়ে তার নবীকে রক্ষা করছেন! 
একজন নবীর ইসলাম প্রচারের সঙ্গে তার যৌন চাহিদা নিয়ে আল্লাহ কেন এত মাথা ঘামাবেন? মুহাম্মদ কি দুনিয়াতে দ্বিন প্রচার করতে এসেছে নাকি কয় গন্ডা নারীকে ভোগ করবে তার তালিম দিতে এসেছে? ইসলামের সঙ্গে এর সম্পর্ক কি? কুরআন কি বলছে দেখুন- 
//এরপর আপনার জন্যে কোন নারী হালাল নয় এবং তাদের পরিবর্তে অন্য স্ত্রী গ্রহণ করাও হালাল নয় যদিও তাদের রূপলাবণ্য আপনাকে মুগ্ধ করে, তবে দাসীর ব্যাপার ভিন্ন। আল্লাহ সর্ব বিষয়ের উপর সজাগ নজর রাখেন। কোরান, ৩৩: ৫২//

১৩ খান বিয়ের পর আল্লাহতালা লাগাম টেনে ধরলেন। কিন্তু দাসীদের সঙ্গে অবাধ যৌন সম্ভগ ঠিকই জারি রইল! একজন সর্বকালের সর্বশ্রেষ্ঠ মানুষের এরকম জীবনকে আমরা আজকের যুগে তাহলে কিভাবে বিচার করবো? ঠিক আছে, আমরা তাকে মধ্যযুগের বাস্তবতায় ফেলেই বিচার করবো এবং এজন্য তাকে আমরা দোষিও সাব্যস্তও করবো না। কিন্তু তিনি কি সর্বকালের সর্বশ্রেষ্ঠ অনুকরণীয় মানুষ হিসেবে আজকের যুগেও অনুকরণীয় হতে পারেন? না, পারেন না। আমাদের যুগকে আমাদের নৈতিককতা দিয়েই বিচার করতে হবে। তাই সমস্ত ধর্মীয় বিধান ও তাদের ধর্মীয় মহাপুরুষ কিছুতে আমাদের জন্য আদর্শ হতে পারেন না। একথা সত্য কৃষ্ণ, যীশু, মুসা, মুহাম্মদসহ ছোট-বড় সমস্ত অবতার, পয়গম্বর, পীর, সাধু, বাবাজি, মাতাজি- সবার বেলাতেই। মানুষের বুদ্ধির মুক্তি ঘটুক…।

