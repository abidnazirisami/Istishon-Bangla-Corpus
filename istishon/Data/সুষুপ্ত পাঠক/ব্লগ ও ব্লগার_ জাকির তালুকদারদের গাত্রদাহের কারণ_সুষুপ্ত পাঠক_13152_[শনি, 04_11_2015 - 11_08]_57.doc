ব্লগ ও ব্লগার_ জাকির তালুকদারদের গাত্রদাহের কারণ


দেশভাগের পর বাংলাদেশের যত ইতিহাসের মোড় ঘুরানো আন্দোলন সংগ্রামের সূচনা হয়েছে তাতে সেই দশকের কবি-সাহিত্যক লেখকদের ভূমিকা ব্যাপক। ৯০ দশকে এরশাদের পতন পর্যন্ত এই ধারা অব্যাহত থাকে। তারপরেই পৃথিবী জুড়ে নতুন যুগের সুচনা ঘটে যার নাম “ইন্টারনেটের যুগ”। ইন্টারনেট গোটা দুনিয়াকে পাল্টে দিলো। লেখালেখির জগতে কাগজ-কলমের জায়গায় স্থান করে নিলো কম্পিউটার-কি-বোর্ড। ম্যাগাজিন-খবরের কাগজ-লিটল ম্যাগের জায়গায় ব্লগ-ফেইসবুক। জাকির তালুকদাররা এমন একটা জেনারেশন এই নতুন মাধ্যম গিলতেও পারল না, ফেলতেও পারল না। অনলাইন লেখকরা ততদিনে একটা জায়গা তৈরি করে ফেলেছেন। অফলাইনের তুলনায় বিপুল সংখ্যক পাঠক তাদের লেখা পড়ে। অফলাইনে মুক্তিযুদ্ধের উপর যত লেখালেখি হয়েছে সেই তুলনায় গত দশ বছরে সময়ের বিচারে তারচেয়ে বিপুল পরিমাণে হয়েছে অনলাইনে। এর প্রভাবও এত বেশি, তরুণ প্রজন্মের কাছে এত দ্রুত পৌঁছে যায় যে ফল হলো হাতে হাতে। আজকের ইতিহাস গড়া যে যুদ্ধাপরাধীদের বিচার শুরু হয়েছে, ইতিহাস সাক্ষি দিবে, অনলাইনের ব্লগারদের অবদান এখানে অন্যতম। এই যে একটা প্রভাব ও উত্তাপ অফলাইনের জাকির তালুকদাররা সেটা না পড়েও, খোঁজ-খবর না রেখেও তাদের অজানা রইল না। অনলাইনে এক ধরণের লেখালেখি চলছে একদমই জাকির তালুকদারদের উত্তরাধীকারবিহীন, ৯০ দশকের ধারাবাহিকতায় তখন অফলাইনে “শূন্য দশকের কবি-সাহিত্যিক-লেখকদের” লেখালেখি চলছে। হিসেবে মত জাতির জীবনে ইতিহাসের অংশ হওয়ার কথা তাদেরই “শূন্য দশকের কবি-সাহিত্যিক-লেখকদের”। কিন্তু জাকির তালুকদাররা একরাশ হতাশা নিয়ে চেয়ে চেয়ে দেখলো, তাদের উত্তরসুরীরা নয়, একদমই ‘ভীন গ্রহের” কারা যেন ইতিহাসের “শাহবাগ মুভমেন্ড” জন্ম দিলো! এদেরকে বলা হচ্ছে এরা ব্লগার। এরা লেখকই ব্লগ নামের ইন্টারনেটে স্পেসে লেখে বলে এদের পরিচয় ব্লগার। মূহুর্তে হাজার হাজার বার পড়া হয়ে যায় এদের লেখা। কি-বোর্ড দিয়ে যেন আগুন ঝড়ে! জাকির তালুকদাররা মূঢর মত চেয়ে দেখল বিপ্লবের সলতে পাকাতে পাকাতে দিন শেষ করে ফেলেছে আর কোথাকার কোন ব্লগার তারা এসে বিপ্লবের মশাল ধরে বসে আছে! এ জ্বালা দুই ধরণের, লেখক হিসেবে নিজেদের ব্যথতা। দুই- বিপ্লবের সলতে পাকানো মাঠে মারা গেলো! নির্দিষ্ট করে জাকির তালুকদারের জ্বালা সম্ভবত এই দুই ধারাতেই জ্বলছে। এই “ভামপন্থি” ভাল করেই জানে, আগামীদিনের লেখালেখির মূল কেন্দ্রটাই হবে অনলাইন আর এখানে নেতৃত্বটা দিবে এই অনলাইন লেখকরাই। তাদের জ্বলুনির আরো বড় কারণ এই লেখক গোষ্ঠিদের মধ্যে “ভামপন্থিদের” প্রভাব খুবই সামান্য। মূল লেখকদের বড় একটা অংশ মুক্তচিন্তক, প্রথাবিরোধী, প্রচলিত বিশ্বাসে আস্থাহীন, ধর্মহীন মুক্তমনের মানুষ। কাজেই ক্ষোভ প্রকাশের সুযোগ যখন আজকে এসেই গেছে, “নাস্তিক” হোক “ভামপন্থিদের” প্রথম টার্গেট…।
২.
আজ এমনই এক বাস্তবতা যে, মুক্তচিন্তক লেখকরা লেখালেখি জন্য রাস্তায় চাপাতীর কোপ খেয়ে মরে পড়ে থাকছে। দাউদ হায়দার, তাসলিম নাসরিন থেকে শুরু করলে শেষে হুমায়ূন আজাদকে কুপিয়ে প্রায় মেরে ফেলেছিল তাদের লেখনিকে সহ্য করতে পারেনি বলে। তাসলিমা নাসরিন থেকে কিছুটা আঁচ করা গিয়েছিল এদেশের “প্রগতিশীলদের” মধ্যে গোটাদাগে বিভাজন রয়ে গেছে। হুমায়ূন আজাদের কোন বন্ধু ছিল না তার লেখার জগতে। মুহাম্মদ জাফর ইকবাল, শামসুর রাহমানসহ প্রগতিশীল লেখক-বুদ্ধিজীবীরা মৌলবাদকে সমালোচনা করে, তাদের বিপক্ষে দাঁড়িয়ে মৃত্যুর হুমকি, শারীরিক আক্রমণের শিকার হয়েছিলেন, অথচ তারা সরাসরি ধর্মকে টাচ করেনি। আহমদ শরীফ, আরজ আলী মাতুব্বর সহ যেসব মুনিষি তাদের লেখনিতে ধর্মের রাষ্ট্র ও ব্যক্তি জীবনে ক্ষতিকর দিক নিয়ে লিখেছেন। এই লেখকদের লেখার গূঢ় অর্থই ছিল সাম্প্রদায়িকতা মৌলবাদকে নিমূর্ল করা। পদ্মার পাড়ে, কারখানার ঘুলঘুলিতে, মহাজানের যাতাকলে নিস্পেষিত মানুষের কথা যারা লিখেন তাদের সঙ্গে সাম্প্রদায়িক-মৌলবাদ বিরোধী লেখকদের কোন বিরোধ নেই। এতকাল এটাই আমরা জানতাম। তাসলিমাকে অস্বীকার করতে হলে বেগম রোকেয়াকে অস্বীকার করতে হয়। হুমায়ূন আজাদের সঙ্গে আসলে আখতারুজ্জামান ইলিয়াসের কোন বিরোধ নেই। আখতারুজ্জান ইলিয়াসের শ্রেণীহীন সমাজে কি শুধু শতভাগ মুসলমান বাস করবে? না, সেই শ্রেণীহীন সমাজে বাংলার হিন্দু-মুসলিম-বাঙালী-পাহাড়ী সকলে বাস করবে তাই হুমায়ূন আজাদেরও খুব প্রয়োজন। এতদিন জাকির তালুকদারদেরকে আমরা তাই সহযোদ্ধাই ভেবে এসেছিলাম। কিন্তু অভিজিৎ রায়ের মৃত্যু পরবর্তী ব্লগার ওয়াশিকুর বাবুর হত্যাকান্ডের পর জাকির তালুকদার, প্রবীন যতীন সরকার আর আমাদের অনলাইনের পারভেজ আলমরা মুক্তচিন্তক, প্রথাবিরোধী, প্রচলিত বিশ্বাসে আস্থাহীন, ধর্মে অবিশ্বাসী লেখকদের বিরুদ্ধে এরকম বিদ্বেষ, ঘৃণা, শত্রুতা আরম্ভ করছেন কেন? …ব্যথ বিপ্লবী হতাশ হতে হতে শেষে গড্ডালিকায় গা ভাসায়! হেফাজতের উত্থান ব্যথ বিপ্লবীদের মনে হয়ত এই ম্যাসেজটাই পৌঁছে দিয়েছে যে, এদেশে ইসলামকে বাদ দিয়ে, মুসলানিত্বকে ফলাও করে প্রচার না করলে বিপ্লব না খেয়ে মারা যাবে! কমিউনিস্টদের হজ যাত্রা আমাদের আগেই সে ম্যাসেজ পৌঁছে দিয়েছিল। আমার কথাটাকে যে “ভামপন্থিরা” নিজেদের জন্য ঠিকই ভেবেছে সেটা জাকির তালুকদারের ফেইসবুক পোস্ট থেকে প্রমাণিত হয়ে যায়। এই “গরীব মানুষের সুখ-দু:খের” লেখক লিখেছেন-“এই দেশে মানুষ অপপ্রচারের কারণে সবসময় বাম-প্রগতিশীলদের নাস্তিক হিসাবে চিহ্নিত করেছে। বামপন্থীরা যে তাদের কাজের প্রত্যাশিত ফলাফল লাভ করতে পারেননি, তার পেছনে নিজেদের অনেক ভুলের পাশাপাশি অন্যতম কারণ তাদের গায়ে সেঁটে থাকা এই নাস্তিক তকমা…”।
 হায়…এরপর নিশ্চয় বাংলার বিপ্লবীরা মাথায় টুপি চাপিয়ে গালে সুন্নতি দাড়ি রেখে নিজেদের সংশোধন করতে বলবেন, আমরা নাস্তিক নই, আমরা খাঁটি আস্তিক! ইসলামের সঙ্গে কমিউনিজমের কোন বিরোধ নেই। আমরা বিপ্লবের মাধ্যমে শ্রেণীশত্রু খতম করে আল্লার আইন বাস্তবায়ন করবো। কিংবা কুরআন-সুন্নার সঙ্গে সাংঘর্ষিক কোন আইন বাস্তবায়ন করবো না…। সামনে আসলে সেই দিনই আসছে। “ইচ্ছানিরপেক্ষ মুসলিম ভামপন্থিদের” বিপ্লব ইরানের বিপ্লবের চেয়ে ভিন্ন কোন আশাবাদ দেখায় না। কিন্তু বিশিষ্ট “ভামপন্থি লেখক” জাকির তালুকদার ভামপন্থিদের গায়ে নাস্তিক তকমা এঁটে যাওয়ার জন্য কাদের দায়ী করছেন? অনলাইনের নাস্তিকরা কি “ভামপন্থিদের” নাস্তিক তকমা এঁটে দিয়েছে? নাকি অধুনা তাদের খালাতো ভাই ইসলামী মৌলবাদীরা গোটা ভারতবর্ষ জুড়ে তাদেরকে ধর্মদ্রোহী নাস্তিক বলে রটিয়ে দিয়েছে শত বছর আগে থেকে? মুক্তচিন্তা, মানুষের চিন্তার স্বাধীনতার জন্য নিজের রক্ত দিয়ে প্রাণ দেয়া অভিজিদার রক্তের উপর দাঁড়িয়ে কোন ভামপন্থি যদি আজকে নিজেদের আইডেন্টি নিয়ে নাঁকি কান্না জুড়ে দেয় আর প্রলাপ করতে থাকে- নাস্তিকদের জন্য আমাদের এই অবস্থা- তাহলে “অভদ্র-অসুশীল” ব্লগারদের উস্টা মরতে দেরী হবে না!...
এবার আসুন এই “ভামপন্থি” জাকির তালুকদার আর কি কি প্রলাপ বকেছেন অন্যের ঘরপোড়া আগুনে আলু পোড়া দিতে গিয়ে। জাকির তালুকদার বলছেন://কোনো কর্মসূচি বা পদক্ষেপকে তখনই হঠকারী বলা হয়, যখন লক্ষিত জনগোষ্ঠী অপ্রস্তুত, অনাগ্রহী, এমনকী বিপরীত মেরুতে অবস্থান নিয়ে থাকে। অন্যদিকে বিজ্ঞানসম্মত বিশ্লেষণে শক্তির বিচারে প্রতিপক্ষ থাকে অনেক বেশি এগিয়ে। অনলাইন নাস্তিকরা যদি বিজ্ঞানবাদীই হয়ে থাকেন, তাহলে এই বিশ্লেষণ তাদের থাকার কথা। তারপরেও তারা অনলাইনে এই নোংরা খোঁচাখুঁচি কেন করে যাচ্ছেন?//
- হায় হায়! তাহলে কি ভামপন্থিরা তাদের “ভামরাষ্ট্র” খোয়াব থেকে সরে আসছে? কারণ জাতি তো “ভামরাষ্ট্রের” জন্য অনাগ্রহী, অপ্রস্তুত, বিপরীত মেরুতে! ভামেরা তাহলে কি এখন “ইসলামী কমিউনিস্ট” জাতীয় কোন প্রোডাক্টস বাজারে ছাড়ছে? আর নোংরা খুচাখুচি? আপনার কথা মেনে নিলেও বুকে হাত দিয়ে বলুন তো, কবে মুসলিম মৌলবাদীদের নোংরা খুচাখুচিকে, বিধর্মীদের প্রতি লাগাতার ওয়াজ মাহফিল থেকে প্রচার বিদ্বেষকে এভাবে প্রকাশ্যে প্রতিবাদ করেছেন? করেননি, করলে জাফর ইকবালের মত আপনার ঠিকানাতেও কাফনের কাপড় পৌঁছে যেতো…।
//সবকিছু বুঝেও যদি এটা তারা করতে থাকেন, তাহলে বুঝতে হবে তারা অন্য কারো এজেন্ডা বাস্তবায়নের জন্য এই ধরনের কার্যক্রম চালিয়ে যাচ্ছেন। অন্য কারো জন্য পানি ঘোলা করে দিচ্ছেন। আর যদি না বুঝে করে থাকেন, তাহলে বুঝতে হবে নাস্তিক হয়ে ওঠার যোগ্যতা তারা এখনো অর্জন করতে পারেননি। //
- কেন আপনি জানেন না, সাম্রাজ্যবাদীদের এজেন্ডা বাস্তবায়ন করে যাচ্ছি আমরা! আর কে বলল আমরা নাস্তিক? আমরা তো “ইসলাম বিদ্বেষী”! ভাল ও প্রকৃত নাস্তিক হবার যোগ্যতা একমাত্র ভামেদের!
জাকির তালুকদার বলেছেন://অনলাইনের নাস্তিকরা যাবতীয় বীর্যবত্তা কি-বোর্ডে ঢেলে দিয়ে চলেছেন। //
- কি জ্বালা, আমরা কি বিপ্লবী নাকি? আমরা ছাপাপোষা লেখক মাত্র! কোনদিন ভাবিনি আমাদের কি-বোর্ডের সামান্য ঠোকাঠুকিতে শত বছরের প্রাচীন বিপ্লবের খোয়াব এভাবে ধসে যাবে! পান্ডিত্যের ভারে ন্যুজ ভামী বুদ্ধিজীবীদের আত্মপরিচয়ই লুপ্ত হয়ে যাবে! ১৪০০ বছরের পুরোনো ইসলামের অস্তিত্ব হুমকির মধ্যে পড়ে যাবে আর তাকে হেফাজত করার জন্য মতিঝিলে লাখে লাখে আল্লার বান্দা সমবেত হয়ে নাস্তিকদের ফাঁসির দাবী করবে- কোনদিন ভাবিনি! বিপ্লবের মহান পবিত্র দায়িত্ব আপনাদের কাধে, আমরা স্রেফ অনলাইন লেখক মাত্র, কি-বোর্ডেই সমস্ত বীর্যবত্তা ঢেলে দিবো কসম!
//কিন্তু এখন অনলাইন নাস্তিকদের দৌরাত্মের সুযোগ নিয়ে ধর্মীয় মৌলবাদীরা তো বটেই, তথাকথিত উদারপন্থীরাও প্রগতিশীলদের মাঠে থাকাকে আরো কঠিন করে তুলছে।//
- সামনে পালাবার পথও পাবেন না! কানা বলেই সত্যকে দেখতে পাচ্ছেন না। ইসলামের ইতিহাসের সামান্য পড়াশোনা থাকলে জানতেন উদার, প্রগতিশীল মুতাজিলাদের ঝাড়ে নির্বংশ করে দিয়েছিল জাকির তালুকদারদের অধুনা সহদর ভাইরা! এদেশের প্রগতিশীলরা মার খেতে খেতে রাস্তায় মিশে যাবে কারণ এই জাতি অভিজিৎ রায়কে বাঁচতে দেয়নি! এই পাপ একদিন সবাইকে খাবে! 
//ভিমরুলের চাক ভাঙার ক্ষমতা নেই, কিন্তু তারপরেও যখন সেই চাকে বারবার ঢিল মারা হয়, তার একমাত্র ফলাফল হচ্ছে পথচারীদের সেই পথে চলাকে অসম্ভব করে দেওয়া। এই কাজটি খুব দক্ষতার সাথে করছেন অনলাইনের নাস্তিক যোদ্ধারা। এতে স্বার্থটা উদ্ধার হচ্ছে কাদের?//
- ওস্তাদের মাইর শেষ রাইতে! জাকির মিয়া কি বলতে চায় তা শেষ প্যারাতেই প্রকাশ! এটা একটা সূত্র: মাইয়াটা ছোট পোশাক পড়ছে, ধর্ষণের শিকার তো হইবই! এইবার মিলিয়ে দেখুন, ভিমরুম মানে “কমলমতি” ইসলামী মৌলবাদীরা, তারা তো নিজেরা কোনদিন বিনা কারণে জিহাদী হয়ে উঠেনি, নাস্তিকরাই তাদেরকে জিহাদী হতে বাধ্য করেছে! এখন মৌলবাদীরা চাপাতী নিয়ে বের হয়েছে তাতে জাকিরদের মত ভামেরাও তার শিকার হতে পারে না বুঝে! ধর্ষণ সূত্রের শেষটা এরকম- মেয়েদের পর্দার মধ্যে আনো তাহলে আর পুরুষরা ধর্ষণ করবো না। জাকির মিয়া এখানেও সেটা বলতে চাচ্ছে, নাস্তিক ব্লগারদের উচ্ছেদ করো, “কমলমতি” মৌলবাদীরাও ঘরে ফিরে যাবে!... বড় আফসোস! জাকির তালুকদারদের থেকে জাকির নায়কদের দুরত্ব দ্রুত কমে আসছে! … 

