_ইসলামী বিশ্বকাপ_ চাই!


এবারের বিশ্বকাপ ফুটবলে আলজেরিয়া না কারা যেন রোজা রেখে মাঠে নেমেছে শুনলাম।সত্য-মিথ্যা জানি না তবে দেখলাম খুব খুশি হয়েছে পাবলিক।টি-টোয়েন্টি বিশ্বকাপ ক্রিকেটে বাংলাদেশের মাঠে আফগান ক্রিকেট দল মাঠে নামাজ পড়েছিল।অনলাইনে অনেকেই বাংলাদেশ ক্রিকেট দলকে এ থেকে শিক্ষা নিতে উপদেশ দিয়েছিল তখন। খুব মৃদু হলেও এবারের ফুটবল বিশ্বকাপে আর্জেন্টিনা ও ব্রাজিলকে সমর্থন না করার কিছু মুমনিয় কারণ ও ঐ দুই দলের ইহুদীনাসারা চিহ্ন দেখিয়ে বলা হচ্ছে কোন মুসলমান কি এদের সমর্থন করতে পারে? আমার অফিসের একজন কলিগ মেসি আর নেইমারের ইহুদী পরিচয় ও তাদের ইহুদী ধর্ম পালনের ছবি নেটে দেখিয়ে বলছে, দেখেন আমরা কাদের সমর্থন করি!
খেলাধুলা বর্জন করাই একজন মুমিন মুসলমানের জন্য যথার্থ।কোরআন-হাদিসে কোথাও ফুটবল-ক্রিকেটের কথা বলা নাই।তবু যদি খেলতেই হয় তাহলে নিম্ন লিখিত বিষয়গুলোকে একটু ভেবে দেখলে ভাল হয়। খেলাধুলা ইসলামে জায়েজ কিনা-এই বিব্রতকর প্রশ্ন না করে মুমনিদের শুধু বিবেচনা করে দেখতে বলি।
ভেবে দেখুন-১: ক্রিকেটের মত দিনব্যাপী খেলা তো মুসলিমদের জন্য পুরোপুরি হারাম!কারণ জোহর আর আসর ওয়াক্ত তো মাঠেই কাটাতে হবে ঐ সময় খেলোয়ারদের! দর্শকরাও দুনিয়াবী বিষয় নিয়ে সারাদিন মাঠে পড়ে থাকবে কেন? মুসলমানের জন্ম হয়েছে শুধু আল্লাবিল্লা করার জন্য।এই দুনিয়া হচ্ছে দুদিনের।পরকালের হুর আর বেহেস্তের গেলমানের জন্য আল্লাকে সন্তুষ্টি করাই হচ্ছে একজন মুমিন মুসলমানের একমাত্র কাজ।কাজেই ক্রিকেট প্রথমেই বাদ!সারাদিন মুমিন রানের পিছেনে ছুটবে নাকি নেকির পিছনে?
ভেবে দেখুন-২: আর ফুটবল তো পুরোপুরি নবীর বিধান বহির্ভূত! হাঁটুর উপর কাপড় পরা যেখানে নিষেধ সেখানে হাফপ্যান্ট পরে দৌড়াদৌড়ি!(গজব পড়ুক সৌদি ফুটবল টিমের উপর!) পায়জামা পরে ফুটবল খেলার জন্য ফিফাকে আলট্রিমেটাম দেয়া উচিত ইরান ফুটবল সংস্থার।তাতে কাজ না হলে আল কায়দাকে দিয়ে দাবী বাস্তবায়নে ফিফা প্রেসিডেন্টকে হত্যার হুমকি দিতে হবে!ফুটবলে “হেড” পুরোপুরি নিষিদ্ধ করতে হবে। কারণ গোলবারে গিয়ে হেড দিয়ে গোল করার জন্য মাথা নামিয়ে যেভাবে খোলোয়ারা হেড করে তা পুরোপুরি শিরক!মাথা একমাত্র আল্লাপাকের কাছে নামাতে হবে।এটাও মুমিন ভাইরা ভেবে দেখবেন আশা করি।
ভেবে দেখুন-৩: মুমিনদের জন্য রমজান মাস ইবাদতের মাস।এ মাসে কোন প্রকার খেলাধুলা নিয়ে মুশগুল থাকা অনুচিত।(মুমিন দর্শকরা তওবা করে খেলা দেখা বন্ধ করে দিন!) এবারের ফুটবল বিশ্বকাপ নিয়ে আলেমরা তাই তাদের আক্ষেপ প্রকাশ করেছেন।সারারাত জেগে ফুটবল নিয়ে মুশগুল থেকে রমজান মাসে আমল করা যায় না।মুমিন দেশগুলোর উচিত অনতিবিলম্বে আইসিসি ও ফিফাকে জানানো রমজানের পুরো ১ মাস সব রকম খেলাধুলা বন্ধ রাখতে।কারণ খেলার মাঠে রোজার দিন প্রকাশ্যে খেলোয়ারদের পানি খাওয়া দেখে মুসলিমের ধর্মানুভূতিতে আঘাত লাগে।তাছাড়া ফুটবলের মত খেলা রোজা রেখে খেলা যায় না।রোজা রেখে যেখানে ফ্যানের বাতাসে বসেও কাজ করা যায় না, অফিস টাইম কমিয়ে দেয়া হয় ২ ঘন্টা সেখানে ৯০ মিনিট দৌড়াদৌড়ি!ফিফাকে অবশ্যই মুসলিম শরীয়া আইনকে মান্য করে চলতে হবে।মুমিন দেশগুলো একযোগে এ জন্য ফিফাকে চাপ দিতে হবে। কাতার বিশ্বকাপ সময়ে যাতে পুরোপুরি “ইসলামী বিশ্বকাপ” হয়ে উঠতে পারে সে জন্য এখনি চেষ্টা চালিয়ে যেতে হবে।
ভেবে দেখুন-৪: সারা জাহানকে আল্লাপাক তার সেজদার জন্য কবুল করে নিয়েছেন। অতএব যখন যেখানেই নামাজের সময় হবে তখনি সেখানে জামাতের সহিত নামাজ আদায় করতে হবে।আফগানদের অনুকরণে তক্ষুণি আল্লাহ আকবর বলে ফুটবল মাঠে, ক্রিকেট মাঠে, যে কোন খেলার মাঠে খেলা বন্ধ করে সারিবদ্ধ হয়ে নামাজ আদায় করার জন্য বিশ্ব মুমিনদেরকে আহ্ববান জানানো যেতে পারে।এ জন্য ফিফা ও আইসিসিকে খেলার বিধিবিধান পরিবর্তন করতে চাপ দেয়ার জন্য মুমিন দেশগুলোকেই এগিয়ে আসতে হবে।
ভেবে দেখুন-৫: সবচেয়ে ভাল হয় মুসলিম দেশগুলোর ইসলাম ধর্ম বাঁচিয়ে খেলার জন্য ঐ ইহুদীনাসাদের সংগঠন ফিফা ও আইসিসিকে প্রত্যাখ্যান করে নিজেরাই আলাদা সংগঠন করে নিজেদের মধ্যে খেলাধুলা করা।“মুসলিম ফুটবল বিশ্বকাপ”, “মুসলিম ক্রিকেট বিশ্বকাপ” চালু করা যেতে পারে।একমাত্র এরকম বিশ্বকাপেই রমজান মাসের পবিত্রতা রক্ষা করতে পারে।কষ্ট করে আর তখন কাউকে রোজা রেখে ইহুদীনাসারাদের সঙ্গে খেলে হারতে হবে না!...
সবশেষে: আরে ভাই খেলতেই হবে কেন? খেলা দেখতেই বা হবে কেন? খেলাধুলার মত দুনিয়াবী বিষয় নিয়ে সময় নষ্ট করবেন কেন? ইহুদীনাসারাদের আবিষ্কৃত খেলা বর্জন করুন!

