'আল্লাহ আকবর' ব্যান করা কি ইসলাম বিদ্বেষ বলে গণ্য হবে



আবু জাহেলকে যে দুটো কিশোর সহধর তরোয়াল দিয়ে কুপিয়ে হত্যা করেছিল তাদের কন্ঠেও ছিল ‘আল্লাহ আকবর’। খয়বায় আক্রমন করার সময়ও নবীর কন্ঠের চিৎকার ছিল ‘আল্লাহ আকবর’। আবু রাফকে যখন আবদুল্লাহ বিন আতিক তলোয়ার দিয়ে খুন করেছিল তখনো তার কন্ঠে ছিল ‘আল্লাহ আকবর’। ইবনে হিশাম জানাচ্ছেন, খয়বার আক্রমনের সময় নবীজি ‘আল্লাহ আকবর’ শ্লোগান দেয়া সঙ্গে সঙ্গে মন্তব্য করেছিলেন, আমরা যখন কোন সম্প্রদায়ের আঙিনায় অবতীর্ণ হই তখন তাদের আর্তনাদ হয়ে উঠে অত্যন্ত মর্মস্পর্শী (সীরাতুন নবী, ইবনে হিশাম, ৩ খন্ড, পৃষ্ঠা-৩৪৭)। কাজেই দেখা যাচ্ছে ইসলামের সূচনাকাল থেকে ‘আল্লাহ আকবর’ অবিশ্বাসী অমুসলিমদের জন্য আতংক ভীতি সঞ্চার করার শ্লোগান হয়ে উঠেছিল…। 
যদি ভারতবর্ষের কথাই বলি, এখানে আফগান, তূর্কী মুসলমান শাসকরা দিল্লির মত শহরে হামলা করে যে ম্যাসাকার চালিয়েছিল তাদের মুখেও ছিল ‘আল্লাহ আকবর’। এমনকি কোলকাতা, নোয়াখালী দাঙ্গার মত ম্যাসাকারের সূচনাকারীরা মসজিদ থেকে আল্লাহ আকবর ধ্বনি দিয়ে আক্রমণ শুরু করেছিল। বাবরী মসজিদ ভাঙ্গাকে কেন্দ করে সারা বাংলাদেশে শত শত মন্দির, বসতবাড়িতে যে তান্ডব চালানো হয়েছিল সেটাও আল্লাহ আকবর দিয়ে। নাসিরনগর থেকে শুরু করে সাম্প্রতিককালের বাংলাদেশের ছোটবড় সব সাম্প্রদায়িক হামলাই শুরু হয়েছে আল্লাহ আকবর দিয়ে। এতে এমন একজন মুসলমানকে খুঁজে পাইনি যিনি ইসলাম অবমাননা হয়েছে বলে দাবী করেছেন। কেউ একবারও বলেনি ‘আল্লাহ আকবর’-কে হেয় করা হচ্ছে। কিন্তু কেউ যখন ‘আল্লাহ আকবর’ শুনে ভয়ে মূর্ছা যায়, ভীত হয়ে পড়ে, নিরাপদ আশ্রয়ে যাবার জন্য পালায় তখন সেটাকে ‘ইসলামফোবিয়া’ ‘ইসলাম বিদ্বেষ’ নামে অভিহত করা হয়। কিছুদিন আগেই চলন্ত বিমানে একজন মুসলমান হঠাৎ করেই তার সহযাত্রীর সঙ্গে কথা বলতে বলতে ‘আল্লাহ আকবর’ একটু শব্দ করে বলে ফেলাতে বিমানের যাত্রীদের হঠাৎ ভীতি তৈরি হয়ে পড়ে। এতটাই যাত্রীরা নার্ভাস হয়ে পড়েন যে ঐ আল্লাহ আকবর বলা যাত্রীর সঙ্গে একত্রে যেতে তারা আপত্তি তোলেন…। এই নিউজ প্রকাশিত হয়েছিল ‘ইসলাম বিদ্বেষ’ ‘মুসলমান বিদ্বেষ’ রঙ লাগিয়ে। আমাদের দেশেও এই নিউজ ফলাও করে ছাপা হয়েছিল একজন মুসলমানকে পশ্চিমা বিমান থেকে নামিয়ে দিয়েছে তাদের প্রবল মুসলিম ঘৃণা থেকে’ ইত্যাদি উল্লেখ করে…। কিন্তু যখন সারা বিশ্বে ‘আল্লাহ আকবর’ বলে চাপাতি, হাতুরী নিয়ে আক্রমনগুলো চালানো হয় তখন এরমধ্যে বিন্দুমাত্র ইসলামের সংস্পর্শ তারা খুঁজে পায় না…। 
কুয়েত কেন, পৃথিবীর ধনী ইসলামী দেশগুলো ভিসা ফ্রি করে দিলেও মুসলমানরা সেখানে যাবার জন্য ভীড় করবে না। এ কারণেই কুয়েত পাঁচটি মুসলিম দেশের ভিসা বন্ধ করে দিলেও পৃথিবীতে কোথাও মুসলিম বিদ্বেষ জিকির উঠেনি। ইসলামী শাসনে চলা দেশগুলোতে কোন মানুষ বসবাস করতে চায় না। কারণ ব্যক্তি স্বাধীনতা, জীবনযাপনের স্বাধীনতা, সব রকম মৌলিক অধিকারকে বন্ধক দিয়ে মানুষ সোনার থালাতে খেয়েও সুখি হতে পারে না। ইউরোপ-আমেরিকা যাবার জন্য মুসলমানদের প্রবল আগ্রহ স্বাধীন জীবনযাপন ও সমঅধিকার ভোগ করা। কিন্তু মুসলমান এক চির সাইকো পেসেন্ট! সে শরীয়া আর ইসলামী ছায়ার তল থেকে মুক্তি পেতে ইউরোপের গণতান্ত্রিক সেক্যুকার সমাজে মুক্ত শ্বাস নিয়েই অদ্ভূত মানসিক দ্বন্দ্বেও ভুগতে থাকে। যে মেয়ে ইরানে বাস করলে, পাকিস্তানে বাস করলে, ইয়েমেনে বাস করলে, মিশরে বাস করলে বিশ্ববিদ্যালয়ে উচ্চশিক্ষিত হয়ে পুরুষের মত সমান তালে বড় কোন পদে বসতেই পারত না- তারাই ইউরোপে ইসলামী আইন-কানুন প্রবর্তনের জন্য র্যা লি করে। পর্দা আমার অধিকার বলে মিডিয়ার সামনে চেঁচায়…।
সারা পৃথিবীতে ট্রাম্পদের মত উগ্র সাম্প্রদায়িক জাতীয়তাবাদীদের সৃষ্টি করেছে মুসলমানদের প্রবল অমুসলিম ঘৃণা, জিহাদ, ইসলামী আইন, ইসলামী শাসনের প্রতি তাদের প্রকাশ্য ও গোপন ষড়যন্ত্রের কারণে। একজন ইউরোপীয়ান অভিবাসী মুসলিমকে কোন পশ্চিমাই বিশ্বাস করে না। নিজেকে একজন মুসলমানের কাছ থেকে নিরাপদ মনে করে না। কিন্তু এতে ন্যুনতম অনুশোচনা, আত্মসমালোচনার বালাই তাদের মধ্যে নেই। নিজেদের বিশ্বাসকে, বিধর্মীকে পদনত করার মাধ্যযুগীয় মানসিকতা আকড়ে থেকে, গণতন্ত্র, সেক্যুলারিজমের পুরো সুবিধানকে ভোগ করে, সেই ব্যবস্থাকে ব্যবহার করে পর্দার নামে সকল শৃঙ্খলাকে নষ্ট করতে, ধর্মনিরপেক্ষ আইনকে লঙ্ঘন করে নিজেদের জন্য আলাদা শরীয়া আইনের দাবীতে মিডিয়াতে শোরগোল তুলে নিজেদের তুলে ধরে নিজেদের জন্য কোন সুফলই বয়ে আনতে পারেনি। আজ সাতটি দেশকে একজন উগ্র প্রেসিডেন্ট ব্যান করেছে, কালকে কোন সেক্যুলার দেশের লিবারেল প্রেসিডেন্ট নতুন কোন কথিত মুসলিম দেশকে ব্যান করবে। কতজনকে মুসলিম বিদ্বেষী, ইসলাম ব্যাসার বলে চোখ রাঙাবেন? কতকাল শাক দিয়ে মাছ ঢাকা যাবে?

