আইএসকে মুসলিমরাই স্বাগত জানিয়েছিল_ তারা জানতো না প্রকৃত ইসলামের এত মজা!


সিরিয়াতে যখন আইএসের আগমন ঘটে তখন জনগণ (পড়ুন মুসলমানরা) তাদেরকে স্বাগত জানিয়েছিল। না, এটি আমার কথা নয়। লক্ষ লক্ষ শরণার্থী যারা নিজ গৃহ ছেড়ে জীবন হাতে নিয়ে সিরিয়া-ইরাক থেকে ইউরোপে পাড়ি জমাচ্ছে এটি তাদের স্বীকারোক্তি। কেন আইএসকে সিরিয়ানরা ফুলের মালা নিয়ে স্বাগত জানালো? এই প্রশ্নটির সোজাসাপ্টা উত্তর জানা দরকার। আইএস ইসলামী খেলাফত উপহার দিবে, একমাত্র ইসলামী খেলাফত দুনিয়ায় শান্তি ও ন্যায় বিচার প্রতিষ্ঠা করতে সক্ষম। এটি প্রত্যেক মুসলিমের ধর্মীয় শিক্ষা বা বিশ্বাস। এটুকু প্রথমে স্বরণে রেখে তারপর আসাদ সরকারের উপর মানুষের ক্ষোভ বা অসন্তুষ্ঠ হয়ে একটা পরিবর্তনের আকংখাকে বিবেচনার অনুরোধ করছি। “আইএস” তো কোন কমিউনিস্ট দল হতে পারতো? নিদেন পক্ষে সেক্যুলার প্রগতিশীল গণতান্ত্রিক কোন শক্তি? তা হলো না কেন? বুঝতে সুবিধার জন্য একটা উদাহরণ দেই। অবিভক্ত ভারতবর্ষে বাংলাদেশ ও ভারতের পশ্চিম বঙ্গের বাঙালীরা একই জাতিসত্ত্বার অংশ ছিল। পশ্চিমে সংখ্যাগরিষ্ঠ হিন্দু বাঙালীরা বিভক্ত ভারতবর্ষে ২২ বছর বামফন্টের শাসনকে গদিতে বসিয়েছে। অপরদিকে পূর্বের মুসলিম বাঙালীদের কাছে কমিউনিস্টরা ব্রাত্য, ঘৃণ্য, নাস্তিক, ইসলাম বিরোধী। আমার জানা নেই (কারুর জানা থাকলে জানাবেন) মুসলিম নিরুঙ্কুশ কোন দেশের মুসলিমরা ভোটের মাধ্যমে বা অন্য কোন উপায়ে কমিউনিস্টদের স্বাগত জানিয়ে? পূর্ব বাংলার মুসলিমরা ধর্মের ভিত্তিতে মুসলিম জাতীয়তাবাদের অনুসারে পাকিস্তান নামের এক রাষ্ট্রের সৃষ্টি করে। মুসলিম বাঙালী যে পাকিস্তান সৃষ্টির জন্য বিন্দু পরিমাণ অনুতাপ বা লজ্জ্বায় ভুগে না তার প্রমাণ, পাকিস্তান সৃষ্টির জন্য তাদের মধ্যেই কেউ কেউ জিন্নাকে নয়, শেরে বাংলা একে ফজলুল হককে লাহোর প্রস্তাব পেশের জন্য পাকিস্তান ধারণার নায়ক বলে দাবী করেন। কোথায় পাকিস্তানের মত মুসলিদের আলাদা রাষ্ট্রের চিন্তার মত সাম্প্রদায়িক বিভেদ থেকে শেরে বাংলাকে মুক্ত করবে তা নয়, জিন্নার কৃতীত্ব শেরে বাংলাকে দিয়ে গর্ব অনুভব করে!
বলছিলাম সিরিয়া-ইরাকদের আইএস ট্রেজিডির কথা। আরব বিশ্ব গণতন্ত্র, সেক্যুলারিজম, সমাজতন্ত্র এসব সঙ্গে কোনকালেই পরিচিত নয়। তাদের মধ্যে যারা বিভিন্ন সময়ে রাজনৈতিক আশ্রয় নিয়ে ইউরোপের উন্নত গণতান্ত্রীক দেশে আশ্রয় নিয়েছে, তারাও সেক্যুলার-গণতান্ত্রিক আর ব্যক্তি স্বাধীনতার স্বর্গে থেকেও নিজের “মুসলিম” অহমিকাকে ত্যাগ করতে পারেনি। তারা ইরাকী, সিরিয়ান বা কোন আরবীয় জাতীয়তাবোধ থেকে “মুসলিম” এটিই তাদের প্রথম ও প্রধান পরিচয়। তারা নিগৃহ হলে, অপদস্ত হলে, বৈষম্যের শিকাড় হলে নিজের আরব বা মধ্যপ্রাচ্যের পরিচয়কে তুলে ধরে না, তারা দাবী করে- একজন মুসলিম হিসেবেই তাকে হেয় করা হয়েছে। আরব অনেক বুদ্ধিজীবী যারা রাজনৈতিক আশ্রয় নিয়ে বিদেশে নির্বাসিত, তাদেরও লেখা পড়ে, ইন্টারভিউ পড়ে তাদেরকে রহস্যময় মনে হয়েছে। মধ্যপ্রাচ্যের সঙ্কটকে তারা শুধু পশ্চিমাদের আগ্রাসনকেই দেখে। আত্মসমালোচনা কারুর মধ্যে পাইনি।
মুসলিমদের জন্য ইসলামী শাসন হচ্ছে দিল্লিকা লাড্ডু। না খাওয়া পর্যন্ত পস্তায়। খাওয়ার পর সারা জীবন পস্তায়। নবী মুহাম্মদের ইসলামী রাষ্ট্রে তার ইসলামী শাসনে কেমন ছিল মানুষের জীবন, কতটা দমবন্ধ হয়ে গিয়েছিল মানুষের ব্যক্তি স্বাধীনতা, মৌলিক অধিকার হরণের একটা প্রমাণ পাই ইসলামী ইতিহাসে। সেখানে দেখা যায়, মুহাম্মদের মৃত্যু সংবাদ শোনার সঙ্গে সঙ্গে বহু অন্তপুরের নারী বিদ্রোহ শুরু করে রাস্তা নেমে আসে। মুহাম্মদের মৃত্যুর সঙ্গে সঙ্গে ইসলামের মৃত্যু হয়েছে মনে করে জনগণের একটা স্বাধীন চেতা বর্হিপ্রকাশ (যেটাকে ইসলামী স্কলাররা মুনাফিকদের চক্রান্ত বলে অভিহত করেছেন) শুরু করে দেয়। খলিফা আবু বকর তার সঙ্গী ও্মর, আলীদের হস্তক্ষেপে সেটাকে কঠরভাবে দমন করতে সক্ষম হয়েছিল। মজার বিষয় হচ্ছে ইসলামের জন্মভূমি সৌদি আরবের নারীরা যেখানে কঠর শরীয়ার মধ্যে থেকে নিজেদের মুক্তির জন্য প্রাণপণ চেষ্টা করছেন, গাড়ি চালানোর অধিকার চাচ্ছেন, অফিসে চাকরি করার চেষ্টা করছেন, তখন ননশরীয়া, মুসলিম সংখ্যাগরিষ্ঠ কিন্তু গণতান্ত্রিক দেশের মুসলিম নারীরা নিজেকে হিজাবে, নেকাবে ঢেকে মধ্যযুগের নারীদের মত সাজাতে ব্যস্ত। শোনা যায় নারীদের মধ্যে শরীয়া শাসনের আগ্রহী নারীদের সংখ্যা নাকি আতংকিত পরিমাণে! এদের মধ্যে বিশ্ববিদ্যালয়, মেডিকেল, বুয়েটের পড়া উচ্চ শিক্ষিত নারী সংখ্যাগরিষ্ঠ। শুরু করেছিলাম সিরিয়ানদের আইএসকে খুশিতে বরণ করে নেয়ার কথা বলে। এটাই এই লেখার একমাত্র বক্তব্য। সিরিয়ান-ইরাকী, আরবীদের আইএসকে খুশিতে স্বাগত জানানো এবং পরবর্তীতে ইসলামী শাসনকে প্রত্যক্ষ করে জীবন নিয়ে পালানোর যে শিক্ষা তা কি খোদ সিরিয়ান-ইরাকীসহ আরব-অনারব কেউ নিবে? না নিতে সক্ষম? যুদ্ধটাকে পশ্চিমা তাদের উপর চাপিয়ে দিয়েছে শুধু এটুকু জেনে আইএস বা তালেবানদের প্রকৃত ইসলামী শাসনের রূপটা কেমন সেটা কি স্মরণে রাখবে? ভবিষ্যতে ইসলামী শাসন, ইসলামী দল, শরীয়াভিত্তিক দেশ- এরকম মধ্যযুগীয় বর্বরতা কি তাদের কাছে পাত্তা পাবে? এই উত্তর আছে লক্ষ লক্ষ মুসলিম শরণার্থীদের কাছে। তাদের ভবিষ্যত কর্মপন্থাই তাদের উত্তর হিসেবে আমরা জানতে পারবো। কিন্তু আমাদের মত মুসলিম সংখ্যাগরিষ্ঠ জনসাধারণ যারা কোনদিন শরীয়া শাসনে বা প্রকৃত ইসলামী শাসনে, কুরআন-হাদিসের শাসনে থাকেনি তাদের বোধহয় একবার ইসলামের বিষাক্ত ছোবল না নিলে মোহ কাটবে না! কিন্তু তার যে মাসুল, যে আত্মহনন তার দায় কে নিবে? পাকিস্তান বানিয়ে পস্তানো মুসলিম বাঙালীরা ৯ মাসের যুদ্ধে যে শিক্ষা হয়েছিল সেটা ভুলতে নিয়েছিল মাত্র সাড়ে তিনমাস!
ইসলাম কোন সন্ত্রাসকে সমর্থন করে না- অস্টপ্রহর জপ করা এদেশের মুসলমানদের এই বুলি কতটা ভন্ডামী তার প্রকাশ পেয়েছে আইএসের উপর রাশিয়ার হামলার পর ইসলামী দলগুলোর নেতাদের বক্তব্যে। শেষ করছি এক সিরিয়ান যুবকের কথা দিয়ে। সে বিদেশী গণমাধ্যমের কাছে বলেছে, “ আইএসের কঠোর শাসনের অত্যাচারে দুর্ভোগপীড়িত স্থানীয় অধিবাসীরা আসাদের শাসনেই থাকার প্রত্যাশার কথা জানিয়েছে। যদিও দুই পক্ষই শয়তান, তবে আইএস সবচেয়ে নিকৃষ্ট।…” যুবকটি আরো বলেন, “ আইএস যখন প্রথম এখানে এসেছিলো তখন আমরা খুশিই হয়েছিলাম। কারণ তারা প্রেসিডেন্ট আসাদের বাহিনীকে হটিয়ে দিয়েছিলো। কিন্তু এরপরই তারা তাদের নিয়ন্ত্রণ কঠোরতর করে। তারা তাদের শাসন আরোপ করে…।“
উপমহাদেশের মুসলিমদের প্রকৃত ইসলামের বিষাক্ত ছোবল না খেলেই কি নয়?

