এক পশ্চিমা যুবকের অমানুষ হওয়ার গল্প



[কাল রাতে যখন এই লেখাটি লিখছি তখনো ফ্রান্সে সন্ত্রাসী হামলার কথা জানি না। এই হামলায় কোন “জন” যদি থেকে থাকে সেও নিশ্চিত একদিন মানুষ ছিল]
পশ্চিমা এক যুবকের গল্প শুনুন। আমেরিকার তারুণ্যে উচ্ছ্ব্ল সংস্কৃতিতে বড় হওয়া এই যুবক কলেজে যাচ্ছে, খাচ্ছে-দাচ্ছে, বন্ধুদের সঙ্গে ভ্রমণে বের হচ্ছে। বারে যাচ্ছে, ডিসকোতে যাচ্ছে। সুন্দরী বান্ধবী আছে। প্রতিবেশীর সঙ্গে চমৎকার সম্পর্ক। কলেজে তার এশিয়ান কিছু সহপাঠি আছে। ভারতীয়, পাকিস্তানী, বাংলাদেশী, জাপানী…। ধরা যাক এই উচ্ছ্বল যুবকটির নাম জন।
এই জন একদিন একদম বদলে গেলো। পার্টিতে যায় না। ডিঙ্ক করে না। সেই উচ্ছ্বল আর প্রাণে ভরপুর জন যেন একদমই বদলে গেছে। তার বদলে একজন গম্ভীর, ধীর-স্থীর প্রাপ্ত বয়স্ক মানুষ যেন! কথা কম বলে। বেশির ভাগ সময় ঘরের দরজা দিয়ে কম্পিটারে কাজ করে। কম্পিউটারে আসক্তি তার আগেও ছিল, কিন্তু এখন সেটা যেন অন্যরকম। বাবা-মার চোখে পড়তে দেরী হলো না। তারা জনকে ডেকে জিজ্ঞেস করলেন, এনি প্রবলেম? জন অবাক হয়ে উত্তর দিল, কিছু না! বাবা-মা তখন বললেন, তার মধ্যে বড় ধরণের পরিবর্তন তারা লক্ষ্য করছেন। জন জানাল, সে জীবনের অর্থ খুঁজে পেয়েছে। তার জীবনটাই পাল্টে গেছে। সে ইসলাম ধর্ম গ্রহণ করেছে। এতদিন তার জীবনটা ছিল অর্থহীন, আজ সে জানতে পেরেছে জীবনের আসল অর্থ। তোমরাও ইসলাম গ্রহণ করে জীবনের আসল অর্থ অনুধাবন করো…। জনের বাবা-মা দুজন্ই জব করেন। ধর্ম নিয়ে সর্বশেষ কবে তারা আলাপ করেছেন মনে করতে পারছেন না। বিপদে পড়লে “ওহ গড” বলা ছাড়া তাদের জীবনে ধর্ম ও ঈশ্বরের প্রভাব তেমন কিছু নেই। তারা গির্জাতেও যান না। তবে নিজেদের খ্রিস্টান হিসেবেই জানেন এবং ঈশ্বরে বিশ্বাস করেন। জনের বাবা ছেলের কথা শুনে হাসলেন। ৭০-এর দশকে তিনি আমেরিকাতে হিপ্পি আন্দোলন দেখেছেন। সব যুগেই তরুণরা কিছু একটা নিয়ে পাগলামী করে। তরুণরা সব সময় এক্সপেরিমেন্ট করে থাকে। প্রচলিত জীবনে একঘেয়েমি এসে গেলে তারা একটু পরিবর্তন চায়। ধর্ম পরিবর্তন করে ছেলে যদি কোন শান্তি পায় তো পাক…। আমাদের দেশের বাবা-মা হলে এতক্ষণে অজ্ঞান হয়ে যেতেন ছেলের ধর্ম পরিবর্তনের কথা শুনে। কিন্তু এটা আমেরিকা। কাঁধ স্রাগ করেই তারা সব কিছু হালকা করে ফেলে।
জন দাড়ি রাখতে শুরু করল। ইসলাম সম্মত সুন্নতি দাড়ি। জনের রেশমের মত সোনালী দাড়ি তার ফর্সা মুখে যীশুখ্রিস্টের মত দেখতে লাগে। বন্ধুরা তাকে যীশুর মত দেখতে বলে প্রশংসা করে। জন এসব কথায় মনে মনে খুব রাগ করে। যীশু নয়, ঈসা নবী। খ্রিস্টানরা ঈসা নবীকে বিকৃত করে ফেলেছে। তাছাড়া একজন মুসলমান হযরত মুহাম্মদ ছাড়া অন্য নবীর সঙ্গে তুলনা শুনে আহ্লাদিত হবে না। সমস্ত প্রশংসা আল্লাহ ও তার রাসূলের। ঈসা তো আল্লাহর একজন দাস মাত্র!... জনের টাকলুর উপরে পায়জামা পরা দেখে তার বন্ধুরা হাসে। জন তার বন্ধুদের এড়াতে শুরু করে। বন্ধুরাও নতুন এক জনকে আবিষ্কার করে। দাড়ি, মাথায় টুপি আর উদ্ভূট আরবী পোশাকে যে জন তাদের চোখের সামনে তাকে তারা কিছুতে মেলাতে পারে না।
জনের কাছে এখন এই দুনিয়া খুব পরিস্কার। এই দুনিয়াতে একজন মুসলমানের জন্য স্রেফ একটা ভ্রমণ। যে ভ্রমণে সে শুধু আল্লাহ’র ওয়াদা পালন করতে করতে পরকালে প্রবেশ করবে। সে তার দেশকে, তার জাতিকে, তার প্রতিবেশীকে, তার বাবা-মার জীবনকে দেখে ঘৃণায় মুখ লুকায়। আমেরিকার সরকারকে সে শয়তানের মতই ঘৃণা করে। সে কিছু একটা করতে চায় আল্লার রাস্তায়। ইসলামের জন্য কিছু একটা করতে সে অস্থির হয়ে পড়েছে…।

জন একদিন একটা কান্ড ঘটিয়ে ফেলে। একটা ইহুদী পরিবারে হামলা চালিয়ে পরিবারের সমস্ত সদস্যদেরকে হত্যা করে ফেলে! তাদের শহরের গা ঘেঁষেই সমুদ্র সৈকত। জন সৈকতে অবকাশ যাপন করা পরিবারটিকে অতর্কিত হামলা করে প্রতিশোধ নিয়ে ফেলে! হ্যা, প্রতিশোধ। আমেরিকার ইহুদী তাবেদার সরকারের মুসলিম বিশ্বের প্রতি নীতি, ইহুদীদের ইসলাম নিয়ে ষড়যন্ত্রের প্রতিশোধ নিয়েছে জন।…
পুরো শহর হতভম্ভ হয়ে গেলো জনের কান্ডে। তার বন্ধুরা, তার শিক্ষকরা, তার শত্রুরা, সবাই একবাক্যে শিকার করলো মানুষ খুন করার লোক জন না! এ হতেই পারে না! এ অবিশ্বাস্য!...
জনের বাবা-মা, তারা কাঁদতে ভুলে গেছেন। ছেলে খুন করেছে! একটা নয়, গোটা একটা পরিবার! সেই পরিবারটির সঙ্গে তাদের ব্যক্তিগত কোন শত্রুতা ছিল না। তেমন পরিচয়ও ছিল না। যে ছেলে ছিল রক সংগীতের পাগল। সিনেমার পোকা। থ্রিলার বইয়ের কীট। বছরে একবার আমেরিকার বাইরে যাবার যার নেশা… সর্বদা শিস দিচ্ছে, নাচছে, পার্টিতে সবচেয়ে উচ্চকন্ঠ, রসিকতায় যে সবাইকে ছাড়িয়ে সেই জন একটা বিশ্বাসকে, একটা ধারণার জন্য নিরপরাধী কয়েকটা মানুষকে ঠান্ডা মাথায় খুন করেত পারে কিসের বদৌলতে? কি এমন বদলে দিয়েছে জনকে?
জন গণমাধ্যমকে হাসি মুখে বলেছে সে একটু্ও অনুতপ্ত নয়। আমেরিকার সরকার ইসলাম ও মুসলিমদের বিরুদ্ধে যে নীতি গ্রহণ করেছে এটা তার একটা জবাব। সে আল্লাহ ও তার নবীর হয়ে তাদের সম্মানরাক্ষার্থে অস্ত্র হাতে তুলে নিয়েছে। সে যদি ভবিষ্যতে আবার সুযোগ পায় তো একই কাজ করতে দ্বিধা করবে না…।
[বন্ধুরা সাহাবী সা’দ ইবনে মুয়াজকে আমার সব সময় আইএস বা অন্য কোন জিহাদী দলে নওমুসলিম জিহাদীদের দেখলে স্মরণ পড়ে যায়। বণু কুরাইজা ইহুদীদের জন্য হযরত মুহাম্মদ ফয়সালা নিয়োগ করেছিলেন এই সা’দ ইবনে মুয়াজকে। ইহুদীদের সঙ্গে সা’দদের পারিবারিক সুসম্পর্ক কয়েক পুরুষের। বণু কুরাইজা ইহুদীরা নিশ্চিত হলেন সা’দ এই যাত্রা তাদেরকে প্রাণ ভিক্ষা দিবেন। হয়ত এখান থেকে উচ্ছেদ করে তাদের রক্ষা করবেন। কিন্তু ইসলাম গ্রহণের আগের সেই সা’দ আর ইসলাম গ্রহণের পর সা’দের মধ্যে যোজন যোজন ফারাক। সা’দ তখন একজন অমানুষে পরিণত হয়েছে। সা’দের একটুও চোখের পাতা কাঁপল না। সে সমস্ত ইহুদী সমর্থবান পুরুষকে হত্যা করার হুকুম দিলেন। ইহুদী নারী-শিশুদের দাস হিসেবে ঘোষণা করলেন। তাদের সমস্ত সম্পত্তি মুসলিমদের অধিকারের নেবার ঘোষণা করলেন। সারগেদের এহেন ফয়সালায় খুশি মুহাম্মদ চিৎকার করে বলে উঠলেন, হে সা’দ, সাত আসমানে বসা আল্লাহ ঠিক এই ফয়সালাই চাচ্ছিলেন…।] 

