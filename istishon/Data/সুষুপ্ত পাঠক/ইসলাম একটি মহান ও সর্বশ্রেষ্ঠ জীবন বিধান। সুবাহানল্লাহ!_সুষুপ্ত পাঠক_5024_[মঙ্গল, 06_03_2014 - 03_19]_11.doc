ইসলাম একটি মহান ও সর্বশ্রেষ্ঠ জীবন বিধান। সুবাহানল্লাহ!


ইসলাম যে কত মহান আর সর্বশ্রেষ্ঠ জীবন বিধান তার একটা বাস্তব উদাহরণ দিবো আপনাদেরকে আজ।একজন মানুষকে “সৎ চরিত্রের” অধিকারী হতে কতটা প্ররোচিত করে ইসলাম এটা তার একটা নমুনা।…ভদ্রলোক পাক্কা নামাজী। পাঞ্জাবী-পাজামা টুপি পরা হুজুর।কাজ করেন একটা ভাল কোম্পানিতে, এসিস্টান প্রোডাকশান ম্যানাজার অর্থ্যাৎ এপিএম। ভদ্রলোক আমার কলিগ।তিনি ফ্যাক্টরীতে দায়িত্ব পালন করেন, আমি হেড অফিসে। পুরোপুরি ইসলামী মাইন্ডের লোক। নিজে যেমন ইসলামী আচার-আচরণ পালন করেন স্ত্রীও সহি ইসলামী মতে প্রচন্ড গরমের মধ্যেও হাত মোজা পরে থাকেন, বোরখার কথা তো বলাই বাহুল্য। একদিন শোনা গেলো সেই পহরেজগার ভাল মানুষটিই বাসার যুবতী কাজের মেয়ের সাথে বিবাহ বহির্ভূতভাবে স্বামী-স্ত্রীর মত বসবাস করে আসছেন দীর্ঘদিন!
বিস্ময় চিহ্ন ব্যবহার করলাম কারণ এপিএম সাহেব আমাদের মত প্যান্ট-শার্ট পরা ক্লিন সেভড একজন মানুষ হলে বোধহয় এতটা শকড কেউ হতো না।কিন্তু “হুজুর” মানুষ হয়ে…।এই ভুলটা আমরা সবাই করি।সম্ভবত এপিএম সাহেবের স্ত্রীও করেছিল।তার স্বামী যদি আমাদের মত “ননহুজুর” হতো, তাহলে বোধহয় স্বামীকে একজন যুবতী মেয়ের অধিনে রেখে বাপের বাড়িতে প্রায়ই পড়ে থাকতো না।মহিলা কি ভেবেছে আমাদের অনুমান করতে অসুবিধা হয় না। যে লোক পাঞ্জাগানা নামাজী, আল্লা ও তার রসূলের তরিকা ছাড়া এক পা দেন না, আমি নিজে এই লোককে ভাল করে চিনি, আমি জানি সত্যিই মানুষ হিসেবে এপিএম সাহেব একজন ভাল মানুষ।সদা হাস্যময়, সৎ অফিসার, বিনয়ী, তাকে মন্দ বলার মত কিছু আমি এতদিনে দেখিনি।হেড অফিস থেকে ফ্যাক্টরীতে গিয়ে আমাকে তার সঙ্গেই কাজ করতে হয়। কাজেই তিনি কেমন চরিত্রের মানুষ আমার ধারনা আছে।
কারুর ব্যক্তিগত জীবন নিয়ে অফিস মাথা ঘামাবে না।তবে এক্ষেত্রে অফিসের খানিকটা না ঘামিয়ে উপায় ছিল না। কারণ যে মেয়েটির সঙ্গে আমাদের এপিএম সাহেবের ইশক-মহাব্বত সে ফ্যাক্টরীর একজন শ্রমিক।ফ্যাক্টরীর ডিউটি শেষে ঠিকে ঝিয়ের মত সে এপিএম সাহেবের বাসায় কাজ করে দিতো।অফিসের সবাই ছি: ছি: করতে লাগলো। এইচআরএডমিনের ম্যাডাম সোচ্চার, তিনি এপিএম সাহেবের চাকরি থেকে অব্যাহতি দিতে উচচপদস্ত ব্যক্তিবর্গের কাছে প্রস্তাব রাখবেন…।
এপিএম সাহেবের স্ত্রীর কান্ড-জ্ঞান নিয়ে সবাই প্রশ্ন তুলছিল।কেন সে স্বামীকে এরকম সুযোগ দিয়ে বাপের বাড়ি চলে যেতো?...বস্তুত মহিলার কান্ড-জ্ঞান আমাদের মতই স্বাভাবিক। তার ভুল এটাই যে, আমরা যে ইসলামকে সচারচর জানি তিনিও সেই ইসলামকেই জানতেন।একমাত্র এপিএম সাহেব প্রকৃত ইসলামকে জানতেন। এজন্য তার মধ্যে কোন পাপবোধ নেই। অনুশোচনা নেই। দীর্ঘ চার বৎসর তিনি বাড়ির দাসীর সঙ্গে অবাধে সেক্স করে আসছেন। মহল্লার আবাল পাবলিক ধরে বিয়ে না করালে তার অহেতুক দ্বিতীয় বিয়ের কোন প্রয়োজন পরতো না।
এতখানি পড়ে যারা ভাবছেন আমি বলতে চাচ্ছি এপিএম সাহেবকে ইসলামই প্ররোচিত করেছে বাড়ির কাজের মেয়ের সঙ্গে সম্পর্ক তৈরি করতে তারা ভুল করছেন।আমি মোটেই বলতে চাইছি না এটা। এই লেখার উদ্দেশ্যও তা নয়। আমি বলতে চাইছি যে, এইরকম একটা সম্পর্ক শুরুতে প্রচন্ড ইসলাম অনুরাগী একজন মানুষ প্রথমেই পাপের কথা ভাববে।যদি ইসলামের দাসীর সঙ্গে সেক্সকে হারাম, ভয়াবহ গুনাহ বলে ঘোষণা থাকতো তাহলে এপিএম সাহেব কি তা করতে পারবো? এই দীর্ঘ চারটি বৎসর যাবত? প্রতিনিয়ত তাকে কি অনুশোচনা কুড়ে কুড়ে খেতো না? যখন এইরকম একটা আকর্ষণ তৈরি হলো দুজনের মধ্যে তখন এপিএম সাহেবের মত ইসলামী মাইন্ডের মানুষ দেখেছে ইসলামে এইরকম সম্পর্ক জায়েজ আছে। তাকে ইসলাম সম্পর্কটি চালিয়ে যেতে অনুপ্রাণিত করেছে।বলছি না ইসলাম তাকে এই সম্পর্ক করতে বাধ্য করেছে। ইসলামে তো কোথাও বলা নাই এটা প্রত্যেক ঈমানদাদের জন্য ফরজ! কাজেই এই লেখা পড়ে অহেতুক ইসলাম বিদ্বেষী বলে হৈ চৈ করবেন না প্লিজ…।
এর পরের ঘটনা বলি। ঘটনা জানাজানি হবার পর ভদ্রলোকের প্রথম স্ত্রী হৈ চৈ করেছেন খুব।কিন্তু স্বামীকে ত্যাগ করার মত উপায় তার নেই।তিনটি বাচ্চা নিয়ে মহিলা কোথায় যাবেন? এই সমাজে একজন নারী যদি অশিক্ষিত বা স্বল্প শিক্ষিত হন তাহলে অন্যের ভাত-কাপড়ের উপরই নির্ভর করে বাঁচতে হবে।আমরা জেনেছি স্ত্রী শেষে স্বামীর দ্বিতীয় বিয়েকে মেনে নিয়েছেন।এপিএম সাহেব বলেছেন, তার (প্রথম স্ত্রী) স্থান কখনোই কেউ নিতে পারবে না।সে সম্মানের সাথেই থাকবে।মাঝখান থেকে বিনে পয়সায় একজন দাসীকেও (২য় স্ত্রী) আজীবনের জন্য পাওয়া গেলো!
আমি আগেই বলেছি এপিএম সাহেব মানুষ ভাল।মানুষের জীবনে সম্পর্ক তৈরি হতেই পারে।এইরকম সম্পর্কে আকছার লোকে জড়িয়ে পড়ছে।কেউ ভাবছেন তাহলে এর মধ্যে কেন আমি ইসলামকে টেনে আনছি।ঐ যে বললাম, চার বৎসর ধরে এইরকম একটা যৌন সম্পর্ক চালিয়ে যাওয়া কোন রকম পাপবোধ ছাড়া ধর্মের সার্টিফিকেট না পেলে একজন ভাল মানুষ, বিনয়ী, সৎ মানুষের পক্ষে চালিয়ে যাওয়া সম্ভব হতো না। 
একজন ভাল মানুষ, ধার্মীক, যিনি ধর্ম দ্বারা পরিচালিত হতে চান, জীবনের যে কোন প্রশ্নে ধর্ম দ্বারা সমাধান বাতলান, ধর্মের সম্মতি আছে কিনা খুজেঁ দেখেন, দোষ তাদের নয়। একজন ধর্মীকের কোন দোষ নেই। দোষ ধর্মের। ধার্মীকের নিজস্ব বিবেকবোধ কাজ করে না। একজন প্রচন্ড ধার্মীকের ধর্মের বাইরে গিয়ে বিচার বিবেচনার কোন অবকাশ নেই।তিনি শুধু দখতে পারেন তার এই প্রশ্নে ধর্মে কি উত্তর দেয়া আছে। যখন সে দেখতে পায় ধর্মের কোন বিধি নিষেধ নাই তিনি তখন দ্বিধাহীন প্রশান্ত মনে সে পথেই চালিত হন।আমাদরে এপিএম সাহেবও ধর্মের তথা ইসলাম দ্বারাই চালিত হয়েছেন…।

