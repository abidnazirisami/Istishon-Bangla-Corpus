সুরা তওবা'র ভেতর-বাহির


 
আমি যদি ধার্মীক হতাম, আর তখনো যদি আমার মধ্যে সামান্য বিবেক-মানুষ্যত্ব বলতে কিছু অবশিষ্ঠ থাকতো, তাহলে সুরা তওবা পাঠ করে একে আমি নিশ্চিত করেই শয়তানের বাণী বলে মনে করতাম! এতখানি ঘৃণা, বিদ্বেষ, নিষ্ঠুরতা, হত্যা, রক্তপাত, পুত্রকে জন্মদাতা পিতাকে হত্যার ঘটনাকে উৎসাহিত বা বৈধতা এই সুরাটিতে আছে যে, তা আর যাই হোক কোন “ঈশ্বরের” বাণী হতে পারে না! আমার জানা মতে, দুনিয়াতে আর কোন ধর্মে সুরা তওবার মত পরিস্কারভাবে অবিশ্বাসীদের খুন করতে ঈশ্বর সরাসরি নির্দেশ দেননি। যদি কোনদিন কুরআনের সংস্কার করতে হয় তবে সুরা তওবাকে প্রথমেই বাতিল করে দিতে হবে। সুরা তওবাকে রেখে বিশ্ব শান্তি নৈবঃ নৈবঃ চ…।
সুরা তওবার জনপ্রিয় কিছু আয়াতকেই আমরা সাধারণ আলোচ্য হতে দেখি, যেমন: মুশরিকদের হত্যা করো যেখানে পাও, তাদের কাটো জোরায় জোরায়… ইত্যাদি। কিন্তু আলোচ্যহীন থেকে যায় আরো ভয়াবহ সব ঘটনা, বিভৎস সব নির্দেশ। আমরা জানতেও পারি না, কি ভয়ংকর খুনোখুনির পরিপেক্ষিতে, মানব ইতিহাসে সন্তান দ্বারা পিতৃ হত্যাকে বৈধ করার মত “সুমহান নৈতিকতার” নিদর্শন সুরা তওবার মধ্যে রেয়ে গেছে। সুরা তওবা না পড়লে আপনি বিশ্বাস করতে পারবেন না কেন জাকির নায়েক সব সময় মুসলমানদের অর্থ বুঝে কুরআন পড়তে উৎসাহিত করেন! কারণ জাকির জানে সুরা তওবাতে কি লেখা আছে। জাকির নায়েক তথা ইসলামী আলেমরা জানেন- আল্লাহ ও নবীতে আজন্ম বিশ্বাসী একজন মুসলিম- আল্লাহ ও নবী প্রশ্নে কোন রকম বিবেক বা মানুষ্যত্ব খাটাতে অভ্যস্ত নয়। এটি দুনিয়ার সমস্ত ধর্মের ধার্মীকদের বেলাতেই সত্য। আমাদের সৌভাগ্য যে, দুনিয়ার আব্রাহামিক অন্যান্য ধর্মে সুরা তওবার মত দ্বিতীয় কিছু নেই। পৃথিবীর প্রচীন কোন ধর্মেরও সুরা তওবার মত কোন নির্দেশ নেই। আপনারা কি কেউ আমাকে দেখাতে পারবেন হিটলার ৬০ লক্ষ ইহুদীকে হত্যা করতে গিয়ে বাইবেলে সুরা তওবার মত পরিস্কার কোন আয়াতকে দেখিয়ে ছিলেন কিনা? খ্রিস্টান বিশ্বাসে ইহুদী ঘৃণা অবশ্যই আছে, কিন্তু কোন সুরা তওবা নেই। সুরা তওবা পাঠ ব্যতিত একে তাই আলাদাভাবে বুঝতে সক্ষম হবেন না। আসুন সুরা তওবা পাঠ করি…।
সুরা তওবার কয়েকটি চম্বুক অংশই খালি আমরা এখানে আলোচনা করবো। সুরাটি দীর্ঘ, তবে আমাদের চম্বুক অংশগুলো আলাদাভাবে আলোচনা করলেও কুরআনের বিখ্যাত “প্রেক্ষপট” বিতর্ক এখানে প্রবেশ করতে পারবে না। কারণ সহি তাফসির ইবনে কাথিরকে উপস্থাপন করা হবে আয়াতগুলোর সঙ্গে। শুরুতেই এই সুরাটির বিতর্কিত একটি তথ্য দিয়ে আরম্ভ করি। কুরআনে এই সুরাটির শুরুতে “বিসমিল্লাহ” নেই। ঈমানদার বান্দারে পক্ষে এই সুরা পাঠ করার আগে “বিসমিল্লাহ রাহমানির রাহিম” বলার কেন উপায় নেই- সেই উত্তর খুঁজতে গেলে কুরআনের বিশুদ্ধতা নিয়ে প্রথমেই মনে প্রশ্ন জাগবে। “বিসমিল্লাহ না থাকার ব্যাখ্যায় বলা হয়েছে- 
//“এই সুরাটি এর পূর্ববর্তী সুরা আনফালের অংশ হওয়ায় এবং স্বতন্ত্র সুরা না হওয়ার সম্ভাবনা রয়েছে, এই অনিশ্চয়তার দরুণ এর প্রথমে বিসমিল্লাহ লেখা হয় নাই।”- মাওলানা আশরাফ আলী থানভী, ছহ্হি রহমানী, পৃষ্ঠা- ৩০৩)।//
এছাড়া- 
//“সাহাবীগণ সংগৃহীত কুরআনের পূর্ণাঙ্গ কপিতে তারা এটা লিপিবন্ধ করেননি। এ ক্ষেত্রে তারা উসমান (র:)-এর অনুসরণ করেন।(তাফসির ইবনে কাসির, সুরা তওবা, অনুবাদক: জাককরুল্লাহ আবুল খাকের)//
কুরআনে যে কি পরিমাণ অসংগতি, ভুল-ভ্রান্তি রয়েছে সেটা ইসলাম বিশেষজ্ঞরাই এভাবে প্রকাশ করে গেছেন। এ প্রসঙ্গে উল্লেখ করা প্রয়োজন সাহাবী আব্দুল্লাহ ইবনে মাছউদ সুরা নাস ও ফালাককে কোনদিনই স্বীকার করে নেননি। তিনি দাবী করেছিলেন- এই দুটি ভুয়া সুরা পরবর্তীতে কুরআনে ওসমান আমলে প্রবেশ করানো হয়েছে! মাছউদের নিজের কাছে রাখা কুরআনে এই দুটি সুরা ছিল না। (সূত্র: ইসলামী দর্শন ও দার্শনিক, পৃষ্ঠা ১৯৪) পাঠকদের জ্ঞাতার্থে জানাতে চাই সাহাবী মাছউদ সেই ব্যক্তি যিনি জীবিত থাকাকালে নবী মুহাম্মদের কাছ থেকে বেহেস্তে প্রবেশের নিশ্চিত “ইয়েস কার্ড” পেয়েছিলেন। কাজেই কোন ছল্লু-বল্লুর কথা বলে উনার দাবীকে উড়িয়ে দেয়া যাবে না।
//মুশরিকদের মধ্যে যাদের সঙ্গে তোমরা সন্ধি-চুক্তি করেছিলে, তাদের সঙ্গে আল্লাহ ও তার রসূলের পক্ষ হতে সম্পর্ক ছেঁদের ঘোষণা দেয়া হল। ২. অতঃপর (হে কাফিরগণ!) চার মাস তোমরা জমিনে (ইচ্ছেমত) চলাফেরা করে নাও; আর জেন রেখ যে, তোমরা আল্লাহকে অপারগ করতে পারবে না। আর নিশ্চয় আল্লাহ কাফিরদের লাঞ্ছিতকারী।” (সূরা আত-তাওবাহ: ১-২)//
এটি একটি চুক্তির কথা বলা হচ্ছে। কাফের মুশরিকদের সঙ্গে চুক্তি করেছিলেন হযরত মুহাম্মদ। এবং এই চুক্তি কেমন করে ভঙ্গ করতে হয় সেটা এখানে স্পষ্ট করে দেখানো হলো। আল্লাহ বলেন,//“আল্লাহ ও তার রসূলের পক্ষ হতে মহান হজের দিন মানুষদের কাছে ঘোষণা দেওয়া হল যে, আল্লাহ তা‘আলা মুশরিকদের সঙ্গে সম্পর্কহীন এবং তার রাসূলও। (সুরা তওবা-৩)।//
 তার মানে চুক্তির নামে আল্লাহ ও তার রাসূল প্রতারণা করেছিলেন লোকদের সঙ্গে? তারপর বলা হচ্ছে- চার মাস সময় দেয়া হলো জমিনে স্বাধীনভাবে চলাফেরা করার, তারপর আল্লাহ কাফিরদের লাঞ্ছিত করবেন! এটি কি কোন ঈশ্বরের বাণী হতে পারে? এ তো গুন্ডা দলের সর্দারের মত মুখের ভাষা! ইসলামে নাকি কোন জবরদস্তি নেই? নবী মুহাম্মদ নাকি প্রেম আর মধু দিয়ে ইসলামের দাওয়াত বিলিয়েছেন? আর বিনিময়ে কাফের ইহুদীরা তাকে পাথর ছুড়ে মেরে রক্তাক্ত করেছিল? সারা দুনিয়ার ইসলামী রেফারেন্স অন্বেষণ করেও এরকম কোন দলিল পাওয়া যায়নি, কিন্তু সুরা তওবা পরিস্কার বলে দিচ্ছে চার মাস অতিবাহিত হবার পরে কাফেরদের ভাগ্যে কি আছে। অবশ্য এরপরেই বলা আছে, যারা চুক্তি করে নিপুনভাবে তা মেনে চলেছে মুশরিকদের মধ্যে তাদের সঙ্গে মেয়াদ পর্যন্ত চুক্তি রক্ষিত হবে। কিন্তু বাস্তবতা হচ্ছে আমরা অন্যত্র দেখেছি ইহুদীদের নানা গোত্রের বিরুদ্ধে “চুক্তি ভঙ্গে” অভিযোগ হযরত মুহাম্মদ তুলেছিলেন কোন রকম প্রমাণ ছাড়াই এবং তাদের কপালে জুটেছিল ভয়াবহ গণহত্যা, নয়ত দেশত্যাগে বাধ্য করা। চুক্তি ভঙ্গের যে প্রমাণ মুহাম্মদ দাবী করেছিলেন তা ছিল আল্লাহ’র ওহি! আল্লাহ জিব্রাইলের মাধ্যমে তার নবীকে সাবধান করেছিলেন যে- বণু কুরাইযা ইহুদীরা ষড়যন্ত্র করছে…। আজকের দুনিয়াতে কোন আদালতে যদি বণু কুরাইযা ইহুদী গোত্রের উপর চালানো গণহত্যার জন্য কোন প্রতীকী ট্রাইব্রুনাল গঠিত হয় এবং নবী মুহাম্মদকে তার জন্য দায়ী করা হয় তখন কি ইসলামী স্কলাররা কুরআনের আয়াতের কপি নিয়ে যাবেন যেখানে ষড়যন্ত্রর কথা বলা হয়েছে?
//তারপর (এই) নিষিদ্ধ মাস অতিক্রান্ত হলে সকল মুশরেকদের যেখানে পাবে হত্যা করবে, তাদেরকে পাকড়াও করবে, তাদেরকে ঘেরাও করবে, তাদের অপেক্ষায় প্রত্যেক ঘাটিতে ওৎ পেতে বসে থাকবে। কিন্তু তারা যদি তাওবাহ করে, সলাত প্রতিষ্ঠা করে, যাকাত আদায় করে, তাহলে তাদের পথ ছেড়ে দাও, নিশ্চয় আল্লাহ বড়ই ক্ষমাশীল, বড়ই দয়ালু।” (সূরা আত-তাওবাহ: ৫)//
এই নিষিদ্ধ মাস হচ্ছে পূর্বের আয়াতের চার মাস। এবং চারমাস পরে মুসলিমরা যেখানেই পাবে সেখানেই ইসলাম অবিশ্বাসীদের স্রেফ খুন করবে! কিন্তু গুরুত্বপূর্ণ যে দিকটি সেটি হচ্ছে “তারা যদি তাওবাহ করে, সলাত প্রতিষ্ঠা করে, যাকাত আদায় করে, তাহলে তাদের পথ ছেড়ে দাও, নিশ্চয় আল্লাহ বড়ই ক্ষমাশীল, বড়ই দয়ালু” অংশটি। এখানে ইসলাম গ্রহণে বাধ্য করার ইঙ্গিত পাওয়া যাচ্ছে। মুক্তির একমাত্র পথ ইসলাম গ্রহণ করা। যদি নামাজ পড়ে তাহলে তাদের ছেড়ে দেওয়া হবে। কারণ আল্লাহ বড়ই দয়ালু, মেহেরবাণ! দ্বিনের প্রশ্নে কোন জোরজবদস্তি নেই- এই দাবী এখানে এসে কতটা কাঁচা হয়ে যায়। ইবনে কাসিরে তাফসির থেকে জানা যায়, হযরত আবু বকর সুরা তওবার এই আয়াতের ভিত্তিতেই যাকাত অস্বীকারকারীদের বিরুদ্ধে অভিযান চালিয়েছিলেন। সুরা তওবার এই আয়াতের তাফসির করতে গিয়ে ইবনে কাসির এই হাদিসটি উল্লেখ করেছেন- 
//সহীহ বুখারী ও মুসলিমে বর্ণিত হয়েছে: আব্দুল্লাহ ইবনু ওমর (রা:) বলেন, রাসূলুল্লাহ্ (সা:) বলেছেন: আমি লোকদের বিরুদ্ধ ততক্ষণ পর্যন্ত লড়াই করতে আদিষ্ট হয়েছি যতক্ষণ না তারা এই সাক্ষ দেয় যে, আল্লাহ ছাড়া প্রকৃত কোন উপাস্য নাই এবং মুহাম্মদ (সা:) রাসূল এবং তারা সালাত প্রতিষ্ঠা করে, যাকাত প্রদান করে।//
ইসলামকে কেমন করে প্রতিষ্ঠা করা হয়েছিল এবং কেমন করে প্রতিষ্ঠা করতে বলা হচ্ছে এখানে তা স্পষ্ট। স্মরণ রাখতে হবে যে সুরা তওবা কুরআনের শেষ দিকে নাযিল হয়েছিল কাজেই এই সুরার কোন কথাই পরবর্তী কোন আয়াত দিয়ে মানসুক বা বাতিল হয়ে যায় না। ইবনু মুযাফহম বলেন,“এই আয়াতটি নবী (সা:) এবং মুশরিকদের মাধ্যে সংঘটিত যাবতীয় চুক্তিকে রহিত করে দিয়েছে। সকল মেয়াদকে রহিত করে দিয়েছে। (সূত্র: তাফসির ইবনে কাসির, সুরা তওবা, অনুবাদক: জাককরুল্লাহ আবুল খাকের)।
…সমস্ত মুসলিমদের জন্য এটি (অমুসলিমদের সঙ্গে) বিশ্বাসঘাতকতা করার একটি নিদের্শ। তার মানে অমুসলিম, বিধর্মী, ইসলাম অবিশ্বাসীদের সঙ্গে যে কোন ধরণের (রাষ্ট্রীয়) চুক্তি, কথা দেওয়া, পারস্পরিক ভ্রাত্বিবোধের অঙ্গিকার আসলে বালির বাধ? ইসলাম ধর্ম সারা দুনিয়ার ইসলাম অবিশ্বাসীদের সঙ্গে পারস্পরিক চুক্তি, নিরাপত্তার অঙ্গিকার, প্রতিবেশী সূলভ আচরণকে আসলে মনে মনে স্বীকার করে না। হযরত মুহাম্মদ কোন রকম রাখঢাগ ছাড়াই সেকথা বলছেন ভ্রুক্ষেপহীনভাবে অন্যত্র-
//আল্লাহর ইচ্ছায়, যদি আমি কোন ব্যপারে শপথ করি আর পরে দেখি এর চেয়ে ভাল কিছু আছে তখন আমি যেটা ভাল মনে করি সেটাই করি আর তখন পূর্বেকার শপথ রক্ষার কোন দরকার মনে করি না। সহি বুখারী, বই – ৬৭, হাদিস-৪২৭//
তাহলে এখানে পরিস্কার হলো বিভিন্ন গোত্রের বিরুদ্ধে চুক্তি ভঙ্গের অভিযোগ স্রেফ বাঘের হরিণের বাচ্চাকে খাওয়ার উছিলা মাত্র! “পল্টি খাওয়া” তাহলে সহি ইসলামী রীতি সম্মত? কাজেই যারা প্রায় সময় কাফের নিধনের পক্ষে সাফাই গা্ইতে গিয়ে “ কাফেররা চুক্তি ভঙ্গ করে ষড়যন্ত্র করেছিল” বলে হত্যাকে জায়েজ করতে চান তারা এই বিষয়ে এখানে ত্যানা না প্যাচালেই ভাল হবে। কারণ উপরের আয়াতের মধ্যে স্পষ্ট থাকার পরও তাফসির ও হাদিস থেকে আমরা দেখেছি ইসলাম বলছে একমাত্র ইসলামের নবীকে স্বীকার করে নেয়ার মধ্যে ইসলামের আক্রমণ থেকে রেহাই পাবার শেষ সুযোগ। তাফসিরে বলা হয়েছে, এই আয়াত নাযিল হওয়ার পর মুশরিকদের সঙ্গে সব রকম চুক্তি, অঙ্গিকার থেকে মুসলিমরা মুক্ত। ইসলাম তাহলে কিসের শান্তির বাণী শোনায়? সেটা কুরআনের কোথায় বলা আছে?
//মুশরিকদের কেউ যদি তোমার কাছে আশ্রয় প্রার্থনা করে তবে তাকে আশ্রয় দাও যাতে সে আল্লাহর বাণী শোনার সুযোগ পায়, তারপর তাকে তার নিরাপদ জায়গায় পৌঁছে দাও। এটা এ জন্য যে, এরা এমন এক সম্প্রদায় যারা (ভাল-মন্দ, সত্য-মিথ্যা সম্পর্কে) অজ্ঞ।” (সূরা আত-তাওবাহ: ৬)//
সুরা তওবার এই অংশটি দেখিয়ে কেউ এখন বলতে পারেন যে, এই যে এখানে দাওয়াতি ইসলামের পক্ষে বেশি জোর দেওয়া হয়েছে। কিন্তু এটিও সঠিক নয়। আয়াতের এই অংশটি আসলে দূতদের সম্পর্কে বলা হয়েছে। ইবনে কাথির বলেছেন, এই আয়াতে মুশরিক-কাফেরদের পক্ষ থেকে যারা চুক্তি বিষয়ে বার্তা নিয়ে আসত তাদের নিরাপত্তার বিষয়ে কথা বলা হয়েছে। তারা মুসলিমদের তাবুতে আসা তারপর সেখান থেকে সে (দূত) যেখান থেকে এসেছে সেখানে নিরাপদে পৌঁছে দেয়ার নিদের্শ দেয়া হয়েছে। এর আরেকটি উদ্দেশ্যও ছিল যাতে আরবের মুশরিক আবু সুফিয়ানদের লোকজন যেন দেখতে পায় হযরত মুহাম্মদকে তার অনুসারীরা কতখানি মান্য করেন, কতখানি সম্মান করেন সেটা নিজ চোখে দেখে নিজেদের লোকদের মধ্যে সেটা প্রচার করতে পারে।(সূত্র: তাফসির ইবনে কাসির, সুরা তওবা, অনুবাদক: জাককরুল্লাহ আবুল খাকের)। 
এবার সুরা তাওবার আরো একটি গুরুত্বপূর্ণ অংশ নিয়ে আলোচনা করবো। যে আয়াত থেকে নবী কটুক্তিকারীকে হত্যা করার দলিল নির্ধারণ করা হয়েছে। ইবনে কাথির সেকথাই তার তাফসিরে লিখেছেন।
// وَإِن نَّكَثُواْ أَيْمَانَهُم مِّن بَعْدِ عَهْدِهِمْ وَطَعَنُواْ فِي دِينِكُمْ فَقَاتِلُواْ أَئِمَّةَ الْكُفْرِ إِنَّهُمْ لاَ أَيْمَانَ لَهُمْ لَعَلَّهُمْ يَنتَهُونَ
আর যদি ভঙ্গ করে তারা তাদের শপথ প্রতিশ্রুতির পর এবং বিদ্রুপ করে তোমাদের দ্বীন সম্পর্কে, তবে কুফর প্রধানদের সাথে যুদ্ধ কর। কারণ, এদের কেন শপথ নেই যাতে তারা ফিরে আসে।// (সূরা আত-তাওবাহ: ১২)
এই আয়তকে দলিল মেনে পরবর্তীকালে সাহাবীরা শুধুমাত্র কাফের-অমুসলিম হওয়ায় আঘাত করার নিদের্শ দিতে কোন দ্বিধা করেননি। তবে এই আয়াতের আসল উদ্দেশ্য মুশরিক-কাফেরদের সঙ্গে যে কোন ওয়াদা ভঙ্গ করতে অনুপ্রাণিত করা। একথা আমার নয়, একথা ইসলাম ব্যাখ্যাকারীদের। তবে আসল মজাটা পাবেন পরের আয়াতে। পরবর্তী আয়াতে এক জায়গায় লেখা দেখবেন “এরাই প্রথম তোমাদের সাথে বিবাদের সূত্রপাত করেছে”… এই বাক্যটি সত্য ধরলে মনে হতে পারে যে যুদ্ধ, হামলা, আক্রমন বুঝি কাফের-মুশরিকরাই প্রথম শান্তি প্রিয় মুসলমানদের বিরুদ্ধে শুরু করেছিল। কিন্তু আয়াতের এই বাক্যটি অসত্য। 
//أَلاَ تُقَاتِلُونَ قَوْماً نَّكَثُواْ أَيْمَانَهُمْ وَهَمُّواْ بِإِخْرَاجِ الرَّسُولِ وَهُم بَدَؤُوكُمْ أَوَّلَ مَرَّةٍ أَتَخْشَوْنَهُمْ فَاللّهُ أَحَقُّ أَن تَخْشَوْهُ إِن كُنتُم مُّؤُمِنِينَ
তোমরা কি সেই দলের সাথে যুদ্ধ করবে না; যারা ভঙ্গ করেছে নিজেদের শপথ এবং সঙ্কল্প নিয়েছে রসূলকে বহিস্কারের? আর এরাই প্রথম তোমাদের সাথে বিবাদের সূত্রপাত করেছে। তোমরা কি তাদের ভয় কর? অথচ তোমাদের ভয়ের অধিকতর যোগ্য হলেন আল্লাহ, যদি তোমরা মুমিন হও। (সূরা আত-তাওবাহ: ১৩)//
বদর যুদ্ধে দাবামা বেজে উঠেছিল যখন আবু সুফিয়ানের বাণিজ্য কাফেলায় মুসলিমরা আক্রমণের চেষ্টা করেছিল। আবু সুফিয়ান কুরাইশ যোদ্ধাদের তাকে রক্ষা করতে অনুরোধ পাঠানো পর কুরাইশরা আবু সুফিয়ানকে সাহায্য করতে এগিয়ে আসে। কিন্তু পথে মধ্যে কুরাইশরা জানতে পারে আবু সুফিয়ানের বাণিজ্য কাফেলা মুসলিমদের হাত থেকে বেঁচে গেছে তবু কুরাইশরা যাত্রা বিরতী না দিয়ে মুসলিমদের বিরুদ্ধে যুদ্ধে লিপ্ত হতে অগ্রসর হয়। এটিই হচ্ছে সর্বজ্ঞানের আকর আল্লাহপাকের কাছে “প্রথম বিবাদের সূত্রপাত” যা নাকি কাফেররা করেছিল! তাহলে কাফেরদের নিরহ বাণিজ্য কাফেলায় আক্রমন করাটা কি ছিল? সোমালিয়ান জলদস্যুদের বাণিজ্য জাহাজে আক্রমণ ঠেকাতে বিভিন্ন দেশ নানা রকম ব্যবস্থা গ্রহণ করেছে বর্তমানে- এটাকেও নিশ্চয় বলা উচিত শান্তি প্রিয় সোমালিয়ান জলদস্যুদের উপর বিবাদের সূত্রপাত ঘটাচ্ছে এইসব আক্রান্ত দেশগুলি! কুরআনের এইরকম শুভংকরের ফাঁকি দিয়ে বার বার বুঝানো হয় যে কাফের-মুশরিকরাই মুসলিমদের আগে চোখে গুতো দিয়েছিল- যা চরম মিথ্যাচার! 
//قَاتِلُوهُمْ يُعَذِّبْهُمُ اللّهُ بِأَيْدِيكُمْ وَيُخْزِهِمْ وَيَنصُرْكُمْ عَلَيْهِمْ وَيَشْفِ صُدُورَ قَوْمٍ مُّؤْمِنِينَ
যুদ্ধ কর ওদের সাথে, আল্লাহ তোমাদের হস্তে তাদের শাস্তি দেবেন। তাদের লাঞ্ছিত করবেন, তাদের বিরুদ্ধে তোমাদের জয়ী করবেন এবং মুসলমানদের অন্তরসমূহ শান্ত করবেন। (সূরা আত-তাওবাহ: ১৪)//
আল্লাহ এখানে একজন গোত্রপতি জাতীয়তাবাদী। আর যাই হোক এখানে আল্লাহকে কি “সৃষ্টা” বলতে যে কনসেপ্টকে বৃহৎ অর্থে বুঝায় তা কি মনে হচ্ছে?
//وَيُذْهِبْ غَيْظَ قُلُوبِهِمْ وَيَتُوبُ اللّهُ عَلَى مَن يَشَاءُ وَاللّهُ عَلِيمٌ حَكِيمٌ
এবং তাদের মনের ক্ষোভ দূর করবেন। আর আল্লাহ যার প্রতি ইচ্ছা ক্ষমাশীল হবে, আল্লাহ সর্বজ্ঞ, প্রজ্ঞাময়। (সূরা আত-তাওবাহ: ১৫)//
এরকম অসংখ্য আয়তের বাণী পড়ে কি মনে হয় কুরআন সৃষ্টির বহুকাল আগেই “লওহে মাহফুজে” লেখা ছিল? অথচ দেখা যাচ্ছে ঘটনা ঘটার প্রেক্ষাপটে একেটা আয়াত নাযিল হয়েছে। কুরাইশরা যদি ফিরে যেতো তাহলে কি বদরের যুদ্ধ সংগঠিত হতো? আল্লাহ কি তখন লিখতেন- “আর এরাই প্রথম তোমাদের সাথে বিবাদের সূত্রপাত করেছে।“?...
২৪ ও ২৫ আয়াত আলোচনা করেই লেখাটা শেষ করছি। এই আয়াতে ইসলাম গ্রহণকারী নওমুসলিমদের তাদের বাবা, মা, ভাই, বোনদের সঙ্গে সম্পর্ক ছিন্ন করতে ইসলাম আদেশ দিচ্ছে।
//“হে ঈমানদারগণ! তোমরা তোমাদের পিতা আর ভাইদেরকে বন্ধুরূপে গ্রহণ করো না যদি তারা ঈমানের য়ে কুফরিকেই বেশি ভালবাসে। তোমাদের মধ্যে যারা তাদেরকে বন্ধুরূপে গ্রহণ করে, তারাই যালিম। বল, ‘যদি তোমাদের পিতারা, আর তোমাদের সন্তানরা, আর তোমাদের ভাইয়েরা, তোমাদের স্ত্রীরা, আর তোমাদের গোষ্ঠীর লোকেরা আর ধন-সম্পদ যা তোমরা অর্জন করেছ, আর ব্যবসা তোমরা যার মন্দার ভয় কর, আর বাসস্থান যা তোমরা ভালবাস (এসব) যদি তোমাদের নিকট প্রিয়তর হয় আল্লাহ, তার রাসূল ও তার পথে জিহাদ করা হতে, তাহলে অপেক্ষা কর যতক্ষণ না আল্লাহ তার চূড়ান্ত ফায়সালা তোমাদের কাছে নিয়ে আসেন।’ আর আল্লাহ অবাধ্য আচরণকারীদেরকে সঠিক পথ প্রদর্শন করন না।” [সূরা আত-তাওবাহ্: ২৩-২৪]//
হযরত মুহাম্মদের বিরুদ্ধে একটি বড় অভিযোগ উনি আরবদের কুরাইশদের মধ্যে পিতার সঙ্গে পুত্রের, ভাইয়ের সঙ্গে ভাইকে লেলিয়ে দিয়েছিলেন। অভিযোগটির সত্যতা ইসলামের নানা দলিলেই পাওয়া যায়। যেমন ২৪-২৫ আয়াতে পরিস্কার করে বলছে যেসব বাবা-মা, ভাই-বোন কুফরি করে মানে যারা কাফের তাদের সঙ্গে সম্পর্ক ছেদ করতে হবে ইসলাম গ্রহণকারী ব্যক্তিকে। যারা ইসলাম গ্রহণ করার পরও নিজের জন্মদাতা বাবা-মাকে স্বীকার করে, মান্য করে তারা যালিম! অথচ এই ধর্মই দাবী করে “মায়ের পায়ের নিচে সন্তানের বেহেস্ত”! অথচ মা মুশরিক হলে তাকে অস্বীকার করতে হবে যিনি দশ মাস দশদিন পেটে ধরে নিজের শরীরের পুষ্টি, রক্ত দিয়ে একটু একটু করে বড় করেছেন সন্তানকে। সেই সন্তান বড় হয়ে “আল্লার নবীকে” চিনে স্বয়ং মাকেই ভুলে যাবেন! স্বঘোষিত সেই আখেরি নবী বলবেন, মুশরিক মাকে ভুলে যাও! এই অমানবিকতার ব্যাখ্যা কি? কেমন করে এটা কোন প্রফেটের নিদের্শ হয়? একজন মহান আল্লাহ কেমন করে এরকম ওহি নাযিল করতে পারেন?...
এই নিষ্ঠুর আয়াতটি নাযিলের হয় বদরের যুদ্ধের সময়। আবু উবাইদা ইবনুল জাররাহর বাবা তার সামনে দেব-দেবীদের (মুহাম্মদের বাপ-দাদারাও যে দেব-দেবীদের উপাসনা করতো) প্রশংসা করতে লাগলেন। সম্ভব বাপদাদার ধর্ম ত্যাগ না করতে ছেলেকে বুঝাচ্ছিলেন। আবু উবাইদা ইবনুল জাররাহর এসব শুনে বাবার কাছ থেকে সরে যেতে লাগলেন। কিন্তু বাপ বারবার একইভাবে দেব-দেবীদের কথা ছেলেকে শোনাতে লাগলে ক্রুদ্ধ হয়ে বাপকে ছেলে হত্যা করে ফেলে! এই বর্বর ঘটনাকে স্বাগত জানিয়েই কুরআনে আয়াত নাযিল হয় “আল্লাহ ও শেষ দিবসে বিশ্বাস আনয়নকারী এমন কোন দল তুমি পাবে না যারা আল্লাহ ও তাদের রসূলের বিরোধীকারীদের ভালবাসে”! (সুরা আল মাজাদালাহ-২২)। উপরের আয়াতের মুশরিক বাবা-মা, ভাই-বোনদেরকে ত্যাগ করার নিদের্শ আসে সেই খুনের ঘটনা, মুশরিক পিতাকে হত্যা করার অপরাধকে নির্দোষ বানাতে…!...
সুরা তাওবা এমন একটি সুরা যা পড়লে ইসলামের অনেক গোমড় সম্পর্কে পরিস্কার ধারণা পাওয়া যায়। জাকির নায়েক বা আবদুল রাজ্জাকের মত মাওলানারা কেন কুরআন বুঝে পড়তে বলেন সেটা বুঝতে তাই কষ্ট হয় না। মানুষ থেকে একজন মানুষকে “মুসলমানে” রূপান্তর করতে সুরা তওবা অদ্বিতীয়। কুরআনের সুরা তওবা, সুরা আনফাল বহাল তবিয়তে থাকবে অথচ “জঙ্গিবাদ নিমূর্ল করবো”- এরকম স্বপ্ন শুধু বোকার স্বর্গে বসেই দেখা সম্ভব…। জিহাদী-জঙ্গিবাদ তাই কোন বিশ্বাসী মুসলিমের হাতে নির্মূল বা তাদের কাছ থেকে নির্মূলের আশ্বাস এক প্রহসন ছাড়া কিছু নয়…। 

