ইসলাম _প্রতিষ্ঠা_ করতে হবে!


“ইসলাম প্রতিষ্ঠা করতে হবে”- এ কথাটি পৃথিবীতে অন্য আর কোন ধর্মের বেলায় এখন আর শুনতে পাওয়া যায় না। ইসলাম প্রতিষ্ঠা মানে কি দলে দলে ইসলাম ধর্মে দীক্ষিত হওয়া? আদতে তা নয়, যদি তাই হতো তাহলে আমাদের মত ৯৫ ভাগ মুসলমানের দেশেও “ইসলাম প্রতিষ্ঠার” কথা বলে কেন? খ্রিস্টান মিশনারীদের খ্রিস্টান ধর্মে ধর্মান্তকরণ বহুল প্রচলিত একটি পন্থা। কিন্তু এটাকে কি খ্রিস্টান ধর্মকে প্রতিষ্ঠা করা বলা যাবে? না যাবে না, বলা যাবে খ্রিস্টান ধর্মের সম্প্রসারণ। খ্রিস্টান ধর্ম দুনিয়াতে প্রতিষ্ঠা হয়ে গেছে হাজার বছর হয়ে যায়। কিন্তু ইসলাম বলে তাকে “প্রতিষ্ঠা” করতে হবে। ইসলাম তো প্রতিষ্ঠা হয়েছে ১৪০০ বছর আগেই। তাহলে তারা কিসের প্রতিষ্ঠার কথা বলে?
নবী মুহাম্মদের মৃত্যুর পর তার অনুসারীরা ইসলাম “প্রতিষ্ঠায়” একের পর এক রাজ্য আক্রমণ করতে মনোযোগ দেয়। তাদের তো কথা ছিল দরবেশ বা সন্নাসীর মত দূর বিদেশে গিয়ে ইসলাম ধর্মের গুণগান করে এই ধর্মে লোকজনকে দীক্ষা দেয়ার চেষ্টা করা। তারা তো সেটা করেননি। তারা মিশনারী চেষ্টায় ধর্ম প্রচার করেননি। বরং রাজ্যগুলোর শাসকদের পরওয়ানা পাঠিয়ে জানিয়ে দেয়া হতো- হয় ইসলামকে কবুল করো নয় তো মাথা নত করে জিজিয়া কর দাও! ইতিহাস বলছে জিজিয়ার লোভে মুসলিম শাসকরা ধর্মান্তকরণে আগ্রহী ছিল না। কারণ মুসলিম হলে জিজিয়া মাফ হয়ে যেতো তাতে সম্রাটের রাজভান্ডারে কমতি পরতো। বিধর্মীরা জিজিয়া কর দিয়ে বাস করবে এটাই তাদের কাছে পছন্দ ছিল। আজকাল অনেক ইসলামিস্ট বলেন ইসলাম যদি জোরজবদস্তিই করতো তাহলে ভারতবর্ষে একটাও হিন্দু থাকতো না। তারা সম্ভব এই ইতিহাসটা জানেন না নয়ত কৌশলে এড়িয় মিথ্যাচার করেন।
আজকের যুগে তাহলে “ইসলাম প্রতিষ্ঠা” বলতে তাহলে কি বুঝানো হয়? এখনে তো আর চিঠি পাঠিয়ে কোন দে্শের রাষ্ট্র প্রধানকে বলা যাবে না যে, ওহে, ইসলাম গ্রহণ করো, নতুবা জিজিয়া দাও। এখনকার যুগের রাষ্ট্রীয় কাঠামো বদলে গেছে। এখন ইসলাম প্রতিষ্ঠা মানে ইসলামী রাষ্ট্র গঠন করা। সংখ্যাগরিষ্ঠের জোরেই কেবল সেটা সম্ভব। আমাদের মত ৯৫ ভাগ মুসলমানের দেশে ইসলাম প্রতিষ্ঠা মানেই হচ্ছে শাসন ক্ষমতায় কুরআন-শরীয়াকে বসিয়ে মোল্লা-আলেম-ওলামাদের রাষ্ট্র ক্ষমতায় ভাগ দেয়া। বিধর্মী সংখ্যালঘুদের পিটিয়ে, পরিস্থিতিতে বাধ্য করে দেশান্তনিত করে শতভাগ মুসলিম অধ্যুষিত দেশ করতে পারলে অন্যের ধর্মীয় অধিকারের প্রশ্ন যাতে কেউ তুলতে না পারে সেই ব্যবস্থা করা। ইউরোপের মত দেশে মুসলিমদের সংখ্যা বাড়িয়ে একই কায়দায় ভবিষ্যতের জন্য পথ তৈরি করাই হলো “ইসলাম প্রতিষ্ঠা” করা। সেক্ষেত্রে ইউরোপীয়ানদের ছলেবলে মুসলিম করা নয়, কারণ তারা জানে সেটা সম্ভব নয়, তারা চায় মুসলিমরাই প্রজননের মাধ্যমে বিপুল জনসংখ্যা তৈরি করে নিজেদের কমিউনিটিকে ভারী করা। চোখ তাদের রাষ্ট্র ক্ষমতার দিকে। ইসলামের নবীও ব্যাপক জন্মদানের জন্য সাহাবীদের তাগিদ দিয়েছেন যাতে তারা সংখ্যায় ভারী হয়ে অন্যদের উপর প্রভাব বিস্তার করতে পারে। স্বয়ং নবী কুরআন-হাদিস দিয়ে ইসলাম প্রচারের কথা বলছেন না (তিনি জানতেন এসব দিয়ে কোন ধর্মকে প্রতিষ্ঠা করা যায় না), বল্রেছেন ব্যাপক জন্ম দিয়ে গায়ের জোরে ইসলামকে “প্রতিষ্ঠা” করতে!
সুনান আবু দাউদ, বই ১১ হাদিস ২০৪৫:
মাকিল ইবনে ইয়াসার বর্ণনা করেছেন, এক ব্যক্তি নবীকে (দঃ) বলল “একটা উচ্চ বংশের সুন্দরী মেয়ে আছে, কিন্তু সে বন্ধ্যা। আমি কি তাকে বিয়ে করতে পারি?” নবী (দঃ) বললেন,”না”। সে তাঁর কাছে আবার এল। নবী (দঃ) আবার তাকে নিষেধ করলেন। সে তৃতীয়বার তাঁর কাছে এলে নবী (দঃ) বললেন:”সেই মেয়েদের বিয়ে কর যারা প্রেমময়ী এবং উৎপাদনশীল। কারণ আমি তোমাদের দিয়ে সংখ্যায় অন্যদের পরাস্ত করব”। 
সহিহ বোখারী, ভলুম ৭, বই ৬২, হাদিস ১৭৩: জাবির বিন আবদুল্লাহ বর্ণনা করেছেন, নবী (সাঃ) বলেছেন—যদি তুমি রাত্রে বাড়ী পৌঁছ তবে তৎক্ষণাৎ স্ত্রীর নিকট চলে যাবে না। যাবত না সে যৌনাঙ্গের কেশে ক্ষুর ব্যাবহারে পরিচ্ছন্ন হয় এবং মাথার কেশ বিন্যাস করে নেয়। নবী (সাঃ) আরও বললেন: “হে জাবির সন্তান উৎপাদন কর, সন্তান উৎপাদন কর!”

