আমরা দেখি ঘরের দেয়াল


তিনি ঘরে ঢুকে পড়েন হাসতে হাসতে
কিন্তু আমার দিকে দেখেন না
যেন আমি ঘরের টেবিল চেয়ার
অথবা আরও খারাপভাবে বললে দেয়াল-
দেইখাও দেখা হয় না কোনদিন।
তিনি এই না দেখতে দেখতেই, কোলে
বসে যান। বোতাম খোলেন। আর আমরা
বলি,
আগে তুমি খোল
না তুমি খোল
না আগে তুমি খোল
উঁহু তুমি খোল
তুমি খোল
তুমি খোল
উপ্ররেরটা খোল
নীচেরটা খোল
খুলব না
না খোল! খোল! খোল!
তারপর খোলা হয় সবারই
আর আমাদের কেন জানি সময়টা কাটে না
পরস্পররে বাদ দিয়া আমরা ঘরের টেবিল চেয়ার দেখি
আর একটু খারাপভাবে বললে,
আমরা দেখি ঘরের দেয়াল।

