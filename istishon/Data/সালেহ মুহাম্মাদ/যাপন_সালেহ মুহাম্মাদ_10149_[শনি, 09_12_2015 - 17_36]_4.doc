যাপন


অবশেষে গভীর আবেগ চলে আসে
লালের সাথে নীলের সেই সুক্ষ সম্পর্কের ব্যাপারটাও
কিছুটা বুঝতে পারি ,
আমি উঠে গিয়ে তার চোখের দিকে উঁকি দিয়ে আসি
আর আমার উঁকি দেয়ার স্বভাবটা সে সুক্ষভাবে এনজয় করে –
এসব আমি বুঝি ,
আর বুঝতে বুঝতে আমি ইদানীং মেঘ দেখার সময় পাই না
জলরঙে ছবি আঁকার সময় পাই না ,
এবং ঠিক তখনই আমার সেই প্রিয় বারম্যান হাসতে হাসতে বলে
“ মালটা কেডা ? এই অবস্থা কেন আপনের ?”
আমি লজ্জিত মুখে হাসতে থাকি ,
আমার কথাগুলো জড়িয়ে যায় পৃথিবীর সব গভীর কাব্যের সাথে ,
সরুচোখের রিক্সাওয়ালাদেরকে জিরাফের মত মনে হয়
জোসনা দেখে আমার বুকে ব্যাথা শুরু হয় ,
আর ধীরে ধীরে আবার সেই জটিলতাগুলো ফিরে আসে
মাথাধরা ফিরে আসে
তার কৌতুকভরা হাসি বাজতে থাকে –
আর তার পরে আমি রাস্তায় এলোমেলো পা ফেলে হাঁটতে থাকি মনে হয় ,
জনৈক জ্ঞানী লোক আমাকে রাত সাড়ে দশটার সময়
লালমাটিয়ায় আবিষ্কার করেন ,
আর তার সাথে সাথে আমিও ওনাকে
তিনি হাসেন
বলেন , “ মইনুদ্দিন , যেইদিনই দেখি... টলতেস .......”

