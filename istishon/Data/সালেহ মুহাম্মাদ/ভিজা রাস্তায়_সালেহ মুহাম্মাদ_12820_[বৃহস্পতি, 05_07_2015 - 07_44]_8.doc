ভিজা রাস্তায়


একটু আগে বৃষ্টি হইশে মনে হয়। রাস্তাঘাট নদীর মত ছলছল করতেশে।
আমরা হাত ধরাধরি করে ফুটপাতে দাড়াই। সে বলে, “আমি তো সাঁতার জানি না, চল ফেরত যাই।” আমিও তো জানি না। কিন্তু এই বারবার ফেরাটা ক্লান্তিকর। তাই বললাম যে, “সাঁতার শেখা কোন ব্যাপার না, পানিতে পড়লেই শিখে যাবা।” সে আমার কথা বিশ্বাস না করলেও , আমার হাত ছেড়ে দিল না ।
ভাসতে ভাসতে একটা নৌকা আসে। ছোট্ট ভীতু ধরণের একটা নৌকা। আমি বললাম, “চল উঠে যাই” আর সে বলল , “তুমি শিওর?” আমি বললাম , “ কোন সমস্যা নাই ” । আমরা লাফ দিয়ে নৌকায় উঠি। নৌকাটা ভয় পায় । তখন সে হাসতে শুরু করে। তার হাসি হিস্টিরিয়াগ্রস্থের মত। সে চোখ মুছতে মুছতে বলল
- তুমি এমন হারামজাদা কেন স্যালি , সারাক্ষণ মিথ্যা কথা বল ।
- কিন্তু তোমাকে নৌকায় তো তুলতে পারলাম ঠিকই।
- তা পারস
তার বাক্য শেষ হয় দীর্ঘশ্বাসে। তার নিঃশ্বাসে কফি আর তামাকের গন্ধ। তারপরও আমার তাকে চুমু খাবার ইচ্ছা হয়। দূরে শহরের ভেজা বিল্ডিংগুলা চকচক করতেশে। আমার মনে হল ওরা কানতেশিল। তারপর আবার মনে হল- না, আসলে একটু আগে বৃষ্টি হইশে। রাস্তায় সব ড্রাগেডিক্ট লোকরা মরতেশে। আমরা অগোরে গালাগালি করি, যেভাবে অরাও উল্টা আমাদেরকে গালি দেয়। আমি বললাম
- এই শহরটা পচে যাইতেশে গো। এখানে মানুষ থাকতে পারে না ।
সে রেগে গিয়ে বলল
- ফালতু কথা বলবা না। শহর ঠিকই আশে... তুমি নিজেই পইচা গেশ।
শহরের প্রতি তার এই জাতীয় মমতা দেখে আমি অবাক হই। তার জামা ছেড়া, শরীরে আঁচড়ের দাগ। চোখের নীচে কালশিরা। গতকাল নিশ্চই সে একবার হলেও রেপ হইশে...হয়তো তার আগের দিনও। এই শহরে এখন আর কোন প্রেমিক নাই, শুধু রেপিস্ট।
সে একটা বিড়ি ধরিয়ে গভীর টান দেয়। আমি গাঁজার গন্ধ পাই। আমাকে তাকায় থাকতে দেখে সে বলল
- একটা টান দিবা নাকী?
- নাহ্, আমি এসব বাদ দিশি ।
- ভদ্র হয়ে যাইতেশ ... ভাল ভাল.. কিন্তু লাভ কি ?
- মানে ?
- তুমি তো ক্যান্সার হয়ে মরবা। সবাই মরবে।
- আজেবাজে চিন্তা করা বাদ দাও তো ।
উত্তরে সে একটা নোংরা কথা বলে। তার লাল চোখ ঝিকমিক করে উঠে। হাওয়ায় তার শুকনা চুল উড়তে থাকে। বাতাসে আমাদের নৌকা ভেসে যায়। কোথায় যায় জানি না। কিন্তু আমাদের মনে হয় এমন কোথাও গেলে ভাল হত যেখানকার লোকরা এখনও নষ্ট হয় নাই, যদিও এমন কোন জায়গা আছে বলে মনে হয় না।
সে বিড়ি ছুড়ে ফেলে আমার দিকে তাকায়, বলে
- তুমি আমার কাছে কি চাও বলতো স্যালি...
- আমি প্রেমিক হইতে চাই। একদম শুদ্ধ প্রেমিক, যে ধর্ষক না।
সে হাসে। ভাবে আমি জোক করতেশি। আমি একটু বিরক্ত হয়ে বলি
- এমন করতেশ ক্যান ?
- তুমি কি পাগল হইলা স্যালি .... প্রেম বইলা কিছু নাই। এগুলা পুরান আমলের ভুল ধারণা। মানুষ এখন যেমন সেটাই তাদের আসল চেহারা । আমাদের জন্মই হইশে নোংরামির জন্য।
আমি তর্ক করি না। হয়তো সে ঠিকই বলশে।
বাতাস বন্য হয়ে ওঠে। আর যখন সে পুরোপুরি বন্য হয়ে যায় তখন আমাদের ছোট্ট নৌকাটা ভেঙে গুড়িয়ে দেয়। ডুবতে ডুবতে আমরা একে অন্যের হাত ধরার চেষ্টা করি। আমাদের মনে হয়, মাছ হয়ে জন্মালে বেশ হত।

