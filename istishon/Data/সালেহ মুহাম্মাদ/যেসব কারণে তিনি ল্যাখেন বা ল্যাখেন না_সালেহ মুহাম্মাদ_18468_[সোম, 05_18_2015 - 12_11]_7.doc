যেসব কারণে তিনি ল্যাখেন বা ল্যাখেন না


১.
তিনি ঘরে ঢুকেই বললেন , “ উড়িয়া যায়রে সোনাপংখি তিন দরজা দিয়া ...” । বলে হাসলেন তিনি । আমি বিরক্ত হয়ে ঘুরে তাকালাম । বললাম , “ লেখালেখি করতেসি দেখেন না ..... ডিস্টার্ব করেন ক্যান .....”
তিনি রেগে গেলেন । বললেন , “ চুতমারানির পোলা কি বালের লেখালেখি করস তুই ....” । তিনি কোমর থেকে চাপাতি বের করে আমাকে মারার জন্য তেড়ে এলেন । আমি ঘরের জানালা থেকে লাফ দিয়ে নেমে পালিয়ে গেলাম । বহুদিন কেউ আমার কোন খোঁজ পেল না ।
২.
ওনার নামে মামলা করলাম । এটেম্পট টু মার্ডার কেসে তার জেল হয়ে গেল । ঢাকা কেন্দ্রীয় কারাগারে ওনার সাথে দেখা করতে গেলাম । উনি বললেন ,
“ তুমি আসছ ক্যান ?”
বললাম যে . “ আপনারে দেখতে আসছি ”
“ অ , শরীর ভাল তোমার ?”
“ চলতেসে আরকি... আপনার কিসু লাগব ?”
“ ফারজানারে নিয়া আইস , ও দেখা করার চেষ্টা করতেসে....”
ওনার স্ত্রী ফারজানা । আমিও ফারজানা ডাকি , তুমি তুমি কইরা বলি । ভাবী ডাকি নাই কোনদিন । ফারজানারে নিয়া আসলাম একদিন । দেখলাম ওনাকে দেখে খুব কান্নাকাটি করল । উনিও কাঁদলেন । প্রেম ছিল তাদের মাঝে । যাওয়ার সময় উনি আমাকে বললেন
“ আমার বউটার দিকে একটু খেয়াল রাইখ....”
ওদিন সারা বিকাল বসে বসে প্রচুর লেখালেখি করলাম । বড় ভাল কাটল বিকালটা ।
৩.
ফারজানার বাসার উল্টাদিকে একটা চায়ের দোকান দিলাম । সারাদিন চা বেচি । ফারজানার কিসু লাগলে আমারে বলে। আমি আইনা দেই । প্রতিদিন দুপুরে ফারজানা বলে , “ দুপুরে খেয়ে যাও...”
আমি বলি , “ আজকে না , আজকে খিদা নাই ...”
“ খিদা নাই কেন ? শরীর খারাপ ?”
“ জানি না ...”
“ তুমি ডাক্তার দেখাও”
আমার ডাক্তার দেখানোর সময় হয় না । চা বেচে টাইম পাই না । চা বেচার ফাঁকে ফাঁকে লেখি । কাস্টমারদের সাথে গল্প করি । অরা বলে
“ আপনে লোক ভাল ...”
কেন্দ্রীয় কারাগারে ওনাকে আর দেখতে যাওয়া হয় না । আমি যাইনা , ফারজানাও যায় না ।
৪.
দুপুর আর রাতের খাওয়া ফারজানার বাসাতেই খাই । গোসলও করি ।
৫.
চায়ের দোকানের লোকেরা নানান খারাপ কথা বলে ইদানীং । বলে যে
“ আপনারে ভাল লোক ভাবসিলাম মিঞা , আপনে মাঝখান থেকে ......”
আমার দোকানে কাস্টমার কমে গেসে । আমি ফারজানারে গিয়া বলি , “ লোকজন তো আজেবাজে কথা বলে...”
ও বলল , “ তুমি এত পাত্তা দাও কেন এসব ....”
সে আমার হাত ধরে । বলে , “ তুমার মন খারাপ ?... একটা কবিতা শোনাও মন ভাল হয়ে যাবে ...”
“ কবিতা লেখি না তো এখন ...”
“ কেন ?”
“ আরে ধুউউর , এসব ভাল্লাগে না ...”
আমরা হাত ধরে বসে থাকি । বিকাল হলে ধানমন্ডি লেকে ঘুরতে যাই ।
৬.
এখন আর লেখালেখি করি না । আজাইরা সময় নষ্ট ।
৭.
ফারজানার বাসার সামনের চায়ের দোকান উঠায় দিলাম । কেউ আসে না চা খাইতে । ফারজানার বাসায় গিয়া দেখি তালা মারা । দারওয়ান বলল
“ ম্যাডাম তো বাসা চেন্জ করসে ....”
“কবে ?”
“ সঠিক হিসাব নাই , আপনারে বলে নাই? ...”
“ না তো ..”
দারওয়ান হাসে । আমিও হাসি ।
৮.
বিকালে স্টারে গেলাম খাইতে । গিয়া ফারজানারে দেখলাম । অর লগে একটা লোক । লম্বা , ফর্সা সুন্দর দেখতে । ফারজানা দেখি লজ্জা লজ্জা হাসে । লোকটা গম্ভীর থাকে । ভারি গলায় কি জানি বলে । আমি পালায়ে যাইতে গেলাম । ও দেখে ফেলল । ডাক দিল । গেলাম । হাসি হাসি মুখে বললাম
“ কি......এখানে কি কর ?”
ফারজানা কিসু বলে না । মাথা নিচু করে হাসে । লোকটা হ্যান্ডশেকের জন্যে হাত বাড়ায় । জানলাম উনার নাম মাহবুব হাসান বা মাহবুব অনি জাতীয় কিছু । যুবলীগ করেন । এলাকায় সভাপতি বা এরকম কিছু । আধাঘন্টা আড্ডা দিয়ে একসময় বললাম , “ এক্সকিউজ মি ....”
বাথরুমে গিয়ে মুখভর্তি করে বমি করলাম । মাথা ঘুরাচ্ছিল , বমির সাথে একটু রক্তও দেখলাম মনে হয় ।
অইদিন সারারাত লেখালেখি করলাম । রাতটা বড় ভাল কাটল ।
৯.
বিকাল হলেই যুবলীগের অফিসে গিয়ে বসে থাকি । মাহবুব ভাই রাজনীতি করলেও লোক ভদ্র। আমাকে দেখে বিরক্ত হলেও তেমন একটা খারাপ ব্যবহার করেন না । একদিন জিগ্যেশ করলেন , “ আপনে এখানে এসে থাকেন কেন ? রাজনীতি করার ইচ্ছা আছে ?”
“ না ভাই , এমনি ....”
“ এমনি এমনি কেউ কিছু করে না , ফারজানার খোঁজখবর কিছু জানতে চাইলে জিগেশ করতে পারেন ...”
“ ফারজানার খবর কি ?”
“ ও ভাল আছে... আপনে বাসায় আসেন না কেন ? দেখা করে যাবেন মাঝে মাঝে ...”
“ আসব দেখি .....”
আমি চুপাচাপ বসে থাকি । উনি ব্যাস্ত থাকেন । লোকের পর লোক ওনার সাথে দেখা করতে আসে । উনিও আবার অনেক লোকের সাথে দেখা করতে যান । এর মাঝেই আমার জন্যে সিংগারা আনায়ে দেন । সিগারেট আনায়ে দেন । একদিন বললাম
“ ভাই পত্রিকা অফিসে আপনার পরিচিত কেউ আছে ?”
“ কেন বলুন তো ..”
“ ইদানীং প্রচুর লেখালেখি করতেসি , ছাপাইতে পারলে ভাল লাগত”
“ আচ্ছা দেখি ........। কি লেখেন আপনে ?”
“ গল্প টল্প লেখি ...”
“ আমাকে একটা দেখায়েন তো ....”
ওনাকে আমি গল্প লিখে দেখালাম । পড়ে খুব হাসলেন তিনি । বার বার মাথা নাড়তে লাগলেন । বললেন
“ কি লেখেন এসব ...”
আমিও হাসলাম । সময়গুলো খারাপ কাটে না ।
১০.
তিনি জেল থেকে ছাড়া পেলেন । আমি দেখা করতে গেলাম । আমাকে দেখেই বললেন , “ হারামজাদা , আমার বউ কই ?”
“ ভাই জানি না তো ...”
“ জানো না , শুওরের নাতি ... তোমাকে না কইসিলাম দেখে রাখতে ... এখন শুনতেসি যুবলীগের মাহবুব না কার লগে বলে লিভ টুগেদার করে .. কে এই চুদির বাই ? কে ? খুন কইরা ফেলব , একদম খুন করে ফেলব ....”
চিৎকার করতে করতে উনি কেঁদে ফেলেন । আমিও কাঁদি ।
১১.
তিনি মাহবুবকে খুন করলেন । ফারজানা খুব কান্নাকাটি করল । আমি একা একা সারারাত রাস্তায় ঘুরলাম ।
১২.
খুনের দায়ে উনার ফাঁসি হল । জেলগেট থেকে উনার বডি আনতে গেসি আমি আর ফারজানা । মাঘ মাসের শেষ দিক । ফারজানা কাঁপতেসে । আমি বললাম , “ শীত লাগতেসে তোমার ?”
“ হুঁ....”
আমি ওকে জড়িয়ে ধরলাম ।
১৩.
সেদিন আমি আর ফারজানা গেসি নিউমার্কেটে বাজার করতে । বড় সুন্দর বসন্তের সকাল ছিল । আমার এক পুরান বন্ধুকেও দেখলাম স্ত্রীর সাথে থালা বাসন আরো কি কি সব জানি কিনতেসে । আমাকে দেখে বলল
- তুই না কিসব বালছাল লিখতি ? এখনও লেখস এসব ?
- আরে না , বালের লেখালেখি ......
আমরা চারজন মিলে ফুচকা খেলাম । ফাগুনের দিনগুলি বড় চমৎকার । 

