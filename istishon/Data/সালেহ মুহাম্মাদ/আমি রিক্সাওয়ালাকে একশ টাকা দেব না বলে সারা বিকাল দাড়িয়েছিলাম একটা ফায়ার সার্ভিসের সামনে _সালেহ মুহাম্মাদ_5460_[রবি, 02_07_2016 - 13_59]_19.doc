আমি রিক্সাওয়ালাকে একশ টাকা দেব না বলে সারা বিকাল দাড়িয়েছিলাম একটা ফায়ার সার্ভিসের সামনে 


আমি রিক্সাওয়ালাকে একশ টাকা দেব না বলে
সারা বিকাল দাড়িয়েছিলাম একটা ফায়ার সার্ভিসের সামনে।
আমি ভাবছিলাম এখন শহরের কোথাও আগুন লাগলে
ফায়ারম্যানরা কি করবে? কষ্টে থাকা লোকেরা কাছেই কোথাও হাঁটাহাঁটি করছিল।
মাত্র আজকে দুপুরেই ছায়াটাকে বলছিলাম, “ তুমি আবার আসছ?”
ছায়া বলল, “ আপনে জানতেন না আমার ফুপাতো বোনের মেয়ের বিয়ে ছিল গতমাসে?
যাই হোক আপনার ফ্যামিলিতে কোন অ্যাকসিডেন্ট হইসে রিসেন্টলি?”
আমার খুব রাগ হয় যে সে এতটা ইনফরমেশন ডেপ্রাইভড হয় কি করে।
আমি রাগ নিয়ে লেকপারে গিয়ে দেখি মাওড়া পোলাপান গান গাইতেসে।
পিছনে চায়ের কাপ নিতে গিয়ে দুটা ভদ্রলোকের সাথে আমার ছায়াটার ঝগড়া শুরু হয়।
তারা দুটা পুলিশ ছিলেন। প্রথমজনকে আমি মামা ডাকলে তিনি রাগ হন।
জিগাশিলেন তুমি কোন ক্লাসে পড়। আমি বললাম, “ স্যার ফিফথ ইয়ার।“
পুলিশটা তখন রিক্সাওয়ালাকে বললেন ওর বুদ্ধি কম। কিন্তু আমার বেশ
রাগ হলেও আমি চুপ ছিলাম। রাস্তার লোকরা আমাদের দেখছিল।
ওদিকে একটা ট্রাফিক এসে বকাবকি করল খুব। তখন খেয়াল করলাম
যে জনৈক বড়ভাই যাইতেসে। উনি হাসতেছিলেন। আমি ডাকি নাই সেভাবে।
আকাশ গলে গলে পড়ছিল দেখে দ্বিতীয় পুলিশের রাগ বাড়ছিল। আর রাগ
বাড়ছিল আগের পুলিশ এবং রিক্সাওয়ালাদের। ট্রাফিকটা কামড় দিতে
চাচ্ছিল। কিন্তু দ্বীতিয় পুলিশের সায় ছিল না। তবে দ্বীতিয় পুলিশ
আমার কাছে দুর্বোধ্য ছিলেন অনেক বেশি। উনি বারবার বলছিলেন
এখানে লসটা আপনার। গালি দিচ্ছিলেন যারা, তারাও আমাকে দোষারোপ
করছিলেন। রিক্সাওয়ালাটা আমাকে চশমা খুলে দেখাচ্ছিল যে
পৃথিবী সেই অর্থে সঠিক হয়ে সবসময় চলে না। কয়েকজনকে ভাল
মনে হচ্ছিল। কিন্তু তারাও পরে দেখলাম চায়ের দোকানে
ছিলেন না। আমি বলেছিলাম এখন তাহলে প্রথম পুলিশকে ডাকব?

