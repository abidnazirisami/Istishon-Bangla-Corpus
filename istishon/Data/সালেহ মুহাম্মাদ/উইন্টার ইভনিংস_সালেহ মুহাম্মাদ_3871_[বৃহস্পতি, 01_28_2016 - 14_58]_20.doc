উইন্টার ইভনিংস


১.
অবিলম্বিত হয় রৌদ্র ইন দিজ উইন্টার ইভনিংস।
দেখশি আমি যে পথঘাট, চায়ের দোকান তো আর পথঘাট, চায়ের দোকান নয়,
অরাও অনেকটা ছোট ছোট ফিকশনের মত, পোয়েট্রির মত ইন দিজ উইনটার ইভনিংস।
২.
বাইরে একটা পারফেক্ট শীতের সন্ধ্যা হয়।
অথচ ঐ বিল্ডিং থিকা কুয়াশা আর চায়ের দোকান বা রিক্সাওয়ালারা কিছুই তো পারফেক্ট নয়।
যেন উচিৎ হয় নাই এ্ভাবে একটা চায়ের দোকান থাকা বা ঐখানে বসে শার্টপড়া লোকের চা খাওয়া
অথবা কুয়াশায় ঢাকা পড়ে যাইতেছে ঐগুলা দুরের বিল্ডিং বাড়িঘর, আকাশ, কমলা বাতির ল্যাম্পপোস্ট।
কিচ্ছু ঠিক নাই বাট বাইরে একটা পারফেক্ট শীতের সন্ধ্যা হয়।
৩.
বাই নো ওয়ে আমি দুঃখরে এভয়েড করতে পারি।
সে তো রিক্সায় রাস্তায় রাতের বারান্দায় এমনকি লোকসংকুল চায়ের দোকানেও লগে লগে থাকে।
মাঝেমধ্যে আমি দুঃখের দিকে চাইয়া দেখি।
দেখি দুঃখ কেমন লাজুক লাজুক হাসে।
৪
যার লগে আমার প্রেম হইছে তার সাথে আমি তেমন কথাবার্তা বলি নাই।
দেখাসাক্ষাৎও আমাদের হয় খুব কম। হাঁটাচলার পথে হঠাৎ হঠাৎ।
একদিন সকালে সে দূর থিকা হাইটা আসতেছিল যখন আমি দৃশ্যটা দেখে বুজলাম যে আমার প্রেম হইছে তার সাথে।
এই যে প্রেমের বিষয়টা, সে আমারো বহুত আগে টের পাইছিল।
তার এই আগেভাগে টের পাওয়াটা আমাকে বিস্মিত করে।
৫.
এত কিছুর পরেও যে আমাকে বেঁচে থাকতে হবে, এটাই সবচেয়ে গুঢ় দুঃখ বা আনন্দের কথা।

