অণুগল্প _ পুশআপ


আমাদের নতুন অংক স্যার বেশ কড়া লোক ছিলেন । কেউ অংক না পারলে তিনি শাস্তি হিসেবে বুকডন দেয়াতেন । এখনকার ছেলেপেলেরা যাকে পুশআপ বলে । ধরেন , আপনি অংক পরীক্ষায় দশে সাত পেলেন । প্রত্যেক একমার্ক কমের জন্যে দশটা করে পুশআপ দিতে হবে ।সুতরাং , দশে সাত পেলে আপনাকে ত্রিশটা করে পুশআপ দিতে হবে । আবার পরীক্ষা বাদেও উনি যখন ক্লাসে পড়া ধরতেন তখনও ভুলভাল বললে পুশআপ দেয়ার নিয়ম ছিল । আমাদের ক্লাসের পোলাপান ছিল ছাগল টাইপের । ফার্স্টবয়ও অংকে ফুলমার্ক পেত না । ফলে দেখা গেল প্রতিদিনই আমরা প্রত্যেকে কম করে হলেও দেড়শ দুশ পুশআপ দিচ্ছি । আমদের ভয়াবহ ধরণের রাগ হত । কিছু বলতাম না । আমাদের ক্লাসের সবচেয়ে ষন্ডা ধরণের ছেলেটা ঘাম মুছতে মুছতে বলত , “ এই বছরটা যাইতে দে ....”
 বছর চলে গেল । দেখা গেল ক্লাসের আপামর ছাত্রজনতা এবার ফুলমার্ক নিয়ে অংকে পাশ করেছে । উপরি হিসেবে দৈনিক পুশআপ দিতে দিতে আমাদের একেকজনের মাস্‌ল ফুলেফেঁপে স্বাস্থ্য হয়েছে প্রকান্ড ।
রেজাল্ট বের হয়েছে । আজকে আমাদের শেষ ক্লাস । স্যার ক্লাসে ঢুকে শান্ত ভংগিতে সবার দিকে তাকালেন । স্বাস্থ্য আর বুদ্ধিতে তার ছাত্ররা জ্বলজ্বল করছে । আমাদের ক্লাসের সবচেয়ে ষন্ডামার্কা ছেলেটা ধীর ভংগিতে উঠে এসে স্যারের সামনে দাড়াল । স্যার হাসার চেষ্টা করলেন । ছেলেটা “খানকির পোলা” বলে প্রচন্ড একটা চড় কষাল । স্যার বাধার দেয়ার চেষ্টা করলেন না। এমন কিছু হবে মেনেই নিয়েছিলেন যেন । একজন একজন করে আমরা সবাই এসে স্যারের চারপাশে জমা হলাম । আমাদের গায়ে এখন অনেক শক্তি , মাথায় অংকে পারদর্শী ব্রেইন ।
এই খানকির পোলার আজকে খবর আছে ।

