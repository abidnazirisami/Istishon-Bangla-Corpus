ভুতের মুখে রাম রাম


রাজনীতিকরা যদি রাজনীতিতে যথার্থই শুভেচ্ছা ও সম্প্রীতির সংস্কৃতি গড়ে তুলতে পারতেন, সেটা হতো গোটা জাতির জন্য আনন্দ ও স্বস্তির সংবাদ এবং তা বিবেচিত হতো ঈদ উদযাপনের একটি বড় সার্থকতা হিসেবে। দেশের পরিস্থিতি বর্তমানে শান্তিপূর্ণ থাকলেও রাজনীতিতে একটা অস্বস্তি রয়েই গেছে। কারণ বিএনপি এখন দল পুনর্গঠনের কাজ করছেন। পুনর্গঠন শেষে তারা ফের শান্তিপূর্ণ আন্দোলনের ডাক দিবেন বলে জানিয়েছেন। কিন্তু দেশবাসী তাদের এই কথা বিশ্বাস করতে পারছে না। কারণ ইতপূর্বে তারা শান্তপূর্ণ আন্দোলনের নামে জ্বালাও পোড়াও, খুন, হত্যা আর লুণ্ঠন করছে। লোকসান করছে দেশের হাজার হাজার কোটি টাকা। বছরের প্রথম তিন মাস বিএনপি নেতৃত্বাধীন ২০ দলীয় জোটের আন্দোলন, টানা অবরোধ-হরতাল, সহিংসতা দলটির জন্য যে সুফল বয়ে আনেনি, তাদের নীতিনির্ধারকরা সেটা অনুধাবন করছেন। দল পুনর্গঠনের ভাবনার পেছনেও কাজ করছে সম্ভবত একই উপলব্ধি। প্রকৃতপক্ষে গত আড়াই মাস ধরেই খালেদা জিয়া দল গোছানোর কথা বলে আসছেন। আমার মনে হয় এবারও তারা শান্তিপূর্ণ আন্দোলনের নামে ঐ একই কাজ করবে। আসলে তাদের রাজনীতিই হলো জ্বালাও পোড়াও আর মানুষ হত্যা।

