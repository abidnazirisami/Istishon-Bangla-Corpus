১৯ সালের নির্বাচনেও কি হোয়াইটওয়াশ হবেন ২০ দলীয় জোট নেত্রী_ 


আন্দোলন, নির্বাচন ও রাজনীতি সর্বক্ষেত্রে খালেদা জিয়া পরাজিত হয়েছেন। সবকিছু হারিয়ে উনি এখন ইফতার মাহফিলে মোনাজাত করতে গিয়ে বলেছেন, ‘এই সরকারের ওপর গজব নাজিল হোক’! কী নীচ উনি, ভাবতেও অবাক লাগে। খালেদা জিয়া ঘোষণা দিয়েছিলেন যে, প্রধানমন্ত্রী শেখ হাসিনার পতন না হওয়া পর্যন্ত উনি ঘরে ফিরে যাবেন না। কিন্তু দেশের মানুষসহ গোটা বিশ্ব অবাক বিস্ময়ে তাকিয়ে দেখল- উনি পরাজিত হয়ে আদালতে আত্মসমর্পণ করে শূন্য হাতে ঘরে ফিরে গেলেন। খালেদা জিয়াকে প্রশ্ন করি, এখন কোথায় আমার মায়েরা, বোন, ট্রাক ড্রাইভারেরা। কেন তাদের পুড়িয়ে হত্যা করলেন? এর জবাব উনি কি দেবেন? খালেদা জিয়া আন্দোলনের নামে যেভাবে মানুষকে হত্যা করেছেন, একদিন তাঁকে আসামির কাঠগড়ায় দাঁড়াতেই হবে। বাংলাদেশে সামাজিক, অর্থনৈতিকসহ সর্বক্ষেত্রে বিস্ময়কর উত্থান ও উন্নয়ন হচ্ছে, বাংলাদেশ এখন নিজের পায়ে দাঁড়াচ্ছে। অধিকাংশ দেশে শুল্ক ও কোটামুক্ত রফতানি হচ্ছে। চীন, ভারতসহ বিভিন্ন উন্নত দেশে কোটামুক্ত শুল্কমুক্ত সুবিধা দিচ্ছে। বাংলাদেশ ভারতের মধ্যে যে বাণিজ্য চুক্তি হয়েছে তা ভবিষ্যতে মাইলফলক হিসেবে কাজ করবে। তৃতীয় দেশে পণ্য রফতানিতে উভয় দেশই ভূমি ব্যবহারের সুযোগ পাবে। বিএনপি-জামায়াতের ৯২ দিনের ধ্বংসাত্মক কার্যক্রম, বাস-গাড়ি পোড়ানোর মধ্য দিয়ে ক্ষতিগ্রস্ত করার চেষ্টা করা হয়েছে। বিএনপি নেত্রী খালেদা জিয়া প্রতি পদে পদে ভুল করছেন। পুরো বিশ্বে সন্ত্রাস দমন, নারীর ক্ষমতায়নে বাংলাদেশ নেতৃত্বের অবস্থানে পৌঁছেছে। খালেদা জিয়ার মিথ্যাচার ও ধ্বংসাত্মক রাজনীতির কারণে বিএনপির নেতাকর্মীরাও তার সঙ্গে নেই। আসুন, আমরা উন্নয়ন ও সমৃদ্ধির মাধ্যমে খালেদা জিয়ার সকল মিথ্যাচারের জবাব দেই।

