একক নেতৃত্বের করুণ পরিণতি! কোন্দলে বেহাল দশায় বিএনপি


একক নেতৃত্বের ফলে ভাঙ্গনের মুখে বিএনপি। নেতৃত্বের কোন্দলের কারণে বিএনপি এখন রাজনৈতিকভাবে করুণ দশায় রয়েছে। নেতৃত্বের এই কোন্দলের কারণে সাধারণ কর্মীরা দ্বিধাদ্বন্দ্বে। আবার মাঝখান থেকে সুবিধাবাদীরা দুই নেতার কাছ থেকেই সুবিধা আদায় করছে। সব মিলিয়ে দলকে সংগঠিত করে আন্দোলন-সংগ্রামসহ সাধারণ মানুষকে ঐক্যবদ্ধ করতে ব্যর্থ উভয় পক্ষই। বিরোধীদলীয় নেত্রী বেগম খালেদা জিয়া এবং জ্যৈষ্ঠ পুত্র তারেক রহমান সুদূর প্রবাসী লন্ডনে বসে দলকে ঐক্যবদ্ধ করতে চেষ্টা চালিয়ে যাচ্ছেন। কিন্তু কোন লাভ হচ্ছে না। কারণ দলের কেউ এখন আর পরিবারতন্ত্রের উপর আস্থা এবং বিশ্বাস রাখতে পারছেন না। জেলা এবং উপজেলা পর্যায়ে দলটি দু’গ্রুপে বিভক্ত হয়ে দুই নেতৃত্বে চলছে হানাহানি। কে শুনে কার কথা। মনে হচ্ছে দলটি ভাঙ্গনের কবলে গ্রাস হতে চলেছে।

