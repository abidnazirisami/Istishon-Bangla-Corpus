পেট্রোলবোমায় মানুষ হত্যাকারীদের বাংলার জনগণ ভোট দেবেন না


সিটি কর্পোরেশন নির্বাচনে উগ্র সাম্প্রদায়িক, মৌলবাদী গোষ্ঠী ও পেট্রোলবোমা দিয়ে মানুষ হত্যাকারীদের প্রতিনিধিত্বকারী মেয়র প্রার্থীদের ভোট না দিতে ভোটারদের প্রতি আহ্বান জানিয়েছে ‘সহস্র নাগরিক কমিটি’ তথা দেশের বিশিষ্টজনরা। হেফাজতের ৫ নেতার সঙ্গে বৈঠক করে বিএনপি চেয়ারপার্সন খালেদা জিয়া শাপলা চত্বরের উন্মত্ততা সামনে আনতে চাইছেন, যাতে করে তারা নির্বাচনে বিশৃংখলা সৃষ্টি করতে চাচ্ছে। হেফাজত একটি ধর্ম প্রচারের সংগঠন। রাজনৈতিক দল নয়। নির্বাচনের আগে এই ধরনের একটি সংগঠনের সঙ্গে খালেদা জিয়ার বৈঠক কিসের ইঙ্গিত তা দেশবাসী জানতে চায়। পরিবেশ শান্ত ও উৎসবমুখর থাকায় নির্বাচনে সেনা মোতায়েন করার মতো কোন পরিস্থিতি তৈরি হয়নি। নির্বাচনকে সামনে রেখে খালেদা জিয়ার ভূমিকা নির্বাচনী আচরণবিধির লঙ্ঘন হয়েছে। সাবেক তিন বারের প্রধানমন্ত্রী হয়েও সিটি নির্বাচনে মাঠে নেমে নিজ সমর্থক প্রার্থীর পক্ষে ভোট চেয়ে খালেদা জিয়া নির্বাচনী আচরন বিধি লঙ্ঘন করেছেন। যারা দেশের মানুষকে নির্বিচারে হত্যাকরে, পুড়িয়ে মারে বাংলার জনগণ সেই সব নাশকতাকারীদের ভোট দেবেন না।

