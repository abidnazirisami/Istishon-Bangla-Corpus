 ঘরে ফিরেছেন সত্য, সঙ্গে নিয়ে গেছেন অগ্নিদগ্ধ অসংখ্য মানুষের অভিশাপ, যার ভার হয়ত তাঁকে আজীবন বইতে হবে



নির্বাচন প্রতিহত করতে গিয়ে বিএনপি ও তাদের মিত্র জামায়াত-শিবিরের হাতে প্রায় ২০০ নিরীহ মানুষ প্রাণ হারিয়েছেন। দেশের কোটি কোটি টাকার সম্পদের ক্ষতি হয়েছে। এই ধ্বংসযজ্ঞে বিএনপি আর ছাত্রদলের সঙ্গে শামিল হয়েছিল জামায়াত-শিবির। আসলে বিএনপি বা বেগম জিয়ার গণআন্দোলন করার অভিজ্ঞতা খুবই সীমিত। তিনি বুঝতে চান না কোন আন্দোলনের সঙ্গে সাধারণ জনগণকে সম্পৃক্ত করতে না পারলে সেই আন্দোলন সফল করা অসম্ভব। আন্দোলন অনেক সময় নানামুখী ষড়যন্ত্রের আশ্রয় নেয়, যা বিএনপি তথা ২০ দলীয় ঐক্যজোটের ক্ষেত্রে এবার দেখা গেছে। যার অন্যতম উদাহরণ মাহমুদুর রহমান মান্নার সঙ্গে নিউইয়র্ক প্রবাসী বিএনপি নেতা সাদেক হোসেন খোকার টেলিফোন সংলাপ। কারণ তাঁর এই তথাকথিত আন্দোলন ছিনতাই করে জামায়াত-শিবির দেশে পেট্রোলবোমা সংস্কৃতি চালু করে দিয়েছে। দিনরাত পুড়িয়ে মারছে অথবা চিরদিনের জন্য পঙ্গু করে দিচ্ছে শত শত মানুষকে। তিনি নিশ্চয়ই উপলব্ধি করেছেন তাঁর এই ‘আন্দোলনের’ সঙ্গে দেশের মানুষ দূরে থাকুক নিজ দল বা তার জোটের কোন নেতাকর্মীও নেই। মাঝখানে জামায়াত-শিবির দেশের বিরুদ্ধে যুদ্ধ ঘোষণা করে নির্বিচারে মানুষ মারছে আর সকল দায়-দায়িত্ব বর্তাচ্ছে তাঁর দলের ওপর, যদিও মাঝপথে এই যুদ্ধে ছাত্র ও যুবদলের বেশকিছু নেতাকর্মীও শামিল হয়েছিল।-বেগম জিয়া জানুয়ারির ৫ তারিখ দেশব্যাপী অবরোধের ডাক দিয়ে অফিসে শয্যা নিলেন। বললেন তাঁর দাবি অর্থাৎ বর্তমান সরকারের পদত্যাগ, অসাংবিধানিক নির্দলীয় সরকারের অধীনে অবিলম্বে নির্বাচন দিয়ে বর্তমান সরকারের বিদায় নেয়ার পর তিনি তাঁর দফতর হতে বের হবেন।বেগম জিয়া নিজ ঘরে ফিরেছেন সত্য, সঙ্গে নিয়ে গেছেন অগ্নিদগ্ধ অসংখ্য মানুষের অভিশাপ, যার ভার হয়ত তাঁকে আজীবন বইতে হবে। এই ৯২ দিনে বেগম জিয়ার পাপের পাল্লা অনেক ভারী হয়েছে। কথায় বলে পাপ কিন্তু বাপকেও ছাড়ে না।

