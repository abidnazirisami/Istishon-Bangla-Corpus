আন্তর্জাতিক মিডিয়ায় বাংলাদেশের মানব পাচার। দেশের ক্ষমতালোভী রাজনীতিবিদরাই দায়ী নয় কি_


গত কদিনে থাইল্যান্ড, মালয়েশিয়ায় বাংলাদেশীদের দশটির অধিক গণকবর পাওয়া গেছে। অবৈধ পথে অবৈধভাবে পাচার হয়ে সাগরে ভাসছে হাজার হাজার মানুষ। জীবনে ভাল কিছু পাওয়ার আশায় ভেসে ভেসে এক দেশ থেকে আরেক দেশে ঘুরে বেড়াচ্ছে অসহায়ভাবে কাঁদা হাজার হাজার শিশু, যুবক, যুবতী, আবাল বৃদ্ধ বনিতা। আন্তর্জাতিক মিডিয়াতে বাংলাদেশী এ মানুষগুলির অসহায় কান্নার করুণ কাহিনী মানবিক বিপর্যয় হিসাবে প্রচার করছে। তা দেখে কোন সুস্থ্য মানুষেরই স্বাভাবিক কান্না আর বিবেকের কাছে পরাজিত হওয়া ছাড়া উপায় থাকে না। অথচ এসব নিয়ে তথাকথিত মানবাধিকার কর্মীদের কোন বক্তব্য নেই। গত দু’বছরে যে রাজনীতিবিদদের ক্ষমতার অনলে পুড়ে প্রায় ৪০০ জন অসহায় মানুষ অকাতরে জীবন দিয়েছে, প্রায় দু’লাখ হাজার কোটি টাকার দেশের অর্থনীতির ক্ষতি, দেশের শিক্ষা ব্যবস্থা ধ্বংস হয়েছে তাদের মুখে এ নিয়ে কোন কথা নেই। দেশের প্রাকৃতিক দূর্যোগ, দরিদ্রতা, অপুষ্টি, ক্ষুধার চিত্র তুলে ধরে বিদেশ থেকে গরিবী বিক্রি করা ব্যবসায়ী যারা ডলার, পাউন্ড আনেন সে সকল মানবাধিকার কর্মী, এনজিওরা আজ নীরব তাদের এই নিয়ে কোন কথা নেই। যে ধর্ম ব্যবসায়ীরা কথায় কথায় ধর্মের নামে সাধারণ মানুষ হত্যা করেন, ধর্মকে কলংকিত করেন হরতাল অবরোধে দেশ ধ্বংস করেন তাদের মুখেও এসব অসহায় মানুষের কোন কথা নেই। দেশের হরতাল অবরোধ ব্যতিরেকে সুস্থ্য পরিস্থিতি, শান্তির পরিবেশ থাকলে কি দেশে এত বেকার হতো? এত মানুষ দুমুঠো অন্নের জন্য দেশের বাহিরে যেত? দেশের ক্ষমতালোভী রাজনীতিবিদরাই এসব অসহায় মানুষের নিদারুন কান্নার জন্য দায়ী নয় কি? সত্যিই সেলুকাশ? বিচিত্র এ দেশে অবাক করা আমাদের রাজনীতিবিদরা? আল্লাহ আপনাদের দেশের জন্য ভাবার ও কিছু করার সামর্থ দিক।

