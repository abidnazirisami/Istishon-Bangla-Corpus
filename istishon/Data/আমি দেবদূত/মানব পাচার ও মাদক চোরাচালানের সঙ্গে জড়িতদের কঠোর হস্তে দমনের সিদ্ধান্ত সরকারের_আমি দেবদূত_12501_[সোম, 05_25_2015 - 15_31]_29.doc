মানব পাচার ও মাদক চোরাচালানের সঙ্গে জড়িতদের কঠোর হস্তে দমনের সিদ্ধান্ত সরকারের


মানব পাচার ও মাদক চোরাচালানের সঙ্গে জড়িতদের কঠোর হস্তে দমন করবে বাংলাদেশ সরকার। সরকারের এমন পদক্ষেপে পাচারকারীরা বিদেশে মানব পাচারের কোনো সুযোগ পাবে না এবং মানব পাচারের জন্য অভিযুক্ত হলে তাদের কঠোর শাস্তির মুখোমুখি করা হবে। দেশের বিভিন্ন গুরুত্বপূর্ণ এলাকায় মানব পাচার রোধে সরকার কাজ করছে। আইন-শৃংখলা রক্ষাকারী সংস্থাগুলোকে বাংলাদেশী নাগরিকদের বিদেশে পাচারের সঙ্গে জড়িত ব্যক্তিদের চিহ্নিত করার নির্দেশ দেয়া হয়েছে। আমাদের ৪৫০ কিলোমিটার দুর্গম সীমান্ত এলাকা রয়েছে। সরকার সেসব এলাকায় বর্ডার আউটপোস্ট (বিওপি) নির্মাণের উদ্যোগ নিয়েছে। সাগরে মাছ ধরতে যাওয়ার জাহাজগুলোকে রেজিস্ট্রেশন কার্ড ও জেলেদের পরিচয়পত্র দেয়ার উদ্যোগ নেয়া হয়েছে। সরকারের এমন পদক্ষেপে বন্ধ হবে মানব পাচার ও মাদক দ্রব্যের বিপনন। এতে দেশ ও আন্তর্জাতিক অঙ্গনে বাংলাদেশের ভাবমূর্তি আরও উজ্জল হবে।

