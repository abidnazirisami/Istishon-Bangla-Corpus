বাংলাদেশ-ভারত উভয় দেশের মৈত্রী বন্ধন অটুট রাখতে একগুচ্ছ সুখবর নিয়ে ঢাকা আসছেন মোদি


প্রধানমন্ত্রী নরেন্দ্র মোদি এক বছরে এক হাজার বছরের কাজ সম্পন্ন করেছেন। ৬ জুন বাংলাদেশ সফরের সময় প্রতিবেশী বাংলাদেশ যাতে ভারতের সঙ্গে মৈত্রী বন্ধন অটুট রাখে তার জন্য মোদি এক গুচ্ছ সুখবর বহন করে নিয়ে ঢাকায় আসছেন। তিস্তার জল বন্টন নিয়ে যে সঙ্কটজনক পরিস্থিতির সৃষ্টি হয়েছিল, সেটা অনেকটা শিথিল হয়ে এসেছে। এজন্য প্রধানমন্ত্রী পশ্চিমবঙ্গের মুখ্যমন্ত্রী মমতা ব্যানার্জীকে সঙ্গে নিয়েই ঢাকা আসছেন। সেখানে এখনই কোন ঘোষণা না হলেও সমাধানের সূত্র বেরিয়ে যাবে। দ্বিতীয়ত : বাংলাদেশের সহযোগিতায় ফেনী নদীতে বিশেষ প্রকল্প গ্রহণ করে ত্রিপুরার কৃষি জমিতে সেচকার্যে যেমন সুবিধা হবে, তেমনই এর সুফল পাবে বাংলাদেশও। তৃতীয়ত : স্থল সীমান্ত চুক্তি সংক্রান্ত ১০০তম সংবিধান সংশোধনী বিলটি সংসদের উভয় সভায় পাস হয়ে যাওয়ায় ৪১ বছরের বকেয়া সমস্যা স্থায়ী সমাধানের বার্তাও মোদি নিয়ে আসছেন ঢাকায়। এককথায় মোদির ঢাকা সফর বাংলাদেশ-ভারত উভয় দেশের জন্য ভবিষ্যৎ কল্যাণ বয়ে আনবে বলে মনে করে দেশের সাধারণ মানুষ।

