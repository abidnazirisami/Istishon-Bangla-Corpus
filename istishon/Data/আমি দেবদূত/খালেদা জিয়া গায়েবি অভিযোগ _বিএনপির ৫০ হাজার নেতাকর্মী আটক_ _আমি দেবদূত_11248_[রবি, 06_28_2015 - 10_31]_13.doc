খালেদা জিয়া গায়েবি অভিযোগ _বিএনপির ৫০ হাজার নেতাকর্মী আটক_ 


বিএনপি নেতাকর্মীদের এ অবস্থার জন্য দলটির চেয়ারপারসন খালেদা জিয়াই দায়ী। খালেদার নির্দেশে সংসদ নির্বাচনের আগে ৩ মাস জ্বালাও-পোড়াও করা হয়েছে। সরকার বিএনপির ৫০ হাজার নিরপরাধ নেতাকর্মীকে আটক করেছে বলে দলটির চেয়ারপারসন খালেদা জিয়া গায়েবি অভিযোগ করেছেন। রাজনৈতিক দলের নেতারা গ্রেফতার হতেই পারেন। যারা গ্রেফতার রয়েছেন তারা ফৌজদারী মামলায় গ্রেফতার হয়েছেন। বিএনপির অনেক নেতা আটক রয়েছেন। তারা আইনী প্রক্রিয়া মোকাবেলা করে বের হয়ে যাবেন। কিন্তু যারা গুরুতর ফৌজদারী মামলায় আটক আছেন, তাদের কোনো ছাড় দেয়া হবে না। বিএনপি নেতাকর্মীদের এমন পরিণতির জন্য খালেদা জিয়া দায়ী। কারণ খালেদা জিয়ার নির্দেশেই সংসদ নির্বাচনের আগে ৩ মাস জ্বালাও-পোড়াও করা হয়েছে। যুদ্ধাপরাধী জামায়াতের সঙ্গ ত্যাগ না করলে বিএনপির অস্তিত্ব বিলিন হবে, বিএনপি বারবার ভুল সিদ্ধান্ত নিচ্ছে। বিএনপির এমন ভুলের জন্য আওয়ামী লীগ লাভবান হচ্ছে। তারপরও রাজনীতির স্বার্থে বলব, আপনারা এ ভুল থেকে শিক্ষা গ্রহণ করে গণতান্ত্রিক পথে ফিরে আসুন। কয়েকদিন আগে বিএনপির মুখপাত্র সরকারকে সমঝোতার কথা বলেছে। তবে তার আগে বিএনপিকে জামায়াতের সঙ্গ ত্যাগ করতে হবে।

