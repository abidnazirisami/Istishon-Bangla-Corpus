আন্দোলনরত জোটের শুভবুদ্ধির উদয় হোক


অবশেষে শেষে হলো ২০১৫ সালের এসএসসি পরীক্ষা। গত ৮ই মার্চ শেষ হওয়ার কথা থাকলেও বিরোধী জোটের চলমান অবরোধের সাথে সাথে হরতালের ঘোষনা থাকায় শুক্র ও শনিবার ভিত্তিক পরিবর্তিত রুটিনের মাধ্যমে গতকাল ২৮শে মার্চ শেষ হলো। দুঃখজনক হলেও আমাদের জাতীয় জীবনে ব্যাপারটি অত্যন্ত স্পর্শকাতর। দেশের ভবিষ্যৎ কর্ণধাররা তথা পরীক্ষার্থীরা হরতাল-অবরোধের কারনে একটি পরীক্ষাও নির্ধারিত রুটিনে দিতে পারেনি। রাজনৈতিক নেতৃত্ব তাদের স্বার্থ হাসিলের আন্দোলনের কারনে দেশের জাতীয় পর্যায়ের এই পরীক্ষাটির সবগুলো সাপ্তাহিক ছুটির দিনে দিতে বাধ্য করল। তাহলে শিক্ষার্থীরা কি শিখবে? তাদের মানসপটে রাজনীতি সম্পর্কে নেতিবাচক ধারণা থাকা তো অস্বাভাবিক নয়। এ অবস্থায় আগামী ১লা এপ্রিল বুধবার থেকে দেশে আর একটি জাতীয় পরীক্ষা এইচএসসি শুরু হবে। পরীক্ষার্থীদের অভিভাবকগনের সাথে সাথে দেশের বিভিন্ন স্তরের মানুষ আশা করে বিএনপি নেতৃত্বাধীন ২০ দলীয় জোটের এবার শুভবুদ্ধির উদয় হবে। হরতালের কোনো ঘোষণা থাকবে না। বন্ধ থাকবে সহিংসতা, নাশকতা করে জীবন হানির ঘটনা থাকবে না - এটাই সবার প্রত্যাশা।

