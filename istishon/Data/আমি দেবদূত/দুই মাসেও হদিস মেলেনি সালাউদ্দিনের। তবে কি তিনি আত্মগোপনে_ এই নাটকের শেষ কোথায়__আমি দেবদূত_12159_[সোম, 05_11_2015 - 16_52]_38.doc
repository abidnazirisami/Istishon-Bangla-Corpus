দুই মাসেও হদিস মেলেনি সালাউদ্দিনের। তবে কি তিনি আত্মগোপনে_ এই নাটকের শেষ কোথায়_


বিএনপি নেতা সালাহ উদ্দিন আহমেদকে খুঁজে পাওয়া যাচ্ছে না গত ১০ মার্চ থেকে। অবরোধ-হরতালের ঘোষণাসহ অজ্ঞাত স্থান থেকে বিবৃতি দেওয়ার মাধ্যমে হঠাৎ আলোচনায় আসা এ নেতার পরিবারের সদস্যদের দাবি, আইনশৃঙ্খলা রক্ষাকারী বাহিনী সে রাতে উত্তরায় আত্মীয়ের বাসা থেকে তাকে ‘ধরে নিয়ে গেছে’। তবে পুলিশের দাবি, বিভিন্ন মামলার পলাতক আসামি হিসেবে তিনি আত্মগোপনে আছেন। তাকে গ্রেপ্তারের জন্য খোঁজা হচ্ছে। এ রকম পাল্টাপাল্টি দাবির মধ্যে পেরিয়ে গেছে দুই মাস। সালাহ উদ্দিন আহমেদের হারিয়ে যাওয়া ও খোঁজের বিষয়টি ক্রমেই তলিয়ে যাচ্ছে রহস্যের গভীরে। গুরুত্বপূর্ণ এ নেতার ব্যাপারে বিএনপির পক্ষ থেকেও কঠোর কোনো আন্দোলনের ঘোষণা আসেনি। এ বিষয়ে স্ত্রী হাসিনা আহমেদ ছাড়া আর কারো কোনো প্রচেষ্টা দেখা যাচ্ছে না। এ সময়ের মধ্যে নিখোঁজ সালাহ উদ্দিনের মোবাইল ফোন নম্বর বন্ধ পাওয়া গেলেও তার ভাইবার অ্যাকাউন্ট গত ২ এপ্রিল পর্যন্ত সক্রিয় ছিল বলে প্রমাণ মিলেছে। আর তাতে অবস্থান হিসেবে প্রকাশ পাচ্ছে অন্য দেশের নাম। উত্তরার আত্মীয়ের বাসা থেকে সালাহ উদ্দিন আহমেদকে আইনশৃঙ্খলা রক্ষাকারী বাহিনীর পরিচয়ে অপহরণ করা হয়েছে বলে দাবি করছেন স্ত্রী হাসিনা আহমেদ। কিন্তু পুলিশ প্রাথমিক তদন্তের পর জোরালোভাবে জানিয়েছে, ঐ বাসায় সালাহ উদ্দিন ছিলেন না। আর তাকে পুলিশ-র‌্যাবের কোনো টিম তুলে আনেনি। এ অবস্থায় ‘নিখোঁজ’ হওয়ার ঘটনাটি জটিলতার দিকে চলে যায়। এরপর যতই সময় গড়াচ্ছে ততই রহস্যের আবরণে ঢাকা পড়ছে প্রকৃত ঘটনা। তিনি আত্মগোপনে আছেন, নাকি নিখোঁজ, সে বিষয়টির নিষ্পত্তি এখনো হয়নি। সালাহ উদ্দিনের ব্যবহৃত মোবাইল ফোন নম্বর দীর্ঘদিন ধরেই বন্ধ। আত্মগোপনে থাকা অবস্থায় মাঝেমধ্যে একটি ভাইবার অ্যাকাউন্ট থেকে ফোন করে তিনি যোগাযোগ রাখতেন গণমাধ্যমকর্মীদের সঙ্গে। সেই ভাইবার অ্যাকাউন্টটি গত ২ এপ্রিল পর্যন্ত সক্রিয় ছিল বলে জানা যায়। গোয়েন্দা কর্মকর্তারা বলছেন, এ অ্যাকাউন্ট সচল থাকা মানেই যে সেটি সালাহ উদ্দিন আহমেদ ব্যবহার করেছেন, তা নয়। তবুও যাচাই করা হচ্ছে। ভাইবার অ্যাকাউন্টে সেটির অবস্থান বিষয়ে আফ্রিকার একটি দেশের কোড বহন করছে, যা রহস্যপূর্ণ। উত্তরা ৩ নম্বর সেক্টরের ১৩/বি নম্বর রোডের ৪৯/বি নম্বরের বাসিন্দা হাবিব হাসনাত যেমন দেশে ফেরেননি, তেমনি আলোচিত এ দুজন নিরাপত্তাকর্মীও কাজ ছেড়ে চলে গেছেন। ভবনের বাসিন্দারা পুলিশি ঝামেলা এড়াতে বদল করেছেন ঘটনার কথিত প্রত্যক্ষদর্শী দুই নিরাপত্তাকর্মীকে। আশরাফুল ও আক্তার নামের ঐ নিরাপত্তাকর্মীরা ঘটনার কয়েক দিন পরই অন্যত্র চাকরি নিয়ে চলে গেছেন বলে জানিয়েছেন ভবনের বাসিন্দারা। বিএনপির নিখোঁজ যুগ্ম মহাসচিব সালাহ উদ্দিন আহমেদ র‍্যাবের কাছে আছে বলে দাবি করেছেন বিএনপির চেয়ারপারসন খালেদা জিয়া। তার কিছু হলে পরিণতি ভালো হবে না বলেও হুঁশিয়ারি দিয়েছেন। এই হুশিয়ারী কি আদৌও খালেদা জিয়ার থেকে আশা করে জনগণ? কারণ তিনি তো অনেক আগের থেকে জনসমর্থন হারিয়েছেন যা ৩টি সিটি নির্বাচনে প্রমান মিলেছে।

