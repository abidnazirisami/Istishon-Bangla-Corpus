ভোট বর্জন না রাজনৈতিক ফাইদা হাসিলের চেষ্টা_


সিটি কর্পোরেশন নির্বাচন ছিলো বিএনপির জন্য একটি রাজনৈতিক সুযোগ। কারন তারা এই নির্বাচনের অছিলায় রাজনৈতিক জলাবদ্ধতা থেকে বের হয়ে আসার একটা সুযোগ পেয়েছিল। বিএনপি রাজনৈতিক ভাবে এমনই কোনঠাসা হয়ে পড়েছিল যে তাদের সামনে কোন বিকল্প ব্যাবস্থা ছিলোনা। তাই তারা লাগাতার অবরোধ হরতালের মতো কর্মসূচী দিচ্ছিলো যা জনগণ কোনভাবেই মেনে নিতে পারে নাই এবং এই অবরোধ হরতালের অপব্যাবহারের ফলে এটা অকার্যকর হয়ে পড়েছিল যে কোনদিন হরতাল না-তা বুঝার কোন উপায় ছিলোনা। যাহাহোক এই অচলাবস্থা থেকে বের হয়ে আসার জন্য সরকার বিএনপির সামনে সিটি কর্পোরেশনের মাধ্যমে একটা রাজনৈতিক সুযোগ তৈরী করে দেয় এবং বিএনপিও তা গ্রহণ করে। সবকিছু মিলে ভালই চলছিল কিন্তু নির্বাচন যতই ঘনিয়ে আসছিল, বিএনপি থেকে ততই বিচলিত কারণ তারা নিশ্চিত বুঝতে পারছিলো যে এত জ্বালাও-পোড়াও এবং পেট্রোল বোমার পর সাধারণ মানুষ তাদের আর ভোট দিবে না, তাই তারা নির্বাচন বর্জনের কৌশল খুজতে থাকে “যা ছিলো তাদের একটা রাজনৈতিক সিদ্ধান্ত”, তবে এই বর্জন কখন করবে তা নিয়েও বিএনপি দ্বিধা দ্বন্দে ছিল যা অজ্ঞাত কোনালাপ থেকে স্পষ্ট হয়ে যায়, কারন তারা তখনো সিদ্ধান্ত নিতে পারে নাই যে নির্বাচনের দিন তারা নির্বাচন বর্জন করবে। কিন্তু সবশেষে যখন তারা দেখলো যে নির্বাচনে তাদের ভরাডুবি হবে তখন তড়িঘড়ি করে নির্বাচনের দিন দুপুরে ভোট বর্জনের সিদ্ধান্ত নেয়। সেই সাথে মঞ্জুরুল আলমের রাজনীতি ছেড়ে দেওয়ার সিদ্ধান্তে স্পষ্ট হয়ে যায় যে তিনি নিজ ইচ্ছাই নয় বিএনপির ইচ্ছাই নির্বাচন বর্জন করেছেন। তাছাড়া পোলিং এজেন্ট দিতে না পারার ঘটনাও পুর্বপরিকল্পিত বলে মনে হয়। তাই সব মিলিয়ে বলা যায় বিএনপি রাজনৈতিক ফায়দা লাভের জন্যই নির্বাচন বর্জনের সিদ্ধান্ত নিয়েছিলো। 

