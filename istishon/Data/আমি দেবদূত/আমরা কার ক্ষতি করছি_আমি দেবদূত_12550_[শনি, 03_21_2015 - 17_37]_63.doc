আমরা কার ক্ষতি করছি


সুজলা-সুফলা, শস্য-শ্যামলা এই বাংলাদেশ। বাঙালী জাতি হিসেবে বীরের জাতি। কষ্ট করে, শ্রম দিয়ে, মেধা-বুদ্ধিমত্তা ও দক্ষতা দিয়ে আজ দেশটাকে এই পর্যায়ে নিয়ে এসেছে। দেশের মানুষ দু-বেলা খেয়ে-পড়ে শান্তিতেই ছিল। কিন্তু এই শান্তি আমাদের অনেকের সহ্য হলো না। তারা শুরু করলো জ্বালাও-পোড়াও, বোমাবাজি, ভাংচুর ও সন্ত্রাসী কার্যক্রম। দীর্ঘ ৭২ দিন যাবত চলছে অবরোধ-হরতালের মতো চাপিয়ে দেয়া কর্মসূচী। আমাদের বিকাশ-মান অর্থনীতি আজ ধ্বংসের মুখে, আমদানী-রপ্তানি কমে গেছে অনেকাংশে, ব্যাবসা-বাণিজ্য আজ শূন্যের কোঠায়। গার্মেন্টসে রপ্তানির নতুন আদেশ একেবারেই নেই বললে চলে। এভাবে কি একটা দেশ চলতে পারে? আজ বাসে-ট্রেনে পেট্রোল বোমা মেরে মানুষ পোড়ানো হচ্ছে, সরকারি সম্পদ ধ্বংস হচ্ছে। এদের হাত থেকে গরু-ছাগল, হাঁস-মুরগী পর্যন্ত রেহাই পাচ্ছে না। আজ আমরা কার ক্ষতি করছি? ২০ দলীয় জোট বা বিএনপি কি ভাবছে? যে বাসে পেট্রোল বোমা মারা হচ্ছে সেখানে কি শুধু আওয়ামীলীগের লোক থাকে? পরিক্ষার্থীরা কি শুধু আওয়ামীলীগের, শিক্ষার্থীরা কি শুধু আওয়ামীলীগের? তাহলে খালেদা জিয়া কি জবাব দিবেন। আজ আমাদের আত্ম-সমালোচনার সময় এসেছে। সকলকে ভাবতে হবে এবং এর বিরুদ্ধে এক হয়ে ১৯৭১ সালের মত রুখে দাড়াতে হবে। এদেশটা আমাদের, আমাদের ভবিষ্যৎ প্রজন্মের জন্য একটা সুন্দর দেশ আমাদেরই তৈরি করে রেখে যেতে হবে। আসুন সবাই মিলে আবার একটা মুক্তিযুদ্ধ করি, রাজাকার-আলবদর ও তাদের দোসরদের নিশ্চিহ্ন করি এবং একটা সুন্দর বাংলাদেশ গড়ে তুলি। 

