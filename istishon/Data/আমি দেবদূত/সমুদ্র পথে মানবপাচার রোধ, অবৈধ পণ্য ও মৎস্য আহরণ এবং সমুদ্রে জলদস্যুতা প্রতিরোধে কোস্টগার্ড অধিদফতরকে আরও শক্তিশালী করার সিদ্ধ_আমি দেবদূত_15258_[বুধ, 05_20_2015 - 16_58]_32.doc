সমুদ্র পথে মানবপাচার রোধ, অবৈধ পণ্য ও মৎস্য আহরণ এবং সমুদ্রে জলদস্যুতা প্রতিরোধে কোস্টগার্ড অধিদফতরকে আরও শক্তিশালী করার সিদ্ধ


সমুদ্র পথে মানবপাচার রোধ, অবৈধ পণ্য ও মৎস্য আহরণ এবং সমুদ্রে জলদস্যুতা প্রতিরোধে কোস্টগার্ড অধিদফতরকে আরও শক্তিশালী করতে যাচ্ছে সরকার। এজন্য কোস্টগার্ড উন্নয়নসহ ৮ প্রকল্প অনুমোদন দিয়েছে জাতীয় অর্থনৈতিক পরিষদের নির্বাহী কমিটি (একনেক)। কোস্টগার্ড উন্নয়নের মাধ্যমে দেশের জলসীমায় অবৈধ মৎস্য আহরণ, অবৈধভাবে মানবপাচার ও চোরাচালান প্রতিরোধ করার পাশাপাশি উপকূলীয় এলাকায় দূষণ নিয়ন্ত্রণ করা সম্ভব হবে। এছাড়া দেশের অভ্যন্তরীণ জলসীমা ও উপকূলীয় এলাকার জনসাধারণের নিরাপত্তা নিশ্চিত করা এবং জলদস্যুতা প্রতিহত করতে এ প্রকল্পটি অনুমোদন দেয়া হয়েছে। কোস্টগার্ড উন্নয়ন প্রকল্পের আওতায় ৩টি ইনশোর পেট্রোল ভেসেল, ৬টি বড় হাই স্পিড বোটসহ একটি ভাসমান ক্রেন কেনা হবে। এর ফলে একদিকে যেমন সমুদ্র পথে মানবপাচার রোধ, অবৈধ পণ্য ও মৎস্য আহরণ এবং সমুদ্রে জলদস্যুতা প্রতিরোধ হ্রাস পাবে তেমনি দেশ অর্থনৈতিক দিক দিয়ে আরও শক্তিশালী হবে।

