অনলাইনে জটিলতা মুক্ত তাৎক্ষণিক সেবা পাবে দেশের মানুষ



আগামী অক্টোবরের ৮ তারিখের মধ্যেই বাংলাদেশে আরটিজিএস নিয়ে আসার জন্য সরকার পরিকল্পনা করছে। যুগের সঙ্গে তাল মিলিয়ে ব্যাংকিং খাত এখন অনেক উন্নত হয়েছে এবং আরটিজিএস এর অন্যতম অন্তর্ভুক্তি। এটা ওয়ান টু ওয়ান টাকা স্থানান্তরের অনলাইন প্রক্রিয়া যাতে কোনো রকম ঝামেলা ছাড়াই লেনদেন সম্ভব। যদিও ক্যাশ টাকা স্থানান্তরের নতুন প্রযুক্তি নিয়ে আসা এবং তা পরিচালনা করা একটি বড় চ্যালেঞ্জ। কিন্তু আলোচনার মাধ্যমে লোকজনের মাঝে এর ধারণা ছড়িয়ে দেয়া গেলে এটাকে পরিচিত করাও খুব কঠিন কিছু নয়। এটা এমন একটি প্রাযুক্তিক সল্যুশন যার মাধ্যমে গ্রাহক ৩০ সেকেন্ডেই ক্যাশ টাকা এক ব্যাংক থেকে অন্য ব্যাংকে স্থানান্তর করতে পারবেন। ব্যাংক একই হলে অন্যান্য সাধারণ লেনদেনের সঙ্গে এটি বিটুবি লেনদেনকে ত্বরান্বিত করবে। তবে পরিচালনা এবং গ্রাহককে ক্যাশ নিশ্চিত করাটাই আরটিজিএসের প্রধান চ্যালেঞ্জ। অনলাইনে জটিলতা মুক্ত তাৎক্ষণিক সেবা প্রদানে একটি কার্যকরী পদ্ধতি আরটিজিএস। এটি ব্যক্তি পর্যায়ে তাৎক্ষণিক লেনদেন এবং ক্রেতার ডেবিট ক্রেডিট হিসাবে নির্ভুলতা এবং নিরাপত্তা নিশ্চিতকরণে কার্যকর। 

