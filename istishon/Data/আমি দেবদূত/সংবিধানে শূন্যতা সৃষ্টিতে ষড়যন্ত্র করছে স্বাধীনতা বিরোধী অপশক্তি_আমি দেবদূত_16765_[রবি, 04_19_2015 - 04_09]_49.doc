সংবিধানে শূন্যতা সৃষ্টিতে ষড়যন্ত্র করছে স্বাধীনতা বিরোধী অপশক্তি


সংবিধানে শূন্যতা সৃষ্টির লক্ষ্যে ষড়যন্ত্র করছে স্বাধীনতাবিরোধী অপশক্তি। রাজনৈতিকভাবে মোকাবেলা করে এ অপশক্তিকে পাকিস্তানের মাটিতে ফেরত পাঠানোর ব্যবস্থা করাই হবে বর্তমান সময়ের তথা আজকের মুজিবনগর দিবসের শপথ। মুক্তিযুদ্ধের স্বপক্ষের শক্তি বাংলাদেশ আওয়ামী লীগের রাজনীতিকে ধ্বংস করতে শেখ হাসিনাকে ২১ বার হত্যার ষড়যন্ত্র করেছে ওই অপশক্তি। মুজিবনগর সরকার স্বাধীন বাংলাদেশের প্রথম সরকার। এ দেশের বৈধ, অবৈধ বা সামরিক যে সরকারের কথাই বলি না কেন সব সরকারই মুজিবনগর সরকারের ধারাবাহিকতা। দেশ বিরোধী অপশক্তির সাথে দেশের উন্নয়ন, সমৃদ্ধি কোনো সংলাপ হবে না। সংবিধান অনুযায়ী নির্ধারিত সময়ের আগে কোন নির্বাচনও হবে না। এ দেশে কোনো রাজাকার থাকবে না। থাকবে না কোন অপশক্তি। সবাইকে এদের বিরুদ্ধে সজাগ থাকতে হবে।

