লক্ষ্য একটাই নীল নকশা বাস্তবায়ন


জঙ্গী অর্থায়নের উদ্দেশে দিনে দুপুরে আশুলিয়ায় কমার্স ব্যাংকে ডাকাতি করেছে। ডাকাত দলের সদস্যরা সবাই চিহ্নিত, তারা জঙ্গীগোষ্ঠীর সদস্য। আগে জামায়াত-শিবিরের সঙ্গে জড়িত ছিল, এখন তারা জঙ্গীগোষ্ঠী জেএমবি ও আনসারুল্লাহ বাংলা টিমের সদস্য হিসেবে সক্রিয়। জামায়াত-শিবিরের নীল নক্সা বাস্তবায়ন করতেই বিভিন্ন জঙ্গী সংগঠনে যুক্ত হয়েছে ডাকাত দলটি। ব্যাংক ডাকাতির ঘটনায় ডাকাতদের গুলিতে, ছুরিকাঘাতে এ পর্যন্ত নিহত হয়েছেন ৯ জন। জামায়াত-শিবিরের নাশকতার নীল নক্সা বাস্তবায়ন করতেই বিভিন্ন জঙ্গী সংগঠনে যুক্ত হয়েছে তারা। আশুলিয়ার কাঠগড়া বাজারে কমার্স ব্যাংকে ডাকাত দলের সদস্যদের রাজনৈতিক উৎস একই জায়গায়, আর সেটা হচ্ছে জামায়াত-শিবির। এই রাজনৈতিক দলটির নাশকতার নীল নক্সা বাস্তবায়ন করতে তারা বিভিন্ন জঙ্গী সংগঠনে যোগ দিয়েছে তারা। একেক সময় একেক নামে বিভিন্ন স্থানে নাশকতা চালালেও উৎস একই জায়গায়।ব্যাংক ডাকাতরা খুবই প্রশিক্ষিত ও পারদর্শী। তারা ডাকাতির সময়ে যেভাবে নিরীহ মানুষজনকে গুলি ও ছুরিকাঘাতে হত্যা করেছে, তাদের আঘাতের চিহ্নে ও আলামতে প্রমাণিত হয়েছে যে, তাদের নিষ্ঠুরতার কায়দা ও কৌশলও একই। যেসব অস্ত্র ও গ্রেনেড ও বোমার ব্যবহার করেছে, সেগুলোও দেশের বাইরে থেকে আনা হয়েছে।জঙ্গীরা নিজেদের সুবিধার্থে বিভিন্ন পেশায় জড়িত হয় এবং প্রয়োজনে পেশা পরিবর্তন করে ছদ্মবেশ ধারণ করে।ব্যাংক ডাকাতরা জামায়াত-শিবিরের রাজনীতির সঙ্গে জড়িত হয়ে দলের পরিকল্পনা বাস্তবায়নের জন্য জঙ্গী সংগঠনে যোগ দিয়ে নাশকতা চালাচ্ছে। 

