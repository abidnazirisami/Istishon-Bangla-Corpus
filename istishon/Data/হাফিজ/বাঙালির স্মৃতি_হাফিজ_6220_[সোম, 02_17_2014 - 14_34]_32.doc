বাঙালির স্মৃতি


সকালের সোনা-রোঁদে ঝিলিমিলি চারপাশ,
ধানগাছে শিষগুলো যায় দুলিয়ে বাতাস-
কিষাণীর মাথালটা রোঁদ মাখে নিজ গায়ে,
খেজুরের রস যত হাড়ি দেয় ভরিয়ে।
গাভীগুলো ডাক পাড়ে বাছুরটা কাছে চায়,
গোয়ালার কলসিটা দুধ ভরা শোভা পায়।
সোনা-রং, সোঁদা মাটি, সবুজের সমারোহ-
ক্ষেত ভরা শস্যতে দেখি আহা কী মোহ!
জেলেগুলো বাড়ি ফিরে চিন্তিত মনে আর-
নায়ে তোলা জাল সাথে পাটাতনে মাছ তার।
রাখালেরা গরু-ভেড়া, ছাগলের পাল হেকে,
পথে-মাঠে, নদি-বাঁকে খোঁজে ঘাস যদি থাকে।
গ্রামীন বাংলার চিরদেখা এই আচার-
রঙহীন হোক তবু কত যে ছিল বাহার!
ছন্দের কী নিপুণ-নিদারুণ সে শোভন,
পাই না খুঁজে কোথা ঘুরে সারা এ ভুবন!
যন্ত্র বা কংক্রিট, ধোঁয়া কিবা রোবটিক্স-
ছেয়ে গেছে মননে মানুষ আজ হিপোক্রিটস।
দো পেয়েরা আজ বড় অলস আর খেয়ালী-
রঙহীন সে স্মৃতি স্মরে কাঁদি আমি বাঙালি।

