আলোর ছবি!


আলো এলো আলোর ধারায় আলোয় মাখা আমি,
সবুজ আমার সজীব চোখের সকল কোণে তুমি,
অনেক খুঁজে তোমার দেখায় হলাম সফল প্রেমী,
ধন্য দু চোখ তোমার ছোঁয়ায় আলোই তুমি দামী!
নিরাশ ছিলাম আঁধার আমার ছিল আকাশ জুড়ি,
দুঃখ আমায় জাপটে নিতে উঠত পাতাল ফুঁড়ি,
কিন্তু দেখো আজকে আমি সব ভুলে সব ছাড়ি-
উল্লাসী এক জীবন প্রতিক চালাই সুখের গাড়ি!
ভাবতাম আমি হবোই হবো জীবন ব্যাপী সুখী,
তাঁর ক্ষতিতে ওর বিগতে নিজকে কেন রুখী?
হইতে আমি সুখের মালী হয় যদি পর দুঃখী,
লোকে বলুক ইচ্ছা যা হয় আমি কি গায় মাখি?
বুঝতাম আমি জগতটা তাঁর আপনাতে যে খুশি,
আমি-ই শুধু আপন আমার আমি-ই বুঝি বেশি,
পাঁকের মাঝে জন্মে যে তাঁর পাঁকেই থাকা রাশি,
চোরের ছেলে হবেই চোর আর গুণীর হবে শশী!
কিন্তু চোখে আটকে যখন নকল সুখের ছবি,
ভাবনা হঠাৎ পাল্টে গেলো উঠলে নতুন রবি,
বুঝলাম আমি ভুল পথে তা যতই সাজি কবি,
সকল মানুষ সমান সবার শ্রেষ্ঠ হওয়াই দাবী!
আলো এসো হঠাও আঁধার চলো মশাল জ্বালি,
এসো মনের নিবিড় কোণে চূড়ান্ত সুখ ঢালি,
সবার সুখে হয় সুখী মন হোক আমাদের বুলি,
জীবন করি চিত্রপট আর রঙ আলো সুখ তুলি!

