সুখের সন্ধান!


দারুণ অসুখ ঘর বেঁধেছে আমার মনের আন্ধারে,
যা দেখি তাই পানসে লাগে রঙ হারালো কোন দূরে?
খুঁজছি আমায় নিজের ছায়ায় দুঃখকে করে আপন,
জ্যোৎস্নাতে তাই গান ধরেছি ব্যাকুল হতাশার সুরে।
ঘুরলাম আমি দেশ বিদেশে মনের রঙের সন্ধানে,
বন দেখেছি, সঙ সেজেছি- দিন কাটালাম ঢেউ গুণে,
কত রঙের আজব পাখির ফুলের সাথের আলাপন,
সব দেখেও মন আর দুঃখের লাগলো না চিড় বন্ধনে।
অবসাদের শৈল মাথায় ফিরলাম আমি যেই কালে,
ক্লান্তিতে দু চক্ষু বুজে আসছিলো তার প্রাক্কালে,
তোমার সাথের অতীত স্মৃতি আচমকা হলো স্মরণ,
বুঝলাম আমি হারাচ্ছি কী নিজের-ই বোঝার ভুলে।
প্রেম দেখেছি তোমার চোখের নরম কাঁপা দৃষ্টিতে,
তোমার ঠোঁটে লোভ দেখেছি চাঁপা হাসির সৃষ্টিতে,
আমার ছোঁয়ায় তোমার কাঁপন বুঝে করিলাম পণ,
হবো উজাড় তোমাতে আজ ভিজতে সুখের বৃষ্টিতে।

