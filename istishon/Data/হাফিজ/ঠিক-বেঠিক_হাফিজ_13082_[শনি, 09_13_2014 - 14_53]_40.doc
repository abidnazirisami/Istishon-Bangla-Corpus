ঠিক-বেঠিক


 অনুভবে তব প্রতিশোধ শুধু-
জ্বল জ্বলে শিখা চোখে,
পরিতাপে আমি ম্রিয়মাণ যেন-
কালি মাখি নিজ মুখে,
তোমাতে নিহিত নির্মলা প্রাণে-
হেনেছি আঘাত বলে,
নিদারুণ ক্রোধে বধিতেছ মোরে-
প্রেমরাগ যত ভুলে?
বলছি না তুমি দোষী কোনোভাবে-
মাঙছি না কৃপা তবে,
উতকুণে দিলে জালা কেশ-মাঝে-
মুণ্ডু ত্যাগে কি হবে?
জানি তুমি প্রাণ ভোমরার টানে-
আমার শিয়রে এসে,
যাতনার পরে যাতনা সয়েছ-
কাটাতে সময় পাশে!
খেয়াল রেখেছো অবহেলে শুধু-
দিয়েছি আঘাত বুঝে,
ভুলে গেছো তবে অতঃপর আমি-
কেঁদেছি ব্যাথার ঝাঁঝে,
তোমারি ক্ষতিতে তোমাতেই সদা-
ক্ষিপ্ত হয়েছি বলে,
হতে পারে বোধে কিংবা না বুঝে-
দূর মোরে করে গেলে?
দু’জনাতে যতবা প্রেম থাক মোরা-
আলাদা মানুষ ওরে,
বর্ণনা যদি নাহি করো তবে-
হবে কি গান এক সুরে?
অবোধ তাই আমি বুঝিনি বলিয়া-
সুখী হও তুমি কিসে,
শোধিত না করে ঠিক কি তাহাতে-
করা মোরে নীল বিষে?

