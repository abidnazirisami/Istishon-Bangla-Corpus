ভালোবাসা


 ভালোবাসা নয় শরীরের টানে এক বিছানায় শোয়া,
ভালোবাসা নয় তোমার মতে নিজেকে মানিয়ে নেয়া,
ভালোবাসা নয় সপ্তাহ শেষে নিয়ম মাফিক দেখা,
ভালোবাসা নয় রগরগে কোনো প্রেমের কাব্য লেখা।
ভালোবাসা হল আমার তোমার সংশয়হীন কথা,
ভালোবাসা হল আমার বিরহে তোমার বুকের ব্যথা,
ভালোবাসা হল তোমাকে লুকিয়ে তোমার মুখটি দেখা,
ভালোবাসা হল তোমাকে হাসাতে আমার বেঁচে থাকা।
ভালোবাসা নয় তোমার শরীরে আমার পাশবিক থাবা,
ভালোবাসা নয় জোর পূর্বক আমাকে করানো সেবা,
ভালোবাসা নয় দুজন মিলে প্রতিযোগে মেতে ওঠা,
ভালোবাসা নয় তোমায় ফেলে টাকার পেছনে ছোটা।
ভালোবাসা হল তোমাকে ভুলতে তোমাকেই ভালোবাসা,
ভালোবাসা হল সবথেকে প্রিয় তোমার চোখের ভাষা,
ভালোবাসা হল ছেড়ে গেছো তবু মনে তোমার ছায়া-
ভালোবাসা হল সুখী হয়ে নিজে তোমাকে সুযোগ দেয়া।

