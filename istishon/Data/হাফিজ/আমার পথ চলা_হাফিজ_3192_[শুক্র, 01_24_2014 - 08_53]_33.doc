আমার পথ চলা


জলের মাঝে নেমেছি বন্ধু, কুমীরে কিসের ভয়-
আঁধারে পথ চলতে একা, ভড়কালে কি হয়?
হিমালয় চুড়ে পৌঁছুতে যদি শীত নাহি গায় সয়-
সুখের ঘুম আর নরম বিছানা ছাড়তে তবে কে কয়??
যত সুখ আছে জগৎ ভরে, মিলিয়ে দেখিও তায়-
আপন মনের সুখের সম- আর কী বা পাওয়া যায়!
তৃপ্তি যদি পেতে চাও নিজে, মনের স্নিগ্ধতায়-
অপরের মন দুঃখী হোক তাতে আপনার কী হারায়?
স্রষ্টা যদি অতশত ভাবে, তবে কী বিধাতায়-
যুদ্ধ-গীতি রচনে মানুষ, পাঠাতো এই ধরায়?
প্রাণের আবেগে উল্লসিত আপনার মহিমায়-
হতে চাও যদি দাও মন তবে নিজেকে প্রতিষ্ঠায়।
আমার মতই হবো আমি আর আমার পরিচয়-
দুনিয়া তাতে যা ভাবার ভাবুক আমার কী আসে যায়?
অন্যজনের আলোকিত পথে চলতে তাঁর ছায়ায়-
চাই না বলে পথ নিয়েছি গড়ে ছায়াহীন জ্যোৎস্নায়......!

