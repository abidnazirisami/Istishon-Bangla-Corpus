আমার প্রথম বই _মহাকালের প্রথম প্রহর_


লেখালেখি করার চেষ্টা বহুদিন থেকেই করছি। এতদিন লেখা চালিয়ে গিয়েছি ব্লগ, ফেসবুক আর নিজের ওয়েবসাইটে। বিভিন্ন সময়ে বিভিন্নজনের কাছ থেকে বিভিন্ন ধরণের মন্তব্য পেয়েছি। কখনো মানুষদের মন্তব্যগুলো ছিল খুব-ই অনুপ্রেরণাদায়ক আবার কখনো সেগুলো ছিলো চরম হতাশার। থামিনি আমি বা আমার লেখাও থামেনি। 
লিখতে লিখতে যখন আমার হাতে বেশকিছু লেখা জমা হয়ে গেছে দেখলাম, তখন মনে আশা জাগলো লেখাগুলোকে পূর্ণ করতে। শক্ত মলাটে বাঁধাই করা কাগজে বন্দী করার আগে কি আর লেখা পূর্ণতা পায়? তাই এবার-ই প্রথমবারের মতো নিয়ে এলাম নিজের বই। কবিতা বেশি ভালোবাসি বলে কবিতার বই দিয়েই শুরু করলাম এই পথে আমার বিচরণ। আমার এই বইটির নাম থাকছে "মহাকালের প্রথম প্রহর" 
জানি না আমি কবিতাগুলোকে ছন্দ-মাত্রার হিসেবে কতোটুকু শুদ্ধ করতে পেরেছি। তবে এতটুকু জানি- কবিতাগুলো সবার ভালো লাগতে বাধ্য। জীবনের জটিল কিছু সমীকরণকে সরল রেখায় উপস্থাপন করার জন্য অনেক সময় নিয়ে কবিতাগুলো লেখা হয়েছিলো। "গদ্যপদ্য" নামের বেশ মানসম্মত একটি প্রকাশনী থেকে বইটি প্রকাশিত হচ্ছে বলে একুশে বইমেলায় "গদ্যপদ্য"-এর স্টলেই পাওয়া যাবে আমার বইটি। 
সবার আন্তরিক সহযোগিতা ও সবার উৎসাহ সম্পূর্ণরূপে আশা করছি আর সাথে এটাও বিশ্বাস করি- সবাই আমাকে হতাশ করবে না। সবাইকে মেলায় আসার অগ্রীম আমন্ত্রণ জানিয়ে রাখলাম। ধন্যবাদ 

