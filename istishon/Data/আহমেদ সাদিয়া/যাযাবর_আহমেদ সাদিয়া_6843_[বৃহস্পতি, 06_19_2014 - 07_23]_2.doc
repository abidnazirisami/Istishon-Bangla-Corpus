যাযাবর


 আমার সীমাবদ্ধতাকে মেনেই আমি পালিয়ে যাচ্ছি।
একে তোমরা যা ইচ্ছে বলতে পারো,কিন্তু
আমি জানি,আমি চাইলেই পারবোনা
আমার সীমানা ডিঙ্গিয়ে যেতে।
আমি গাছ হতে চেয়েছিলাম,শিকড় পুতে চেয়েছিলাম
নিজের ভিত্তিমূল বিস্তার করতে।
পারি নি।
যাযাবর হয়ে আমি এদিক ওদিক যায়
সত্যর মুখোমুখি হলেই আমি এড়িয়ে
যায় তোমাদের,তোমাদের প্রশ্নের উত্তর আমার জানা নেই।
সাইবেরিয়ার পাখিরা শীতকালে দল বেধে আসে
অতিথি পাখি হয়ে,
যে পাখিটা দল ছাড়া হয়ে যায়
সে কি ফিরতে পারে?
ফিরতে হবে বলে সে একা উড়তে থাকে,পথ হারায়
নতুন জায়গায় একা থাকে,নিজেকে সাজাতে চেষ্টা করে
নতুন পরিবেশে।
মানিয়ে নেয়ার ক্ষমতা থাকলে সে টিকে যায়।
নতুবা আবার শুরু করে অনন্ত যাত্রা।
আমি পাখি নই।
আমি মানিয়ে নিতেও পারি না,আমি মানাতে পারি না।

