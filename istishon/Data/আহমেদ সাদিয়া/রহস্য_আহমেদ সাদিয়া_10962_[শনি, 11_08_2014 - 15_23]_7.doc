রহস্য


এত মনযোগ দিয়ে কি দেখছ?
-দেখছি ওই লোকদের।ওরা লাইন ধরে ওই বাড়ীটায় যাচ্ছে কেন?
যাচ্ছে কারণ যেতে বলা হয়েছে।তোমাদের আজকাল ইস্কুলে এইসব শিখায় না?
-নাহ,আমি তো মাত্র ক্লাশ সেভেনে পড়ি।
কি নাম তোমার?
-আমার নাম নাই।আমাদের কারুর নাম নাই।
মানে?এই যেমন আমার নাম মাহফুজ।মাহফুজ বলে কেউ আমাকে ডাক্লে আমি তাকায়,আমার ইস্কুলে,কলেজে,অফিসে এই নামে আমাকে সবাই চিনে আমাকে।আমার নাম না থাকলে কেউ তো আমাকে চিনবেই না।তেম্নি তোমারো একটি নাম অবশ্যি আছে।বল,কি নাম?
-আমাদের কারোর নাম নাই।আমাদের নাম একেকটি সংখ্যা।যেমন আমার নাম্বার হল ৮৫৫৫১৬।আপ্নার নামে আরো অনেক মানুষ আছে।কিন্তু এই সংখ্যাটি শুধু আমার।
আজিব তো।এই নিয়ম কবে থেকে হল?
-তাতো জানিনা,তবে আপনাদের পরের যারা আছে তাদের সবার নাম নাই,নাম্বার আছে।
এতে লাভ কি?
-লাভ আর কি।ধরেন আমি যখন কোন জায়গায় যাব,তখন এই নাম্বার দিলে আমার ব্যাপারে যাবতীয় তথ্য চলে আসবে।আমি কোন ভুল করে থাকলে তার শাস্তি আমিই যাতে পাই সেজন্য এই পদ্ধতি।
যত্তসব।বাপ দাদা যে নাম রাখার পদ্ধতি চালু করেছিল সেটাকে এক নিমিষে এইভাবে বাতিল করে দিলো।মগের মুল্লুক নাকি?
-মগের মুল্লুক একটি অপ্রয়োজনীয় শব্দ।আমার বইয়ে আছে পৃথিবীটা একটা মগের মুল্লুকে পরিণত হতে যাচ্ছিল।তাই পৃথিবীকে রক্ষা করার জন্য এই নতুন ব্যবস্থা চালু করা হয়েছে।
আচ্ছা বুঝেছি,এইবার এখান থেকে যাও তো।কেউ দেখে ফেললে সমস্যা হবে।
মাহফুজ সাহেব ৮৫৫৫১৬কে বিদায় করে লাইন এর শেষে দাঁড়িয়ে সিগারেটে টান দিয়ে ভাবতে থাকেন আজকে কি দরজা পেরুতে পারবেন?
গত তিন দিন ধরে তিনি লাইনে দাড়াচ্ছেন কিন্তু কিছুতেই এগুতে পারছেন না।তার সময়সীমা আর ২ দিন।এই ২ দিনে দরজা পেরুতে না পারলে তাকে লিফটে উঠতে হবে।কি যন্ত্রণা।
আরো ঘন্টা চারেক দাঁড়িয়ে থাকার পর জানা গেল দরজা বন্ধ হয়ে গেল আজকের মত।কপাল্টাই খারাপ,শান্তি মত মরতেও পারছেন না।
বাসায় ফিরে মাহফুজ সাহেব বিরক্ত হন।আশেপাশের সবার কাছে থেকে বিদায় নিয়ে যাচ্ছেন প্রতিদিন কিন্তু মরতে পারছেন না।কি লজ্জা।
পাশের বাসার ফয়সাল সাহেব।৫৫ বছর পার হওয়ার সাথে সাথে হাসিমুখে সবার কাছে থেকে বিদায় নিয়ে গেল এবং আর ফিরে এলো না।কি গৌরবের মরণ।
মাহফুজ সাহেবের বয়স আর ২দিন পর ৬০ হবে।তার কারডে লেখা আছে 'ইমিডিয়েট ডেথ' মানে দ্রুত মৃত্যু।যারা নিরভেজাল জীবণযাপণ করে,এক কথায় ভালো মানুষ তাদের জন্য 'ইমিডিয়েট ডেথ'।দ্রুত মরার ফলে এর যন্ত্রনা টের পাওয়া যাবেনা।এটি একটি সম্মানের বিষয়।আর যারা কিনা দুষ্ট,খারাপ মানুষ তাদের জন্য 'স্লো ডেথ'।এদের অনেক কষ্ট দিয়ে মারা হয়।
মাহফুজ সাহেব একটু টেনশনে আছেন কারণ ৬০ পার হবার পর তার কারড বাতিল হয়ে যাবে ফলে তাকে 'স্লো ডেথ' প্রসেসে যেতে হতে পারে।ঠিক কি হবে বিষয়টা ক্লিয়ার না কিন্তু যা হবে সেটি অবশ্যি ভালো কিছু হবে না।
মাহফুজ সাহেব একা মানুষ।ফলে আশেপাশের নিয়মকানুন যে বদলে গেছে সেটি তিনি জানেন না।বাসায় ঢুকেই তার৮৫৫৫১৬ এর কথা মনে পড়লো।কি অবাক কান্ড নামের বদলে নাম্বার।
আজ তাই নিজের শহর এর পরিচিত গন্ডি ছেড়ে বের হলেন ব্যাপারটা বোঝার জন্য।শহরে কাউকে জিজ্ঞেস করে লাভ নাই।যে যার কাজে ব্যস্ত।
রাস্তার পাশে একটা ইস্কুল দেখে ঢুকে পড়লেন তিনি।
ওয়েটিং রুমে বসে ইস্কুলের কাউন্সিলরের সাথে দেখা করতে চাইলেন।
কাউন্সিলর রুমে ঢুক্তেই বললেন,"আমি মাহফুজ।কাল আমার বয়স ৬০।কাল যে করেই হোক আমাকে ইমিডিয়েট ডেথ রুমে যেতেই হবে।কিন্তু মনে একটা কৌ্তুহল আছে,সেটা না মিটিয়ে মরে যাওয়াটা সুখকর হবে না।তাই জানতে এসেছিলাম।"
কাউন্সিলর খুশি হয়েই বল্লেন,"কাল মরে যাচ্ছেন তাহলে।বেশ বেশ।বেচে গেলেন।সময়সীমা আরেকটু কমিয়ে আনলে ভাল হত।প্রতিটা দিন ভয়ে ভয়ে কাটাতে হয়,এই না আবার স্লো ডেথের তালিকায় পড়ে যেতে হয়।কৌতুহল বিষয়টা তো ৫০ এর পরে কাউকে দেখি না।সবাই তখন আখের গুছাতে ব্যস্ত।বলেন কি জানতে চান?"
"আজকে একজন জানালো এখন নাকি নাম হয় না কারো।সবার নাকি নাম্বার।এটা কেন?"
-"আসলে নাম্বারটাই তো ভাল।আঙ্গুলের ছাপের মত স্পেসিফিক।আপ্নার-আমার সময়ে কি হত?এক নামের দুই তিনজন থাকলে একজনের দোষ আরেকজনের ঘাড়ে চলে আসতো।এখন সেটি হবার জো নাই।এ ছাড়াও অই নাম্বারের পারসোনাল লাইফ,প্রফেশানাল লাইফ,অতীত,বরতমান,ভুলের পরিমাণ সব অই নাম্বারে থাকে।ফলে ৫৫ এর পর যখন মৃত্যু পদ্ধতি ঠিক করা হয় তখন এক নজরে কাজ সহজ হয়ে যায়।এই আরকি।"
"ও আচ্ছা।আসি এখন।"
-"আপনি ভাই যত তাড়াতাড়ি সম্ভব কাল্লের মধ্য মরে যাওয়ার চেষ্টা করবেন।"
কৌ্তুহল মিটিয়ে মাহফুজ সাহেব তাড়াতাড়ি বাসায় চলে আসেন।কাল তাকে ওই দরজা পার হতেই হবে।
খুব ভোরে মাহফুজ সাহেব সবার আগে দরজার কাছে চলে আসেন।তৃপ্তি বোধ হয় তার,যাক বুকের ভিতরে আটকে রাখা ভারী নিঃশাস বের করে দেন অগোচরে।
আর কিছুক্ষণ পর দরজা খুলে যাবে।
তার খুব ছেলে বেলার কথা মনে পড়তে থাকে।তখন এই নিয়ম ছিল না।জন্ম যেহেতু হয়েছে মরণ হবে কিন্তু এই রকম বাধা ধরা নিয়ম ছিল না।কেউ কেউ হয়তো এক্সিডেন্টে মারা যেত অল্প বয়সে,কাউকে হত্যা কতা হত,কেউ আবার নিজেই মরে যেত টুপ করে।বুড়ো হয়ে মরে যাওয়াটা খুব একটা সচারাচর ব্যাপার ছিল না।কারণ চারপাশে ছিল ভয়ংকর সব রোগ,সামাজিক ব্যাধি।
শারিরীক এবং মানসিক ব্যাধিতে আক্রান্ত পৃথিবীকে ঠিক করার জন্য শুরু হল নিয়ম-কানুন।
'জন্ম যেহেতু হয়েছে মরণ হবে কিন্তু জীবনকে উপভোগ করে মরতে হবে সবার'-এই স্লোগানে সব ভেঙ্গে চুরে আবার সাজানো হল।সামাজিক এবং শারীরিক রোগ দূর করার জন্য চালু হল কঠিন শাস্তি।
এক সময় ভয়ঙ্কর রোগের জীবাণু বিদায় হল কিন্তু রয়ে গেল মনের জীবাণু।তাই চালু করা হল 'ডেথওয়ে।'
ডেথওয়ের নিয়ম অনুসারে সমাজের সুশীল,সভ্যরা ৬০ বছর পরযন্ত বেচে থাকতে পারবে এবং তাদের জন্য ইমিডিয়েট ডেথ।
আর যারা কিনা ঘৃণ্য,আইনের চোখে অপরাধী তাদের সময় সীমা ৫৫ এবং তাদের জন্য স্লো ডেথ।
মাহফুজ সাহেব এর বয়স যখন ৩০ তখন থেকেই এই নিয়ম চালু হয়।ফলে তার মনে সবসময় ভয় কাজ করতো যাতে স্লো ডেথে না পড়তে হয়।
এই ইমিডিয়েট আর স্লো ডেথ কি-সেটা কেউ জানেনা।কারণ দরজার ওপাশ থেকে কেউ কখনো এপাশে আসে না।
দরজা খুলে যাচ্ছে।
মাহফুজ সাহেব তার শেষ কৌ্তুহল মেটাতে চেয়ে আছেন দরজার ওপাশে।

