কপিলা এবং গাউন


 কপিলা একদিন দেখিল,এক রমণী
লম্বা ছিপছিপে পোশাক পরিয়াছে।
রমণীর কাছে গিয়ে শুধাইলো,
'কি নাম এই পোশাকের?'
রমণী কহিল,'গাউন'।
কপিলার মাথায় ঘুরিতে লাগিল,
'গাউন,গাউন,গাউন।'
তাহারো শখ জাগিল,গাউন
পরিধান করিবার।
পতিদেবকে মনের কথা জানাইতেই
পতিদেব কহিল,'পরিতে পার,
তবে তোমার ঐ মৈ্নাকময় শরীরে
কি তাহা মানাইবে?'
সে কিছু না বলিয়া কি জানি ভাবিল।
কিছুদিন পর ছিপছিপে কপিলা
আবারো শুধাইলো,'কি হে
খুব যে বলেছিলে তখন।
এখন তো আমি পরিতেই পারি নাকি?'
পতিদেব তাহার চুলে মুখ গুজিয়া
কহিল,'কত দাম জানো তো নাকি?
এতো টাকা আমি কোথায় পাইব?'
কিছুকাল বাদ সাবলম্বী কপিলা
আবারো শুধাইলো,'কি হে
এবার তো আমিও ঘরের বাইরে কাজ করিয়াছি
টাকা আয় করিয়াছি
এখন তো কিনিতেই পারি নাকি?'
পতিদেব আগ্নেয়গিরির মত ফুসিয়া উঠিয়া
বলিল,'লোকে কি বলিবে শুনি?
অশালীন পোশাকে ঘুরিয়া তুমি কি
আমার মাথা কাটাইতে চাও নাকি হে
অবলা নারী?'
অতঃপর কপিলা কহিল,
'আপনি মহান।
ভেবেছিলেন এই অবলাকে দমিয়া রাখা সহজ।
কিন্তু মহাশয়,এই অবলায়
প্রতিটা বাধা জয় করিয়াছে অবলীলায়।
তাহাকে রুখিতে না পারিয়া দোহাই দিতেছেন
সমাজের,লোকের।
তবে জেনে রাখুন,
আমিই সমাজ,আমিই লোক।'

