বস ইজ অলওয়েজ রাইট



আপনাকে নিয়ে কতক্ষন সমালোচনা হবে?
অধিকাংশ মানুষ আমরা আলোচনা করি না,করি সমালোচনা।তুলনা বিষয়টা আমাদের অপছন্দের হলেও আমরা নিজেরাই তুলনা করি,কিন্তু যখন তুলনার স্বীকার হই তখন ভীষণ বিরক্ত হয়ে থাকি।
আপনি যখন পদাধিকারে অথবা অন্য কোন ক্ষেত্রে অন্যদের সমকক্ষ না,তখন আপনি সমালোচনার মুখোমুখি হবেন। গঠনমূলক সমালোচনা বলে একে অনেকে আখ্যিিয়ত করলেও আসলে বিষয়টা এক ধরনের ভদ্রতাসূচক অপমান ছাড়া কিছুই নয়।
বরাবরই সমালোচনার বিষয় হন,আপনার তুলনায় দরিদ্র অথবা আপনার চেয়ে ধনী কোন ব্যক্তি।সেটা আর্থিক দিক থেকে কিংবা সামাজিক দিক থেকে দারিদ্রতা হতে পারে।
আপনার তুলনায় সামাজিক-মানসিকভাবে অস্বচ্ছল ব্যক্তিকে আপনি জনসম্মুখে যা ইচ্ছে তাই বলে থাকেন,ভাবেন যা বলছেন তাই ঠিক বলছেন।কারণ অই সময়ে আপনি বস।তখন আপনার মাঝে কাজ করে সুপিরিয়রিটি কমপ্লেক্স।"তুমি এই কাজ করতেছ।সো ব্যাড।"
আপনি অনায়াসে কথাটি বলে ফেলেন।কিন্তু আপনি জানেন না এই কাজটাই তার শখ,তার নেশা।গতানুগতিক কাজের বাইরে যারা কাজ করে থাকেন তাদের হরহামেশা এইসব শুনতে হয়।কিন্তু তারা যখন সফল হয় তখন এই আপনিই কিন্তু বলেন,'আমি জান্তাম,ইউ কান ডু ইট।'
অন্যদিকে আপনার তুলনায় ধনী ব্যাক্তির সমালোচনা ওরফে নিন্দা করেন,অন্তরালে।
তখন ইনফিরিয়রিটি কমপ্লেক্স আপনাকে কুড়েকুড়ে খায়। আপনার মধ্যবিত্ত মনের টানাপোড়নে আপনি সামনাসামনি কিছু বলতে পারেন না।মুখে তেলতেলে হাসি মুখে বলেন,'ইয়েস বস।'

