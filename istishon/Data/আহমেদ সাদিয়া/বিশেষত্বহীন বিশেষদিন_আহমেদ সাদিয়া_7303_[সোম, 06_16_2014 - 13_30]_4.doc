বিশেষত্বহীন বিশেষদিন


যখন ঢাকার বাইরে ছিলাম,তখন থেকেই বিআরটিসির ডাবল ডেকার বাসে প্রতি দুর্বলতা কাজ করতো।উচু জায়গায় উঠলে নিজেকে রাজা-গজা মনে হত।
যেদিন তল্পি-তল্পা গুটিয়ে ঢাকায় আসি,সেদিন আমার যাত্রা শুরু হয় আমার ইচ্ছা পূরণ দিয়ে।গাবতলী নেমেই দেখি একটা ডাবল ডেকার যেন আমার অপেক্ষায় করছে।ব্যস,আর কে পায়।এক ছুটে দোতলায় হাজির হলাম।নিজের আসনে খুটি গেড়ে বসে সাম্রাজ্য দেখতে দেখতে এগুতে রইলাম।
ঢাকায় এর আগেও আসা হলেও,এইবারের আসাটা অন্যরকম ছিল। THE TERMINAL মুভির মত নিজে তখন ছিলাম UNACCEPTABLE.এই UNACCEPTABLE মানুষ্টাকে এই শহর কেমন করে কাছে টানে সেটা দেখার বিষয় ছিল।পরিচিত মুখগুলোকে কালো চাদরে ঢেকে সম্পূর্ণ নতুন পরিবেশে নিজেকে মেলে ধরার কাজটা করতে হবে,তবে জোর করে নয়,ভালোবেসে-এটাই থিম ছিল।
যতটুকু মনে পড়ে আসার আগ মুহূর্তেও প্রার্থনা করছিলাম,যেন এই নগরীর সাথে ভালোবাসায় আমি আবদ্ধ হতে পারি।যেন এই নগরীকে ভালোবাসতে পারি।
তারপরের প্রতিটা দিন আমি যাযাবর হয়ে ঘুরেছি এখানে-অখানে।কাটাবন-সায়েন্সল্যাব এর মোড় গুলিয়ে ফেলতাম।শাহবাগের মোড় দেখলে স্বস্তি মিলত।ঢাকা ইউনিভার্সিটির ছাত্র না হয়েও টিএসসি-দোয়েল চত্তর-হাকিম চত্তর-চারুকলা-শহীদ মিনার এর প্রেমে এমন ভাবেই পড়লাম যে এখনো পড়েই রইলাম।
রাস্তায় বানানো খাবারের প্রতি আসক্তি না থাকলেও পেয়ারা ভরতা-জাম ভর্তা সাথে সখ্যতা গড়ে উঠলো।এখন মনে হয়,স্ট্রীট ফুড বেস্ট।অন্যদিকে পুরান ঢাকার নিরব হোতেল,বিউটি বোর্ডিং এর স্বাদ-সব মিলিয়ে ওজন রীতিমত হুহু করে বেড়ে গেল।
স্টার সিনেপ্লেক্সে এর আগে মুভি দেখা হলেও,এই বার দেখা শুরু করলাম বলাকায়।আব্বা-আম্মার মুখে সিনেমা হলের গল্প শুনলেও এই বার আমি হলাম গল্পের অংশ।
আরো বর্ণিল রূপে ঢাকা আবির্ভূত হল বই মেলায়,পহেলা ফাল্গুনে।বারবার মনে হতে লাগল এই তো চেয়েছিলাম,এভাবেই চেয়েছিলাম।পহেলা বৈশাখে ভীড়,আইসিসি
উপলক্ষ্য সাজানো নগরী, কৃষ্ণচুড়ায় ছাওয়া গণভবনের রাস্তা,মহাখালি ফ্লাইওভার-সব মিলিয়ে একটা ব্যস্ত শহরের অংশ হতে চেয়েছিলাম।
ধীরে ধীরে অনুভব করলাম,এই শহরের কালো ধোয়া,দ্রুত পায়ের ব্যস্ততা,ট্রাফিক জ্যাম আমার সাথে মিশে গেছে।বেড়ে উঠার শহর না হয়েও এই শহর আমার হয়ে গেছে।ট্রাফিক সিগ্ন্যালে দাঁড়িয়ে রাস্তা পার হবার জন্য অন্যদের সাথে আমিও তাল মিলিয়ে পা বাড়ায় এগিয়ে যাওয়ার জন্য।ভীড়ের বাসে দাঁড়িয়ে নিজেকে ভাইকিং ভাবি আর যুদ্ধ করতে করতে সামনে এগিয়ে যায়।
আমি আর একা নই,আমার মত হাজারো জলে ভাসা পদ্মকে এই শহর ভালোবেসে ঠাই দিয়েছে।এই শহর শিখিয়েছে সময়ের চেয়ে দুই পা সামনে এগিয়ে থাকতে।জীবনের বৈচিত্র্যতা দেখেছি এই শহরে।দেখেছি নিজের মত আনন্দে বেচে থাকতে।
আজ এই শহরে আমার এক বছর পূর্ণ হল।ভালোবাসি এই শহরকে।

