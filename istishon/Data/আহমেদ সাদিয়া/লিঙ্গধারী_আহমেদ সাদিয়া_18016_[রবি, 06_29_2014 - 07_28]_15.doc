লিঙ্গধারী


কোন এক ছুটির দিনের বিকেলে,হাতিরঝিলের বেড়াতে আসা হাজার মানুষের মাঝে তারাও এসেছিল বেড়াতে।
সেজেগুজে হাসিমুখে।
কিন্তু মানুষ নামক কতিপয় প্রাণী তাদের মানুষের মর্যাদা দিতে নারাজ।তাই এখান থেকে ওখান থেকে নানান রকম কুরুচিপূর্ণ মন্তব্য শোনা যাচ্ছিল।
তাদের কয়েকজন ক্ষেপে উঠলেও তাদের অন্য সঙ্গীরা সেই সব মন্তব্য মধ্যাঙ্গুলি দেখিয়ে উপভোগ করতে লাগলো হাতির ঝিলের মনরোম শোভা।
যাদের কথা বলছি তাদের আমরা হিজড়া নামে জানি।তাদের প্রতি মন্তব্যকারীরা ছিলেন লিঙ্গধারী পুরুষ।
কিছু জেনেটিক ডিসঅর্ডার এর কারণে আজ তারা নারী নয়,পুরুষ নয়।মানুষ নাম ও আমরা তাদের দেই নি,আমরা তাদের নাম দিয়েছি হিজড়া।
রাস্তাঘাটে হিজড়ার উতপাত শোনা যায়।আমি নিজেও এর শিকার হয়েছি।
কথায় বলে মানুষের পিঠ যখন দেয়ালে ঠেকে যায় তখন নাকি বেচে থাকার জন্য সে যা করে সেটাই সঠিক। আমরা তাদের বেচে থাকতে দিচ্ছি না,ফলে তারা যা করছে নিতান্ত সামান্য উতপাত করছে।দলবল নিয়ে ডাকাতি করলে বরং ভালো হত।তাহলে ওই লিঙ্গধারীরা সেদিন তাদের ভয় পেত,একবার উলটা কথা বলার আগে ১০০বার ভাবত।সেদিন তারা তাদের মত ছিল,অন্যান্যদের মতই ঘুরতে এসেছিল।অই ব্যাক্তি হয়তো কোন একসময় তাদের আচমকা শিকার হয়েছিল,তাই সে তার ক্ষোভ মিটিয়েছে অশালীন কথা বলে।অথবা এমনিই বলেছে কোন কারণ ছাড়া।রাস্তার নেড়ি কুত্তা দেখলেই কোন কারণ ছাড়াই যেমন লাথি মারতে ইচ্ছা করে-ব্যাপারটা তেমন ছিল।কিন্তু তারা মানুষ,নেড়ি কুত্তা না।
বিভিন্ন চাকরির ফরমে sex determination এ male/female অপশন থাকে।সেখানে তারা কি লিখবে???
সমাজের প্রতিটা স্তরে তাদের আমরা বঞ্চিত করে রেখেছি,দাবিয়ে রেখেছি।ভাবখানা এমন যেন তারা নিজেদের ইচ্ছায় হিজড়া হয়েছে।কিন্তু এতে তাদের কোন হাত নেই।
বরং তারা এতো প্রতিকুলতার মাঝেও বেচে আছে,ভালোভাবে বেচে থাকার চেষ্টা করছে,হাসছে,বন্ধুর সাথে ঘুরে বেড়াচ্ছে,উপভোগ করছে ঈশ্বরের প্রদত্ত জীবন।
তারাই মানুষ।তারা মানুষ।

