রুপান্তরের পদ্ম


কিরে তোর নাম কি?
-পিচ্চি
ধুর,পিচ্চি কারো নাম হয় নাকি?
-জানিনা আফা।আন্টি কয় মণি,বাদবাকি বেকে কয় সুন্দরী।সুন্দরী কি কারো নাম হয় আফা?
ছোট বাচ্চাটার দিকে অপি বল্ল,'তুই সত্যি অনেক সুন্দর।আজ থেকে সবাইকে বলবি তোর নাম পদ্ম।'
পদ্মের এই সময়টা খুব ভাল লাগে।সুন্দর সুন্দর এই মানুষগুলা আসে তাদের বস্তিতে বছরে দুই একবার।কখনো কাপড় দেয়,কখনো কম্বল দেয়।আর অনেক অনেক ছবি তুলে।পদ্ম জানে সে অনেক সুন্দর কারণ সবাই তার সাথেই বেশি ছবি তুলে।তারপর আবার তারা হাওয়া হয়ে যায়।
আন্টি বলে এইগুলা নাকি বড়লোকের খেয়াল খুশি।হোক অইসব,তারপরেও তারা আসুক।তারা আসলে পদ্মের ভালো লাগে।
পদ্মের মা-বাবা নাই।তারা কি বেচে আছে নাকি মরে গেছে পদ্ম জানেনা।সে তার মতই আরো কিছু শিশুর সাথে আন্টির সাথে এক বস্তিতে থাকে।দিনে তারা ভিক্ষা করে।সে শুনেছে অই ভাইয়া আপুগুলা তাদের 'পথশিশু' ডাকে।পথশিশু মানে কি কে জানে।
তাদের একটা ইস্কুলও ছিল।সন্ধ্যাবেলা পড়তে যেতে হত সেখানে।আন্টি যেতে দিতে চাইতো না।বলে গরীবের আবার লেখাপড়া কি?কিন্তু অই আপু-ভাইয়াগুলা জোর করে ইস্কুলে নিয়ে পড়তে বসাতো,লেখা শিখাতো।পদ্মের এক্টুও ভাল লাগতো না লেখাপড়া শিখতে।অ,আ,ই,ঈ শিখতে শিখতে সে কখন যে ঘুমিয়ে পড়তো।এক সময় ইস্কুল বন্ধ হয়ে গেল।পদ্ম যেন হাপ ছেড়ে বাচলো।
এভাবে সময়ের সাথে সাথে পদ্ম বেড়ে চলতে লাগ্লো।ধীরে ধীরে পদ্ম বুঝতে পারল,তার মধ্য কিছু একটা হচ্ছে।তার এই শারীরিক পরিবরতনে সে যতটা না ভয় পেল,তার চেয়ে বেশি ভয় পেল মানুষের ব্যবহারের পরিবরতনে।সবাই যেন পদ্মএর দিকে কেমন লোভী নজরে তাকায়।পদ্ম কুকড়ে যায় সেই নজরে।
একদিন আন্টি তাকে ডেকে বল্লো,তার এখানে থাকার দিন শেষ।এখন থেকে সে অন্য জায়গায় থাকবে,অন্য এক আন্টির সাথে।অন্য সেই আন্টি তার মাথা থেকে পা পরযন্ত চোখ বুলিয়ে হাহাহা হাসিতে ফেটে উঠল।'খাসা এক জিনিস দিছিস এই বার তুই পেয়ারী,তোরে আর ১০০০টাকা বেশি না দিলে আমার পাপ হইবো'-বলে আন্টির হাতে আরো কিছু টাকা গুজে দেয় নতুন আন্টি।
পুরানো বস্তি থেকে আসার সময় আন্টি বল্ল,'শোন মনি,গরিবের ধরম এক্টাই-পেটেরে শান্তি দেয়া।কেম্নে দিবি সেটা বিষয় না,দিতে পারতাছোস কিনা,এইডা বিষয়।'
নতুন জীবনে পদ্মের নাম হলো লিলি।
লিলি বুঝতে পারলো না তার এই কাজ কি ভাল নাকি খারাপ।এখানে তাদের সেখানো হয় কাস্টমারের সেবা করতে।প্রথমদিনই অই আন্টি লিলিকে বল্লেন,'আমারে আন্টি ডাকবি না,ম্যাডাম ডাকবি।আর শোন,তুই গরীব এইডা দোষের না।দোষ হইলো,তুই এতিম,তার উপ্রে আবার সুন্দরী।এতিম সুন্দরীর কপালে দোযখ নিয়া আসে।আমার এখানে থাকবি ভালো থাকবি।একজন পিপড়া আইসা মধু খাইব।বাইরের দুনিয়ায় যাবি,হাজার হাজার পিপড়া তোর উপ্রে ঝাপাইয়া পড়ব,এই কথা এই রেশমি বানু কইয়া দিলাম।'
নাহ,এর পর লিলি আর বাইরের দুনিয়া দেখে নি।বাইরের দুনিয়ার সাথে তার দেখা হত রাতে।এই দুনিয়া রঙের দুনিয়া।প্রথম প্রথম তার খারাপ লাগ্লেও পরে ময়নার কথায় তার খারাপ লাগা কেটে যায়।ময়না বলে,'দেখ লিলি,আম্রা হইলাম এক ধরণের সেবাদাসী।আম্রা কাউরে জোর কইরা আন্তেছি না।কেউ আইলে আইবো,না আইলে নাই।তয় যে আসে সে কিন্তু হয় বিপাকে পইরা আসে নয় অভ্যাসে আসে।ধর কারো বউ থাকে দেশের বাড়িত,মেলা দুর।তো হেই বেটা কি করবো?নয় ছয় কইরা আমাগো কাছেই আইবো।হের ভালোবাসার দরকার নাই,আর আম্রাও ভালোবাসা দিতাছি না।আম্রা যদি হের দাবি না মিটায় দুইদিন বাদে হে বেডা কিন্তু আরেকটা মাইয়ারে রেপ করতেও পারে,পারে কিনা ক?শইলের দাবি বড় কঠিন দাবি।এই দাবি ভালোবাসা ছাড়া আমরা দেই,এইডা কি সেবা না ক?'
হু,সেবাই।এরপর লিলির যখন খারাপ লাগতো তখন সে এই কথা ভাবতো।
এরপর লিলি আরো দুই হাত বদল হল।হাত বদলানোর সাথে সাথে লিলির দেবতারা বদলে গেল।আগে লিলির দেবতাদের গায়ে ঘামের গন্ধ ছিল।অন্ধকার স্যাতস্যাতে পরিবেশে লিলিকে পুজা করতে হত।এখন দেবতারা পরিচ্ছন্ন।পুজার ঘরগুলাও অনেক বড়সড়,সুন্দর।দেবতাদের সাথে সাথে লিলিও বদলে গেল অনেক।
তার কথা বলার ভঙ্গি,তার সাজ,তার চলা ফেরায় আধুনিকতার ছোয়া লাগ্লো।এই দেবতারা একেকজনের চেহারা একেক রকম হলেও তাদের সবার ভিতরে একটা জিনিসের মিল খুজে পায় লিলি।সেটা হল 'ভয়'।তাদের মুখে চোখে থাকে শঙ্কা।লিলি হাসে।বুঝতে পারে এই রুমের বাইরে তাদের আরেকটা ভদ্র মানুষের চেহারা আছে।সেই মানুষের মুখোশটা তারা রুমে ঢুকেই সাবধানে সরিয়ে রাখে যাতে পরে কেউ বুঝতে না পারে তারা আসলে কেমন।লিলি হাসে।মুখ টিপে অট্টহাসিতে ফেটে পড়ে প্রতিবার।
এরপর লিলি আরো এক ধাপ এগিয়ে গেল।এখন সে লিলিয়ান।
তার পেটের ক্ষুধা মিটলেও সে থামতে পারে না।কেন থাম্বে সে?কার জন্য থাম্বে?
তার কোন পরিবার নেই,ভালোবাসার কোন মানুষ নেই।তার আছে রুপ।দাউদাউ করা রুপে সে এতটাই পুড়তে লাগলো যে আশে পাশের সব কিছুকে তার ছাই করে ফেলতে ইচ্ছে করে প্রায়ই।লিলিয়ানের এখন অনেক টাকা।ছোটখাট দেবতারা তার পাত্তা পায় না এখন।তার আরাধনা হয় বড় বড় পারটিতে।
লিলিয়ান অবাক হয় মাঝেমাঝে।'আচ্ছা এই যে প্রেম-ভালোবাসা এইসব কি সত্যি হয়?ঘুমের ঘোরে,মদের নেশায়,চোখ লাল করে দেবতারা তাকে বলেছে-তোকে ছাড়া বাচবো না লিলিয়ান।সেই দেবতারাইতো আবার ঘোর কেটে গেলে মুখোশ পরে পালিয়েছে।তাহলে প্রেমটা কোথায়?এই লোকগুলা কি তাদের প্রেমিকাকে অথবা স্ত্রীকে একই কথা বলেনি?যদি বলে থাকে তাহলে এই লোকগুলা তার কাছে কেন আসে?'
একটা সময় যারা আস্তো তারা নেহায়াত দায়ে পরে আসতো।কিন্তু এরা কেন আসে লিলিয়ান বুঝতে পারে না।
একদিন লিলিয়ানের ডাক পড়লো এক বাড়িতে।বাড়িতে গিয়ে দেখে এক লোক হুইল চেয়ারে বসে আছে।লিলিয়ানকে দেখে লোক্টা লিলিয়াঙ্কে বস্তে বললো।
'আমি তোমাকে ডেকেছি কথা বলার জন্য।অন্য কারণে নয়।'লিলিয়ানের হতবাক চেহারার দিকে তাকিয়ে লোকটা বলে চললো,'২ বছর আগে রোড এক্সিডন্টে আমার স্ত্রী মারা যায় আর আমি পঙ্গু হয়ে যায়।আমাদের সন্তান ছিল না আর আমিও বাবা-মায়ের এক সন্তান ছিলাম।তারা মারা যান আরো আগেই।কারো সাথে অতটা যোগাযোগ না থাকায় আমি নিসংগ হয়ে পড়ি।ধনী হবার অনেক অসুবিধাও আছে।আমার চারপাশে সবাই এখন আমার আছে আমার টাকার জন্য।এই যে তুমি এসেছো টাকার প্রয়োজনে।তাই আমি আরো গুটিয়ে নিই নিজেকে।কিন্তু বছরের এই দিন্টা আমি অচেনা একজন মানুষের সাথে কাটায়,গল্প করি কারণ আজ আমার জন্মদিন।এসো কেক কাটি।'
অনেক লোককে লিলিয়ান ঘোরে রেখেছে কিন্তু এই লোক্টা যেন লিলিয়াঙ্কে জাদু করেছে।মোহ গ্রস্তের মত পরম নিশ্চিন্তে সারাদিন লোক্টার গল্প শুনেছে লিলিয়ান।লোকটা লিলিয়ানের দিকে একবারো লোভীর মত তাকায় নি।অনেকদিন পর লিলিয়ান নিজের ভিতরের পদ্মকে অনুভব করলো।
চলে আসার সময় লিলিয়ানকে বললো,'দাও আমার জন্মদিনের উপহার কি দিবে?'
-'কি চান আপনি?'
-'তোমার গল্প জানতে চাই,তোমাকে নিয়ে গল্প লিখতে চাই,মানুষ্কে জানাতে চাই'
লিলিয়ান এই প্রথম কঠিন গলায় বললো,'না।আমার গল্প আপনি কাউকে জানাবেন না।কারণ তাতে করে কিছু বদলে যাবেনা।আমার মতই জন্মপরিচয় ছাড়া পথশিশুরা অন্ধকারে লিলি থেকে লিলিয়ান হয়।তাদের নিয়ে তাদের জন্মদাঙ্কারীরা যখন ভাবনার প্রয়োজন বোধ করে নি,তখন আপ্নারা কেন ভাব্বেন?আম্রা আপনাদের অসুন্দর অংশ যেটা আপনাদেরই সৃষ্টি।'
লিলিয়ানের আজ জর।শীতশীত গায়ে সে ভাবছে আজ আবার যাবে কিনা সেই মানুষ্টার কাছে।ভাবছে লিলিয়ান হয়ে উঠার গল্প তাকে জানানো উচিত।নয়তো পদ্মরা এক সময় লিলি হবে,লিলিয়ান হবে।কিন্তু কখনোই আর পদ্ম হতে পারবেনা।

