আমি রবিন উইলিয়ামের গল্প জানিনা। আমি বিষণ্ণতার গল্প জানি।


যেদিন আকাশে মেঘ হয়,সেদিন তার মনেও মেঘ হয়।চারপাশ স্যাতস্যাতে।সেদিন তার কিছুই ভালো লাগে না।ভিতরের না ভালো লাগাটা যেন লাগাম ছাড়া ভাবে ছুটতে থাকে।
কি করলে ভালো লাগবে?
তার দুজন পরিচিত ম্যজিশিয়ান আছে।এরা দারুণ ম্যাজিক জানে।দেশ্লাই কাঠির ম্যাজিক,তাসের ম্যাজিক,পায়রার ম্যাজিক।তাদের বাড়িতে গিয়ে দেখলো দরজায় মস্ত তালা ঝুলছে।কেউ নেই কোথাও।
তারপর হাটতে শুরু করলো।চারপাশে অনেক মানুষ কিন্তু সবার কেমন যেন তাড়া।সবাই ছুটছে,কথা বলছে,অই যে প্রান খুলে হাসছেও কিন্তু কেউ দাঁড়িয়ে কথা বলতে চাইছে না।
অল্প পরিচিত বন্ধুদের সাথে আড্ডাও জম্লো না।কি চায় এরা??
সবাই চায় খুনসুটি করতে,অশ্লীল ঠাট্টা করতে,নামমাত্র সামাজিকতা রক্ষা করতে।তাদের সাথে তাল মিলিয়ে চল্লেও এক সময় তার কথার মাঝের বিষণ্নতার সুর তারা ধরতে পারে।বুঝতে পেরেই কেটে পড়ে অনায়াসে।একজন বলে,'আমরা সবাই তো কমবেশি কষ্টের মাঝে থাকি,তাই অতিরিক্ত কারো কষ্টের গল্প শুনতে ইচ্ছা করেনা।'
কিন্তু কাউকে তো শুনতে হবে,নইলে আজ তার ঘুম হবেনা।আচ্ছা এদের কি মন খারাপ হয় না?এরা কি জানে বিষন্নতা কি?নাকি সামান্য বিহষন্নতার আভাষ পেলেই এরা এন্টি-ডিপ্রেশান্ট খেয়ে নেয়? হয়তো তাই।
নিজের উপর রাগ বাড়তে থাকে তার।এতদিন এদের সাথে থেকেও সে কিচ্ছু শিখতে পারলো না।কিচ্ছু না।গল্পের জাদুকর হলেও তো পারতো।তাহলে বিষন্নতাকে নীল তোয়ালেতে মুড়িয়ে বাথরুমে রেখে দিত।
কিছুই পারলো না।হায়রে বন্ধু।না পারলো শিখতে,না পারলো শিখাইতে।
তার হঠাত মনে পড়ে,তার নিজেরও তো কিছু বন্ধু ছিল।
প্রানের বন্ধু।
একের পর এক ছবি দেখতে পায় সে।ডাক্তারের কথা অমান্য করে খুলে বসে মৃত বন্ধুদের ছবি।
সেদিন সেই বাসের ড্রাইভারকে বিরক্ত করছিল।ড্রাইভার রাগের বশে যে দুম করে ব্রেক কষবে আর অম্নি পিছন থেকে লরিটা ধাক্কা দিবে-এটা কি সে জানতো?
এক্সিডন্টের পর সে অবাক হয়ে তাকিয়ে রইলো,'তার বন্ধুরা একে অন্যকে সাহায্য করছে,আরে অইযে মিলি।এই মিলি, মিলি।মিলি রক্তে ভেসে যাচ্ছে।রায়হান কোথ থেকে যেন উড়ে এসে মিলিকে পাজাকোলা করে তুলে নিল।এই শালা রায়হানের হাত ও কেটে ছড়ে গেছে।কিন্তু শালার কোন ভ্রুক্ষেপ নেই।'
একে একে সবাই চলে গেল কিন্তু তাকে কেউ যেন দেখলো না।
মস্ত অভিমানে সে তাদের ছায়া মাড়ালো না।অভিমান জমে এক সময় পাহাড় হয়ে গেল।পাহাড়ের এপাশে একা সে,অন্যপাশে তার বন্ধুরা।
নতুন জগত গড়ে উঠলো তার চারপাশে।
সব ঠিক মত চলছিল,কিন্তু আজকের মেঘগুলো রোদকে ঢেকে দেয়ায় তার ভিতরে জেগে উঠলো ভালোবাসার বিষন্নতা।
কিছুই ভালো লাগছিল না,কিছুই না।হঠাত খেয়াল হল,রাস্তাগুলা আজ সব ঝকঝকে আয়না হয়ে গিয়েছে।ভেজা রাস্তায় গাড়ির হেডলাইট পড়তেই আয়না হয়ে গেল রাস্তাটা।
আয়না কাছ থেকে দেখার জন্য সে লাফ দিল ১৭ তলার ছাদ থেকে।
সে পড়লো,ব্যাথা পেল না,রক্তাক্ত হল না।
শুধু দেখলো রাস্তার আয়নাতে তার ছায়া পড়ে নি।
ছায়াহীন একটি মানুষ তাকিয়ে রইলো আয়নার দিকে।

