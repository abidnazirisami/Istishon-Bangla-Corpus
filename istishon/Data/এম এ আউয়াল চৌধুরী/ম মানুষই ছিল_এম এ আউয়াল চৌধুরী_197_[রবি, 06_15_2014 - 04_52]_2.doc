ম মানুষই ছিল


 একটি লাশ হাঁটে চলে কথাকয় অবিকল
মানুষের মত
তবুও সে একটি লাশ,প্রাণগত মৃত নয়
যদিও মূলত;
লাশটি খায় দায় কাঁদে হাসে যদ্যপি
সে জীবন্ত নয়ও বটে !
লাশটি মানুষই ছিল -খানিক আগে ৷
স্বভাবতই ছিল একটি হৃদয় -
যার অাঁজল ভরাছিল বনজ্যোৎস্নার ঘ্রাণ
বেশুমার কল্পাশা
দূর দিগন্তের কিছু স্বপ্ন নক্ষত্রের বুকে ৷
উ'বে গেছে তার সব ভেঙ্গে গেছে কিছু
-নিঃশ্বেষ
পড়ে অাছে শুধু অযুত করোটি-
করতলে বিন্যস্ত আদিম সভ্যতা ৷
প্রত্নতত্ত্ব খনন করে ধূসর দু'টি চোখ
-পাথর বুকে
ঘেমে উঠে তর্জনী ' কায়ক্লেশে;
বিম্বিত হয় মানবেব স্বকীয় মুখ
তার স্বেদে ৷
প্রতিচ্ছবির প্রিয়তায় বন্ধী হয়
কায়াময় শরীর
তবুও, রক্ত -মাংস -প্রাণ নিয়ে
লাশ হয়ে ফেরে
যে কি না মানুষই ছিল -খানিক আগে ৷

