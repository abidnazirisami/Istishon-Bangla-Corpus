 নির্জন ভোর


 তোমাকে একটি কথা বলবো বলবো বলে
পার করছি, অনেকগুলো দিন ৷
বুক বেঁধে অসীম সাহসে-ফিরে এসেছি বার বার,
দোড় গোড়া থেকে তোমার আঙ্গিনার ৷
কাল রাতে তুমি যখন নিজেকে
উজাড় করে পৃথিবীর মত
বিশাল-ফোঁটায় ফোঁটায় তাবৎ লাঞ্ছনা
পান করছিলে বুক পেতে !!
বার বার উল্টে দেয় দোয়াত
কে -সেই ! সফেদ কাগজে...
নিজেকে সাব্যস্ত করে কবি-
বসে পায়ের কাছে... আঁটুবাঁটু
রাতভর ৷
টিপছি বেল অসংযত ঘোর অন্ধকারে
-দরজায়,
অলিম্পাসের চূড়ায় ঈর্ষার অগ্নিতে জ্বালা
-মশাল হাতে! দৌড়ে এসেছি
অনেক গুলো দিনের পথ
অবিসংবাদিত ছিলনা যার কোন সময়ই ৷
আমি সেই অক্ষুন্ন
-সুখ চাই...
সময় কি সব সময় মিলে!!
...তাই এ অবেলায়
-আঙ্গিনায়...
রাতভর খেলছি প্রণয় পাশা
অগত্যা -কুয়াশার নির্জন ভোর
ঘুচায় বিসংবাদের ছায়া ৷

