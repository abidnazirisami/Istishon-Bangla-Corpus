 শেষ প্রণয় প্রার্থনা


 -আমিই সেই স্থপতি, আনাড়ী
নিজ হাতে গড়া স্বপ্নবুরুজের ভগ্ন স্তুপ থেকে
নিজেই নিজের লাশ উদ্ধার করি,
-করছি নিজের মৃত্যু -শোকের উৎসব
সাদাসিধা আনারম্ভর
ক্রুশ বিদ্ধ যিসাসের মত, ঝলাশ
অভিমানে করছে শেষ প্রণয় প্রার্থনা
আত্নচিৎকার …
হে আমার প্রথম অনুভব -ভাললাগা
হে আমার প্রথম মৃত্যু
হে আমার প্রিয় স্বজনকুল -সঙ্গিনীরা
তোমরা সকলে খোশআমদিত
তোমাদের কাউকে আমি কাঁদতে ডকছিনা
চাইনি কখনোই আমার মৃত্যুতে কেউ কাঁদো
শুধু, জনমের শোধ ঘৃণাভরে নিষ্ঠীবন ঢালো
তোমাদের দর্পিত পদভারে শেষ ভিক্ষায়
পৃথিবী থেকে ব্যর্থ প্রেমিকের আত্নচিৎকার ঢাকো ৷

