 স্বপ্ন


 অনেক কথাই ছিল তোমাকে বলার
পড়ে আছে সব জমা,
জানি জীবনে কোনদিন আর
হবেনা এসবের কিছুই বলা ৷
সময়ের সাথে ফুরাবে প্রয়োজন তার
এখনো যেত যেটুকু বলা,
বলিনা,শুনে যদি দুঃখ পাও
আমিতো তোমাকে দুঃখ দিতে চাই না,
পৃথিবীর তাবৎ দুঃখের আমিই তো -
নিয়েছি ইজারা ৷
তুমি দু'চোখে স্বপ্ন পিদিম জ্বেলে -উড়ে যাচ্ছ দূরে;
আমি দেখি অপলক মৌন মগ্নতায়,
শুনি, কানপেতে স্মৃতির আকাশে
-তোমার ডানা ঝাপটায় ৷
'আমি যাব তোমার সাথে তুমি নিবে আমাকে?'
ভালবাসার হোম জ্বেলে হৃদয়ে
পুড়ছি পুরনো জমানো 'সব ব্যথ্যা
তুমি যাচ্ছ যাও -দু'হাতে স্বপ্ন ছোঁও'
তাকাইও না ফিরে
আমি মুখ থুবড়ে পড়ে আছি
ভগ্নপক্ষ -
স্বপ্ন তৃণ ঠোঁটে ৷

