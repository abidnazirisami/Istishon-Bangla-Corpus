তোমার জন্য


তোমার জন্য
বস্তিবাসী ইহুদী হয়ে যাবো আর নাচবো
আর আমার দুমড়ানো মোচড়ানো হাতে পায়ে মোজায় ঢেকে ঢেলে দিবো বিষ
এই শহর জুড়ে।
তোমার জন্য
আমি হব পথভ্রষ্ট ইহুদী আর বলে দিবো পূরাণে তালমুদে থাকা সেই
স্প্যানিশ অর্চকের কথা
এবং যেখানে লুকিয়ে থাকে
শিশুদের হাড়।
তোমার জন্য
আমি হব এক মহাজনী ইহুদী আর ধ্বংসের দিকে টানবো
এক বৃদ্ধ শিকারি রাজাকে এবং তার যবনিকা ঘটাবো।
তোমার জন্য
আমি হব এক সুবিশাল হৃদয়ের ইহুদী এবং থিয়েটারে চিৎকার করে কাঁদবো
আমার মায়ের জন্য
এবং বিক্রি করে দিবো সমস্তই
কাউন্টারের নিচে থেকে।
তোমার জন্য
আমি এক ডাক্তার ইহুদী হব এবং খুঁজে বেড়াবো
আবর্জনা স্তুপের মাঝে
আবার সেলাই করবো বলে।
তোমার জন্য
আমি নাজি ক্যাম্পের ইহুদী হব
এবং শুয়ে পড়বো চুনাপাথরের মাঝে
আমার দুমড়ানো মোচড়ানো শরীর
আর গিলে খাওয়া যন্ত্রণা নিয়ে
কোনোদিন কেউ দেখবেনা। 
( Translated From “The Genius” by Leonard Cohen )

