এখন শীতকাল তাই


এখন শীতকাল তাই।
এখন শীতকাল তাই ,
নয়তো তোমাকে খুন করতাম,
সবুজ পাতায় এঁকে তোমাকে ঝুলিয়ে দিতাম কোন গাছে,
আমার সমাধিস্তম্ভের গাছ,
বালিয়াড়ির চুড়োয়, যেখানে ছোট শাবকেরা সুর্যের হাত থেকে পালায়। 
নিঃসঙ্গ একলা বাতাস তোমাকে গান বানিয়ে নিতো,
আর বৃষ্টি জড়িয়ে থাকতো ছোট ছোট মুক্তোর পৃথিবীতে
তোমার হাতের উপর
সবুজ পাতার আকাশ,
আর তুমি এই নাচ বয়ে বেড়াতে তোমার ভাঙ্গা শরীরে,
ডানার দাগ মিছে যেত
তোমার ধমনীর বিপরীতে,
এবং বয়ে আসা ঝরের পুর্ভাভাস ঘোষণা পেত হলুদ পতাকায়।
ওহ আমার প্রিয়তমা,
আমি তোমাকে আবার জন্মাতাম যেভাবে নিজেকে জন্মেছি আমি,
এই গড়ে ওঠার দান-প্রতিদানে।
একটি যন্ত্র
নীল আকাশের,
একটি যন্ত্র সূর্যের,
অন্ধকার ছিঁড়ে বেড়িয়ে যাওয়া কোন প্রকাণ্ড মৃত গাছ।
তোমার মৃত্যু এই শহর কি ভাষায় শুনবে,
গিলে খাওয়া যন্ত্রণারা কি বলে বেড়াবে,
গিলে খাওয়া যন্ত্রণা।
যেখানেই থাকো
আমার পৃথিবী তোমার অপেক্ষায়,
আমার কলম আরও দৃঢ় , দেয়াল আরও মজবুত,
শূন্যে ঝুলে থাকে হাত দড়ি আর চাবির গোছা নিয়ে।
শীত চলে গেছে
আমি আবার ঘুরতে থাকবো মৃতদের শহরে
তোমার আর তোমার মাঝখানের তোমাকে ধরে রাখবো,
যেখানে সবুজ মাঠে তোমার আমার মাঝে ছিল কেবল গূবরে পোকারা।
আমি শুনতে পাই
পাওয়া আর না পাওয়ার কিংবা প্রতারণা আর বিশ্বাসের অকাট্য যুক্তি,
কখনো গাওয়া হয়না।
আমি এই সপ্তাহেই তোমাকে খুন করতাম; এই সপ্তাহ চলে যাবার আগেই
আমি তোমাকে একটা সবুজ গাছে ঝুলিয়ে দিতাম,
কিন্তু এখন শীতকাল তাই।

