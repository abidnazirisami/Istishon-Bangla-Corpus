একবার দুইবার_____বারবার


তোমাকে কেন্দ্রে রেখে আমি তাওয়াফ করেছি
একবার দুইবার.....বারবার
আর তাকিয়ে দেখেছি তোমাকে, তোমার চোখ আর হাসিকে।
এলোকেশী তুমি আর তোমার ঘুম ধরে আনা চুল।
দেখেছি তুমি ছুটে চলছো, হাসছো শৈশব হাসি।
আমি নিস্পলক তাকিয়ে ছিলাম, অদৃশ্য ছিলাম।
আমার চলার পথ ধরে যে কাল্পনিক বক্ররেখা তৈরি হলো
সে বৃত্তের বাইরে দাঁড়িয়ে থেকে শুধু ভালোবেসেছি তোমায়।
এখন কিন্তু অন্ধকার চলে, আলো জ্বলেনা।
চাঁদ জ্বলেনা, অমাবস্যার ঘুটঘুট শুধু।
এখন আমি শুধু বায়োস্কোপ দেখি একবার,দুইবার, বারবার।

