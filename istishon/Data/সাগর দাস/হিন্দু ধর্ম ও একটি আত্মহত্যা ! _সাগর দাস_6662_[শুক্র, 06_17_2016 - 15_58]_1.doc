হিন্দু ধর্ম ও একটি আত্মহত্যা ! 


এবারের এসএসসি পরীক্ষার ফল প্রকাশিত হলে দেখা যায় অস্বাভাবিক পাশের হার | এই পাশের হার নিয়ে আমার কোন মাথাব্যাথা নেই | গত কয়েকবছর থেকেই এমনটা হয়ে আসছে | শিক্ষার্থিরা পড়াশুনা করছে এটা যেমন সত্য তেমনি সরকারের কিছু অলিখিত নীতি মালার বা রাজনৈতিক সিদ্ধান্তের কারনে পাশের হার বাড়ছে এটাও সত্য | তবে এবারের এস এস সি পরীক্ষার ফলাফলে দেখা যায় বরিশাল বোর্ডে একটি স্কুলের হিন্দুধর্মের শিক্ষার্থীদের গনহারে ফেল | যদিও একই শিক্ষার্থী অন্যান্য সব বিষয়ে ভাল ফল করেছে কিন্তু হিন্দুধর্মে ফেল করার কারনে পুরো পরীক্ষাতেই ফেল | এই ফেল করা ছাত্রদের একজন স্কুলভবন থেকে লাফিয়ে পড়ে আত্মহত্যা করেছে | আমার উদ্বেগ এবং মনোক্ষুন্নের কারন এখানেই | 
.
হিন্দুধর্মে ফেল করা ছাত্রদের বলব- এই ফেলের কারনে অসম্মানের কিছুই হয়নি | ভারতে মাধ্যমিক পরীক্ষায় ধর্ম বিষয়টা নেই | গনিত ও বিজ্ঞানে A+ পাওয়া ছাত্র যদি হিন্দুধর্মে ফেল করে থাকে আমি তো মনে করি এটা তার জন্য গর্বের বিষয় | উচ্চতর শিক্ষায় ধর্মের গাজাখুরির কোন স্থান নেই | স্রষ্টার স্বরুপ বর্ননা কর-এ ধরনের প্রশ্নে যদি কেউ বিজ্ঞানের আলোকে লিখতে যায় সে তো শুন্য পাবেই | আবার বর্তমানে প্রচলিত বইতে যা লেখা আছে তা লিখতে গেলে হবে আত্মপ্রতারনা | তাহলে যারা ফেল করেছ তারা যে খুব একটা অসস্মানিত হয়েছ তা বলা যাবে না | এটা একবিংশ শতাব্দীর একজন নাগরিকের জন্য গর্বের |
.
একজন শিক্ষার্থীর জন্য এসএসসি পরীক্ষা জীবনের একটি গুরুত্বপুর্ন ধাপ | বিভিন্ন বিশ্ববিদ্যালয় ও মেডিক্যাল ভর্তি পরীক্ষায় এস এস এসি ও এইচএসসি পরীক্ষায় প্রাপ্ত জিপিএর শতকরা হারের কিছু অংশ যোগ করা হয় | এ কারনে এই দুটি পরীক্ষায় প্রাপ্ত জিপিএ একজন শিক্ষার্থীর জীবনে আরো গুরুত্বপুর্ন হয়ে গেছে। এই দুই পরীক্ষায় প্রাপ্ত জিপিএর গুরুত্ব যদি শিক্ষাবোর্ড না বুঝে তাহলে তা খুবই দুঃখজনক | একটি পাবলিক পরীক্ষায় প্রশ্নপত্র ফাঁস যাতে না হয় সেই ব্যবস্থা করার দায়িত্ব শিক্ষাবোর্ডের | কিন্তু গত কয়েক বছর ধরে প্রশ্নপত্র ফাঁস হচ্ছেই | সঠিকভাবে খাতা মুল্যায়ন-নিরীক্ষন-পুনঃনিরীক্ষনের দায়িত্বও শিক্ষাবোর্ডের | এখানেও তারা ব্যর্থতার পরিচয় দিচ্ছে |
.
ফেল করলে আত্নহত্যা কোন সমাধান নয় | পুন:নিরীক্ষনের সুযোগ আছে | এরপর ও কাজ না হলে তথ্য অধিকার আইনে খাতা দেখার সুযোগ আছে | কিন্ত আত্মহত্যা কোনভাবেই কাম্য নয় | কারো যদি আত্মবিশ্বাস থাকে যে, পাশ করব কিন্তু কোন সমস্যা র কারনে ফেল রেজাল্ট এসেছে তাহলে প্রবেশপত্র ফটোকপি করে আমার কাছে পাঠান, আমি আপনার হয়ে লড়ব | আবার ও বলছি আত্মহত্যা কোন সমাধান নয় | এতে পিতামাতার অপুরনীয় ক্ষতি হয়ে যায় ||
- 
- Sagor Das

