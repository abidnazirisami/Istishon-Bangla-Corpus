জাইস এর ক্যামেরা আবিস্কার (পর্ব-১)


কিছুকাল পূর্বে আমার মৃত্যু হয়েছে। জীবিত থাকাকালে ৫ বছর বয়স থেকে টানা ২৫ বছর নিয়মিত নামায কালাম ও কোরান পাঠের বদৌলতে আমার বেহেস্তের টিকেট মোটামুটি নিশ্চিত ছিল। মৃত্যুর আগে কিছুদিন রেডিও মুন্না, রেডিও সংগীর বিভিন্ন ফেসবুক পোস্টে লাইক ও আমিন লিখে কমেন্ট করাতে রেটিং পয়েন্ট বেড়ে ১০০% কনফার্ম হয়ে যায়। যার ফলশ্রুতিতে আমার মৃত্যুর পর আল্লা রাব্বুল আলামিন কোন হিসেব নিকেশ ছাড়াই আমাকে সরাসরি বেহেস্তে পাঠিয়ে দেয়। বেহেস্তে সময়ও খুব ভাল কাটছে। গতকাল প্রায় সারারাত এক হুরের সাথে হুটোপুটি করে শরীরটা একটু ক্লান্ত। তাই দেরি তে ঘুম থেকে উঠে বিভিন্ন ফল ও মধু দিয়ে নাস্তা করার পর আয়েশ করে এক কাপ গাওয়া মিশ্রিত কফি পান করলাম। তারপরই পেয়ে গেল বিড়ি টানার নেশা। বিড়ির প্যাকেট হাতে নিতেই মনে পড়ল বেহেস্তেতো আগুন নেই,কি ঝামেলা, এখন আগুন কোথায় পাই!! পরক্ষনই মনে পড়লো, আরে! দোযখে তো আগুন আছে আর দোযখ তো আমার প্রাসাদ থেকে বেশী দূরে না। মনে হতেই বিড়ির প্যাকেট নিয়ে হাটা ধরলাম দোযখের দিকে।
ফুরফুরে মনে গুনগুন করে গান গাইছি মধু য্যায়সা রাং হে তেরি চান্দি য্যায়সা বাল, এক তুহি ধনওয়াল হে হুরী বাকি সাব কাংগাল, মধু...হঠাৎ বাম দিক থেকে আসা ড্রামের উচ্চ শব্দে আমার গান থেমে গেল। তাকিয়ে দেখি,আরিব্বাপস! বিশাল এক ময়দান। সেখানে অসংখ্য মানুষ। সবাইকে লাইনে দাড় করানো হচ্ছে। সবকিছু তদারকি করছে বিশাল আকৃতির একেকজন অফিসার টাইপের ফেরেস্তা। প্রত্যেকের পোষাকের সাথে শোভা পাচ্ছে জ্বলমলে তারা, নক্ষত্র। একজনের বুকে দেখলাম আবার আস্ত চাঁদ, বুঝলাম ইনিই হেড অফিসার। সে সবাইকে নির্দেশ দিল এটেনশান! সবাই সোজা হয়ে দাড়াল। এরপর ড্রামের শব্দ বেড়ে যাওয়াতে আমি আর কিছু শুনতে পাচ্ছিলাম না। তাই এদিক ওদিক তাকালাম। দেখলাম আল্লার সেনা সদস্যরা খুব ব্যাস্তভাবে দৌড়ঝাপ দিচ্ছে আর আমাকে পাশ কাটাচ্ছে। হঠাৎ একজন গোবেচারা মত সৈনিক আমার সামনে দিয়ে যাচ্ছে। তাকেই দিলাম ডাক, অফিসার একটু শোন তো। অফিসার বলাতে খুশী হয়ে চেহারায় একটু ভাব আনতে চেষ্টা করল। জিজ্ঞেস করলাম, অফিসার ব্যাপারটা কি বলতো আজ সবাই এত ব্যাস্ত কেন, আর মাঠে এত লোকের সমাগম কেন? সৈন্যটি আমার উপড় চটে উঠল। আমাকে ধমক মেরে বলে আরে ব্যাটা এইটাও জানস না! তোরা মানুষেরা বড় হারামজাদা। তোদের জন্য সাতদিন ধরে নাওয়া খাওয়া বন্ধ। কথা শুনে মেজাজ গেল খারাপ হয়ে। দিলাম এক ধমক, এই ব্যাটা কানের নিচে দিমু একটা, আমাকে চিনিস? আমি থাকি তেতুল তলার ৪২০ নম্বর প্রাসাদে ১৪৪টা তেতুল নিয়া আর তুই আমাকে তুই তোকারি করিস! দাড়া আল্লারে জানাইতেছি, হ্যালো..। এবার সৈনিক খুব ঘাবড়ে গেল। হুজুর আমার ভুল হয়ে গেছে, ভাই আমি আপ্নের পোলার মত আমারে মাফ করিয়া দেন। আর কোনদিন এমন ভুল হইবে না।
আচ্ছা আচ্ছা ঠিক আছে। তা তোমার ভাষার এই অবস্থা কেন?
আর বইলেন না হুজুর, অইযে একটা মালাউন আছে না রবিগুরু কবিন্দ্রনাথ ঠাকুর!দোজখে হেতে আমার আন্ডারে আছে। হের লগে থাইক্যা ভাষা আউল ঝাউল হইয়া গেছে।আমি বললাম আরে গাধা রবিগুরু না কবিগুরু রবীন্দ্রনাথ ঠাকুর।
আরে থোন, হেয় একখান কবি! কবি আছিল আল্লার মা ইকবাল। হের কবিতা শুনলে শরীরের জোশ বাইরা যায়।বিবিরে আদর সোহাগ করতে পারি ম্যালা। আর কি অক্ষর!হাত নাই পা নাই একেকটা একেক দিকে চিৎ কাইৎ হইয়া পইড়া রইছে দেখলে ক্যামুন মায়া মায়া লাগে।
আচ্ছা বাদ দাও আসল কথা বল, এখানে এত লোকজনের সমাগম কেন তা বল।
তাইলে হুনেন,আইজকা একটা নতুন ঘটনা ঘটতাছে। জাইস নামের এক নাস্তিকরে আইজ বেহেস্তে পাঠানো হইব।
আমি তাজ্জব হয়ে সৈনিকের দিকে তাকালাম। সৈনিক বলল, দুনিয়ায় বাংলাস্তান নামে একটা জায়গা আছে, সেইখানের খলিফা শায়খ হাসিনা একটা বক্তিমা দিছে যে, আমার নবীজিরে নিয়া কোন ফাউল কতা সহ্য করতাম না। যে কইব তারে চৌদ্দ শিকের ভিতর ঢুকাইমু। সাতান্ন নাম্বার একখান সুরাও নাকি রচনা করছে। এই পবিত্র কথাগুলি যখন কইছে তখনকার কিছু ছবি আল্লার কাছে আইছে। শায়খ হাসিনার সেই ছবি দেইখা আল্লায় বেজায় খুশী হইছে। আল্লায় শিক্ষিত ফেরেস্তাগো জিগাইছে, এই পবিত্র মুহুর্তের পবিত্র ছবি উঠল ক্যামনে? ফেরেস্তারা জানাইল এই ছবি ক্যামেরা দিয়া উঠাইছে। আল্লায় কইল এই ক্যামেরা আমিতো বানাই নাই তাইলে কে বানাইল? খোজ নিয়া জানা গেল জাইস নামের এক নাস্তিক এই ক্যামেরা বানাইছে। আল্লায় হুকুম দিল আমার জিগরী দোস্তরে এমন ইজ্জত দেওয়ার সময়ের যে ছবি ক্যামেরায় উঠছে আর সেই ক্যামেরা যে বানাইছে তারে অতিসত্বর বেহেস্তে পাঠাও সে নাস্তিক হউক আর যাই হউক। আর সেই জন্যই আইজ জাইসরে বেহেস্তে পাঠানোর অনুষ্ঠান হইতাছে।

কিছুক্ষন পর দেখলাম ফ্রেঞ্চকাট দাড়িওয়ালা এক লোককে গলায় ঝলমলে মালা পড়িয়ে কয়েকজন সিনিয়র ফেরেস্তা বেহেস্তের দিকে নিয়ে যাচ্ছে। আমিও সিপাহীর কাছ থেকে বিদায় নিয়ে দোযখের দিকে হাটা ধরলাম। বিড়ি টেনে অনেক্ষন ঘুরাফেরা করে আবার গেলাম দোযখের কাছে আগুনের জন্য। হঠাৎ ধড়াম শব্দে চমকে উঠলাম। দেখি একজন লোককে দোযখের দড়জার উপর ছুড়ে ফেলা হলো।ভাল করে তাকিয়ে দেখি আরে এতো জাইস! কয়েক ঘন্টা আগে যাকে বেহেস্তে নেয়া হলো। একটু খোজ নিয়ে সেই সিপাহীকে বের করে জিজ্ঞেস করলাম ঘটনা কি? সে বলল-হুজুর জাইসের ভগিছগি ধরা খাইয়া গেছে। হেতের ক্যামেরার ছবি দেইখ্যা আল্লায় বেহেস্তে পাঠাইছিল। কিন্তু গোয়েন্দা ফেরেস্তারা তদন্ত কইরা দেখছে শায়খ হাসিনার যে ছবি অইটা তার চেহারার ছবি, অন্তরের ছবি না। তার অন্তরে নাকি আরেকটা। ভোট পাওয়ার লাইগ্যা এইসব বইলছে। আর যার ক্যামেরায় খালি মুখের ছবি উঠে, অন্তরের ছবি উঠে না তার বেহেস্তে কোন জায়গা নাই। আল্লায় কইছে আরো ৩ লক্ষ বছর বিনা বিচারে দোজখে থাকার পর তাইনের বিচার হইব।
ঘটনাটা দেখে আর সিপাহীর মুখে সব শুনে আমার মাথার ভিতর ঝিমঝিম করতে লাগলো। বুঝলাম শীতল পরিস্রবণের নীচে দাড়াতে হবে।
সিপাহীর নিকট হতে বিদায় নিয়ে আমি আমার প্রাসাদের দিকে হাটা ধরলাম।
(চলবে)।

