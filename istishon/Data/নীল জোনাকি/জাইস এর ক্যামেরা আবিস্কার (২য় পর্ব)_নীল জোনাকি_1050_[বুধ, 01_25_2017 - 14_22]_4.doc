জাইস এর ক্যামেরা আবিস্কার (২য় পর্ব)


দু'দিন পার হওয়ার পরও জাইসের বিষয়টা মাথা থেকে যাচ্ছে না। বেহেস্তের বাসিন্দা হয়েও কেমন অস্থির লাগে। মনটা খচখচ করে, বারবার জাইসের ঘটনাটাই চোখের সামনে ভেসে ওঠে। আল্লাহু রাব্বুল আলামিন সবকিছু অবগত আছেন, কোন কিছুই তার দৃষ্টি এড়ায় না। কিন্তু জাইসের বিষয়ে আল্লাহ কি কোন ভুল করল? ক্যামেরা তৈরী করে জাইসতো বলেনি এটা দিয়ে মনের ছবি তোলা যাবে! কারো মুখ আর মনে যদি পার্থক্য থাকে সেটা তার অপরাধ। থাকগে বাবা আল্লাহর বেহেস্তে বসে আল্লাহর ভুল নিয়ে মাথা ঘামানোর দরকার নেই। এমনিতেই সিপাহীর কথাটা মনে পড়ছে বারবার,'হুজুর জাইসের ভগিছগি ধরা খাইয়া গেছে'।আমি যে ভগিছগি দিয়ে বেহেস্তে এসেছি এটা যদি আল্লাহ টের পায় আমার আমও যাবে ছালাও যাবে। অত চিন্তার আমার কোন দরকার নেই বাপু! তারচেয়ে বরং বাড়ী গিয়ে গায়েবী এসির বাতাস খাই।

প্রাসাদের দিকে মাত্র হাটা দিয়েছি, দেখি সেই নালায়েক সিপাহী হন্তদন্ত্য হয়ে আসছে আমার দিকে। মনে মনে বিরক্ত হলাম। কাছে এসে হাপাতে হাপাতে বলল- হুজুর আপনেরে খুজতাছি। বললাম রাখ তোমার খুজাখুজি। আগুনের ব্যাবস্থা কর।
হুজুর আগুন দিয়া কি করবেন?
আরে ব্যাটা দুনিয়া থেকে আমার বন্ধু ইত্তিলা রয় ইতু আর শাহনাজ পারভিন রিতু আমার জন্য চউদি আরবের আতর মাখা বিড়ি পাঠিয়েছে কিন্তু আগুন পাঠায় নাই। আগুনের জন্য বারবার দোজখে যেতে হয়, এখন ওখানেই যাচ্ছি। তুমি তোমার এপিএস কে মোবাইল ফোনে বল এখানে আগুন নিয়ে আসতে। সে আগুন নিয়ে আসতে আসতে তোমার কথা শুনে ফেলি।
হুজুর মোবাইল ফুন আবার কি? এইখানেতো এমুন কোন নাম শুনি নাই।
তুমি দুনিয়ায় শান্তি মিশনে যাওনি? ওখানে তো অনেক মোবাইল, তুমি দেখনি?
শান্তি মেশিন! এমুন একটা নাম আমিও শুনছি, কবিরাজ না ডাক্তার ইউনুচ আছে যে, তাইনের ও নাকি এমুন একটা শান্তি মেশিন আছে!
আরে উজবুক! ডাক্তার কবিরাজ না। ডক্টর মুহাম্মদ ইউনুস।মোবাইল ফোন আর ডক্টর ইউনুসের বিষয়টা সিপাহীকে বুঝিয়ে বলার পর জিজ্ঞেস করলাম-
তা তুমি আজ আমাকে খুজছ কেন? ঘটনা তো শেষ!
কি কন হুজুর ঘটনাতো হপায় শুরু।
কি হয়েছে বল, আমার তাড়া আছে। আল্লাহর সাথে আমার দেখা করতে হবে।
আল্লায়তো কারো লগে দেখা করব না।
কেন?
আমি সব জানিনা তয় আড়াল থেইকা যেটুক শুনছি বলি।
বলো।
আল্লায় নাকি তার সব ব্যবসা বানিজ্য, দোকানপাট বন্ধ কইরা বনবাসে না কই জানি চইল্যা যাইব। এহন তিনজনে মিটিং করতাছে।
কিসের দোকানপাট কোন তিনজন?
আল্লার যত ব্যবসা আছে। এই ধরেন কবর, বেহেস্ত, দোযখ, মসজিদ সব। তিনজন হইতাছে আল্লাহ, ঈশ্বর আর ভগবান। তাগো ব্যবসা বানিজ্যও নাকি লাটে উটছে!!
ঈশ্বর আর ভগবানের আবার কি হল?
হুজুর আপনেতো কিছুই জানেন না। ভগবানে নাকি আইজ দুইবার আত্মহত্যা করতে গেছিল। ঈশ্বরে বহুত কষ্টে বাচাইছে।
বিষয়টা কি বলতো।
বিষয় টা হইতাছে দুনিয়ায় দিয়া আরেফিন নামের কে একজন নাকি তার বুকে লেখছে ভগবান বুকে একে দিই পদচিহ্ন! হেই লেখায় ভগবান ম্যালা অপমান হইছে, দিলে অনেক চোটও পাইছে। অপমান আর দুঃখে আত্মহত্যা করতে গেছিল।
তোমাকে নিয়ে আর পারি না! দিয়া আরেফিনের বুকে লিখেনি, ফেসবুকে লিখেছে। আর এটাতো অনেক পুরনো কথা, নজু ভাইজান লিখেছিল আয়ুব খানের আমলে। এখন কেন আত্নহত্যা করতে হবে? আর সব কিছু বন্ধ করে দিলে আমাদের নবীজির কি হবে, যার জন্য আল্লায় এতকিছু তৈরি করেছে!
ঐ হালারেইতো আল্লায় ধইরা আনতে পুলিশ ফেরেস্তা পাঠাইছে। হালায় না পালাইলেই হয়।
কি?
আল্লায় কইছে, আমি শুনছি। আমার উপ্রে চ্যাতেন ক্যান?আল্লায় পুলিশেগো কইছে ইহুদীরা মুগুর দিয়া পিডাইয়া চাইরটা দাত ফালাইছে তোমরা খড়ম দিয়া পিডাইয়া বাকী আটাইশটা দাত ফালাইয়া আমার কাছে আনবা। হেতের বেশি কথার লাইগ্যা নাকি আল্লার ইজ্জৎ ধুলায় গড়াগড়ি খাইতাছে!
আচ্ছা চলতো, আল্লার মিটিং রুমের দিকে আমাকে নিয়ে চল।
আপনে দাড়ান হুজুর আমি একটা বোরাক নিয়া আসি।আল্লার বিপদ মানে আমাগো বিপদ।
(আগামী পর্বে সমাপ্য)
পর্ব ০১ এখানে, পর্ব ০৩ এখানে।

