কেউ কথা রাখেনি ২


প্রস্তাবনাঃ হুমায়ূন আহমেদ বলেছিলেন "মানুষের জন্মই হয়েছে অপেক্ষা করার জন্য" অবস্থা এমন দাড়িয়েছে মাঝে মাঝে মনে হয় মানুষের জন্ম হয়েছে আসলে কথা না রাখার জন্য। মানবজাতি বিশেষ করে বাঙালীজাতি একটা সিস্টেমে পড়ে গেছে। সিস্টেমটা হচ্ছে লম্বা লম্বা কথা দেওয়া হবে এবং অতি দ্রুত সেই কথা ভুলে যাওয়া হবে। অষ্টাদশী প্রেমিকা স্বপ্ন দেখাবে তারপর স্মৃতিভ্রংশতায় আক্রান্ত হয়ে আরেকজনকে দেখাবে রংধনু,বিপ্লবী জননেতা আল্টিমেটাম দেবেন এবং কী করার কথা ছিল তা ভুলে গিয়ে নতুন কর্মসূচী দিয়ে হাততালি পাবেন,টিভিতে নিজের চেহারা দেখে খুশিতে বাকবাকুম করতে থাকবেন। আমরা যারা লাইট হাউজ দেখে দূরদূরান্ত থেকে ছুটে আসব, তারা শেষমেশ পাগলা কুত্তার মত দিকভ্রান্ত হয়ে ঘেউ ঘেউ করব এবং এক ফাকে কোন হেফাজতী বান্দা এসে কচ করে আমাদের লেজ কেটে নেবে।
গভীর দুঃখের সাথে বলতে হচ্ছে দিন শেষে কিছুই থাকে না। ফলাফল থাকে না এমনকি কথাও থাকে না। জনসমুদ্রের মত বিশাল জিনিসও একসময় কারো পকেটে ঢুকে যায়। আমরা "কথা ছিল" এরকম এক সান্ত্বনায় বিশাল শূন্যের মধ্যে বাস করতে থাকি। 
কথা ছিল দুর্বিসহ মাতালের প্রলাপের মত
রাত শেষে দিন হবে।
কথা ছিল সিন্ধুতীরের শিশু মায়ামন্ত্রধ্বনি বলে
উপড়ে নেবে চোখ
কথা ছিল সে চোখের অপরাধ হবে
জলমগ্ন অপেক্ষা।
কথা ছিল কিনু গোয়ালার গলির
এক বীর পুরুষ এক কোপে
অবসান ঘটাবে সেই অপেক্ষার
কথা ছিল সাপ ভ্রমরময়
তিন প্রহরের বিল দেখাতে
নিয়ে যাবে নাদের আলি।
নিশান্তের ঘুমন্ত চোখে শুধু কথা ছিল
শুধু কথাই ছিল এইসব দিন রাত্রির।
...........................

