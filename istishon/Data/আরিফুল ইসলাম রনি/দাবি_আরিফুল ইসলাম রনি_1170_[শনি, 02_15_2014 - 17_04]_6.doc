দাবি


 দাবি
অবাধ সুষ্ঠ ও নিরপেক্ষ চুম্বন চাই।
দু'জোড়া ঠোঁটের
অবাধ অংশগ্রহনই প্রেমিকের দাবি।
চাই না ঠোঁট জুড়ে থাকুক লিপ্‌স্টিক;
ষড়যন্ত্র নয়- সুষ্ঠ চুম্বন চাই।
নিষিদ্ধ হোক সকল প্রকার পক্ষপাতিত্ব;
চুম্বন হবে নিরপেক্ষ।
আর আমি অনুগত হবো না
রাষ্ট্র কিংবা তোমার।
ভালোবাসা হোক মৌলিক অধিকার।
এতোদিন ভবিষ্যতের আশায়
অনেক বেঁচেছি বর্তমান।
আর নয়; চলবে অবরোধ হরতাল।
দাবি কেবল একটাই-
অবাধ সুষ্ঠ ও নিরপেক্ষ চুম্বন চাই।
উত্তরা
৫.০১.১৪
কাব্যগ্রন্থ: অন্ধকারের আগুন থেকে
প্রাপ্তিস্থান: সাহস পাবলিকেসন্স (স্টল-১৬৯ বইমেলা)


