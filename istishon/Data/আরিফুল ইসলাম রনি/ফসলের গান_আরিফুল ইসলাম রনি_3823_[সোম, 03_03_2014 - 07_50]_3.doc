ফসলের গান


ফসলের গান
ভূমিহীন দুই কৃষক-
মহাজনের কাছ থেকে চেয়ে নিলো দুই খন্ড জমি;
বছরান্ত্মে শোধ করবে যাবতীয় ঋণ; এই ছিলো শর্ত।
চাষাবাদের দিন এলে-
তাদের একজন নিবিষ্ট হয় স্বীয় কর্মে
লাঙলের তীক্ষ্ন ফলায় মাখে সবটুকু শ্রম;
কর্ষিত হয় উর্বর ভূমি।
তখন কর্মমুখর প্রতিটি দিন-সন্ধ্যা-রাত।
বীজের খোলস ছেড়ে জন্মায় প্রাণ;
দৃশ্যত সোনালি স্বপ্নরে মতো বেড়ে ওঠে সবুজের সন্ত্মান।
অপর কৃষক-
সদা ব্যস্ত্ম থাকে মহাজনের প্রশংসায়;
জমিখানা তার চাষাবাদহীন থেকে যায়।
যে হাতে কাস্ত্মে তুলে নেয়ার কথা ছিলো,
সে হাত ব্যস্ত্ম থাকে করম্নণা প্রার্থনায়।
তার ঠোঁট মহাজনের স্তুতি গায়
তার চোখ ফসলের স্বপ্ন ভুলে
বিভোর হয় শ্রমহীন পাওনায়!
অতপর ফসল তোলার দিন এলে-
মহাজন খোলেন হিসেবের খাতা;
কেবল একজনের ঋণ হয় শোধ
যদিও সে করেনি এতোটুকু তোষামোদ!

