তুমি চলে যাওয়ার পর


তুমি চলে যাওয়ার পর
তুমি চলে যাওয়ার পর-
অনেকখানি বদলে গ্যাছে এই শহর।
যে কিশোর ট্রাফিক সিগন্যালে
গোলাপ আর রজনীগন্ধা বিক্রি করতো
আজ তার হাতে লেগে থাকে বারুদের গন্ধ।
সংবাদপত্র জুড়ে কেবল হত্য, লুণ্ঠন আর দুঃস্বপ্নের খবর,
স্বার্থান্বেষী নেতাদের ভ্রান্ত্ম প্রলাপে মুখর আজ টিভি চ্যানেল।
সব কিছু কেমন মুহূর্তেই পাল্টে গ্যাছে;
যে প্রেমিক প্রেমিকা জ্যোছ্‌নায় স্নান করবে বলে শপথ করেছিলো একদিন
আজ তারাও ভেঙেছে প্রতিজ্ঞা।
তবু তুমি একবারো ফিরলে না;
প্রার্থনাময় প্রতীক্ষার শেষে।
তুমি চলে যাওয়ার পর-
এই শহরে প্রতিদিন কেউ না কেউ অত্মহত্যা করে
কেউ না কেউ জীবন থেকে পালিয়ে বাঁচার নামে
ডুবে থাকে নেশার তুমুল উৎসবে।
তুমি চলে যাওয়ার পর-
শুধুই যন্ত্রের কোলাহল
উলঙ্গ শিশুর চিৎকার
ভুল নেতাদের প্রলাপ
তবু তুমি একবারো ফিরলে না;
দুর্বিষহ বেঁচে থাকার দিনে।
উত্তরা
১১.১১.১৩

