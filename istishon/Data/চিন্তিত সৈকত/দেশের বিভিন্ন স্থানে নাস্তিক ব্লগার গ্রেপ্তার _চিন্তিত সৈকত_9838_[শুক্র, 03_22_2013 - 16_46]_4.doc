দেশের বিভিন্ন স্থানে নাস্তিক ব্লগার গ্রেপ্তার 


দেশের বিভিন্ন স্থানে অভিযান চালিয়ে আজ সন্ধ্যায় বেশ কয়েকজন নাস্তিককে গ্রেপ্তার করা হয়েছে। পুলিশ জানিয়েছে প্রায় প্রত্যেক ব্লগারের বাসায় মুক্তমত নিয়ে বেশ কিছু বই পাওয়া গিয়েছে। এইসব বইয়ের মধ্যে হুমায়ূন আজাদ, আহমদ শরীফ, আরজ আলী, অভিজিৎ রায় অন্যতম। এছাড়া অনেকের বাসায় বিদেশি লেখকদেরও কিছু বইও পাওয়া গিয়েছে। যার মধ্যে রিচারড ডকিংস, কার্ল স্যাগান, ক্যারেন আর্মস্ট্রং, স্যাম হ্যারিসের কিছু মারাত্মক বই আছে। অল্প কিছু বই পরীক্ষা করে দেখা গেছে এইসব বইয়ে মানবপ্রেম এবং অসাম্প্রদায়িক চেতনাকে প্রাধান্য দেওয়া হয়েছে। নাস্তিক ব্লগারদের জিজ্ঞাসাবাদে জানা যায়, বাঙালি সমাজে এসব অগ্রহণযোগ্য চেতনাকে ধারণ করে তারা ধর্মনিরেপেক্ষ এবং বাকস্বাধীনতার রেনেসাঁসের কথা ভাবছিল। 
অভিযানের সময় দেখা যায়, অধিকাংশ নাস্তিক পড়াশুনায় ব্যস্থ ছিল। প্রায় প্রত্যেকের বাসায় জনপ্রিয় ধর্মসমূহের নানা ধরণের পবিত্র কিতাব পাওয়া গেছে। গোয়েন্দা কর্মকর্তারা এধরণের বই পাওয়াকে বড় ষড়যন্ত্রের আলামত হিসাবে দেখচ্ছেন। গোয়েন্দা সদস্যরা জানান, সব নাস্তিকের বাসায় অসংখ্য বই, খাতা কলমের মাঝে চাপাতি, হকিস্টিপ,বোমা তৈরির সরঞ্জাম পাওয়া যায় নি। যা দেখে গোয়েন্দা কর্মকর্তারা রীতিমত বিস্মিত হয়েছে! 
বেশ কয়েকজন নাস্তিককে জিজ্ঞাসাবাদে বেশ কিছু চাঞ্চল্যকর তথ্য পাওয়া গেছে। জানা গেছে এইসব নাস্তিক দেশের উন্নয়নের জন্য বিভিন্ন সামাজিক-সাংস্কৃতিক ঐক্যের কথা বলত। নাস্তিক হলেও তারা ঈদের দিনে পথশিশুদের জন্য কাপড় দানের ব্যবস্থা করতো। গোয়েন্দা কর্মকর্তারা মনে করেন এই পদ্ধতিতে কোমলমতি শিশুদের মগজ ধোলাই করা হয়। অধিকাংশ নাস্তিকের ব্লগ এবং ফেসবুক অ্যাকাউন্ট পরীক্ষা করে দেখা যায় তারা তীব্র জামায়াত শিবির বিরোধী। প্রায় সব নাস্তিকই প্রগতিশীল মতবাদে বিশ্বাসী হওয়ায় ধর্মান্ধতা এবং প্রতিক্রিয়াশীলতার জন্য হুমকি বলে গোয়েন্দারা মনে করচ্ছেন।
[বিঃদ্রঃ ইহা একটি কল্পকাহিনী]

