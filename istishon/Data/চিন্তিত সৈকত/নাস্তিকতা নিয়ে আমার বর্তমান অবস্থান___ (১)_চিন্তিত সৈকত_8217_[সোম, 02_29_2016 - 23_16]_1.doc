নাস্তিকতা নিয়ে আমার বর্তমান অবস্থান___ (১)


মনে করুন, আপনি যুদ্ধ অবস্থায় আছেন। আপনার সুদক্ষ বাহিনী বেশ পরিকল্পনা নিয়ে আগানোর চেষ্টায় আছে। একটু পর পরিকল্পনা মত খুব আঘাত করা হবে বিরোধীপক্ষের ঘাঁটিতে। এমনভাবে আক্রমণ করা হবে পাল্টা জবাব দেওয়ার সুযোগ পাবে না। সব কিছুই ঠিক মতই চলছে। ঠিক এমন সময় আপনার দলের এক ইঁচড়ে পাকা সদস্য শত্রুপক্ষের ঘাঁটিতে একটি ছোট ইটের টুকরো ছুঁড়ে মারলো। শত্রুরা আপনার অবস্থান টের পেয়ে শুরু করল চরম আক্রমণ। অবস্থা এমন দাঁড়ালো আপনি নিজেই পালানোর জায়গা খুঁজে পাচ্ছেন না। আপনার আধুনিক জ্ঞানবিজ্ঞানের হাতিয়ার কোনো কাজেই আসছে না। সব পরিকল্পনাই ভেশতে গেলো।
আমাদের মধ্যে যারা ধর্মের সমালোচনা করে মাঝে মাঝে বই প্রকাশ করে তাদের অনেকের অবস্থা ইঁচড়ে পাকা সৈনিকের মত। অনলাইনে কোনো কিছু লেখা আর বাজারে বই বের করা মাঝে পার্থক্য আছে। পার্থক্য বুঝতে হবে এই দুই শ্রেণীর পাঠকের। অনলাইনে পাঠকের সামনে কোনো কিছু লিখে দায় এড়ানো যায়, দেখেও না দেখার ভান করা যায়; কিন্তু বই প্রকাশের ক্ষেত্রে এসব ফাজলামো চলে না। বিশেষ করে ইতিহাস এবং সমালোচনাধর্মী বইগুলো অনেকটা দলিলপত্রের মত কাজ করে। দলিলে যা ইচ্ছে লেখা যায় না। 
দেশে যুক্তিবিদ্যার বীজ প্রতিষ্ঠা করতে একাডেমিক গবেষণাধর্মী বই দরকার। নিজের ইচ্ছেমত কাজ করে বাস্তবে ভালো কাজগুলোকে পিছনে ফেলে দেওয়া হয়। অভিজিৎ রায়কে নিয়ে বিতর্কের শেষ নেই। কিন্তু তাঁর অবিশ্বাসের দর্শন বইটি নিষিদ্ধ করতে অনেক বেগ পেতে হবে। কারন তাঁর প্রবন্ধগুলো পুরোপুরি একাডেমিক না হলেও সেমি-একাডেমিকভাবে লেখা। অথচ এই বাংলাদেশেই অনক বই নিষিদ্ধ করার আগে স্ক্রিনশর্ট বের হয়েছে। কিন্তু একই কাজ অভিজিৎ রায় হত্যার পরেও সম্ভব হয় নি।এটাই হচ্ছে দুই শ্রেণির লেখকের পার্থক্য। 
বাঙলায় নাস্তিকতা আন্দোলনের প্রথম দিকে ইন্ডেভিজুয়ালিজম কথাগুলো বললে মানাত। কিন্তু বর্তমান প্রেক্ষাপট পুরাই ভিন্ন। অসংগঠিত, নেতা নেই, বাস্তবে সংগঠনের কোনো অস্তিত্ব নেই, তারপরেও বাঙলার যুক্তিবাদী আন্দোলন অবচেতনে এখন সংঘবদ্ধ হয়ে এগুচ্ছে। বর্তমান নাস্তিকতা আন্দোলন একটি সংঘবদ্ধ মুভমেন্ট। একজনের উপর হামলা আমাদের সবার এগিয়ে আসা জানান দেয় একটি কৃত্রিম সংঘবদ্ধ গ্রুপের; নিরাপত্তাহীন ব্লগারদের দেশের বাইরে আনতে একদলের সারাক্ষণ পরিশ্রম জানান দেয় দলের একজনের প্রতি অন্য জনের দায়িত্ববোধের। অবচেতনেই এই দলটি এগুচ্ছে ডায়েলেক্টিকালি। এমন পরিস্থিতিতে বাকস্বাধীনতা চর্চার নামে হঠাৎ করে ডিল ছুঁড়ে একটি মুভমেন্টকে পিছনে দেওয়া হয়। আর তখন নিজেকেই সান্ত্বনা দিতে হয়- থাক না ঘরের মানুষ; বেশি কিছু বললে বাকস্বাধীনতা হরণ হবে। 
ধরে নিচ্ছি সমাজের আস্তিক শ্রেণিকে নাস্তিকতায় উৎসাহিত করতে একটি বই লেখা হল। বইটির শুরুর দিকে একটি বাক্য- "যৌনউম্মাদ মুহাম্মদের বর্বর ইসলাম যখন সাম্রাজ্যবাদ প্রতিষ্ঠা করছিল..." এখানে ইসলামের ইতিহাস সম্পর্কে জানানোর আগেই বলে দিচ্ছি ইসলাম বর্বর, এবং মুহাম্মদের চরিত্রে সমস্যা আছে। এই ধরণের লেখাগুলো কি নাস্তিকতায় উৎসাহিত করে, নাকি নাস্তিকদের বিরুদ্ধে উস্কে দেয় তা লেখা প্রকাশের আগে না ভাবলে তো চলবে না। নিজের পাঠককে শত্রু বানাতে পারি না। উদাহরণটা আরেকটু পরিষ্কার করতে পারি। ধরে নিচ্ছি কোনো মওলানা নাস্তিকদের সমালোচনা করে বই লিখল। বইয়ের শুরুতেই আছে "মাথা মোটা অভিজিৎ রায়ের সমকামিতা নিয়ে বৈজ্ঞানিক যুক্তি নিয়ে লিখছিল..." এখানে অভিজিৎ দা'র যুক্তি নিয়ে আলোচনার আগেই আক্রমণ হলে আমার তো খারাপ লাগবে। বইটি পড়তে ইচ্ছে হবে না। ঠিক তেমনি ইসলামকে নিয়ে আলোচনার আগে বর্বর বলে দিলে একজন মুসলমান অবশ্যই বিরোধিতা করবে। 
ওয়াইজ মাহফিলে দুর্গা-কালী নিয়ে যৌন উত্তেজনাময় মন্তব্য করলে আমরা তাকে সাম্প্রদায়িক মন্তব্য বলছি। তাহলে কোন ধরণের প্রেক্ষাপট বর্ণনা এবং সমাজ ব্যবস্থা নিয়ে তুলনামূলক আলোচনা ছাড়া মুহাম্মদকে লুইচ্চা বলাটা কোন ক্যাটাগরিতে পড়বে তাও তো ভাবা উচিৎ। কোরানকে একবাক্য ফালতু বই বলার থেকে কোরানকে মধ্যযুগীয় সাহিত্য বিবচেনা করলে সমস্যা তো নেই। ভালো একাডেমিক গবেষকরা তো কোরান মধ্যযুগীয় সাহিত্যই ভেবে লেখালেখি করে। 
মুহাম্মদের যৌন জীবন নিয়ে গুছানো আর্টিকেল লেখা যায়। মুহাম্মদের সময়ে অনেকগুলো বিয়ে অস্বাভাবিক ছিল না এটাকেও গুরুত্ব দিয়ে দেখতে হবে। আমাদের উদ্দেশ্য যদি হয় অন্যের ধর্মীয় বিশ্বাসে আঘাত ফাটল ধরানো, তাহলে খুবই সূক্ষ্মভাবে একটি প্রশ্ন মাথার মধ্যে ঢুকিয়ে দিতে পারলেই ধর্মীয় বিশ্বাস ধীরে ধীরে ভেঙে যায়। মাথায় রাখতে হবে যাদের বিশ্বাস ভাঙছি তারা আমার ভাই, বন্ধু। লেখায় আলোচনাটা এমনভাবে যেতে হবে যেন লেখা পড়ে ক্ষেপে না গিয়ে জানতে আগ্রহ দেখায়।বারবার মোডারেট শ্রেণির পাঠককে উস্কে দেওয়ার মত আক্রমণ করলে যে শ্রেণিটা অভিজিৎ রায়ের হত্যার বিরোধিতা করেছিল একদিন তারাও আমাদের পাশে থাকবে না। 
কিছুদিন আগে আমার পুরানো লেখাগুলো চেক করছিলাম। বিশেষ করে ২০১১-১২ সালের ধর্মকারীর লেখাগুলো। ভাবছিলাম এইসব লেখার জন্যই তো জঙ্গিরা হত্যা করতে চায়। কিন্তু এইসব লেখা যদি আমার বন্ধুদের সামনাসামনি দেখাই তারা আমাকে আদর করবে? মিষ্টি খেতে দিবে? হাঁ,দিবে। হাত পা ভেঙে মেডিক্যালে ভর্তি করে দিবে। অভিজিৎ দাকে সালাফি বলায় অনলাইনে মুক্তমনারা মারামারিতে থাকতে পারে না। ব্লগে একজন ধর্মপ্রচারকে উম্মাদ বলে সিরিজ লিখতাম, এইটার অপরাধে হেফাজতের আন্দোলনের সময় চট্টগ্রামে ওয়াসাতে আমার ফাঁসি দাবী করা প্ল্যাকার্ড নিয়ে দাঁড়িয়ে থাকা হুজুরটার দোষের কিছুই দেখি না। 
সমাজ পরিবর্তনের জন্য লিখছি। কিন্তু তাই বলে সমাজকে শত্রু বানাতে পারি না। মিশিনারি কিছু সাইট থেকে কিছু কোরান হাদিসের রেফারেন্স পড়ে নিজেকে পন্ডিত ভাবা যায়। কিন্তু কাজের কাজ কিছুই হয় না। আমিও নিজেকে পণ্ডিত ভাবতাম। কিন্তু জ্ঞানের এনলাইটমেন্ট বেশ দীর্ঘ সময় সাপেক্ষ ব্যাপার। এখন নিজেকে শূন্যবাদী ভাবছি। তাই শূন্যমাথায় বড় কিছু করার সাহস পাই না। পাঠককে লক্ষ্য করে নাস্তিক নবী নামে ছদ্মনাম ধারণ করে একশটি শিশুসুলভ বই বের করার থেকে একটি অবিশ্বাসের দর্শনের গুরুত্ব অনেক বেশি। কিন্তু যে সমাজে আলী দস্তির মুহাম্মদের ২৩ বছর বইটির মত চমৎকার বই নিষিদ্ধ হয়, সেখানে আলী সিনাহার আন্ডারস্ট্যান্ডিং মুহাম্মদ অনুবাদ করা হলে সময়টাকে আরও ঘোলাটে করা হবে। অনলাইনে অনুবাদ করে ছড়িয়ে দেওয়ার যায়। কিন্তু বই বের হিসাবে বের করলে সমস্যা হবে। মুহাম্মদের মৃত্যুর পর সাম্রজ্যবাদ কীভাবে প্রতিষ্ঠিত হয়েছে, কোরান কীভাবে সঙ্কলন করা হয়েছে এইসব নিয়ে বাঙলায় ভালো বই নেই। মুহাম্মদকে টাচ না করে এইসব বইতে হাত দিলে একটা ঘরণার পাঠক শ্রেণির মনে এমনিতেই অবিশ্বাস তৈরি হবে। 
কখন নাস্তিক হলাম, ফেসবুকার থেকে ব্লগার হলাম, ব্লগার হওয়া বাধ্যহয়ে সর্বমোট তিনবার দেশের বাইরে গেলাম- সব দৃশ্য একসাথে কল্পনা করতেই অদ্ভুদ মনে হয়। আঠারো বছর বয়সে নাস্তিকতা নিয়ে প্রথম স্ট্যাটাস লিখেছিলাম। বোরকা নিয়ে ওই দুই লাইনের স্ট্যাটাসের কোনো উদ্দেশ্য ছিল না। সারাজীবন উদ্দেশ্য ছিল দেশে ক্যারিয়ার গড়ার, বাবার ব্যবসা দেখার। কিন্তু বর্তমানে আমার দেশটা কতদূরে ভাবতে কষ্ট হয়। কালকে যদি বাবা মা মারা যায়, দেশে ফিরতে পারবো না। কারন আমার হাতে কোনো পাসপোর্ট নেই, আমি একজন এসাইলম সিকার। নাস্তিকতার কারনে নিজের পড়ালেখা জগতের একটি বছর হারাতে হয়েছে। বারবার দেশের বাইরে যেতে বাবার অনেক টাকা খরচ হয়েছে। এইসবের তো কিছুই চাই নি। ভালোবাসা দিবসে অন্যরা যখন প্রেমিকা নিয়ে গল্প করে, আর আমি আমার প্রেমিকার বিয়ের কার্ড উপহার পাই। একসময় আমার বিশাল ঘর ছিল। এখন নিজের একটা ছোট রুমও নেই। সব কিছু হারিয়ে ফেলেছি। 
কখন নাস্তিকতা আন্দোলনের সাথে জড়িয়ে পড়েছি নিজেই বুঝতে পারি নি। ২০১৩ থেকে পালিয়ে বাঁচতে চেয়েছিলাম। এখন আর পালানোর আর উপায় নেই। পালাতেও চাই না। সামনে এগুতে অনেক কৌশল মেনেই এগুতে হবে। ছাগলের বাচ্চার মত আমি আমি করলে হবে না। এটা একটি মুভমেন্ট। মুভমেন্টে এগিয়ে চলতে হয় সবাইকে নিয়ে। এসব মুভমেন্টে সারাদিন কাজ করলেও কেউ দুই টাকা দিবে না। পরিচিত না হলে অনেক সময় সাহায্য করতে এগিয়ে আসে না। তারপরেও কাজ করতে হয় দলবদ্ধভাবে; অন্যদের কথা চিন্তা করে। আমার দেশ আমেরিকা না যে উচ্চমার্গীয় স্যাটায়ারের নামে আক্রমণ করে পালাতে পারবো- কিংবা অন্যদের উপর হামলা হলে দায় এড়াতে পারবো। বাংলাদেশ কতটুকু গ্রহণ করতে পারবে- কীভাবে একটা নিদিষ্ট পাঠক শ্রেণী গড়ে উঠবে এবং তাদের মাঝে মুক্তমনা বীজ কীভাবে জন্মাবে, এবং পনের বছর পর বাংলাদেশকে কোথায় দেখতে চাই- ওই পনের বছরে কী লিখবো, কখন কি বইয়ের বাজারে দরকার এসব ভাবাকে কৌশলগত আগানো বলে। বাংলাদেশের মুক্তমনা বীজ প্রতিষ্ঠা করতে কৌশলগত আগানোর বিকল্প দেখি না... 

