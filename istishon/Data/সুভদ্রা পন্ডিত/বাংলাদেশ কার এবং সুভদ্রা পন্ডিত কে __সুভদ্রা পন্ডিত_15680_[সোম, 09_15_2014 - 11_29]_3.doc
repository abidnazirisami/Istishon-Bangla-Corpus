বাংলাদেশ কার এবং সুভদ্রা পন্ডিত কে _


একটা সময় এ দেশ যার দখলে থাকত তার হত। কখনো আদিশুরের, কখনো বিক্রমাদিত্যের, বল্লাল সেনের, গিয়াসুদ্দিনের, কখনো ব্রিটিশ, পাকিস্তান, শেখ মুজিব - জিয়ার। তবু ততদিন এ মাটির মানুষেরা মাটিকে মা জানত, সরকারকে জানত রাজা যায় রাজা আসে . ...... ... 
আর আজ কি হয়েছে। আজ দেশ না সরকারের, না জনগনের। জনগন ভাবে আসলে দেশ তো সরকারের। আমার কোনো দোষ নাই; আমার আলয় খানি ভালোয় ভালোয় টিকে গেল বুঝি। সরকার ভাবছে, দেশত জনগনের, পরের ঘরে আলো জ্বেলে পুড়ে মরি? পরেরটা যদ্দিন খাইতে পারি আগে খাইয়া লই।
তাহলে দেশ এখন কার? 
আমরা সেটা দেখছি। ..... হবে। তবে, সময়। আমরা এখন খাবার তালে আছি। আর একটা নতুন কাজ পেয়েছি। বলা। বলা মানে যে স্বাধীনতা। বলা মানে যে আত্ম তৃপ্তি। বলা মানে বলতে বলতে ফেস/বুক চমক। বলা মানে ব্লগ, অন্যকে ধমক। বলে কেউ কাউকে খোসা সহ কলা খাওয়াচ্ছি, কাউকে মূলা দেখাচ্ছি। বলা মানে শুধু ফলা নয় তো , বলা মানে কলা, মুলা এবং শিমুল তুলা। তাই ফলুক আর নাই ফলুক, আমরা বলে যাচ্ছি। কথায় না হয়ে কাজে বড় হবার মত কাজ নেই। তাই , ....... তাই আমরা পণ্ডশ্রমে পন্ডিত। এ পান্ডিত্য স্বমহিমায় আলোকিত ওজনহীনতায় উদ্দিয়্মান। বেলুনবত। তবে, ভুদ্রতা বজায় রাখতে জানতে হবে। আমাদের হতে হবে সুভদ্রা পন্ডিত। 

