ধর্ষন এবং বাংলাদেশের 'তনু'রা___ 


এ বছরের মার্চ মাসের ২১ তারিখ TIME ম্যাগাজিন কঙ্গো ও দক্ষিন সুদানে গৃহযুদ্ধে নারী শিশু ধর্ষন নিয়ে War and Rape শিরোনামে এক গবেষনামুলক প্রবন্ধ প্রকাশ করে। প্রবন্ধটা অনেক বড়, এর ভিত্তিতেই আমি লিখছি। 

প্রথমে তার স্বামীকে গুলি করা হয় এবং তারপর একে একে তার দুই সন্তানকে মারা হয়। যখন ইউনিফর্ম পরিহিত লোকগুলো তার মেয়ের দিকে হাত দেয় তার মাথায় এর চেয়ে খারাপ কোন পরিস্থিতির কথা আসছিল না। সৈন্যরা তাকে উদ্দেশ্য করে বলল, আমরা নারী এবং মেয়েদেরকে হত্যা করি না। নারীদেরকে তাঁরা শুধু ধর্ষণ করবে। 
দক্ষিন সুদানের মেরীর কথা বলা হচ্ছে। ভবিষ্যতে বিদ্রোহী হতে পারে এই অভিযোগে তার সন্তানদের হত্যা করা হয়। স্বামী সন্তানদেরকে মারার পর পাচজন সৈন্য তাকে জোর করে ধরে বাধ্য করল নিজের দশ বছরের মেয়ের ধর্ষিত হওয়ার দৃশ্য দেখতে। মেয়েটার নাম নালাত; তিনজন মিলে তখন ধর্ষণ করছিল তার ১০ বছরের মেয়েটাকে। মেরী বলেন, ‘আমি আমার পিচ্চি মেয়েটাকে দেখতেই পারছিলাম না, শুধু রক্তই দেখতে পাচ্ছিলাম’।
সৈন্যরা এবার চড়াও হয় মেরীর ওপর।
কিছু সময় পরে নালাত মারা যায়। 
মেরী জানেন না এটা কোন দলের আর্মি এই কাজ করছে, কিন্তু তারা সবাই এসব করছে, যাকে পাচ্ছে তাকে ধর্ষণ করছে, “It happened to all of us: little girls, grandmothers’’। সৈনিকদের নিয়ম ছিল খুবই সাধারণ, তুমি যদি বাধা না দাও ধর্ষনে তাহলে তোমাকে মারধর করা হবে না, কিন্তু বাধা দিলে তারা মারবে এমনকি বন্দুকও ব্যবহার করতে পারে। 
“Rape is a weapon even more powerful than a bomb or a bullet,” জিয়ান্না মুকুনিনা কথাগুলো বলছিলেন। ২০০৪ সালের কঙ্গোর গৃহযুদ্ধের শেষ দিকে সৈন্যরা তার গ্রামে আক্রমন করে। পুরুষদেরকে হত্যা করার পর অপহরণ করে নিয়ে যায় নারীদেরকে। জিয়ান্না জানেন না ঠিক কত জন তাকে ধর্ষন করেছিল তবে এটা জানেন যে, তারা কখনো কখনো লাঠি বন্দুক ও ব্যবহার করেছিল। তার বয়স তখন মাত্র ১৬ বছর। তিনি বলেন, 
“At least with a bullet, you die. But if you have been raped, you appear to the community like someone who is cursed. After rape, no one will talk to you; no man will see you. It’s a living death.”
“বুলেট হলে অত্যন্ত তুমি মারা যাবে, কিন্তু ধর্ষিত হলে সমাজের কাছে হয়ে যাবে অভিশপ্ত। কেউ কথা বলবে না, কোন পুরুষ দেখাও করবে না, এটা একটা জীবন্ত মৃত্যু”। 
UN রিপোর্ট অনুযায়ী কঙ্গোতে সে সময় ২০০,০০০ নারী ও শিশুকে ধর্ষন করা হয়েছিল, দক্ষিন সুদানে ব্যাপক। তবে সংখ্যাটা আরো বেশী। ধর্ষণ এখনও সমাজে সবচেয়ে বেশী অনুচ্চারিত ক্রাইম এবং শুধুমাত্র সবচেয়ে নৃশংসতম ঘটনাগুলো কিংবা সকলের চোখের সামনেই যেগুলো ঘটে সেগুলোর খবরই জানা যায়। 
যে কোন ধর্ষন শুরু এবং শেষ হয় পুরুষের মাধ্যমেই। এই সহিংসতার মূলে যে পুরুষতান্ত্রিক সংস্কৃতি দায়ী তাই যুগ যুগ ধরে নারীদেরকে পোড়াচ্ছে। যদিও ISIS এবং বোকো হারাম যুদ্ধকালীন ধর্ষনটাকে ধর্মীয়ভাবে বৈধতা দেয়ার চেষ্টা করছে কিন্তু এখানেও প্রোথিত আছে সেই পুরুষের শ্রেষ্টত্বের মানসিকতা। ধর্ষন রোধের জন্য দরকার সে মানসিকতা পরিবর্তনের। তাদেরকে মানবাধিকার, নারীর সম্মান এবং নারী – পুরুষের সমানাধিকার নিয়ে শিক্ষা দেয়া লাগবে। এবং এটা বালক বয়স থেকেই শুরু করা উচিত। তা নাহলে তারা বড় হবে ঐ পরিবেশে যেখানে চিন্তা করবে পুরুষরা নারীদের চেয়ে উন্নত, যেখানে দেখবে পুরুষরা নারীদেরকে ধর্ষন করছে এবং একসময় তারাও একই পথ ধরবে। 
If they are not taught human rights, respect for women, equality, these children will grow into young men who think they are better than women, and they will grow into men who rape women, who will use violence to get their way. They will become violent men.
[ ৭ বছর বয়সী নীমা; এতবার ধর্ষন করা হয়েছে যে সে প্যারালাইজড হয়ে যায়]
অবশ্য Rukunghu, পেশায় একজন ফিস্টুলা সার্জন, এর মতে, শুধু শিক্ষাতেই কাজ হবে না। দরকার গোটা সমাজের প্রতিবাদ এবং দোষী সাব্যস্থ করে সরকারের প্রয়োজনীয় পদক্ষেপের। কঙ্গোতে ধর্ষনের বিচার শুরু হওয়ার পর থেকে ধর্ষনের সংখ্যাটাও কমে যাচ্ছে। শিশুদেরকেও ধর্ষন করা হচ্ছে অহরহ। তার মতে এর সবচেয়ে বড় কারণ হচ্ছে এই যে, ধর্ষক জানে সে কোন কারাগারে যাবে না, তার জন্যে কোন মৃত্যুদণ্ড অপেক্ষা করছে না এবং সে নির্দ্বিধায় বেঁচে থাকবে। 
He does it because he knows that there is no prison waiting for him, no death penalty. He knows he can get away with it.

২ [বিষয়ঃ বাংলাদেশ]
লিখতে বসছিলাম এই প্রবন্ধটা নিয়ে, কিন্তু মাঝপথেই ‘তনু’ আমাকে বাধ্য করল আমাদের দেশের দিকে একটু চোখ দিতে। 
এবার আসি আমাদের দেশের দিকে। যদিও তুলনা করছি না, করা উচিতও না কেননা কঙ্গো এবং সুদানে এসব হচ্ছিল গৃহযুদ্ধের প্রাক্কালে। বিষয়টা এক করছি কারন উল্লিখিত প্রবন্ধটা আল্টিমেটলি ‘ধর্ষণ’ নিয়েই। আমাদের দেশেও ধর্ষণটা ব্যাপক আকার ধারণ করেছে এবং এখানে ভয়াবহ দিকটি হল এই অপরাধের কোন বিচার হয় না। 
বাংলাদেশ মহিলা পরিষদের লিগ্যাল এইড উপপরিষদের দেওয়া তথ্য অনুযায়ী, ১৯৯৭ থেকে ২০১০ সাল পর্যন্ত ১৪ বছরে ধর্ষণের ঘটনা ঘটেছে সাত হাজার ২৩২টি এবং ধর্ষণের পর হত্যার ঘটনা এক হাজার ৩৭২টি।
গণধর্ষণের ঘটনা ঘটেছে দুই হাজার ৮৫৪টি।
ধর্ষণ-সংক্রান্ত এই তিন ধরনের অপরাধ ঘটে ১১ হাজার ৪৫৮টি।
আরেক হিসাব অনুযায়ী, শুধুমাত্র ২০০৯ সালের জানুয়ারী থেকে জুন পর্যন্ত এই ছয় মাসে ১৪৭৯ জন নারী ধর্ষিত হয়েছেন। 
আসকের দেয়া তথ্য অনুযায়ী, ২০১৩ সালের বাংলাদেশের অবস্থাটা দেখুন, 
ধর্ষনের ঘটেছে ৮১৩টা
২৮৭ জনের বয়স ১৮ এর নিচে
১৮৮ জনের বয়স বারো বয়সের নিচে
২৫৬টা গণধর্ষনের ঘটনা ঘটেছে
৮৭ জন ধর্ষনের ফলে মারা যান
১৪ জন আত্নহত্যা করেন। 
 
২০১৪ সালের রিপোর্ট দেখেন, মোট ৭০৭ টা ধর্ষনের ঘটনা ঘটেছে। এর মধ্যে ছয় বছরের নিচে আছে ৩৫ জন এবং ৭ -১২ বছরের মধ্যে আছেন ৯৯ জন। 
 
২০১৫ সালে ৮৪৬ টা ধর্ষনের ঘটনা ঘটেছে, এর মধ্যে ১৬৩ জনই ছিলে ৭-১২ বছরের শিকার শিশু এবং ৫৩ জনের বয়স ছিল ৬ এর নিচে। 

২০১৬ সালের প্রথম দু মাসেই ধর্ষনের ঘটনা ঘটেছে ৫৮টা।
ধর্ষণের শিকার হওয়া নারীদের ৩১ শতাংশই হচ্ছেন ১১ থেকে ১৫ বছরের মেয়ে এবং এটাই সর্বাধিক। এর পরই রয়েছে ১৬ থেকে ২০ বছরের মেয়েরা। 
আদৌ জানি না, একটা ধর্ষনেরও বিচার হয়েছিল কি না? 
তথ্যগুলোতে এটা পরিষ্কার যে, ধর্ষণের শিকার নারীদের অধিকাংশই শিশু। বয়স ১২ এর নিচে। প্রতিটা ধর্ষনের ঘটনার পরপরই ধর্ষকদের বাচাতে শুরু হয়ে যায় যুক্তির ফোয়ারা। শিক্ষিত সমাজটাই সবচেয়ে ভয়ংকর। নানা যুক্তির ছলাকলায় বারে বারে দেখাতে চায় যে, ধর্ষনে নারী পুরুষের দুজনেরই দোষ থাকে। তালি তো আর এক হাতে বাজে না। নারীর পোশাকের দিকেই তাদের প্রধান ইঙ্গিত। হিজাব পরলেও বলা হয়, ‘এরকম সাজুগুজু করে পাছা ফুলাইয়্যা খালি মাথায় স্কার্ফ দিলেই হিজাব হয় না’। 
কিন্তু আমাকে বোঝান, ৭-১২ বছরের মেয়েদের পোশাকে কিসের দোষ থাকে? ৬ বছরের মেয়ের ধর্ষনে কিভাবে কাপড় দায়ী থাকে। একটা মেয়ের লাশের ছবি দেখে যে ‘ফোলানো পাছার’ কথা চিন্তা করে তাদের চেয়ে বিকৃত মনমানসিকতা আর কোথায় পাবেন? বলেন? 
"Map of the mind of the rapist"; নিউইয়র্ক টাইমস প্রকাশিত গবেষণামূলক প্রবন্ধ। গবেষণায় দেখা গেছে প্রতিটা ধর্ষক ধর্ষণ করে নারী জাতটার প্রতি চরম ঘৃণা থেকে, চরম বিদ্বেষ থেকে। শুধু নারী জাতটার প্রতিই না, তাদের আক্রোশ থাকে পুরো পৃথিবীর প্রতিই। এর মধ্যে বিশাল একটা গুষ্টি সম্পর্কে এই প্রবন্ধে বলা হয়েছে, "They pick fights with men and rape women" 
তনু’ ঘটনার পরবর্তীতে সকলের জাগরণ যেমন আশার আলো ঠিক তেমনি তাকে কেন্দ্র করে তার ধর্ষনের বৈধতা খোঁজার নমুনাগুলো আমাদের জন্যে চরম হতাশার, চরম ঘৃনার। শুধু শিক্ষার কথা আর মানসিকতার কথা বললেই হবে না, এর জন্যে দরকার কঠোর শাস্তির, দরকার বিচারের- যার প্রচন্ড অভাব এ দেশে। ঐ সার্জনের কথাটাই ঠিক, ধর্ষক জানে সে কোন কারাগারে যাবে না, তার জন্যে কোন মৃত্যুদণ্ড অপেক্ষা করছে না এবং সে নির্দ্বিধায় বেঁচে থাকবে। এজন্যেই একের পর এক ধর্ষন চলছে। 
তথ্যসূত্রঃ
১) আইন ও সালিশ কেন্দ্র
২)বাংলাদেশের বর্তমান পরিস্থিতি
৩) বিভিন্ন ওয়েবসাইট ও গবেষণা প্রবন্ধ। 

