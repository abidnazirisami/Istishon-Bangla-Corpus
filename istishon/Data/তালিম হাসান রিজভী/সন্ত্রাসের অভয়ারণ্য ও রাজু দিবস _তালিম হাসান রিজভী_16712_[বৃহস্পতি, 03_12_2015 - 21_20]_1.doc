সন্ত্রাসের অভয়ারণ্য ও রাজু দিবস 


মৌলবাদী সন্ত্রাস, রাজনৈতিক সন্ত্রাস, মধ্যযুগীয় রাজনৈতিক আধিপত্য বাংলার মানচিত্রে এখন ক্রমান্বয়ে শক্তিশালী অবস্থান তৈরি করছে। অভিজিৎ হত্যা, পেট্রল বোমা, ককটেল, এগুলো সেই অশুভ ইংগিতই বহন করে। আমাদের আত্মকেন্দ্রিক সেলফিবাদী ছাত্রসমাজ ফেসবুক প্রোফাইলে লিখে রাখে আমি রাজনীতি ঘৃণা করি। এই সন্ত্রাসের বিরুদ্ধে প্রতিবাদ করার মত সাহস, ইচ্ছা সিংহভাগ ছাত্রের নেই। তাই আমাদের এখন অনেক রাজু দরকার। যারা সন্ত্রাসের ভিত্তিমূলকে নাড়িয়ে দিয়ে প্রগতিবাদী সমাজের বাস্তবায়নের পথকে আরো সামনে এগিয়ে নিয়ে যাবে। ১৯৯২ সালের ১৩ মার্চে সন্ত্রাসীর গুলিতে নিহত শহীদুল্লাহ হলের ছাত্র, বিপ্লবী রাজু অসং্খ্য রাজু হয়ে প্রতিটি ক্যাম্পাসে জন্মাক। বিপ্লবীর প্রতি শ্রদ্ধা। 

