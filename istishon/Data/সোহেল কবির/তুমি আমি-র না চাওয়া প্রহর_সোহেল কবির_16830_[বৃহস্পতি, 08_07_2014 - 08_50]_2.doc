তুমি আমি-র না চাওয়া প্রহর


অনন্তকালের শপথ নিয়ে নেমেছি পথে
পথের যাত্রি হয়ে কাটাব এ রকমই বাসনা ছিল।
ছিল - বলে কি ভুল করছি!
কখন কখন এই অবাঞ্ছিত সংশয় এসে বিব্রত করে খুব
কিন্তু এড়ান কি যায় তাকে!
ঠিক যেমন রাতের শেষ প্রহরগুলো
কষ্ট ছড়ান আর কষ্ট বুকে জমা করে পার করা রাত
কষ্ট ধারা ঝরাতে ঝরাতে স্বপ্নলোকের যাত্রী হওয়া
এরি মাঝে কখন কখন বা বৃষ্টি এসে একাত্মতা ঘোষনা করে
এক ঘেয়ে কান্নার সুর যেন; কিন্তু সাথে তার ছন্দের মৈথুন
সব মিলিয়ে বুকের মাঝে শূণ্যতার হাহাকার ছড়ানোর বিপুল আয়োজন
মহিয়সী আকুল পাথার জোড়া শূণ্যতার মায়াজাল
বিষন্নতার সাথে বিদ্রুপ করা।
কিন্তু এরই মাঝে সান্তনার মত স্মৃতি মেদুরতার আদুরে প্রলেপ
মনে পড়ে যায় পদ্ম পাড়ের দিনটির কথা
পরিনতকালের অপরিনত অভিলাষ পুরনের উপাখ্যান
সেই তুমি আমি মিলে স্বর্গ রচনার কি তীব্রতর সুখ
তারাও আসে আর ভাসিয়ে নিয়ে যায়
অতপর..... সেই তুমি আমি মিলেই আবার বিষের পশর সাজাই
যেমন এই কলো কাল রাত।

