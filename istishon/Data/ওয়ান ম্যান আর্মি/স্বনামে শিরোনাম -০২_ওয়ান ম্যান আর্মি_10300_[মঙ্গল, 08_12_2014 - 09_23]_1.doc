স্বনামে শিরোনাম -০২


দেনা পাওনার দুর্বিপাক দ্বৈরথে দিব্যদৃষ্টি থাকা সত্ত্বেও ধ্রুপদি উন্নাসিকতা আর অর্বাচীন অনাবশ্যকতা যাহাদের মননমগজে তাঁরা আত্মমগ্ন অমানুষ নাকি মুখোশাবৃত দ্বিপদ তা প্রশ্নসাপেক্ষ আশ্চর্যবোধক হইলেও তাহা যে সৃষ্টিশীলের হাতে গড়া এক অনিন্দ-অনুপম দেহাবয়ব তা এক কথায় অনস্বীকার্য। অজ্ঞেয় দুরাচার আর জ্ঞেয় অনাচারের স্বভাবশৃঙ্খল ভাঙ্গিয়া সহজাতপ্রবৃত্তিদাস মানুষের পক্ষে আলোকোজ্জ্বল স্বর্ণালী সকালের মোহময় প্রার্থনায় নিজেকে সম্প্রদান করিয়া নিষ্কলুষ নির্মল হওয়া অবান্তর এবং প্রশ্নাতীত। পরিমিত সততার মাপকাঠি বিশেষ স্থান পর্যন্ত বিস্তৃত করিয়াও শেষ পর্যন্ত বিশেষ স্থান পর্যন্ত আসিয়া থামিয়া গেলে হুড়মুড় করিয়া তাসের ঘরের মত ভাঙ্গিয়া পড়ে, স্রোতের প্রতিকুলে সাঁতরানো খড়কুটোর মতো মুহূর্তে অথৈ জলে বিলীন হওয়াই মানুষের নিয়তি। 

