পৃথিবী কতটুকু আজিব জানি না তবে আমরাই আজিব !!


মন দিয়ে খেয়াল করলে একটি জিনিষ চোখে পড়বে। বছরের শুরু থেকেই একের পর এক ব্লগার হত্যা। কয়দিন চিল্লাচিল্লি। এরপর সব চুপ। কয়দিন শাহবাগে মাতামাতি, তারপর আর কোনো শব্দ নেই। 
রাজনসহ একের পর এক শিশু হত্যা হয়, কয়দিন খুব লাফালাফি, এরপরে সবাই ভুলে যাই। এদিক সেদিক ধর্ষন বিষয়ে আইন-শৃঙ্খলার অবনতি নিয়ে টিভিতে টকশো দেখি। এরপর টিভি বাটন অফ করে নিজেদের মেমোরীর বাটনটাই অফ করে ফেলি। 
গ্যাস-বিদ্যুতের বাড়তি দাম নিয়ে, শিক্ষাঙ্গনের বাড়তি ভ্যাট নিয়ে করলাম আন্দোলন, কোনো ফলাফল না পেয়েই ফের বাড়ী এসে বসে রইলাম। 
বঙ্গবন্ধু হত্যা ও ৭৫ পরবর্তী নেপথ্যের ঘটনা নিয়ে কিছু মন্ত্রী আর আমলারা দেশবাসীর হাতে নতুন বল তুলে দিল। আমরাও আজিব জাতি আজিব তরিকায় সেই বলে গুগলি খেলি।
‌মাঝে প্রবীর শিকদারের ভাঙা পায়ে সমবেদনা জাগিয়ে ৫৭ ধারা নিয়ে অনলাইনে সরব হলাম, তাতেও জাসদ ইস্যু পানি ঢেলে দিল। 
গোদের ওপর বিষফোঁড়া শাহজালাল প্রযুক্তি বিশ্ববিদ্যালয়ের শিক্ষক আন্দোলনে ছাত্রলীগের ‍‍!! জয় বাংলা !! হুঙ্কার সমৃদ্ধ হামলা এবং জাফর ইকবাল স্যারের !! গলায় দড়ি দিয়ে মরা উচিত!! সম্বলিত বক্তব্য আমাদের (তথাকথিত) মুক্তিযুদ্ধের চেতনায় আঘাত লেগেছে। 
আজ আবার দিনভর বৃষ্টি ও জলাবদ্ধতার কারণে দুই সিটি করপোরেশনের মেয়রকে গালাগালি করেই পার করলাম। 
এসবের মাঝে ভুলে গেছি পটুয়াখালি ও বরগুনার রাখাইনদের শ্মশান দখলের গল্প। কারণ আদিবাসী আর সংখ্যালঘুদের জমি দখলতো রোজকার কাহিনী, এ নিয়ে মাথা ব্যাথা করার দরকার কি? এদেরতো সাংবিধানিক অস্তিত্বও নাই। তাই না?? 
এখন বলেনতো আমরা কি আসলেই আজিব জাতির তকমা পাওয়ার উপযুক্ত নই!!!!!!!
পাদটীকা"--- আমাদের মুক্তিযুদ্ধের চেতনা তথাকথিত এ কারণেই যে, এই চেতনার বড়ি গিলিয়ে সব সরকার আমাদের গেলায়, আর আমরা ম্যাঙ্গো পিপল সেই বড়ি গিলিও বটে। 

