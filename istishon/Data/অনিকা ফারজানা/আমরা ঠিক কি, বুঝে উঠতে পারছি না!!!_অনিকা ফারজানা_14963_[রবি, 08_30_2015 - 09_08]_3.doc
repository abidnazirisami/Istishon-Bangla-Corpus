আমরা ঠিক কি, বুঝে উঠতে পারছি না!!!



এই দেশের মন্ত্রীরা বিদেশ থেকে বিলাসবহুল গাড়ী আমদানী করে বিনা শুল্কে। আর আমরা বিদ‌্যুত গ্যাস বিলের দাম দিতে বাধ্য থাকবো। শিক্ষা গ্রহণ করব ভ্যাট দিয়ে। যদিও মাসের পর মাস প্রেসক্লাবের সামনে বসে থাকব পোশাকশ্রমিক হিসেবে বকেয়া বেতনের দাবীতে। 
সরকারী হাসপাতালের চিকিৎসকদের কাছে যাব তাদের প্রাইভেট চেম্বারে। নির্ধারিত সরকারী ফির বদলে মোটা অংকের ধার দেনা করতে বাধ্য থাকবো। অর্থমন্ত্রী বলছেন, অর্থনীতিতে আমরা উন্নতি করেছি। আর অন্য মন্ত্রীরা আমাদের পৈত্রিক ভিটা দখল করে যাচ্ছেন। 
বাবা-মায়ের শেষ সম্বল খরচ করে বিশ্ববিদ্যালয়ের সনদ নিয়ে আফিসে আফিসে ঢু মারি, মামা-চাচার খোজ করি। যদি একটি চাকরি মিলে!!!
বাজারের মূল্য তাপে সবজি কিনি, কিন্তু ভুলেও রাগ করা যাবে না। তাতে ৫৭ ধারার অসম্মান হবে যে। 
শাহবাগে গিয়ে মুখ ফোলালে বেশী কথা বললে নাস্তিক আখ্যা পাবেন, কেউ কেউ আপনার ঘাড় থেকে মাথা কেটে নামিয়ে দেবে, সরকার আপনাকে সীমা লঙ্ঘন করতে মানা করবে, চাইলে প্রবীর সিকদারের মতো বেড়াতে নিয়ে যাবে। ফলাফল, নিজ দেশে পরবাসী তথা আগাছার মতো বেচে থাকুন, নয়তো অন্যের অনুভুতিতে আঘাত হানলে সরকারের কাজে ব্যঘাত ঘটবে। 
অতএব সাধু সাবধান, আমরা সবাই প্রজা, রাজার কাজে চিন্তা নয়, নিজের বেচে থাকাটাই নিরাপদ করতে হবে। 

