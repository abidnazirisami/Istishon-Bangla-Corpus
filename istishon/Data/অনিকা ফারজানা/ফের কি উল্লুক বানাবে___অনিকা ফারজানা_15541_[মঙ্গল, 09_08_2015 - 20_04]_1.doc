ফের কি উল্লুক বানাবে__


কেন জানি মনে হচ্ছে আমরা আবার জজ মিয়া নাটকের নির্বাক দর্শক হতে চলেছি !!! 
ব্লগার অভিজিৎ হত্যাকান্ডে জড়িত সন্দেহে ঢাকায় আটক তৌহিদুর রহমান ও আমিনুল মল্লিককে ব্লগার অনন্ত বিজয় দাশ হত্যা মামলায় গ্রেফতার দেখানো হয়েছে।
মঙ্গলবার সিলেট মহানগর হাকিম আদালতে তাদের হাজির করলে বিচারক সাহেদুল করিম তাদের গ্রেফতার দেখানোর নির্দেশ দেন।
 এর আগে ঢাকায় ব্লগার অভিজিৎ রায় হত্যা মামলায় আটককৃত তৌহিদুর রহমান, আমিনুল মল্লিক, আরিফুল ইসলাম, জাকিরুল প্রকাশ ও সাদেক আলিমকে অনন্ত বিজয় হত্যা মামলায় শ্যেন অ্যারেস্ট দেখানোর আবেদন করে সিআইডি পুলিশ।
তবে আদালত তৌহিদ ও আমিনুলকে গ্রেফতার দেখানোর নির্দেশ দেন। তবে আরিফ ও জাকিরুলকে গ্রেফতার দেখানোর আবেদন মঙ্গলবার আমলে নেননি আদালত। এদিকে সাদেক আলিমকে আজ মঙ্গলবার আদালতে হাজির করা হয়নি।
অনন্ত বিজয় হত্যা মামলার তদন্তকারী কর্মকর্তা সিআইডি পুলিশের পরিদর্শক আরমান আলী আদালতে এই ৫ জনের ১৫ দিনের রিমান্ড আবেদন জানান। তবে সাদেক আলিম আদালতে হাজির না হওয়ায় বিচারক সাহেদুল করিম রিমান্ড আবেদন মঞ্জুর না করে আগামী ১৬ সেপ্টেম্বর রিমান্ড আবেদনের শুনানির তারিখ নির্ধারণ করেছেন।
প্রসঙ্গত, গত ১২ মে সকালে সিলেট নগরের সুবিদবাজারে নিজ বাসার সামনে বিজ্ঞান ব্লগার অনন্ত বিজয় দাশকে কুপিয়ে হত্যা করা হয়। অনন্ত হত্যা মামলায় সিলেটের স্থানীয় একটি দৈনিকের ফটোসাংবাদিক ইদ্রিস আলী, শাবি ছাত্র মান্নান রাহি ও তার ভাই মোহাইমিন নোমান এবং আবুল খায়ের নামক একজনকে আগেই গ্রেফতার করে পুলিশ। তন্মধ্যে মান্নান রাহি আদালতে অনন্ত বিজয় হত্যার দায় স্বীকার করে জবানবন্দি দিয়েছেন।

