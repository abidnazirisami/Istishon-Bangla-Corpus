সর্ষের মধ্যেই ভুত


বর্তমান ক্ষমতাসীন সরকার মুক্তিযুদ্ধের চেতনার দাবীদার। এতে কোন সন্দেহ নেই, যে তারা জাতির পিতা বঙ্গবন্ধু
শেখ মুজিবের সেই আওয়ামী লীগ এর অধীনেই রাজনীতি করছেন। তবে মুশকিল হচ্ছে তারা কি আদৌ রাজনীতি
করছেন, নাকি স্রেফ ব্যবসা করছেন!! ব্যবসার নামে জঙ্গীদের আর্থিক অনুদান দেওয়াটাও এখন তাদের নীতিতে
বাধছে না। 
দেশের পুলিশ তথা আইনশৃঙ্খলা বাহিনীকেও ছোট করে দেখার কিছু নাই। তারা যথেস্ট পারদর্শী নিজেদের কাজে,
তবে প্রশ্ন হল, তারা কতটুকু স্বাধীন নিজ কর্মক্ষেত্রে। সব জেনেও চুপ করে থাকেন তারা। নিজেদের অস্তিত্ব
টিকিয়ে রাখতে তারা হয় পা চাটা দলে নাম লেখান নয়তো চুপ করে ঘুমান আর থানায় হাজিরা দেন। 
বছরের শুরুতেই লেখক অভিজিত রায় - নিলয় দাশসহ চার ব্লগার হত্যাকান্ড, শিয়া সমাবেশে বোমা আর সর্বশেষ
জাগৃতি প্রকাশনীর স্বত্বাধীকারী ফয়সল আরেফিন দীপন হত্যা ও শুদ্ধস্বর প্রকাশনীর স্বত্বাধীকারী সহ দু্ই ব্লগারকে
হত্যার চেষ্টা। কি মনে হয়?? দেশে কোনও জঙ্গী নেই বলে ঘোষণা দিয়েছেন প্রধানমন্ত্রী। সেই সুরে সুর মিলিয়েছেন
অন্য মন্ত্রীরাও। ব্লগার হত্যার বিচার না করে কিংবা খুনীদের ধরার চেস্টা না করেই দেশের পুলিশ প্রধান বরং
বলেছিলেন, ব্লগাররা যেন সীমা না ছাড়ায়। মানলাম ব্লগাররা সীমা লঙ্ঘন করেছেন, তাই তাদের শাস্তি মৃত‌্যু। 
কিন্তু প্রকাশক দীপনের কি অন্যায় ছিল? টুটুল ভাই কি করেছিলেন? মেধাবী ছাত্র তারেক কেন মৃত্যুর সাথে
পাঙ্জা লড়ে ।
ঘটনা পরে ডিবির যুগ্ম কমিশনার মনিরুল ইসলাম বলেন, লালমাটিয়ায় শুদ্ধস্বর প্রকাশনী এবং আজিজ সুপার
মার্কেটে ঢুকে হত্যা ও হামলার নেপথ্যে একই ব্যক্তি জড়িত থাকতে পারে। তিনি বলেন, টার্গেট কিলিং ঠেকানো
কঠিন হয়ে পড়ে। কিন্তু আমরা চেষ্টা করছি। বিভিন্ন জনকে হুমকির বিষয়টি যাচাই-বাছাই করে দেখা হচ্ছে।
আমরা ধারণা করছি আনসারুল্লাহ বাংলাটিম বা তার কোনো অঙ্গ সংগঠন এ হামলার সঙ্গে জড়িত থাকতে পারে। 
গাধার দল, ইন্টারনেট দেখ, তোদের সুবিধার জন্য ওরা ইন্টারনেটে পরবর্তী হামলার টার্গেটও দিয়ে দিয়েছে। 
দেশের সাধারণ মানুষ মনে করেন, ধর্মানুভুতিতে আঘাত দেয়ার কারণেই হত্যা করা হয়েছে অভিজিৎ-বাবু-অনন্ত-নিলয়দের। কোন ব্লগার হত্যার পর সাধারণ মানুষ প্রশ্ন করে, ‘কেন? কি লিখতো সে?’ যেন এমন কিছু কথা আছে, যা লিখলে একজন ব্যক্তিকে হত্যা করা যায়।। আর ব্লগার হত্যার নমুনা দেখে মনে হচ্ছে যেন, বাংলাদেশে সব নাস্তিক কেবল হিন্দু -বৌদ্ধ পরিবার থেকে আসা। আসলে হিন্দু -বৌদ্ধপরিবার থেকে নাস্তিক হওয়া ব্লগারদের হত্যা করলে সেটা সাধারণ মানুষের মধ্যে গ্রহনযোগ্যতা পায় বেশি। ‘বিধর্মী হইয়া আমাগো ধর্মের বিরুদ্ধে কয়, এত বড় সাহস, যা করছে ঠিক করছে’- হিন্দু-বৌদ্ধ পরিবার থেকে নাস্তিক হওয়া ব্লগারদের হত্যা করলে এই এক্সট্রা সুবিধাটুকু পাওয়া যায়। আসলে ব্লগাররা কি লেখে না লেখে, আস্তিক নাকি নাস্তিক, এইসব ব্যাপারে খুব বেশি চিন্তিত নয় খুনিরা। বেশ ভালো কথা, তবে প্রকাশক দীপন ভাই তো মুসলমান পরিবারের সন্তান, তিনিতো কোথাও এক লাইন লেখেননি?? ধর্ম নিয়ে কটাক্ষতো বহু দুরের কথা। এখনও সাধারন মানুষের টনক নড়ে না। এরা কোন ব্লগার নয়, দেশের শিক্ষা ব্যবস্থা অচল করে দেওয়ার উদ্দেশ্যে নেমেছে। অনেকটা ১৯৭১ সালের ১৪ই ডিসেম্বরের মত। 
বঙ্গবন্ধুকে হত্যার পর স্বাধীনতা বিরোধী শক্তি এদেশে রাজনীতি করার সুযোগ পেয়ে প্রায় চল্লিশ বছর ধরে কোন বাঁধা না পেয়েই নিজেদেরকে সামাজিক-রাজনৈতিক-অর্থনৈতিক ভাবে শক্তিশালী করেছে। এতদিন কোন বাঁধা পায় নি, কেউ তাদের বিরুদ্ধে কোন প্রতিবাদ করে নি, তাদের অন্যায়ের বিরুদ্ধে কেউ একটি শব্দও উচ্চারণ করে নি। একজন তসলিমা নাসরিন প্রতিবাদ শুরু করেছিল বলে আমরা সবাই মিলে তাকে দেশ ছাড়া করলাম। কিন্তু এখন অনেকেই প্রতিবাদ করতে শিখে গেছে। কাজেই যখন থেকে বাঁধা পেতে শুরু হল, যখনই আন্দোলন প্রতিবাদ শুরু হল, তখনই তারা বুঝতে পেরেছে, এত বছর তারা নির্বিঘ্নে তাদের কাজ করতে পারলেও এখন তা আর সম্ভব হবে না। কাজেই যারা ভবিষ্যতে তাদের জন্য বাঁধা হয়ে দাঁড়াবে বলে মনে করছে, তাদেরকেই তারা সরিয়ে দিচ্ছে। এক্ষেত্রে প্রথমে তারা ‘নাস্তিক ব্লগার’ ট্যাগ লাগিয়ে মুক্তচিন্তক ও স্বাধীনতার পক্ষের ব্লগারদের হত্যা শুরু করছে। এই হত্যাকে জায়েজ করতে ‘নাস্তিক ব্লগার’ ট্যাগটা খুব কাজে দিয়েছে, নাস্তিক হত্যার বিচার করতে গিয়ে সরকার ভোট কমাতে চায় না, সাধারণ জনগন ‘নাস্তিক মরছে, তাতে আমার কি?’ এই ভাব নিয়ে নিশ্চিন্তে জীবনযাপন করছে। এছাড়া ধার্মিক খুনিরা নাস্তিক হত্যা করে ধর্মমতে কিছু পুণ্যও অর্জন করে নিচ্ছে। কোন ব্লগারকে হত্যা করা হবে, কারা করবে, এসবই প্রশাসনের জানা। প্রশাসন জানে না, এ আমি বিশ্বাস করি না। শেখ হাসিনাকে নিয়ে অনলাইনেকে কটূক্তি করল, তাকে দেশের আরেক প্রান্ত থেকে খুঁজে নিয়ে আসতে পারে, আর সরকার একের পর এক খুন হচ্ছে, এসব খুনীদের ধরতে পারে না? হয়তো বলবেন, অভিজিৎ হত্যার সাথে জড়িত তিনজনকে তো গ্রেফতার করা হল। হ্যাঁ। অভিজিৎ যুক্তরাস্ট্রের নাগরিক, এ কেস নিয়ে এফবিআই-ও গবেষণা করছে। সঙ্গত কারনেই এ কেস নিয়ে সরকার চাপে আছে। তাই অভিজিৎ হত্যার তিনজন আসামীকে গ্রেফতার করা হয়েছে। তাও প্রকৃত কাউকে ধরছে কিনা তা-ও তো বলা যায় না। এফবিআই নীলয় হত্যার ব্যাপারে সাহায্য করতে চাইলে সরকার সাহায্য নেবে না বলে জানায়। নিজেরা অপরাধী ধরতে পারছে না, আবার কেউ সাহায্য করতে চাইলে সাহায্যও নিচ্ছে না। এতে স্পষ্ট বোঝা যায়, কোন হত্যার রহস্যই প্রশাসনের অজানা নয়। 
আইএস ঘোষণা দিয়েছে, পাঁচ বছরের মধ্যেই তারা ভারতসহ সারা বিশ্ব দখলের লক্ষ্যে কাজ করছে। সারা বিশ্ব দখল করতে পারুক কিংবা না পারুক, বাংলাদেশ দখল করতে তাদের খুব বেশি সময় লাগবে না। প্রক্রিয়া শুরু হয়ে গেছে, নাস্তিক হত্যা চলছে। আস্তে আস্তে নাস্তিতদের লিস্ট শেষ হলে অন্য লিস্ট আসবে। দেশ নিয়ে আমরা যারা স্বপ্ন দেখি, সভ্য একটি সমাজ ব্যবস্থার জন্য লড়াই করছি, তাদের সবাইকেই একে একে হত্যা করা হবে। সরকার-প্রাশাসন-অধিকাংশ জনগণ যেখানে নীরব হয়ে দেশ ধ্বংসের কাজে উৎসাহ যোগাচ্ছে, সেখানে আমরা ক’জন দেশটাকে ভালোবেসে, একটি প্রগতিশীল রাষ্ট্রের স্বপ্ন দেখতে দেখতে চাপাতির আঘাতে প্রান দিতে পারব, এর বেশি কিছু নয়। 

