গনজাগরন মঞ্চ এবং ধর্মসংকট


গন জাগরন মঞ্চের উৎপত্তি কিন্তু হয়েছিল প্রতিবাদের মানসিকতা নিয়ে । কাদের মোল্লাকে যখন যাবৎজীবন দেয়া হলো তখন প্রতিবাদী স্লোগান নিয়ে তরুনরা রাস্তায় নামলো । জড়ো হলো শাহবাগে । জনে জনে স্লোগান দিতে লাগলো কসাই কাদেরের ফাঁসি চাই । কসাই কাদেরের ফাঁসি চাই । দলে দলে লোক জড়ো হতে লাগলো শাহবাগে । সরকার অলিখিতভাবে আন্দোলনকারীদের শাহবাগ দিয়ে দিলো । বিএনপি পন্থীরা বলা শুরু করল আন্দোলনকারীরা নাস্তিক । আমার এক বন্ধু আমাকে বলল নাস্তিকের বাচ্চারা দেখ কি শুরু করছে ? আমি বললাম ওরা যে নাস্তিক কিভাবে বুঝলি ? ও বলল দেখস না মেয়াগুলা কত বড় বড় টিপ পড়ছে । শালা হিন্দু নাস্তিকেরা । আমি রাগ না করে বললাম তুই কি জানস নাস্তিক কাকে বলে ? ও উত্তর দিল যে সৃষ্টিকর্তায় বিশ্বাস করে না সে নাস্তিক । আমি তাকে জিজ্ঞেস করলাম তাহলে হিন্দুরা নাস্তিক হয় কেমনে ? হিন্দুরা তো সৃষ্টিকর্তায় বিশ্বাস করে । ও একটুক্ষণ চুপ থেকে বলল আমি অত কিছু জানিনা ওরা নাস্তিক আমার নেত্রী বলছে তাই ওরা নাস্তিক । আমি আর কি বলব আমি বললাম ও আচ্ছা । অদ্ভুত বাংলাদেশের রাজনীতি রাজাকারের বিচার চাইলে নাস্তিক হয়ে যায় মানুষ । একসময় গনজাগরন মঞ্চে বিরানির প্যাকেট যাওয়া শুরু হলো সরকারের পক্ষ থেকে । গন জাগরন মঞ্চের আন্দোলনে শেষ পর্যন্ত কসাই কাদেরকে ফাঁসি দেওয়া গেলো । জামায়াত নিয়ে যারা এতো মাতামাতি করে তারা কি জানে জামায়াতের যেখানে উৎপত্তি সেই পাকিস্তানেই জামায়াত নিষিদ্ধ । বাংলাদেশের মানুষ সহজ সরল ধর্মভীরু দেখে বাংলাদেশে জামায়াত এতো কিছু করতে পারে । আসলে ধর্ম ব্যবসায়িরা কখনো কারো ভালো কিছু করতে পারেনা । ধর্ম একজনের মনের অভ্যন্তরীণ ব্যপার । কাজী নজরুল ইসলাম বলেছেন কোন ধর্ম কতটা মহান তা নির্ধারণ করা হয় অন্য ধর্মের প্রতি এর আচরন দেখে । আপনারা ধর্ম পালন করবেন করেন সংখ্যালঘুদের প্রতি আপনাদের নির্যাতন কেনো ? নাকি ইসলাম ধর্মে কোথাও আছে যে অধর্মীদের মারা হালাল ? আমি তো জানি ইসলাম অন্য ধর্মের প্রতি যথেষ্ট সহানুভূতিশীল । গন জাগরন মঞ্চের বর্তমান অবস্থা তো আমরা দেখতেই পারছি । ছাত্রলীগের সাথে সংঘর্ষে জড়িয়ে গণজাগরণ মঞ্চ ধ্বংসপ্রায় । কিন্তু গনজাগরন মঞ্চের চেতনা কিন্তু ধ্বংস হয়নি । আগেউ বলছি এখন বলছি রাজাকারমুক্ত বাংলাদেশ চাই । অভিযুক্ত সব রাজাকারের ফাঁসি চাই । সরকার দ্বিতীয় মেয়াদে নির্বাচিত হয়ে যুদ্ধপরাধির বিচার ধীরগতিতে চালিয়ে নিয়ে যাওয়ার অপপ্রয়াস চালাচ্ছে । এই চেষ্টা কখনো সার্থক হবেনা । শহীদ জননী জাহানারা ইমামের আন্দোলন বৃথা যাবেনা । যুদ্ধাপরাধীর বিচার এদেশের মাটিতেই হবে । নাস্তিক বলেন আর যাই বলেন আমি সবসময় এর মতো বলতে চাই আমি যুদ্ধাপরাধীর বিচার চাই ।। 

