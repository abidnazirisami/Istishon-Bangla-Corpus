আমরা কি এমন অলরাউন্ডার প্রধানমন্ত্রী চেয়েছিলাম_ 


খুব কষ্ট লাগে যখন দেখি এক ব্যক্তি দেশ চালায়। কোন দল ক্ষমতায় থাকলো সেটা মূল কথা না। সকল সরকারের সাধারন সমস্যা হলো মন্ত্রীরা সহযোগী হতে পারেন না হন কর্মচারী। ঐদিন এক মন্ত্রীকে বলতে শুনলাম মাননীয় প্রধানমন্ত্রী বলেছে তাই এটা হয়েছে অথচ কাজটা তার মন্ত্রনালয়ের। তাহলে মাননীয় মন্ত্রী কাজটা যদি প্রধানমন্ত্রীর বলার পর আপনি করেন তাহলে আসলে আপনার কাজটা কি এবং আপনার দায়িত্বশীলতাই বা কোথায়?
আপনারা খবর শোনার সময় যদি একটু মনোযোগ দিয়ে লক্ষ্য করেন আপনারা সবাই একটা সাধারন ব্যাপার লক্ষ্য করেন দেখবেন সরকারী যত মন্ত্রী- এমপি, আমলা, কর্মকর্তা আছে সবাই প্রধানমন্ত্রীর পদে বসে থাকা মানুষটাকে সব কাজের কাজি বানানোর এক অসুস্থ প্রতিযোগিতায় নেমেছে। এখন অসুস্থতাটা কি তাদের মন মগজে নাকি অসুস্থতাটা অন্য কোথায় তা ভেবে দেখবার বিষয়।
 প্রধানমন্ত্রীই যদি সব কাজ করেন তাহলে তো নির্বাচন আয়োজন করে মন্ত্রী নির্বাচন করে দায়িত্ব অর্পন করার প্রয়োজন নেই। চাকরীর বিজ্ঞপ্তি দিয়ে লোক নেওয়ায় ভালো। তাতে বেকার সমস্যার ও কিছুটা সমাধান হবে এবং যেহেতু পরীক্ষা দিয়ে উত্তীর্ন হতে হবে বিধায় আমরা অন্তত আমাদের মন্ত্রনালয়ের দায়িত্বে থাকা লোকদের কাছ থেকে দায়িত্বশীল এবং গুরুত্বপূর্ন বক্তব্য পাবো।
এইতো বেশ কিছুদিন আগে সিটি কর্পোরেশন নির্বাচন হয়ে গেলো। সেখানে নির্বাচনী প্রচারনা অনেকে ঝাটা হাতে নেমে পড়লেন রাস্তা পরিষ্কার করার জন্য। সেটা নিয়ে মিডিয়ার মাতামাতি সত্যি চোখে পড়ার মতো । মিডিয়ার জ্ঞাতার্থে নির্বাচনটা ছিল মেয়র নির্বাচনের ঝাড়ুদার নিয়োগের না। যার যা কাজ তাকে তাই করতে হবে। সব কাজের কাজি কোন কিছুতেই ওস্তাদ হতে পারেনা। তার জীবন থেকে স্পেশাল কিছু সে দিতে পারেনা। 
আমরা অনেক কিছু বুঝি আবার বুঝিনা,শুনি আবার শুনি না, দেখি আবার দেখিনা। কিন্তু একটা ব্যাপারে আমরা আশ্চর্য হই না যে আমাদের প্রধানমন্ত্রীর সিটে যে বসে সে রীতিমতো অলরাউন্ডার হয়ে যায়। 

