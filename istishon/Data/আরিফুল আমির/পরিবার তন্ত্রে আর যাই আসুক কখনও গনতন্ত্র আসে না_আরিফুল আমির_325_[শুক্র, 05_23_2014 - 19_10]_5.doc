পরিবার তন্ত্রে আর যাই আসুক কখনও গনতন্ত্র আসে না


ছাত্র রাজনীতির নাম শুনলে অনেকের অধরের দু প্রান্তে বিরক্তির রেখা স্পষ্ট হয় । আমি কাউকে দোষ দিচ্ছিনা । ছাত্র রাজনীতির প্রসঙ্গ যখন তুললাম তখন এর সবগুলো দিক সবার সামনে তুলে ধরাটাই সমীচীন মনে করলাম । বাংলাদেশের সবচেয়ে বড় দুইটি ছাত্র সংগঠন হলো ছাত্রলীগ এবং ছাত্রদল । এবং এদের নিয়ে আমাদের সবারই কমবেশি খারাপ অভিজ্ঞতা আছে । এরা অনেকটা পাড়ার দুষ্টু ছেলেদের মতো । সবাই জানে যে তারা দুষ্টু কিন্তু তাদের বাবা মার সামনে বলতে পারে না । ছাত্রলীগ আর ছাত্রদল ও তেমনি । সবাই জানে যে এরা খারাপ তবুও মুখ ফোটে বলতে পারেনা । এই বড় দুটি ছাত্রসংগঠনের নেতা নির্বাচিত হয় যেভাবেঃ ছাত্রলীগের বেলায় সম্মেলনের তারিখ স্থির করা হয় , সেখানে মূল দল বাংলাদেশ আওয়ামীলিগের সভানেত্রী এসে ভাষণ দেন । তারপর সবাইকে বাড়ি চলে যেতে বলা হয় । বলা হয় নেত্রী পরে সভাপতি ও সেক্রেটারির নাম ঘোষনা করবেন । ছাত্রদলের বেলায় তো সেটাউ লাগে না । ওখানে মূল দলের চেয়ারপারসন তার অফিসে বসে প্রেসিডেন্ট এবং সেক্রেটারির নাম ঘোষনা করেন । তো ছাত্রনেতারা আর কি করবেন ? নেতা হতে হলে তো নেত্রীর কৃপা লাগবে । অতএব তিনি কৃপাপ্রার্থী , লেজুড় । দেশের ছাত্র যুব সমাজকে কায়েমী স্বার্থবাদীরা কৌশলে অনুগত করে রেখেছে । এই যে ডাকসুসহ ছাত্রসংসদগুলোর নির্বাচন দেয়া হচ্ছে না দুই যুগ ধরে কেন ? হুসেইন মুহম্মদ এরশাদের মতো সামরিক স্বৈরাচার ৯ বছরে ২ বার ডাকসুর নির্বাচন দিতে পারলো অথচ আওয়ামিলীগ- বিএনপির মত গণতান্ত্রিক দল ২ যুগের মধ্যে একবারও ডাকসুর নির্বাচন দিতে পারলো না এর কারন কী ? প্রথম দিকে বলা হতো বিশ্ববিদ্যালয়গুলোতে নির্বাচনের পরিবেশ নেই । এখনও কি সেই কথা মানায় ? বিশেষ করে যারা ক্ষমতায় আছেন তারা সে কথা বললে কি মানাবে ? হল সংসদগুলোর নির্বাচন ছাত্রদের গণতান্ত্রিক নির্বাচন প্রক্রিয়ার অন্তর্ভুক্ত করে । দেশের মানুষের জন্য, দেশের গণতন্ত্রের জন্য এর প্রয়োজন রয়েছে । বিশ্ববিদ্যালয়ের ৩য় , ৪র্থ শ্রেণীর কর্মচারীদের নির্বাচন হয় , শিক্ষকদের নির্বাচন হয় । অথচ ভবিষ্যত বাংলাদেশের নেতৃত্ব গড়ে তোলার জন্য ছাত্রসংসদের নির্বাচন হয়না । তবে কি দেশের বড় বড় দুটি রাজনৈতিক দল নিজেদের পরিবারের শাসন বহাল রাখার জন্য ষড়যন্ত্রমূলক ভাবে ছাত্রসংসদগুলোর নির্বাচন দিচ্ছে না ? ছাত্রদের মধ্যে থেকে বাংলাদেশের ভবিষ্যত নেতৃত্ব গড়ে তোলার প্রক্রিয়া কৌশলে বন্ধ করে দেয়া হয়েছে পরিবারতন্ত্র বহাল রাখার জন্য । পরিবারতন্ত্রে যে গনতন্ত্র আসে না আমরা তা ৪৩ বছরে ঠিক ই বুঝে গেছি । মাননীয় প্রধানমন্ত্রী শেখ হাসিনা এবং বিরোধী দলীয় চেয়ারপারসন বেগম খালেদা জিয়া আপনারা ডাকসুসহ ছাত্রসংসদগুলোর নির্বাচন দিন । আপনাদের পরিবারতন্ত্র বহাল রাখার প্রতিযোগিতায় বাংলাদেশের ভাবমূর্তি নষ্ট হচ্ছে । এবং আমরা জনগণরা আছি চরম দুর্ভোগে । গুম , খুন , হত্যা , অপহরন , চাঁদাবাজির জন্য ঘুরেফিরে আপনারাই দায়ী । আর একটা কথা পরিবার তন্ত্রে আর যাই আসুক কখনও গনতন্ত্র আসে না।। 

