জেলে আর দৈত্য


জেলে আর দৈত্যের একটা গল্প হয়ত আমরা সবাই পড়ে থাকবো। সেটার ই আধুনিকায়নে আমার একটু ছোট চেষ্টা।
একদা এক গরীব জেলে ছিলো । সে প্রতিদিন মাত্র তিনবার নদীতে জাল ফেলত। যা মাছ পেতো তা দিয়েই জীবিকা নির্বাহ করতো। তো একদিন যথারীতি জেলে মাছ ধরতে গেলো। নৌকায় বসে সে ফেসবুকে একটা স্ট্যাটাস আপডেট দিলো বন্ধুরা আমি মাছ ধরতে যাচ্ছি। তোমরা দোয়া করো যাতে বেশী মাছ পাই।
তো প্রথমবার জাল ফেলে সে একটা মরা গাছের ডাল পেলো। দ্বিতীয়বারে পেলো সে একটা ময়লার বস্তা। এভাবে পরপর দুইবার সে কোনো মাছ না পেয়ে বিমর্ষ হয়ে পড়লো। সে রাগে দুঃখে ফেসবুকে আবার স্ট্যাটাস দিলো আজকে পরপর দুইবার জাল ফেলেউ কোনো মাছ পেলাম না। ফিলিং হার্টব্রোকেন।
তারপর জেলে যখন ৩য় বার জাল ফেললে তুললো তখন সে অনেক পুরনো একটা পাত্র পেলো। সে ভাবলো হয়তো দামী কিছু থাকতে পারে। সে পাত্রটি খুললো । খুলে দেখলো যে পাত্রের ভিতর কিছু নেই এবং তা থেকে ধোয়া বের হচ্ছে। কিছুক্ষনের মধ্যে সেই ধোয়া এক অতিকায় দৈত্য পরিনত হলো। জেলে ভয় পেয়ে গেলো। দৈত্যটি যখন অট্যহাসি দিয়ে বলল আজ তোকে মরতে হবে তখন জেলের ভয় আরো গাঢ়তর হলো। জেলে দৈত্যকে তখন প্রশ্ন করলো আমি তোমাকে এই পাত্র থেকে মুক্তি দিলাম আর তুমি আমকেই মারতে চাচ্ছো?
তখন দৈত্য তার কাহিনি বলতে লাগলো যে ১৫০০ বছর ধরে সে এই পাত্রে বন্দী। প্রথমে সে প্রতিজ্ঞা করেছিলো যে তাকে এই পাত্র থেকে ৭০০ বছরের মধ্যে মুক্তি দিবে তাকে সে একটা আইফোন সিক্স গিফট করবে। ৭০০ বছর কেটে গেলো কিন্তু কেউ তাকে মুক্তি দিলো না। তারপর সে আবার প্রতিজ্ঞা করলো যে তাকে ৭০০ বছরের মধ্যে মুক্তি দিবে সে তাকে আনলিমিটেড ডাটা গিফট করবে কিন্তু কেউ তাকে মুক্তি দিলো না। তারপর সে রাগে দুঃখে প্রতিজ্ঞা করলো যে হারামজাদা তারে এখান থেকে মুক্তি দিবে তাকে সে হত্যা করবে।
কাহিনি শুনে জেলে একটু বিমর্ষ হয়ে পড়লেউ সে মুখে তা বুঝতে দিলো না। তার মাথায় একটা বুদ্ধি এসেছে। সে দৈত্যকে বলল ঠিকাছে আমাকে তো মেরেই ফেলা হবে কিন্তু মরার আগে তোমার সাথে একটা সেলফি তুলে ফেসবুকে আপলোড দিতে চাই। তো দৈত্যের সাথে সেলফি তুলে জেলে ফেসবুকে আপলোড দিলো। উইথ দৈত্য ফিলিং ভয়। সেইখানে কমেন্ট এ অনেকে বিস্ময় প্রকাশ করলো। অনেকে আবার বললো এটা ফটোশপের কাজ। তো কাহিনি দেখে দৈত্য মজা পেয়ে গেলো। ফেসবুক এটা তো অনেক মজার জিনিস। এইটার কাহিনি কি?
জেলের প্ল্যানমতোই সবকিছু চলছিলো দেখে জেলেউ খুশি হলো।
সে আগ্রহ নিয়ে বলতে শুরু করলো মার্ক জুকারবার্গ নামে এক আধপাগলা লোক কম সময়ে যোগাযোগ করার জন্য মানে সময় বাচানোর জন্য ফেসবুক বানাইছে। কিন্তু এইখানে ঢূকলে এর বানানোর উদ্যেশ্য সকলেই ভুলে যায়। মানে সময় কুনদিক দিয়ে যে চলে যায় তা কেউ বুঝতেউ পারেনা। আগে ফেসবুক আছিলো যোগাযোগের মাধ্যম এখন ফেসবুক হইলো সময় নষ্ট করার মাধ্যম। এটাতে ঢুকলে অন্যকিছুর দিকে খেয়াল থাকে না।
এবার দৈত্য বলল ঠিকাছে আমাকে একটা আইডি খুলে দাও। তো জেলে দৈত্যকে একটা ফেসবুক আইডি খুলে দিলো। প্রোফাইলে লিখে দিলো ২৪ ঘন্টা একটিভ লাইকার। লেখাটা দেখে জেলে একটু মুচকি হাসলো।
তো দৈত্য এবার বলল আমি দেখতে চাই ফেসবুক কি আসলেই সময়ের হিসাব ভুলিয়ে দিতে পারে?
জেলে বলল কিন্তু এজন্য বোরিং জায়গা লাগবে। তখন দৈত্য বলল আমার পাত্র সবচেয়ে বোরিং জায়গা আমি সেখানে গিয়ে পরীক্ষা করতে চাই। জেলে বলল ঠিকাছে আমি বাইরেই অপেক্ষা করবো। তখন দৈত্য যেই পাত্রের ভিতর ঢুকলো সাথে সাথে জেলে যেয়ে পাত্রের ছিপি লাগিয়ে দিলো।
তারপর জেলে ফেসবুকে একটা স্ট্যাটাস দিলো থ্যাংকু মার্ক জুকারবার্গ আজকে বড় বাচা বেচে গেছি।

