সরল বচনঃ প্রসঙ্গ শাহবাগ


কয়েকদিন আগে একবন্ধু খোটা দিয়ে বলতেসে, "কিরে তোর শাহবাগ কই?" আমি খোটাটা হজম করে নির্লিপ্ত গলায় বললাম, "ক্যান, বাংলা মোটর দিয়ে সোজা ভার্সিটির দিকে আগাতে থাকলেই তো শাহবাগ। ও তো যায়গা মতোই আসে। কিরে বিদেশ গেসিলি নাকি?"
হ্যা, শাহবাগ আমার কাছে ঘরবাড়ির মতো ছিলো। "ছিলো"! একটা সময় ছিলো। সেই অগ্নিঝরা ফেব্রুয়ারীতে ছিলো। সারাদিন রোদের মধ্যে ঘেমেনেয়ে স্লোগান দিতাম, নাওয়া খাওয়ার ঠিক ছিলো না। পকেটে টাকা ছিলো না, মাঝে মাঝে হেটে,বহুদূর থেকে হেটে বাসায় ফিরতাম। এখনো মনে পরে সেই ৫ তারিখের কথা। কফিতে চুমুক দিচ্ছি টেনশনে, আর ফেসবুকের নিউজফিড বারবার রিফ্রেশ করছি। রায় আসলো, কাদের মোল্লার প্রহসনের রায়। তারপর? ওইযে বললাম, শাহবাগ প্রায় ঘরবাড়ি হয়ে গিয়েছিলো! 
তারপর আমরা আন্দোলন করলাম। ইমরান "স্যার" বললেন, "জ্বালাও"! আমরা কেরোসিন নিয়ে প্রস্তুত! দেবো সব জ্বালিয়ে। বাদ যাবে না একটি রাজাকার। উনি তখন মিনমিনে গলায় মোমবাতি বাড়ীয়ে দিলেন। আমরা শোকে স্তব্ধ কেরোসিন দিয়ে মোমবাত্তি জ্বালালাম। বিদেশিরা বলে উঠলেন, "হাউ নাইস! ক্যান্ডেল লিট ডিনার জন!" আমি বললাম, "ব্যাপার না। মঙ্গল আলোকে দূরীভুত হবে অশুভ.........।।"
এরপর আমরা আন্দোলন বেগবান করলাম। খাইলাম নাস্তিক ট্যাগ। আমি পোলাপানরে বুঝাইলাম, এইটা ব্যাপার না। জয় বাংলা, ওহে ছাগু পুটু সামলা, আসছে সাকার পাগলা ঘোড়া। ইমরান "স্যার" সাহস দিলেন, অভয় দিলেন। আমরা বেলুন উড়ালাম। ঠিক যেনো সেই ছোটবেলা, যুদ্ধাপরাধীদের ফাঁসি চাওয়া হয়ে গেলো "ছেলেখেলা"! আমরা আকাশের ঠিয়াকানায় চিঠি লিখলাম। অনেকে ভিডিও করলো নতুন প্রজন্মের মুক্তিযুদ্ধ। সেই ভিডিও প্রশংসিত হলো সব মহলে। দুষ্টুরা বলল, "ভালো আছি ভালো থেকোর' মিউজিক ভিডিও হয়ে গেছে, সাবাশ প্রজন্ম!" আসলেই সব নষ্টদের অধিকারে যাবে। আমি বললাম, "ব্যাপার না!" 
এরপর ঘটনা প্রবাহ চলতে থাকলো। ঠিক যেনো বহমান নদী। কালের স্রোতে ইমরান "স্যার" "ষাঁড়" হয়ে গেলেন। আমরা তাকে সাহস দিলাম, অনলাইনে গদাম দিলাম ছাগুদের। রাজনীতি করণ শুরু হয়ে গেলো, আমারো মন কেমন কেমন করা শুরু করলো। আমি তাও বললাম, "ব্যাপার না!" 
এরপর নানা কাজে মনে প্রশ্ন আসলো। মন খুঁতখুঁতে, আবার আমি বাচ্চাকাল থেকেই বিজ্ঞানমনস্ক। আই মিন কৌতূহলী। তারপরও পাত্তা দিলাম না কৌতূহল। আরে বেটা দেশ আগে না কৌতূহল আগে? ব্যাপার না! 
এবার আমার নিজের কথা বলি। সেই সময়টা এমন সময় যখন আমার জীবনের সবচেয়ে গুরুত্বপূর্ণ পরীক্ষা সামনে। আমি দিনকে দিন পড়ে থাকি শাহবাগ। কিসের পড়াশুনা, কিসের কি? বই খুললে দেখি লাকী আপা স্লোগান দিতেসেন। কানে হেডফোন লাগেয়ে অংক করতে গেলে শুনি "ক তে কাদের মোল্লা, তুই রাজাকার, তুই রাজাকার!" তখন বন্ধুরা খোটা দেয় শাহবাগী বলে, আমার গায়ে লাগে না। পকেটে টাকা নাই, অচেনা মানুষ বাসায় আসার টাকা দিয়ে দিসে। তর্ক লাগে সাঈদীকে নিয়ে, আমাকে গালাগাল করে মোল্লারা। আমি হাসি মুখে জবাব দেই। আড্ডাতে, পড়াশুনায়, মুঠোফোনে সবকিছুতে তখন শাহবাগ। আমার অস্তিত্বে শাহবাগ। 
তারপর? হু, আন্দোলন টা হয়ে যায় বেহাল। হাস্যকর সব কাজ করেন গণজাগরণের "ন্যাতারা"। আস্তে আস্তে মন উঠে যেতে থাকে। প্রশ্ন ভীড় করে মনে। কোথায় কাদের মোল্লা, তার রায়ের কি হলো? সাঈদীর ফাঁসি কত দেরী পাঞ্জেরী? বাচ্চুরে পাইসেন ভায়েরা? উরে, কত কুশ্চেন করে রে! 
আমাদের সমস্যা কি জানো প্রজন্ম? আমরা সবাই "ন্যাতা" হইতে চাই। আমরা চাই, ফেসবুকে আমার পোস্টে লাইক পরুক বেশি। কয়টা ছাগুরে দেখসো আজাইরা ফাল পারসে? ওরা মুরাদ টাকলা মার্কা পোস্ট দিলেও নিজেদের কাজ ঠিকই করসে। আর আমরা? কামড়া কামড়ি তে ব্যস্ত। এ টিম এর ওর লুঙ্গী ধরে টান দেয়। আর রাস্তা ঘাটে জামাত শিবির আমাদের কল্লা ধইরা টান দেয়। কোথায় প্রজন্ম, তোমরা কোথায়? 
আমরা যে এক হইতে পারি না নিজেদের জন্যই, তা কি জানো প্রজন্ম? একটা উদাহরণ দেই, শিবির কাজ করে একটা ফেসবুক পেজ দিয়ে, বাশেরকেল্লা। আর স্বাধীনতার স্বপক্ষের কয়টা পেজ আসে জানো প্রজন্ম? 
আমি শাহবাগ যাচ্ছি না। এজন্য আবার ছাগু ট্যাগ খাইলাম। ওকে প্রজন্ম, আমি শাহবাগ যাবো। আবার স্লোগান দেবো। খালি এটুকু নিশ্চয়তা দাও, আমার চেতনা নিয়ে ব্যাবসা হবে না। আমার স্লোগানগুলো রাজনীতির হাতিয়ার হবে না কোন মহলের। কথা দিচ্ছি দেখা হবে শাহবাগে, আবার। একসাথে ধরবো স্লোগান, 
" তোমার আমার ঠিকানা
পদ্মা মেঘনা যমুনা!" 

