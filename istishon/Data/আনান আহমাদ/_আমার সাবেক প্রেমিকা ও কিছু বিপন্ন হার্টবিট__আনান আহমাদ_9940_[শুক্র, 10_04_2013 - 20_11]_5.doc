_আমার সাবেক প্রেমিকা ও কিছু বিপন্ন হার্টবিট_


বেশ মন দিয়েই বই পড়ছিলাম, যদিও তেমন ভালো কোন লেখা না। বাংলাদেশের কোন এক লেখকের অখ্যাত বই, লাইব্রেরীতে দেখে তুলে এনেছি, এটাই আজ আমার সারাদিনের সঙ্গী। 
আজ একটা বিশেষ দিন। আমার তিরাশি তম জন্মবার্ষিকী। আশে পাশের ষাটোর্দ্ধ মানুষ গুলোকে দেখলে আমার নিজের প্রতি একটা অদ্ভুত গর্ব বোধ হয়, কপাল আর চোখের নিচের বলিরেখা গুলোর অনুপস্থিতিই এর কারণ বোধহয়, অথবা এখনো একা একা সংসার সামলানোও এর কারণ হতে পারে, কিংবা নিজের প্রতি এক সীমাহীন আত্মবিশ্বাসটাও কারন হতে পারে। 
জন্মদিনগুলো আমি বরাবরই একইভাবে পালন করি। সকালে ঘুম থেকে উঠে প্রাতঃরাশ শেষে লাইব্রেরী ঘরের অসংখ্য বই থেকে তুলে আনি একটা, সারাদিন সেই বইটাই বারবার পড়তে থাকি, অন্য কিছু না। রাত্রি দশটার সময় শেষ হয় এই পাগলামো, হ্যা, লোকে একে পাগলামোই বলবে, আর আমিও অস্বীকার করি না যে এটা খুব একটা স্বাভাবিক বিষয়, তিরাশি বছর বেচে আছি এই ধুলো কাদার পৃথিবীতে, সেটাও তো খুব একটা স্বাভাবিক না! জনি ওয়াকার সাহেবের কথা মেনে আমি হাটছি, তিনিই তো বলেছিলেন, কিপ ওয়াকিং! তার প্রতি শ্রদ্ধার্ঘ্য স্বরূপ গুনে গুনে পাচ পেগ হুইস্কি পড়ে পাকস্থলীতে, পরদিন থেকে আমি আবার সাধারণ মানুষ। এবারও তাই হওয়ার কথা, বাধ সাধলো “বইটা”। আরো ভালো করে বলতে বই এর নায়িকার নামটা। 
সে যে আমার প্রথম ও একমাত্র প্রেমিকার নাম! 
বিষয়টা খেয়াল করলাম খুব সাধারণভাবে। প্রথম ধাক্কায় নিউরণে অনুরণন তৈরী হয় নি তেমন একটা। হওয়ার কথাও না, বহুকাল আগেকার সাথে আমার সম্পর্কের বেড়াজাল ছিন্ন হয়েছে অর্ধশতাব্দী আগেই।
আমার বয়স তখন তেত্রিশ।
যাক সে কথা, সে কথার কাটাছেড়া পরে হবে।
বলছিলাম যে, আমার নিউরনে অনুরণন ঘটে নি, ঘটলেও তেমন একটা না। হাতির শরীরে পিপড়ের কামড়ের মতন, অথবা তার চেয়েও সামান্য। বেশ কয়েক পাতা পড়ার পর মনে হলো কি যেনো ঠিক নেই, বিদ্যুৎ চমকের মতো মনে পড়লো তার নামটা, আর বন্যার পানির মতো বাঁধভাঙা জোয়ারে প্লাবিত হলো আমার স্মৃতি। ঠিক যেনো ফার্স্ট ফরোয়ার্ড করা কোন চলমান ছবি। আমি বুঝতে পারলাম আমি স্মৃতির অতলে হারিয়ে যাচ্ছি। শুধু মাঝখানে একটা মুখ, নিরাসক্ত মুখ, উদাস চাহনী, চুল গুলো উড়ছে, আমি প্রচন্ড শীতগ্রস্ত লোকের বেদনায় কাপতে থাকি, কেটে যায় সময়, নিরবধি।
আমি হতাশা গ্রস্ত হয়ে পরি। অথচ গত পঞ্চাশটা বছর আমি ডুবে ছিলাম নিজের মধ্যেই, আমি ছিলাম জীবনমুখী, হতাশা বলে একটা শব্দকে আমি গলা টিপে হত্যা করেছিলাম সেই তেত্রিশ বছর আগের এক শরতের বিকেলে, সেদিনও সামনে এই মুখটাই ছিলো, ক্রন্দনরতা। 
নাহ, ঠিক হচ্ছে না, আমি আত্মজীবনী লিখতে বসি নি। অথবা ফেলে আসা জীবনকে দূর থেকে দেখতেও বসি নি। এভাবে এই দিনটাকে মাটি করা ঠিক হবে না। আমি হতাশাবাদী না। আমি তাই সেই বিশেষ নম্বরে ফোন দিলাম, যার প্রয়োজন হয়তোবা তিরাশি বছরের কারো হওয়ার কথা না। কিন্তু আমি যে মনস্তাত্ত্বিক ভাবে চির তরুণ! 
২
যাকে ফোন দিলাম, তার গলার স্বর টা আমার অনেক দিনের পরিচিত। একটা কথা বলে রাখা ভালো, যদিও আমি সেই একবারই প্রেমে পড়েছিলাম, এবং আমি বিয়ে থাও করি নি, তাও আমার একটা যৌন জীবন আছে। আমি বেশ্যাদের কে ডেকে এনেছি অসংখ্যবার, আমার নিজস্ব স্বর্গে, আমার এই সাড়ে বাইশশো স্কয়ার ফিটের বাসাতে। স্বীকার করতে দ্বিধা নেই, আমি আমার দৈহিক চাহিদা মিটিয়েছি এই সব নাম জানা না জানা বেশ্যাদের দিয়েই। না আমার মধ্যে কোন পাপ বোধ হয় নি, আজন্ম পাপী আমি!
ব্যাবস্থা হয়ে গেলো, সন্ধ্যার পরে যে সময়টা সবচেয়ে একা লাগে কোন সাধারণ মানুষের, আমি সেই সময়েই পেয়ে যাবো একজন সঙ্গিনী। দৈহিক বিবরণ টা আমাকে জানানো হয় নি, এটা নাকি আমার জন্য যাকে বলে সারপ্রাইজ গিফট!
আমি রাতের প্রস্তুতি নিতেই হয়তোবা আলোকোজ্জ্বল দিনে নিদ্রাদেবীর সাথে সখ্য গড়লাম! 
৩ 
এমন বিকেল আমি অনেকদিন দেখি না। এতো মায়া ময় বিকেল কে আমি স্পর্শ করতে চাইতাম একটা সময়, এখন আর করতে ইচ্ছে হয় না। আমি অবাক হয়ে লক্ষ করলাম, হটাত করেই আমার কেমন যেনো একটা উত্তেজনা বোধ হচ্ছে। আমি অনেক সময় নিয়ে গোসল করলাম। সুগন্ধির পরশ টা সতেজ করে তোলে এই তিরাশি দিন সতেরো ঘন্টা বাইশ মিনিটের শরীরটাকে। সন্ধ্যার মলিন আলোয় আমি শহরটা ঘুরে বেড়াতে বের হলাম। ইচ্ছে, কোন এক নির্জন রেস্তোরাতে রাতের খাবার টা সেরেই ঘরে ফিরবো। সাধারণত আমার এই শহরটার প্রতি তেমন একটা টান নেই। তবে আজ আমি রক্তে একটা প্রশান্তি অনুভব করছিলাম। অনেকটা সেই বিষয়ের মতো, নাবিকেরা দীর্ঘদিন সমুদ্রের হাতছানি পাবার পর সমুদ্রে ফিরলে যেমন প্রশান্তি অনুভব করে, ঠিক যেনো তেমন বা তার কাছাকাছি।
শহরের ওপর প্রান্ত থেকে আমি ফিরে আসলাম আমার বাসায়। এসে দেখি অন্ধকার পোর্চে দাঁড়িয়ে এক নারীমূর্তি, ভিতু হরিণীর মতো দাঁড়িয়ে। আমার আজ রাতের সঙ্গী। 
৪
আমি হতবাক হয়ে তাকিয়ে আছি। এও কি সম্ভব? না না এটা সম্ভব না, কখনোই না। অলৌকিকে আমার বিশ্বাস নেই প্রাগৈতিহাসিক যুগ থেকে। কিন্তু এতো অবিশ্বাস্য! মেয়েটা, সেই ভীতু হরিনীর মতো মেয়েটা, সে যে দেখতে হুবুহু আমার প্রেমিকার মতো! 
৫
- “নাম কি তোমার?”
- “নেহা”
মেয়েটার চেহারা শুধু নয় গলার স্বর হুবুহু পৃথার মতো, আমি অবাক হয়ে তাকিয়ে থাকি। খোজ নিয়ে জানতে পারলাম, নেহার মা, পৃথা, আমার একমাত্র প্রেমিকা, আজো বেচে আছে। এই শহরের একপ্রান্তে, নিভৃত এক কোণে, সে বেচে আছে নিজের মতো করে। আমি উজাড় হয়ে মন্ত্রমুগ্ধের মতো শুনে যাই নেহার কাহিনী। কে জানতো, এই ঘন্টা দুয়েক আগেই বা কে জানতো আমার আজ রাতের সঙ্গিনী, তিরাশিতম জন্মদিনটা স্মরণীয় করে রাখতে, দুঃখগাথাকে মাটিচাপা দিতে ডেকে আনা দেহপসারিনী আমার প্রেমিকার একমাত্র মেয়ে? কে জানতো? আমি নেহার চোখে দেখি পৃথাকে, আমার বহু আরাধ্য সেই দেবীকে! 
বড্ডো বাধে আজ আমার, একটা পাপবোধ যেনো কুড়ে কুড়ে খায় আমার সত্ত্বাকে আজ। আমি নেহাকে নিয়ে যাই আমার গোপন ঘরে, যে ঘরে তালাবদ্ধ রেখেছি আমাদের স্মৃতি, তেত্রিশটা বছর! আজ নেহাকে আমি বলে দেবো সব, সব! সে যে শুধু আমার প্রেমিকার মেয়ে নয়, তার শরীরে যে রয়েছে আমার ক্রোমোসম! 
তখনি, হয়তোবা কয়েক সেকেন্ড দেরীতেই, আমি নেহাকে নিয়ে ছুটে চলি এই শহরের রাস্তায়। আজ তেত্রিশটা বছর পর আমি দেখবো তাকে, আমার রক্তে আজ অদ্ভুত উত্তেজনা! 
নেহা বড্ডো চুপচাপ এখন। হয়তো ভাবছে রাতের খাওয়াটার কি হবে, আজ রাতের টাকাটা যে বড়ো দরকার! বোকা মেয়ে! 
৬
তেমন একটা নাটকীয় কিছু হয় নি, আমি কি তাই আশা করেছিলাম? আমার সাবেক প্রেমিকা, বেশ্যালয়ের মালকিন, আমাকে দেখে নিশ্চুপ, আমারই প্রতিলিপি। আমি জানি আমার মতোই হবে তার প্রতিক্রিয়া, আমি জানি, কিভবে তা জানি না, কিন্তু জানি! জানাটাই কি বেশি নয়? 
” ভাগ্যের নির্মম পরিহাস ”- কথাটা কি একটু হাস্যকর শোনাই না? না না একটু না, অনেকখানি হাস্যকর। ভাগ্য টাই তো নির্মম, তার সবকিছুই নির্মম! তা না হলে কি আমার কাছ থেকে কেড়ে নিতে পারে কেও পৃথাকে? কেও কি পারে তাকে বেশ্যা বানাতে? অথবা তিরাশি বছরের এক বুড়োর দেহ পসারিনী হতে তার নিজের মেয়ে? ভাগ্য ছাড়া আর কে পারে? নিজেকে এই প্রথম বুড়ো বলছি, আজ প্রথম নিজেকে বুড়ো মনে হচ্ছে, বড্ডো ক্লান্ত মনে হচ্ছে! 
আর বাধ থাকে নি, বাধ মানে নি দুজন বয়স্ক মানুষ। আমরা জড়িয়ে ধরে ছিলাম দুজনকে, যেনো অনন্তকাল! 
শেষকথা
 আমি-পৃথা-নেহা; আমরা, একসাথে আছি, সুখেই আছি। হয়তোবা বেচে ছিলাম এতোদিন এই সুখের আশাতেই। আজ আমি সুখী। আমার বয়সের ভারে কুঁজো দেহটাও আজ সুখী। আমি বেচে আছি, পৃথা বেচে আছে, নেহা বেচে আছে, আমাদের ভালোবাসায়! 

