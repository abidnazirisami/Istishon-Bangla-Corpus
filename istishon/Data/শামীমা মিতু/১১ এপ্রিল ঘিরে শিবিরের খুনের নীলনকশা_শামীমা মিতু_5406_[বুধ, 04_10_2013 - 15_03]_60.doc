১১ এপ্রিল ঘিরে শিবিরের খুনের নীলনকশা


সরকারের শেষ সময়ে এসে নিত্য নতুন কৌশলে তাণ্ডব সৃষ্টি করছে শিবিরের কর্মীরা। বিভিন্ন ইস্যুকে কেন্দ্র করে বিভিন্ন ধরনের নীল নকশা করছে জামায়াত-শিবির। আতংক এখন সর্বত্র।
১১ এপ্রিলকে ঘিরে জামায়াত-শিবির এক সর্বনাশা নীলনকশা নিয়ে মাঠে নামবে বলে বিশ্বস্ত সূত্রে জানা গেছে। শিবিরের সভাপতি গ্রেফতার এবং তার জামিন না পাওয়ায় কাল হার্ডলাইনে থাকবে শিবির। অন্যদিকে 'শিবিরের সভাপতিকে রিমান্ডে মেরে কয়েকবার অজ্ঞান করে ফেলা হয়েছে' এমন সংবাদ প্রচার করে তারা হরতালে সকল শিবির কর্মীকে নাশকতা ঘটানোয় উদ্বুদ্ধ করছে। 
হেফাজত ইসলামীর মাঠ দখলের মাঝে শিবিরও সক্রীয় হতে চায়, সুত্র থেকে জানা গেছে, আগামীকাল চোরাগোপ্তা হামলা চালিয়ে বেশ কিছু লাশ ফেলার সিদ্ধান্ত নিয়েছে তারা। সে ক্ষেত্রে বেশ কয়েকটা লাশ চায় জামাত শিবির। জামাত শিবির মনে করছে, স্বাভাবিক রাজনৈতিক আন্দোলনের প্রক্রিয়ায় তাদের দাবি আদায় সম্ভব নয় বলে মরলে 'শেষ কামড়টা' দিয়েই মরতে চায় তারা। কে বা কারা এই হামলার শিকার হবে এ ব্যাপারে জানা যায়নি।
যেহেতু ব্লগার এবং দেশের বিশিষ্ট কয়েকজন বুদ্ধিজীবি তাদের আগে থেকেই টার্গেট, সেহেতু এরাও হতে পারে টার্গেট। অথবা একেবারে আম জনতাও হতে পারে টার্গেট। 
দেশ ব্যাপী নির্বিচারে সহিংসতা চালানোর মূল লক্ষ্য হলো তারা বিদেশি শক্তির হস্তক্ষেপ চায়। জামাত শিবিরের ধারণা,বর্তমান সরকার যুদ্ধাপরাধীদের বিচার থেকে পিছপা হবে না। জামায়াতকেও নিষিদ্ধ করবে। ফলে অস্তিত্ব রক্ষায় যা যা করণীয়, তা-ই করবে তারা। তাদের আশু লক্ষ্য,আইন-শৃঙ্খলা রক্ষাকারী বাহিনীর ওপর হামলা চালানো। তাদের মধ্যে ভীতি সৃষ্টি করা। আরেকটি লক্ষ্য হলো,রাজধানী ঢাকাকে বিচ্ছিন্ন করে দেওয়া। এই মুহুর্তে নিজেরা সামনে না এসে হেফাজতিরা যেহেতু মাঠে আছে, তাই তাদের দিয়ে কাজ হাসিল করার প্ল্যান তাদের। 
সহিংস আন্দোলনের কৌশল হিসেবে বেশ কিছু সিদ্ধান্ত নিয়েছে জামায়াত। যার মধ্য অন্যতম বিদ্যুৎকেন্দ্র, রেল লাইনসহ বড় বড় স্থাপনায় গুপ্ত হামলা করা। রেলে হামলা করলেও এতোদিনে বড় কোনো নাশকতা তারা ঘটাতে পারেনি। সামনে আরো বড় হামলার প্ল্যান করছে তারা। দলীয় নেতাকর্মীদের পাশাপাশি নানা কৌশলে সাধারণ ধর্মপ্রাণ মানুষকেও সহিংসতায় নামিয়েছে দলটি। রাজধানী থেকে এসব জেলা ও এলাকা বিচ্ছিন্ন করতে তৎপরতা চালাচ্ছে তারা। এর জন্য পরিকল্পিতভাবে যোগাযোগ ব্যবস্থার ওপর হামলা করা হচ্ছে।
জামায়াতের লক্ষ্যই কী করে ঢাকার সঙ্গে যোগাযোগ বন্ধ করা যায়। রেলপথ উপড়ে ফেলা ও সড়কপথ অবরোধ করা হচ্ছে। জামায়াত-শিবিরের নিয়ন্ত্রিত ওয়েবসাইটগুলো থেকে পরামর্শ দেওয়া হচ্ছে, কী করে সহজ উপায় ও স্বল্পসময়ে রেললাইন উপড়ে ফেলা যায়। গাছ ফেলে ও গর্ত খুঁড়ে মহাসড়ক যান চলাচল অযোগ্য করা যায়, তার পরামর্শও দেওয়া হচ্ছে। যান চলাচলে প্রতিবন্ধকতা সৃষ্টি করতে মহাসড়কের গাছগুলো কেটে সড়কে ফেলা রাখার পরামর্শ দেওয়া হচ্ছে শিবির নিয়ন্ত্রিত ফেসবুক পেজ 'বাঁশের কেল্লা' থেকে।
আমদানি-রফতানির কেন্দ্রবিন্দু চট্টগ্রাম সমুদ্রবন্দর অচল করে দেওয়ার পরিকল্পনা রয়েছে তাদের। নৌবাহিনীর কড়া নিরাপত্তা ও আওয়ামী লীগ অধ্যুষিত এলাকা হওয়ার কারণে সেটি সহজ হচ্ছে না। তবে সময়-সুযোগ হলে গুপ্ত হামলা চালিয়ে বন্দরও অচল তাদের লক্ষ্যবস্তু হতে পারে। 

