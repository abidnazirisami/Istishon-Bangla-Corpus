'নাস্তিক' ব্লগারদের খুন করেই ক্ষান্ত দেবে ওরা_


রাজধানীর উত্তরা এয়ারপোর্টের সামনে মৌলবাদী গোষ্ঠি লালনের ভাস্কর্য হেনে হিচড়ে নামিয়েছিল। কিসসু করতে পারেনি কেউ। এখন বলেন তো আল্লাহ আকবার লেখা ভাস্কর্য অন্য কোথায় না বসিয়ে লালনের ভাস্কর্য সরিয়ে সেখানেই কেন বসাতে হলো?
২০০১ সালের কথা। গোটা দুনিয়া একসঙ্গে চিৎকার করে বলেছিল বামিয়ানের বুদ্ধ মুর্তিগুলো আমাদের প্রত্নতাত্তিক ঐতিহ্য, এ মুর্তি তো কারো জন্য ক্ষতিকর নয়। এমনকি জাতিসংঘ, রাশিয়া, ইন্ডিয়া, থাইল্যান্ড, চীনসহ প্রতিবেশি রাষ্ট্রগুলো পিটিশনে একমত হয়েছিল। কিন্তু ইসলামিক সুপ্রিমকোর্ট অব কাবুল ২০০১ সালের ২৬ ফেব্রুয়ারি রায় দিয়েছিল- 'ইসলাম পূর্ব সমস্ত মূর্তি ধ্বংস করা হবে। যেসব মুর্তি নিয়ে রাসুলুল্লাহর আপত্তি ছিল, তার সবই নিশ্চিহ্ন করা হবে।' এই রায় ঘোষনার দিনেই তালিবান সরকার প্রকাশ্যে স্টেডিয়ামে ফাঁসিতে ঝোলানোর প্রথা রীতিসিদ্ধ করেছিল। 
আফগানিস্তানের ১৫০০ বছরের ঐতিহ্যবাহী বুদ্ধ মুর্তির মুখ লক্ষ্য করে ছোড়া হলো মেশিন গানের গুলি। তখনকার তালিবান মন্ত্রী কুদরাতুল্লাহ জামাল বিদেশী সাংবাদিকদের সঙ্গে প্রেস কনফারেন্সে বলেছিল- 'ওগুলো ধ্বংস করতে আমাদের অনেক কাঠ খড় পোড়াতে হয়েছে। মুর্তি দুটোর পায়ের কাছে যে পরিমান গ্রেনেড আর পনের টন বিস্ফোরক রাখা হয়েছিল, সেগুলো যথেষ্ট দামি ছিল না। ভারি কামান গোলায়ও কাজ হয়নি, আমরা কেবল ওগুলোর মাথাটা ধ্বংস করতে পেরেছি। তাই আমরা আমাদের বন্ধু রাষ্ট্রের সহযোগীতা কামনা করছি।' কত বড় অসভ্য, সংস্কৃতিবিরোধী আর পশ্চাৎমুখি হলে এমন মন্তব্য করতে পারে!
সেদিন নারীর অধিকারও শেষ হলো। নারীর হাসি, হাই হিল পরা, জানালায় কালো পর্দা না দিয়ে ঘরে থাকার স্বাধীনতা ক্ষুন্ন হলো। কি মনে হয় আপনাদের, আমাদের দেশের ধর্মীয় মোলবাদী গোষ্ঠী নাস্তিক ব্লগারদের খুন করেই ক্ষান্ত দেবে?
ধর্মের বিরুদ্ধে লেখে বলে সেই মানুষগুলোকে হত্যা করে আপনাদের সুখে শান্তিতে বাস করার সার্টিফিকেট দিয়ে দেবে?
মোটেও না।
আপনারা বুঝতে পারছেন না অথবা বুঝতে চান না যে ওরা যা করছে তাকে বলে ধর্মযুদ্ধ। নাস্তিক ব্লগারদের অস্তিত্ব না থাকার পরও ধর্মান্ধরা আফগানিস্তানে যা করছে, সিরিয়াতে যা করছে, নাইজেরিয়া, সোমালিয়াতে, সৌদি আরবে, পাকিস্তানে যা করছে সে যুদ্ধের নাম জিহাদঃ ধর্মযুদ্ধ। এটা এমনই এক যুদ্ধ যার উদ্যেশ্য শুধু অঞ্চল দখল নয় ( হতেও পারে) বরং আমাদের আত্মা কেড়ে নেয়া, চিন্তাশক্তি কেড়ে নেয়া এবং একই সঙ্গে এ যুদ্ধের উদ্যেশ্য আমাদের স্বাধীনতাকে গলা টিপে মারা।
এ যুদ্ধ আমাদের সংস্কৃতি ধ্বংস করতে চায়, গুড়িয়ে দিতে চায় আমাদের জীবন মরনের স্বাভাবিক প্রক্রিয়া, আমাদের বিশ্বাস অবিশ্বাস, আমাদের প্রার্থনা করা- না করা , আমাদের খাবার, পোশাক...... সবকিছু। 
মুখখানি খুব তো পবিত্র করে বলেন ইসলাম হচ্ছে শান্তি ভ্রাতৃত্ব আর সুবিচারের ধর্ম। কোরান যদি এতই শান্তিকামী, এতই ভ্রাতৃত্ব লালনকারী হয়, তাহলে চোখের বিনিময়ে চোখ, দাঁতের বিনিময়ে দাঁত কীভাবে হয়? নারীর শরীরে চাদর-বোরকা চাপিয়ে মাংসপিন্ডে পরিনত করতে চাওয়ার ব্যাখা কী?
ব্যাভিচারি স্ত্রীদের পাথর নিক্ষেপ করা বা মাথা কেটে নেয়ার ব্যাখা কী? (এ শাস্তি আবার ব্যাভিচারী স্বামীর ক্ষেত্রে প্রোযোজ্য না)। মদ পান করার অপরাধে মৃত্যুদন্ড, চুরি অপরাধে হাত কেটে নেয়া এসবের যৌক্তিকতা কী?
শুধু 'নাস্তিক' ব্লগাররা খুন হলেই এ দেশ রক্ষা পাবে এমনটা ভাবার কোনো কারন নেই। আমরা যদি নিজেদের রক্ষা না করি, দেশকে রক্ষা না করি ধর্মান্ধরা জয়ী হবে। তাহলে কি হবে জানেন তো। না জেনে থাকলে ইরানের দিকে দেখুন, আফগানিস্তানকে, পাকিস্তানকে দেখুন ।
বিশ্বজুড়ে ধর্মীয় মৌলবাদীদের কবলে পড়ে বন্ধ হয়ে গেছে স্কুল, নারীকে কালো কাপড়ে মুড়ে মাংস্পিন্ডে পরিনত করা হয়েছে। আমাদেরও করা হবে। যৌনদাসি না হলে প্রকাশ্যে হত্যা করা হবে। 
জিহাদীরা গুড়িয়ে দেবে আমাদের উন্নয়ন, বুদ্ধিদীপ্ত হবার প্রয়াস, ধর্মান্ধতার মাত্রা কমানো কিংবা একেবারেই ধর্মান্ধ মুক্ত সমাজ গড়ার যে চেষ্টা আমরা করেছি তার সব কিছু। এই যুদ্ধ ধ্বংস করবে আমাদের সংস্কৃতি, আমাদের শিল্প, আমাদের নৈতিকতা, মূল্যবোধ, আমাদের বিজ্ঞান, আমাদের আনন্দ। 
ধর্মান্ধরা আপনাকে বা আপনার সন্তানকে হত্যা করার বৈধ কতৃপক্ষ মনে করে নিজেদের। আজ নাস্তিকতার দোহায় দিয়ে ব্লগারদের হত্যা করছে, সুযোগ পেলে কাল আপনার সুদীর্ঘ দাড়ি না থাকার কারনে মারবে, বোরকা না পরার কারনে হত্যা করবে। আপনি গান করেন বলেও হত্যা করবে, নৃত্য করেন, সঙ্গীত ভালোবাসেন, টেলিভিশন দেখেন বলেও মারবে। মসজিদে নামাজ পড়তে গেলেও হত্যা করবে 
সারা বিশ্বের দিকে তাকালে এসবের উদাহরন আপনাদের সামনে ভুরি ভুরি আছে নিশ্চয়। 

