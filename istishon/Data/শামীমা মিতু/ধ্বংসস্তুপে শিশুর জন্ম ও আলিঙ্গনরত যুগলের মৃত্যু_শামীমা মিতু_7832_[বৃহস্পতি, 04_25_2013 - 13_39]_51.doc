ধ্বংসস্তুপে শিশুর জন্ম ও আলিঙ্গনরত যুগলের মৃত্যু


সাভারে ধসে পড়া ভবনের চতুর্থ তলায় হটাৎ করে শোনা গেলো শিশুর চিত্কার। কান্নার আওয়াজ শুনে একটু কাছে এগিয়ে গেলেন স্থানীয় উদ্ধারকর্মী সুজন। ভালো করে শুনে মনে হলো এক দু বছরের বাচ্চার কান্না। কিন্তু সন্দিহান হয়ে পড়লেন এই ভেবে যে, এতো ছোট বাচ্চা নিয়ে তো কেউ গার্মেন্টসে ঢুকতে পারে না। আরেকটু কাছে এগিয়ে গেলেন। আর তখন যা শুনতে পেলেন তাতেই নিজেই হাউ মাউ করে কেদে ফেললেন তিনি।
ভবনের ৪ তলায় দু’জন মা বাচ্চা প্রসব করেছে। মা ও বাচ্চা দু’জনে ভালো আছে। হাউ মাউ করে কাঁদতে কাঁদতে এ কথা বলেন ধসে যাওয়া রানা প্লাজার চতুর্থ তলায় ঢুকে ফিরে আসা উদ্ধারকর্মী সুজন। এরপর আটকে পড়া মহিলা ফোনে কথা বলেন তার স্বামীর সাথে। জানান, বাচ্চার হওয়ার তারিখ ছিল আরো পরে। কিন্তু অতিরিক্ত চাপে আর ভয়ের কারনে নির্ধারিত তারিখের অনেক আগেই বাচ্চা প্রসব করেছেন। তবে তারা দুজনই ভালো আছেন।
নবজাতকের কান্নার শব্দ শুনে বাবাও তখন হাউ মাউ করে কাদছেন। ফোন লাউডস্পিকারে দিয়ে শোনান উপস্থিত সবাইকে। চারপাশে শত শত লাশের মাঝে কয়েক সেকেন্ডের জন্য অন্যরকম একটা অবস্থা তোরি হয়েছিল ওখানে। 
উদ্ধারকারী সুজন বুধবার সকাল ৯টার দিকে ‘রানা প্লাজা’ ধসের খবর শুনে কামারাঙ্গীর চর থেকে ছুটে আসেন তিনি। তার এক বন্ধু চারতলার গার্মেন্টস কর্মী। বিকেলে এসে পৌঁছানোর পর এত মানুষের প্রাণহানি দেখে নিজেকে আর সামলাতে পারেননি সুজন। জীবন বাজি রেখে নেমে পড়েন উদ্ধার কাজে। 
একটি রুমের এক কোনায় বড় দু’টো খণ্ডের মাঝখানে দু’মা বাচ্চা প্রসব করেছেন। সুজনই প্রথম দেখেন তা। কিন্তু যে ছিদ্র দিয়ে তিনি ঢুকেছিলেন সেখান দিয়ে মা ও বাচ্চাকে বের করা সম্ভব হয়নি। রাত সাড়ে চারটার সময় বাইরে খবর দেন তিনি। অনেক কষ্টে বের হওয়ার সময় মোট ৪০-৫০ জনকে উদ্ধার করেছেন তিনি। 
আরেকটি দৃশ্য দেখে বুকের ভেতরটা মোচড় দিয়ে উঠেছিল। রড আর পিলারের নিচে চাপা পড়া এক শ্রমিক যুগলের ছবি দেখে। মৃত্যুর আগে দুজন দুজনকে জড়িয়ে ধরেছিলেন তারা। যেমনটি করে প্রতিদিন ভালোবাসার স্ত্রীকে আলিঙ্গন করতেন। অভাবের সংসারে দুজনেই কাজ করতেন গার্মেন্টসে। বুধবারও একই সাথে এসেছিলেন অফিসে। 
আমরা কি বধির হয়ে গেছি? অসহায় মানুষের কান্না কি আমরা শুনতে পাইনা? ক্ষত বিক্ষত লাশের চেহারা কি আমাদের ভাবায় না? তাহলে কেন আমরা জীবন বাজি করে রাস্তায় নামিনা? তাহলে কেন আমরা মালিক নামের ওইসব জন্তু জানোয়ারদের টেনেব রাস্তায় নামায় না?
আমি চাই, গনআদালতে্র রায়ে রানার ফাসি হোক। ১৬ কোটি মানুষ যদি সজাগ থেকে তাহলে এই বাংলায় পালিয়ে কোথায় থাকবে সে। 

