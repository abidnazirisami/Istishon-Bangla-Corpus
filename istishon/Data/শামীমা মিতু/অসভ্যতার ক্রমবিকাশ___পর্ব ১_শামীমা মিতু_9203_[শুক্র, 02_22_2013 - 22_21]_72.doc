অসভ্যতার ক্রমবিকাশ___পর্ব ১


হুমায়ুন আজাদের ছাপ্পান্ন হাজার বর্গমাইলের শেষ প্রান্তে রাশেদ দেখতে পায় তার বইয়ের পাতা পুড়ছে। বইয়ের পাতা পুড়ছে, ছাই হচ্ছে। ছাই হচ্ছে একটা জাতি। পুড়ছে, ছাই হচ্ছে তার বর্তমান, তার ভবিষ্যৎ
এখনো পুড়ছে, ছাই হচ্ছে। পুড়ছে গাড়ি, বাড়ি, রাস্তাঘাট। পুড়ছে আমার ভাইয়ের রক্তে রাঙানো শহীদ মিনার, আমার লাল সবুজের পতাকা, আমার মানচিত্র। আগুনের তাপে ধড় থেকে আলাদা হচ্ছে মুন্ডু। দেহ থেকে আলাদা হচ্ছে শিরা উপশিরা। গলে গলে পড়ছে মাংস। লাল নীল রক্ত যাচ্ছে ছাপাখানায়।
এতো লাশ, এতো রক্ত দেখে আপ্লুত হয়ে পড়ছে আমাদের রাষ্ট্রীয় কর্তা ব্যাক্তিরা। শান্তনা আর আশ্বাসে তারা জর্জরিত করে ফেলছে আমাদের মধ্যবিত্ত জীবন। পুরো জাতিকে।
শান্তনা আর আশ্বাসের বিরোধিতা করে আরেক পক্ষ শোকাতুর হয়ে পড়ছে। যদিও তারা আগেই জাতিকে শোকাতুর করেছে। এখন তাদের ধড় অরক্ষিত।
লাশ পড়ছে, লাশ ফেলছে আর আমরা মেতে উঠছি আধ্যাতিকতায়
আমরা একটা.........
আমরা একটা......
আমরা একটা.........
আমরা একটা......
অসভ্যতার ক্রমবিকাশে আমরা কেনো চুড়ান্ত অসভ্য হয়ে উঠছি না। চুচিলতার মোড়ক খুলে ছাল বাকল জড়িয়ে কেনো আমরা শিস বাজাতে বাজাতে বেরিয়ে পড়ছি না......

