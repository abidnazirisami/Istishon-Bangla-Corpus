গণধর্ষনের 'ফ্যাশন ফটোশ্যুট' - ধর্ষনকালে কেমন দেখাচ্ছিল মেয়েটিকে!!


খবরটা পড়ার পর আমি বাকরুদ্ধ হয়ে পড়েছিলাম কিছুক্ষনের জন্য। এও সম্ভব! কোনো শব্দই মাথায় আসছিল না নিন্দা জানানোর। এমন অমানুষও এ সমাজে থাকতে পারে যে কিনা মডেলের গায়ে মেকাপ চড়িয়ে, স্টাইলিস পোশাক পরিয়ে 'ফ্যাশন ফটোশ্যুট' করে দেখাতে চেয়েছে গণধর্ষনকালে কেমন দেখাচ্ছিল মেয়েটিকে! ধর্ষকরা কি করছিল! মেয়েটির এক্সপ্রেশন কেমন ছিল! সেকি যন্ত্রনায় কাতরাছিল না ধর্ষন উপভোগ করছিল! প্রভৃতি। ডিসগাস্টিং।
ফটোগ্রাফার রাজ শেটির the wrong turn শিরোনামের এডিটোরিয়াল শ্যুট মঙ্গলবার অনলাইনে আপলোড করা হয়। যেখানে বহুল আলোচিত দিল্লির চলন্ত বাসে নির্মম গণধর্ষনের ঘটনাকে তুলে ধরা হয়েছে। অদ্ভুত! ন্যক্কারজনক! জুতার বাড়ি মারতে চাইলে তা যেন কম হয়ে যায়। ছবিগুলো সরিয়ে নেওয়া হলেও নির্ভয়া ধর্ষণকাণ্ড অনুপ্রাণিত 'ফ্যাশন ফটোশ্যুট'-কে কেন্দ্র করে নিন্দায় ভরে গেছে সাইবার দুনিয়া।
১৬ ডিসেম্বর ২০১২, দিল্লির রাজপথে চলন্ত বাসে ভয়াবহ ধর্ষনের শিকার হয়েছিল এক মেডিকেল ছাত্রী । যার নাম হয়েছিল নির্ভয়া। শুধু ধর্ষণেই ক্ষান্ত হয়নি ধর্ষকদের নারকীয় প্রবৃত্তি। মেয়েটির উপর চলেছিল বীভৎস যৌন নিপীড়ন। রক্তাক্ত মেয়েটাকে রাস্তায় ছুঁড়ে ফেলে দিয়েছিল ওরা। এ ঘটনায় গর্জে উঠেছিল গোটা ভারত। রাজধানীর রাস্তার সঙ্গেই সমগ্র দেশ সাক্ষী ছিল মানুষের স্বতস্ফূর্ত প্রতিবাদের। আর সেই ধর্ষিত মেয়েটি? হাসপাতালের বিছানায় শুয়ে শেষ মুহূর্ত পর্যন্ত মৃত্যুর সঙ্গে অসম লড়াই চালিয়ে গিয়েছিল। শাস্তি চেয়েছিল অপরাধীদের। তার তীব্র জীবনবোধ অপরিসিম অক্সিজেন জুগিয়েছিল দেশ জোড়া আন্দোলনের বুকে। না, মেয়েটি বাঁচেনি। কিন্তু প্রতিবাদের স্ফুলিং জালিয়ে গেছিল ভারতবাসীর মনে।
নির্ভয়া গণধর্ষণ কাণ্ডের স্মৃতি আজও আতঙ্কে কাঁপিয়ে তোলে সারা দেশকে। এই রকম একটা হৃদয় বিদারক ঘটনাকে গ্ল্যামারাইসিং করার প্রচেষ্টায় তাই ধিক্কারে ফেটে পড়েছে সারা ভারতসহ ইন্টারনেট বিশ্ব।
বাসের মধ্যে তোলা ছবি গুলি দেখে তার মধ্যে সহজেই নির্ভয়া গণধর্ষণ কাণ্ডের প্রভাব খুঁজে পাওয়া যায়। যদিও রাজ শেটি তাঁর এই ফ্যাশন ফটোশ্যুটের সঙ্গে নির্ভয়া কোনও সম্পর্কের কথা অস্বীকার করেছেন।

