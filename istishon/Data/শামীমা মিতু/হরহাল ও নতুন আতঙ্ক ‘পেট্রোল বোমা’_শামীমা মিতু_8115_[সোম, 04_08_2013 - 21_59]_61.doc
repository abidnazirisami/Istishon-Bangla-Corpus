হরহাল ও নতুন আতঙ্ক ‘পেট্রোল বোমা’


হরতাল, বিক্ষোভসহ বিভিন্ন রাজনৈতিক কর্মসূচিতে ককটেল বা হাতবোমার বিস্ফোরণ এখন নিত্যদিনের ঘটনা। রাজধানীসহ সারাদেশেই ককটেল ফাটিয়ে আতঙ্ক তৈরির চেষ্টা চালায় হরতাল সমর্থকরা। অনেক ক্ষেত্রে এসব ঘটনায় প্রাণহানিও ঘটছে। শুধু ককটেল নয়, এবার হরতাল সমর্থকদের হাতে এসেছে পেট্রোল বোমা। হরতালে পিকেটারদের হাতে পেট্রোল বোমায় পাব্লিক ভুগছে চরম আতঙ্কে।
গত২০ মার্চ রাজধানীর হাতিরঝিল এলাকায় প্রাইভেট কার লক্ষ্য করে পেট্রোল বোমা ছোড়ে দুর্বৃত্তরা। এতে তিন চিকিৎসক অগ্নিদগ্ধ হন। যাদের শরীরের অনেক অংশ পুড়ে গভীর ক্ষত তৈরি হয়। ৫ মার্চ হরতাল চলাকালে নেত্রকোনার আখড়া মোড়ে পিকেটারদের ছোড়া পেট্রোল বোমায় অগ্নিদগ্ধ হয়ে মারা যান মাছ ব্যবসায়ী আব্দুল হামিদ।
হরতালে পেট্রোল বোমার ব্যবহার নিয়ে উদ্বিগ্ন থাকে বেশিরভাগ সাধারন মানুষ। কয়েকদিন আগে রাতে রাজশাহীর মহানগরীর মালোপাড়া পুলিশ ফাঁড়ি লক্ষ্য করে পেট্রোল বোমা নিক্ষেপ করা হয়। এর আগেও বিভিন্ন সময় রাজধানীসহ সারাদেশে পেট্রোল বোমা ব্যবহার করে হরতাল সমর্থকরা। ২০১১ সালে যাত্রাবাড়ীতে এক বিএনপি নেতার আস্তানা থেকে ২৮টি পেট্রোল বোমা উদ্ধার করা হয়।
ককটেল বা অন্য যে কোনো বিস্ফোরক তৈরিতে যে কাঁচামাল ব্যবহার হয়, তা আমাদের দেশে বিভিন্ন শিল্প-কারখানায়ও কাঁচামাল হিসেবে ব্যবহার হয়ে থাকে। বৈধভাবে আনা রাসায়নিক দ্রব্য কেউ কেউ অসৎ উদ্দেশ্যে ব্যবহার করছে।
পেট্রোল বোমা বিস্ফোরণের পর শব্দ কম হয়। তবে এতে দগ্ধ হওয়ার আশঙ্কা বেশি থাকে। বোমা নিক্ষেপকারীরা বোতলের ওপর সুতায় আগুন ধরিয়ে ছুড়ে থাকে। এরপর আগুন পেট্রোল পর্যন্ত পৌছার পর বিস্ফোরণ ঘটে।হাতবোমা নিক্ষেপের তুলনায় পেট্রোল বোমা ছোড়া অনেক নিরাপদ। কারণ, পেট্রোল বোমা নিক্ষেপকারী নিজে আক্রান্ত হওয়ার আশঙ্কা খুব কম।
এছাড়া বোমা বা ককটেল তৈরিতে অনেক উপাদানের প্রয়োজন হয়। বোতলে পেট্রোল জাতীয় কোনো পদার্থ ভরে তার মধ্যে সুতা ব্যবহার করে পেট্রোল বোমা তৈরি করা যায়। ছোড়ার আগে ওই সুতায় আগুন ধরিয়ে দেওয়া হয়।
ককটেল নিক্ষেপে উচ্চ শব্দ হয়। আর এটি বিস্ফোরিত হলেও বর্তমানে এর ভেতরে যে কেমিক্যাল থাকছে, তাতে করে খুব বেশি ক্ষতিকর না। কিন্তু পেট্রোল বোমা ককটেলের চাইতে অনেক বেশি ভয়ঙ্কর ও ক্ষতিকর।
দূর থেকে কোনো গাড়িতে পেট্রোল বোমা নিক্ষেপ করলে তাতে দ্রুত আগুন ধরে যায়। এ সময় গাড়িতে থাকা লোকজন দ্রুত বেরুতে না পারলে অগ্নিদগ্ধ হয়ে মারা যেতে পারেন। ককটেলের চাইতে অনেক বেশি ভয়ঙ্কর এই পেট্রোল বোমা! ককটেল আতঙ্ক তৈরি করলেও পেট্রোল বোমা তার চাইতে অনেক বেশি ক্ষতি করে। যা লক্ষ করে এটি নিক্ষেপ করা হয়, তাতে আগুন ধরে যায়।
বেরুতে বেরুতে শরীরে আগুন ধরে গেলে তা নেভানোর আগ পর্যন্ত শরীরের অনেক বড় ক্ষতি করতে পারে। যেমনটি ঘটেছে তিন চিকিৎসকের বেলায়। তাদের গাড়িতে পেট্রোল বোমা নিক্ষেপের পর আগুন ধরে যায়, তারা গাড়ি থেকে নামতে নামতে তাদের শরীরে আগুন লেগে যায়।
পুলিশ পড়ছে মাইনকা চিপায়। ককটেল তৈরিতে কাঁচামাল হিসেবে সালফার ব্যবহার করা হয়। বাংলাদেশে অনেক শিল্প-কারখানায় সালফার ব্যবহার হয়ে থাকে। এসব গুরুত্বপূর্ণ রাসায়নিক দ্রব্যের আমদানি নিষিদ্ধ করার কোনো উপায় নেই। বিভিন্ন রাসায়নিক দ্রব্য যারা আমদানি, মজুদ ও ব্যবহার করছেন, তাদের নাকি তালিকা করা হচ্ছে।
কেবল তালিকা করার আশ্বাস পাওয়া গেছে। কবে তালিকা হবে, কবে যে তা ফাইল থেকে বের হবে? আর কবে পেট্রোল বোমা যারা বানাচ্ছে-মারছে তাদের শাস্তি হবে? এই কবে করতে করতে পঙ্গু হয়ে যাবে দেশ। সব ডিজিটলের কৃপা!!!!

