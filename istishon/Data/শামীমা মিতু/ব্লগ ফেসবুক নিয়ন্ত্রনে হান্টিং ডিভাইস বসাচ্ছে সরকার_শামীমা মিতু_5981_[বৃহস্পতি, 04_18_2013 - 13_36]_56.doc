ব্লগ ফেসবুক নিয়ন্ত্রনে হান্টিং ডিভাইস বসাচ্ছে সরকার


বিশেষ ধরনের হানটিং ডিভাইস বসানো হচ্ছে বাংলাদেশে। এই ডিভাইস ব্যবহার করে যে কোন সময় যে কারও ফেসবুক আইডি, টুইটার, ব্লগ সহ যে কোন ধরনের সামাজিক যোগাযোগ সাইটের যে কোন পোষ্ট কিংবা মন্তব্য মুছে দিতে পারবে কর্তৃপক্ষ। এ ডিভাইস বসানোর জন্য বিটিআরসি টেন্ডার আহবান করেছে। ফেসবুক ও ব্লগে আপত্তিকর মন্তব্যকারীদের খুঁজতে গঠিত সরকারের উচ্চ পর্যায়ের কমিটি এই কাজে নিয়োজিত থাকবে। 
ফেসবুক, ব্লগ সহ যে কোন সামাজিক সাইটের আপত্তিকর মন্তব্য মুছে দেওয়ার জন্য যে হান্টিং ডিভাইস বসানো হচ্ছে, তাতে যে কোন সময় যে কোন মন্তব্য আপত্তিকর বিবেচিত হলে তা মুছে ফেলা হবে।
ফেসবুক ব্লগে নানা অপ্রচার করে দেশে নাশকতা চালানো জামাত শিবিরের পেজগুলো বহাল তবিয়তে আছে সেদিকে সরকারের কোনো খেয়াল নেই। অথচ নিয়ন্ত্রনের ধোয়া তুলে ব্লগগুলোতে অযথা নাক গলাবে সরকার। হান্টিং ডিভাইসের মাধ্যমে যদি মন্তব্য মুছেই ফেলা হয় তাহলে যে কোনো মন্তব্য মোছা হতে পারে। সরকারের সমালোচনা করলেও তো তা আপত্তিকর মন্তব্যের আওতায় পড়বে। সব মুছে দেয়ার ক্ষমতা যদি বিটিআরসির থাকে তাইলে আমরা ব্লগে কি শুধু প্রেমের আলাপ করবো? নাকি কি খাইছো, কোথা গেছ এইগুলা জিগাবো।
এই মুহুর্তে জামায়াত-শিবিরের ফেসবুক এবং একাধিক ব্লগ ও ওয়েবসাইটে ভয়াবহ মিথ্যা তথ্য, বিকৃত ছবি প্রচার এবং দেশের বুদ্ধিজীবিদের ‘নাস্তিক আখ্যা’ দিয়ে তাদের নিশ্চিহ্ন করার হুমকি অব্যাহত রেখেছে। টুইটারে আফগানিস্তানে পুলিশের হাতে বন্দী একজনকে উপুড় করে শিকল দিয়ে বেঁধে রাখার ছবি আপলোড করা হয় টুইটারে। সেই ছবিটি ডাউনলোড করে সেখানে আওয়ামী পুলিশের কান্ড শিরোনাম দিয়ে বাংলাদেশের একজন আলেমকে নির্যাতন করা হচ্ছে বলে অপপ্রচার চালানো হয় শিবিরের বাঁশের কেল্লায়। একইভাবে মার্কিন যুক্তরাষ্ট্রে আটক সেদেশের স্থানীয় এক যুবকের ছবি বিকৃত করে সেখানে ‘রিমান্ডে মাহমুদুর রহমানের উপর নির্যাতন’ শিরোনাম দিয়ে অপপ্রচার চালানো হয় শিবিরের বাঁশের কেল্লায়। 
এর আগে সৌদি আরবে প্যালেস্টাইন জনগণের জন্য গঠিত সহায়তা কমিটির সভাকে জামাতের রাজাকার নেতাদের মুক্তির দাবির আলোচনা সভা বলে চালিয়ে দেয় জামাত শিবির। অন্যদিকে পবিত্র কাবা শরীফের গিলাফ পরিবর্তণের ছবিকে মানববন্ধন হিসেবেও অপপ্রচার চালাইয় আমারদেশ। বাঁশের কেল্লার বিকৃত ছবি দিয়ে দৈনিক আমার দেশেও ভুয়া খবর ছাপা হয়। 
বিটিআরসির পক্ষে ফেসবুক পেজ বন্ধ করা সম্ভব হচ্ছে না। ফেসবুকের কোন আইডি পৃথকভাবে বন্ধ করার প্রযুক্তিগত ব্যবস্থা না থাকায় এ মুহুর্তের সবচেয়ে আপত্তিকর ফেসবুক পেজ শিবিরের বাঁশের কেল্লা বন্ধ করতে পারেনি বিটিআরসি। বন্ধ করতে হলে পুরো ফেসবুকই বন্ধ করতে হবে। ফেসবুক পেজ কিংবা ব্যক্তিগত আইডিগুলো একটি একীভুত ঠিকানায়(ইউআরএল) এর আওতায় পরিচালিত হয়। এ কারনে ফেসবুক কর্তৃপক্ষ ছাড়া অন্য কারও পক্ষে স্ল্যাস দেয়া পেজগুলো বন্ধ করা সম্ভব হচ্ছে না। বাঁশের কেল্লাসহ আপত্তিকর ফেসবুক পেজগুলো বন্ধ করার জন্য ফেসবুক কর্তৃপক্ষকে কয়েকবার চিঠি দিয়েছে তারা । 
নিয়ন্ত্রনের নাম করে সরকার শুধু ব্লগারদের কন্ঠরোধ করার পায়তারা করবে, এমন যে কোনো সিদ্ধান্তের তীব্র প্রতিবাদ জানাই।

