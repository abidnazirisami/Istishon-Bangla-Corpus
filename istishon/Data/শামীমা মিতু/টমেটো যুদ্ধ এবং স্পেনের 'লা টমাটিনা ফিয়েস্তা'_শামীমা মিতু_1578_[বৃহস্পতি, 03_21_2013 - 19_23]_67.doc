টমেটো যুদ্ধ এবং স্পেনের 'লা টমাটিনা ফিয়েস্তা'


স্পেনের দক্ষিণ-পূর্বে অবস্থিত ভ্যালেন্সিয়া শহর। আর তারই অদূরে ছোট্ট শহর বুঁয়্যোল। প্রতিবছর আগস্টের শেষ বুধবার হাজারো মানুষের গন্তব্যস্থান হয়ে ওঠে গ্রামটি। চলে সম্মুখযুদ্ধ! তবে বন্দুক দিয়ে নয়, টমেটো দিয়ে। টমেটো লড়াইয়ের এই উৎসবের নাম লা টমাটিনা ফিয়েস্তা বা টমেটো ফেস্টিভাল।
এ উৎসবে অংশগ্রহণকারীরা পরস্পরকে পাকা টমেটো ছুড়ে মারে। টমেটোর লাল রসে ভিজে একাকার হয়ে যায় অংশগ্রহণকারীরা। স্পেনের বুঁয়্যোল শহরের রাস্তা সেদিন টনকে টন টমেটোতে ভরে ওঠে। টসটসে পাকা টমেটোর রসে সবাই মাখামাখি না হওয়া পর্যন্ত চলতে থাকে উৎসব ।
১৯৪৪ সালে ভ্যালেন্সিয়া থেকে ৩৮ কিলোমিটার দূরে অবস্থিত এই গ্রামটিতে শুরু হয়েছিল 'লা টমাটিনা' উৎসব। অবাক করার বিষয়, এ উৎসব স্থানীয় কোনো ঐতিহ্য নয়। নিছক মজার ছলে গ্রামের দুটি শিশু টমেটো ছোড়াছুড়ির মধ্য দিয়ে এই যুদ্ধ শুরু করে।
১৯৫০ সালে এ উৎসব বন্ধ করে দেওয়া হলেও, ১৯৫৭ সালে আবারও শুরু হয়। ২০০২ সালে পর্যটকদের বিপুল উৎসাহ ও যোগদানের কারণে স্পেন সরকার একে 'আন্তর্জাতিক পর্যটন উৎসব'-এর মর্যাদা দেয়।
কবে কখন একবার এক ক্যাফেতে দুই বন্ধুর মধ্যে খাবের নিয়ে হাতাহাতি হয়, যা কিনা পুরো ক্যাফেতে, তারপর মহল্লায় আর সবশেষে পুরো শহরেই ছড়িয়ে পড়ে।
সেই ১৯৪৫ সাল থেকে এই শহর প্রতি বছর অগাস্টের শেষ বুধবার টমেটো উৎসব পালন করে আসছে। প্রতি বছর প্রায় ১৫০টনেরও বেশি টমেটো দিয়ে এদিন শহরের রাস্তা নদী বানিয়ে ফেলে স্থানীয় লোকজনসহ পর্যটকরা।
উৎসব সকালে শুরু হয়ে দুপুর পর্যন্ত চলে। উৎসবের শুরুতে বিশাল এক টুকরা মাংস রাখা হয় একটা পিচ্ছিল খাম্বার উপরে। শর্ত থাকে খাম্বা বেয়ে সেটিকে নামিয়ে আনতে হবে। এটা আনার সময় নাচ-গান আর হোস পাইপ দিয়ে পানিতে ভেজা চলতে থাকা। মাংসটি নামানো হলে শুরু হয় টমেটোর যুদ্ধ।
ততক্ষনে ট্রাকে ভরে টমেটো আনা শুরু হয়ে গেছে। অংশগ্রহণকারীরা খামার থেকে টমেটো নিয়ে আসেন।এক্সট্রেমাডুরা থেকে এসব টমেটো আনা হয়, এগুলো খেতে অত ভালো নয়, দামে সস্তা।
টমেটোগুরো ট্রাকের উপর থেকে ছুঁড়ে ফেলা হয় রাস্তায়। ঘণ্টাখানেকের মধ্যেই পুরু এলাকাটাই টমেটোর নদী হয়ে যায়। টমেটো দলাই-মলাই করে শুরু হয় একে অপরের গায়ে মহোৎসাহে টমেটো ছোড়া।
হোসপাইপ থেকে জলের কামান দেগে একে অপরকে টমেটো-স্নান করিয়ে দেন। বিশাল এক হুলস্থুল আনন্দ। একে অপরের গায়ে ছুঁড়ে থেতলে দেয় পাকা টমেটো। এখানে কেউ কারো দলে নেই, প্রত্যেকেই আলাদা আলাদাভাবে পূর্ণাঙ্গ দল।
অধিকাংশ অংশগ্রহণকারীরা টমেটো ছুঁড়তে নামেন খালি গায়ে। তবে নিরাপত্তার জন্য কেউ কেউ চোখে গগলস এবং হাতে গ্লাভস পরে নেন। এভাবে তুমুল আনন্দ আর উত্তেজনার মধ্য দিয়ে টমেটো যুদ্ধ চলে ঘন্টাব্যাপী।
যে কেউ যে কারো গায়ে টমেটো ছুড়ে মারতে পারে। উৎসবের পর টমেটো জুস পরিষ্কারের কাজটাও উৎসবে অংশগ্রহনকারীরাই করে থাকেন। শুরু হয় আরেক উৎসব। মহোৎসাহে গ্যালন গ্যালন পানি ঢেলে রাস্তা পরিস্কার করে নিজেরা ঝাপিয়ে পড়েন বুঁয়্যোল নদীতে।সেখানেও দাপাদাপি আর হৈ হুল্লোরের কমতি থাকেনা।
মূল উৎসব শুরুর এক সপ্তাহ আগে থেকেই প্রস্তুতি নেওয়া হয়। উৎসব উপলক্ষে বুঁয়্যোল শহরের নানা স্থানে বসে গানের আসর; কুচকাওয়াজ, নাচানাচি এবং আতশবাজিও চলে সপ্তাহজুড়ে। টমেটো যুদ্ধের পর রাতে বসে রান্নাবান্নার প্রতিযোগিতা।
স্থানীয়দের মতে, এক সময় বুঁয়্যোল শহরে মানুষের তেমন আসা-যাওয়া ছিল না। শহরের লোকসংখ্যাও ছিল কম। এ অঞ্চলে প্রচুর পরিমাণে টমেটো উৎপাদন হলেও উপযুক্ত ব্যবহারের অভাবে তা নষ্ট হয়ে যেত। ফলে কিছু লোক বুদ্ধি করে শহরের সম্মানীয় ব্যক্তিত্ব সেইন্ট লুইস বার্ট্রান্ট এবং মা মেরিকে উৎসর্গ করে টমেটো ছোড়া উৎসবের সূচনা করে।
এ উৎসব দেখতে প্রতি বছর এই শহরে আসে প্রতি বছর প্রায় পঞ্চাশ হাজার পর্যটক আসে। দীর্ঘ ষাট বছর ধরে একই স্থানে পালিত হওয়া এই উৎসবে গত বছরও হাজির হয়েছিল প্রায় ৪০ হাজার পর্যটক। আর প্রায় একশ' টনের মতো টমেটোর রস ছিটিয়ে সবাই মেতে উঠেছিল আনন্দ উৎসবে।
শুধু স্পেনেই নয়, চিলির কুইলন শহরেও টমেটো যুদ্ধ উৎসবের আয়োজন করা হয়।স্পেনের লা টমাটিনো উৎসব থেকে অনুপ্রাণীত হয়ে চিলিতেও দারুণ সমারোহে এ উৎসব উদযাপন করা হয়।
গতবছর টমেটো ছুড়ে দেয়ার এ যুদ্ধে অংশ নেয় কমপক্ষে সাত হাজার মানুষ। যুদ্ধে ব্যবহার করা হয় ৪০ টনেরও বেশি টমেটো। ওইদিন সব তরুণ-তরুণী শহরের রাস্তায় এসে হাজির হয়।
চারপাশে ছড়ানো-ছিটানো থাকে কয়েক টন পাকা টমেটো এবং বালতি বালতি তার রস। সবাই উপস্থিত হলে শুরু হয় ছোড়াছুড়ি। যে যেভাবে পারে, মজা করে থাকে।
চিলিতে প্রথম উৎসবের আয়োজন করেন মিগুয়েল পেড্রেরস ও তার কয়েকজন বন্ধু। তবে গতবছর থেকে এ উৎসব আয়োজনের সমস্ত দায়িত্ব প্রশাসনের কাছে হস্তান্তর করেছেন তারা।

