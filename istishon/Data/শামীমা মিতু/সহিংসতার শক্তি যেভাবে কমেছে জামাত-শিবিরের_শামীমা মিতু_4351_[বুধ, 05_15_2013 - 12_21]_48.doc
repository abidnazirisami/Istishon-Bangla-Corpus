সহিংসতার শক্তি যেভাবে কমেছে জামাত-শিবিরের


সাঈদীর ফাঁসির রায়ের পর হার্ডলাইনে ছিল জামাত শিবির। রায়কে কেন্দ্র করে দেশের বিভিন্ন স্থানে নজিরবিহীন সন্ত্রাস চালানোর পরের প্রায় দেড় মাস একই হারে সহিংসতা চালিয়েছে তারা। পুরান পাগলের এহেন কর্মকান্ডের মাঝে উদয় হয় নতুন পাগল-হেফাজত। জামাত হেফাজত গলাগলী করে নতুন করে সহিংসতা শুরু করে। ঠ্যঙ্গানী খেয়ে হেফাজতের কপালে সীল পরছে ৫ মে রাতেই।
অন্যদিকে দলের আমের মুহাম্মদ কামারুজ্জামানের ফাঁসির রায়ের পর হরতালে সেরকম কোনো প্রতিক্রিয়া দেখায়নি জামাত শিবির। দলের জ্যেষ্ঠ নায়েবে আমির ও রাজাকার বাহিনীর প্রতিষ্ঠানা আবুল কালাম মোহাম্মদ ইউসুফের গ্রেপ্তারের প্রতিবাদে ডাকা হরতালেও জামায়াত কর্মীরা তেমন কিছু করতে পারেনি। কী এমন ঘটলো যে জানোয়াররা সভ্য আচরন করা শুরু করলো?
জামায়াত নেতা সাঈদীর ফাঁসির রায়ের পর চাঁদে সাঈদীকে দেখা যাওয়ার গুজব ছড়িয়ে গ্রামের নিরক্ষর মানুষকে তাঁকে বাঁচাতে রাস্তায় নেমে আসতে উস্কানি দেয় জামাত-শিবির। আবার সহজ সরল মানুষদের সরকারি সম্পত্তি এবং পুলিশের ওপর হামলায় উস্কানি দিলেও জামাত শিবিরের কোনো নেতাগোছের কেউ সামনের সারিতে থাকেনি। পুলিশের ওপর হামলার ঘটনায় গুলিতে নিহতদের কেউ জামায়াত-শিবিরের নেতা গোছের কেউ নাই। আবার জামাত নেতাদের সন্তান বা কোনো স্বজনও সহিংসতায় নামেনি। সাধারন পাব্লিকরে ফুসলিয়ে ফাসলিয়ে সামনে ঠেলে দিয়ে নিজেরা নিরাপদ শেলটার নিয়েছে।সাধারন পাব্লিক তো আর বার বার বেল তলায় যাবে না।
কিছুদিন আগে থেকেই বাটামের মধ্যে আছে জামাত শিবির। আগেই তাদের বাটাম দেয়া হয়েছে, হরতালে বেশি ফাল পাড়বা তাইলে, যে নেতা কর্মীর পাল জেলে আছে তাদের তো ছাড়াই হবে না আরো নতুন পাল ভেতরে পাঠানো হবে।
জামাতে্র সর্বোচ্চ পর্ষদ ২০ সদস্যের কেন্দ্রীয় নির্বাহী পরিষদের একমাত্র ব্যারিস্টার আবদুর রাজ্জাককে প্রকাশ্যে দেখা যায়। বাকিদের মধ্যে মুক্তিযুদ্ধে মানবতাবিরোধী অপরাধের মামলায় জামাতের আমির মতিউর রহমান নিজামী, তিন নায়েবে আমির আবুল কালাম মোহাম্মদ ইউসুফ, আব্দুস সুবহান এবং দেলাওয়ার হোসাইন সাঈদী, সেক্রেটারি জেনারেল আলী আহসান মোহাম্মাদ মুজাহিদ,তিন সহকারী সেক্রেটারি জেনারেল মুহম্মদ কামারুজ্জামান, আবদুল কাদের মোল্লা এবং এটিএম আজহারুল ইসলাম,কেন্দ্রীয় নির্বাহী পরিষদের সদস্য মীর কাসেম আলী এখন কারাগারে। দলটির সাবেক আমির গোলাম আযমেরও বিচার চলছে। এদের মধ্যে সাঈদী এবং কামারুজ্জামানের ফাঁসি আর কাদের মোল্লার যাবজ্জীবন কারাদন্ড দিয়েছে আন্তর্জাতিক অপরাধ ট্রাইব্যুনাল। বাকিরা বিভিন্ন মামলার আসামি হয়ে আত্মগোপনে।
এই সরকারের শাসনামলে জামাত-শিবিরের প্রায় ৩৬ হাজার নেতাকর্মীকে গ্রেপ্তার করা হয়েছে। মামলা হয়েছে ১৭ হাজার। আসামি করা হয়েছে তিন লাখ নেতাকর্মীকে। দলের সর্বোচ্চ পর্ষদ কেন্দ্রীয় নির্বাহী পরিষদের ২০ জনের বিরুদ্ধে ঝুলছে শতাধিক মামলা। কেন্দ্রীয় কর্মপরিষদের ৫৮ সদস্যের ৪৭ জনের বিরুদ্ধেও রয়েছে সহস্রাধিক মামলা। অনেক নেতাই দীর্ঘদিন ধরে গ্রেপ্তারি পরোয়ানা নিয়ে আন্ডারগ্রাউন্ডে। ছাত্রশিবিরের কেন্দ্রীয় সভাপতিকেও সম্প্রতি আটক করে রিমান্ডে নেয়া হয়েছে। জামায়াতের ভারপ্রাপ্ত আমির মকবুল আহমাদ ও ভারপ্রাপ্ত সেক্রেটারি জেনারেল মাওলানা রফিকুল ইসলাম খান একাধিক মামলায় আসামি। 
তবে হটাৎ করে চুপ মেরে যাওয়ার পেছনে অন্য ধান্দাও থাকতে পারে। হতে পারে, আন্ডারগ্রাউন্ডে যেতে হলে কিভাবে টিকতে হবে, কাজ চালিয়ে নিতে হবে তার একটা ট্রায়ালের মধ্যে আছে তারা। শেষ পর্যন্ত সরকার যদি জামাত-শিবিরকে নিষিদ্ধ করেই দেয় তবে বর্তমান অভিজ্ঞতাকে তারা কাজে লাগাবে এই চিন্তায়। তাই কোনো সুযোগ রাখা যাবে না। তাছাড়া হেফাজতের কর্মসূচির আড়ালে সহিংসতা করে দেশে অস্থিরতা তৈরির পরিকল্পনা ভন্ডুল হয়ে পড়ায় জামাত-শিবিরের কর্মীরা চরম হতাশায় আছে। 
মোটকথা জামাত শিবির যেভাবে কোনঠাসা অবস্থায় আছে এটাই ছিল মোক্ষম অবস্থা তাদের রাজনীতি থেকে নিষিদ্ধ করার। একারনে জামাত শিবিরের রাজনীতি নিষিদ্ধ করে এ দেশে জঙ্গী কারখানা চিরতরে বন্ধ করার যে সপ্ন আমরা দেখেছি তাতে শান দিতে হবে, আবারো...এখনি উচ্চকন্ঠে আওয়াজ তুলতে হবে এদেশের মাটি থেকে স্বমূলে জামাত শিবিরের চিহ্ন মুচে ফেলার। 

