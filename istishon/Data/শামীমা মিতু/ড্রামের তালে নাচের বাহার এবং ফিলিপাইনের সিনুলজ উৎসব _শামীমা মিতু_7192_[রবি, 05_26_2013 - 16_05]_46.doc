ড্রামের তালে নাচের বাহার এবং ফিলিপাইনের সিনুলজ উৎসব 


জানুয়ারির তৃতীয় রবিবার। ফিলিপাইনের সেবু শহরের রাস্তাগুলো সেজে ওঠে নতুনভাবে। সবকিছু বদলে যায় ঐদিন। সকাল থেকে ড্রামের দ্রিম দ্রিম শব্দে কেপে ওঠে চারপাশ। শুধু ড্রাম নয় নানা ধরনের মিউজিক্যাল ইন্সট্রুমেন্টের ব্যাবহার। শহরের মাঝখানে বিশাল প্যারেডে রঙের ছড়াছড়ি। প্যারেডে অংশ নেয় হাজারো পারফর্মার। সবচেয়ে বিস্ময়কর সুন্দর প্যারেডে অংশ নেয়া নারী পুরুষের পোশাক। রঙ্গীন আর রাজকীয়। এমন পোশাকে মুড়েই সেবু শহরের বাসিন্দারা যোগ দেয় সিনুলজ উৎসবে।
সিনুলজ ফিলিপাইনের ঐতিহ্যবাহি উৎসব। ১৯৮০ সালে প্রথম এই উৎসবের আয়োজন করা হয়। সান্তা নিনোকে উৎসর্গ করে সিনুলজ উৎসব ফিলিপাইনের অন্যতম ধর্মীয় উৎসবও বটে।
তবে এর চাকচিক্যতা আর বাহারী উপস্থাপনে ধর্মীয় উৎসবে সীমাবদ্ধ থাকেনি এই উৎসব। সেবু শহরবাসীর তো বটেই ফিলিপাইনের বিভিন্ন অঞ্চলের মানুষ এই উৎসবে যোগ দিতে আসে। প্রতি বছর এই উৎসব থেকে একজন কুইন নির্বাচন করা হয়।
সিনুলগ উৎসবের বিশেষ নাচের ভঙ্গি রয়েছে, দু পা এগিয়ে এক পা পিছিয়ে। এই নাচ নাচতে নাচতেই উৎসবে মাতে সেবু শহরের বাসিন্দারা। সাথে থাকে সান্তা নিনোর কাঠের মুর্তি।
সাম্প্রতিক সময়ে উৎসব পালনের পাশাপাশি পর্যটন খাত থেকে বিশেষ অবদান রাখছে এই উৎসব। তাইতো এই প্যারেড দেখতে বিশ্বের বিভিন্ন জায়গা থেকে জানুয়ারির শেষ সপ্তাহে ফিলিপাইনে হাজির হয় পর্যটকরা।














