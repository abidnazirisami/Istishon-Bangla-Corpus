ইসলাম, নারীর সম্মান ও সমসাময়িক নারীর অধিকার ১ 


২০১১ সালের ১২ই মার্চ। কোরআনবিরোধী নারী উন্নয়ন নীতিমালা ও ফতোয়া নিষিদ্ধের রায় বাতিলের প্রতিবাদে বিক্ষোভে উত্তাল ছিল রাজধানী ঢাকা। পূর্বঘোষিত কর্মসূচি অনুযায়ী প্রায় সব ধর্মীয় সংগঠন ও মুসল্লির উদ্যোগে দিনব্যাপী চলে বিক্ষোভ। তবে বাদ জুমা বিভিন্ন মসজিদ থেকে মিছিল নিয়ে মুক্তাঙ্গন এলাকায় জড়ো হলে পল্টন ও আশপাশের এলাকা মিছিলের নগরীতে পরিণত হয়। উলামা মাশায়েখদের বক্তব্য-তারা বুকের তাজা রক্ত দিয়ে হলেও প্রতিহত করবে নারী নীতি। 
কেন? 
কেন তারা নারী উন্নয়ন নীতিমালার বিরোধিতা করেন? ইসলাম নাকি নারীকে দিয়েছে সর্বোচ্চ সম্মান!
তাহলে কেন এই বিরোধীতা? নারীকে সম্পত্তির পুরুষের সমান ভাগ দিলেই কি সম্মান শেষ হয়ে যাবে? মুসল্লীদের বিরোধিতার কারনে নারী উন্নয়ন নীতি বাস্তবায়ন করা সম্ভব হয়নি।
নারী নীতির সাথে বিরোধ কোথায় কোথায়-
• ইসলাম পৈতৃক উত্তরাধিকারে নারীকে পুরুষের অর্ধেক দিয়েছে। আর নারী নীতিমালায় নারীকে পুরুষের সমান দেয়ার কথা বলা হয়েছে।
• নারী নীতিমালার ১৮.১ এ বলা হয়েছে, বাল্য বিবাহের বিরুদ্ধে আইনের কঠোরতা প্রয়োগ করা। অথচ ইসলামে বাল্যবিবাহের ব্যাপারে নিরুৎসাহিত করলেও অভিভাবক কর্তৃক সম্পাদিত হলে কঠিন শর্ত সাপেক্ষে এর বৈধতা অনুমোদন করে।এ নীতিটি ও কুরআন-সুন্নাহ এমনকি রাসূল (স.) এর আমলের সাথেও সরাসরি সাংঘর্ষিক।
• নীতিমালার ৭.২ ধারাতে আছে, “মা কর্তৃক সন্তানকে নাগরিকত্ব প্রদানের বিধান সন্নিবেশিত করা হলো'। অথচ কুরআনে আল্লাহ তাআলা বলেন, “তোমরা তাদেরকে তাদের পিতৃ পরিচয়ে ডাক। এটাই আল্লাহ তাআলার কাছে ন্যয় সঙ্গত”। নীতিমালার এ ধারাটিও সপ্‌মূর্ণ কুরআন-সুন্নাহ’র সাথে সাংঘর্ষিক।
• সুদীর্ঘ এ নীতিমালার কোথাও নারীর ইজ্জত-সম্ভ্রম হিফাজতের আসমানী রক্ষাকবজ পর্দা বিধানের কথা উল্ল্যেখ নেই। বরং উল্টো নারীকে ঘর ছাড়া করা ও বাহিরে নিয়ে আসার কথা আছে একাধিক স্থানে। সুতরাং নারী বেপর্দা হওয়া ও বাহিরমুখী হওয়া সম্পূর্ণ কুরআন-সুন্নাহ বিরোধী।
• ২২.৪ ধারায় নাটক ও চলচ্ছিত্র নির্মাণে (যেখানে বেগানা পুরুষের সাথে মেলামেশা করতে হয় এবং যা ইসলামে সম্পূর্ণ নিষিদ্ধ) নারীকে উৎসাহিত করার লক্ষ্যে সরকারি অনুদানের ব্যবস্থা করা। 
এখন কথা হলো, একবিংশ শতাব্দিতে এসে কোনটা নারীর জন্য সর্বোচ্চ সম্মান? ইসলাম যা দিয়েছে নাকি নারী যা অর্জন করে নিয়েছে।
বিশ্বব্যাপি নারীরা আত্মনির্ভরশীল হয়ে সম্মানের সাথে জীবন কাটাচ্ছে আর আফগানিস্তানের নারীরা ঘরের বাইরে বের হবার লড়াই চালিয়ে যাচ্ছেন, ধর্ম যাদের ঘরে ঢুকতে বাধ্য করেছে।
এইতো গত বছরের সেপ্টেম্বরে ইতালির তিন নারী মহাকাশে পাড়ি সমালেন আর আরবের নারীদের গাড়ি চালানোর অধিকার নেই। সামান্য এই গাড়ি চালানোর অধিকার কেড়েছে ধর্ম।
রাষ্ট্র যদি পিতা মাতার সম্পত্তিতে নারীরকে সমান ভাগ দিতে চায়, ভাইয়েরা যদি নারীকে সমান ভাগ দিতে চাই তাহলে আল্লাহ ও তার রাসুল কেন অসন্তুষ্ট হবেন? বাল্য বিয়ে নারীর জন্য কতবড় অভিশাপ, সেটা আর বলার অপেক্ষা রাখে না। এখন কোরান সুন্নাহর দোহায় দিয়ে কেউ যদি বাল্য বিয়ে তথা শিশু বিয়ের ব্যাপারে বৈধতার দাবী তোলে সেটা কি সুস্থ চিন্তা?
লিঙ্গ সমতার স্বপ্ন নিয়ে বিশ্বের বহু দেশ মায়ের পরিচয়ে সন্তানকে পরিচিত হবার সুযোগ দিয়েছে। উন্নত দেশগুলোতে অবিবাহিত নারীকেও মা হবার সুযোগ দিয়েছে। সেখানে ধর্মের দোহাইতে ওলামাদের চাপে আমাদের দেশে 'দত্তক আইন' করা সম্ভব হচ্ছে না। অথচ দত্তক আইন হলে পিতা মাতাহীন এতিম বাচ্চাগুলোর পরিবারে পূনর্বাসন সম্ভব হতো?
নারী অগ্রগতির যুগে যেখানে দেশের অর্থনীতিতে নারীরা পুরুষের সমান ভুমিকা রাখছে কলকারখানা, গার্মেন্ট থেকে শুরু করে নানা ক্ষেত্রে কাজ করে সেখানে নারীকে কোরান ও সুন্নাহর দোহায় দিয়ে ঘরের বাহির হওয়া বন্ধ করতে চাওয়াটা কি সুস্থতা?
হ্যাঁ কোরানে বলা হয়েছে, একজন পুরুষের অংশ দু’জন নারীর সমান”- নিসা ১১ ও ১৭৬। এই বানীর সম্মান বাচাতে জীবন দিতে রাস্তায় নামেন মুসল্লীরা, কিন্তু কোরান-হাদীসে তো আরো 'সুনির্দিষ্ট নির্দেশ' আছে সেগুলো মুসল্লীরাই কি মানছে? কিংবা সভ্য সমাজে তা কি মানা সম্ভব?
যেমন-
• উটের মূত্র পান করা - সহি বোখারী ৮ম খণ্ড হাদিস নং ৭৯৭।
• গণিমতের মাল হিসেবে পরাজিত শত্র“দের সম্পত্তি ও নারী-শিশুরা বিজয়ী সৈন্যদের ব্যক্তিগত সম্পত্তি হবে - বহু হাদিস ও সুরা আনফাল ১, ৬৯, ইত্যাদি।
• সম্মানিত মাসে যুদ্ধ করা - বাকারা ২১৭।
• দাসপ্রথা চালু করা ও বহু-দাসীর সাথে শোয়া (সর্বোচ্চ সৌদি শিক্ষাবিদ ডঃ ফওজান এ-প্রথাকে ইসলামি প্রথা বলেছেন) - মুমিনূন ৫, ৬ ; আহযাব ৫০, ইত্যাদি।
• চাকরি-ব্যবসা-ক্ষেতখামার সব বাদ দিয়ে “তলোয়ার দিয়ে জীবিকা নির্বাহ” করা - বোখারি ৪র্থ খণ্ড, অধ্যায় ৮৮, পৃঃ ১০৪।
• জুম্মার নামাজে না গেলে তার ঘরবাড়ি জ্বালিয়ে দেয়া - বোখারি ১ম খণ্ড হাদিস ৬১৭।
দাস প্রথার যুগ উঠে গেছে, এখন কেউ যদি কোরানে উল্লেখ করতে চায় তাকে লোকে পাগল ছাড়া কেউ অন্য কিছু বলবে? চাকরি ব্যাবসা বানিজ্য বাদ দিয়ে তলোয়ার দিয়ে কিভাবে জীবিকা নির্বাহ করা সম্ভব! কিংবা প্রয়োজনীয়!
কিছুদিন আগে ক্রিকেটার নাসির নিজের বোনের সাথে তোলা একটা ছবি পোষ্ট করেছিল ফেসবুক পেজে। সেই ছবি কুরুচিপূর্ণ মন্তব্যে ভরে ওঠে। যার মধ্যে অন্যতম বক্তব্য ছিল- বোনের পর্দা নেই, মাল দেখাচ্ছে, তোর বোনকে চাই ইত্যাদি। সুস্থ ও মানবিক এমন কোনো মানুষ নেই যার লজ্জায় মাথা কাটা পড়েনি এই ঘটনায়। এই প্রসঙ্গ এনেছি এইকারনে যে, মেয়েদের দেখলেই লালা ঝরানো অসভ্যতা। সে পর্দা করুক না করুক। 
নারীর পর্দা বিষয়ে সবচেয়ে বেশি উল্লেখ করা হয় কোরানের সুরা আহযাব- আয়াত ৫৯। যেখানে বলা হয়েছে- 'হে নবী আপনি আপনার স্ত্রী, কন্যা ও মুমিন নারীদেরকে বলুন, তারা যেন তাদের চাদরের কিয়দংশ নিজেদের উপর টেনে দেয়, এতে তাদেরকে চেনা সহজ হবে এর ফলে তাদের উত্যক্ত করা হবে না। আল্লাহ ক্ষমাশীল ও পরম দয়ালু।' পর্দা সরে গেলে নবীর স্ত্রী কন্যাকেও কি উত্তক্ত করার নির্দেশ দিচ্ছেন আল্লাহ? 
নারী অধিকার প্রসঙ্গে আমাকে ফেসবুকে এক ব্যাক্তি একটি বার্তা পাঠিয়েছেন- 'মাছ পানিতে বিচরণশীলতায় স্বচ্ছন্দ; তাকে ডাঙ্গায় তুলে মুক্ত করার কথা বলা অধিকার না অত্যাচার তা ভেবে দেখুন।' এই ব্যাক্তি মনে করে, ধর্মমতে নারীরা ঘরে, পর্দার আড়ালে, নির্ভরশীলতায় স্বচ্ছন্দ। আপনার কি মনে হয়?

