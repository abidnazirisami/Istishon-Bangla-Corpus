বাল্যবিবাহ রুখে দেয়া ১১ বছরের নাদা ও ধর্ষিত বিবাহিত নাবালিকারা


ইয়েমেনের সরকারি তথ্য বলছে, ইয়েমেনের ১৪% মেয়েরই বিয়ে হয়ে যায় ১৫ বছর বয়সে। অন্য দিকে, ৫২% মেয়ের বিয়ে দিয়ে দেওয়া হয় ১৮ পেরোনোর আগেই। প্রায় ৭৬% মেয়ের বিয়ে হয়ে যাচ্ছে কৈশোর পেরোতে না পেরোতেই। এই ভয়াবহ তথ্য বিশ্বের কাছে উন্মুক্ত হয়েছে নাদা আল আহদালা নামের ১১ বছরের ছোট্ট এক মেয়ের ঘটানো দুঃসাহসিক এক কাজের মাধ্যমে।
সম্প্রতি ইউটিউব মারফত ছড়িয়ে পড়ে ছোট্ট একটি ভিডিও ক্লিপ। সেই কয়েক মিনিটের ভিডিওটিই আলোচনা সমালোচনার ঝড় তোলে বিশ্বজুড়ে। কিন্তু কী এমন ছিল সেই ভিডিওতে? ভিডিওটিতে চালু করলেই ভেসে আসছে ইয়েমেনের ছোট্ট মেয়ে নাদা আল-আহদালার ক্ষীণ কণ্ঠ। ১১ বছর বয়সী মেয়েটি বলছে,এত ছোট বয়সে আমি বিয়ে করতে চাই না। এর থেকে আমার মরে যাওয়া ভাল। আমার স্বপ্নগুলো পূরণ করতে দাও। এটা আমার বিয়ে করার সময় নয়। আমি স্কুলে যেতে চাই। ওরা জোর করে আমার বিয়ে দিয়ে দিতে চায়। তাই বাড়ি থেকে পালিয়েছিলাম।
নাদার সাক্ষাৎকারের লিঙ্ক-http://www.youtube.com/watch?v=-J7_TKgw1To
ইয়েমেনের আর সব হতভাগা নাবালিকা মেয়েদের মতো বাল্য বিয়ের থাবা মুখ বুজে মেনে নেয়নি নাদা। প্রতিবাদ জানিয়েছে বাড়ি ছেড়ে পালিয়েছিল ছোট্ট মেয়েটি। মা-বাবার সিদ্ধান্তের বিরুদ্ধে গিয়ে আর নিজের বাড়িতে ঠাঁই হয়নি নাদার। মেয়ে বাড়ি থেকে পালিয়ে যাওয়ায় সমাজের চক্ষুশূল হয়ে উঠেছেন যে তাঁরা। তাই এখন নাদার নতুন ঠিকানা ইয়েমেনের রাজধানী শহর সানা-র একটি শিশু আবাসন কেন্দ্রে। 
মাত্র দু’সপ্তাহ হয়েছে ইউটিউব মারফত প্রকাশ্যে এসেছে নাদার ওই ভিডিওটি। ইতিমধ্যেই ৮০ লক্ষেরও বেশি লোক দেখে ফেলেছে সেটি। বিশ্বের বাঘা বাঘা নিউজ পেপার, টিভি চ্যালেন সাক্ষাৎকার নিয়েছে নাদার। মাত্র এগারো বছর বয়সে যে দুঃস্বপ্নের জীবন হতে চলেছিল নাদার, তাকে রুখে দিয়েছে সে নিজেই। সমাজকে, ইমেমেনের ধর্মীয় রীতিনীতিকে বুড়ো আঙ্গুল দেখানো নাদা এক সাহসীকার নাম। স্যালুট এই ছোট্ট মেয়েটিকে। আপাতত নাদার সমস্ত দায়িত্ব নিয়েছেন ইয়েমেনের একটি মহিলা সমিতির প্রেসিডেন্ট রামজিয়া আল-ইরানি।
কিন্তু আর সবার ভাগ্য নাদার মতো না। অসংখ্য শিশুরা আজ ইয়েমেনে বিবাহ নামক সামাজিক স্বীকৃতির মাধ্যমে ধর্ষনের শিকার হচ্ছে। যে মেয়েটির বোঝারই ক্ষমতা হয়নি যৌনতা কি, তাকে বিয়ে দেয়া হচ্ছে কোনো প্রাপ্ত বয়স্ক পুরুষের সাথে। আর ওই পুরুষটি একটা শিশুকে বিছানায় নিচ্ছে , তার কামনা বাসনা চরিতার্থ করছে নির্মমভাবে। 
নাবালিকা বিবাহিত হলে ধর্ষিত হয় না? এই ছবিতে দেখা যাচ্ছে মাঝ বয়েসি এক লোকের পাশে একটা ছোট্ট শিশু বসে আছে স্ত্রী হিসেবে। যে জানেই না স্ত্রী শব্দটার মানে কি!
ব্যাপারটা ইয়েমেনের সমাজ থেকেই উদ্ভব ঘটেছে এমনটা নয়। ইয়েমেন একটা মুসলিম রাষ্ট্র। ইসলামের আলোকেই এখানের বিবাহ প্রথা প্রচলিত। নাবালিকা বিয়ের প্রবর্তন করেছেন নবী মুহাম্মদ নিজেই। ৬ বছরের শিশু আয়েশাকে বিবাহ করে এইরুপ বিবাহের বৈধতা দিয়েছেন। মুসলিম এই নিকৃষ্ট বিবাহ প্রথা নারীর প্রতি সহিংসতা, ঘৃনা ও ভহাবহ নীপিড়নেরই বহিপ্রকাশ। হিন্দুদের মাঝেও গৌরিদান নামক একইরকম নিকৃষ্ট প্রথা প্রচলিত আছে।
একদিকে ইয়েমেনের মুসলিমরা দাবি করে তারা নারীকে সম্মান প্রদান করেছে। তারা ধর্ষককে প্রকাশ্যে হত্যা করে। অন্যদিকে তারা নারীকে ডাকে শস্যক্ষেত্র বলে। নারী তাদের কাছে অর্ধেক সাক্ষ্যদাতা। পৃথিবীর দেশে দেশে বিবাহ নামক প্রথার মাধ্যমে নাবালিকা ধর্ষন চালু রেখেছে। 
আমাদের দেশেও বন্ধ হচ্ছে না বাল্য বিয়ে। সরকারের কোটি কোটি টাকার বাজেট বরাদ্দ জলে যাচ্ছে। বন্ধ হচ্ছে না ধর্ষনও। তবে সবচেয়ে ভহাবহ অবস্থা সেই নাবালিকাদের যারা প্রতিনিয়ত ধর্ষনের শিকার হচ্ছে কিন্তু সেটাকে ধর্ষন মনে করছে না সমাজ। কারন বিবাহ নামক শব্দ ওইসব শিশুদের ধর্ষিত করা বৈধ করেছে। 
নাদার এই সাহসি পদক্ষেপ ইয়েমেনের শিশুদের মুক্তি দিতে পারবে কী না জানিনা। হয়তো পারবে না! তারপরও শুভ কামনা রইলো তার প্রতি। 

