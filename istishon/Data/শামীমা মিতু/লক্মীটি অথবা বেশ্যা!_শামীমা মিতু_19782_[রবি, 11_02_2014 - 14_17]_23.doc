লক্মীটি অথবা বেশ্যা!


'সংসার সুখের হয় রমনীর গুনে' বানীটা কেমন যেন সেকেলে হয়ে গেছে। তাছাড়া ওই যে কিছু ঝোড়ো মেয়ে তৈরি হচ্ছে না, তাদের কাছে যেন ধোপে টিকছে না এ চক্রান্ত। 
ভালো বেতনের চাকরি, এক্টিভিস্ট, সব কিছুতেই দারুন স্মার্ট। আর তাতে কতই না গর্ব। আমার গিন্নী সেরা গিন্নী! ওহ, আরো একটা গুনের কথা তো বলাই হয়নি। গিন্নীর হাতের রান্না যাহ, ভাবলেই জিভে জল আসে। তা বুঝলাম, মেয়ের এত গুন। কিন্তু সারাদিন অফিস করেও রাতে বাড়ি ফিরে মেয়েটি রান্না ঘরের হাড়ি পাতিল নিয়ে দৌড়াদৌড়ি করছে সেদিকে খেয়াল করেছেন?
ছেলেটি মেয়েটিকে বলে, বিয়ের পর আমি তোমাকে সব কাজে সাহায্য করবো। রান্না করতে গেলে সবজি কেটে দেবো, বাজার করে এনে দেবো। আহ কি রোমান্টিক। I do, Ido......
আরে মশাই, যে মেয়ে দুইহাতে পৃথিবী সামলাচ্ছে সে কি বাজার করতে পারবে না। আর রান্নার কাজে তাকে সাহায্য করতে হবে কেন, রান্না ঘরের দায়িত্ব সমান সমান বুঝে নিলে, রান্না করে খাওয়ালে কি পুরুষত্বে ঢোলের বাড়ি পড়বে? 
নারী নারীর কথা বলে, অন্যায় অত্যাচারের বিরুদ্ধে রাস্তায় নামে। কিছু পুরুষও যোগ হয়েছে সমাজ পরিবর্তনের এ লড়াইয়ে। পরিবর্তনটা তারাও চাইছে। কিন্তু সবাই কি?
নারীবাদ কিছু পুরুষের জীবনে জি বাংলার সুখ নিয়ে এসেছে। তারা হেব্বি woman-sympathetic। 
নারীর জয়গান গেয়ে বউ-প্রেমিকার কাছে শ্রদ্ধা-ভক্তি পাওয়া যায় , প্রমাণ করা যায় যে 'পুরুষ হলে কি হবে, আমিও চাই নারী পুরুষ সমতা'। এই বলতে বলতে, টিভির রিমোট ঘোরাতে ঘোরাতে, বউকে এক কাপ চায়ের নির্দেশ দিয়ে তাকে ভালো করে বুঝিয়ে দেয়া রাতের খাবারের মেন্যু কি হবে। শিং মাছের ঝোল, বেগুন ভর্তা, ভাত। আর শোনো ডালটা যেন চচ্চড়ি হয়। 
সংসার সুখের হয় রমণীর গুনে। রমণী না ছাই...সংসার সুখী হয় ফতোয়ার গুনে। অফিসে, লোকাল বাসে, কিংবা রাত বারোটার বিছানায়, ফতোয়া গেলাতে পারলেই কেল্লা ফতে। ভাবছেন ফতোয়াতেও কাজ হচ্ছে না। চিন্তা কি ওই যে আছে না, কথা মতো চললে লক্মীটি, না হলে বেশ্যা। 
নারীদের সম্মান করুন। সম্মান না করতে পারলে অসম্মান করবেন না। অসম্মান করুন অবহেলা করবেন না। অবহেলা করুন কিন্তু দুর্বল ভাবাটা অন্যায়। দুর্বল ভাবুন কিন্তু নারী স্বাধীনতায়... তালিয়া, তালিয়া...

