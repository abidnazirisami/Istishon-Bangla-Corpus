কীভাবে ‘আবিস্কৃত’ হলো নাবালিকার যৌন হয়রানি_


বছর খানেক আগে এক বছরের একটি শিশুকন্যার ভয়াবহ মৃত্যুর খবর বেরিয়েছিল পত্রিকায়। বাচ্চার মা পানি আনতে গিয়েছিল। বাবা কাজে। বস্তিবাড়ির প্রতিবেশির ঘরে বাচ্চাটাকে রেখে গিয়েছিল ওরা। ওই ঘরের পুরুষটা বাচ্চার বাবার বন্ধুও। হঠাৎ বাচ্চা কেদে উঠে চুপ হয়ে গেল। মা ছুটে গিয়ে দেখে বাচ্চা মৃত পড়ে আছে। তার যৌনাংগ রক্তে ভেসে যাচ্ছে। লোকটি পলাতক। পুলিশ এবং বিশেষজ্ঞরা পরীক্ষা করে বললেন শক্ত কোনো বস্তু প্রবেশ করানো হয়েছিল শিশুর যৌনাংগে, তীব্র যন্ত্রনায় সঙ্গে সঙ্গে মারা গেছে বাচ্চাটি।
ঘটনাটি ভয়ংকর কিন্তু তারচেয়ে ভয়ংকর ছিল এই ঘটনায় জনতার প্রতিক্রিয়া। বেশ কয়েকজন মাবা মায়ের সঙ্গে কথা বলে জেনেছিলাম, তারা ঘটনায় যত বিব্রত তারচেয়ে বেশি বিব্রত এত বিস্তারিত ছাপা হওয়ায়। বাচ্চা ছেলেমেয়েরা যদি এসব পড়ে ফেলে তাদের কোমলতা নষ্ট হবে! ছিঃ কাগজে এসব ছাপতে থাকলে কাগজ বন্ধ করে দিতে হবে!
এই ঘটনা যদি ঘটে তা তো ছাপতেই হবে খবরের কাগজে। না হলে আপনি বা আপনার শিশু জানবে কিভাবে, কোন বিপদে কীভাবে এড়িয়ে যেতে হয়। ছুরি চালিয়ে দুর্বৃত্ত পালিয়ে গেলে যেমন, যৌনাঙ্গে বস্তু প্রবেশ করলেও তেমন ভাবেই দুর্ঘটানার মোকাবেলা করতে হবে। স্ত্রীঅঙ্গ নিয়ে যত লজ্জা করবেন আর আলোচনা বন্ধ রাখবেন ততই পোয়া বারো দুর্বৃত্তদের। 
উডি এলেন আমেরিকার সর্বাধিক আলোচিত চিত্রপরিচালক। একসময় তিনি ছিলেন অভিনেত্রী মিয়া ফ্যারোর সহবাসি। মিয়া ফ্যারো ডিভোর্সি। নিজের এবং দত্তক মিলে পাচজন ছেলেমেয়ে। মিয়ার ছেলেমেয়েদের সাথে খুবই মিশতেন উডি। বাবার মতোই দায়দায়িত্ব নিতেন। শুধু একজনের সঙ্গে তিনি অন্যভাবে মিশতেন। মিয়ার চতুর্দশী কন্যার সঙ্গে উডির এক গোপন সম্পর্ক তৈরি হল। কিশোরি মেয়েটির চোখে উডি তখন কল্পনার নায়ক। তার সেই মুগ্ধতায় বাধা না দিয়ে উডি তাকে নিয়ে গেলেন নিষিদ্ধ ঘনিষ্টতায়। চলতে চলতে হঠাৎ একদিন উডির ঘরে এসে মিয়া আবিস্কার করলেন কিশোরি কন্যার কিছু নগ্ন ছবি। উডির ক্যামেরায় তোলা, কাগজপত্রের আড়ালে। সেই মুহুর্তে মিয়ার সামনে যেন গোটা পৃথিবীটায় ভেঙ্গে পড়ল, যত না সহবাসি পুরুষের বিশ্বাসঘাতকতায় তার চেয়ে বেশি কন্যার জন্য দুশ্চিন্তায়। কিশোরি মেয়ে বুঝতে চায়না সে অন্যায় করেছে। আকড়ে ধরতে চায় উডিকে। মা এবং প্রেয়সীর দুই ছিন্নভিন্ন সত্তা নিয়ে মিয়া আদালতে হাজির হয়েছিলেন উডির বিরুদ্ধে নাবালিকাকে যৌন উদ্যেশ্যে ব্যাবহার করার অভিযোগে।
এসব ঘটনাকে বিদেশি বিকার বলে পাশ কাটিয়ে যাওয়াটা হবে মুর্খতা। কারন আমাদের দেশেও পিতার হাতে কন্যাসন্তান ধর্ষিত হওয়ার ঘটনা ঘটছে। তার সংখ্যাও একেবারে কম না। গতমাসে মহিলা পরিষদে এবং ভিকটিম সাপোর্ট সেন্টারে এমন দুইটা ঘটনা দেখেছি। সকলে প্রানপনে চাচ্ছে যাতে এসব ঘটনা বাইরে প্রকাশিত না হয়। তাহলে সুখি পরিবারের বহু বিজ্ঞাপিত ইমেজ এইসব তথ্যের আঘাতে একেবারে ছিন্নভিন্ন হয়ে যেতে পারে। কিন্তু লুকোছাপা করেই বা কতকাল। পচন যদি শুরু হয়, তবে কতকাল আর গন্ধ চাপা দিয়ে রাখা যাবে। 
ধর্ষন একটা শাস্তিযোগ্য অপরাধ, কারন তা প্রমান করা যায়। কিন্তু যৌন হয়রানি প্রমান করা সম্ভব কিভাবে। কী করে আদালতে প্রমান করবে তুমি-বাবার বন্ধু সবার অগোচরে তোমার শরীরে হাত চালিয়েছিল। কি করে প্রমান করবে মামা কি অসভ্যতা করেছিল, কী করে প্রমান করবে এক পাড়াতো ভাইয়ের সাথে এক বিছানায় বসে কি বিজাতীয় অভিজ্ঞতা হয়েছিল!
যৌন নিগ্রহ, যৌন হয়রানি, যৌন উৎপীড়ন- শব্দগুলি ২০-২৫ বছর আগেও এত পরিচিত ছিলনা। এসব যে ঘটে অনেকেই জানতেন না আর জানলেও এড়িয়ে যাওয়াটাই শ্রেয় মনে করতেন। শুধু আমাদের দেশে নয়। সারা পৃথিবীতেই এই শব্দগুলো ছিল চিন্তার অতীত। কিন্তু সত্তরের দশক থেকেই পশ্চিমা দেশগুলোতে একের পর এক উন্মোচিত হতে লাগলো অন্ধকার খনিগুলো। যৌন হয়রানির শিকার অধিকাংশ ক্ষেত্রেই হয় মেয়েরা তাই নারী আন্দোলনের মধ্য দিয়ে মেয়েদের উপর পীড়নের নানাদিক যখন আলোচ্য হয়ে উঠল, যৌন হয়রানি থেকে যৌন অপরাধ পর্যন্ত বিভিন্ন মাত্রায় দুস্কার্য সম্বন্ধেও সরব হয়ে উঠলেন মনোচিকিৎসক, সমাজতাত্তিক, নারীবাদি লেখক সাহিত্যিক এবং ভুক্তভোগী মেয়েরাও। চুপ করে মুখ বুজে থাকলে আর চলবে না। কিল খেয়ে কিল হজম করার দিন চলে গেছে। এই উপলব্ধি এসে নাড়া দিল আমাদের মতো গবির দেশেও। তবে তা খুব সামান্যরুপে।
এখনো এদেশের মানুষ এসব বিষয়ে মুখ খুলতে বা কথা বলতে বিব্রত হয়। এখনো শিক্ষিত মধ্যবিত্ত পরিবারগুলোতে এ নিয়ে খুব চাপাচাপি চলে। মেয়ের যৌন হয়রানি হলে, সেটা জানাজানি হলে মেয়ের কলংক হবে এই ভয়ে চেপে যান। আর ঘটনাগুলো তো ঘটান পরিবারের কোনো পুরুষ আত্মীয়। এই চেপে যাওয়ার প্রভাব শিশুকন্যার ওপর মারাত্মক হতে পারে। এসব ঘটনা থেকে সে অত্যাচার চেপে যাওয়ার শিক্ষা পায়। পরবর্তী জীবনে পাপোশ হয়ে বেচে থাকে, অবসাদে ভোগে, লোককে অবিশ্বাস করতে শেখে। সারাটা জীবন আধামানুষ হয়ে বেচে থাকে। 
মার্কিন দেশের বিভিন্ন সমীক্ষায় দেখা যায় পরিবারের মধ্য নিষিদ্ধ সম্পর্ক এবং যৌন নিগ্রহ ওতপ্রোতভাবে জড়িত। আমাদের দেশেও নাবালিকা প্রথম যৌন হয়রানির শিকার হয় পরিবার বা আত্মীয়স্বজন কারো দ্বারা। কিশোরির শত্রু যখন ঘরের মধ্য, তখন বিপদ বড় বেশি। বাবা মায়েরা খেয়াল রাখুন, আড়াল করুন নিকটজনের অবাঞ্চিত ছোবল থেকে। অন্ধকার শুধু ঝোপঝাড়ে থাকে না, অন্ধকার থাকে ঘরের কোনে, এমনকি প্রদীপের নীচেও।

