বিয়ে বনাম লিভ টুগেদার; প্রতিষ্ঠান বনাম প্রতিবাদ 


বিয়ের উৎপত্তি খুব বেশি দিনের নয়, একসঙ্গে থাকার নানা স্তর, নানারকম পরীক্ষানীরীক্ষার ধাপ পেরিয়ে, মানুষ বিবাহ নামক প্রতিষ্ঠানে পৌছেছে। কৃষি সভ্যতার সঙ্গে সঙ্গেই পুরুষ চেয়েছে নিশ্চিত আশ্রয় আর নিজস্ব নারী। ক্রমে বিবাহকে জন্ম মৃত্যুর মতোই স্বাভাবিক, অনিবার্য ঘটনা বলে ধরে নেওয়া হয়েছে। কিন্তু প্রতিষ্ঠান থাকলে যে প্রতিবাদও থাকবে। লিভ টুগেদার হল সেই প্রতিবাদের নাম। 
পৃথিবীর প্রথম লিভ টুগেদার দম্পত্তি ছিল আদম-ইভ। তারা বিয়ে জানত না। লিভ টুগেদার জানত না। তারা প্রকৃতির অমোঘ আকর্ষনে সাড়া দিয়ে পরস্পরকে আকড়ে বেচে ছিল। সেই অনিবার্য সম্পর্কে কালেমা, মন্ত্র, আংটি, সিদুর, আইন- এ সব কৃত্তিম বানিয়ে তোলা আড়ম্বরের কোনো দরকার ছিল না। কিন্তু যখনই কৃত্তিমতার আপেল খেয়ে মানুষ তথাকথিত সভ্য হয়ে উঠলো, প্রয়োজন হলো বিয়ের। বিয়ে হয়ে গেলো একজন পুরুষ একজন নারীকে তার নিজের সম্পত্তি হিসেবে সিলমোহর লাগিয়ে দেবে সিদুর বা আংটির নির্ভুল প্রতীকে।
বিয়ে নিয়ে লিভ টুগেদার নিয়ে আমাদের সমাজের চিন্তাভাবনা কেমন? ইউরোপের বহু দেশে, আমেরিকায় ঝাকে ঝাকে ছেলেমেয়েরা বিবাহহীন সহজীবনে আকর্ষিত হচ্ছে। যার ফলে রাষ্ট্র সেখানকার সহবাসি দম্পতিদের আইনি স্বীকৃতি দিচ্ছে। এর কারন যদি হয় বিয়ের বাধাধরা নিয়মে তাদের অনাস্থা, অন্য কারনটি নিঃসন্দেহে জীবন নিয়ে তাদের পরীক্ষা নীরিক্ষা করার অদম্য আগ্রহ। আধুনিক রাষ্ট্র সহবাসের কোনও আঙ্গিককেই অবৈধ বলে না, নিষিদ্ধ করে না। আদিম সাম্যবাদের সমাজে যে ব্যাক্তি স্বাধীনতা ছিল, আধুনিক রাষ্ট্র তাই ফিরিয়ে দিচ্ছে। কিন্তু তবুও বিয়ে উঠে যায়নি। যাচ্ছে না। 
আসলে যেখানে কোনোটাই অবৈধ নয়, যখন ব্যাক্তির স্বাধীনতা অবাধ, তখনও মানুষ সব নিয়ম ভেঙ্গে দিতে চায় না। নিয়ম ভাঙ্গা আর নতুন নিয়ম গড়ার এই খেলাটা মানুষ উপভোগ করে। তারপর সংখ্যাগরিষ্ট্রা বেছে নেয় সময়ের বিচারে নির্ভরযোগ্য এবং স্বস্তিজনক আঙ্গিকটি।
বিয়ের ভালো দিকগুলো আমরা জানি। আজন্মকাল ধরে শুনে আসছি। আর খারাপ দিকগুলোও গিলে ফেলে যতদিন পারি আমরা কিল খেয়ে কিল হজম করি। কিন্তু ভুলেও সচরাচর লিভ টুগেদারের কথা ভাবিনা। কারন আমাদের সমাজে লিভ টুগেদার এখনো বিয়ের বিকল্প হয়ে উঠতে পারেনি। 
লিভ টুগেদারে অনিবার্য শর্ত মেয়েদের অর্থনৈতিক এবং মানসিক স্বনির্ভরতা। ওটা না থাকলে পুরুষটি হয়ে উঠবে প্রভু আর মেয়েটি সেবাদাসি। অন্যদিকে অনেক ছেলে লিভ টুগেদার নিয়ে একটা চাপা উত্তেজনায় ভোগেন। লিভ টুগেদাদের মানে তাদের কাছে অবাধ যৌনতা কিংবা দায়িত্বহীন জীবনযাপন কিংবা কিছু সুযোগ নেওয়ার প্রবনতা। এ প্রজাতির প্রানীদের বাইরে রেখেই লেখাটা লিখেছি। 
নারী এবং পুরুষ পরস্পরকে ভালোবাসবে, নিয়তির মতোই অনিবার্য এই আকর্ষন। নারী পুরুষ একসঙ্গে থাকতেও চাইবে। কিন্তু বিয়েতে যাদের আস্থা নেই, তারা কি করবে? 
বিয়ের নিয়ম মানুষ বানিয়েছে এবং মানুষই সেই নিয়ম বারবার ভেঙ্গেছে পরস্ত্রীগমনে, বিবাহবহির্ভুত প্রেমে, পরকীয়ায়, গনিকাচর্চায়। কিন্তু তার সাথে লিভ টুগেদারের একটা মুলগত পার্থক্য আছে। ওই ব্যাপারগুলো যদিও গোপন ও নিষিদ্ধ কিন্তু বিবাহের মতোই প্রাচীন। যতক্ষন গোপনতার ক্যামোফ্লেজ থাকছে। বিবাহিত পরিবার ধ্বংস হচ্ছে না যতক্ষন সমাজ এ সব ক্ষেত্রে চুপ করে থাকে। পরকীয়ার জন্য মেয়েদের যত ঢিল খেতে হয়, ছেলেদের তত নয়। গনিকা ধিকৃত, গনিকার নাগর কখনো নয়। 
বিয়ে এখনো এক অনিবার্য প্রতিষ্ঠান। তবু বিয়ের বিরুদ্ধে প্রতিবাদ শুরু হয়ে গেছে আমাদের সমাজেও। যতটা না লিভ টুগেদারে, তার চেয়ে অনেক বেশি বিবাহবিচ্ছেদে। ভালোবাসা হয় সমান সমানে। আজও যদি বিবাহিত পুরুষেরা বউ বাচ্চা এবং সম্পত্তির মালিক মনে করে নিজেদের এবং যত্র তত্র মালিকানা ফলাতে চায়, তো বিয়ে ভাংবে, নানা আঙ্গিকেই ভাংবে। আর বিয়ে যদি সমানে সমানে ভালোবাসার ঘর হয়ে উঠতে পারে, তা হলে হয়তো আরো কয়েক শতাব্দি টিকে যাবে বিয়ে,নয়তো বিকল্প খোজা চলবে। 

