বাঙ্গালী পুরুষরা কি পিছিয়ে পড়ছে_


আজকাল পুরুষরা যেন কেমন হয়ে যাচ্ছে। দূর থেকে যদি বা ভালো লাগে কাউকে, মিশতে গেলেই বেড়াল বেরিয়ে পড়ে। মল্লিকা সেনগুপ্ত বলেছিলেন, আসলে মেয়েরা যে হারে নিজেদের পালটে নিচ্ছে, তাঁর সঙ্গে তাল মিলিয়ে পুরুষরা পালটাচ্ছে না। পাখির নীড়ের মতো চোখ তুলে বনলতা সেন যে পুরুষকে দেখে মুগ্ধ হয়েছিল, এই প্রজন্মের মেয়েরা কি তাঁকে দেখে মুগ্ধ হতে পারে? মানসিকতায় সেই সেদিনের যুবকটি তো আজকালকার মেয়েদের দাদা-ঠাকুরদা। তা পুরুষেরা যদি আজও সেই আদিকালের ধ্যান ধারনা নিয়েই বসে থাকে, তাদের কি আর আজকালকের মেয়েদের চোখে খুব বেশি আকর্ষনীয় লাগে?
পরনে স্টাইলিস জিন্স, দামি শার্ট, চোখে সানগ্লাস, বাতাসে আবেদনময়ী পারফিউম, তবু কি যেন নেই ওই যুবকের। হঠাৎ কোনো অসতর্ক মুহুর্তে তাঁর ভেতরের সেই বেড়ালটা থাবা উচিয়ে বেরিয়ে আসতে আসে। হঠাৎ সে বুঝিয়ে দিতে চায় তাঁর চরিত্র, সে পুরুষ। আবেশে চিড় খায়। কারন ওই থাবাটা তাঁর সঙ্গীনি আর পছন্দ করছে না। একশো বছর আগে হয় তো করতো।
ইদানিং পুরুষদের নতুন নতুন কিছু রোগ দেখা যাচ্ছে। যেমন ধরুন, একরকম পুরুষের প্রেম রোগ খুব বেশি। তারা রাত হলেই চুড়ান্ত প্রেমিক হয়ে ওঠে। কিছুই আর ভালো লাগে না। প্রেম নিবেদন করতে থাকে আজ একে, কাল তাঁকে। পরশু ওর মামিকে, তাঁর পর দিন কোনো স্কুলের শিক্ষিকাকে কিংবা বন্ধুর বউকে। তাদের কোনো বাছ বিচার নেই। সবাইকে দেখেই প্রেমাক্রান্ত হয়, চুমু খেতে ইচ্ছে করে। সকলের ভাইটাল স্ট্যাটিস্টিক্স নিয়েই তাদের মাথা ব্যাথা। 
প্রেম রোগীদের পরেই আসে ফোন রোগীদের কথা। এরা পরিচিত এবং অপরিচিত মেয়েদের ফোনে উত্যক্ত করে। কী অদ্ভুত আনন্দ পায় এরা! ফোনে কিস্তি করে, নোংড়া কথা বলে পৈসাচিক আনন্দে মেতে ওঠে। যখন ধীরে ধীরে ফোন রোগীর গলা চেনা চেনা ঠেকে, ফোনে যখন লোকটি বলে আমি আপনার সাথে ঘনিষ্ট হতে চাই’ ইচ্ছে করে লোকটিকে জিজ্ঞেস করি আপনার ১২ বছরের ছেলেটি কেমন আছে? প্রায় দেখা হয় তাঁর সাথে। সে কি তাঁর বাবার ফোন রোগের কথা?
বলা হয়না, সব কি বলা যায়! পুরুষ তুমি কবে বুঝবে মেয়েরা এসব ভালোবাসে না। আর কতদিন তুমি এসিড ছুড়বে, ধর্ষন করবে শিশুটিকে, হয়রানি করবে স্কুল পড়ুয়া মেয়েটিকে? না, সব পুরুষই এ রকম নয়। প্রেম রোগী বা ফোন রোগীরা এখনো সংখ্যালঘু। এটাই সান্ত্বনা।

