গফুর ভাই এটা কি কথা বলেছে !


পাশের বাড়ির আক্কাস...
বহু চেষ্ঠার পরও তার লেখা-পড়ায় মন বসেনি। চারপাশে সারাদিন শুধু ঘুর ঘুর করেছিল। এই বাড়ীর পেয়ারা, ঐ বাড়ির আম আর সুযোগ বুঝে অনেক বাড়ীর ডাব-নারিকেল তো ছিলোই চুরির তালিকায়।
মাধ্যমিক ও উচ্চ মাধ্যমিক পাশ করতে না পারলেও বাবা-মা'র ভয়ে সকাল বেলায় মোক্তবে গিয়ে কোনো রকমে ইসলাম সম্বন্ধে কিছুটা জ্ঞান অর্জন করতে সক্ষম হয়েছে এই ধরেন নামাজ পড়া, শুত্রবারের জুম্মা পড়া, ঈদের নামাজ পড়া ইত্যাদি ইত্যাদি।
বহু কষ্টে বাবা-মা আক্কাসকে বিদেশ পাঠিয়েছে। এখন সে সৌদি আরবে লম্বা পাঞ্জাবি অর্থাৎ সৌদি বাদশাদের মতন পোশাক পড়ে ফটো তুলে বাড়িতে পাঠায় আর বাড়ির সবাই তাতেই অনেক খুশি।
আক্কাসের এখন মেলা টাকা। পাশের বন্ধুদের কাছে শুনেছে ফেসবুক নামক কি একটা আছে। এখানে অনেক কিছু করা যায়। আগের সেই সময়ে লুকিয়ে লুকিয়ে পড়া ম্যাগাজিনের পাতায় পাতায় ছড়ানো-ছিটানো উত্তেজনা সৃষ্টিকারী গল্পগুলো এখানে বেশ মজার...
বেশ আক্কাসও মোবাইল নাম্বার দিয়ে ফেসবুক ওপেন এবং আমাকে দেখতে পেয়েই অমনি রিকোয়েষ্ট....
ম্যাসেজ বক্সে-
আক্কাস : ভাই, আমার রিকো নেন না ভাই...
কে আপনি...?
আক্কাস : আমি আক্কাস। আপনার বাড়ির পাশের। এখন সৌদিতে থাকি।
হুম... কি অবস্থা এখন আক্কাস ?
আক্কাস : ভালো আছি ভাই। তবে কাজ করতে হয় সারাক্ষন। অনেক পরিশ্রম। ফাঁকি দেওয়ার সুযোগ নেই।
বাংলাদেশ আর সৌদি আরব কোনটা এখন তোমার কাছে ভালো লাগে..?
আক্কাস : ভাই, বাংলাদেশ ভালো। ফাঁকিজুকি করা যায়। চুরি-চামারি করা যায়...
আর...?
আক্কাস : আর এখানে সবাই আরবি ভাষায় কথা বলে শুধু বাংলায় আযান দেয়।
হুম...
আক্কাস : ভাই, গফুর ভাই এটা কি কথা বলেছে আল্লার নাম নিয়া, এটা ঠিক না।
গফুর কে ?
আক্কাস : এই যে কলম-টলম লিখে। ২১শের গানটি লিখছে...
গফুর নয়, আবদুল গাফফার চৌধুরী।
আক্কাস : ঐ একই কথা। এই নাসতিকের বিচার হওয়া দরকার ভাই...
হুম.....

