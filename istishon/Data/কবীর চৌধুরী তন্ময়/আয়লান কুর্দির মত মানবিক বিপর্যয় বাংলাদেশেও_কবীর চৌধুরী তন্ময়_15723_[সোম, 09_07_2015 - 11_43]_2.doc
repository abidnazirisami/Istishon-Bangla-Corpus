আয়লান কুর্দির মত মানবিক বিপর্যয় বাংলাদেশেও


আমরা যাদেরকে লিজেন্ড মনেকরি, অনেক সময় তাদের ব্যক্তিগত আচরন পর্যবেক্ষণ করলে বেড়িয়ে আসে সত্যিকারের ভিতরের মানুষটিকে, বেড়িয়ে আসে তার বর্বরতম পশুত্ব আর তখনই নিজেকে লজ্জিত মনে হয়।
ক্রিকেটার নাসির হোসেনের ফেসবুকে পোষ্ট করা বোনের ছবি নিয়ে অপ্রাপ্ত বয়স্ক এক শ্রেণীর বর্বর কিছু নষ্ট মন্তব্যের পরিপ্রেক্ষিতে নাসির হোসেন তাদের শাস্তির ব্যবস্থা না করে বরং পোষ্ট করা ছবিটি ডিলেট করে দিয়েছে যা নিয়ে গরম সংবাদ প্রকাশ করেছে সংবাদ মাধ্যমগুলো।
যে দেশের পরিচয়ে পরিচিতি অর্জন করতে সক্ষম হয়েছে, যে দেশের পতাকা নিয়ে বিশ্বের দরবারে নিজেদের মাথা উচু করে দাঁড়াতে পেরেছে, যে দেশের সাধারণ মানুষের ট্যাক্স, ভ্যাটে নিজেদের বেতন পেয়ে থাকে, যে দেশের মানুষের সমর্থন পেয়ে আজ সে দেশের প্রতিনিধিত্ব করছে সেই অধিনায়ক ক্রিকেটার মাশরাফিও নাসির হোসের পথে হেঁটে তার অফিসিয়াল ফেসবুক ফ্যান পেইজ কান্ট্রি রেস্ট্রিকটেড অর্থাৎ বাংলাদেশের জন্য বন্ধ করে দিয়েছিল।
সামাজিক যোগাযোগ মাধ্যমে অনেকেই বানরের গলায় মুক্তা নয় বলে মাশরাফির এই সিদ্ধান্তকে সঠিক বা স্বাগত জানালেও আমি ব্যক্তিগত ভাবে তার তীব্র প্রতিবাদ জানিয়েছিলাম এবং এটা মাশরাফির ভুল সিদ্ধান্ত বলেও মত প্রকাশ করেছি।
আজ বাবা-মা'কে হারিয়ে খাদ্যের অভাবে যে ছোট্ট মেয়েটি ক্রিকেটার শাহাদাত হোসেন রাজিবের বাসায় কাজের বিনিময়ে খাদ্যের প্রয়োজনে এসেছিল, সেই জাতীয় দলের ক্রিকেটার শাহাদাত হোসেন রাজিবের বর্বরতম অমানসিক নির্যাতনের শিকার হয়ে পালিয়ে এসে এখন মেডিকেল কলেজ (ঢামেক) এ হ্যাপি সুস্থ্য হবার জন্য যুদ্ধ করছে।
এক দিকে সিরীয় শিশু আয়লান কুর্দির ছবি নিয়ে সাগরের তীরে মানবতা ভাসছে বলে আমরা প্রতিবাদ, প্রতিরোধ এবং বিশ্ব নেতাদের মানবিক হবার আহবান করছি অন্য দিকে আমার বাংলাদেশে এই আয়লান কুর্দির মতন শিশুরা ঘরে ঘরে নির্যাতনের শিকার হয়ে জীবন যুদ্ধে অমানবিক শিক্ষা গ্রহণ করে বেড়ে উঠছে যা ভবিষ্যতের জন্য ক্ষতিকর...
বন্ধুরা, আপনারাই মতামত দিন এই ক্রিকেটার শাহাদাত হোসেন রাজিবের কি রকম শাস্তি হওয়া উচিৎ...

