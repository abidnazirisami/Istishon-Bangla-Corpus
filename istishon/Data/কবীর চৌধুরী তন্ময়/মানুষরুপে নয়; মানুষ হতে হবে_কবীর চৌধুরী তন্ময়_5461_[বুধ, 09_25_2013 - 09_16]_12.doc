মানুষরুপে নয়; মানুষ হতে হবে


দেশের প্রায় মানুষ এখনো শিক্ষার আলো পায়নি, হতে পারেনি সভ্যতার যুগে সভ্য মানুষ। কিছুদিন দেশের বিভিন্ন জায়গায় ঘুরাফেরা করে আমার যেটা বোধগম্য হয়েছে, আমরা অনেকেই সৃষ্টির জীব মাত্র মানুষ আকারে নিজেদের পরিচয় বহন করে চলেছি।
আর এ সুযোগটিই নিচ্ছে ষড়যন্ত্রকারীরা। মিথ্যে তথ্য ছড়িয়ে মানুষের মাঝে আতঙ্ক তৈরি করে নিজেদের হীন উদ্দেশ্য বাস্তবায়নে কালো টাকার ছড়াছড়ি। আর এই টাকা ধর্মে যতই মন্দ বলা হোক না কেন, একদল ধর্ম ব্যবসায়ীরা ধর্মের নামে শান্তিকে অগ্নীতে রুপান্তর করে। মানুষে মানুষে দাঙ্গা সৃষ্টি করে।
আর তাই কেউ রাজাকার সাঈদীকে চান্দে নিয়ে যায় আবার কেউ ভিটামিন এ ক্যাপসুলে শিশুর মরার তথ্য ছড়াতে মহা ব্যস্থ।
আবার আদিলুর রহমান অধিকারের নামে অনধিকার চর্চা করতে গিয়ে জীবিত মানুষ কে মৃত করে জাতিকে অন্ধকারে নিমজ্জিত করার অপচেষ্টায় মগ্ন।
মূলত আমাদের সবাইকে মানুষরুপে নয়; মানুষ হতে হবে। চিলের কাছে নিজের কানের খোজে সময় পার না করে নিজের কানে হাত দিয়ে নিজেকেই তা উপলব্ধি করতে হবে। সচেতন হতে হবে।
শয়তান যেমন ঈমানী লোকদের নষ্ট করার জন্য রক্তে পর্যন্ত মিশে যেতে সক্ষম তেমনি এ দেশের আর ঐ দেশের ষড়যন্ত্রকারীরাও আপনার বন্ধু, আত্মীয় এমনকি একান্ত আপনরুপে আপনার খেদমতে মশগুল থাকবে। যা আপনার বিশ্বাসেরও বাইরে।
তাই আমাদের শিখতে হবে, শিখাতে হবে এবং নিজেকে মজবুত আকারে তৈরি করতে হবে। ধর্ম ব্যবসায়ীরা অনেক সক্রিয় কালো টাকার পাহাড় নিয়ে। তারা অতীতেও ছিলো এবং বর্তমানে নাসকতার মাধ্যমে নিজেদেরকে শক্ত অবস্থানে অধিষ্ঠিত করতে পারলে ভবিষ্যত এক কালো আমবর্শা। আর এ ধর্ম ব্যবসা যে শুধু আমার সোনার বাংলায় আছে তা নয় কিন্তু। বিশ্বের সকল দেশে নানান নামে নানান পোশাকে ছড়িয়ে-ছিটিয়ে আছে।
একটা কথা মনে রাখবেন, আপনার আমল আপনাকে পুরুষ্কিত করবে, আপনার শিক্ষা আপনাকে দিক নির্দেশনা প্রদান করবে, আপনার অভিজ্ঞতা আপনাকে সাদা-কালোর রং চিনতে সহায়তা করবে, আপনার সচেতনতা আপনাকে নিরাপদ থাকতে সহায়তা করবে।
জয় বাংলা। জয় বঙ্গবন্ধু।
জয় জনতা। জয় মানবতা। 

