যুদ্ধাপরাধীদের পক্ষ অবলম্ভন, জঙ্গী-সন্ত্রাসবাদ প্রতিষ্ঠা করা


এরিক প্রাইবকে, একজন নাৎসি যুদ্ধাপরাধী।
এরিক প্রাইবকের লাশ পৃথিবীর কোনো দেশই সমাহিত করতে রাজি হয়নি। এরিক প্রাইবকের শেষ ইচ্ছা ছিলো- মৃত্যুর পর যেন তাকে আর্জেন্টিনায় তার স্ত্রীর কবরের পাশে সমাহিত করা হয়। কিন্তু আর্জেন্টিনা সরকার তাতে অনুমতি দেয়নি।
একজন যুদ্ধাপরাধীর লাশ আর্জেন্টিনার সরকার এভাবেই ফিরিয়ে দেয়।
ভ্যাটিকান রোমের সকল চার্চে এরিকের অন্ত্যেষ্টিক্রিয়ার উপর নিষেধাজ্ঞা আরোপ করা হয়। এমনকি, এরিকের জন্মস্থান খোদ জার্মানিও তার লাশ গ্রহণ করতে রাজি হয়নি তার কারণ, এই যুদ্ধাপরাধীর লাশ সমাহিত করা হলে “নব্য-নাৎসিরা” এই সমাধিকে তীর্থস্থানে পরিণত করতে পারে।
একজন যুদ্ধাপরাধীর প্রতি কতটুকু ঘৃনা আর ক্ষোভ থাকলে তার লাশকে পৃথিবীর সর্বত্র অবাঞ্চিত ঘোষণা করা হয়, এরিকের ঘটনা তারই একটি উদাহরণ।
বিস্তারিত- http://www.bbc.com/news/world-europe-24595872
আর অদ্ভূধ হলেও সত্য- ৭১'র রাজাকার-আলবদর-আলসামস, যুদ্ধাপরাধী মানবতাবিরোধীদের স্বাধীন বাংলাদেশে জামাই আদর করে জীবন-যাপন সাজাতে ব্যস্থ, কখনও লক্ষ শহীদের অর্জিত স্বাধীন বাংলায় সামাজিক-অর্থনৈতিক-রাজনৈতিক ভাবে সুযোগ-সুবিধা দিয়ে আবার কখনও হতদরিদ্র মানুষের রক্তচোষা টাকায় কারাগারে রেখে বর সমাদরের মাধ্যমে...
যেখানে যুদ্ধাপরাধীদের পুরো জাতি-বিশ্ব ঘৃণা করে, বাংলাদেশে সেখানে ভিন্ন মতকে শ্রদ্ধা কর, বাকস্বাধীনতা রক্ষা করার নামে একদল বুদ্ধিজীবী, সরকারী-বিরোধীদলিয় রাজনৈতিক কিছু নেতৃবৃন্দ ও কিছু মিডিয়ার ব্যক্তিবর্গ পক্ষ অবলম্ভন করে তাদের অপরাধকে পুরুস্কৃত করে থাকে, যা ভবিষ্যত প্রজন্মের জন্য ক্ষতির কারণ।
আমি মনেকরি, আমাদের রাজনৈতিক আদর্শ ভিন্ন হতে পারে, ভিন্ন হতে পারে আমাদের মতাদর্শ, অন্য রকম হতে পারে রাজনৈতিক দলগুলোর রাজনৈতিক কৌশল।
তথ্য-উপাত্ত নিয়ে আমাদের মাঝে তর্ক-বিতর্ক বা আলোচনা-সমালোচনা হতে পারে। নিজের বিশ্বাস, একান্ত স্বপ্ন ও ভবিষ্যত পরিকল্পনা নিয়ে স্বাধীন ভাবে মত প্রকাশ করার বাকস্বাধীনতা থাকতে পারে।
কিন্তু মুক্তিযুদ্ধ, মুক্তিযুদ্ধের ইতিহাস, জাতির শ্রেষ্ট সন্তান ও জাতির পিতা নিয়ে কোনো বিতর্ক থাকতে পারে না। তার একটি সুষ্ঠ সমাধান প্রয়োজন।
স্বাধীনতা, দেশপ্রেম ও স্বাধিনতাবিরোধী, যুদ্ধাপরাধীদের ব্যাপারে কোনো ধরনের আপোষ থাকতে পারে না।
আজকের আপোষ, ভবিষ্যতের সন্ত্রাস তৈরিতে সহায়তা প্রদান করা। আজকে যুদ্ধাপরাধীদের পক্ষ অবলম্ভন, ভবিষ্যতে জঙ্গী-সন্ত্রাসবাদ প্রতিষ্ঠা করা।

