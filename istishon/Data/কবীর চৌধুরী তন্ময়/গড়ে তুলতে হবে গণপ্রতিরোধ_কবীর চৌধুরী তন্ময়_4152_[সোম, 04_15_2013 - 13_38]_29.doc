গড়ে তুলতে হবে গণপ্রতিরোধ


মনে পড়ে নওশিনের কথা,
মনে পড়ে যায় “আল্লাহ'র মাল আল্লাহ নিয়ে গেছে’’ তখনকার স্বরাষ্ট্রমন্ত্রীর কথা।
দেশ কে, দেশের অর্থনীতি কে কারা ভাঙ্গতে চায় ?
কারা দেশের মধ্যে নৈরাজ্য সৃষ্টি করতে চায় ?
তাদের ভবিষ্যত পরিকল্পনা কি ? 
মাঝে মাঝে আমাকে সত্যিই এসব বিষয়গুলো ভাবিয়ে তোলে।
আমরা এ দেশ স্বাধীন করেছি বহু আত্মত্যাগের মাধ্যমে। হারায়েছি জাতির শ্রেষ্ট সন্তানদের। অসহায় হয়ে পথে প্রান্তরে এখনো অনেক মুক্তিযোদ্ধা ঘুরে বেড়াচ্ছে।
আজ তাদের মনে একটাই প্রশ্ন- আমরা এই বাংলাদেশের জন্য রক্ত দিয়েছি ?
আমার বাবাও একজন মুক্তিযোদ্ধা। তিনিও মাঝে মাঝে আমাকে প্রশ্ন করে। আমি অসহায়। আমার কাছে বাবার প্রশ্নের উত্তর জানা নেই। 
রাজনৈতিক অস্থিরতা, মানবতার অবমূল্যায়ন এবং অব্যবস্থাপনা আমাদের তিলে তিলে ভালো কাজগুলোকেও খারাপ করে দিচ্ছে।
আমাদের অর্জনকে করছে কলুসিত।
আমাদের রাষ্ট্রযন্ত্রগুলোর রন্ধ্রে রন্ধ্রে উইপোকা ঢোকে পড়েছে। নষ্ট করে দিচ্ছে আমাদের স্বপ্নের সোনার বাংলাদেশ কে। আমরা যেন অসহায়।
মা'র বুক! সন্তানের সবচেয়ে নিরাপদ আবাস্থল, তাও আজ অসহায়।
নিজ গৃহ! শান্তির বাসস্থান। সাগর-রুনী'দের মত দাম্পত্য জীবনও অসহায়। 
না আমাদের অসহায়ত্ব নিয়ে বসে থাকলে চলবে না।
আমাদের সচেতন সমাজের গর্জে ওঠার সময় এসেছে। সকল অপশক্তির বিরোদ্ধে আমাদের সোচ্চার হতে হবে। প্রতিহত করতে হবে।
গড়ে তুলতে হবে গণপ্রতিরোধ।
এ দেশটা স্বার্থেন্বেষী মহলের জন্যে নয়।
আমার বাবা রক্ত দিয়ে স্বাধীন করেছে অর্থনীতি মুক্তির জন্যে, মানবতার জন্যে, মানুষের মৌলিক অধিকার আদায়ের জন্যে।
(প্রথম আলো ডট কম এ 'পরাগকে ফিরে পেল পরিবার' শিরোনামে ১৪ নভেম্বর, ২০১২ এ রিপোর্টের প্রকাশিত মন্তব্য)

