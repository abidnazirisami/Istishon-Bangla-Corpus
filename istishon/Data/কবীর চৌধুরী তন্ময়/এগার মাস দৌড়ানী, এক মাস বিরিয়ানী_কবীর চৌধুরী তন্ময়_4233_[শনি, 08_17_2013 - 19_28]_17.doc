এগার মাস দৌড়ানী, এক মাস বিরিয়ানী


বৃটিশ, ভারতবর্ষ আর পাকিস্তানের কাছ থেকে লাখো শহীদ‘দের রক্তে কেনা আমার স্বাধীনতা আর লাখো মা-বোনের সম্ভ্রমের বিনিময়ে আমার সোনার বাংলা, আমি তোমায় ভালোবাসি।
আসলেই কি ভালোবাসি (?) সত্যিকার্থে কতটুকু ভালোবাসি তা হয়‘ত পরিমাপ করা আদৌ সম্ভব কিনা আমার জানা নেই। তবে আমার জানা হয়েগেছে এ দেশে ষড়যন্ত্রকারীদের সংখ্যা ততটা কম নয়। বিভিন্ন সুরে, বিভিন্ন লেখায়, অভিন্ন আন্দোলনে আমরা এক শ্রেনীর মানুষ আছি যারা কিনা এ দেশটাকে একটা হিংস্র জানোয়ারের দেশ বানাতে মড়িয়া। এর মাঝে আমি আমি আর আমার আমার যেন পরিলক্ষিত।
আমাদের দেশের সাধারণ মানুষগুলোর চিন্তা ভাবনাগুলোও অতি সাধারণ ও সুক্ষ। আর এই সাধারণ মানুষগুলোকে নিয়ে সমাজে অসাধারণ বলে তথাকথিত সমাজ সেবকগুলো অসাধারণ খেলায় মগ্ন। তাদের আবেগ-অনুভূতি, শ্রদ্ধা-ভালোবাসা, স্বপ্ন-বাস্তবতাকে পূজি করে পরিচালিত করাই যেন এক ধরনের সমাজ সেবা বা রাজনৈতিক চিন্তাধারা। এই সাধারণ মানুষগুলোর পেশী কিংবা বোধশক্তি দিয়ে নিজেরা অসাধারণ হওয়া, নেতা হওয়া।
আমার সোনার বাংলার মানুষগুলো দেখতে সোনার মানুষ হলেও সত্যিকার্থে তাদের স্বত্ত্বা কিন্তু আজও সোনার মত খাটি হয়েছে বলে আমার মনে হয় না। চারপাশে যারা মিথ্যের অভয়ারণ্যে ভেজালভূমি তৈরি করেছে আমরা যেন তাদের অভয়ারণ্যের একজন ভালো বন্ধু। যার চরণ ধূলায় এ দেশ ও এ দেশের স্বাধীনতা নষ্ট, অনেক কষ্ট হয় তার বন্ধুত্ব ছাড়তে, তাকে ষড়যন্ত্রকারী বলতে। যাদের একের পর এক কর্মকান্ডের পরিপ্রেক্ষিতে আজ আমার সন্তান নিরাপদ নয়, যার শ্লোগানে শ্লোগানে এ দেশ একটি সন্ত্রাসী কিংবা পরাধীনতার পথে অগ্রসর আমিও যেন সেই শ্লোগানে শ্লোগানে নিজেকে ভাসিয়ে বেড়াই। অদ্ভূধ আমার সোনার বাংলার মানুষগুলোর বৈচিত্র, চিন্তাচেতনা। হাঁসতে হাঁসতে অনেক সময় বলেফেলি,
‘যে দিয়েছে ঠায়, তার সাথে আমি নাই
যে করে খাই খাই, তাকে আমি আবার চাই’
আমার সোনার বাংলার মানুষগুলো প্রায় আজ এ রকম যে, চাবুক আর চাবুক। এখানে চাবুক, ওখানে চাবুক, সারা শরীরে চাবুক। অজস্র ব্যথা... যন্ত্রনা। সময় গড়িয়ে বেলায় দিন শেষ। আর পরন্ত বিকালে এক গামলা পান্তা ভাত। আহ্ কি সুখ! পেট ভরে তো খেতে পেরেছি। এখন পেরেছি। তাতেই সুখ, আনন্দ! আর কি চাই। যে চাবুক মেরেছে তাকে আবার চাই, বার বার চাই! অজস্রবার চাই!
আমার সোনার বাংলার মানুষগুলো যেন অল্পতেই তুষ্ট। ভূলে যায় কিছুনের ব্যথাময় যন্ত্রনা। ভূলে যায় শোষনের নিপিড়ণ। ভূলে যায় বেলায় বেলায় অনাহার আর কষ্টের কথা। ভূলে যায় তার নিজের সুখের কথা।
আর এই সুযোগে যে যেভাবে পারে সে সেভাবেই যেন আমার সোনার বাংলার মানুষদের পরিচালিত করতে প্রস্তুত হয়ে পরে। কখনো স্বপ্ন দেখায় বেলায় বেলায় বিরিয়ানী আর বেলায় বেলায় আরাম আয়েশ। তাই‘ত সাধারণ মানুষগুলোর মনে জমে খায়েশ। কিন্তু এই খায়েশ, খায়েশই থাকে।
এ দেশে উন্নায়নের রাজনীতি আর ভোটের রাজনীতি দুটোই দুই মেরূর। আমি মনেকরি, উন্নায়ন একটা দেশের প্রয়োজন স্বাপেক্ষে তা নিয়মানুযায়ী ক্রমান্বয়ে বাস্তবায়ন হবে। কিন্তু ভোটের রাজনীতির ক্ষেত্রে অবশ্যই বিরিয়ানীর স্বপ্ন যেন প্রতিয়মান। ৭১ এর পর পর্যায়ক্রমে যারা ক্রমাগত এ দেশটাকে একটি জঙ্গি ও তালেবানী রাষ্ট্রগঠনে হাটি হাটি পা পা করে আজ কঠিন বাস্তবতায় দাঁড়িয়ে, সে দাঁড়ানোর সুযোগ কিন্তু আমরাই প্রদান করেছি। সহযোগীতা করেছি সকল শহীদ‘দের রক্তে ভেজা লাল-সবুজের পতাকা যুদ্ধাপরাধীদের হাতে তুলে দিতে। কোনো না কোনো ভাবে পাশে থেকেছি লাখো মা-বোনের সম্ভ্রমের বিনিময় আমার স্বাধীনতা কে পদদলিত করতে।
আমরা ভূলে যায় এগারো মাসের দৌড়ানী। ভূলে যাই অনেক কষ্টের এই স্বাধীনতা। আমরা ভূলে যাই সেই চাবুকের অজস্র কষ্ট, যন্ত্রনা। কারণ, আমাদের সামনে বিরিয়ানী... আমি শুনতে পাই, আগামী ত্রিশ দিন আপনাদের জন্য নানান ধরনের বিরিয়ানী। সুগন্ধময় বিরিয়ানী।
জানি না, আমার সোনার বাংলার মানুষগুলোর স্বত্ত্বাগুলো কবে সোনার মত খাটি হবে।

