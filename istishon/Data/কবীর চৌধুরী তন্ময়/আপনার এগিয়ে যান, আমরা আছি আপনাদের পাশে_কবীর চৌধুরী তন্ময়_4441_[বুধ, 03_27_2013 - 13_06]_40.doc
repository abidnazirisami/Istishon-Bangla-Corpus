আপনার এগিয়ে যান, আমরা আছি আপনাদের পাশে


ভোর ৫টা ১৯ মিনিট
ক্রিং.. ক্রিং...
হ্যালো বলতেই অপরপ্রান্ত থেকে...
আপনি কি তন্ময়..?
জ্বী..
আপনি কে বলছেন প্লীজ...
তন্ময় ভাই, ফেইসবুক থেকে আপনার নাম্বারটা সংগ্রহ করে ফোন করেছি আপনাকে ও আপনার বন্ধুদের ধন‌্যবাদ জানানোর জন্য...
দীর্ঘ ৪২ ধরে বুকে লালন করা কষ্টগুলো আপনাদের মাধ্যমে শেয়ার করতে পেরে নিজেকে ধন্য মনে হচ্ছে...
৭৫ এর পর দেশেটা চলে গিয়েছিলো পুরোনো শকুনদের হাতে...
আজ আপনারা গণজাগরন তৈরি করে দেশ কে ও দেশের মানুষ কে মুক্তিযুদ্ধের চেতনায় আবার স্বপ্ন দেখাতে শুরু করেছেন বলে এ জাতি আপনাদের নামও শহীদ'দের নামের মত চিরদিন মনে রাখবে...
ধন্যবাদ
তন্ময় ভাই, আমার এক বন্ধু আপনার সাথে কথা বলার জন্য পাগল হয়ে আছে, প্লীজ একটু কথা বলেন...
আমি আলমগীর বলছি তন্ময় ভাই...
আপনাকে অনেক বার টিভিতে দেখেছি...
আপনার কাজ গুলো আমার ভালো লাগে, আপনার ফেইসবুক আইডির সাথে আমি যুক্ত...
আপনাকে অনেক অনেক ধন্যবাদ।
আপনারা এগিয়ে যান, আমরা আপনাদের পাশে আছি।
জয় আমাদের হবেই হবে..
ধন্যবাদ..
তন্ময় ভাই আমার আরেক বন্ধু আপনার সাথে কথা বলতে চায় প্লীজ তাকে একটু সময় দিন...
হ্যালো তন্ময় ভাই... হাউ আর ইউ..?
ফাইন এন্ড ইউ ..?
আই এম ফাইন টু...
ব্রাদার, আপনাদের অনেক অনেক ধন্যবাদ। আপনার পুরো জাতিকে আবার এক করতে পেরেছেন। আমরা তো ভাই অনেক দূরে থাকি। দেশ ও দেশের মানুষের জন্য আমাদের মন কাঁদে...
আপনাদের দেখে খুব ভালো লাগলো...
আপনারা এগিয়ে যান...
আমরা আপনাদের পাশে আছি... বললেন তানবীর নামে এক বন্ধু।
তারা সবাই ইতালীতে থাকেন। স্বাধীনতা দিবস উপলক্ষ্যে শহীদ'দের প্রতি সম্মান প্রদর্শন করা এবং যুদ্ধাপরাধিদের বিচার, জামায়াত-শিবির-রাজাকারদের রাজনীতি বাংলাদেশের নিষিদ্ধ করার দাবীতে আজ আমাদের পাশাপাশি প্রবাশী বন্ধুরাও এগিয়ে...
মালয়শিয়া, কুয়েত, সিঙ্গাপুর, জার্মান, ফ্রান্স, ইতালি সহ বিশ্বের অনেক দেশ থেকে ফোন করে তাদের আবেগ শেয়ার করা এবং আমাদের উৎসাহ উদ্দীপনা দেয়া এটাও আমি মনে গণজাগনের সাথে সংহতি প্রকাশ করা।
ধন্যবাদ আমাদের প্রবাসী বন্ধুদের।

