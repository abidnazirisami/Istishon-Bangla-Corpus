কেন সত্যের তলোয়ার ভাইজান এখানে অবৈধ নন- মডারেটরদের দৃষ্টি আকর্ষণ


মাননীয় মডারেটরগণ, 
আপনারা আমার চাইতে ভাল ইস্টিশন বিধি জানেন, তারপরও আমি আপনাদের কয়েকটি ইস্টিশনবিধি মনে করিয়ে দিতে চাই:
ইস্টিশন বিধি ১ এ বলা হয়েছে- . 'ইস্টিশন' স্পষ্টভাবেই বাংলাদেশ রাষ্ট্র, বাঙালী জাতি, মুক্তিযুদ্ধ, স্বাধীনতা, বাঙালী সংস্কৃতি ও ঐতিহ্যের মত স্পর্শকাতর বিষয়গুলোকে আক্রমণ করে পোস্ট, মন্তব্য, ছবি, অডিও, ভিডিও এবং পর্ণো প্রকাশ করার ক্ষেত্রে আপোষহীণ ভূমিকায় থাকবে। কোন সতর্কবাণী ছাড়াই সংশ্লিষ্ট পোস্ট ও ব্যক্তির বিরুদ্ধে প্রয়োজনীয় ব্যবস্থা গ্রহন করবে 'ইস্টিশন' কর্তৃপক্ষ। 
আমি আবারো মনে করিয়ে দিতে চাই ইস্টিশন বিধি ২ এ বলা আছে-'ইস্টিশন'কে কখনই ধর্ম প্রচারের ক্ষেত্র হিসাবে ব্যবহার করা যাবেনা। যে কোন ধরণের সাম্প্রদায়িকতা, বর্ণবাদ, লিঙ্গ বৈষম্য, ধর্মীয় গোড়ামী এবং মহান মুক্তিযুদ্ধের পরাজিত শত্রু ও গোষ্টি সম্পর্কে 'ইস্টিশন' জিরো টলারেন্স দেখাবে।
ইস্টিশন বিধি ৫ এ রয়েছে-প্রথম পাতায় একজন যাত্রী'র দুই'য়ের অধিক পোস্ট এলে ফ্লাডিং বলে গণ্য করা হবে। কোন যাত্রী'র প্রথম পাতায় দুই'য়ের অধিক পোস্ট দেখা গেলে পুর্বের পোস্টের গুরুত্ব বিবেচনায় যে কোন দুইটি রেখে অন্য পোস্টগুলো প্রথম পাতা হতে সরিয়ে দেয়া হবে। যে কোনো ধরনের স্প্যামিং, কোডিং মুছে দেয়া হবে।
আসুন এবার দেখি সত্যের তলোয়ার ভাই এগুলো করেছেন কী না?
আমি এই ব্লগে প্রবেশ করি আজ থেকে ৩ সপ্তাহ ১ দিন আগে। এবং ঢুকে দেখি সত্যের তলোয়ার ভাই একের পর এক পোস্ট দিচ্ছেন- অশালীন, ধর্মীয় সংকীর্ণতা থেকে। এবং তাকে সেই মুহুর্তে ফ্লাডিং না করার জন্য অনেকে অনুরোধ করেন। তিনি শুধরে গিয়েছিলেন। ফ্লাডিং আর করেননি।তবে সংকীর্ণতা তার কাটেনি।
এখন আসি তার সাম্প্রতিকতম পোস্টে, যেটা ইস্টিশনবিধির চূড়ান্ততম খেলাপ- তিনি বাঙালি জাতিসত্ত্বাকে আপমান করেছেন। অপমান করেছেন আমাদের এই মাটির পূর্বপুরুষ অনার্য-নিষাদদের। বাঙালি/বাঙ্গালিকে তিনি উল্লেখ করেছেন ভেঙ্গালি বলে। এই বিধি পরিপন্থি কাজ গুলো করে তিনি যদি বহাল তবিয়তে ব্লগিং করে যান, ইস্টিশনে আবর্জনা ফেলেন, তাহলে ইস্টিশনবিধির আদৌ কোন প্রয়োজন রয়েছে কী? 

