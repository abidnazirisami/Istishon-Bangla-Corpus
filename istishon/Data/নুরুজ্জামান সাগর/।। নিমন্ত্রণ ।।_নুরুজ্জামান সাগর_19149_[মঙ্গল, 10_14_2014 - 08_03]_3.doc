।। নিমন্ত্রণ ।।


অনুজ প্রতিম বিশ্বজিৎ সাহার ইস্যু কৃত নৈশ ভোজের নিমন্ত্রণ পত্র (কার্ড)পাইয়া(প্রাইম ব্যাংকের একটি অনুষ্ঠান) প্রীতই হইয়াছিলাম কিন্তু কে জানিত ভাগ্যে এমন ঘটিবে।
ভাবিয়াছিলাম পাঁচ তারকা হোটেলে নৈশ ভোজ, আহা কিনা সুখের হইবে, তদুপরি বেশ কিছুদিন ধরিয়া ভাল-মন্দ খাইবার কিঞ্চিৎ আকাঙ্ক্ষা মনে জাগিতেছিল, ভাবিলাম এই বুঝি ঈশ্বর মুখ তুলিয়া চাহিলেন, গন্তব্য রেডিসন ব্লু।
যখন পোঁছালাম অতিথি আগমনের পর্ব শেষ হইয়াছে, ভাবিলাম যাক ঠিক সময়েই আসিয়াছি। অপেক্ষা না করিয়া সুসজ্জিত টেবিলে বসিয়া পড়িলাম, চারিদিকে অসখ্য চামচ এবং পেয়ালা দেখিয়া মনটা বরই শান্ত হইলো।
শুরু হইলো বিশিষ্ট অতিথিদের ভাষণ পর্ব, আমি সেদিকে কর্ণপাত না করিয়া অপেক্ষার পহর গুনিতেছি আর মনে ভাসিতেছে কাচ্চি বিরিয়ানি, মুরগির ঝাল ফ্রাই, তন্দুরি চিকেন, নান, বিফ ভুনা, চিংড়ির দপেয়াজি আরও কতকি ।
অতঃপর সেই ক্ষণ আসিলো দেখিলাম ওয়েটার ভাত্রিদয় কাঁধে করিয়া কি যেন নিয়া আমাদের দিকেই আসিতেছে, স্মার্টনেসের ঘারতি হবে ভাবিয়া ওদিকে বেশিক্ষণ তাকাইয়া থাকিলাম না।
কিন্তু যখন উহা টেবিলে নামাইল, দেখিয়া আমার চক্ষু ছানাবড়া, অতি ক্ষুদ্রাকৃতির গোল একখান পাউরুটি সংগে এক টুকরো মাখন। ছোট বেলা থেকেই পাউরুটির প্রতি আমার একধরনের বিতৃষ্ণা ছিল, কিন্তু কি আর করা দেখিলাম আশেপাশের সবাই উহাই বেশ সানন্দে চিবাইতেছিল আমিও শরিক হইলাম এবং সান্ত্বনা দিলাম, আসিতেছে...
কিন্ত আমার সান্ত্বনার বাঁধ ভাঙিয়া ওয়েটার ভাত্রিদয় আবারও যে সুখাদ্য আনিল, তাহা দেখিতে সুশ্রী হইলেও খাইতে বড়ই বিস্বাদ। 
একটি বড় পিরিচে কিছু পাতা সমেত আধা সেদ্ধ একটি চিংড়ি! 
কি আর করা শইল্য চিকিৎসকের মতন কাঁটা চামচ আর ছুরি দিয়া উহা খাইলাম। তাতে না আছে লবণ না আছে ঝাল !
ইহা যদি এখানেই শেষ হইত তাও রক্ষে, দেখি পেয়ালায় সুপের আগমন, ভাবিলাম ইহা বল কারক হইবে তাই হাত বাড়াইলাম, কিন্ত উহা দেখিতে ঠিক যেন রং চায়েরই সমগোত্রীয় শুধু পেয়ালার নিচে চা দানার পরিবর্তে অল্প কিয়ৎ মাংশের টুকরা পড়িয়া রহিয়াছে। 
এরপর আসিলো মুল খাবার, একটি বড় পিরিচে আরও কিছু পাতা সমেত একটুকরো আধা সেধো মুরগির মাংশ এবং এক খাবলা সুজি সাদৃশ্য কিছু একটা।
উহ-আহ না করিয়া উহাও খাইলাম, শেষমেশ মিষ্টান্নর পর্ব আসিলো, তাহা আর বলিতে চাইনা।
এদিকে রাত ঘনাইয়াছে বাড়ি ফেরার তাড়া অনুভব করিয়া উঠিয়া পরিলাম, সামনে যাইতেই দেখিলাম ওয়েটার ভাত্রিদয় জগ নিয়া ঘুরিতেছেন সামনে পরিতেই শুধাইল চা না কফি ? আমি সেদিকে কর্ণ পাত না করিয়া দ্রত প্রস্থান করিলাম।
সামনে আসিয়া দেখে কিঞ্চিৎ জটলা, আমন্ত্রিত অতিথি বৃন্দ নিজেদের গাড়ি খানার অপেক্ষা করিতেছেন, আমি আর সময় ব্যয় না করিয়া রাজপথে পা বাড়াইলাম উদ্দেশ্য লোকাল বাসের ছিট দখল, ঈশ্বর এ যাত্রায় মুখ তুলিয়া চাহিলেন।
বাসের ছিটে শরীরটা ছাড়িয়া দিয়া, চোখ দু খানা মুদিয়া জীবন খুঁজিতে লাগিলাম ~~
৪ঠা জুন, ২০১৪

