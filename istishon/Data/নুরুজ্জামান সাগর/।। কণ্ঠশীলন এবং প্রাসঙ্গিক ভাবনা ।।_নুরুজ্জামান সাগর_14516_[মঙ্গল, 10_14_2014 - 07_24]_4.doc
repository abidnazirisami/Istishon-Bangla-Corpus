।। কণ্ঠশীলন এবং প্রাসঙ্গিক ভাবনা ।।


শুরুটা হয়ে ছিল বেশ কয়েক মাস আগে, অতি বেগে ছুটে চলা এই যান্ত্রিক জীবনের ফাঁকে ছেয়েছিলাম একটু স্থিরতা, তারই রেশ ধরে কণ্ঠশীলনে আবৃত্তি শেখার সুযোগটা পেয়ে সত্যিই ভেবেছিলাম আবার বোধহয় নতুন ভাবে ভাবতে পারবো, নতুন কোন সৃষ্টিশীল শিল্পের সঙ্গে নিজেকে মেলাতে পারবো। কিন্তু সে ভাবনা যে এমনি হবে কে জানতো !
গত ১২ই সেপ্টেম্বর থেকে আবৃত্তি চর্চা শিকেয় উঠেছে, কর্তৃপক্ষ অনির্দিষ্ট কালের জন্য সকল কার্যক্রম বন্ধ করেছেন। 
মুক্ত চিন্তার, মুক্ত মনের মানুষ গুলো যখন চিন্তার দৈন্যতায় ভোগেন তখন সত্যিই বড় চিন্তা হয় !
শ্রদ্ধাভাজন ব্যক্তিরা মুক্ত ভাবনার প্রয়োগ ঘটাবেন এমনই প্রত্যাশা, আর আমি আম্মার সেই পরিচিত সংলাপ “ এসব করে কি হবে?” অথবা স্ত্রীর কড়া বারণ “মেদের দিকে তাকাবেনা কিন্তু !” ...... এই সব নিয়েই আবারও কণ্ঠশীলনের ক্লাসে যেতে চাই!!
১৩ই সেপ্টেম্বর, ২০১৪ 

