শ্রদ্ধা নাকি প্রচার


আজকে একটা জিনিস লক্ষ্য করলাম যারা শহীদ মিনারে ফুল দিল তারা প্রায় সবাই ফুলের মাঝখানে তাদের নামটা লিখে দিয়েছে। আচ্ছা এই নাম লেখার উদ্দেশ্যটা কি? ভাষা শহীদরা কি এই নাম দেখতে পারবে? যদি না পারে তাহলে এই নামের উদ্দেশ্য কি প্রচার করা? আর যদি প্রচার করাই উদ্দেশ্য হয়ে থাকে তাহলে যে বলে ভাষা শহীদদের প্রতি ফুল দিয়ে শ্রদ্ধা জানাই, সেই শ্রদ্ধাটা কোথায়?
- তারা যদি ভাষা শহীদদের সত্যিই ভালবাসত তাহলে শ্রদ্ধার ভান করে ফুলের ভিতর নাম লিখে প্রচার করতনা। ২১শে ফেব্রুয়ারিতে ফুল দিয়ে শ্রদ্ধার ভাব ধরে শ্রদ্ধা হয়না। শ্রদ্ধা তখনই করা হবে যখন সর্বক্ষেত্রে ভাষাকে প্রাধান্য দিতে পারবেন। ছেলে মেয়ে ইংরেজিতে কথা বললে যেমন খুশি হন এই ভেবে যে আমার ছেলে মেয়ে ইংরেজিতে কথা বলতে পারে। তেমনি আপনার ছেলে মেয়ে যখন শুদ্ধ বাংলায় কথা বলতে পারবে তখন যদি আপনি নিজেকে গর্বিত মনে করেন তাহলেই ভাষার প্রতি সম্মান ও ভাষা শহীদদের প্রতি আপনার শ্রদ্ধা করা হবে।

