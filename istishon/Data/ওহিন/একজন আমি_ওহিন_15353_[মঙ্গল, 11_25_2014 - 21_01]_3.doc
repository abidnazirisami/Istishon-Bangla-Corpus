একজন আমি


আমি একজন হোমোস্যাপিয়েন্স, নাম ওহিন।
ব্লগে এটাই আমার প্রথম লেখা। আমি কিছুটা এক্সাইটেড, তাই কি লিখবো না লিখবো ভেবে পাচ্ছি না। এটা আমার প্রায়ই হয়ে থাকে। লিখতে বসলে যদি মাথায় থাকে যে আমি লিখছি, তাহলেই যত ঝামেলা। কারন যখনই আমি বুঝতে পারি আমি লিখছি, তখনই একটা বেপার চলে আসে। বেপারটা হল 'আমি কি লিখবো'?
এটা একটা ন্যচারাল মানষিক রোগ। এটার কোন ঔষধ নেই। ঔষধ একটাই, সেটা হল মনোযোগ। কিন্তু এই মনোযোগ নামের ভিটামিন কোথায় বেচে আমি জানি না।
তবে হ্যা, যখন উদ্দেশ্যহীন ভাবে শব্দগুলোকে পাশাপাশি বসাতে থাকি, তখন কিছু না কিছু কলম থেকে বের হয়। যদিও সেগুলো খুবই নগন্য, তবুও আমি সন্তুষ্ট । কিছু একটা তো বেরিয়েছে কলম থেকে, এই ভেবে। কিন্তু সচেতন থাকাকালীন কেন আমি স্ট্যাচুর মত থাকি জানি না। আমি না, আমার কলম স্ট্যাচু হয়ে থাকে।
আমি প্রায় সময় স্বপ্নে দেখি আমি বিশাল বড় একটা কলম দিয়ে লিখছি। কলমের কালি কখনো নীল কখনো সবুজ। কলমটা আমার থেকেও লম্বা।।
একই স্বপ্ন আমি মাঝে মধ্যেই দেখি বারবার। এর ব্যাখ্যা আমি নিজেও খুজে পাইনি, অপরকে জিজ্ঞেস করাতো পরের কথা।
জানি না কবে আমি চাইলেই ২টা লাইন লিখে ফেলতে পারবো ।।
আমার আমিকে তেমন একটা খেয়াল করে দেখিনা, তবে আমি আমাকে শুধু কল্পনাতেই দেখে থাকি, তাও একটা অদ্ভুত কলমের সাথে। যে কলম আমার থেকে বড়। 

