জয় হবেই___


গতকাল রাতে ট্রেনে বসে বসে যখন বীরশ্রেষ্ঠ নুর মোহাম্মাদ শেখ এবং মহান মুক্তিযুদ্ধে তার অবদানের বিভিন্ন তথ্যউপাত্ত সংগ্রহ করছি,তখন দেখি পাশের সিটে বসা যাত্রী বসে দেখছে। ফেসবুক ব্যাবহার করছি তাই প্রথমে বিষয়টা খারাপ লাগছিল কিন্তু তার প্রবল আগ্রহ দেখে যেভাবে চলছিল সে ভাবেই কাজটি শেষ করে ফেললাম। কাজ শেষ হওয়ার পরে তারসাথে কথা শুরু হচ্ছিল। কথা শুনে বুঝতে পারলাম তিনি স্বাধীনতা স্বপক্ষেরই লোক।অনেক কথার মাঝে তিনি চলে গেলেন বছরের শুরুর সেই ফেব্রুয়ারী গণজাগরণের দিনগুলোতে। কিন্তু একেবারে শেষভাগে এসে তিনি তার হতাশার কথা না বলে পারলেন নাঃ “এই আন্দোলনটা আসলে অনেককেই মুক্তিযুদ্ধ এবং যুদ্ধাপরাধী বিষয়ে নতুন করে ভাবিয়েছে। আমাদেরকে মুক্তিযুদ্ধের ইতিহাস আবার মনে করিয়ে দিয়েছে। কিন্তু বাবা আজ বিশ্ববিদ্যালয়ে এই পড়ুয়া তোমাদের মত তরুণদের কথা ভেবে কষ্ট হয়, তোমরা অনেকে অনেক কষ্ট করেছ এই আন্দোলন করতে, এত কম বয়সে তোমরা তোমাদের জীবনটাকে হুমকির সম্মুখীন করেছ। কিন্তু কই, আজও একটা রায় ও কার্যকর হলনা।” কথা শেষে আমি তাকে শুধু একটা কথাই বলেছিলাম “আঙ্কেল, যুদ্ধ এখনও কিন্তু শেষ হইনাই, আমরা একবার যেহেতু নেমেছি জয় আমাদের হবেই।” আজ সন্ধ্যায় যখনই জানতে পারলাম আজই কাদের মোল্লার ফাঁসি হচ্ছে তখন মনে হচ্ছিল ইস, ট্রেনের ওই আঙ্কেল কে যদি এখনই ফোন করে বলতে পারতাম “বলেছিলাম জয় আসবেই, আঙ্কেল আজ আমাদের জয়ের দিন।”
সবশেষে এতটুকুই বলতে চাই...বিজয়ের এই মাসে শুরু হচ্ছে আরও একটি বিজয়। ধরে রাখতে হবে আমাদেরকেই...“জয় বাংলা”...

