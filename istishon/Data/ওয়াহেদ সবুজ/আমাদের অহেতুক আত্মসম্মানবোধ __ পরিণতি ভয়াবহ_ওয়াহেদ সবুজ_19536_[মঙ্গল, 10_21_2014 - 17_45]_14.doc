আমাদের অহেতুক আত্মসম্মানবোধ __ পরিণতি ভয়াবহ


আমরা যারা 'তৃতীয় বিশ্বে'র মানুষ; তাদের
একটা কমন বৈশিষ্ট্য আছে! সেটা হচ্ছে,
যেহেতু আমাদের আক্ষরিক অর্থ-সম্পদ
তেমন একটা নেই, তথাকথিত সম্মান ও
মর্যাদাই আমাদের কাছে সবচেয়ে বড়
সম্পদ! আর তাই, আমরা এ
পৃথিবীতে সবচেয়ে বেশি যে জিনিসটাকে গুরুত্ব
দিই, সেটা হচ্ছে তথাকথিত 'আত্মসম্মান'!
এবং আমাদের
মধ্যে আরো একটা ধারণা প্রবল,
সেটা হচ্ছে, এই তথাকথিত 'আত্মসম্মান' এর
মানদণ্ড হচ্ছে উচ্চতর শিক্ষা!
এ কারণে আমাদের জীবনের সবচেয়ে বড়
লক্ষ্য থাকে উচ্চতর শিক্ষা গ্রহণ
এবং (অত্যন্ত দুঃখজনকভাবে)
সে শিক্ষা বিক্রয়
করে একটা ভালো চাকরি নিয়ে সুখে-
শান্তিতে জীবন-যাপন! না, সুখে-
শান্তিতে জীবন-যাপন
করাতে কোনো সমস্যা নেই; সমস্যা অন্য
জায়গায়— ঐ যে, 'ভালো চাকরি'!
ওটা কে দেবে?!!
প্রকৃত অর্থে, আমাদের এই দেশের
মতো দেশগুলিতে, যাদের নিজস্ব অর্থ-
সম্পদ বা উৎপাদনের অবস্থা সঙ্গিন; তাদের
প্রধান লক্ষ্য কখনোই 'উচ্চতর শিক্ষা অর্জন'
হতে পারে না! আমাদের জাতিগত লক্ষ্য
এখন হতে হবে উৎপাদন ও সম্পদ বৃদ্ধি!
আমাদের বুঝতে হবে— উচ্চতর শিক্ষা সবার
জন্য নয়! দেশের সকল যুবক-যুবতি যদি অনার্স,
মাস্টার্স, পিএইচডি করে ফেলে,
তাহলে দেশের উন্নতি হবে— আমাদের এ
ধারণা নিতান্তই অমূলক!
বাস্তবে বরং উল্টোটাই হবে!
মনে রাখতে হবে, দেশের উন্নতি-
অগ্রগতির জন্য প্রয়োজন দক্ষ জনশক্তি! আর এ
দক্ষ জনশক্তি শুধু 'বাবু সাহেব'
হয়ে চেয়ারে দোল
খাওয়া জনশক্তি হলে হবে না, কাজ
করা জনশক্তি হতে হবে! অর্থাৎ আমাদের
কর্মমুখী শিক্ষার দিকে ঝুঁকতে হবে! নিজ
উদ্যোগে আত্মকর্মসংস্থানের পথ অবলম্বন
করতে হবে! চাকরি করার নয়, চাকরি দেয়ার
উপায় অবলম্বন করতে হবে!
আমাদের বুঝতে হবে— সবাই
চাকরি 'করতে' চাইলে,
চাকরি দেবে কে?! চাকরি দেয়ার লোক
না থাকলে, উচ্চশিক্ষা নেয়ার পর একজন
যুবক চাকরি পাবে কোত্থেকে?! এ
ব্যাপারে নির্বুদ্ধিতার কারণেই মূলত
'শিক্ষিত বেকার' এর সংখ্যা দিনকে দিন
বেড়েই চলেছে!
আমাদের বুঝতে হবে— চাকরি করার
চাইতে চাকরি দিতে পারাটা অধিক
সম্মানজনক!
যতদিন পর্যন্ত আমরা আমাদের ধ্যানধারণা ও
চিন্তাচেতনা পরিবর্তন করতে না পারছি,
নিজ প্রচেষ্টায় আত্মকর্মসংস্থানের
উদ্যোগ নিতে না পারছি— ততদিন
আমাদের বড় দাগে উন্নতি সম্ভব নয়;
'সর্বজনীন' উচ্চতর শিক্ষা আমাদের কিছুই
দিতে পারবে না!
[সম্পূরক ভাবনা: এদেশে চাকরি পাওয়ার
জন্য ২/৫ লক্ষ টাকা ঘুষ দিতে অনেকেই
প্রস্তুত থাকে; কিনতু দুঃখের বিষয়
হচ্ছে তারা ঐ
টাকা দিয়ে আত্মকর্মসংস্থান
করতে আগ্রহী নয়!]

