একটা কিছু দ্রুতই করা দরকার!


 ঢাকা শহরে আমার সবচেয়ে প্রিয়
স্থানটি হলো শহিদ মিনার এলাকা!
বিশ্ববিদ্যালয়ে পড়াকালীন প্রায়
সন্ধ্যাতেই শহিদ মিনারের
বেদিতে গিয়ে বসে থাকতাম৷
সেখানে অনেকেই বড় বড়
ফ্লাস্কে করে চা বিক্রি করে বেড়ায়৷
একদিন এমনই একজন চা-বিক্রেতা, বয়স ৬৫ এর
মতো হবে, আমার দৃষ্টি আকর্ষণ করলেন! তাঁর
সাথে কথা বলে জানতে পারলাম,
তিনি একা একটা ছোট ফ্ল্যাট
ভাড়া করে থাকেন পুরান ঢাকায়৷
বাসা ভাড়া যায় মাসিক ৬০০০ টাকা,
গ্রামে টাকা পাঠান, নিজেও বেশ
ভলোমন্দ খেয়ে সুখেই দিন
কেটে যাচ্ছে তাঁর৷ তাঁর মাসিক আয় (লাভ)
কত জানেন? ১৮ থেকে ২০ হাজার টাকা!
ঢাকায়, কোনোদিন
স্কুলে না যাওয়া একজন লেগুনা চালকের
মাসিক আয় প্রায় ত্রিশ হাজার টাকা!
আমার স্কুলের বাচ্চাদের আনা-নেয়ার
জন্য যে অটোওয়ালা কাজ করে, সকল খরচ
বাদে তার মাসিক আয় কত জানেন? ২২
হাজার টাকা!!
যে লোকটা আমাদের কোচিং ও স্কুলের
সকল অনুষ্ঠানে খাবার রান্না করে,
সে পড়াশোনা করেছে ক্লাস ফাইভ
পর্যন্ত! সে আমাকে জানালো,
সে যদি মাসে চারদিন (শুধুমাত্র শুক্রবার)
একটা করে প্রোগ্রামে রান্না করে,
তাহলে খরচ বাদে তার আয় হয় ১২ হাজার
টাকা, মাত্র ৪ দিনে!!!
পক্ষান্তরে, এ দেশে ১৮ বছর
পড়াশোনা করে ১০ হাজার টাকা বেতনের
একটা চাকরি পেতে জীবনের বেশিরভাগ
নিঃশ্বাস খরচ করে ফেলতে হয়! ১৮ বছর
পড়াশোনা করে রাস্তায় রাস্তায়
ঘুরে স্যান্ডেলের তলা ক্ষয়ে যায় এ
দেশের বেশিরভাগ যুবকের!
তাহলে শিক্ষার মূল্যটা আসলে কোথায়?
এ শিক্ষিত যুবকেরা মান-সম্মানের
ভয়ে না পারে অটোরিকশাচালক, চা-
ওয়ালা বা বাবুর্চি হতে; না পারে স্বচ্ছল
জীবন যাপনের ব্যবস্থা করতে!
আমাদের এ
শিক্ষা আমাদেরকে আসলে বেঁধে ফেলছে;
না উপরে ওঠার সুযোগ আছে,
না নিচে নামার সাহস!!
এ শিক্ষা কী দিচ্ছে আমাদের শেষ
পর্যন্ত??
নিশ্চয়ই সমস্যা আছে, বড়
কোনো সমস্যা আছে আমাদের 'সিস্টেম'
এ!
একটা কিছু দ্রুতই করা দরকার!!

