স্তন ক্যান্সার ৷৷ সচেতনতা জরুরি


'ক্যান্সার'— শব্দটি শুনলেই আমাদের পিলে চমকে ওঠে! চিকিৎসাশাস্ত্রের বৈপ্লবিক অগ্রগতি সত্ত্বেও ক্যান্সারে মৃত্যুর সংখ্যা উল্লেখযোগ্য হারে কমানো সম্ভব হচ্ছে না! তাই, এ বিষয়ে আমাদের নিজেদের সচেতন হবার কোনোই বিকল্প নেই!
বর্তমান সময়ে বিশেষত নারীদের ক্ষেত্রে 'স্তন ক্যান্সার' একটি সাধারণ স্বাস্থ্য সমস্যা হিসেবে দেখা দিচ্ছে। যদিও পুরুষ এবং মহিলা উভয়েরই এ রোগ হতে পারে, তবে মহিলাদের মধ্যেই এর প্রবণতা বেশি দেখা যায়।
আগামী ১০ অক্টোবর 'স্তন ক্যান্সার সচেতনতা দিবস'! এ দিবসকে সামনে রেখে সকলের জ্ঞাতার্থে কিছু সাধারণ তথ্য জানিয়ে রাখতে চাই!
 
# স্তন ক্যান্সার কী?
স্তনের কিছু কোষ যখন অস্বাভাবিকভাবে বেড়ে উঠে, তখন স্তন ক্যান্সার হতে দেখা যায়। অধিকাংশ মহিলার জন্য এই রোগ একটি আতঙ্কের কারণ।
# স্তন ক্যান্সার হয়েছে কী করে বুঝবেন?
স্তন ক্যান্সার হলে সাধারণত নিচের লক্ষণ ও উপসর্গগুলো দেখা দেয় :
১৷ স্তনে একটি পিন্ডের মত অনুভব হয়
২৷ স্তনের  বোঁটা থেকে রক্ত বের হয়
৩৷ স্তনের আকার ও আকৃতির পরিবর্তন হয়
৪৷ স্তনের ত্বকে পরিবর্তন দেখা দেয়৷ যেমন-টোল পড়া
৫৷ স্তনের বোঁটা ভিতরের দিকে ঢুকে যায়
৬৷ স্তনের  বোঁটার চামড়া উঠতে থাকে
৭৷ স্তনের ত্বক লালচে (কমলার খোসার মতো) এবং গর্ত-গর্ত হয়ে যায়৷
উপর্যুক্ত উপসর্গসমূহ দেখা গেলে অবশ্যই বিশেষজ্ঞ ডাক্তারের পরামর্শ নেয়া উচিত!
# কোথায় চিকিৎসা করাবেন?
নিম্নোক্ত চিকিৎসাকেন্দ্রসমূহে এ বিষয়ক চিকিৎসাসেবা পেয়ে যাবেন:
১৷ জেলা সদর হাসপাতাল
২৷ মেডিকেল কলেজ হাসপাতাল
৩৷ বঙ্গবন্ধু শেখ মুজিব মেডিকেল বিশ্ববিদ্যালয়
৪৷ বিশেষায়িত সরকারি/বেসরকারি হাসপাতাল
# কী ধরণের পরীক্ষা-নিরীক্ষার  প্রয়োজন হতে পারে?
১৷ মেমোগ্রাম (Mammogram) বা স্তনের এক্স-রে
২৷ ব্রেস্ট আলট্রাসাউন্ড (Breast ultrasound)
৩৷ ব্রেস্ট ম্যাগনেটিক রিজোন্যান্স ইমাজিং (Breast magnetic resonance imaging, (MRI))
৪৷ বায়োপসি (Biopsy)
৫৷ রক্তের পরীক্ষা
৬৷ বুকের এক্স-রে
৭৷ কম্পিউটারাইজড টমোগ্রাফী স্ক্যান (Computerized tomography (CT) scan)
৮৷ পজিট্রন ইমিশন টমোগ্রাফী স্ক্যান (Positron emission tomography (PET) scan)
# কী ধরণের চিকিৎসা আছে?
স্তন ক্যান্সোরের চিকিৎসা নির্ভর করে স্তন ক্যান্সারের ধরণ, পর্যায় ক্যান্সারের কোষগুলো হরমোণ সংবেদনশীল কিনা তার উপর। অধিকাংশ মহিলারাই স্তন অপারেশনের পাশাপাশি অন্যান্য বাড়তি চিকিৎসাও গ্রহণ করে থাকেন। যেমন: কেমোথেরাপী,হরমোণ থেরাপী অথবা রশ্মি থেরাপী ।
# কাদের স্তন ক্যান্সার হওয়ার ঝুঁকি বেশি রয়েছে? 
যাদের স্তন ক্যান্সার হওয়ার সম্ভাবনা বেশি, তারা হলেন :
১৷ পুরুষদের চেয়ে মহিলাদের স্তন ক্যান্সার হওয়ার ঝুঁকি বেশি
২৷ ৫০ বছর বয়সের বেশি মহিলাদের
৩৷ একটি স্তনে ক্যান্সার হলে অপরটিও আক্রান্ত হতে পারে
৪৷ মা, বোন অথবা মেয়ের স্তন ক্যান্সার থাকলে
৫৷ জীনগত (Genes) কারণে
৬৷ রশ্মির বিচ্ছুরণ থেকে (Radiation Exposure)
৭৷ অস্বাভাবিক মোটা হলে
৮৷ অল্প বয়সে মাসিক হলে
৯৷ বেশি বয়সে মনোপজ হলে (Menopause)
১০৷ বেশি বয়সে প্রথম বাচ্চা নিলে
১১৷ মহিলারা যারা হরমোন থেরাপী নেন
১২৷ মদ পান করলে
# স্তন ক্যান্সারে কী ধরণের অপারেশন করার প্রয়োজন হয়?
স্তন ক্যান্সারের চিকিৎসার জন্য সাধারণত যে অপারেশনগুলোর করার প্রয়োজন হয়:
১৷ ল্যাম্পপেকটমি (Lumpectomy)
২৷ ম্যাসটেকটমি (Mastectomy)
৩৷ সেন্টিনাল নোড বায়োপসি (Sentinel node biopsy)
৪৷ অক্সিলারি লিম্ফ নোড ডিসেকশন (Axillary lymph node dissection)
আসুন, সকলে সচেতন হই; স্তন ক্যান্সার প্রতিরোধ করি!

