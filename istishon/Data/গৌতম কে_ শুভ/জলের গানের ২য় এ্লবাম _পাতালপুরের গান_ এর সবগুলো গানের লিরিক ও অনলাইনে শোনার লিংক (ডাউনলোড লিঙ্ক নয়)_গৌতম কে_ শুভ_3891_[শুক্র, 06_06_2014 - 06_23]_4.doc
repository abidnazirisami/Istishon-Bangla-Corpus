জলের গানের ২য় এ্লবাম _পাতালপুরের গান_ এর সবগুলো গানের লিরিক ও অনলাইনে শোনার লিংক (ডাউনলোড লিঙ্ক নয়)



পাতালপুরের গান [Patalpurer Gaan]
by Joler Gaan
সাত সমুদ্দুর তেরো নদীর ঐপাড়ে এক রাজ্য— নাম পাতালপুর। ঐ রাজ্যে কোন রাজা আছিলো না। যেহেতু রাজা নাই তাই সুয়োরাণী দূয়োরাণী কিংবা ছোটরাণীও নাই। যেহেতু রাজা-রাণী নাই! সেইজন্য কোন রাজকুমার বা রূপবতী রাজকন্যারও জন্ম হয় নাই। মনি মুক্তা খচিত কোন রাজপ্রাসাদও আছিলো না। যেহেতু রাজপ্রাসাদ নাই তাই কোন রাজসভারও নাম-গন্ধ নাই। কোন মন্ত্রীপরিষদ, উজির-নাজির, কোটাল, সেনাপতিও নাই। রাজসভা নাই তাই টাকশালে কোন টাকা-পয়সা বা সোনার মোহরও আছিলো না। সেনাপতি নাই; সেজন্য কোন সৈন্য দলেরও প্রয়োজন ছিলো না। হাতিশালে হাতি কিংবা ঘোড়াশালে ঘোড়া ছিলো না। হাতি-ঘোড়ারা বনে-বাদারে ঘুরে বেড়াইতো আর সবুজ তাজা ঘাস খাইতো। ঐ রাজ্যের কোন সীমান্তই আছিলো না।
সুখী ছিলো ঐ রাজ্যের সব্বাই। তারা সারাদিন এই বাড়ি ঐ বাড়ি ঘুইরা বেড়াইতো— গান গাইতো আর বাজনা বাজাইতো। হাসতো আর হাতে তালি দিয়ে নাচতো... ভালোবাসতো আর জলে ভাসতো...
: ঐ পাগলা! চল্ পাতালপুরেই যাই...
————————————————
Beyond seven seas and thirteen rivers, there was a kingdom by the name of ‘Paatalpur’, the world underwater. There was no king in that kingdom. As there was no king, there were no queens. As there were no king and queens, no dashing prince and no beautiful princess was born. There was no bejeweled castle. As there was no castle, there was no remote existence of any royal court. There were no Ministers, Wazir, Nazir, Commissioner or Commander in Chief. As there was no royal court, there was no money, gold coins or valuables in a castle vault. As there was no Commander in Chief, there was no need for an army. There were no elephants in the elephant stable and no horses in the stable for the horses. The elephants and the horses wandered free in the wilderness and ate fresh green grass. This kingdom had no borders.
Everyone in this kingdom was very happy. They roamed from one house to the other singing and playing different instruments. They laughed and danced to the music of clapping hands…they loved each other…they floated on the water…
Hey…let’s go to Paatalpur…..
credits
released 01 June 2014
Joler Gaan
Rahul Anand – vocals/flutes/dotara/noyontara/mondola/clarinet/conch shell
Kanak Aditya – vocals/pianica/noyontara/dotara
Saiful Jarnal – vocals/percussions
Shariful Islam – violin/cello
ABS Xem – vocals/guitar
Sanjay – chondrabaan/bass
Rana Sarwar – cajon/percussions/pianica
Shyamal Karmakar – dhol
* The graceful voice of Wakeel Ahad on track-5
* The magic of Seth Panduranga Blumberg’s electric guitar on track-8
* The soulful sound of Sheuli Bhattacharjee’s cello on track-2, 5, 10
* Buno, Victor, Rabbi, and Sriya Sharbojoya, we hope to always find you with us as we did this time
* Alan Tweedie & Colin Blakey for their continuous inspiration.
All songs & instrumental numbers composed by Rahul Anand
All tracks recorded at Gaanbuzz
All tracks mixed & mastered by Kanak Aditya
Album art – Rahul Anand
with us always– Bayezid Waheed & Sunny
১,গীতল চিঠি [Geetol Chithi]
অনলাইনে ফ্রী শুনুন- http://jolergaan.bandcamp.com/track/geetol-chithi#lyrics
............গীতল চিঠি......~*
•••••••••••••••••••••••••••••••••••••••
১৩নভেম্বর'২০১৩
রূপনগর
ফুলকুমারী,
স্বর-ব্যঞ্জনে মালা গেঁথে...
বেঁধেছি এ গান ।
কথার ভাঁজে ঘুমিয়ে আছে -
জমিন আর আসমান ।
এই গানটা দিলাম তোকে-
আগলে রাখিস্ বুকে ...
হাওয়ায় হাওয়ায় - দমে দমে টান ।।
এই দিনটা দিলাম তোকে -
উদয় থেকে অস্ত...
বন্ধু আমার স্বপ্ন গুলো -
পাহাড় সমান মস্ত ।
রাতটা পাগলি তোর -
সন্ধ্যা থেকে ভোর...
মিছিমিছি কানামাছি
অকারণ অভিমান ।।
...কথার ভাঁজে ঘুমিয়ে আছে -
জমিন আর আসমান ।
হাওয়ায় হাওয়ায় - দমে দমে টান ।।
গান একটা ভাষা...যেমন,
ছোট্ট পাখির বাসা ।
ডানার তলে লুকিয়ে রাখে-
অবাক ভালোবাসা ।
গানটা তুই আর আমি-
জানে অন্তর্যামী ...
সোনার কাঠি রূপার কাঠি-
মেলাই প্রাণে প্রাণ ।।
...কথার ভাঁজে ঘুমিয়ে আছে -
জমিন আর আসমান ।
হাওয়ায় হাওয়ায় - দমে দমে টান ।।
গানটা গীতল চিঠি...যেমন,
নকশী শীতলপাটি ।
ঝরা সময়ে অবুঝ আমি-
সবুজ মাঠে হাঁটি ।
গানের ঘোরে নেশা-
সাপলুডু আর পাশা ...
হারি আর জিতি-ভয় নেই !
খেলবো শেষ দান ।।
...কথার ভাঁজে ঘুমিয়ে আছে -
জমিন আর আসমান ।
হাওয়ায় হাওয়ায় - দমে দমে টান...~*
ইতি,
ফুলকুমার----------------------------------------------------------------------------------------------------
২,এক কাপ চা।
অনলাইনে ফ্রী শুনুন- http://jolergaan.bandcamp.com/track/ek-cup-cha#lyrics
হরেক রঙের বাহারে
সকাল হল আহারে।
চুলার পারে উড়ছে ধোঁয়া
এক কাপ চা।
শিশির ভেজা দেহটাকে ঢাকছে কুয়াশা... অই হই....
ভোর হয় কারো পাখির গানে,
ভোর হয় কারো মাঝির টানে.... এ হে হে..
ঐ গানে টানে মেলেনা ভাই
নিষ্ঠুর এই সংসারে।
credits
কথা: সঞ্জীবন শিকদার
সুর: রাহুল আনন্দ
-----------------------------
৩, বাউলা বাতাস-২ [Baula Batash-2]
অনলাইনে ফ্রী শুনুন- http://jolergaan.bandcamp.com/track/baula-batash-2#lyrics
বাউলা বাতাস আউলা চুলে
লাগায় দোলা লাগায় দোলা
ও গায়ে আর যাবোনা মাগো তোমার চরণ ছুঁয়ে কই।
নীল নীল প্রজাপতি ওড়ে
ওড়ে ওড়ে ওড়ে ওড়ে হে...
ছেঁড়া ছেঁড়া সাদা মেঘ ভাসে
হাসে ভাসে হাসে ভাসে হে....
আকাশের পাখি ডাকে আমায় আয়রে আয়
বাতাসে ভর দিয়ে চল্
শূণ্যে বুক ভাসাই।
সবুজ ঘাসফড়িং নাচে
তাথৈ তাথৈ তা-ধিন্ তা-ধিন্
বৃষ্টির সুরে নূপুর বাজে
রিমঝিম রিম ঝিম রিমঝিম।
রাতটিপ চাঁদ ডাকে আমায় আয়রে আয়
উড়াল দে চুম্ খাই তোর সাদা কপালে।
ও গায়ে আর যাবোনা মাগো তোমার চরণ ছুঁয়ে কই।--------------------------------------------------------------------------------------------------------------------------------------------------
৪,এই পাগল ! [ Ei Pagol ! ]
অনলাইনে ফ্রী শুনুন- http://jolergaan.bandcamp.com/track/ei-pagol
পাগলি~*
তোমার জন্য আকাশ ভরা *তারা*
আমায় না হয় খোঁপার ফুলটি দিও~*
বাউল মনের আকুল করা সুরে...
*~এই পাগলের ভালোবাসা টুকু নিও~*
তোমার মেঠো পথের বাঁকে,
... নয়ন সুখে ঘাট ...
* * * ছড়ানো ঝরাফুল * * *
আমি বিনিসুতায় গাঁথি মালা***
হোক আরেকটি ভুল ।।
রঙ্গিলা বাতাসে উড়াও- মেঘে উত্তরীয়~
লীলুয়া বাতাসে উড়াও- দীঘল উত্তরীয়~~~
*~এই পাগলের ভালোবাসা টুকু নিও~*
ইতি,
রাহুল আনন্দ
২৭-০৭-২০১৩
রূপনগর
. ৫,ঘুম ভাঙানিয়া গান [Ghum Bhangania Gaan
অনলাইনে ফ্রী শুনুন- http://jolergaan.bandcamp.com/track/ghum-bhangania-gaan#lyrics
ফুলেতে ভ্রমরা ছিল
মধুকূপে ডুব পাড়িল
সেই লাল ফুলের পাঁপড়িগুলা
সবুজ পোকা বসে খায়...
নদীর কিনারায়... বসে বসে ভাবি....
নদীর কিনারায়...
মাগো ঘুমপাড়ানিয়া গান আর গাইয়োনা....
ঘুমের ঘোরে স্বপ্ন আসে মাগো!
স্বপ্নজুড়ে দৈত্য হাসে মাগো।
ঘুমের ঘোরে স্বপ্ন আসে মাগো!
স্বপ্নজুড়ে দৈত্য ভাসে মাগো.....
ঘুম আমার চোখে আসেনা।
ঘুমপাড়ানিয়া গান আর গাইয়োনা... মাগো....
credits
কথা ও সুর: রাহুল আনন্দ
কন্ঠ: ওয়াকিল আহাদ -------------------------------------------------------------------------------------------------------------------------------
৬, পঙ্খীরাজ [Ponkhiraaj]
অনলাইনে ফ্রী শুনুন- http://jolergaan.bandcamp.com/track/ponkhiraaj
৭,পাখির গান [Pakhir Gaan]
অনলাইনে ফ্রী শুনুন- http://jolergaan.bandcamp.com/track/pakhir-gaan
৮,একাকী আসর [Ekaki Ashor
অনলাইনে ফ্রী শুনুন- http://jolergaan.bandcamp.com/track/ekaki-ashor#lyrics
ঘরের ভেতর ঘর
একাকী আঁসর
কথা গান সুর
গল্প প্রচুর
বানাই আমি আমার জন্যে
আমি রাজা আমি প্রজা
দোষী মনকে দেইযে সাজা
বানাই আমি আমার জন্যে
ছোট্ট দুখ ছোট্ট সুখ
ছোট ছোট মনের অসুখ
বানাই আমি আমার জন্যে
কেউ ভেবোনা ভাবনাগুলো
তোমায় দিয়ে যাব
মনের কথা শূণ্য জালে
শিকলে আটকাবো
বানাই আমি আমার জন্যে
কার জন্যে... আমার জন্যে
credits
কথা: অনিমেষ আইচ
সুর: রাহুল আনন্দ
-------------------------------------
৯,আন্ধার রাইতে... [Andhar Raite...
অনলাইনে ফ্রী শুনুন- http://jolergaan.bandcamp.com/track/andhar-raite#lyrics
আন্ধার রাইতে চান্দের আলো
দেখলাম না নজরে।
এমন ধারার জনম আমার
মানুষ হইয়ারে।
হইতাম যদি পঙ্খী তবে
উড়াল দিতামরে,
ডালে ডালে বানতাম বাসা
দেখতাম জগৎরে।
ভাটা গাঙ্গে জোয়ার বিনে
নাও ভাসাইতামরে,
জনম গেল তবুও জোয়ার
দেখলাম না নজরে।
credits
কথা: সঞ্জীবন শিকদার
সুর: জগলুল আলম
১০,আর নাই কেউ [Aar Nai Keu]
অনলাইনে ফ্রী শুনুন- http://jolergaan.bandcamp.com/track/aar-nai-keu#lyrics
কেউ যাহা জানে নাই কোনো এক বাণী –
আমি বহে আনি;
একদিন শুনেছ যে সুর –
ফুরায়েছে পুরনো তা — কোনো এক নতুন কিছুর
আছে প্রয়োজন,
তাই আমি আসিয়াছি, আমার মতন
আর নাই কেউ!
সৃষ্টির সিন্ধুর বুকে আমি এক ঢেউ
আজিকার: শেষ মুহুর্তের
আমি এক — সকলের পায়ের শব্দের
সুর গেছে অন্ধকারে থেমে;
তারপর আসিয়াছি নেমে
আমি;
আমার পায়ের শব্দ শোনো –
নতুন এ, আর সব হারানো — পুরনো।
credits
কথা: জীবনানন্দ দাশ
সুর: রাহুল আনন্দ
১১,নৈঃশব্দে ঢেউ [Noisshobde Dheu]
অনলাইনে ফ্রী শুনুন- http://jolergaan.bandcamp.com/track/noisshobde-dheu 

