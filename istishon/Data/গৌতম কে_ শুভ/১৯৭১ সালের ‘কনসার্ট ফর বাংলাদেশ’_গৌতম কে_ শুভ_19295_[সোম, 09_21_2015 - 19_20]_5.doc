১৯৭১ সালের ‘কনসার্ট ফর বাংলাদেশ’


১৯৭১ সালের ১ আগস্ট, রবিবার নিউ ইয়র্ক সিটির ম্যাডিসন স্কোয়ার গার্ডেনে বাংলাদেশকে সহযোগিতার কনসার্টে প্রায় ৪০,০০০ দর্শকের উপস্থিতি। ভারতীয় বিখ্যাত সেতারবাদক পণ্ডিত রবিশঙ্করের অনুরোধে তার বন্ধু পৃথিবীর সবচেয়ে নামকরা ব্যান্ড বিটলস এর জর্জ হ্যারিসন এবং রবিশঙ্কর নিজে ছিলেন এই কনসার্টের প্রধান আয়োজক। কনসার্ট শুরু হয়েছিলো দুপুর ২.৩০ মিনিটে এবং আরেকবার রাত ৮.০০ টায়। 
কনসার্টে যোগ দেবার জন্য জর্জ হ্যারিসন তাদের ভেঙ্গে যাওয়া ব্যান্ড বিটলসের সবাইকে অনুরোধ করেছিলেন, তার ডাকে সারা দিয়ে জন লেনন অনুষ্ঠানে আসতেও রাজিও হয়েছিলেন কিন্তু সেসময় আদালতে তাঁর সন্তানকে নিয়ে তাঁর স্ত্রীর সাথে আইনি লড়াইয়ের কারনে আসতে পারেননি, বাকিরা বিভিন্ন কারনে না আসায় বিটলসের একমাত্র রিঙ্গো স্টার তাঁদের সাথে যোগ দেন। তার পরেও কনসার্ট বিশ্ববিখ্যাত সঙ্গীতশিল্পীময় ছিল যার মধ্যে বব ডিলান, জর্জ হ্যারিসন্, রিঙ্গো স্টার ,এরিক ক্ল্যাপটন, বিলি প্রিস্টন, লিয়ন রাসেল, ব্যাড ফিঙ্গার ছিলেন অন্যতম । 
সেতারবাদক পণ্ডিত রবি শংকর, সরোদবাদক ওস্তাদ আলি আকবর খান এবং তবলাবাদক ওস্তাদ আল্লা রাখা খানের যন্ত্রসঙ্গীতের মাধ্যমে অনুষ্ঠান শুরু হয়। তারপর একে একে জর্জ হ্যারিসন, রিঙ্গো স্টার, লিয়ন রাসেল, বিলি প্রিস্টন, এরিক ক্ল্যাপটন, বব ডিলান, ক্লস ভোরম্যান, জিম কেল্টনার, ব্যাড ফিঙ্গার, জেসি এড ডেভিস, ডন প্রিস্টন, কার্ল র্যডলি, দ্য হলিউড হর্নস্ তাদের বিখ্যাত গানগুলো পরিবেশনা করেন।
এই কনসার্টের মাধ্যমে বব ডিলান ১৯৬৯ সালের পর প্রথমবারের মতো শ্রোতা দর্শকদের সামনে এলেন এবং বিটল্স ভেঙে যাওয়ার পর এই অনুষ্ঠানই ছিলো হ্যারিসনের সরাসরি অংশগ্রহণ করা প্রথম অনুষ্ঠান। কনসার্টে জর্জ হ্যারিসনের তার লেখা "বাংলা দেশ" শিরোনামের সেই বিখ্যাত গানটি করেন। বব ডিলান তার বিখ্যাত A Hard Rain's A-Gonna Fall, Blowin' In The Wind, Just Like A Woman গানগুলো করেন। 
কনসার্ট ও অন্যান্য অনুসঙ্গ হতে প্রাপ্ত ২,৪৩,৪১৮.৫১ মার্কিন ডলার ইউনিসেফের মাধ্যমে শরণার্থীদের সাহায্যার্থে ব্যয় হয় তবে এ্যালবামের চড়া দাম এবং অ্যালবাম হতে প্রাপ্ত অর্থ বাংলাদেশের শরণার্থী তহবিলে জমা দেয়ার ক্ষেত্রে গড়িমসি নিয়ে অনেক অভিযোগ ছিলো। ১৯৮০ সালে জন লেনন এক সাক্ষাৎকারে বাংলাদেশের জন্য কনসার্টের টাকা চুরির অভিযোগ তোলেন । এপর্যন্ত “কনসার্ট ফর বাংলাদেশ” নিয়ে চারবার সিডি এ্যালবাম সংস্করন বেরিয়েছে এবং একটি তথ্যচিত্রও নির্মাণ হয়েছে ।

বব ডিলান, বিটলস(সাবেক), পণ্ডিত রবি শংকরের মত প্রিয় সংগীতজ্ঞরা আমাদের জন্য এগিয়ে এসেছিলেন ভাবতেই ভালো লাগে।

