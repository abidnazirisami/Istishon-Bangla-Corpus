হরতালের ‘ধন্যবাদ’ ও জামাতের রাজনৈতিক অধিকার


একটি অবস্থার কথা চিন্তা করুন তো। যেখানে শাসল করছে একটা ভয়ংকর দৈত্য, যে তার রাজ্যে হুকুম জারি করেছে, কেউ সৃজনশীল কোনো কাজ করতে পারবে না। সৃষ্টিশীল কিছুই না। স্বপ্ন দেখাও না। এমনকি একটি মানব শিশুও জন্ম নিতে পারবে না। তাহলে তার সা¤্রাজ্য ভেঙে পড়বে। সকল নারী-পুরুষ সব বন্দী। এরকম এক গুমোট অবস্থা অপসারণে একজন নারী গর্ভবতী হলো। দৈত্য তাকে অত্যাচার করতে শুরু করলো। খাবার-শ্বশ্রæষা কিছুই দিলো না। উপরন্ত তাকে সবসময় প্রহার করতে লাগলো। তার পেট চিড়ে সন্তানটাকে বের করে ফেলে দিতে চাইলো। একে করে ঐ গর্ভধারিনীর বেহল দশা, মুমূর্ষ অবস্থা। তারপরও একদিন দৈত্যের প্রত্যাপ-অত্যাচার উপেক্ষা করে স্বশব্দে প্রসব চিৎকারে সন্তান প্রসব করলেন। এতে করে দৈত্যের সমস্ত ক্ষমতা হারিয়ে যেতে চাইলে দৈত্য কুট কৌশল এঁটে ফুটফুটে শিশুটির উত্তরাধিকার দাবি করলো। যেন সে পুনরায় তার প্রতাপ খাটাতে পারে। এবার বলুন, আপনারা কি দৈত্যকে শিশুটির উত্তরাধিকার দিবেন? ধরুন, শিশুটি আপনি, তবে কি দৈত্যটির উত্তরাধিকার মেনে নিবেন? পূর্ব পাকিস্তানের ঔপনিবেশিক শোষণ-অত্যাচারের নাগপাশ থেকে বাংলাদেশের জন্মটাও তেমনি। আর সেদিনের দৈত্য জামাতের আজকের রাজনীতির করার অধিকার চাওয়াটাও তেমনি। ’৭১ ও ’৭১ পূর্ববর্তী জামাতের ভূমিকা, ’৭১ থেকে আজ অবধি তাদের অপতৎপরতা ও রাজনৈতিক চিন্তার কারণেই প্রথমেই জামাত-শিবির এদেশে রাজনীতিসহ সকল প্রকার তৎপরতা(কার্যত যা অপতৎপরতা) চালানোর অধিকার হারায়। আর যুদ্ধাপরাধের জন্য গণরায় কার্যকর করতেই হবে। কে-কবে-কিভাবে যুদ্ধাপরাধীদের ক্ষমা করছে আর আইনের কোন মার-প্যাঁচে ছাড়া পেতে পারে তা আজ অবান্তার প্রশ্ন, অহেতুক বিতর্ক। আজকের গণদাবি তাকেই আবার পুন প্রতিষ্ঠিত করলো।
(২)
জামাত-শিবিরের জন্ম কোনো গণসংগ্রামের মাধ্যমে নয়। এরা ক্ষমতায় অধিষ্ঠিত ব্যক্তির জন্য বিশেষ বাহিনী হিসেবে গড়ে উঠে। যেহেতু এই সব সংগঠনের গণভিত্তির ইতিহাস নেই, এবং থাকে না, তাই তারা সব সময়ই শাসক গোষ্ঠীর পদলেহী ও পরগাছার মতো জাপটে থাকতে চায়। কখনোই গণমানুষের কাছাকাছি আসতে পারে না। তাই তারা সব সময় শাসক গোষ্ঠীর কাছাকাছি থাকবে, নয়তো মানুষের দূর্বলতা ও সহানুভূতি নিয়ে টিকে থাকতে চেষ্টা করে। এক্ষেত্রে ধর্মকেই অবলম্বন করে। সে জন্য তারা যেকোনো ক্ষণেই এক শাসক গোষ্ঠীর সঙ্গ ছেড়ে অন্য দলে যোগ দিতে কুন্ঠা বোধ করে না। মনেরাখতে হবে, ধর্মকে তারা ধারণ করলেও, সমাজে ধর্মীয় শাসন প্রতিষ্ঠা করলেও তা সমাজে গণতন্ত্র আনে না। অর্থাৎ ক্ষমতা নিজেদের হাতেই রাখে। আর অনেক অত্যাচার করলেও ধর্মের নামে পার পেতে চাইবে। যেমন ইতিহাসে মিশরের শাসক উমাইয়া বংশ অনেক অত্যাচার করেও ধর্মের নামে পার পেতে চেয়েছে। এখানে একটি বিষয় লক্ষ্যনিয় যে, জামাত এদেশে অনেক অর্থকারি প্রতিষ্ঠান গড়ে তুলেছে। কে না জানে, অর্থ এই সমাজে ক্ষমতার বিরাট উৎস। তারা ক্ষমতার কাছাকাছি থাকতে চায় বলেই তারা সব সময় অর্থনৈতিক কাঠামো বা ক্ষমতা গড়ে তুলতে সচেষ্ট, গণভিত্তি নয়। আর এই অর্থ বলে দারিদ্রতার সুযোগ নিয়ে তার দরিদ্র জনপদকে নিজের কাজে ব্যবহার করছে। এতে ইসলামের কোনো লাভ না থাকলেও তাদের ব্যক্তিগত লাভ ঠিকই আছে। তাই ধর্মভিত্তিক রাজনৈতিক সংগঠনগুলো যতই নিজেদের মৌলিক বা অপরিবর্তনীয় চরিত্র বলে জাহির করতে চান না কেন, বিদ্যমান সমাজ ব্যবস্থা ও পুঁজিবাদের ধাক্কায় ঠিকই আমূল বদলে যায়, কিন্তু ইগো ছাড়ে না। যেমন ব্রিটিশ আমলে দেখেছি যে যত বেশি ধর্মভিত্তিক সে তত বেশি ব্রিটিশ বিরোধী। বিদ্রোহের অনেক শফথ ধর্মের নামে নেয়া হয়েছে। কিন্তু আজকের দিনে যে সংগঠন যতবেশি সাম্প্রদায়িক হয়ে উঠেছে, মৌলবাদী হয়ে উঠেছে সে ততবেশি পুঁজিবাদের দালাল বনে গেছে। চরিত্রহীনতার জন্যও জামাতকে বয়কট করা যেতে পারে।
ব্রিটিশ শাসল আমলে ধর্মভিত্তিক রাজনৈতিক দলগুলোর ভূমিকা যাই হোক, এই ধরনের রাজনীতি আখেরে কোনো ভালফল নিয়ে আসে না। এক সময় ফ্যাসিবাদে রূপ নেয়। ব্রিটিশ যাওয়ার পর তো তারাই সবার আগে ব্রিটিশের দালালির ঠিকাদারি নেয় এবং সেই শোষণবাদী ব্যবস্থা টিয়ে রাখে। তাছাড়া দেশ বিভাগ, তার পরবর্তী দুইবার সাম্প্রদায়িক দাঙ্গায় বিপুল হত্যাকান্ড, স্বাধীনতা বিরোধী তৎপরতা, আজকের আস্ফালন, একনো এখানে সেখানে সাম্প্রদায়িক হামলা ও অন্যান্য ধর্মাবলম্বীদের -স্বদেশ ত্যাগে বাধ্য করাসহ নানা বিধ অভিজ্ঞতার কারণে বাংলাদেশে তারা যে রাজনৈতিক অধিকার হারায় তা পরিষ্কার। পাকিস্তান রাষ্ট্র শুরু হয়েছিল, সারা বিশ্বে নজির স্থাপন করার জন্য যে, আদর্শ ইসলামী রাষ্ট্র কেমন হতে পারে। আর স্বাধীনতা পূর্ব বাংলাদেশে তাদের ভূমিকা ও আজকের পাকিস্তান কিসের নজির স্থাপন করেছে, তা বলাই বাহুল্য। এখন পাকিস্তানে যতই ইহুদি-নাসারাদের পিন্ডি চটকে গালি দেয়া হোক, একজন মুসলমানকে সেখানে ইহুদি-নাসারাগণ হত্যা করতে যায় না, নিজেরাই নিজেদের হত্যা করছে। মসজিদে বোমা ফোটাচ্ছে। আবার আমরা তো দেখেছি, বিচারের নামে মুখতারাম মাইনকে জন সম্মুখে ৪-৫ পুরুষ দিয়ে ধর্ষণ করা হয়েছে। তা দেখে তারা কিসের ঈমান মজবুত করেছেন? তাই কোনো প্রকার বোলচালÑআইনি মার-প্যাঁচ বা তত্ত¡ ঘোরের বাইরে বাংলাদেশে ধর্মভিত্তিক রাজনীতি ও জামাত-শিবিরের নিষিদ্ধ করার আপত্তি থাকতে পারে না।
পৃথিবীর রাজনৈতিক ইতিহাসকে অবাক করে দিয়ে বাংলাদেশে দু’টি ঘটনা ঘটে গেছে। এক. একটি দেশের স্বাধীনতা বিরোধী দল যারা যুদ্ধাপরাধ ঘটিয়েও স্বাধীনতা পরবর্তীতে আবার রাজনীতি করার সুযোগ পাওয়া এবং এম.পি, মন্ত্রী হওয়া। আর দুই. একই ভাবে একটি দেশের পতিত স্বৈরাচার আবার সেই দেশে রাজনীতি করার পাওয়া। আবার এদের সাথে আঁতার করাও কম আশ্চর্যের নয়। এই দুই দলের (রাজাকার-যুদ্ধাপরাধী ও স্বৈরাচার) রাজনীতি করা বা টিকে থাকার দায়-ভার কোনো ক্রমেই আর জনমানুষের উপর চাপানো যাবে না। তারা সর্বোচ্চ প্রতিরোধ করেছে, উচ্ছেদ করেছে, জীবন উৎসর্গ করেছে। এরপর যে সব রাজনৈতিক দল রাষ্ট্র ক্ষমতায় এসেছে, দৃশ্যত যারা বুর্জোয়া ও স্বৈরাচার, তারা তাদেরকে নিজের স্বার্থে প্রতিস্থাপন করেছে। তাই এদেরও বিরোধিতা করতে হবে। তবে এই মুহুর্তে যুদ্ধাপরাধী-রাজাকারকে নিশ্চিন্ন করার যে গুরু দায়িত্ব সামনে এসে দাঁড়িয়েছে। এক্ষেত্রে ঐসব সংগঠন যুদ্ধাপরাধীদের বিচারের দাবিতে সোচ্চার হয়ে নিজেদের কৃতকর্মের দায় কিছুটা লাঘব করতে পারে। এখানে একটি কথা বিশেষ ভাবেই উল্লেখ করা প্রয়োজন, অনেকে ব্যক্তিগত ভাবে বা বিএনপি’র সমর্থক অনেকেই এমন ন্যাক্কার জনক ভাবেই এখনো জামাত-শিবিরকে সমর্থন করছেন, শুনে মনে হয়, বিএনপি পাকিস্তানিদের দল। এদেশী কোনো সংগঠন নয়। কিংবা সে নিজে এ দেশী নয়।
(৩)
বর্তমানে, বিশেষত বুর্জোয়া ও ধর্মভিত্তিক রাজনৈতিক সংগঠনগুলোকে দেখছি, যেনতেন বিষয়ে বা একান্তই দলিয় এজেন্ডা বাস্তাবায়নের জন্য হরতাল ডেকে জনগণকে আতঙ্কের মধ্যে রাখেন। মানুষ হরতাল মানুক বা না-মানুক, সন্ধ্যায় সবাইকে অবাক করে দিয়ে হরতাল সফল হয়েছে দাবি করে ‘দেশেবাসিকে ধন্যবাদ’ জানান। সম্প্রতিক সময়ে এ সবের বাইরে দৃষ্টিবদ্ধ হওয়ার মতো দুই ধরনের হরতাল কর্মসূচি পালিত হয়েছে। একটি হলো- বাংলাদেশের কমিউনিস্ট পার্টি(সিপিবি)-বাসদ-বামমোর্চা’র ডাকা হরতাল ও ‘তেল-গ্যাস-খনিজ সম্পদ ও বিদ্যুত-বন্দর রক্ষা জাতীয় কমিটি’র ডাকা হরতাল কর্মসূচি। এবং দুই ড. শাহেদা ওবায়েদের ‘গড়বো বাংলাদেশ’র ডাকা হরতাল। ‘গড়বো বাংলাদেশ’র হরতাল নিয়ে দৈনিক সকালের খবর-এর রিপোর্ট হলো,‘শাহেদা ওবায়েদের ডাকা হরতালে ঢাকায় তীব্র যানজট’। অর্থাৎ এই যানজটের শহরের চিত্র সামান্য পরিবর্তন হয়নি। রাস্তায় সমর্থহীন অবস্থার মতো শহরের কোথাও তাদের সমর্থন নেই। কমিউনিস্ট-বাম দলগুলোর হরতাল ও তেল-গ্যাস রক্ষা কমিটির হরতালের সময় দেখেছি জানমালের পূর্ণ নিরাপত্তা সত্তে¡ও (আসলে এই রাষ্ট্রে আদৌ কি তা আছে?) হরতাল পালন করেছে। রাজপথে এসেছেন তরুণ-তরুণীদের গণ সংগীত শুনতে। কন্ঠ মিলিয়েছেন। যা দীর্ঘ কাল বাংলার মানুষ তা দেখেনি।
এর বিপরীতে আছে জামাত-শিবির ও বুর্জোয়া দলগুলোর বা গণতন্ত্রের ধ্বজ্জাধারী দলগুলোর ডাকা হরতাল। এদের ডাকা হরতালে দেশের মানুষ কি একবারও চিন্তা করতে পেরেছে যে, হরতালের আগের রাতে কোথাও কোনো বিষ্ফোরণ-গোলাগুলি-গাড়ি পোড়ানো-জঙ্গি হামলা ঘটবে না? আর হরতালে পিকেটিংয়ের নামে তান্ডব ও হত্যাকান্ড ঘটবে না? এর মাধ্যমে আতঙ্ক তৈরি করে সন্ত্রাসের রাজত্ব কায়েম করে। মানুষ বিস্ময় ও আতঙ্কের সাথে এইসব দেখে, আর ঘৃণা নিয় ঘরে থাকে। তাদের চোখ আরো বিষ্ফারিত হয় যখন সন্ধ্যায় ঐসব সংগঠন দাবি করে হরতাল স্বতোস্ফুর্ত ভাবে পালিত হয়েছে এবং তাঁদের ধন্যবাদ জ্ঞাপন করা হচ্ছে। এই হচ্ছে তাদের ভোটের রাজনীতি, গণতন্ত্রের চর্চা। জনগণ জানেই না কে-কবে-কখন-কিভাবে তাদের মাথা বিক্রি করে দিচ্ছে! জামাত-শিবির কখনো কি এসবের বাইরে এসে হরতাল পালন করতে পেরেছে? তাহলে বোঝা যেত, তাদের জন সমর্থন কতটুকু। দেশবাসিকে দেয়া জামাতের ‘হরতালের ধন্যবাদ’-এ মানুষ দারুন লজ্জিত হয়। তাকে ঘৃণা ভরে প্রত্যাখান করে। দেশবাসি যে তাদের ঘৃণা ভরে প্রত্যাখান করে, তা তাদের সকল অপতৎপরতা-অপকৌশল ব্যবহার করার পরও ভোটে তাদের প্রাপ্ত ভোটের সংখ্যা থেকে সহজেই বোঝা যায়। ধর্মের নামে তাদের মায়াকান্না বন্ধ করলেই সমর্থন শূন্যের কোঠায় নেমে আসবে তা পরিষ্কার। মানুষ যে তাদের অবজ্ঞা ভরে উপেক্ষা করেছে, তা প্রজন্ম চত্বের গণদাবি সারা দেশে বিদ্যুতের মতো ছড়িয়ে পড়া, বিপুল অংশ গ্রহণ ও আকন্ঠ সমর্থেনের মধ্যেই বোঝা যায়। মানুষ ক্ষোভ-ঘৃণা প্রকাশের জন্য অপেক্ষা করেছে। শাহবাগের প্রজন্ম চত্বর হয়ে উঠেছে তার কেন্দ্র। আন্দোলন হয়ে উঠেছে মরণ জয়ি। আগামীর মুক্তির সংগ্রামের পাথেয়।

