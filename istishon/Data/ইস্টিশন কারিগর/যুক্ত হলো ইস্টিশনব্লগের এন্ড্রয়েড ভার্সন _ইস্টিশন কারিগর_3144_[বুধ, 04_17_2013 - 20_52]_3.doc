যুক্ত হলো ইস্টিশনব্লগের এন্ড্রয়েড ভার্সন 


এন্ড্রয়েড অপারেটিং সিস্টেম চালিত স্মার্ট ফোনের ব্যবহার এখন ব্যাপকহারে বেড়েছে। ব্যবহারকারীকে বিভিন্ন সুবিধা প্রদানের মাধ্যমে এই স্মার্ট ফোনগুলো এখন তরুন প্রজন্মের হাতে হাতে। বিশেষ করে কিছু ফোন কোম্পানি স্বল্প দামে বাজারে এন্ড্রয়েড মোবাইল ফোন সেট ছাড়ার পর থেকেই এর ব্যবহার আমাদের দেশে ব্যাপক হারে বৃদ্ধি পেয়েছে। শুরুতে মোবাইল ফোনের জন্য হলেও এখন এন্ড্রয়েড অপারেটিং সিস্টেমে চলছে নেটবুক, ট্যাবলেট ও গুগল টিভি। 
ইস্টিশন তার যাত্রী ও অতিথিদের সুবিধার কথা চিন্তা করে যুক্ত করেছে ইস্টিশনব্লগের এন্ড্রয়েড ভার্সন। যার মাধ্যমে আপনি আপনার এন্ড্রয়েড ফোন থেকে খুব সহজেই ইস্টিশনে প্রবেশ করতে পারবেন। আপনার স্মার্ট ফোনে ঠিক যেভাবে ফেসবুক বা অন্যান্য এপ্লিকেশনের আইকন থাকে, ইস্টিশনের এই এপ্লিকেশনটি ইন্সটল করে নিলে আপনি ঠিক সেরকম একটি আইকন ইস্টিশনের জন্যও পাবেন ঠিক নীচের ছবির মতো-
এপ্লিকেশনটি ইস্টিশনের লেফট সাইডবারে নোটিশ বোর্ডে পাবেন। 

এছাড়াও আপনার পিসি থেকে খুব সহজেই ইস্টিশনে প্রবেশসহ নানান সুবিধা পেতে ইস্টিশনের টুলবারটি এড করে নিতে পারেন। টুলবারটিও নোটিশ বোর্ডে পাবেন। শুধু সামান্য সময় দিয়ে সেটা ইন্সটল করে নিতে হবে।

 যাত্রী এবং অতিথিদের আনন্দময় ব্লগিং এর অভিজ্ঞতা দিতে ইস্টিশন টেকি টীম সদা সচেষ্ট। আমরা প্রাণে প্রাণ মেলাবই... 

