বেঁচে থাকা মুক্তিযোদ্ধাদের মৃত্যু কামনায়-


অনুভূতিগুলো ভোঁতা হয়ে গেছে। যে বেজন্মাদের আজ আস্তাকুঁড়ে বিলীন হয়ে যাওয়ার কথা ছিলো, যাদের নাম মুখে আনার আগে ১৮কোটি মানুষের মুখের থুতুতে নালা নর্দমা ভ'রে যাওয়ার কথা ছিলো, যুদ্ধ পরবর্তী প্রজন্ম পাঠ্য পুস্তক এবং ইতিহাসের পাতায় বেজন্মাদের কুকীর্তি পড়ে শিউরে ওঠার কথা ছিলো, যাদের কঠিন বিচার এবং উপযুক্ত শাস্তি হওয়ার কথা ছিলো, বেজন্মা এবং তাদের পাকিপিতাদের হাতে শহীদ হওয়া ৩০লাখ বীর, ১০লাখ লাঞ্ছিত বীরাঙ্গনার কথা ভেবে এই প্রজন্মের প্রতিদিন ঘুম ভাঙার কথা ছিলো... কিন্তু সবই অলীক স্বপ্নের মতো বাতাসে মিলিয়ে গেছে।
লাখ লাখ যুদ্ধাহত মুক্তিযোদ্ধা আর বীরাঙ্গনাদের ধুঁকে ধুঁকে জীবন্মৃত হয়ে পড়ে থাকার কথা ছিলো না, পাকিপিতাদের শিশ্নচাটা বেজন্মাদের ৪৩বছর বাঁচার কথা ছিলো না, তাদের সাথে গাঁটছড়া বাঁধা মুক্তিযুদ্ধের চেতনার সাইবোর্ডধারীর সংখ্যা দিন দিন বৃদ্ধি পাওয়ার কথা ছিলো না, বেজন্মাদের এদেশের মহান সংসদে বসে দেশ শাসনের অধিকার পাওয়ার কথা ছিলো না, মুক্তিযোদ্ধাদের বুকের রক্তে পবিত্র হওয়া মাটির ওপর দিয়ে কোটি টাকার গাড়িতে রক্ত দিয়ে কেনা পতাকা উড়িয়ে চলার কথা ছিলো না, দুস্থ মুক্তিযোদ্ধাদের ভাঙা চৌকির ওপর 'রোগমুক্তি বিশ্রামাগার' এ পড়ে থাকার কথা ছিলো না, বেজন্মাদের বিচারের নামে রংবাজি করে তাদেরকে চিকিৎসার নামে জামাই আদর করার কথা ছিলো না... কথা ছিলো না আরো অনেক কিছুই।
তবুও ভালো, ৩০লাখ শহীদকে অপমানকর পরিস্থিতিতে পড়তে হয়নি। কিন্তু যাঁরা এখনো বেঁচে আছেন, জানিনা তাঁদের ভেতরে কি অনুভূতি সৃষ্টি হয় প্রতি মুহুর্তে। আমাদের মতো একটা মেরুদন্ডহীন প্রজন্মকে দেশ উপহার দিয়ে তাঁরা সত্যিই অপরাধ করেছিলেন। ৪৩বছরেও তাঁদের উপযুক্ত সন্মান দিতে শিখিনি। আর চাবকে যাদের গায়ের চামড়া তুলে সেটা দিয়ে পাপোশ বানানোর কথা ছিলো, তাদেরকে আমরা মাথার ওপর বসিয়েছি।

কোন হারামজাদার পেট কষা বা প্রেশার হাই হলে তার বিচার প্রক্রিয়া থামিয়ে দিই। বেজন্মাদেরকে বয়সের খাতিরে আমরা ডিলাক্স কেবিনে নিজেদের রক্ত ঘাম শ্রমের টাকায় বাহারি পদের খাবার খাওয়াই। সেই বেজন্মারা শহীদদের গলায় ছুরি চালানো, গুলি করা বা তার পাকি পিতার হাতে বীরাঙ্গনাদেকে তুলে দেয়ার সময় বয়স বিবেচনা করেছিলো? 
খুব হতাশ হই যখন দেখি এসব বেজন্মাকে চিকিৎসার নামে আদর আপ্যায়ণ করা নিয়ে তোয়াজের শেষ থাকেনা। রাস্তায় ভিক্ষা করা, ঠেলাগাড়ি চালানো, ফেরিঅলার বেশে আত্মপরিচয়হীন বেওয়ারিশ ঘুরে বেড়ানো মুক্তিযোদ্ধাদেরকে চোখে পড়েনা? বিবেক নাড়া খায় না? শারিরীক অক্ষম হয়ে পড়ে থাকা একটা ৫সদস্যের মুক্তিযোদ্ধা পরিবারের দৈনিক খাবারের খরচ খুব বেশি না, বড়জোর ২/৩শ টাকা হবে। সেটাও তাদের জোটে না। কিন্তু একটা বেজন্মার খাবারের তালিকা যখন দেখি, তখন মনে মরে যেতে ইচ্ছে করে। বেজন্মাদের দৈনন্দিন খাবার-
সকাল ৭টা: পাউরুটি, রুটি, কলা, ডিম, দুধ, বিস্কুট ও চা
সকাল ১০টা: স্যুপ, খিচুড়ি, বিস্কুট ও চা
দুপুর ১টা: ভাত, মাছ, দেশি মুরগি, সবজি, সালাদ, রুটি ও ডাল
বিকেল ৪টা: স্যুপ, বিস্কুট, মাইলো
রাত ৮.৩০: রুটি (আটার), মুরগির মাংস (দেশি), সবজি, সালাদ, ভাত, মাছ ও ডাল
এসবের বাইরেও দই, মিষ্টিসহ আরো অনেক কিছুই আছে।
টাকার অংকে হিসাব করলাম না। এই খাবারের প্রতিটা দানা শহীদের বুকের রক্তে লাল হওয়া মাটিতে ফলে। যাদের রক্তে পাওয়া এ দেশ, সে দেশের ট্যাক্স দেয়া নাগরিকের টাকায় কেনা এ খাবার। জানি, বেজন্মার গলা দিয়ে নামার সময় খাবারগুলো আটকায় না। কিন্তু এটা জানি, বেজন্মাদের খাবারের তালিকা দেখে কোন মুক্তিযোদ্ধাদেরই গলা দিয়ে পাথর মেশানো চালের ভাত নামেনা।
আজ আমি মন থেকে এটাই কামনা করি, বেজন্মাগুলো মরুক-বাঁচুক, আমার কিছুই আসে যায় না। আমি বুকে পাথর বেঁধে বেঁচে থাকা প্রতিটি মুক্তিযোদ্ধা আর বীরাঙ্গনার মৃত্যু কামনা করি। তাঁরা দ্রুত চলে গেলেই বরং মেরুদন্ডহীন এই আমাদের গ্লাণি মোচন হবে। লজ্জাবনত কালি লেপা মুখটা দেখাতে আর কষ্ট হবে না।

