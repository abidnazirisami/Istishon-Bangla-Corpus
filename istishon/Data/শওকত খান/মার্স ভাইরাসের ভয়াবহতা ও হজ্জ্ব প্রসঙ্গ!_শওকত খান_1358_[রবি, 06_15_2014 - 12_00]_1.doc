মার্স ভাইরাসের ভয়াবহতা ও হজ্জ্ব প্রসঙ্গ!


বর্তমান বিশ্বের সাম্প্রতিকতম আতঙ্কের নাম- Middle East respiratory syndrome coronavirus (MERS-CoV) বা সংক্ষেপে- মার্স। আসুন মার্স সম্পর্কে কিছু তথ্য জেনে নিই-
শ্বাসযন্ত্রে আক্রমণকারী এই ভাইরাস প্রথম ২০১২ সালে সৌদিয়ারবে শনাক্ত করা হয়। Severe Acute Respiratory Syndrome (SARS) পরিবারের একটি শক্তিশালী সদস্য এই মার্স ভাইরাসটি। বাদুড়ের শরীর থেকে আসা সার্স ভাইরাস ২০০২ সালে মহামারীর রূপ নিয়েছিল। এই ভাইরাসে আক্রান্ত হয়ে বিশ্বজুড়ে প্রায় ৮শ মানুষ মারা যায়। জর্ডান, কুয়েত, ওমান, কাতার, সৌদিয়ারব, আরব আমিরাত, ইয়েমেন, ফ্রান্স, জার্মানি, গ্রীস, ইটালি, ফিলিপাইন এবং যুক্তরাষ্ট্রে এই মার্স ভাইরাস ছড়িয়ে পড়েছে। মূলতঃ মধ্যপ্রাচ্যের দেশগুলো থেকেই এভাবে ভাইরাসটি ছড়িয়েছে। ২০১২ সালে করোনা ভাইরাসের নতুন রূপটির খোঁজ মেলে সৌদি আরবে। মার্স (মিডল ইস্ট রেসপিরেটরি সিনড্রম) নামের এই ভাইরাসটি উটের দেহ থেকে এসেছে বলে ধারণা করা হয়। মার্স ভাইরাসটি সার্সের চেয়ে মারাত্মক হলেও কম সংক্রমিত হয়। মার্স ভাইরাসে ৬৫৯ জন সংক্রমিত হওয়ার খবর পাওয়া গেলেও এই ভাইরাসে আক্রান্ত হয়ে এখনো পর্যন্ত মারা গেছেন ২৯৯ জন।

উটের শরীরে মার্স ভাইরাসের উপস্থিতি পরীক্ষণ চলছে
মার্স ভাইরাসের ফলে জ্বর, কাশি, কফ, শ্বাস প্রশ্বাসে সমস্যা এমনকি নিউমোনিয়ায়ও আক্রান্ত হতে পারে মানুষ। অন্ত্র প্রদাহ, ডায়রিয়াও লক্ষ্য করা গেছে। ক্রমাগত অসুস্থতার ফলে শ্বাসকষ্ট চরম আকার ধারন করতে পারে। অনেক রোগীর শরীরের বিভিন্ন অঙ্গপ্রত্যঙ্গে সমস্যা দেখা দিতে পারে। যেমন- কিডনীতে সমস্যা, এমনকি মস্তিষ্কে শকজনিত কারনে মূর্ছাও যেতে দেখা যায়। জরিপে দেখা গেছে মার্স আক্রান্ত রোগীদের মধ্যে ৪৫.৫% রোগীই মৃত্যুবরণ করেছে। মার্স ভাইরাসের আক্রমণে অনেক ধরনের অসুস্থতা দেখা দেয়, যা রোগীর রোগ প্রতিরোধ ক্ষমতা বিনষ্ট করে দেয়। বৃদ্ধদের জন্য এটা রীতিমতো বিভীষিকাময়। ডায়বেটিস, ক্যান্সার, ফুসফুসে প্রদাহও হতে পারে। অনেকের ক্ষেত্রে বাহ্যিকভাবে লক্ষণগুলো প্রকট না হয়েও দেখা গেছে তারা ইতিমধ্যে ভাইরাস আক্রান্ত হয়ে পড়েছে।

মানব শরীরে মার্স সংক্রমণের এলাকা
মার্স এর প্রধান উৎস হিসেবে শনাক্ত করা হয়েছে বাদুড়সহ বিভিন্ন পাখি, গরু, ছাগল, ভেড়া, মহিষ, শুকর, উটসহ অন্যান্য বন্য প্রাণী। প্লস প্যাথোজেনস নামের চিকিৎসা বিজ্ঞান সাময়িকীর একটি প্রতিবেদনে বিজ্ঞানীরা ব্যাখ্যা করেছেন যে মানুষের শ্বাসনালীর কোষের মধ্যে করোনা ভাইরাসটি বংশবিস্তার করে। ভাইরাসটি কোষের ভিতরে ঢুকে এর কোষ ঝিল্লির নিয়ন্ত্রণ নিয়ে নেয়। এরপরে এগুলোর কাঠামো পরিবর্তিত করে নিজের চারপাশে শক্ত বেষ্টনী তৈরি করে ভাইরাসটি এর বংশ বিস্তার করতে শুরু করে। আক্রান্ত ব্যক্তি থেকে ভাইরাসটি ছড়ায়। এ ছাড়া উপযুক্ত ব্যবস্থা না নিলে ডাক্তার, স্বাস্থ্যকর্মী থেকেও ছড়ানোর সম্ভাবনা থেকে যায়। আবার এমনও দেখা গেছে, অনেক জায়গায় এ ভাইরাসটি শনাক্ত করা গেছে, কিন্তু সেখানে সংক্রমণের কোন উপযুক্ত কারন পাওয়া যায়নি। সেক্ষেত্রে ধরে নেয়া হয়েছে অন্য কোন মাধ্যম যেমন- গবাদি পশুর মাধ্যমে ছড়িয়ে থাকতে পারে। খুব বেশি মেলামেশা না হলে এক বাহক থেকে অন্য বাহকে ভাইরাসটি সংক্রমিত হওয়াটা একটু কঠিন। বিভিন্ন পশু ও পাখির দেহে এন্টিবডির খোঁজে গবেষনা চালিয়েছেন গবেষকরা, কিন্তু পাওয়া যায়নি। এখনো পর্যন্ত মার্স এর কোনো ভ্যাক্সিন আবিষ্কৃত হয়নি। তবে রোগের উপসর্গ অনুযায়ী যথাযথ চিকিৎসা দিয়ে থাকেন চিকিৎসকরা।

মার্স ভাইরাসের আনুবীক্ষণিক ছবি-১
গবেষকরা সবাইকে বিশেষ সতর্কতামূলক ব্যবস্থা গ্রহণ করার ব্যাপারে জানিয়েছেন। বিশেষ করে খামার, পশুপাখির হাট, বাজারে যাওয়ার ব্যাপারে। প্রাণী স্পর্শ করার ব্যাপারে উপযুক্ত প্রতিরক্ষা ব্যবস্থা গ্রহণ জরুরী। দুধ, কাঁচা মাংস এসব মার্স ভাইরাস সংক্রমনের অন্যতম ভয়াবহ কারন। অপ্রক্রিয়াজাত প্রাণীজ দ্রব্যাদি ব্যবহারেও সতর্ক হওয়া প্রয়োজন। মাংস, দুধ ইত্যাদি যথাযথভাবে জীবানুমুক্ত করে রান্না করার পরেই খাওয়ার নির্দেশ দিয়েছেন বিশেষজ্ঞরা। ডায়াবেটিকস, মুত্রনালীর সমস্যা, ফুসফুস আক্রান্ত রোগীসহ রোগ প্রতিরোধ ক্ষমতাহীন রোগীদের ক্ষেত্রে মার্স ভাইরাস প্রকট আকার ধারন করতে পারে। বর্বর আরবদেরকে কাঁচা উটের মাংস, দুধ, মুত্র খাওয়ার এমনকি প্রাণী সঙ্গমের ব্যাপারেও বিশেষজ্ঞরা নিষেধ করে দিয়েছেন। উটের খামার, কসাইখানার কর্মীদেরকে কাজ শেষে জীবানুনাশক দিয়ে শরীর ধোয়ার নির্দেশ দিয়েছেন গবেষকরা। সরাসরি প্রাণীদেহ স্পর্শ করার সময় মুখে মাস্ক এবং গ্লাভস ব্যবহার করতে হবে। কর্মীদের ব্যবহৃত পোশাক, জুতা ইত্যাদি থেকে পরিবারের সদস্য ও অন্যান্য পশুদের দূরে রাখতে হবে। আক্রান্ত পশু জবাই করে তার মাংস খেতে নিষেধ করা হয়েছে।

মার্স ভাইরাসের আনুবীক্ষণিক ছবি-২
স্বাস্থ্যকর্মীরাও মার্স ঝুঁকির বাইরে নয়। বিভিন্ন দেশে প্রচুর স্বাস্থ্যকর্মী মার্স আক্রান্ত হয়েছেন। বিভিন্ন ধরনের উপসর্গের কারনে প্রাথমিকভাবে মার্স ভাইরাস শনাক্ত করা সম্ভব হয় না, ফলে বুঝে ওঠার আগেই অন্যদের মাঝে সংক্রমণ ঘটে যায়। যার ফলে অনেক দেশের স্বাস্থ্যকর্মীরা এখন আগাম সতর্কতামূলক ব্যবস্থা গ্রহন করছেন। 
WHO এই মুহুর্তে মধ্যপ্রাচ্যের দেশগুলো ভ্রমণের ব্যাপারে সমর্থন করছে না। তারা গবেষক এবং বিজ্ঞানীদের সমন্বয়ে বিভিন্ন তথ্য উপাত্ত নিয়ে ভাইরাসটির মোকাবেলায় রক্ষণ কৌশল নির্ধারণ, প্রতিরোধ, প্রতিরক্ষা, চিকিৎসা প্রস্তুতি নিয়ে কাজ করছে। আক্রান্ত দেশগুলোতে উন্নততর প্রযুক্তি নিয়ে কাজ করছে তারা। পরিস্থিতি মোকাবেলা, প্রশিক্ষণ, নজরদারি, গবেষণাগারে তথ্য উপাত্ত সংরক্ষণ ইত্যাদি নিয়ে কাজ করে যাচ্ছে। WHO’র ডিরেক্টর জেনারেল ইন্টারন্যাশনাল হেল্থ রেগুলেশন এর অধীনে একটা ইমার্জেন্সি কমিটি গঠন করেছেন এ ধরনের জনস্বাস্থ্য বিষয়ক জরুরী পরিস্থতি মোকাবেলা করার জন্য। Severe acute respiratory infections (SARI)র ওপর নজরদারি করার জন্য WHO তার সদস্যদেরকে নির্দেশ দিয়েছে। সেই সাথে অস্বাভাবিক শ্বাসকষ্ট বা নিউমোনিয়ার ওপরেও নজর রাখা অব্যহত রেখেছে। মার্স এর ব্যাপারে সচেতন হওয়ার জন্য বিশ্বব্যাপী সকল পর্যটককে সাবধান করে দিয়েছে। সকল স্বাস্থ্যকর্মীকে মার্স ভাইরাস সম্পর্কে প্রশিক্ষিত করণ ও উপযুক্ত সতর্কতামূলক ব্যবস্থা নেয়ার জন্য বলা হয়েছে।

মার্স ভাইরাসের আনুবীক্ষণিক ছবি-৩
মধ্যপ্রাচ্যে গমনেচ্ছু পর্যটকদেরকে বলা হয়েছে যারা ডায়বেটিস, ফুসফুসের রোগসহ বিভিন্ন জটিল রোগে ভুগছেন মার্স ভাইরাসের কারনে অসুস্থতার তীব্রতা বেড়ে যেতে পারে। শুধুমাত্র সতর্কতা অবলম্বন করলেই ফ্লু, ডায়রিয়া ইত্যাদি থেকে সংক্রমণের হার কমানো সম্ভব অনেকাংশে। হাত মুখ ধোয়ার কাজে শুধু সাবান বা পানিই যথেষ্ট নয়। এন্টিসেপ্টিক হ্যান্ড ওয়াশ ব্যবহার করতে হবে। ফল, সব্জিসহ অন্যান্য খাদ্যদ্রব্য ভালো করে পরিষ্কার করে তারপর খেতে হবে। হাঁচি বা কাশির সময় টিস্যু ব্যবহার করতে হবে। ব্যবহার শেষে টিস্যু ময়লার ঝুড়িতে ফেলতে হবে। মধ্যপ্রাচ্য থেকে ফেরার পর অতিস্বত্ত্বর মেডিক্যাল চেকআপের ব্যবস্থা করতে হবে।
সৌদিয়ারবে বেশ কিছু বাঙালি মারা যাওয়ায় প্রবাসী বাঙলাদেশিদের মধ্যে ব্যাপক আতঙ্ক কাজ করছে। রিয়াদের বাঙলাদেশি অধ্যুষিত এলাকার বেশ কয়েকটি হাসপাতালে বাঙলাদেশি রোগীদের ভিড় অনেক। রিয়াদের মুরসালাত ক্লিনিকের প্রবাসী বাঙলাদেশি ডা. রাইসুল মাসুদ জানিয়েছেন, জ্বর, সর্দি, কাশি, মাথা ব্যথা হলেই প্রবাসী বাংলাদেশিরা ছুটে আসছেন ক্লিনিকে। বার বার জানতে চাইছেন, মার্স ভাইরাসে আক্রান্ত কিনা। সৌদি আরবের স্থানীয় নাগরকিদের মধ্যে মার্স ভাইরাস আতঙ্ক ছড়িয়ে পড়ার কারণে ক্ষতিগ্রস্ত হচ্ছে প্রবাসী বাংলাদেশি ক্ষুদ্র ব্যবসায়ীরা। সৌদি প্রবাসী বাংলাদেশি কাপড় ব্যবসায়ী নোয়াখালির আব্দুল করিম জানিয়েছেন, মার্স ভাইরাস আতঙ্ক ছড়িয়ে পড়ার পর থেকে নিতান্ত জরুরী কাজ ছাড়া সৌদি নাগরিকরা ঘর থেকে বের হচ্ছেন না। তাই আগের চেয়ে বিক্রির পরিমাণ অনেক কমে গেছে। এমন অবস্থা চলতে থাকলে মোটা অংকের লোকসানের শিকার হতে হবে। সবচেয়ে বেশি ক্ষতির শিকার হচ্ছেন প্রবাসী বাংলাদেশি ট্যাক্সি চালকরা। ঘণ্টার পর ঘণ্টা রাস্তায় ঘুরেও আরোহী না পেয়ে হতাশ হয়ে বাসায় ফিরতে হচ্ছে তাদেরকে। কুমিল্লার প্রবাসী বাংলাদেশি নাজমুল আক্ষেপ করে বলেন, ‘প্রতিদিন কোম্পানিকে ১৪০ রিয়াল জমা দিতে হয়। আগে যেখানে প্রতিদিন ২৫০-৩০০ রিয়াল আয় করা যেত সেখানে এখন কোম্পানির প্রতিদিনকার জমা ১৪০ রিয়াল উঠাতেই কষ্ট হচ্ছে। কারণ, যাত্রীদের ভয় যদি ট্যাক্সি চালক মার্স ভাইরাসে আক্রান্ত হয়।’ মার্স ভাইরাসের ভয়াবহতা আরো বেড়ে যাওয়ার আশঙ্কায় অনেক প্রবাসী দেশে ফিরে যাওয়ার প্রস্তুতি নিয়ে রেখেছেন। এমনি একজন লক্ষ্মীপুরের ৪২ বছর বয়সী মোমেন সর্দার জানান, ‘বেঁচে থাকলে টাকা-পয়সা অনেক হবে। যদি দেখি অবস্থা আরো খারাপ হচ্ছে তাহলে দেশে চলে যাব।’ প্রবাসী বাংলাদেশিরা নিজেদের আতঙ্কের পাশাপাশি ক্ষোভের সুরে বাংলাদেশ সরকারের ভূমিকা নিয়ে হতাশাও ব্যক্ত করেছেন। চট্টগ্রামের মারুফ আক্ষেপ করে বলেছেন, বাংলাদেশ সরকার দেশি স্যাটেলাইট চ্যানেলগুলোতে এই মার্স ভাইরাস নিয়ে কোনো প্রচারণা চালাচ্ছে না। এতে করে স্বল্প শিক্ষিত প্রবাসী বাংলাদেশিরা যাদের নিউজের একমাত্র উৎস স্যাটেলাইট টিভি চ্যানেল তারা মার্স ভাইরাস থেকে বাঁচার উপায়গুলো জানছে না। পাশাপাশি সরকারিভাবে যদি প্রচারণা চালানো হতো তাহলে দেশে অবস্থানরত প্রবাসীদের পরিবার-পরিজনদের ভাইরাস নিয়ে নানাজনের কাছে নানা সংবাদে বিভ্রান্ত হতে হত না।
প্রতিবছরের মতো এবারও হজ মওসুম উপলক্ষ্যে সৌদিয়ারবের টার্গেট কয়েকশ’ বিলিয়ন ডলার উপার্জন। বিভিন্ন খাত থেকে সৌদিয়ারব এ উপার্জন করে। এর মধ্যে আছে বিভিন্ন অমুসলিম দেশের ব্যবসায়িদের জন্য অস্থায়ী দোকান বা ব্যবসা প্রতিষ্ঠান বরাদ্দ দেয়া। যতো বেশি হজ যাত্রী, ততো বেশি ব্যবসা। হজ যতো না ধর্মের জন্য, তার চেয়ে বেশি শেখদের রাজকোষ ভর্তি করার জন্য। উন্নত বিশ্বের অনেক দেশ তাদের হজযাত্রীদের ওপর সৌদিয়ারব ভ্রমণের ওপর কড়াকড়ি আরোপ করেছে। তৃতীয় বিশ্বের দরিদ্র দেশগুলো, যারা হজ যাত্রাকে ইহকাল ও পরকালের একমাত্র পাথেয় মনে করে, ধর্মীয় অনুভূতির কারনে যাদের নাওয়া খাওয়া উল্টে যায়, সেসব দেশের পক্ষ থেকে সৌদি ভিসা প্রদানের ব্যাপারে তেমন কোনো বাধা নিষেধ আরোপ করা হয়নি। কোনো প্রচারণাও নাই। সৌদি সরকারের পক্ষ থেকেও এ বিষয়ে এখনো কোনো নীতিগত সিদ্ধান্ত গ্রহণ করা হয়নি। মক্কা চেম্বার অফ কমার্সের হজ ও ওমরা কমিটির প্রেসিডেন্ট সাদ আল কুরাইশি বলেন, ‘যারা ফ্লু জাতীয় রোগের টিকা গ্রহণ করেনি এমন সব ব্যক্তিদের এবার হজের ভিসা দেয়া হবে না’। এখানে এই ফাঁকটি রেখে দেয়া হয়েছে। কারন, কোনো টিকায় মার্স ঠেকানো সম্ভব না। মার্সের এখনো পর্যন্ত কোনো প্রতিষেধক নেই। এদিকে রমজান মাসের বাকি আছে অল্প ক’দিন। হজ এবং ওমরা এজেন্সিগুলো মার্স সম্পর্কিত প্রচারণায় ভুল ধারনা দিচ্ছে বলে জানা গেছে। সৌদিয়ারবে অবস্থিত বাঙলাদেশী দূতাবাসে কর্মরত একজন উচ্চপদস্থ কর্মকর্তা নাম প্রকাশে অপারগতা জানিয়ে বলেন, মার্স এর কারনে এবার সৌদিয়ারবে হজ উপলক্ষে আগত পূণ্যার্থীদের সংখ্যা কমে যাবে মনে করছেন সৌদি কর্তৃপক্ষ। যার কারনে তাদের বাণিজ্য লক্ষ্যমাত্রাও ব্যাহত হতে পারে বলে আশংকা করছেন। রাজ পরিবারের কয়েকজন প্রভাবশালী সদস্যের প্রত্যক্ষ হস্তক্ষেপে প্রশাসন এবং মিডিয়াকে চাপ দেয়া হয়েছে, যেন মার্স সম্পর্কিত তথ্যগুলো ধামাচাপা দেয়া হয়।
বিগত ২৪মে’তে WHO’র এক রিপোর্ট প্রকাশ হওয়ার পর থেকে মার্স এ মৃত্যুর হার নিয়ে নির্ভরযোগ্য তথ্যও চেপে গেছে সৌদি সরকার। এসব কারনে ইউরোপ, আমেরিকা সহ বিভিন্ন অঞ্চলে মধ্যপ্রাচ্যের যাত্রীদেরকে ভিসা দেয়ার আগে মেডিকেল চেকআপ করা হচ্ছে পুঙ্খানুপুঙ্খভাবে। 

মার্স সংক্রান্ত ২৪মে ২০১৪’র রিপোর্ট
সম্প্রতি বাঙলাদেশে একজন মার্স আক্রান্ত রোগীর সন্ধান পাওয়া গেছে। রোগতত্ত্ব, রোগনিয়ন্ত্রণ ও গবেষণা ইন্সটিটিউট (আইইডিসিআর) জানিয়েছে, ৫৩ বছর বয়সী আক্রান্ত ওই ব্যক্তি গত ৪ জুন নিউইয়র্ক থেকে আবুধাবি হয়ে বাংলাদেশে এসেছেন। ধারণা করা হচ্ছে, ওই সময়ের মধ্যে তিনি এ ভাইরাসে আক্রান্ত হন। ৯ জুন প্রচণ্ড শ্বাসকষ্ট নিয়ে ওই ব্যক্তি হাসপাতালে ভর্তি হন বলে জানান আইইডিসিআরের পরিচালক অধ্যাপক মাহমুদুর রহমান। 
আমাদের দেশের পররাষ্ট্র মন্ত্রণালয়, ধর্ম মন্ত্রণালয় ও স্বাস্থ্য মন্ত্রণালয়ের এসব বিষয়ে কোনো মাথা ব্যাথা দেখা যাচ্ছে না। হজ বিষয়ক এজেন্সিগুলোর চাপে পড়ে দেশের হজযাত্রীরা যেনো প্যানিকড না হয়, তাই এই গুরুতর বিষয়টি দৃষ্টিগোচরে আনা হচ্ছে না। কোনো ধরনের স্বাস্থ্যঝুঁকি বিষয়ক প্রস্তুতি ও সচেতনতামূলক ব্যবস্থাও নেয়া হচ্ছে না। এ সব কিছুর মূলে রয়েছে ব্যবসা। সম্প্রতি চট্টগ্রামের পাঁচলাইশে অবস্থিত একটি হজ কাফেলার অফিসে একজন হজযাত্রী এসব বিষয় নিয়ে ব্যাপক ক্ষোভ প্রকাশ করেন। তিনি বলেন, হজ কাফেলার কর্মকর্তারা মার্স এর বিষয়টি একটি গুজব বলে উড়িয়ে দিয়ে তাঁর কাছ থেকে অগ্রিম টাকাও নিয়ে নিয়েছে। কিন্তু তিনি খবর নিয়ে জানতে পারলেন এর আসল ভয়াবহতা। এখন কাফেলার লোকজন এসব নিয়ে কথা বলতে অস্বীকৃতি জানান। এর বিপরীত চিত্রও দেখা গেছে আন্দরকিল্লায় অবস্থিত আরো কয়েকটি হজ কাফেলার অফিসে। অনেক হজ যাত্রীর মুখে শোনা যায় একই কথা- হজ করতে গিয়ে যদি মার্স আক্রান্ত হয়ে মারাও যান, তবে সেটা হতে তাদের উপরি পাওনা! কি অদ্ভূত সাইকোলজি!
এখনই বাঙলাদেশ সরকারকে এগিয়ে আসতে হবে মার্স প্রতিরোধে। অন্ততঃ এই বছর হজ ভিসা প্রদান বন্ধ রাখা উচিত। সৌদিদের হজ বাণিজ্যের কারনে আমাদের ১৬কোটি মানুষকে স্বাস্থ্যঝুঁকিতে পড়তে দেয়া যাবে না। সৌদিউটভাইরাস থেকে উদ্ভূত মহামারীর হাত থেকে বাঁচাতে ধর্মানুভূতি এই বেলা দূরে সরিয়ে রাখা দরকার।

