প্রসঙ্গ_ মিডিয়া নৈতিকতা



সাকামুজা যুগলের ফাঁসী বহাল থাকার সংবাদ পুরনো হয়ে গেছে। তবুও টিভিতে দেশি চ্যানেল ঘুরে ঘুরে তাদের খবরগুলো শুনি বারবার, এ এক পৈশাচিক আনন্দ। কারো আসন্ন মৃত্যুর খবরে এত উত্তেজনা, এত আনন্দ থাকতে পারে, সেটা যুদ্ধাপরাধীদের বিচার প্রক্রিয়া শুরু না হলে জানতামও না কখনো।
আমাদের দেশের সংবাদ চ্যানেলঅলারা খুব বিনয়ী। তাদের সংবাদগুলো দেখলে avaga cock a gol asa gay amer! কি সম্মান আর বিনয় তাদের বলার ভঙ্গিমাতে! সাকামুজার নামের আগে সম্ভ্রমের সাথে তাদের দলীয় পরিচয়, পুরো নামসহ আপনি-আজ্ঞে করে সংবাদ পড়ুয়ারা। গতকাল রাতে mytv'র সংবাদ পাঁঠি-কা বলছিলো- তাদের বিরুদ্ধে অমুক অমুক হত্যাকান্ডের অভিযোগ রয়েছে! এটা শোনার পর মেজাজ এমন খিঁচড়ে গেলো, বহু কষ্টে "খা...মা..." বিষয়ক গালিগুলো আব্বার সামনে দমন করলাম। আরে হাঁদিরাম, অভিযোগগুলোর প্রমাণ কি তোরে আবার নতুন করে দিতে হবে? প্রমাণিত হয়েছে বলেই তো ফাঁসীর আদেশ দেয়া হয়েছে!
পার্শ্ববর্তী দেশের মিডিয়ার দিকে তাকালে বোঝা যায়, তাদের জনগণের বিশাল অংশই সন্ত্রাসী-দাঙ্গাবাজ-জঙ্গীদের বিরুদ্ধে কঠোর মনোভাব পোষণ করে। এর কারন, মিডিয়ায় এদেরকে সেভাবেই চিহ্নিত করা হয়। দল-মত নির্বিশেষে তারা সবাই একাট্টা এই একটা বিষয়ে। আর আমাদের মিডিয়া সন্ত্রাসী-জঙ্গী-যুদ্ধাপরাধীদেরকে আপনে-আজ্ঞে ছাড়া কথাই বলে না, তাদের মতামত ফলাও করে প্রচার করে, তাদের ডাকা হরতালের হাই কাভারেজ দেয়, তাদের পক্ষাবলম্বীদেরকে দাওয়াত করে টকশোতে আনে, তাদের পক্ষের কথা মীমাংসা ছাড়াই টকশোর শেষ পর্যন্ত টেনে নিয়ে যায়, তাদের পক্ষের টিভি চ্যানেলগুলোর বক্তব্যে কোন বিধি নিষেধ আরোপ করে না! সন্ত্রাসীদের ক্রসফায়ার প্রসঙ্গটি আসলে 'কথিত বন্দুকযুদ্ধ' ইনভার্টেড কমা দিয়ে লেখে স্ক্রলে! তাদেরকে ক্রসফায়ার করলে মিডিয়াঅলাদের অনেক কষ্ট হয়। ntvতে ক'দিন আগে দেখলাম, শিবিরের পোলাপানরে অস্ত্রসহ গ্রেফতারের সংবাদ স্ক্রলে দেখাচ্ছে- 'অস্ত্র উদ্ধার দেখানো হয়েছে!'
মিডিয়াঅলারা নৈতিকতা অনেক আগেই টাকার বিনিময়ে গুলে খেয়েছে। গণজাগরণ মঞ্চের তীব্র জোয়ার যখন ছিলো, তখন সবাই জামাতি প্রতিষ্ঠানগুলোকে বয়কট করার ব্যাপারে অঙ্গীকার করেছিলো। কিন্তু মিডিয়াঅলারা সেইসময় মুখে কুলুপ মেরে নীরব ছিলো। টিভিতে বিভিন্ন চ্যানেলের সংবাদগুলো পরিবেশিত হয় ইস্লামি বেংকের সৌজন্যে, জননন্দিত অভিনেতারা 'এম কেশ' এর বিজ্ঞাপণ করে, পত্রিকাগুলোতে এখনো ইস্লামি বেংকের বিজ্ঞাপণ দেয়। উদাহরণ- সমকালের ট্যাবলয়েডে নিয়মিত দেখা যায়। জামাতের মতো দেশদ্রোহী রাজনৈতিক দলের নিবন্ধন বাতিল করার প্রক্রিয়া চলমান, তাদের রাষ্ট্রদ্রোহীতার অভিযোগ প্রমাণিত, আন্তর্জাতিক অঙ্গনে সন্ত্রাসী দল হিসেবে তারা তালিকাভুক্ত। তবুও তাদের দলীয় সংবাদ, তাদের কর্মসূচী, তাদের নেতা কর্মীদেরকে মিডিয়া কাভারেজ দেয় এখনো! যেখানে উচিত ছিলো তাদেরকে কোণঠাসা করে ফেলা। এমন পরিস্থিতিতে কীভাবে দেশে জাতীয় ঐক্য সম্ভব?
সরকার যখন 'জাতীয় সম্প্রচার নীতিমালা ২০১৪' চালু করলো, তখন মিডিয়াঅলা আর ফেসবুক বিপ্লবীরা জাত গেলো, জাত গেলো বলে চেঁচিয়ে উঠেছিলো। কিন্তু এখন সেই বিপ্লবীরা নীরব! সম্প্রচার নীতিমালা মনিটর করার জন্য স্বাধীন সম্প্রচার কমিশন গঠন করার কথা, সেটা কতদূর কি হলো, জানি না। গঠিত হলে তারা কি মনিটর করছে, সেটার নমুনা তো দেখাই যাচ্ছে!
মিডিয়াঅলাদেরকে একটা কঠিন টাইট দেয়ার সময় এসেছে। জাফর ইকবাল স্যারের মতো একটা ফিল্টার দরকার এদেরকে পরিশোধন করার। বর্জ্যমার্কা মিডিয়াগুলোকে বয়কট করা ফরজ ঘোষণা করতে হবে।

