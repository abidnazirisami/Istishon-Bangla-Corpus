তৃষ্ণা


তোমাকে দেখলেই দু’পা ডীপ ফ্রিজে
আটকে পড়ে যেন !
জলন্ত সিগারেট ধর্ষিত হয় দু’ঠোঁটে
প্রফুল্লতা গর্ত খুঁড়ে কেন ?
প্রয়োজন অপ্রয়োজনে
তপ্ত আকাশ চাঁদের সুরভী দেয়
নাজিফাহ দু’চোখের পাতা
নিখুঁত ক্লাইমেক্সে তোমার ছবি নেয় ;
আটকে পড়ে তোমার দু’পায়ে -
স্কিন শট নেয় দু’ফিতের স্যান্ডেলের ।
দুর্বলতা – বিষণ্ণতা – অবসাদ
মোড়ানো হয়ে তুমি দেখা দাও
পৃথিবীর নানান বন্দরে …
সপ্নময়তা – অযাচিত বেদনা
মোড়ানো এক অস্থিরতায়
কালবৈশাখী বাসনায় , সুন্দরে ..
নাজিফাহ – তুমি বরং মসৃণতা হও
আমার পথচলার , সুপ্ত বাসনার
শুভ্র কোন প্রচেষ্টার ওরস্যালাইন ;
স্বর্ণালী চাদর মোড়ানো এসএমসি
হয়ে গ্লানির বেদনা মুছে দাও
প্রেমের আল্পনায় - রুপোলী জোছনায়
তোমার ছোঁয়াতেই যেন হয়
বুকের গভীরের এই তৃষ্ণার ক্ষয় । 

