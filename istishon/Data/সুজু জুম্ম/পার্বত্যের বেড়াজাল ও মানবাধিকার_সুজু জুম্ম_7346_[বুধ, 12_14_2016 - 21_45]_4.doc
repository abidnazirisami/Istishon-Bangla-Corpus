পার্বত্যের বেড়াজাল ও মানবাধিকার


হে মানবতা....
তুমি আসবে বলে, তোমার জন্য পাহাড় সেজেছিলো ফুল-ফল, সবুজ বৃক্ষ-ঝর্ণায়;
প্রতীক্ষার প্রহরে....
অনেক স্বপ্ন আড়ালে হেসে ওঠে, হারাও অধরা তুমি তবু গভীর আঁধারে।
জীবনের সংগ্রামে....
বেড়াজালে বন্দী থেকে মুক্তির অন্বেষায় এগিয়ে চলছি সমরে।
অধিকার সংকুচিত....
সাজানো বাগানে কৃত্রিম দাবানল অপারেশন উত্তরণ, অযাচিত রক্তের স্রোতধারা মিশে গেছে কর্ণফূলির কান্নায়।
হে ধরিত্রী....
আমার জন্য বলিনি তোমায়, বলেছি আমি তোমার;
ভূমিহীন, অধিকারহীন মানুষ তবু যে গড়েছি অগ্রভাগে তোমায়, স্মরণে তুমি একান্ত আমার।
মানবাধিকার তুমি.....
পাহাড়ে প্রতিটি জনপদ আজ পরাধীনতার শিকলে বন্দী, অধিকার যেন অসহায় রুদ্ধশ্বাস;
মানবতায় মানবিকতাবোধে পশ্চাৎপদ, আকাশে বাতাসে ভাসছে শুধু চরম অবিশ্বাস।
প্রত্যয়ে তোমার....
জেগে উঠুক মানবমুক্তির স্লোগান, বেঁচে থাকুক পাহাড়, মানবাধিকার হউক সুপ্রতিষ্ঠিত,
অসহাত্বের বেড়াজাল ছিড়ে গড়ে উঠুক একান্ত আপন অধিকার।

