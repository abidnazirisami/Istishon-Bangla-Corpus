প্রসঙ্গ_ পার্বত্য চুক্তি ও কিছু মৌলিক খোলা প্রশ্ন!!


ইতি কথা: এ চুক্তির ইংরেজি হচ্ছে CHT Accord and Agreement. সম্ভবত Accord and Agreement বা চুক্তির মূল লক্ষ্য ছিল পার্বত্য চট্টগ্রামে আদিবাসী তথা জুম্ম সমাজের মাঝে শান্তি প্রতিষ্ঠা করা!! কিন্তু বলাবাহুল্য চুক্তির মূল শিরোনামে শান্তি শব্দটি কখনো ছিলনা । কিন্তু এখন সবাই পার্বত্য শান্তি চুক্তি হিসেবে বলতে অভ্যস্ত হয়েছে। উপলব্ধি প্রতীয়মান হয় "শান্তি" শব্দটিই লুকায়িত রেখেই কি স্বার্থান্বেষী মহলের সকল কীর্তিকলাপ!! অবশ্য এখন সাদাচোখে পাওয়ারফুল চশমা পড়লেও শান্তি চোখে পড়ে না। কষ্টের বেড়াঝালে সুদূর পাহাড়ের প্রতিটি জনপদ।
#পার্বত্য: (ইংরেজি Hill) সবুজ পাহাড়ি অঞ্চল; যেখানে রয়েছে তিনটি জেলা রাঙ্গামাটি, বান্দরবান ও খাগড়াছড়ি। এই তিন জেলাকে সমন্বয়ে ব্রিট্রিশ পিরিয়ড থেকে Chittagong Hill Tracts নামে নির্ভরযোগ্যভাবে অবিহিত করে আসা হচ্ছে এবং ১৯৮৪ সালের আগ পর্যন্ত এই এলাকা একটা একক জেলায় অন্তর্ভুক্ত ছিল। যার আয়তন প্রায় ৫,১৩৩ বর্গমাইল। এখানে আদি হতে ১৩ টি স্বতন্ত্র জাতিস্বত্তা বসবাস করে চলেছে, যারা সম্মিলিতভাবে #জুম্মজাতি হিসেবে অধিক পরিচিত।
#শান্তি: শব্দটি উইকিপিডিয়া থেকে অনুসন্ধান করে জানা যায়- (ইংরেজি peace) কোনপ্রকার সংঘর্ষ কিংবা যুদ্ধবিহীন অবস্থা। বৃহৎ অর্থে শান্তি বলতে ঐক্য, শান্ত অবস্থা বিরাজমান যা অন্য কিছু বিঘ্নতা সৃষ্টিকারী পরিবেশ দ্বারা আক্রান্ত না হওয়াকে বুঝায়।
শান্তির স্বপক্ষে চিরজাগরুক ব্যক্তিত্ব #মার্টিনলুথারকিং, জুনিয়র বার্মিংহ্যাম কারাগার থেকে এক চিঠিতে যথার্থ লিখেছেন- " সত্যিকারের শান্তি কেবলমাত্র উদ্বিগ্নেরই অনুপস্থিতি ঘটায় না; বরঞ্চ ন্যায় বিচার প্রতিষ্ঠা ও উপস্থিতিজনিত কারনে হয়ে থাকে"।
#চুক্তি: (ইংরেজি Contract বা Treaty) আইনে বলবৎযোগ্য দুটি পক্ষের মধ্যে স্বেচ্ছায় একটা মতৈক্যের আয়োজনই চুক্তি। যেখানে কিছু উল্লেখযোগ্য উপাদান বিদ্যমাণ থাকে; যেমন- প্রস্তাব, গ্রহণ, ইচ্ছা, উদ্দেশ্য, বোঝাপড়ায় দায়দায়িত্ব, যোগ্যতা বা সামর্থ্য, #সাক্ষী বা #তৃতীয়পক্ষ, চুক্তি কার্য সমাপ্তের সময়কাল, লিখিত দলিল ইত্যাদি।
#কিছুখোলাপ্রশ্ন???:
এক- চুক্তি সম্পাদিত হয় ১৯৯৭ সালের ২রা ডিসেম্বর বাংলাদেশ সরকার এবং পার্বত্য চট্টগ্রামের জুম্ম জাতিদের পক্ষে জনসংহতি সমিতির মধ্যে। প্রশ্ন জাগে চুক্তিতে কেন তৃতীয় পক্ষ বা সাক্ষী রাখা হয়নি?
দুই- চুক্তিতে বাংলাদেশ সরকার Tribe/ট্রাইব (যার অনুবাদ বাংলা একাডেমী করেছে উপ-জাতি) অধ্যূষিত অঞ্চল স্বীকার করেছে। কিন্তু এখন সরকার কেন ট্রাইব না বলে সব জায়গাতে ক্ষুদ্র নৃ-গোষ্ঠী ("ক্ষুদ্র" মানে ছোট, "নৃ" মানে নর বা মানুষ আর "গোষ্ঠী" শব্দটি গোষ্ঠ থেকে উৎপত্তি যার অর্থ দল বা সমষ্টি) হিসেবে চাপিয়ে দিচ্ছে? ইহা কি পার্বত্য চুক্তিকে বরখেলাপ করা নয়?
তিন- চুক্তিতে স্পষ্ট করে বলা আছে পার্বত্য চট্টগ্রামের স্থায়ী বাসিন্দাদের নিয়ে ভোটার লিস্ট তৈরি করার শর্ত। প্রশ্ন জাগে এটা কি চুক্তির মধ্যে শুধু একটি নামেমাত্র শর্ত? অথচ এখন পর্যন্ত এ বিষয়ে সরকার কোন পদক্ষেপ নেয়নি?
চার- Hill District Council এর নিকট জমি এবং জমি ব্যবস্থাপনা, পুলিশ, ট্রাইব আইন ও সামাজিক বিচার সহ অন্যান্য মৌলিক বিষয়গুলো অন্তর্ভুক্ত হওয়ার কথা থাকলেও আদৌ পর্যন্ত কেন তার কূল কিনারা কিছুই হয়নি?
পাঁচ: চুক্তির ৪৫ (পঁয়তাল্লিশ) দিনের মধ্যে শান্তিবাহিনীর অস্ত্র জমা দেওয়ার কথা থাকলেও কয়দিনের মধ্যে চুক্তি বাস্তবায়ন হবে তার কোন বিষয় উল্লেখ কেন করা হয়নি? শর্ত মেনে জনসংহতি সমিতির সমস্ত অস্ত্র ৪৫ দিনের মধ্যে জমা দেয়া হয়েছে বটে। কিন্তু চুক্তি পরবর্তী সেনাবাহিনীসহ অন্যান্য বাহিনীর অস্থায়ী ক্যাম্প প্রত্যাহার ও ক্যাম্প প্রত্যাহারের সময় নির্ধারণের শর্ত চুক্তিতে থাকলেও তা আজও কেন নির্ধারণ হচ্ছে না বা ক্যাম্প প্রত্যাহার হলো না কেন প্রশ্ন থেকে যায়?
ছয়- চুক্তি পরবর্তী টাস্ক ফোর্স গঠন করে জুম্ম শরনার্থী ও অভ্যন্তরীণ উদ্বাস্তু জুম্মদের যথাযথ পুর্নবাসনের কথা বলা হলেও এই টাস্ক ফোর্স প্রতিষ্ঠানে মূলত অযোগ্যদের বসিয়ে একটি টুটো জগন্নাথে পরিণত করে রাখা হয়েছে। যাদের কিঞ্চিৎ অর্জন বলতে কিছু নেই। প্রশ্ন জাগে সরকার কি আদৌ চুক্তি বাস্তবায়ন করবে নাকি রামের সাথে যদুর লুকোচুরি খেলা খেলতে থাকবে?
সাত- পার্বত্য চট্টগ্রাম আঞ্চলিক পরিষদ, তিন পার্বত্য জেলা পরিষদ, টাস্ক ফোর্স, পার্বত্য চট্টগ্রাম উন্নয়ন বোর্ড সবগুলোই এখন এক একটা জগা খিচুরি প্রতিষ্ঠান তারা নিজেরা জানেনা তাদের অবস্থান কি? তাদের কি আদৌ কোন ক্ষমতা আছে? মনে প্রশ্ন জাগে তারা কি সত্যি সত্যিই বাংলাদেশ সেনাবাহিনীর সৈনিক পদেরও নিচের ক্ষমতার প্রতিষ্ঠান?
আট- দীর্ঘ ১৯ বছর হতে চলেছে সরকার যেখানে পার্বত্য চুক্তির একটা ধারাও সুষ্পষ্টভাবে বাস্তবায়ন করলো না; চলচাতুরি করে কাটিয়ে দিলো। সেখানে হাজার বছরেও পার্বত্য ভূমি বিরোধ নিষ্পত্তি কমিশন আইন (সংশোধন) ২০১৬ বাস্তবায়ন করবে কিনা সন্দেহ। আপনাদের কি মনে হয়?
নয়- পার্বত্য চুক্তিতে শান্তিবাহিনীর মূল লক্ষ্য সহজ সরল জুম্মদের নিয়ে শান্তিপূর্ণ একটা এলাকা প্রতিষ্ঠার স্বপ্ন থাকলেও বাংলাদেশ আওয়ামী প্রধান ও বর্তমান সরকারের মূল লক্ষ্য কখনো শান্তি ছিল না, তাদের মূল লক্ষ্য ছিলো শান্তি শান্তি চিৎকার করে আন্তর্জাতিকভাবে শান্তিতে #নোবেল প্রাইজ প্রাপ্তি। আর সেই শান্তি নোবেলটিই প্রাজ্ঞ ব্যক্তিত্ব সুদখোর প্রোফেসর ইউনুস কৌশলে লুফে নিয়েছেন। তবে আওয়ামী প্রধানকে তিনি একটি মূলো দিয়েছেন। এখন সেই মূলোটি সহজ সরল পার্বত্য জুম্ম আদিবাসীদের বর্তমান সরকার বিভিন্ন রঙ মাখিয়ে দেখিয়ে চলেছেন, একবার চিনামূলা একদম লাল কালার, একবার সাদা, অফয়েট কালার। আবার মাঝে মাঝে এমন ধবধবে সাদা কালার, একদিক থেকে তাকালে অন্যদিকটা ফকফকা দেখা যায়। আপনাদের কি মনে হয় উত্তরের অপেক্ষায়.......?????
#সারকথা: পার্বত্য চট্টগ্রামে সূর্য আর প্রকাশ্যে হাসে না। পর্দার আড়ালে কদাচিৎ হাসে বটে!! সাধারণ জুম্মরা সেই হাসি কখনো দেখতে পায় না। কারন তাদের চোখে ছানি লাগিয়ে দেয়া হয়েছে!!

