প্রসঙ্গ_ পার্বত্য চট্টগ্রাম এবং কেন আমরা জুম্ম জাতি_


পার্বত্য চট্টগ্রাম (Chittagong Hill Tracts): প্রাকৃতিক সৌন্দর্যৈর এ অঞ্চলটি রাঙ্গামাটি, খাগড়াছড়ি ও বান্দরবান তিনটি জেলা নিয়ে গঠিত। যার আয়তন প্রায় ১৩,২৯৫ বর্গ কিলোমিটার। অঞ্চলটি ৯৫৩ সালে আরাকানের রাজা অধিগ্রহণ করেন। ১২৪০ সালের দিকে ত্রিপুরার রাজা এই এলাকাটি দখল করেন। আরাকান রাজা ১৫৭৫ সালে পুনরায় এই এলাকাটি দখল করেন। অত:পর আরাকান রাজার আমলে ১৬১৫ সালে চাকমারা এ অঞ্চলে প্রবেশ করেন। চাকমারাসহ অন্যান্যরা এ অঞ্চলে প্রবেশ করার আগ থেকে আজ অবদি পর্যন্ত সামন্ত রাজ প্রথার মধ্যে রয়েছে। মুঘল সম্রাজ্য ১৬৬৬ হতে ১৭৬০ সাল পর্যন্ত এলাকাটি সুবা বাংলার অধীনে শাসন করে। ১৭৬০ সালে ব্রিট্রিশ ইস্ট ইন্ডিয়া কোম্পানি এই এলাকা নিজেদের আয়ত্তে আনে। ১৮৬০ সালে এটি ব্রিট্রিশ ভারতের অংশ হিসেবে যুক্ত হয়। ব্রিট্রিশরাই এই এলাকার নাম দেন Chittagong Hill Tracts বা পার্বত্য চট্টগ্রাম। (সূত্র: বাংলাপিডিয়া ও উইকিপিডিয়া)
জাতি (Nation): এক ধরণের সাংস্কৃতিক ও সামাজিক সম্প্রদায়, যেখানে একটা বৃহৎ মানুষের সমন্বয় বিদ্যমাণ। যাদের রয়েছে নিজস্ব ভাষা, ঐতিহ্য, প্রথা, অভ্যাস ইত্যাদি। জাতিবোধ একটি নৈতিক এবং দার্শনিক চেতনা যা জাতীয়তাবাদের উন্মেষ ঘটায়। (সূত্র: উইকিপিডিয়া)
জুম্ম জাতি (Jummo Nation): পাহাড়ে আমরা ১৩ ভাষা-ভাষির চাকমা, মারমা, ত্রিপুরা, তঞ্চঙ্গ্যা, ম্রো, লুসাই, বম, পাংখোয়া, খুমি, চাক, খেয়াং, মুরং, বনযোগী জাতিস্বত্বারা শতশত বৎসর যাবৎ একটা নির্দিষ্ট অঞ্চলে বসবাস করছি। আমাদের রয়েছে নিজস্ব ঐতিহ্যের সংস্কৃতি, খাদ্য অভ্যাস, দীর্ঘসময়ের ধারাবাহিক ইতিহাস, সামন্ত রাজ প্রথা, বর্ণমালা, লোকগাথা, ধর্ম, প্রেমকাহিনীসহ আরো অনেককিছু। আর আমাদের আদি বংশধরেরা বংশপরস্পরায় জুম চাষের সাথে নিবিড়ভাবে জড়িত ছিলেন। জুম চাষ ও বিশেষত সাংস্কৃতিক মিলিত ঐতিহ্যের কারনে ১৩ টি জাতিস্বত্বাদের মধ্যে রয়েছে আত্মার বন্ধন। এ অর্থে সুনিপুণভাবে ১৩ টি জাতিস্বত্বারা সম্মিলিতভাবে "জুম্মজাতি"।

