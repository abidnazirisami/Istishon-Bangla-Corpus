কল্পনা তোমাকে বলছি


অশ্রু জল কেঁদে কেঁদে শুকিয়েছে, মনের ক্ষত শুকায়নি গো, বুকে শুধু আর্তনাদ;
তোমার নিষ্পাপ চেহারাটা চোখে ভেসে আসে কেন জানি বারংবার।
শুনি আজও তোমার শেষ কন্ঠস্বর -“দা’মোরে বাঁজা”(দাদা আমাকে বাঁচান), যেন মোর কানে লেগে প্রতিধ্বনিতে একাকার।
বিশটি বছর একে একে চলে গেলো তোমারি স্মরণে।
বিচার মিললো না আজও অদৃশ্য ইশারার কারণে, তবু প্রতীক্ষায় আশায় থাকি মনে প্রাণে।
জুম পাহাড়ের প্রতিটি জনপদে এখনোও তোমার সেই অকুতোভয় কন্ঠের আহবানে বুক বাধে;
হাহাকারের মাঝেও হয়তো নিরবে পিছপা হবেনা কেউ অস্ত্র নিতে কাঁধে।
হৃদয়ে...
কল্পনা তুমি ছিলে, আছ, থাকবে;
সময়ে...
অধিকার আদায়ের মিছিলে পাহাড় ও সমতলের রাজপথ কাঁপবে কাঁপবে।
কল্পনা তুমি ছিলে...
বেগম রোকেয়ার গল্পের প্রতিচ্ছবি,
শহীদ জননী জাহানারা ইমামের যেন অপরূপ বিসর্জন,
ব্রিটিশ বিরোধী আন্দোলনের প্রতীক প্রীতিলতার আত্মহুতিতে কাঁপিয়ে দেয়ার স্বরুপ বিপ্লবী এক মহান,
কবি সুফিয়া কামালের রচিত একাগ্রচিত্তের নারী অধিকার আদায়ের কবিতার ছন্দগুচ্ছ,
বিদ্রোহী কবি কাজী নজরুলের অন্যায় ও অনাচারের বিরুদ্ধে কাব্যের স্লোগান।
কল্পনা তোমাকে বলছি...
সংবাদটি পেয়েছো কিনা জানিনা?
বড়ই কষ্টে বলছি তোমার মা তোমার শোকে প্রয়াত হয়েছেন,
আর মাননীয় প্রধানমন্ত্রী পাহাড়ে শান্তি আনবেন, এনেছেন বলে ইউনেস্কো পুরষ্কারসহ অনেক পুরষ্কার পেয়েছেন।
শান্তি নেই আজ পাহাড়ে-সমতলে আদিবাসীদের মাঝে, আছে শুধু উৎকন্ঠা, না পাওয়ার বেদনা।
পাহাড়ে পাহাড়ে দোড়াকাটাদের নল দিয়ে তাক করা অপারেশন উত্তোরণ ক্যাম্প যেভাবে ছিলো, সেভাবেই আছে;
জুম পাহাড় অযাচিত দখল এখন নিত্য নৈমত্তিক ব্যাপার, যেন এক মহোৎসব; আদিবাসী আমি, আমরা প্রান্তিক থেকে প্রান্তিকতার সীমানার চরম পাশে।
--কল্পনা চাকমাকে উদ্দেশ্য করে লেখা কবিতাটি।
উৎস্বর্গ: কল্পনা চাকমা'র শোকাহত পরিবারবর্গকে।

