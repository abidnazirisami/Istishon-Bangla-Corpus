মুখ ও মুখোশ সিনে ম্যাগাজিন - দেশের প্রথম অনলাইন সিনে ম্যাগ



বাংলাদেশের প্রথম ফিল্ম নেটওয়ার্ক 'সিনেমা পিপলস' এর পর বাংলা চলচ্চিত্রে আমাদের নতুন সংযোজন সাপ্তাহিক অনলাইন সিনে ম্যাগাজিন 'মুখ ও মুখোশ' 
প্রথম বাংলা সবাক চলচ্চিত্র ‘মুখ ও মুখোশ’ এর নামানুসারে প্রথম বাংলা অনলাইন সিনে ম্যাগাজিনের নামকরণের পেছনে যৗক্তিক কিছু কারন রয়েছে। বাংলা চলচ্চিত্র অনেক চড়াই উতড়াই পেরিয়ে এই দশকে যেনো আবার নতুন করে যাত্রা শুরু করলো। আমাদের চলচ্চিত্রকে শিল্প ঘোষণা, চলচ্চিত্রে সুস্থ পরিবেশ ফিরে আসা, নতুন প্রতিভাবান মুখের আনাগোনা যেনো চলচ্চিত্রে এক নতুন দিনের আশার কথাই শোনাচ্ছে আমাদের। চলচ্চিত্র নিয়ে বেশ কিছু ম্যাগাজিন থাকলেও অনলাইনে পূর্নাঙ্গরুপে ‘মুখ ও মুখোশ’-ই প্রথম ম্যাগাজিন। মুখ ও মুখোশ কিছু তরুনের স্বপ্ন। কিছু তরুন; যারা ১৬ কোটি মানুষের কথা বলে।
বাংলাদেশের সর্বপ্রথম অনলাইন সিনে ম্যাগাজিনে সর্বোচ্চ চেষ্টা করা হয়েছে মানসম্পন্ন ফিচার, রিভিউ এবং খবর প্রকাশ করার। যেহেতু আমরা শুধু ঢালিউডের চলচ্চিত্রই নয়, বরং বিদেশী অনেক চলচ্চিত্র দেখে থাকি, তাই ঢালিউডের পাশাপাশি হলিউড, বলিউড এবং বিশ্বের অন্যান্য দেশের চলচ্চিত্র সম্পর্কে তথ্য ও রিভিউ দিয়ে ম্যাগাজিনকে সাজানো হয়েছে। এছাড়াও সিনেমা নির্মানে ইচ্ছুক তরুনদের জন্য রয়েছে ফিল্মমেকিং বিভাগ। রয়েছে তরুনদের ফিল্ম নিয়ে আলাদা বিভাগ- ইন্ডিপেন্ডেন্ট ফিল্ম।
আমরা চেষ্টা করেছি আমাদের সর্বোচ্চটুকু ঢেলে দেয়ার জন্য। জনশক্তি, অর্থ, সময়ের স্বল্পতা স্বত্বেও আমাদের চেষ্টার কোন ত্রুটি থাকেনি মুখ ও মুখোশকে একটি আন্তর্জাতিক সিনে ম্যাগাজিন এর মতো করে সাজানোয়। আশা করছি আপনাদের ভালো লাগবে।
মুখ ও মুখোশ ত্রৈমাসিক সিনে ম্যাগাজিন হলেও এটি প্রতি সপ্তাহে খবর দিয়ে হালানাগাদ হবে। প্রতি সপ্তাহের সিনেমা সম্পর্কিত তথ্য পেতে মুখ ও মুখোশে চোখ রাখুন।
এ পর্যন্ত ৪টি ইস্যু বের হয়েছে। ঘুরে আসুন ম্যাগাজিনের ওয়েবসাইট থেকে। প্রতি সপ্তাহের শনিবার নতুন ইস্যু প্রকাশিত হয়। সাথেই থাকবেন আশা করি। 
মুখ ও মুখোশ ওয়েবসাইট - http://mukhomukhoshmag.com/
মুখ ও মুখোশ ফেসবুক পেইজঃ https://www.facebook.com/mukhomukhoshmag?ref=hl

