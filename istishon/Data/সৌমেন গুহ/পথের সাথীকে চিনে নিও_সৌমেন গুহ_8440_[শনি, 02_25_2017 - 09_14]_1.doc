পথের সাথীকে চিনে নিও


পথের সাথীকে চিনে নিও
"শোন এখন আমাদের হাতে দু'টো পথ খোলা", এটা বলে অয়নের হাতে নিজের আধ-খাওয়া সিগারেটটা দিল সায়েমা। সায়েমা রাকিবকে আরো সাবধান করে দিতে ভুললো না, "পুরোটা শেষ করিস না। শেষ টানটা আমি দেব।" রাকিব সুযোগ পেলে ছাড়ে না, বলেই দিলো, "দেব দেব শুধু শেষ টান না, আমাকেও দিয়ে দেব তোকে। আমকে টেনে আনার কোনো দরকার ছিলো তোর জীবনে?"
"ছোটবেলা থেকে তুই আমার একমাত্র বন্ধু। তুই তো সারজিলের সাথে আমার সম্পর্কের শুরু থেকে সব জানতিস। তাই না? সারজিলের সাথে প্রথম ডেটিং এ যাওয়া, প্রথম সবকিছুই তুই তো জানতি। বল মিথ্যা বলছি?"
রাকিব সিগারেটের দিকে তাকিয়ে আছে, কিছুতেই ছাঁই টা মাটিতে পড়তে দেবে না। কিছু জিনিসকে নিঃশেষ হয়ে যেতে দেখে এই মুহূর্তে তার ভালো লাগছে।
সায়েমা কথা বলতেই আছে, "তুই আমাকে কি বলেছিলি যেন? প্লেটোনিক লাভ না কি যেন? তুই বুঝবি না, শরীর, আর মন দু'টো আলাদা না। ভালবাসাটা না শরীর দেখেই হয়? তুই নিজেই বল, দেখতে কালো বলে তূর্ণাকে তুই ভালোবাসতে পারিস নি?"
রাকিব এবার প্রতিবাদ করে উঠল, "না, এটা মিথ্যে। তূর্ণা আমাকে ভালোবাসত। কিন্তু আমি ওকে ভালবাসতে পারি নি সেটাও কালো বলে না। ওকে আমার এমনিতেই ভালো লাগত না বলে।"
"এসব কথা আর কত বলবি? ওই যে মেয়েটা নাম কি যেন, ও মনে পড়েছে,
আনিকা- মডেলিং করে ওর মধ্যে তুই কি খুঁজে পেয়েছিলি যে বছরের পর ব্ছর ছ্যাঁচড়ার মতো পড়েছিলি? দেখ শেষে ওই শিল্পপতি পুত্রের বাহুতে ঢলে পড়েছে ।"
"শোন তুই যদি ওকে আমার চোখে দেখতি তাহলে এসব বলতি না। আর তোর সারজিল এতো প্রেম করলো, দেখ এখন সব লুটেপুটে নিয়ে পালিয়েছে। বল একে কি বলবি? তোরা তো অনেক আধুনিক? অনেক প্রেম করেছিস ?"
"এভাবে কথা বলিস না তো । তাহলে তোর সাথে ওই আনকালচারড মানুষদের কোনো অমিল পাবো না। দেখ ঐ মুহূর্তে আমি কিভাবে বুঝবো বল, সারজিল একটা ভীরু কাপুরুষ !"
" ডাক্তার কি বলেছে? এখন তোর পেটে চার মাসের বাচ্চা! সারজিল আর ফিরবে না।"
"ফিরলেও তুই কি ভাবিস আমি এতো তুচ্ছ যে, ওকে আবার গ্রহণ করবো? যখন ইচ্ছে আসবে, ফূর্তি করবে , এবং চলে যাবে ? আমি এতোই সস্তা?"বলতেই কান্না করে দিল সায়েমা।
"কান্না করিস না। এই নে সিগারেটটা । এটা লাস্ট টাইম । এই অবস্থায় স্মোকিং করা ভালো না।" বলেই রাকিব সায়েমাকে বুকে টেনে নিল।
সায়েমা বলতে লাগল। " আমার হাতে দুটো পথ খোলা- প্রথমটি বাচ্চাটা এবরশান করা।" বলতেই খুব জোরে কান্না শুরু করলো।
রাকিব বললো ,"এটা কোনো অপশন হতে পারে না । এটা পাপ। তুই একটা মানুষ হত্যা করবি? ছি!" বলেই সায়েমাকে ছেড়ে দিয়ে অন্যদিকে মুখ করে তাকালো রাকিব।
সায়েমা বলতে লাগলো, "তাহলে আমি কি করব? আমি কার পরিচয়ে এই বাচ্চার জন্ম দেব বলতে পারিস?"
আসলেই একটা মানুষের জন্ম দৈব ঘঠনা না। এরজন্য কত পূর্বপরিকল্পনা চলে, আর কিছু মানুষের কি জন্ম এমনিতেই হতে পারে না ? রাকিব দিশেহারা। কিছুতেই সে ভ্রূণহত্যা মেনে নিতে পারছে না।
"সায়েমা? এটা ছাড়া আর কোনো পথ নেই ? কিছুতেই কি আমরা বাচ্চাটাকে বাঁচাতে পারি না ? কিছুতেই ?"
সায়েমা বলতে লাগল, "শুধু একটাই পথ আছে। কিন্তু ... "
"কিন্তু কি ? বল না কি সেই পথ"
"তুই আমাকে বিয়ে কর ! জানি এই আবদার অন্যায়। আমি জানি তুই ছাড়া এই পৃথিবীতে আমাকে কেউ গ্রহণ করবে না ।"
"কি আবোল তাবোল বকছিস? তুই এটা কি বললি?"
সায়েমা কাঁদতে কাঁদতে রাকিবের হাত জোড় করে ধরে বলল, "হ্যাঁ, আমি স্বার্থপর! আমি খারাপ ! আমাকে পারবি না তুই বাঁচতে দিতে? পারবি না বলতে, বাচ্চাটা তোর ? এছাড়া আমি কি করতে পারি বল..."
রাকিব কি করবে বুঝতে পারছে না, দ্রুত নিজেকে সরিয়ে নিলো । এটা কিভাবে হবে কিছুতেই মাথায় আসছে না। কি করবে সে ? সে সোজা পেছনে না থাকিয়ে হাঁটতে লাগল। পেছনে সায়েমা মাটিতে বসে পড়েছে কান্নারত। এতটা ভেঙ্গে পড়েছে ,ছোটবেলার সবচেয়ে দুষ্টু, সবচেয়ে মেধাবি বন্ধুটি । রাকিব সামনে এগুতে থাকে আর ক্ষীণ হতে থাকে সায়েমার কান্না। আর তীব্র হতে থাকে রাকিবের ভেতরের মানুষটি। তীব্র হতে থাকে একটি বাক্য," তুই ছাড়া কেউ আমাকে গ্রহণ করবে না " রাকিবের মাথায় ঘুরতে লাগলো, সে কি পারে না একটা নিষ্পাপ বাচ্চাকে বাঁচাতে ? কিসের ধর্ম? সমাজ ? সংস্কার? না ! না ! এভানে সায়েমাকে একা রেখে যেতে পারে না সে। রাকিব পেছনে ফিরে ডাক দিলো, "সায়েমা, তোর বিশ্বাস কি আমি ভাংগতে পারি?"
.........।।

