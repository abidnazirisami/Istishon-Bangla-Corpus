পিতার খুন 


চট্টগ্রাম থেকে বান্দরবান যাওয়ার রাস্তাটা মনভোলানো ।যেনো প্রকৃতি মাতার দুয়ারে প্রবেশের আগে জীবনের চড়াই উতড়ায় সম্পর্কে একটা ছোটখাটো ধারণা দিয়ে দেয় । সেই কোথাও উঁচু ,কোথাও নিচু । আঁকাবাঁকা সাপের মতো রাস্তা । তবে গ্রামছাড়া রাঙ্গামাটির পথের কথা রবীন্দ্রনাথ লিখে গিয়েছিলেন ,বান্দরবানে তিনি যান নি ।গেলে হয়তো আরো মনভুলানো রূপের সন্ধান পেতো । কিন্তু বান্দরবান যাওয়ার পথে একেবারেই গ্রাম নেই তা বলা যাবে না । জনসংখ্যা এতো বেড়েছে ।পাহাড় ন্যাড়া হচ্ছে কোথাও ।আর কোথাও পাহাড় ধরণীর বুকে লুটিয়ে পড়ছে ।তা নেয়ায়েত মানুষের দয়ায় ।মানুষ যদি পাহাড় নাই কাটত ,তবে কোন পাহাড়ের সাধ্য আছে মাটিতে মিশে যাওয়ার । যেনো কেউ শাস্তি দিয়েছে ,কান ধরে সোজা দাঁড়িয়ে থাকে নিলজ্জ পাহাড়গুলো । আর কয়েকবছর যাক না ,সব সাফ করে দিবে সভ্য মানুষ । 
সেই বান্দরবান যাওয়ার পথেই । বিজিবি ট্রেইনিং ক্যাম্পের খুব কাছেই একটি ছোট গ্রাম । কিন্তু রাস্তা থেকে গ্রামের ভেতরে প্রবেশের একটাই রাস্তা । সেই রাস্তা কাঁচা । আর সেই রাসাত চলে গেছে শসা ,তরমুজ ,মারফা খেতের মাঝখান দিয়ে ।এই অঞ্চলে মাঠকেও “বিল” বলা হয় ।আর রাস্তার পাশে ছোট ছোট ঝিরি বয়ে গেছে । পাহাড়ের বুক ছিরে সেই ঝিরি গুলো নিয়ে আসে খাওয়ার জল ।জলের বড়ই অভাব । শুধু জল কেন ,পাহাড় নিজেই একটা ছোটখাট মরুভূমি ।তবে একেবারেই কৃপণ না ।পাহাড়ে অনেক কলা গাছে আছে ।সেই রাস্তা দিয়ে আরো দুই কিলোমিটার হেঁটে পৌঁছাতে হয় দস্তিদারদের বাড়ি ।দস্তিদাররা একটু স্বচ্ছল । লাল মাটির দোতলা বাড়ি রয়েছে তাদের ।কাঠের ছাদ । আর চিলেকৌঠায় কয়েক জোড়া কবুতর আছে । বাড়ির আশেপাশে অনেকগুলো দেশি মুরগি ঘুরাঘুরি করছে ।এই লাল ঝুঁটিওয়ালা মোরগগুলোর ডাকে সারা বাড়ি শব্দময় । 
দস্তিদারদের বাড়ির পাশেই ছোট্ট ঘর –কুড়ে ঘর বলা চলে ।মাটির দেয়াল আর ছনের ছাউনি । সেই ঘরেই বাস করত হরিপদ । হরিপদ দস্তিদারদের ঘরে কামলা খাটত । হরিপদের বৌ সীতারাণী মোটামুটিই সুন্দরী ।শ্যামলা হরিপদের সাথে ফর্সা সীতারাণীর বিয়ে হয়েছে প্রায় দশ বছর ।এরমধ্যে তিন বছর বিছানায় ছিলো এক নাগারে ।দু’টো ছেলে হয়েছে । আর একটা মেয়ে ।সবগুলোই পিঠাপিঠি । হরিপদ সারাদিন দস্তিদারের বাড়িতে কামলা কাটে , রাতে আবার হরিপদকে প্রায় জেগে থাকতে হয় যাতে বুনো হাতির পাল আসলে টের পাওয়া যায় । তার মনে ও দেহে বিশাল অতৃপ্তি । সন্ধায় বৌকে গিয়ে বলে , ও বৌ আজকেও কি তুই দস্তিদারের গা টিপে দিতে যাবি ? আজকে অন্তত আমাকে আদর কর না রে ।”
সন্ধ্যায় দস্তিদার তার সাঙ্গপাঙ্গ নিয়ে মদ খেতে বসে । এই মদের সাথে নারী না হলে ব্যাপারটা জমে না । এই পাহাড়ে আর অত নারী কই ?ভাগ্যিস হরিপদের বৌটা ছিলো । হরিপদের বৌয়ের হাতে জোস আছে ।আহা যা ম্যাসাজটায় না দে !
সীতারাণী হরিপদের আবদার শুনে বললো , “আহা ব্যাটার সখ কত ?বছর তো পেট খালি রাখিস নি হারামজাদা ।কি দিতে পারিস ?দস্তিদারবাবুর কাছে ন গেলে তুই খাওয়াবি কি রে আমাদের ?”
সীতারাণী বের হয়ে গেলো । আর ঘরে হরিপদ বসে আছে । এদিকে তার বাচাগুলো ঝগড়া শুরু করে ,একটা অন্যটার সাথে মারামারি করে লঙ্কাকাণ্ড বানিয়ে ফেলছে ।সন্ধ্যায় তিনজনকে তিনটি করে বেলাবিস্কুট দিত । ছোটটার ভাগের বিস্কুট বড়টা খেয়ে ফেলেছে । ছোটটা শুরু করল কান্না আর মেয়েটা আগে পিছে নাই বড় দুজনের কান্না দেখে নিজেই কান্না শুরু করেছে । 
হরিপদের মাথা আর ঠিক রাখতে পারল না । দৌঁড়ে গিয়েই বড়টাকে একটা থাপ্পড় মেরে ,” ওরে নাদানের বাচ্চা । সারাদিন খালি খাই খাই ।আর কত খাবি । আয় দেখি তুই আজ কত খেতে পারিস ।”
হরিপদ দৌঁড়ে গিয়ে আলমারির ভেতর থেকে বিস্কুটের বৈয়ামটা বের করে ছুঁড়ে মারল ছেলেটার দিকে ।ছেলেটার কপালে গিয়ে পড়ে । রক্তের ফিনকি ছিটকে পড়ছে । তবুও হরিপদ থামে না ।চিৎকার করে বলে , “তুই আজকে না খেয়ে কই যাবি ? তোকে খেতেই হবে ।” ছেলেটা ভয়ে ভয়ে একটা বিস্কুট মুখে দিলো ।কিন্তু পুরোপুরি গিলতেই পারছে না । এটা দেখে হরিপদের রাগ আরো বেড়ে গেলো । সামনে একটা বটি ছিলো ,বটি নিয়ে ছেলেটার দিকে গিয়ে , “দাঁড়া আজকে তোর গলার নালী বড় করেই দিব ।এতো ক্ষুধা তোর ।” 
উন্মাদ হরিপদ ছেলেটার গলাটাই বটি দিয়ে কেটে দিলো ।তার চোখে মুখে লেগে আছে লাল রক্ত । ছোট ছেলেটা কিছু বুঝে উঠার আগেই হরিপদ , “এবার তুই আয় । তুই আজ না খেলে মরে যেতি । তোকেও খাইয়ে দিচ্ছি ।জন্মের মতো।” হরিপদ একই বটি দিয়ে ছোট ছেলেটার গলা কেটে দিলো । এরপর হরিপদ নিজেই নিজের গলার গামছাটা দিয়ে ফাঁস বানালো ।সেই ফাঁসে ঝুলে পড়ল । আর মেয়েটা সবার ছোট ।কিছুই বুঝলো না ।তার ভাইদের কি হলো ।সে কাঁপছে ।সে কার বুকে আশ্র্য় নেবে ।বাবার বুকে ? 
সে চিৎকার করে কাঁদছে , “বাবা নেমে আসো । বাবা নেমে আসো ।দাদারা কথা বলছে না । বাবা নেমে আসো ।”

