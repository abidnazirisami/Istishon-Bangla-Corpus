নক্ষত্রের গল্প-২


শধুমাত্র সঠিক মূল্যায়নের অভাবে কত মেধা কুড়িতেই ঝরে যাচ্ছে তার হিসাব নেই। আমরা কেনো যেনো মানুষের ভালো কাজের মূল্যায়ন করতে ভুলে যাচ্ছি। ভুলে যাচ্ছি বললে ভুল বলা হবে, আমরা বাহবা দিচ্ছি সেইসব কাজের যেখানে আমাদের একবিন্দু হলেও স্বার্থ জড়িত। তাই আমরা মূল্যায়ন করছি ঠিকই শধু তার আগে "অব" প্রত্যয়টা যুক্ত হচ্ছে। 
এই ধারার ধার ধারেনা নক্ষত্র। আমার দৃষ্টিতে তার সবচে বড় গুন হলো, সে মানুষ কে মূল্যায়ন করতে জানে, স্বার্থত্যাগ করেও। আমি ওকে একবার দেখেছি, রাস্তার পাশে পাগল মতন একটা লোক দোতারা বাজিয়ে গান গাইছে আর ওর ভালো লেগে গেছে। তারপর ঘন্টার পর ঘন্টা ওই পাগলের গান শুনেই কাটিয়ে দিয়েছে অনেক জরুরী কাজ বাদ দিয়ে। আবার মোবাইলে রেকর্ড করে এনে বন্ধুদেরও শুনিয়েছে। এই ব্যপারে ওর যুক্তি হলো- এইযে ও এতক্ষন বসে লোকটার গান শুনলো এটা যে লোকটাকে কতটা উতসাহ দিবে সেটা কল্পনা করা যায়না। আর যদি কোনদিন ওই পাগলের সাথে তার দেখা নাও হয় তবু পাগলটা তাকে আজীবন মনে রাখবে। এটাই করে ক'জন!
আমাদের জীবনে ভালো কাজের মূল্যায়ন খুব জরুরী, অবমূল্যায়ন নয়।

