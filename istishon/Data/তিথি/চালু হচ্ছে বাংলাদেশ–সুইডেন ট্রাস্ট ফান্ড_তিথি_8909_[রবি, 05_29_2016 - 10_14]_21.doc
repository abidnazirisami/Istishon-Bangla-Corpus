চালু হচ্ছে বাংলাদেশ–সুইডেন ট্রাস্ট ফান্ড


একটি দেশকে সর্ব ক্ষেত্রে উন্নতির দিকে নিয়ে যেতে প্রয়োজন দেশের জনগণকে সুশিক্ষায় শিক্ষিত করা। সরকার বাংলাদেশের মানুষকে সুশিক্ষায় শিক্ষিত করতে নানা ধরনের সাহায্য ও সহযোগিতা করছে। তারই ধারাবাহিকতায় এবার বিদেশে অধ্যয়নকারী মেধাবী বাংলাদেশি শিক্ষার্থীদের এক পথের ভ্রমণ ব্যয়ের মঞ্জুরি প্রদান করছে বাংলাদেশ সরকার। এই মেধাবী বাংলাদেশি শিক্ষার্থীদের সহযোগিতা করছে বাংলাদেশ সরকারের অর্থনৈতিকসম্পর্ক বিভাগের আওতাধীন বাংলাদেশ–সুইডেন ট্রাস্ট ফান্ডবিদেশে উচ্চশিক্ষার জন্য স্নাতকপূর্ব, স্নাতক, স্নাতকোত্তর কিংবা পিএইচডি পর্যায়ে অধ্যয়নের জন্য পূর্ণ বা আংশিক বৃত্তিপ্রাপ্তির মাধ্যমে যারা বিদেশে আসবেন তারা এই বৃত্তির জন্য আবেদন করতে পারবেন।উচ্চশিক্ষার জন্য বৃত্তি পাওয়ার পর প্রথমে যে জটিল সমস্যার মুখোমুখি হতে হয় তা হলো বিমান টিকিটের ঝামেলা। টিকিট কেনার সময় অনেক ক্ষেত্রে সময় স্বল্পতার জন্য উচ্চমূল্যে টিকিট ক্রয় করতে হয়। তা ছাড়া নানা রকম দৌরাত্ম্য তো আছেই। শতকরা নব্বই ভাগ শিক্ষাবৃত্তি শিক্ষার্থীর যাতায়াত বহন করে না। বাংলাদেশ–সুইডেন ট্রাস্ট ফান্ডের মাধ্যমে এই সমস্যার পরিত্রাণ পাওয়া যাবে।এই উদ্যোগের মাধ্যমে দেশের অনেক শিক্ষার্থীরা বিদেশে অধ্যায়ন করে দেশের মুখ উজ্জ্বল করবে এবং দেশের উন্নয়নে অবদান রাখবে।

