যোগাযোগ ব্যবস্থায় শুধু দক্ষিণ-পশ্চিমাঞ্চল নয় এ প্রকল্পে দক্ষিণ এশিয়াও যুক্ত হবে


দক্ষিণ এশিয়ার দেশগুলোর মধ্যে আন্তঃদেশীয় রেলযোগাযোগ উন্নয়নের লক্ষ্যে সরকারের ৮ মেগা প্রকল্পের সঙ্গে এ বছর যুক্ত হয়েছে পদ্মা সেতু রেল সংযোগ প্রকল্প। শুধু দক্ষিণ এশিয়াই নয়, এ প্রকল্প ঢাকার সঙ্গে দেশের দক্ষিণ-পশ্চিমাঞ্চলের রেল যোগাযোগ স্থাপন করবে। ঢাকা-যশোর করিডোরে অপারেশনাল সুবিধাসহ সংক্ষিপ্ত রুটে স্থাপন করা হবে বিকল্প রেল যোগাযোগ স্থাপন।প্রকল্পটি বাস্তবায়িত হলে বাংলাদেশের মধ্যে ট্রান্স-এশিয়ান রেলওয়ে নেটওয়ার্কের আরেকটি সাব-রুট স্থাপন করা হবে। ২০১৮ সালে পদ্মা সেতু যানবাহন চলাচলের জন্য উন্মুক্ত করে দেওয়ার ঘোষণা দিয়েছে সরকার। এখন পর্যন্ত প্রকল্পের মোট অগ্রগতি প্রায় ৩৫ শতাংশ। নকশা অনুসারে পদ্মা সেতু হবে দ্বিতলবিশিষ্ট। এর ওপরের অংশ দিয়ে চলবে পরিবহন। আর নিচতলা দিয়ে ট্রেন চলাচলের পথ থাকবে। রেলওয়ে কর্তৃপক্ষ পদ্মা সেতুর দুই প্রান্তে এবং সেতু রেললাইন নির্মাণে প্রকল্প নিয়েছে। সারাদেশের রেল যোগাযোগের সঙ্গে দেশের দক্ষিণ- পশ্চিমাঞ্চলকে সংযুক্ত করতেই প্রকল্পটি হাতে নেওয়া হয়েছে। প্রকল্পটি বাস্তবায়ন হলে জিডিপিতে বড় ভূমিকা পালন করবে। আশা করছি প্রকল্পটি যথানিয়মেই এগিয়ে যাবে।

