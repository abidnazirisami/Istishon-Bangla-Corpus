‘সিগন্যাল-ফ্রি ট্রাফিক প্লান ফর জ্যাম-ফ্রি রোড ইন ঢাকা সিটি’


রাজধানীর যানজট নিরাসনে সরকার নিচ্ছে নতুন পদক্ষেপ। রাজধানীর হাতিরঝিলের সাতরাস্তা থেকে গাজীপুর চৌরাস্তা পর্যন্ত ৩০ কিলোমিটার সড়কের ৬৯টি রোড ক্রসিং বন্ধ করে ২২টি ইউলুপ তৈরি করে একমুখী যান চলাচল চালু করা হচ্ছে। এতে ঢাকার রাস্তার ২৫-৩০ শতাংশ যানজট কমে যাচ্ছে। বাধাহীনভাবে একমুখী গাড়ি চলাচল। ২৬শ কিলোমিটার মূল সড়কে রিকশা চলবে না, চলবে সংযোগ সড়ক ও মহল্লা বা আবাসিক এলাকার রাস্তায়। দূরপাল্লার যানবাহনের টার্মিনাল, স্ট্যান্ড নগরের বাইরে। নগর পরিবহনের বাসে সিঁড়ি উঠিয়ে দিয়ে স্ট্যান্ডে প্ল্যাটফরম থাকছে। থাকছে ওভারহেড ইউ-টার্ন। আনুষ্ঠানিক সকল প্রক্রিয়া শেষ হয়েছে। প্রকল্পের নাম দেয়া হয়েছে ‘সিগন্যাল-ফ্রি ট্রাফিক প্লান ফর জ্যাম-ফ্রি রোড ইন ঢাকা সিটি’। ২২টি ইউলুপের মধ্যে ১৩টি ঢাকা উত্তর সিটি করপোরেশন করছে। বাকিগুলো করছে গাজীপুর সিটি করপোরেশন। এই প্রকল্পে যানজট থেকে মুক্তির চারটি পদ্ধতির রয়েছে এগুলো হলো- ওয়ান-ওয়ে, টু-ওয়ে, ইউলুপ এবং ওভার পাস বা আন্ডার পাস। ঢাকাকে যানজটমুক্তকরণের এটি একটি বিজ্ঞানভিত্তিক ও কার্যকরী পদক্ষেপ।

