রুখে দাড়ান সকল ষড়যন্ত্রের বিরুদ্ধে


আগামী দিনেও বিভিন্ন উন্নয়ন মূলক কার্যক্রম অব্যাহত রাখবেন বলে যেখানে সরকার প্রতিশ্রুতিবদ্ধ। সরকারের যুগোপযোগী ও কার্যকরী পদক্ষেপে দেশ যখন উন্নয়নের দিকে এগিয়ে যাচ্ছে, ঠিক তখনই একটি মহল তাদের বিদেশী বন্ধুদের ইচ্ছা পূরণে ব্যস্ত। তারা পাকিস্তানী ধারায় বাংলাদেশকে নিয়ে যেতে চায়। তাদের এই চক্রান্তকে এদেশের সচেতন জনগণ কখনই সফল হতে দেবে না। অনেক খুনীদের বিচার যেমন এদেশের মাটিতে হয়েছে, একইভাবে দেশকে নিয়ে চক্রান্তকারী এই মহলের বিচারও বাংলাদেশের মাটিতে হবে। সরকার দেশের বিদ্যুৎ সঙ্কটের সমাধান করেছেন, জঙ্গীবাদ দমনে বদ্ধপরিকর। শ্রমিকের স্বার্থে বন্ধ মিল ও কলকারখানা খুলে দিয়েছেন। কৃষকের ভাগ্য পরিবর্তন করেছেন। ঐক্যবদ্ধ থেকে দেশবাসীকে সঙ্গে নিয়ে উক্ত চক্রের সকল ষড়যন্ত্র, মিথ্যাচার রাজনৈতিকভাবে মোকাবেলা করা হবে। জাতিকে বিভ্রান্ত করার জন্য যারা ইতিহাস বিকৃতি ও মিথ্যাচার করছে। তাদের আসল চেহারা বাংলাদেশের মানুষ চিনে গেছে। তাই আসুন আমরা সকল শ্রেনী পেশার মানুষ দলমত নির্বিশেষে ঐক্যবদ্ধ থেকে দেশকে সকল ষড়যন্ত্রকারীদের হাত থেকে মুক্ত করতে সাহায্য করি।

