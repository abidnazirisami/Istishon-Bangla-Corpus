ঈদুল ফিতর উপলক্ষে বিআরটিসির বিশেষ সার্ভিস


নাড়ীর টানে ঘরমুখী মানুষের যাত্রাকে আনন্দঘন করার জন্য এবার ঈদুল ফিতর উপলক্ষে যাত্রীদের সুবিধার্থে বিশেষ বাস সার্ভিস দেবে বাংলাদেশ রোড ট্রান্সপোর্ট করপোরেশন (বিআরটিসি)।ঢাকা থেকে বিভিন্ন জেলায় বিআরটিসির ৪৫০টি বাস এবং ঢাকার বাইরের জেলা থেকে বিভিন্ন গন্তব্যে ৪০০টি বাস আগামী ১ থেকে ৯ জুলাই পর্যন্ত ‘ঈদ স্পেশাল সার্ভিস’ হিসেবে চলাচল করবে। ঢাকাস্থ মতিঝিল, জোয়ারসাহারা, কল্যাণপুর, গাবতলী, মোহাম্মদপুর, মিরপুর দ্বিতল বাস ডিপো এবং গাজীপুর ও নারায়ণগঞ্জ বাস ডিপো (ফুলবাডিয়াস্থ সিবিএস-২) থেকে বাসের অগ্রিম টিকিট সংগ্রহ করা যাবে। অগ্রিম টিকিট সংগ্রহ করা যাবে ২৬ জুন থেকে। এ ছাড়া ঈদের দিন সায়েদাবাদ, মহাখালী ও গাবতলী ডিপোতে ৫০টি বিআরটিসির বাস স্ট্যান্ডবাই থাকবে। প্রতি বছরের তুলনায় এবার ঈদ আমেজটা হবে অন্যরকম আর এই অনন্দঘন মুহুর্তটাকে বাস্তবায়ন করার লক্ষ্যে সরকারী উদ্যোগের কোন কমতি নেই। রাস্তাঘাট যেমন চলার উপোযোগী তেমনিভাবে বিভিন্ন বাস ও ট্রেন সার্ভিস। আর এই ঘরমুখী মানুষ যেন সুষ্ঠুভাবে ও নিরাপদে পৌঁছতে পারে তার জন্য সরকার অতিরিক্ত আইন শৃংঙ্খলা রক্ষাকারী বাহিনী মোতায়েনের ব্যবস্থা নিচ্ছে।

