দুষ্ট বালকদিগ আর তাহাদিগের অফিস 


কতিপয় দুষ্ট বালক মাধ্যমিক উত্তীর্ণ হইবার পর একত্রিত হয়েছিলো। প্রতিদিন কলেজে ফাকি দিয়ে এক পরিত্যক্ত বিল্ডিংয়ের তৃতীয় তলার সিড়িতে তাদেন আড্ডা বসতো। সেই জায়গা পরিচিত হয়েছিলো বালকদিগের অফিস নামে। 
বিল্ডিংয়ের নিচে ছিলো শহরের অন্যতম প্রাচীন টঙ। টঙের কর্মচারী ছিলো হেলাল, মাঝেমধ্যে বালক পরিবর্তিত হয়ে আসতো শামীম। পরবর্তিতে তারা হয়ে যায় অফিসের পিয়ন।
দিনরাত ২৪ ঘন্টা খোলা থাকতো সেই টঙ আর অফিস। চলতো তুমুল আড্ডা, ঝগড়া। বিষয় হতো রাজনীতি, নাস্তিকতা কিন্তু নিজেদের ভবিষ্যৎ কখনো সেই আলোচনার বিষয় হয়নি। 
যখন আলোচনা তুঙ্গে উঠে যেতো তখন পড়তো পিয়নের ডাক, " এই শামীম, তিনটা গোল্লীপ দুটা পাল্মাল আন তো। "
মাঝেমাঝে অফিসে চলতো টর্চার। কাউকে মারতে হলে অফিসে নিয়ে গিয়ে শুরু হতো মার। যার অফিসিয়াল নাম ছিলো "গ্যাং ব্যাং "।
বালকদিগ আড্ডায় এতো মাতোয়ারা হয়ে যেতো যে সারারাত অফিসেই কাটিয়ে দিতো। যেদিন অফিসের কর্মচারীর প্রেমিকার সাথে তুমুল ঝগড়া হতো, সেইদিন তাকে সান্ত্বনা দিতে সবাই রাতেও অফিস করতো।
বালকদিগ গৃহ হইতে বহিষ্কৃত হইলে তার গৃহ হয়ে যেতো অফিস। মাঝেমধ্যে অফিসে চলতো হালকা একটু গঞ্জিকা কিংবা বিয়ার, হুইস্কি।
পরীক্ষায় অকৃতকার্যতা ছিলো বালকদিগের কাছে ডালভাত। কিন্তু বালকদিগ ছিলো বাহ্যিক জ্ঞানে জ্ঞানী। এক বালক ছিলো চিত্রকর, একজন চিন্তাবিদ, একজন অভিনেতাসহ আরো বহুগুণ।
আজকাল সেই পুরোনো কাল্পনিক অফিসের স্মৃতিচারণ করে শতব্যস্ততার মাঝেও হাসি। সময় খুব দ্রুতই পাল্টে যায়, সব কিছুই এখন স্মৃতি।

