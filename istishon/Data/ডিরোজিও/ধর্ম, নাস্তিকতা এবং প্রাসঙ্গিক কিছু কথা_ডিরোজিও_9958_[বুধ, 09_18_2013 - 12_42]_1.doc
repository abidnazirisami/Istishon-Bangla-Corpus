ধর্ম, নাস্তিকতা এবং প্রাসঙ্গিক কিছু কথা


পরিবর্তন এবং মতাদর্শ সমাজের খুবই গুরুত্বপূর্ণ উপাদান। পরিবর্তনশীলতাই সমাজের নিয়ম, ভিন্ন মতাদর্শতাই সমাজের সৃজনশীল অঙ্গ। পরিবর্তন এবং মতাদর্শের মাধ্যমেই গড়ে উঠে সভ্যতা। গ্রীস থেকে আজকের সুন্দর অাধুনিক সমাজ তা একই দিনে একই মনের একই আদর্শের মানুষে গড়া নয়। তবে আজকের সভ্যতাকেও আদর্শ বলা যাবে না। সভ্যতার মানদণ্ড প্রতি শতকেই ছিল ভিন্ন; তাই ইসলামিক যুগের সভ্যতা আজকের জন্য জঙ্গিবাদ, মধ্যযুগীয়। 
এই শতকের সভ্যতার অন্যতম প্রাপ্তি বিশ্বের গুরুত্বপূর্ণ অংশ মানুষ বুঝতে শিখেছে ধর্ম সৃষ্টি হয়েছিল রহস্য এবং অজ্ঞতা থেকে। চলতি শতকে ধর্ম নিরপেক্ষতা সভ্যতার গুরুত্বপূর্ণ উপদান। গত শতক পর্যন্ত সমাজের প্রধান সামাজিক উপাদান ছিল ধর্ম। এখন পাশাপাশি স্থান নিয়েছে নাস্তিকতা। আজ ধর্ম নিয়ে নানা তর্ক বিতর্ক, কিন্তু হাজার বছর পর ধর্ম এবং নাস্তিকতা কোনোটাই সমাজিক উপাদান হিসাবেই বিচার করা হবে না। দৃঢ় মতাদর্শের মানুষ চায় স্রোত সবসময়ই তার অনুকূলেই থাকুক। তাই কিছু উগ্র নাস্তিক আর তালেবান জঙ্গি দুই জনই সমমনা। একদল চায় পৃথিবীর সবাই নাস্তিক হোক, অন্যজন চায় সবাই জঙ্গি হোক। তবে দুই জনের মধ্যে পার্থক্য একজন কলমে আস্থা রাখে, আরেক জন তলোয়ারে। 
 যেই সমাজে মতাদর্শ এবং অভিন্ন চিন্তা চেতনা নেই সেই সমাজে সৃজনশীলতা থাকে না। মতের ভিন্নতাই মানুষকে চিন্তা করতে বাধ্য করে। পারিপার্শ্বিক ভিন্নতার কারনেই মানুষের চিন্তা চেতনার পার্থক্য থাকে। মহল্লার সব বাচ্চাদের আচরণ একই নয়, তবে ওই মহল্লার একই পরিবারের সব বাচ্চাদের আচরণ প্রায় একই। পরিবেশের ভিন্নতার কারনে সমাজে ভিন্ন মতাদর্শ গড়ে উঠে। যে বাগানে হাজার রকমের ফুলের সুভাষ সেই বাগান ততই সুন্দর। যদি সমাজের সব মানুষ একই চিন্তা চেতনার অভিন্ন আদর্শ হত তবে তা দেখতে একগুঁয়ে হতো। 
 চিন্তার জগতে পরিবর্তন হয় ধীরে ধীরে। যদি একই দিনে হত তবে নিউটনের মাধ্যাকর্ষণ সূত্রের আবিষ্কারের পরের সপ্তাহে চন্দ্র অভিযান হত। দেশের উন্নত শ্রেণীর প্রগতিশীলরা প্রতিযোগিতায় নেমেছে সবাইকে নাস্তিক বানানোর। কিন্তু নিউমেরিক নাম্বার জানার পরেই আসে যোগ বিয়োগের প্রশ্ন, যে সরল জানে সেই বুঝবে ক্যালকুলাস। 
দেশের সব মানুষের লুঙ্গী প্রিয়। কিন্তু আমরা জানি লুঙ্গী থেকে থ্রিকোয়াটারে সুবিধা বেশী। প্রথমে তাদের থ্রি কোয়াটার কি দেখাতে হবে, তার পরেই তো লুঙ্গী কেড়ে নিব। পেন্টের গুরুত্ব না বুঝিয়ে লুঙ্গী নিয়ে নিলে উলঙ্গ তো উম্মাদনা করবেই। আমরা চাইলেই তাঁদের ধর্ম কেড়ে নিতে পারি না, কারন মানুষ বিজ্ঞান কি জানে না। প্রথমে বিজ্ঞান জানতে হবে, বুঝাতে হবে, তারপরেই তো ধর্মের কেড়ে প্রশ্ন আসবে। না হলে সৃষ্টি হবে হেফাজতের মত ধর্মান্ধ উম্মাদনা। 
ধর্ম বিষয়টা অনেকটা গভীরভাবে এক তরফা প্রেম করার মত। আমি একটি মেয়েটিকে খুব ভালোবাসি, মেয়েটি সমাজের প্রচলিত নিয়মের কাছে খারাপ, তবে আমি জানি না। কিন্তু যখনই আপনি যখনি ওই মেয়ের চরিত্র নিয়ে কথা বলবেন আমি অবশ্যই ক্ষেপে যাব। কারন মেয়েটিকে যে আমি ভালোবাসি। আপনি আমার এত দিনের বিশ্বাসকে একদিনে আঘাত দিতে পারেন না। ধর্মটাকে এভাবে অাক্রমণ করা উচিত নয়। 
 দেশের অধিকাংশ মানুষ ধর্মান্ধ অর্থাৎ কাটমোল্লা স্বভাবের। চাইলেই কোন মোল্লাকে নাস্তিক বানানো যায় না। তবে খুব চেষ্টাতে ধর্ম নিরেপেক্ষ করা যায়। । তাই আমাদের উচিৎ ধর্মকে গালাগাল না করে, বিজ্ঞান এবং যুক্তিবাদে তরুণদের আগ্রহী করে তুললেই ধর্মনিরেপেক্ষ সমাজ গড়ে তোলা সহজ হবে।

