মঙ্গল গ্রহে যাবেন__ আবেদন করুন



২০২৪ সালে মহাকাশে উড়বে একখানি বিশেষ আকাশতরী । যার যাত্রী থাকবেন চারজন যুবক যুবতী। এরাই হবেন পৃথিবী ছেড়ে যাওয়া প্রথম মঙ্গলবাসী যারা আর কখনোই ফিরে আসবেন না বা ফেরার সুযোগ থাকবে না । তাদের ভ্রমন সময় হবে ৭ মাস। এই দল সহ আরও একটি বড় দল একত্রে অ্যারিজোনাতে নির্মিত কৃত্রিম কাচ ঘেরা বাতাসহীন বিশাল এক প্রকল্পে সেইসব কাজের ট্রেনিং নিয়েছেন যা তাদের মঙ্গলে করতে হবে। তারা ফসল ফলিয়েছেন , গৃহ কর্ম করেছেন । বালু মিশ্রিত মাটি দিয়ে আর্চ ধরনের বাড়ি বানিয়েছেন। কৃত্রিম উপায়ে বিজলি উৎপাদন করে যাবতীয় প্রয়োজন সেরেছেন। এভাবেই তারা এখনো নানা প্রশিক্ষনে নিযুক্ত।নির্বাচিত হওয়ার পর একটানা ৭ বছর অনুশীলনে থাকতে হয় এদের নিয়ে মনোরম ডকুমেন্টারি হয়েছে যা এখানে সেটে দিলাম। ওরা বলেছেন আমরা মঙ্গলেই দেহ রক্ষা করব কারন পৃথিবীতে ফিরে আসার কোন উপায় তোঁ থাকছেনা। এভাবেই প্রতি দুবছরে একটি করে ট্রিপ যাবে মঙ্গলে। প্রায় ১০০ জন ভলান্টিয়ার ইতিমধ্যেই নির্বাচিত হয়েছেন। ১৮ থেকে ৪০ বছরের মধ্যে নীরোগ শরীরের পুরুষ বা মহিলা যারা ভদ্রজনিত আচরন ও কষ্টসহিষ্ণু এই তালিকায় স্থান পাবে। এর জন্য কোন খরচ দিতে হবেনা শুধু বিজ্ঞানীদের দেওয়া ট্রেনিং যথাযথ ভাবে গ্রহন করতে হবে।মারস ওয়ান নামে অলাভজনক একটি ইউরোপীয় প্রতিষ্ঠান এই মারস কলোনির উদ্যোক্তা। তারা ভীষণ আশাবাদী তাদের এই প্রকল্পের ব্যাপারে। আমি তিনটি নিরাপদ ভিডিও লিঙ্ক দেবো যা দেখলে বেশ আইডিয়া করতে পারবেন যে বিষয়টা কি ও কেন। আমার আগ্রহ হয় ১৯৯১ বা ৯২ সালে প্রবাসে পত্রিকা পড়ে সাথে একটা কল্পিত ছবি দেওয়া ছিল। এখন যে ছবি দেওয়া হয়েছে তা ওই প্রথম দেওয়া ছবি থেকে ভিন্ন। এর মাঝে দুদফায় পৃথিবী থেকে শক্তিশালী চার চাকার রোভার গেছে এবং অজস্র ছবি,মাটির নমুনা পরীক্ষা করে তথ্য পাঠিয়েছে। বিজ্ঞানীরা এই তথ্যের ওপর নির্ভর করে আকাশতরী পাঠাচ্ছেন মঙ্গল দখলে। মুসলিম ধর্মগ্রন্থে একটি আয়াত আছে যে “আমি তোমাদের / আদমকে সৃষ্টি করিয়াছি টনটনে লাল মৃত্তিকা হতে”। কেন জানি অনেকদিন ধরে মনের ভিতর কথা বলে অচিন পাখি, বলে সব ওই মঙ্গল হতে এসেছিলি, আবার সেখানে ফিরছিস। 

http://http//www.telegraph.co.uk/news/science/space/11415713/Mars-One-mi...
http://http//www.telegraph.co.uk/news/science/space/10011855/Application...
লিঙ্কঃ দি টেলিগ্রাফ , স্পেস ডট কম ।। 

