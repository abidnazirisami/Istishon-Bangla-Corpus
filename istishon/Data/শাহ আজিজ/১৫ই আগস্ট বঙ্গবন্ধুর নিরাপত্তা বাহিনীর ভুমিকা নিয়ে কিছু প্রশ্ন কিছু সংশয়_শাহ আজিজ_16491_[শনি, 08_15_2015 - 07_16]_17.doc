১৫ই আগস্ট বঙ্গবন্ধুর নিরাপত্তা বাহিনীর ভুমিকা নিয়ে কিছু প্রশ্ন কিছু সংশয়


১৫ই আগস্ট '৭৫ এ তৎকালীন বাংলাদেশের সামরিক ও নিরাপত্তা বাহিনীর প্রধানদের ভূমিকা নিয়ে কিছু প্রশ্ন , কিছু সংশয় - ক্যাপ্টেন(অবঃ) মারুফ রাজুঃ
৭৫ এর ১৫ই আগস্টের মর্মান্তিক হত্যাকান্ডের সময়কার তৎকালীন কিছু গুরুত্বপূর্ন ব্যাক্তি বর্গের ব্যাপারে আমার অনেক জিজ্ঞাস্য রয়েছে।
তৎকালীন প্রেসিডেন্ট বঙ্গবন্ধু শেখ মুজিব নিহতের পর পরবর্তি প্রেসিডেন্ট হন আওয়ামী লীগ সরকারের বানিজ্যমন্ত্রী খন্দকার মোশতাক,জাতীয় সংসদ বহাল থাকে,সকল বাহিনী প্রধানগন নয়া প্রেসিডেন্টের প্রতি বেতারে পূর্ন আনুগত্য প্রকাশ করেন এবং নয়া মন্ত্রীসভায় স্থান পান আওয়ামী লীগ নেতারাই।
এই ঘটনার ২১ বছর পর ১৯৯৬ সালে শেখ হাসিনার নেতৃত্বে আবার ক্ষমতায় আসে আওয়ামী লীগ।স্বভাবতই তিনি বঙ্গবন্ধ হত্যার বিচার প্রক্রিয়া শুরু করেন এবং একই সাথে ৭৫ এর কিছু টপ ব্যাক্তিত্বদের মন্ত্রী সভায় ও সরকার ও দলের শীর্ষে স্থান দেন।
এরাই আমার আজকের লেখার প্রতিপাদ্যঃ
১) সেনা প্রধান মেজর জেনারেল সফিউল্লাহ,বীর উত্তম।
২) বিমান বাহিনী প্রধান এয়ার ভাইস মার্শাল এ কে খন্দকার।
৩) জাতীয় রক্ষী বাহিনীর প্রধান তোফায়েল আহমেদ।
৪) খন্দকার মোশতাকের শপথ গ্রহন পরিচালনা কারী তৎকালীন সচিব এইচ টি ইমাম।
এরা সবাই অদ্যাবধি বাংলাদেশ আওয়ামী লীগ সরকারে এবং দলে সাংসদ,মন্ত্রী,উপদেষ্টা সহ বিভিন্ন অতীব গুরুত্বপূর্ন পদে আসীন আছেন,কিন্তু কেনো,কিভাবে???
এক্ষেত্রে তৎকালীন নৌবাহিনী প্রধান রিয়ার এডমিরাল এম এইচ খান এবং বিডিআর প্রধান মেজর জেনারেল খলিলুর রহমান ১৯৯৬ এর আগেই মৃত্যুবরন করায় সম্ভবত তাদেরও মন্ত্রী বানানো যায়নি।
পঁচাত্তরের ১৫ আগস্টের ঘটনায় আওয়ামী লীগ বরাবরই তৎকালীন উপ সেনা প্রধান জেনারেল জিয়াকে দায়ী করে থাকে ।
অথচ ঐ সময়কার সকল সামরিক ও আধা সামরিক বাহিনী প্রধানদের তাদের উপর ন্যস্ত দায়িদ্ব পালন চরম ব্যর্থতা,প্রেসিডেন্ট ও তার পরিবারের জীবন বাঁচানোর পদক্ষেপ না নেয়া এবং হত্যার মাধ্যমে ক্ষমতা দখল কারী মোশতাকের প্রতি পূর্ন আনুগত্য প্রকাশ করার কোন বিচার করা হয়নি বরং কোন এক অদৃশ্য কারনে তাদের পুরষ্কৃত করা হয়েছে বলা যায়।
ইতিহাস সাক্ষী,ঐ সময় এই সকল বাহিনীর প্রধানগন যদি সময় মতো উপযুক্ত ব্যবস্থা নিতেন তবে সামান্য কিছু বিপদগামী সেনা সদস্যের পক্ষে এই মর্মান্তিক ঘটনা ঘটানো কোন ভাবেই সম্ভব হতো না।
এখানে উল্লেখ্য, বঙ্গবন্ধু হত্যার পর প্রাকাশ্যে প্রতিবাদকারী এবং দির্ঘদিন ভারতে নির্বাসিত বঙ্গবীর কাদের সিদ্দিকী বীর উত্তমকে মন্ত্রীর পদ দেয়া তো দূরের কথা,আওয়ামী লীগ থেকে দূর দূর করে তাড়িয়ে দেয়া হয়েছে।
কেনো,কেনো,কেনো ?
ক্যাপ্টেন(অবঃ) মারুফ রাজুর পেজ থেকে বিডিটুডের ছাপানো তথ্য ।। 

