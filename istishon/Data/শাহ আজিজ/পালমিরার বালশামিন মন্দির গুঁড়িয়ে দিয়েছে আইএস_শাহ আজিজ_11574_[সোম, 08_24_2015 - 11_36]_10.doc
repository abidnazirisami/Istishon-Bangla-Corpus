পালমিরার বালশামিন মন্দির গুঁড়িয়ে দিয়েছে আইএস


সিরিয়ার পালমিরা নগরের বিখ্যাত বালশামিন মন্দির গুঁড়িয়ে দিয়েছে ইসলামিক স্টেট (আইএস) জঙ্গিরা।
রোববার আইএস জঙ্গিরা বালশামিন মন্দিরের ভেতরে প্রচুর ডিনামাইট বিস্ফোরক জমা করে এবং পরে সেগুলোর বিস্ফোরণ ঘটায়। 

প্রাচীন এই মন্দির জাতিসংঘ স্বীকৃত বিশ্ব ঐতিহ্যের অংশ ছিল। বিস্ফোরণে এর ভেতরটা পুরোপুরি বিধ্বস্ত হয়ে গেছে এবং বিখ্যাত কয়েকটি রোমান স্তম্ভ ধ্বংস হয়ে গেছে।
 দেশটির খ্যাতনামা একজন পুরাতাত্ত্বিককে হত্যার কয়েকদিনের মধ্যেই প্রাচীন এই নিদর্শনটি ধ্বংস করা হলো।
গ্রিক ও রোমান সভ্যতার নিদর্শনের থাকায় পালমিরা বেশ বিখ্যাত একটি শহর। মন্দিরটি প্রায় দুই হাজার বছর আগে নির্মিত হয়েছিল, যা মূলত রোমান সাম্রাজ্যের নিদর্শন। ঝড় ও বৃষ্টির দেবতার উদ্দেশ্যে এ মন্দিরটি উৎসর্গ করা হয়েছিল।
 রোমান সাম্রাজ্যের নিদর্শন হিসেবে মন্দিরটি ছিল 'খুবই গুরুত্বপূর্ণ' এবং এটি প্রায় অক্ষতই ছিল।
গত মে মাসে পালমিরা শহরের নিয়ন্ত্রণ নেয় আইএস। এরপর থেকেই আশঙ্কা করা হতে থাকে যে, যেকোনো সময় আইএস জঙ্গিরা শহরটির প্রাচীন স্থাপনাগুলো ধ্বংস করে দিতে পারে। এর মধ্যে সম্প্রতি তারা দেশটির খ্যাতনামা এক পুরতাত্ত্বিককে হত্যা করে। সর্বশেষ রোববার তারা পালমিরার ঐতিহ্যবাহী মন্দিরটি গুঁড়িয়ে দেয়।
এর আগে ইরাক ও সিরিয়ায় নিম্রুদ সহ অ্যাসিরীয় সভ্যতার বেশ কয়েকটি প্রাচীন স্থাপনা ধ্বংস করে আইএস জঙ্গিরা। ইরাক যুদ্ধের পর থেকে হাজার বছরের পুরাতন স্থাপনা ধ্বংসের কার্যক্রম শুরু করে খোদ মার্কিন সেনা সহ বিভিন্ন মুস্লিম উগ্র সংগঠন । তালিবান কত্রিক আফগানিস্তানের বামিয়ান বৌদ্ধ মূর্তি ধ্বংস হয়েছিল একি পদ্ধতিতে । 




এসব দৃশ্য আর কখনো দেখা যাবেনা । 


