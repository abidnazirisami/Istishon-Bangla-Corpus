গ্রেট ওয়ালের উপরেই থাকা খাওয়া রাত কাটানো ।। ছবি পোস্ট



গ্রেট ওয়ালে অনেকেই গেছেন এই বাংলাদেশ থেকে এবং বিস্ময় নিয়ে দেখেছেন ৬০০ বছর ধরে বিভিন্ন রাজবংশ এটির সম্প্রসারন করেছেন মুলত মঙ্গলীয় হানাদারদের আক্রমন ঠেকানোর জন্য। পাথরের স্লাব কেটে হাজার হাজার দাস এই দেওয়াল নির্মাণ করেছিলো। গানসু প্রদেশের শেষ সীমান্ত অবশ্য বালু মাটির তৈরি কারন ওখানে পাথরের আয়োজন নেই। ১৯৮২তে প্রথম উঠি গ্রেট ওয়ালের বাদালিং সেকশনে। ভুমি থেকে উচু হওয়ার জন্য সেপটেম্বার মাসেই বেশ শীত লাগছিল। চড়ে গেলাম একেবারে উচুতে। সবাই ওখানটায় দাড়িয়ে ছবি তোলে এবং নিচে টাকা দিলে “গ্রেট ওয়ালে উঠেছি” ছাপার টি শার্ট আর একটা সার্টিফিকেট পাওয়া যায়। না উঠলেও কেনা যায়।গানসুর উপর দিয়ে ট্রেনে যাওয়ার সময় ট্রেনে বসেই শেষাংশ দেখলাম। চাকরি জীবনে বিদেশ থেকে আসা বড় কর্মকর্তা ও ক্লায়েন্টদের নিয়ে যেতাম সারা দিনের ট্যুরে ।বেশ ভালই লাগতো। সব মিলিয়ে আমি ৫০এর বেশি বার গ্রেট ওয়ালে উঠেছি। ২০০৫এ আবারো চড়লাম তবে নতুন একটি সেকশনে । এই সেকশনে বাদালিং এর মতো উচু শিখর নেই চড়ার। দেশি বিদেশী পর্যটক মিলে এক এলাহি কারবার। কদিন আগে চায়না ডেইলিতে কিছু ছবি দেখে বেশ আশ্চর্য এবং ভালও লাগলো। বেশ কিছু আমেরিকান টুরিস্ট গ্রেট ওয়ালের উপর আস্তানা গেড়েছে । তারা নির্জন দেয়ালের উপর যেখানে কোন দর্শনার্থী যায়না সেখানে বিছানা , তাবু নিয়ে রাতে ঘুমাচ্ছে ,দেয়ালের নিচে নেমে মলত্যাগ ও কাছের টুরিস্ট স্পট থেকে প্যাকেট খাবার নিয়ে খাচ্ছে। সন্ধ্যার উপভোগ্য সূর্য ডোবা , রাতের অন্ধকার আকাশ বা চন্দ্রালোক এবং ভোরের সূর্যোদয় দেখা ,ছবি তোলা আর বিশেষ অনুভুতি ধারন এটাই এদের মুল উদ্দেশ্য। এরা সেই টুরিস্ট যারা নুন্যতম খরচে পৃথিবী ঘোরে। চীনারা গ্রেটওয়ালের কাছে হোটেল বানিয়েছে বটে তবে তা দামী অনেকের জন্য। তোঁ এভাবেই এই দুর্দমনীয় মার্কিন পর্যটকরা দেয়ালে থাকছেন আনন্দ অনুভুতির মিশ্রন ঘটাচ্ছেন আর বুক ফুলিয়ে বলতে তোঁ পারবে “গ্রেট ওয়ালের ওপর ঘুমিয়েছি মিয়া”।মোট কথা পলুশন ফ্রি গ্রেট ওয়ালে আপনি তাজা নিঃশ্বাস নিতে পারবেন অন্তত আমিতো তাই পেয়েছি।
আমেরিকানদের গালাগাল করুন আর যাই করুন ওরা আবিষ্কারের ব্যাপারে একহাত এগিয়ে সবার থেকে। 




ছবিঃ চায়নাডেইলি বি বি এস 

