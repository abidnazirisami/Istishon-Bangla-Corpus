সিসটিন চ্যাপেল ও মিকেলাঞ্জেলোর প্রবাদপ্রতিম শিল্পকর্ম ।।




ভ্যাটিকানে যে লক্ষ লক্ষ ভ্রমনকারী যায় তাদের বড় একটা অংশ বা প্রায় সবাই ঐতিহাসিক সিসটিন চ্যাপেল এর অসাধারন চিত্রকর্ম দেখতে যান। মাইকেল অ্যাঞ্জেলো বুওনারতি বা মিকেলাঞ্জেলো নামেই সমধিক পরিচিত। খ্যাপাটে এই জগৎবিখ্যাত চিত্র, ভাস্কর্য শিল্পী ১৪৭৫ সালে জন্মেছিলেন। জন্মের পরই তাকে নার্সের হাতে দিয়ে দেওয়া হয়। মানুষ হয়েছেন সেখানেই।২ বছর বয়েসে ফ্লোরেন্সে ফেরত আসেন। মাত্র ৬ বছর বয়েসে গর্ভধারিণী মাকে হারান। বাবার নতুন বিয়েতে মিকেলাঞ্জেলোর সাথে বাবার বনিবনাটা ভালো যাচ্ছিলনা। বুওনারতি পরিবার সুদের ব্যাবসা করত কিন্তু ওই সময়টা তাদের ব্যাবসা ভালো যাচ্ছিলনা। লোদোভিকো, মিকেলাঞ্জেলোর বাবা কিন্তু হাতের কাজে পারদর্শী লোকদের নিচু চোখে দেখতেন । তিনি খেয়াল করলেন ছেলের শিল্পকলার প্রতি প্রবল ঝোঁক।তিনি ও তার চারপুত্র মিলে মিকেলাঞ্জেলোকে মারধোর করতেন এই ভেবে যে এই ছেলে পরিবারের জন্য অসন্মান বয়ে আনবে কারন পুত্র ওইসব নিচুজাতভুক্ত লোকেদের সাথে মেলামেশা করত। কিছু কাজের নমুনা দেখে ফ্লোরেন্স শাসক পরিবারের প্রধান লরেঞ্জো দা মেডিসির নজরে পড়লেন ১৫ বছরের মিকেলাঞ্জেলো ।তিনিই মিকেলাঞ্জেলোকে নিয়ে নিলেন তার তত্ত্বাবধানে আর ভর্তি করিয়ে দিলেন তারই এস্টেটে তার তৈরি আর্ট একাডেমীতে। মিকেলাঞ্জেলোর ভাগ্য খুলে গেল আর লরেঞ্জো দা মেডিসি বিনিময়ে মিকেলাঞ্জেলোর বাবাকে নগর ভবনে চাকুরি দিয়ে দিলেন। মিকেলাঞ্জেলো মেডিসি পরিবারের একজন হয়ে শিল্প শিক্ষায় মনোযোগী হল।লরেঞ্জো দা মেডিসির সহায়তা মুলত তাকে ক্রমশ সিসটিন চ্যাপেলের দিকেই ধাবিত করেছিলো। পরের জীবনে মিকেলাঞ্জেলোকে বাটপাড় শিল্প দালালদের খপ্পরে নাজেহাল হতে হয়েছে।রেনেসার অন্যতম শিল্পী মিকেলাঞ্জেলো অবশেষে সিসটিন চ্যাপেলের কাজ পেলেন জুলিয়াস-২ এর আদেশে। পৃথিবী সৃষ্টির পর্ব থেকে নোয়াহ পর্যন্ত ১৭৫ টি পেইন্টিং এর মাধ্যমে ১২০০০ স্কয়ার ফুট এলাকায় এই কাজ চার বছর ধরে মিকেলাঞ্জেলো তার সহযোগীকে নিয়ে সম্পন্ন করেন। এই অসাধারন চিত্রকর্মটি শিল্পী যখন করছিলেন তখন তার বয়স ৩০ চলছে ।

















সিসটিন চ্যাপেলের উপরে ওঠার ঘোরানো সিঁড়ি।। 

