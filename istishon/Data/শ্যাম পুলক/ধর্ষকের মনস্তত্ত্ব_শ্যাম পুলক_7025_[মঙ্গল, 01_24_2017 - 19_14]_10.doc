ধর্ষকের মনস্তত্ত্ব


প্রথমতঃ
আমি জানতাম আমার কিছু হবে না; পৃথিবীতে এমন কেউ নেই যে আমার কিছু করবে।
অতঃপর
যখন মামলা হয়েও হলো না, হাজার হাজার মানুষ পথে নেমেও সরে গেলো, কিছু করতে চেয়েও করলো না, তখন দিনভর আয়না দেখা ছাড়া আমার কিছুই করার রইলো না। নিজেকে দেখে যতোটা আমোদ পেলাম তা কোনোভাবেই পেতাম না।
পূর্বকথা
ইতিহাসটা আমার খুব ভালোভাবেই জানা আছে। জানতাম মনে কোন বোধটা ধরে রাখতে হবে। কারণ পৃথিবীতে ঠিক যখনই আমার মত মানুষের সংখ্যা বেশি ছিল তারা সবাই এই বোধটা ধারণ করেছিল। যখন যুদ্ধ লেগে যায়, তখন যে নিজেকে রাজা বলতে পারে সেই রাজা। সে যা ইচ্ছে তাই করতে পারে।
কিংবদন্তি
প্রাচীন ভারতীয়দের থেকে গ্রীকরা অনেক বেশি বিদ্রোহী ছিল। যদিও গ্রীকরা পুজা দিত বাধ্য হয়ে, সেখানে ভারতীর এখনো যেমন করে ইশ্বরদের পুজা দেয়, ভালোবেসে। তাই গ্রীকরা যেখানে জিউসকে সরাসরি ধর্ষক বলেছে, সেখানে কৃষ্ণ প্রেমিক হয়ে গেছে। কিন্তু নিজেকে কখনো কৃষ্ণের মত উপস্থাপণ করার ইচ্ছে হয়নি। ভুলিয়ে ভালিয়ে করার চেয়ে জিউসের মত পাখি হয়ে উড়ে যাও। কেউ টেরই পাবে না খুনটা কে করেছে। বলা ভালো, এখানে খুনটা বাধ্যতামূলক হয়ে যায়। জিউসের মত আমার দ্বারা নারীকে অন্য প্রাণীতে পরিনত করে মুখ বন্ধ করা সম্ভব না।
অস্তিত্ব
কিংবদন্তির স্বাদ নিয়েই ধর্ষকের প্রতি প্রেম ও সহানুভূতি এদেশের মানুষের রক্তে মিশে গেছে। তাই জানি অদৌ কোনোদিন সরাসরি লোকসম্মুখ্যে পুরো কাহিনী প্রকাশ পেলেও আমাকে রক্ষা করার মানুষের অভাব হবে না। সর্বোপরি, আমি যে দলভুক্ত তারা তো আছেই। তারা যেকোনোভাবে তাদের সম্মানটা রক্ষা করবে। এখানে ছেলে মাতাকে ধর্ষণ করলেও পিতা ধর্ষককেই রক্ষা করে।
সারকথা
রাজতন্ত্রে সবাই রাজা না হলেও স্বৈরতন্ত্রে সবাই স্বৈরতন্ত্রী হতে মৌটেই সময় নেয় না। আর গণতন্ত্র মনে স্বৈরতন্ত্র ধারণ করলে সন্তান পিতা দ্বারাও ধর্ষিত হয়।
বিঃ দ্রঃ লাশটা আমি গুমও করে দিতে পারতাম। কিন্তু করিনি। না করার কারণ নারীর মুখে কালিমা লেপ্টে দেয়া। আমি সবসময়ই দেখেছি, এমন অত্যাচারিতের দিকে মানুষ কেমন ঘৃণাভরে তাকায়!
১৭৪১৬, ঢাকা।

