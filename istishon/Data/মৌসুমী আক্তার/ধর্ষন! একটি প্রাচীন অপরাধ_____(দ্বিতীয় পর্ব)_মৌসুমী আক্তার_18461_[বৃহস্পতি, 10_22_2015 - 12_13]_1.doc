ধর্ষন! একটি প্রাচীন অপরাধ_____(দ্বিতীয় পর্ব)


.....আমাদের এই সমাজে "ধর্ষন" একটি অশ্লীল শব্দ।ব্যাপারটি এমন যে, এ শব্দটি লোকসম্মুখে বলতে নেই।এটি ভদ্রতা নয়।কেউ যদি ধর্ষিত হয় তবে সে লোক সমাজে সে কথা বলতে দ্বিধা পায়।কি লজ্জা! কি লজ্জা! আমি ধর্ষিত হয়েছি!!।এই দ্বিধা এমন যেন, সেচ্ছায় হয়েছি।এই দ্বিধা, এই লজ্জাও সুপ্রাচীন।যুগের পর যুগ ধর্ষনের সহোদর হিসেবে বেড়ে উঠছে,অথচ বৃদ্ধ হয়না।পুরুষ তন্ত্র যুগের পর যুগ এদের যৌবনমৃত খাইয়ে লালন করছে,পালন করছে।ধর্ষন অপরাধটি এখন চিরযৌবনা।
কেন আমরা আর দু একটি অপরাধের মতো "ধর্ষন" বিষয়টি প্রকাশ করতে লজ্জা পাই।সমাজে যেন বিষয়টি এমন যে, তুমি ধর্ষিত হয়েছ? সে আর কি হলে? এর চাইতে খুন হতে, তবে আমরা লোক সমাজে বলতে তো পারতাম যে," ও খুন হয়েছে"।হাস্যকর! ধর্ষকের অপরাধ করতে লজ্জা নেই, অথচ বলতে আমাদের নাক কান সব কাঁটা পড়ে।
আমি আগেই বলেছি, আগেও নারীরা ধর্ষিত হয়েছে,দশ বছর, দশ যুগ আগেও।গৃহে,বনে, যুদ্ধের ময়দানে।তার পরিসংখ্যান কেউ করে রাখেনি।তবে বোধহয় বর্তমানের চাইতে কম হয়েছে।সঠিক বলতে পারবো না।তবে বর্তমানে মানুষের মাঝে একটি ধারনা বেশ সুন্দরভাবে জন্ম নিচ্ছে, কিছু নতুন ধারনা, সহানুভূতি, নারীর সাথে ঘটা অবিচারটি বোঝার মানসিকতা জন্মাচ্ছে।যা হয়তো প্রাচীন কালে ছিল না।আমাদের বিরুপ সমাজ এর শত চেষ্টা সত্ত্বেও এই ধারনা গুলো তাদের চড় কষে জন্ম নিচ্ছে।এটি নিজের ভেতরই ধনাত্মক বিষয়।
আমেরিকাতে নাকি প্রতি 33( তেত্রিশ) জন পুরুষের মধ্যে এক জন ধর্ষন করেছে অথবা চেষ্টা করেছে।এটি একটি ভয়ংকর সংখ্যা।তবে আপনি আমেরিকায় ঘর থেকে বেরুলে একটা না একটা ধর্ষকের আশেপাশে থাকবেনই।আমেরিকা, অস্ট্রেলিয়া, সুইডেন, নিউজিল্যান্ড, ভারত এরা ধর্ষনে পৃথিবীময় শির্ষে।কোথাও একদিন পড়েছিলাম, এসব দেশে প্রায় অর্ধেক বা তার বেশি ধর্ষনের ঘটনা ধর্ষিতা এড়িয়ে যায়, চাপা দেয়।তারা কি বলতে লজ্জা পায়?অর্থাৎ এই বিকৃতিকে পুষে রাখা হচ্ছে।উৎসাহ দেয়া হচ্ছে।ধর্ষন একদিন অনেক বড় হবে, পৃথিবী গ্রাস করে অনেক উন্নতি করবে নিজ ক্ষেত্রে।......(চলবে)

