ধর্ষন! একটি প্রাচীন অপরাধ_________(পঞ্চম পর্ব)


..পুরুষ ধর্ষন "ধর্ষন" নয় ধারনাটি আমাদের সমাজে বেশ ভালো জমে বসেছে।কারো ইচ্ছার বিরুদ্ধে স্থাপিত শারিরিক সম্পর্কই ধর্ষন।সুতরাং সুস্পষ্ট ভাবে একে ধর্ষন বলতে হবে।আসলে আমাদের মধ্যে একধরনের ধারনা সৃষ্টি হয়ে আছে যে, পুরুষ যে কোন ধরনের যৌনতা উপভোগ করতে পারে।কিন্তু সেটা পুরোপুরিই পুরুষের ওপর নির্ভর করে না কি?আমাদের সমাজের দৃষ্টিতে পুরুষ যদি যৌনতা উপভোগ না করে, হোক সেটি ধর্ষন।তবে সে নপুংসক অথবা অভিযোগ করলে সমকামী।অর্থাৎ, সমাজ যৌনতাকেই পুরুষত্ব মনে করে,এটি গৌরবের বিষয়।নচেৎ, তুমি পুরুষ নও।কিন্তু পুরুষ ও মানুষই, এতে গর্বের কিছু নেই।
পুরুষ শারিরিকভাবে লাঞ্ছিত হলেও বলার সুগোগ পায় না, বলতে দ্বিধা হয়।লোকে কি বলবে,সমাজ কি নজরে দেখবে।এসব চিন্তা এক্ষেত্রে নারী অপেক্ষা পুরুষের বেশি।সে মনে মনে ধর্ষনকে পুষে রাখে,ভেতরে ভেতরে নিজে শেষ হয়।ভাবুন, এক্ষেত্রে একজন পুরুষ কতোটা মানসিক চাপ সহ্য করে।আমি চাই, পুরুষকে কোন দৃঢ় বা শক্তিশালী জাতি করে তোলার অপচেষ্টা না হোক।মানুষ হিসেবে সবার হৃদয়ের কোমলতা আছে। পুরুষ এমন কি দোষ করেছে যে, তাকে দেখাতে হবে সে অভেদ্য?
2013(দুহাজার তের) সালে চিকাগো শহরে দুজন নারী একজন পুরুষকে ধর্ষন করে এবং তার মূল্যবান বস্তুসমূহ ও টাকা নিয়ে পালিয়ে যায়।পরবর্তীতে একজন নারীকে শাস্তি দেয়া হয়।কিন্তু আজ পর্যন্ত ছিয়েরা রোজ কেসের ধর্ষনের শিকার পুরুষটির আত্মপ্রকাশ ঘটেনি।কেন? এই অপরাধটি নিয়ে এতো লজ্জা? কেন নিষ্ঠতার সাথে বলতে পারা যাবেনা, আমি ধর্ষিত হয়েছি, এবং এই অপরাধটি আমার সাথে ঘটেছে।
বাংলাদেশে পুরুষ ধর্ষন চোখে পড়েনা, বাংলাদেশে তো ছেলে শিশুর যৌন শোষনও চোখে পড়েনা।তাই বলে কি হচ্ছে না।হচ্ছে, আপধার আশেপাশেই হচ্ছে।..........(চলবে)

