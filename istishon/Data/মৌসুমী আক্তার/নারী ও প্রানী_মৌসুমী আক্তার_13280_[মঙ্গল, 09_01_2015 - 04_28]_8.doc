নারী ও প্রানী


স্ত্রীলিঙ্গধারীর জন্ম কেবল একটি মানুষের জন্মই নয়,একটি নারী,নারীজীবন,জরায়ু,গর্ভের জন্ম।কখনো কখনো একটি দাসীর জন্ম যার জন্ম হয়েছে তার দ্বিতীয় ঈশ্বর পুরুষের আরাধনা জন্য।আমাদের সমাজ ব্যাবস্থায় সৃষ্টিকর্তা প্রত্যেককেই শৈশব প্রদান করে অথচ কন্যাশৈশবের ব্যাপ্তি পুত্রাদীর শৈশব অপেক্ষা কম থাকে।মূলত ঈশ্বরের দেয়া নারী জীবন নিয়ন্ত্রিত হচ্ছে দ্বিতীয় ঈশ্বর কতৃক।দুঃখের বিষয় এই যে,নারীর স্রষ্টা তার ঈশ্বর হলেও বর্তমানে সেই স্রষ্টার অবমাননা করে সমাজব্যাবস্থা পুরুষকে নারীর দ্বিতীয় ঈশ্বর রুপ দিয়েছে।
নারীর মন ও মস্তিষ্ক সমাজ কতৃক জন্ম থেকেই এক অন্ধার কক্ষে আবদ্ধ করা হয়।তার মন-মস্তিষ্ক আলো পায় না,বায়ু পায় না,খাদ্য পায় না।একদিন শুকিয়ে যায়,পচে যায়।নারীর জীবন শুরু হতেই তার ওপর একগাদা নারীত্ব ঢেলে দেয়া হয়।তার সহ্য ক্ষমতা থাকুক আর না থাকুক।নারীর শৈশব,কৈশোর,যৌবন, বৃদ্ধকাল বলতে কিছু নেই।তার আছে কেবল নারীকাল যা জন্মের পশ্চাৎ শুরু হয় এবং মৃত্যু পূর্বে শেষ হয়।নারী মানুষ একটি উন্নতশ্রেনীর মেরুদন্ডী প্রানী।যার অবস্থান সমাজ কতৃক সুনির্দিষ্ট না হলেও পরিকল্পিত।সে পুরুষ অপেক্ষা এক শ্রেনী নিচু।অথচ স্রষ্টা কতৃক এই ব্যাবস্থা কখনোই অনুমদিত নয়।এটি সমাজ নিয়ন্ত্রকদের সুক্ষ্ণ ষড়যন্ত্র মাত্র।
প্রকৃতিগত ভাবে লিঙ্গের দিক দিয়ে মানুষ তিন শ্রেনীর, পুরুষ, নারী ,কিন্নর।সেই দিক দিয়ে প্রত্যেক লিঙ্গের মানুষই প্রথমে মানুষ এবং পরে পুরুষ, নারী বা কিন্নর।অথচ নারী ক্ষেত্রে নারীর প্রথমে নারী ও পশ্চাৎ প্রয়োজন সাপেক্ষে মানুষ হয়ে ওঠে।অর্থাৎ নারী মানুষ হওয়ার পূর্বে নারী নামক একটি প্রানী মাত্র।

