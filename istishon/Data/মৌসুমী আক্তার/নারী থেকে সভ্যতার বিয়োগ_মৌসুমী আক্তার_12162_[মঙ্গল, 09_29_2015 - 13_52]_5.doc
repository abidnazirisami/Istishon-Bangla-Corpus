নারী থেকে সভ্যতার বিয়োগ


নারী থেকে সভ্যতার বিয়োগ
মৌসুমী আক্তার
অভিযোগ,অভিযোগ আর অভিযোগ! নারীকে নিয়ে সমাজের যতো অভিযোগ! কালে কালে ভিন্ন হলেও এই অভিযোগের অবসান ঘটেনি আজ পর্যন্ত।কালের খেয়ায় বসে থাকা এই অভিযোগ বাবুর গায়ে যখন বিবর্তনের ঢেউ এসে লাগে তখন সে রঙ পাল্টে নেয়।তবুও অভিযোগের অন্ত ঘটেনা।পুরোনো অভিযোগগুলোর মৃত্যু ও নতুন অভিযোগগুলোর জন্ম যথাক্রমে ঘটে।অভিযোগের সাথে নারীজীবনের যতো মাখামাখি, যতো অন্তরঙ্গতা! সমাজ কাঁদা ছুড়ছে, নারীর গায়ে লাগছে।পুরোনো কাঁদা ধুয়ে গেলে নতুন করে খেলা শুরু।আবার সেই কাঁদা ছুড়াছুড়ি।
যে অভিযোগগুলো আগে ধুয়ে ফেলেছেন মনিষীরা সেগুলো ধুয়ে ফেলার গৌরবে বুক উচিয়ে, গাল ফুলিয়ে নতুন অভিযোগগুলো ছুড়ে মারে।বর্তমানেও এই নিয়ম থেকে ভিন্ন কিছু হচ্ছে না।
আমাদের কাছে একটি পরিচিত বিষয় হলো,নারী আজকাল পন্য হয়ে উঠছে। নারী পন্য হয়ে উঠছে বিষয়টিকে বিশ্লেষন করা হয় কিছু এভাবে যে, নারী আজ সল্প বস্ত্রে আবৃত হচ্ছে পুরুষের আকর্ষন আটকাতে।নারী পন্যের বিজ্ঞাপনে ব্যাবহৃত হচ্ছে।আবার অনেকে ব্যাঙ্গ করে বলে থাকেন, বিজ্ঞাপনটি ঠিক নারীর হচ্ছে কি পন্যের তা বুঝে উঠতে পারছেন না।কিন্তু, প্রশ্নটি এতটুকুও আসে যে, নারী যদি সত্যিই পন্যে পরিনত হয়ে থাকে।তবে সেই পুরো দোষটি কার? নারীর? অতি নিকৃষ্ট মানের ধ্যান ধারনা এটি।কেবল নিজ সেচ্ছায় কাপড় পড়লেই সে পন্য হয়ে যায়! অর্থাৎ নারী আর পন্যের মধ্যে বেশ কিছু তফাৎ নেই আমাদের সমাজের চোখে।যেকোনো নারী কেবল ছোট পোশাক পড়লেই অনায়েসে পন্য হয়ে উঠতে পারে।
আপনি বডি স্প্রের জনপ্রিয় ব্র্যান্ড এক্স এর টিভি এবং অনলাইন বিজ্ঞাপনগুলো দেখুন না।এগুলোতে কিন্তু পুরুষকেও নারী আকর্ষক করে তোলা হয়।এসব বিজ্ঞাপনে পেশিবহুল পুরুষের নিজ অর্ধনগ্ন দেহে পুরো সুগন্ধি কৌটা লাগিয়ে ফেলে।একটি বিজ্ঞাপনে দেখেছিলাম এহেন কর্ম করার ফলে একঝাক সমুদ্র সুন্দরী পিপড়ের মতো পুরুষটিকে খাবলে ধরে।হাস্যকর! এসব বিষয় আমাদের চোখে বাধেনা কেন।নারীকে নিয়ে কেন এতো বাড়াবাড়ি।কারন, আমাদের দৃষ্টিতে পুরুষের কাপড় নারী অপেক্ষা কম হতে হবে।নইলে নিষিদ্ধ পর্যায়ের একটি বিষয় দাড়ায়।নারীর পোশাকের পরিমান পুরুষ অপেক্ষা বেশি হতে হবে।নারীদের নিয়েই আমাদের টানা হেচড়া।নারীকে দেখার দৃষ্টিভঙ্গির উন্নতি বর্তমানে অতি আবশ্যকিয় হয়ে পড়েছে।নারীর ওপর হানা অভিযোগের পেছনে এখন সুস্থ সবল যুক্তির আবশ্যকতা পড়ছে।আমাদের মনে রাখতে হবে নারী কেবল নারী।নারী অন্যকিছু হতে পারেনা।নারী মানুষজাতীর অন্তর্ভুক্ত।

