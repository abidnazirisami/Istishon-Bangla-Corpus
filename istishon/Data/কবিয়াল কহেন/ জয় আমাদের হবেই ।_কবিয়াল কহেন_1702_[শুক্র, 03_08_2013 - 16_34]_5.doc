 জয় আমাদের হবেই ।


আমরা হতাশ হইনা, আমরা ধৈর্য হারা হইনা । কারন আমাদের শরীরে শহীদের রক্ত, আমাদের প্রেরনা শহীদ জননী । এ রক্ত পরাভব মানতে জানেনা । আমাদের আবেগ, আমাদের চেতনাকে নিয়ে অনেকে রাজনৈতিক স্বার্থ হাসিল করতে চাইছে এবং চাইবে । শহীদ জননীর মৃত্যুর পর তাঁর আন্দোলনকে নিয়ে অনেক মহল ঘৃন্য রাজনীতির খেলা খেলেছে । আর সে ঘৃন্য খেলার কারনে সেই আন্দোলন ব্যর্থ হয়েছিল । আরো কিছু কারন ছিল সে আন্দোলন ব্যর্থ হবার পেছনে, সঠিক ব্যক্তির সঠিক নির্দেষনা ছিলনা । অনেকে রাজনৈতিক সুবিধা নিয়েছে সে আন্দোলন থেকে । তবে এর সবই ঘটেছে শহীদ জননীর ক্যানসার এর কারনে অসুস্থ হয়ে যাবার পর এবং তাঁর মৃত্যুর পর । আমাদের এই গণ আন্দোলনও সেই পরিনতির দিকে আগাচ্ছে । ঢাকার বাইরে যতোই মফস্বল বা গ্রামের দিকে আসছি ততোই সেই রাজনীতি স্বার্থ হাসিলের ঘৃন্য চেহারা স্পষ্ট হয়ে উঠছে ।
তবে এত কিছুর পরও আশার বাণী এই যে, আমরা হারতে জানিনা । আমরা ছোট ছোট স্কোয়াড গঠন করে সারা বাঙলাদেশে ছড়িয়ে পড়বো । কোনো রাজনৈতিক উদ্দেশ্যে নয়, আমরা আমাদের দাবি এবং চেতনাকে গণ মানুষের কাছে পৌছে দেব । এই শপথ নিয়েই আমরা যুদ্ধে নেমেছি । যতো দিন লাগুক, যতো বছর লাগুক আমরা লড়বো । জয় আমাদের হবেই ।

