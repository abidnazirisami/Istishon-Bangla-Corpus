ব্লগারদের মুক্তির দাবিতে পক্ষপাতিত্বঃ


মৌলবাদীদের মামা বাড়ির আবদার রক্ষা করতে আওয়ামী সরকার চার জন ব্লগারকে অত্যন্ত বাজে ভাবে গ্রেফতার এবং আটক করে রেখেছে । সন্দেহমূলকভাবে গ্রেফতার এর পর দফায় দফায় রিমান্ডে নিয়েছে এবং গণমাধ্যমের সামনে চোর-ছ্যাচড়ের মতো উপস্থাপন করেছে; যা অত্যন্ত ঘৃন্যজনক । এ ব্যাপারে প্রশাসনের ভূমিকা দেখে বাঙলাদেশকে আফগানিস্তান থেকে আলাদা চোখে দেখা বা পার্থক্য করা খুব কষ্টসাধ্য ব্যাপার হয়ে দাড়িয়েছে ।
ব্লগারদের মুক্তির দাবিতে আমরা যখন ঐক্যবদ্ধ আন্দোলন শুরু করেছি তখন কিছু অনলাইন একটিভিস্ট ও ব্লগার বিভিন্নভাবে একজন ব্লগার ( আসিফ মহিউদ্দিন ) এর মুক্তির বিরুদ্ধে অবস্থান নিতে দেখা যাচ্ছে । কারা এবং কেন এমন অবস্থান গ্রহন করছে তা একটু তলিয়ে দেখা যাক ।
## প্রথম পক্ষ ও প্রথম কারনঃ প্রথমত আমি অন্ধভক্ত আওয়ামী গেলমানদের কথা বলতে চাই । আসিফ মূলত বামপন্থী ব্লগার ছিল । আওয়ামী সরকারের বিভিন্ন কুকর্মের বিরুদ্ধে লিখতেন এবং বিভিন্ন প্রতিবাদে সক্রিয়ভাবে অংশগ্রহন করতেন এই ব্লগার । জগন্নাথ বিশ্ববিদ্যালয়ের বিভিন্ন অনিয়মের বিরুদ্ধে আন্দোলন করতে গিয়ে ২০১১ সালে পুলিশের হাতে গ্রেফতার হয়ে তিনি লাইম লাইটে আসেন । বঙ্গবন্ধুর সমালোচনা করতেও পিছপা হননি তিনি । আওয়ামী গেলমানগুলো বঙ্গবন্ধুকে ধর্ম প্রবর্তকের আসনে বসিয়ে রেখেছে । ধর্ম প্রবর্তকের কোনো সমালোচনা যেমন ছাগু বাহিনী সহ্য করতে পারেনা, তেমনি বঙ্গবন্ধুর সমালোচনাও আওয়ামী গেলমানগুলো সহ্য করতে পারেনা । গেলমানগুলো বুঝতে চায়না কেউই সমালোচনার উর্ধ্বে নয় । আজ এরাই আসিফের মুক্তির ব্যাপারে বিরুদ্ধাচারন করছে ।
## দ্বিতীয় পক্ষ ও দ্বিতীয় কারনঃ ব্লগিং এর শুরু থেকে আজ পর্যন্ত আসিফের বিরুদ্ধে অনেক অভিযোগ রয়েছে । সেসব অভিযোগের সত্যতাও রয়েছে । আসিফ নিজ মুখে স্বীকারও করেছে অনেক সময় । বিভিন্ন কারনে ব্যক্তিগত দ্বন্দ্ব তৈরি হয়েছে । এসব দ্বন্দের জের ধরে একজন আরেকজনের কুৎসা রটাতে হাড়ির খবর বাজারে প্রকাশ করে ফেলেছে । আসিফের বিরুদ্ধে গুরুতর আরেকটি অভিযোগ, সে বিখ্যাত হতে চায় । অনেকে অবশ্য একে কুখ্যাত বলবেন । কুখ্যাত বা বিখ্যাত হবার কাজ মোটামুটি ১৫ আনা সম্পন্ন হয়েছে । মুক্তি পেলেই ১৬ আনা পূর্ন হবে । এখন আসিফের এই বিখ্যাত বা কুখ্যাত হবার বিষয়টি অনেকেই হজম করতে পারছেনা । এসব ব্যক্তিগত দ্বন্দ্ব ভুলে আজ যখন সবার ঐক্যবদ্ধ থাকার কথা তখন এই ব্যক্তিগত দ্বন্দ্বের কারনেই অনেকে আসিফের মুক্তির বিরুদ্ধাচারন করছেন ।
## এবার আসি তৃতীয় পক্ষেঃ এ পক্ষে রয়েছে অনলাইন ছাগু বাহিনী । এই ছাগু বাহিনীর ম্যাৎকার এর বিরুদ্ধে আসিফের লেখেগুলো ছিল প্রচন্ড ধারালো । তার লেখাগুলো ছাগু বাহিনীকে রক্তাক্ত করে তুলেছিল । ছাগুদের বিভিন্ন মতবাদ ও মতবাদের প্রবর্তকদের সমালোচনা করে উলঙ্গ করে ছেড়েছে । এরা আসিফের মুক্তির বিরুদ্ধাচারন করবে এটা স্বভাবিক ।
##চতুর্থ পক্ষ ও চতুর্থ কারনঃ এই চতুর্থ পক্ষ ও চতুর্থ কারন আমাকে খুব লজ্জা ও কষ্ট দেয় । শাহবাগে আন্দোলনের কিছু সহযোদ্ধা মনে করেন, রাজীব হায়দার ওরফে থাবা বাবা এবং আসিফের কারনে আন্দোলন প্রশ্নবিদ্ধ হয়েছে । আরে ভাই শাহবাগে আমরা কেউই কোনো ধর্মের বিরুদ্ধে দাড়াইনি । আমরা দাড়িয়েছিলাম রাজাকার ও জামাত-শিবিরের বিরুদ্ধে । এখানে কে আস্তিক, কে নাস্তিক এই প্রশ্ন আসবে কেন ? এখানে আমরা সবাই মুক্তিযুদ্ধের চেতনা বহনকারী ও বাঙলা মায়ের সন্তান । জামাত-শিবির ও রাজকারেরা আমাদের আন্দোলনকে ধবংস করতে, আমাদের নিজেদের মাঝে ফাটল ধরাতে নাস্তিক ইস্যু তৈরি করেছে । আর আমরা বারবারই তাদের সে সুযোগটা তৈরি করে দিয়েছি । আমরা রাজীবের লাশ নিয়ে রাজনীতি করতে গিয়ে মঞ্চে লাশ এর জানাজা করেছি , যা রাজীবের ধ্যান ধারনার সম্পূর্ন বিপরীত ( এটা করে রাজীবকে অপমান করা হয়েছে ), আমরা নিজেদের ধার্মিক প্রমান করতে গিয়ে গণজাগরন মঞ্চে বিভিন্ন ধর্মগ্রন্থ পাঠ করেছি, আমরা জামাত এর অমূলক দাবিকে প্রশ্রয় দিয়েছি । যাই হোক, এতো বড় আন্দোলনের অভিজ্ঞতা নেই বলেই হয়তো আমরা ভুলগুলো করেছি ।
ঠিক তেমনিভাবে আজ যদি ব্লগারদের মুক্তির দাবিতে আমরা দ্বিধাবিভক্ত হই তবে মৌলবাদীরা আবারও সুযোগ পেয়ে যাবে । তাই আমাদের সবাইকে ঐক্যবদ্ধ থাকতে হবে । এখনই এই প্রশ্নের সমাধানের সময়--' এই দেশ প্রগতিশীলদের হবে নাকি মৌলবাদী রক্ষনশীলদের হবে ।'
হয় এখনই নয়তো কখনোই নয় । আপনার, আমার এবং আমাদের হাতেই এর সমাধান ও উত্তর । জেগে উঠুন ঐক্যবদ্ধভাবে । আসুন সকল ব্লগারদের নিঃশর্ত মুক্তি চাই ।

