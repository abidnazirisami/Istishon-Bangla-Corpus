নষ্ট দিন-রাত্রি 


আস্থাহীন সব দিন-রাত
বয়ে নিয়ে চলছে এ সমাজ
নষ্ট রাতের অজুহাত দেখিয়ে
তুমিও পার পেয়ে যাচ্ছ আজ ।
দাহকালের আগুনে পুড়ে গেছে
সব মানবিক সংঘ-পরিষদ
হরেক রকম মুখোশের ভিড়ে তুমিও
নিজেকে খুঁজে ফিরছো প্রতি রাত ।
লাভ-ক্ষতি আর সুদ কষার ছকে
কেটে যাচ্ছে স্বার্থপর সময়
আগুন ঝরা সব স্লোগান
থেমে গেছে হীম শীতল মৌনতায় ।
বঞ্চিত সেই মুখয়বগুলি
তোমার বিবেককে আর পোড়ায়না
হাহাকার ভরা সেই কবিতাগুলো
রক্তে আগুন ধরায় না ।
সীমাবদ্ধতার বেড়াজালে নিজেকে
বন্দী করেছ তিলে তিলে
স্রোতের শ্যাওলার মতো
গা ভাসিয়েছ ঘোলা জলে ।।
তবুও হাঁটছি সেই চেনা পথে
যে পথে হেঁটে গেছে আলোর যাত্রী
আমি জানি একদিন তুমিও আসবে
মুছে যাবে, হারিয়ে যাবে
এইসব নষ্ট দিন-রাত্রি ।।

