দিবসে অন্য নাম মেকিত্বঃ ভালবাসা দিবস ছাড়া


 মা দিবস চলে গেল অথচ
আমি কিছু লিখলাম কেন? এটা
আমার কতক বন্ধুর প্রশ্ন।
যাক, অবশেষে ভাবলাম কিছু না
লিখলেই নয়। আজ মা দিবস কাল বাবা
দিবস আর পরশু ভালবাসা দিবস।
ভেবে দেখলাম অন্য সব দিবসের
তুলনায় ভালবাসা দিবসের তাৎপর্য
বেশ কার্যকরী।
তো এই প্রসঙ্গে একটা গল্প বলি
যা সত্যতা অবলম্বনে।
টুম্পা আধুনিক যুগের এক জলন্ত
প্রমাণ। এই মেয়েটির চলন বলনে
ত্রুটি ধরার অধিকার কারো নেই।
আচার, ব্যবহার ও চিন্তা চেতনায়
তার সাথে তুলনিয় কেউ নেই, আমার
দৃষ্টিতে। গত ১৪ ফেব্রুয়ারি নেভাল
একাডেমিতে হঠাৎ দেখা হলো তার
সাথে, যথা নিয়মে পরিচিত
হলাম তার প্রেমিকের সাথে।
ভালবাসা দিবস উদযাপন করতে
গিয়েছিল। ভালো, এটি
স্বাভাবিকভাবে নিলাম। আজ
সকাল ১০টার দিকে তার ফেইজবুকে তার একটি স্ট্যাটাস চোখে পড়লো, স্ট্যাটাসটি ছিলো,
মা, তুমি শুধু আমার মা। খুব
খুব খুব ভালবাসি তোমাকে। আজ
রাতে তোমাকে সারপ্রাইজ দিব,
অপেক্ষায় থেকো…
প্রচুর লাইক ও কমেন্টের মেলা বসে
গেলো ওই স্ট্যাটাসকে ঘিরে। আমি
জিজ্ঞেস করলাম রাতে কি হবে?
উত্তর আসলো, কেক কাটা হবে। আমিও
ধন্যবাদ জ্ঞাপন করলাম।
এরপর রাত ৯টার পর কোচিং থেকে ফেরার সময় তার বাসায় গেলাম।
দেখলাম আয়োজনহীন একটি চার
দেয়ালে ঘর। তার মা ও তার সাথে
কিছুক্ষণ কথা বলেই চলে
আসলাম। তাকে ইচ্ছা থাকার স্বত্তেও
আর লজ্জা দিলাম না।
ভাবছি, নিজেকে একজন
গণমাধ্যম সিলেব্র্যাটি হিসেবে
উপস্থাপনের জন্য কি দারুণ
মিথ্যা ব্যবহার। আসলেই বাস্তবিক
জীবনে আমারা সবাই কি পরিমাণ
মেকি হয়ে যাচ্ছি তা ভাবতেই অবাক
লাগে। নাটকীয়তা ও অমানবিকতা
আমাদেই চিত্রপট।
আমার মায়ের প্রতি আমার ভালবাসার
প্রদর্শন প্রতিটি মুহুর্তের জন্য।
আমার কোন দিবসের প্রয়োজন নেই।
এই দিবসটা আমি সেই মায়ের
সন্তানদের উৎসর্গ করছি যারা
নিজের মাকে ভুলে গেছেন অথবা
প্রচন্ড অবহেলায় নিজ গৃহ
কোণে বন্দী করে রেখেছেন,
অথবা মেকি ভাব ধারায় নিজের
ভাবমূর্তি প্রতিস্থাপনে সদা উদীপ্ত…

