অদিতি


অদিতি,
আমি তোমাকে প্রাণের চেয়েও বড্ড বেশি ভালোবাসি,
তোমার গাল ফুলানোতেই কাঁদি; তোমার হৃদয়ের সুখের আলোড়নেই আমি হাসি।
আফ্রোদিতি নয়, অদিতি ই আমার প্রেমের দেবী,
তোমাকে ছাড়া স্বাদ সব বিষাদ হয়; ঝলসানো হয়ে যায় আমার পৃথিবী।
অদিতি, তুমি কি আমাকে ভুলে যাবে?
বাঁচার সবটুকু আশাকে মিথ্যে করে; আমাকে তুচ্ছ করবে?
যেও না অদিতি, থেকো আমৃত্যু আমার পাশে,
তোমাকে বলার কত কথা- আমার বায়ুমন্ডলে ভাসে।
কে শোনাবে? তোমার মত সুরেলা কণ্ঠে গান,
কবি বলে কে ডাকবে আমায়? ভাঙ্গবে আমার অভিমান।
অদিতি, আমি তোমাকে প্রাণের চেয়েও বড্ড বেশি ভালোবাসি,
আমার কবিতায় তোমাকে অমর করে; আমি সুখের জোয়ারে ভাসি।

