জেগে উঠুক জাতির বিবেক


 দেশটা যেন ফুটবল এক,
খেলতে সবাই পাচ্ছে বেগ।
প্রথম পাঁচ হাসিনা খেলে
পরের পাঁচ খালেদা,
প্রতিহিংসাকে গণতন্ত্র বলে
একে অন্যে- নয় কেউ আলাদা।
বীরশ্রেষ্ঠ আমিনের নাম উঠে যায়
বসে সাবেক মন্ত্রী জহুর,
'৭১- এর কথা যদিও সবাই কয়
মূল্যায়নের দিকটা কিন্তু ফতুর।
স্বামীকে নিয়ে ভাবছে খালেদা
বাবাকে নিয়ে হাসিনা,
ক্ষমতায় আসার করে পায়দা
দেশের মঙ্গলের জন্য না।
মাহাতীরের নব্য মালেশিয়া
দশ বছরে পেয়েছে দিশা,
আর বাংলার তরে কাঁদে হিয়া
৪০ বছরেও কাটেনি মদের নেশা।
নেতৃত্ব যদি মাতাল রয়
আমরা করবো কি?
বাবা যদি লম্পট হয়
পুত্র হবে কি?
সাম্যের কথা সবার মুখে
নজরুল তুমি করো ক্ষমা,
ক্ষমতায় এলে পরে সুখে
সাম্যের কথা হয় যেন উপমা।
স্বাধীন দেশের স্বাধীন মানুষ
একটু সজাগ হও,
ক্ষমতার নেশায় যারা বেঁহুশ
তাদের বুঝিয়ে কও।
দেশটা নয়তো খেলনা এক
ইচ্ছেমতো সবাই খেলবে,
জানি নেই তাদের বিবেক
বলতো-" আর কতকাল তারা লুটবে?"
জেগে উঠো বাংলা প্রাণ
শক্ত করে ধরো হাল,
উন্নত বাংলার লক্ষ্যে দিব প্রাণ
বাংলা যেন উন্নত লক্ষ্যে উড়ায় পাল।

