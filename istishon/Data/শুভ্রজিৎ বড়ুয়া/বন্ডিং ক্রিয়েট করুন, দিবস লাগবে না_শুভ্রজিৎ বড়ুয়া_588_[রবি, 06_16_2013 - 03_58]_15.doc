বন্ডিং ক্রিয়েট করুন, দিবস লাগবে না


কোন একটা দিবস আসলেই ছেলে-মেয়েরা ওই দিবস নিয়ে অত্যন্ত সৃজনশীল রচনা উপস্থাপন করেন। এই জন্য যদি আমি একটা প্রতিযোগীতার ব্যবস্থা নিয়ে ৫-১০ জনকে পুরষ্কার দিতে পারতাম, খুব ভালো লাগতো। আজকের এই দিনে ব্লগে, টুইটে, এফবিতে যারা বাবা বাবা করছেন তাদের কাছে জানতে চাই আজ বাবার জন্য বিশেষ কি করছেন? নাকি 'বাবা দিবস্ִ রচনা লিখেই দায়িত্ব শেষ করেছেন। আমি যখন এতো কথা বলছি, আপনাদেরো নিশ্চই জানতে ইচ্ছে করছে আমি কি করছি। না ভাই, আমি কিছুই করি নাই। প্রত্যেক দিনের মত আদর মাখা গলায় বাবা সকাল সাড়ে ৭টায় ঘুম থেকে ডেকে তুললো। ঘুম থেকে ঊঠে হাত-মুখ ধুয়ে নিলাম। এরপর বাবার ব্লাড প্রেশার চেক করতে করতে মা চা নাস্তা নিয়ে আসলো। আমি খাওয়া শেষ করে পকেটের ধান্ধায় বেরিয়ে গেলাম আমার রাজপ্রাসাদ থেকে। বস, আমরা মধ্যবিত্ত, আমাদের দিবস সিলিব্রেইট করার সময় থাকলে সামর্থ্য নেই, সামর্থ্য থাকলে সময় নেই। তাই আমাদের ইচ্ছেটা সুপ্ত থেকে লুপ্ত হয়ে গেছে। তবে বস, এটা বলতে পারি, যারা ডে সিলিব্রেশন নিয়ে ব্যস্ত তাদের চেয়ে আমাদের ফ্যামিলি বন্ডিং অনেক বেশি। বাবা বলেন আর মা বলেন আমাদের দিবস লাগে না, কারণ আমরা সবসমই একটা বন্ডিং-এ থাকি। বস, ফ্যামিলি বন্ডিং ক্রিয়েট করুন দেখবেন, আর দিবস লাগবে না, সামাজিক অবক্ষয় বন্ধ হবে। তবে আজকের বাবা দিবসটা আমার সেই সব বন্ধুদের জন্য উৎসর্গ করছি, যাদের বাবা আজ ওই দূর আকাশ থেকে তাদের শুভ কামনায়…

