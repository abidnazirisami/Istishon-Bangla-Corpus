প্রেমের সঙ্গা


 প্রিয়তমা, আজ আমি বড্ড নিঃস্ব ও রিক্ত,
শুন্যতা আমার জীবনকে অজগরের মত গ্রাস করছে-
প্রতিটি মূহুর্তে।
এমন অবস্থায় আজ তোমার সামনে এসে দাঁড়িয়েছি প্রিয়তমা।
পরিহাস কিংবা ঘৃণার দৃষ্টিতে যেমন নয়,
ঠিক তেমনি বলছি না;
ভালোবাসার দৃষ্টি থেকে আমার সম্মুখে দাঁড়াতে।
কিছু প্রশ্নের উত্তরদাতা হিসেবে দাঁড়ালেই চলবে।
আমি শুধু জানতে চাই তোমার প্রেমের সঙ্গা,
জানতে চাই, ভালোবাসা বলতে তুমি কি বুঝ?
জানতে চাই, স্বপ্নভঙ্গের শাস্তি কি হতে পারে?
আমি জানি না, এই প্রশ্নগুলোর উত্তর তোমার কাছে জানা থাকলেও তুমি দিবে কিনা।
ইলেকট্রিকের যুগে প্রেম নিশ্চই শুধু কামনা বাসনার কথাই বলে।
ভালোবাসা মানে, কচুপাতার জল।
যেটি মিলিসেকেন্ডের নিশ্চয়তা দিতে পারে না।
আর শাস্তি? কি আর শাস্তি হবে?
ভালোবাসার চেয়ে বড়কোন শাস্তি কি পৃথিবীতে আছে?
আমার কাছে, ভালোবাসার আগুনে পুড়ে দগ্ধ হওয়াটাই হল বেঁচে থাকা।

