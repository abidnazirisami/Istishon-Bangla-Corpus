সেমি-বখাটে '১


পথে একা একাই হাঁটছিলাম। হঠাৎ একটা মেয়ে আমার শকুনি চোখে বাঁধা পড়ল।
পুরা মাথাই নষ্ট!!!
কি তাহার চলন আর কি তাহার বলন!!!
হাঁটার গতি স্থির হয়ে গেল। সাথে সাথে প্রেম করার জন্য মেয়েটিকেই ঠিক করলাম। " এই যুগের মেয়েতো, পটাতে ঝামেলা তেমন নাই। আর আধুনিক মেয়ে হলেতো কথাই নাই।" মতলব আঁটতে আঁটতে মেয়েটির পিছু নিলাম। মেয়েটি সন্দেহভাজন চোখে তাকাতেই আমি পাশ গিয়ে অত্যন্ত বিনয়ী হয়ে তার পরিচয় জানতে চাইলাম। জানতাম দিবে না। প্রথম দেখাতে পরিচয় দিলে চারিত্রিক অবনতি প্রকার্হ পায়, তাই দেয় নি। এই দেশের কোন মেয়েই এই ভাবনার ব্যতিক্রম না। যাই হোক, মেয়টিকে সাথে পথ চলতে চলতে মেয়েটি বলল
ঃ দেখুন ইতরামির একটা সীমা আছে। আমার পাশ থেকে সড়ে যান।
ঃ আহা! ইতরামি ভাবছেন কেন? আপনার সাথে আমার এই পথ চলাকে আমার মহানুভবতা ভাবুন।
ঃ কেন? কি এমন করে আমাকে উদ্ধার করছেন?
ঃ দেখুন, আমি যে আপনার পাশে হাঁটছি এই কারণ আপনি অনেকটাই নিরাপদ। রাস্তার মোড়ে মোড়ে বসে আড্ডা মারা ছেলে সব আমার মত সেমি-বখাটে নয়, ফুল-বখাটে। পাশে হাঁটার কারণে আমাকে আপনার প্রেমিক ভেবে কেউ কোন বাজে মন্তব্য করবে না।
ঃ ওহ! আপনি তাহলে রাস্তায় সব মেয়েদের খেদমত করেন?
ঃ দেখুন আপনাকে প্রথম দেখাতে যতটুকু ভালো লেগেছে আর কাউকে অতো ভালো লাগে নি। আপনাকে ভালোবাসতে চাই এটা বলার জন্য ঘুরছিলাম। (মানিব্যাগ থেকে একটি চিরকুট বের করে মেয়েটির হাতে দিয়ে বলাম) এই নিন আমার ফোন নম্বর। ফোন করে বলবেন আপনার মতামত নতুবা অনিচ্ছা স্বত্তেও আপনাকে ডিস্টার্ব করতে হবে। আর শুনুন যদি না বলতে চান তাহলে আপনার ফোন থেকে করবেন না। কারণ আপনার নম্বরটা আমি পেয়ে যাবো।
(আসলে এটি সততা নয়, একটি মোহের ফাঁদ)
বোকা মেয়ে ফোন করে বলল
ঃ এটা আমার নম্বর।
মেয়েতো পটে গেলো। এখন ভাবছি কি করা যায়!!!

