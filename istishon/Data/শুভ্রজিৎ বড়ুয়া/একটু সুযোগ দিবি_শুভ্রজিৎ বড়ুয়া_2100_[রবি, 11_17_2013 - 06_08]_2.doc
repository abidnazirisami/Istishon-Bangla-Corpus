একটু সুযোগ দিবি


 তুই কি আমায় একটু সুযোগ দিবি?
তোর পাগলী মনে স্বপ্ন বুনে কাটাতে দিন-রাত,
তোর সাথে গল্প করে ভাঙ্গাতে প্রতিটি প্রভাত।
তুই কি আমায় একটু সুযোগ দিবি?
তোর নয়ন কোণের অশ্রু ফোটায় ভেজাতে আমার শরীর,
তোর খোলা চুলের গন্ধ মেখে খুঁজতে আমার নীড়।
তুই কি আমায় একটু সুযোগ দিবি?
তোর হৃদয়ের মৃদু কম্পন হতে,
আমার এই পাষাণ হাতটা রাখতে তোর নরম হাতে।
তুই কি আমায় একটু সুযোগ দিবি?
তোর প্রতীক্ষায় পথ চেয়ে বসে থাকতে,
ভালোবাসার প্রবল রাগে তোর নীচের ঠোঁট কামড়ে ধরতে।
জানি, হয়তো অনেক কিছুতেই থাকবে শত বারণ,
কিন্তু আমার হৃদয় ক্রিয়াতে খুশি, খুঁজে না কোন কারণ।

