বাবার সাথে হেঁটে হেঁটে বাড়ী যেতে চাই


আজ সারাটা দিনের ক্লান্তি আমার কাছে আমার জীবনের এক শিক্ষণীয় অধ্যায়। বাবা আজ অসুস্থ। উচ্চ রক্তচাপ ও ডায়াবেটিকের সমস্যা আজ বাবাকে শয্যাশায়ী করে রাখলো। জাতির জনকের মৃত্যুদিবস অবশ্যই শোকের কিন্তু চাপিয়ে দেয়া শোক লাভের খাতার চেয়েও ক্ষতির খাতাটা ভারী করে দিচ্ছে। ইন্টার্নি ডাক্তার ও লাশের মহড়া, দক্ষ ডাক্তার শুন্যতা ও নিউরোমেডিসিন বিভাগের রুদ্ধ দ্বার শুধুই যেন জাতি জনকের উপড় দায় চাপিয়ে দেয়। বিস্মিত হয়ে ভাবছি, দায় চাপিয়ে পালিয়ে বেড়ানো হাসপাতালের এমন অবস্থার দায় কে নিবে? দায় চাপানো বাঙ্গালী কি আর কারো দায় নিবে?
হতাশা! হতাশা! হতাশা! শুধুই হতাশা!
কি চাই? অধিকার বঞ্চিত বাঙ্গালী কি এভাবেই রাজনীতির রম্য দৃশ্য দেখে দেখেই শেষ নিশ্বাসের প্রতীক্ষায় প্রহর কাটাবে? যাক, যার বাবা আজ হাসপাতাল বেডে রোগী হয়ে শয্যা শায়িত, তার মুখে দেশ, দশ ও রাজনীতির কথা সত্যি বেমানান। বাবার সাথে আমার কাটানো প্রতিটি মূহুর্ত বাবার অস্পষ্ট কথায় ভেসে আসছে। মন চায় অনেক কিছু বলি, সজোড়ে চিৎকার করে কাঁদি। কিন্তু দূর্ভাগ্য কিছু করতে পারছি না। মনকে আরো সবল করতে হবে। বন্ধুরা, একটু আশির্বাদ / দোয়া প্রার্থনা করছি। আমি যেন মনোবল না হারাই, আমার বাবার যেন আমার সাথে পথ হেঁটে বাড়ি যেতে পারে।

