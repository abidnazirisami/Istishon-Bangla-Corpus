৭১ এর অনুকরণে ১৩ এর একটি ডাক


" আমি জানি, জনগণের মত বিশ্বস্থ আর কেউ নয়। জনগণই সকল ক্ষমতার উৎস। ..… আন্দোলনের দায়িত্বভার আমি আপনাদের (বাংলাদেশের জনগণের) হাতে অর্পণ করলাম। জয় আমাদের হবেই।"
---জাহানারা ইমাম।
আজ মুক্তিযুদ্ধ, মুক্তিযুদ্ধের চেতনা ও যুদ্ধাপরাধ বিরোধী আন্দোলনের সাথে যুক্ত এক সংগ্রামী চরিত্র, মুক্তিযুদ্ধের বীর গেরিলা শহীদ রুমির মা ও মুক্তিযুদ্ধের চেতনা ধারণকারী জাতির জননী শহীদ জাহানারা ইমামের ১৯ তম মৃত্যুবার্ষিকী।
৭১ এর ঘাতক দালালদের বিচার, মুক্তিযুদ্ধের চেতনা বাস্তবায়নের যে স্বপ্ন নিয়ে জাহানারা ইমাম লড়েছেন তা আজও বাস্তবায়িত হয় নি। গত ৪২ বছর ধরে শাসক শ্রেণির আশ্রয়-প্রশ্রয়ে জামাত শিবিরসহ সাম্প্রদায়িক মৌলবাদীগোষ্ঠি শক্তি সঞ্চয় করেছে। যুদ্ধাপরাধী বিচারের যে দাবী জনগণের মধ্যে ছিল, ক্ষমতার রাজনীতিতে আজ তাকে বড় দুই দলই কাজে লাগানোর চেষ্টা করছে। আর ভূলুন্ঠিত করেছে সাধারণ মানুষের চেতনাকে। আমাদের নির্বিকারত্ব এই সংকটকে আরো তীব্র কবে, ধংস করবে আমাদের স্বপ্নের বাংলাদেশের গণতান্ত্রিক মূল্যবোধকে। তাই বন্ধুরা, ২৮ তারিখ থেকে আবার জাগরণ মঞ্চ সক্রিয় কাজ সুরু করার পরিকল্পনা চলছে। সবাইকে আন্তরিকভাবে অংশগ্রহণ করার জন্য অনুরোধ জানাচ্ছি। মনে রাখবেন যুদ্ধাপরাধীরা স্বদেশ প্রজন্মের জাতীয় শত্রু। শত্রুদের নিয়ে কোন দলকে ট্রাম কার্ড খেলার সুযোগ দিয়ে আমাদের স্বদেশকে বিক্রী করতে দিয়েন না।
"জয় বাংলা"

