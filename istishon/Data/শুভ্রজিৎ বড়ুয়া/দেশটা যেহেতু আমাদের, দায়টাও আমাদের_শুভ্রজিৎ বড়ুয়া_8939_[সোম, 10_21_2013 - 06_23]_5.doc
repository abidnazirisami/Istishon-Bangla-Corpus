দেশটা যেহেতু আমাদের, দায়টাও আমাদের


চারিদিকে ফাঁদ পাতা সম্পন্ন, এইবার অপেক্ষা বিরোধীরা কখন পা ফেলবে।
এভাবে আর কত?
আমাদের বেঁচে থাকাটা কি অন্যায়।
দেশটাকে ভালো কি আমরা বাসি না?
দেশদ্রোহীদের দেশে রাখার কথা কখনোই ভাবি নি, ভাবার প্রশ্নই উঠে না। আমরা একটা বিচার দেখতে চেয়েছিলাম, প্রহশন নয়। এখনো পর্যন্ত একটাও খুনি, বর্বর, দেশদ্রোহী, নরপিশাচের ফাঁসি দেখি নি। আমরা এই দেশকে শেখ মুজিবের আদর্শে ভালোবাসি। আর জাতির পিতা শেখ মুজিবকে দেশপ্রেমের একমাত্র আদর্শ হিসাবে আমাদের হৃদয়ে ধারণ করলেও, আজ তাঁর দল সেই আদর্শ থেকে বিচ্ছুত। আমরা আজীবন মুজিব বাহিনী কিন্তু ক্ষমতালোভী রাজনীতিবাজ নই।
আমি মুজিব সমর্থক বলে, হাসিনার সমর্থক হবো- এটা ভুল ধারণা। বিএনপির দূর্নীতি স্বচ্ছ জলের মত পরিষ্কার। এদের সমর্থন করতে বিবেকে বাঁধে।
গণতন্ত্রকে নিয়ে আপনাদের (আওয়ামীলীগ ও বিএনপি) নোংরা খেলায় কারণে আমাদের তরুণ ও যুব সমাজ তাদের পলিটিক্যাল ভিউতে লিখে
* জানাতে ইচ্ছুক নই।
* আই হেইট পলিটিক্স।
* ৭১-এর চেতনা।
* মুজিবের আদর্শে রাজনীতি।
*** ইত্যাদি ইত্যাদি ইত্যাদি।
যুদ্ধ বিগ্রহ নয়, শান্তি চাই। আপনারা (নেতারা) মারামারি করার হুকুম দিবেন, কেউ কেউ রাস্তায় মারামারি করবে। আর অন্যদিকে কোন রিক্শাওয়ালার মাথা থেকে রক্ত ঝড়তে ঝড়তে মৃত্যুর কোলে ঢোলে পড়বে, কোন কোন টং -এর দোকান্দারের পায়ের কাছে ককটেল বা কোন বিস্ফোরক ফুটে সে পা হারাবে, কোন কোন পথচারী ছাত্রকে রাজনীতি করার দায়ে তোলা হবে পুলিশ ভ্যানে, নষ্ট করা হবে একটি পরিবারের স্বপ্নকে।
আমরা সাধারণ, তাই আমরা জেলে গেলে সম্মাননা ক্রেস্ট পাই না, পা হারালে ব্যবসা করার জন্য মোটা অংকের টাকা পাই না, মারা গেলে কেউ আমাদের রাষ্ট্রীয় সালাম দেয় না।
সেজন্য, আমরা আকুল হয়ে বসে থাকি শান্তির দেখা পাবো বলে।
আপনারা একটু সাধারণের কথা ভাবুন। আমরা আজ ক্লান্ত, অন্যদিকে শান্তির মা অসুস্থ। আপনার যদি সময় থাকতে শান্তির মাকে না আনেন, জেনে রাখবেন নিক্যালো ম্যাকাইবেলি পলিসিতে জেনারেল মইন ইউ আহমেদ-এর মত চিকিৎসকদের ডেকে আনবো, অন্যথায় আমরাই হয়ে যাবো এক একজন চিকিৎসক।

