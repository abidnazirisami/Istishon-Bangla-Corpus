তখন বুঝবে এরা কারা! 


-- কি কর?
-- এইতো, একটা কবিতা লিখার চেষ্টা করি। কিন্তু পারছিনা। 
-- তাহলে গল্প লিখো! 
-- গল্প!! এই রাত্রিতে আবার গল্প! কি নিয়ে গল্প লিখবো? 
-- হুউউ পৌষ নিয়ে লিখ। জানোতো আজ পৌষ এর তৃতীয় দিন। বেচারা প্রতিবার কি দ্রুত চলি আসে। এবার ভীষণ দেরী করে আসছে।
-- পৌষ মানে শীত ! শীতের আবার গল্প হয়?
-- কি হয় তাহলে? বাংলা সিনেমা? 
-- আরেহ তা নাহ! শীতে হয় মায়ের হাতের ভাপাপিঠা, শীতে হয় খুব দেরী করে ঘুম থেকে উঠার চেস্টা, শীতে হয় খেজুরের রস আর সেই রসের পায়েস।
-- আর??
-- শীতে হয় আমন ধানের মেলা, শীতে হয় পাশের বাড়ির রহিমা খালার খুব ভোরে ঘুম থেকে উঠা, শীতে হয় দাদু ভাইয়ের সাথে বসে মিঠাই আর চিতল পিঠা খাওয়া! 
-- হু
-- কিন্তু,,,,,,,
-- কিন্তু কি?
-- শীতেও হয়না ওদের গা ঢাকার বস্ত্র , শীতেও হয়না ওদের এক চিমটে ভালবাসা মাখানো ভাপাপিঠার স্বাদ নেওয়ার সুযোগ! শীতে হয়না সবার মতো করে নতুন সুয়েটার কেনা! হয়না AC তে তাপমাত্রা ৩০ ডিগ্রি করে শীত থেকে দুরে থাকা।
-- কারা?
-- হা হা হা হা! তুমিতো ভীষণ ! কাল সকালে উঠে রেললাইনের বস্তিগুলো দেইখো, তাহলে বুঝবে তারা কারা!
কাল দুপুরে দেওয়ানহাটের পাস দিয়ে যাওয়া রাস্তায় মোড়ে তাকিয়ে থেকো, বুঝবে তারা কারা।
কাল সন্ধ্যায় আমার বাসার পাশে একবার এসো, বুঝবে তারা কারা!
কাল রাতে একবার রাস্তায়, বাসস্ট্যান্ড এ, শপিংমল এর সামনের খালি জায়গায়, চিপা গলির দিকে একবার চোখ বুলিয়ে নিও!
তাহলে বুঝবে ওরা কারা! 

