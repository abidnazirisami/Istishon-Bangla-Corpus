মেঘনা নদীর পাড়


তুমি যখন দাড়িয়ে থাকো জানালার ধারে
আমি তখন বসে থাকি মেঘনা নদীর পাড়ে;
তুমি তখন আকাশ দেখে খোঁজো আমাকে
আমি ভাবি, নদীর স্রোতে দেখবো তোমাকে!
.
মেঘনা নদী, মেঘলা আকাশ, মেঘলা চারিপাশ,
তোমার কন্ঠে গান শুনতে করছি হা হুতাশ।
স্রোতের কন্ঠে গান,
যেনো তোমার নকল কন্ঠখান!
.
নদী যখন ঘুমিয়ে পড়ে আমায় একা রেখে
আমি হাসি নীরব নদীর নীরবতা দেখে।
সকাল হয়, নদী জাগে
মুখটা আমার বিভৎস হয়, সৃষ্ট হওয়া রাগে!
.
রাগের সাথে মিস্টি সকাল,
সাথে থাকবে তুমি;
হাজার বছর মেঘনা রবে
আমার কাছে দামী।

