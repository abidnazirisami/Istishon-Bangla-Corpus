ফরমালিন! 


২০২৫ সাল: খালিদ সাহেব বাজারের ব্যাগ নিয়ে বের হয়েছেন। তার স্ত্রী বের হওয়ার সময় বলেছেন, কোন কিছুতে যাতে ফরমালিন না থাকে। যদি থাকে তাহলে তাকে ঘরে ঢুকতে দেওয়া হবেনা! কিন্তু আশ্চর্যজনক ভাবে খালিদ সাহেবকে আর খুজেঁ পাওয়া যায়নি!
২০৩০ সাল: খালিদ সাহেবের বাসার সামনে এক আগন্তুক বাজারের ব্যাগ নিয়ে দাড়িয়ে আছে। তার স্ত্রী দরজা খুলেই জিজ্ঞেস করলেন,
--আপনি কে?
--আমাকে চিনতে পারছোনা! আমি তোমার খালিদ...! মনে আছে, পাঁচ বছর আগে বাজার করতে বেরিয়েছিলাম!
--এতোদিন কোথায় ছিলে?
--গত পাঁচ বছর ধরে পুরো বাংলাদেশ ঘুরেছি। কিন্তুু কোথাও ফরমালিন মুক্ত মাছ আর সবজি পাইনি। আমাকে ক্ষমা করো। আমি তোমার জন্য ফরমালিন মুক্ত সবজি আনতে পারিনি....!

