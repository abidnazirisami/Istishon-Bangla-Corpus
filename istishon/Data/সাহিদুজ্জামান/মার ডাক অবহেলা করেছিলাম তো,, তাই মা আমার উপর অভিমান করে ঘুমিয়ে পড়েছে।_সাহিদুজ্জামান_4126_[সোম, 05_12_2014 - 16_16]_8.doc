মার ডাক অবহেলা করেছিলাম তো,, তাই মা আমার উপর অভিমান করে ঘুমিয়ে পড়েছে।


 আজ তিশার জন্মদিন। এই উপলক্ষে ও বন্ধু - বান্ধব
সবাইকে ট্রিট দিচ্ছে। জেরিন, সাকিব,
হিমু, নীলা সবাই এসেছে। মাসুদও আসল
কেবল। কিন্তু যাকে ঘিরে এত আয়োজন,, সেই
তিশারই এখনও কোন খবর নেই।
মাসুদ দেখল,, সবার হাতেই তিশার জন্য কোন
না কোন গিফট আছে। কিন্তু মাসুদের
হাতে নেই,, থাকার কথাও না। কারণ,
মাসুদের পকেটে এখন ১৩৩ টাকা ছাড়া আর
কিছুই নেই। এ মাসের কোচিংয়ের
টাকাটা এখনও পাইনি ও,, কবে পাবে তারও
কোন ঠিক - ঠিকানা নেই।।
অবশেষে, তিশা আসল। নীল শাড়ি পড়েছে আজ
ও। ওর শাড়ীটা যখন
বাতাসে ওড়াওড়ি করছে,, তখন
ওটাকে সমুদ্রের ঢেউ মনে হচ্ছে !! আর শাড়ির
মাঝে তিশাকে মনে হচ্ছে কোন জলকন্যা।
মাসুদ মনে মনে ভাবছে,, এই
মেয়েটা থেকে তাকে অনেক দূরত্ব বজায়
রাখতে হবে। নাহলে হয়তো,, ও যেকোন সময়
তিশার ঢেউয়ে ভেসে যেতে পারে !!
ওরা সবাই টেবিলে বসল।
জমিয়ে আড্ডা চলছে,, বাইরের
দুনিয়া থেকে তারা এখন সম্পূর্ণ আলাদা।
মাসুদ ভাবে,, পৃথিবীতে যদি ওরা ছাড়া আর
কেউ না থাকত....যদি এভাবেই জীবনের শেষ
পর্যন্ত চলে যাওয়া যেত,, কতোই
না ভালো হতো। কিন্তু না,, এসব অলৌকিক
জিনিস শুধু ভাবাই যায়...বাস্তবে হয় না।
হঠাৎ করেই মাসুদের ফোনটা বেজে উঠল।
মাসুদ পকেট থেকে মোবাইলটা বের
করে দেখল বাড়ি থেকে ফোন দিছে।
মোবাইলের স্ক্রিনে বাড়ির নাম্বার
দেখলেই মাসুদের মেজাজটা বিগড়ে যায়।
কারণ,, এরা ফোন দেওয়া মানেই
টাকা দরকার,, যেন মনে হয় মাসুদ টাকার
বস্তা নিয়ে বসে আছে !!
তারপরও চরম বিরক্তির সাথে মাসুদ
ফোনটা রিসিভ করে কানে নিল। ওপাশ
থেকে মীনার কন্ঠ শোনা গেল
— ভাইয়া,
তুমি জলদি বাড়ি চলে আসো। এখানে প্রচুর
ঝড় বৃষ্টি হচ্ছে। আমরা অনেক চেষ্টা করেও ....
……
লাইনটা কেটে গেল।
বাড়িতে আধা ঘন্টা কিংবা বড়জোর ১
ঘন্টা কারেন্ট থাকে। মাসুদ ভাবে,, হয়
ফোনের চার্জ শেষ হয়ে গেছে না হয়
ফোনের ব্যালেন্স শেষ হয়ে গেছে। মাসুদও
আর কলব্যাক করল না,, কারণ তার মোবাইলেও
ব্যালেন্স নেই!
আর থাকলেও সে কলব্যাক করার প্রয়োজন বোধ
করছে না !!
মাসুদরা ২ বোন,, ১ ভাই। ছোট বোন
মীনা ক্লাস ৮ এ পড়ে, আর
মেজোটা মানে টিনা এবার ইন্টার
পরীক্ষা দিলো। মাসুদ মোবাইল
পকেটে ঢুকিয়ে ভাবছে,, মীনার কন্ঠ এরকম
মনে হচ্ছিল কেন !! বাড়িতে কোন
সমস্যা হলো না তো !
টিনার নাকি কোন বখাটে ছেলের
সাথে প্রেম হইছে,, সেখানে কিছু
হলো নাকি,, আচ্ছা বাবা ঠিক আছে তো !!
এতো সাত পাঁচ চিন্তার ভিড়েও মাসুদ ওর
বন্ধুদের মজাকে সঙ্গ দেওয়ার আপ্রাণ
চেষ্টা চালাচ্ছে। কারণ,, মাসুদ চায় না ওর
কারণে তিশার জন্মদিনের অনুষ্ঠানটা নষ্ট
হয়ে যাক !!
বিকেল গড়িয়ে সন্ধ্যা পার হয়ে গেল। এখন
সবাইকে উঠতে হবে। জেরিন আর নীলা এক
রিকশায় এবং সাকিব আর হিমু অন্য রিকশায়
করে যে যার গন্তব্যের দিকে চলে গেল।
তিশা মাসুদকে বলল,, ওকে ওর বাসা পর্যন্ত
এগিয়ে দিতে। ওরা একটা রিকশা নিল।
রিকশায় উঠতেই তিশা তার বকবকানি শুরু
করল। মাসুদের প্রচন্ড রাগ হচ্ছে,, তিশার সব
কথায় ওর কান দিয়ে ঢুকছে কিন্তু
মস্তিষ্কে পৌঁছাচ্ছে না!! কারণ, মাসুদের
এখন একটু একটু চিন্তা হচ্ছে বাড়ির জন্য। তার
মন চাচ্ছে এখনই ছুটে বাড়ি চলে যায়। কিন্তু
মন চাইলেও সে এখন যেতে পারবে না,,
কারণ তার কাছে যাওয়ার ভাড়াই নেই !!
রিকশাটা তিশার বাসার সামনে আসতেই
তিশা বলল//
— এই রিকশায় বাস স্ট্যান্ড চলে যা।
— না, দরকার নেই। আমি হেঁটেই
যেতে পারব।
— ওও,, তুই তো আবার কবি মানুষ.…..হাঁটতে
পছন্দ করিস!! ঠিকাছে, হেঁটেই যা।
( রিকশার ভাড়া মিটিয়ে দিল তিশা )
— তুই ভেতরে যা,, আমি চলে যাচ্ছি।
— আচ্ছা শোন,, আমার এই নোটের
ফাইলটা তোর কাছে রাখ তো। কাল
নিয়ে নেবো।
— না,, আমি পারব না।
— রাখতে বলছি রাখ,,
নইলে ফেলে চলে যা !!
তিশা সত্যিই সত্যিই হাতের
ফাইলটা রাস্তায় ফেলে দিল। মাসুদ
ফাইলটা উঠিয়েই দেখল,, তিশা বাসার
দিকে হাঁটা শুরু করেছে। এই মেয়েটার
ভেতর ভদ্রতা জ্ঞান বলতে কিছুই নেই!!
চলে যাওয়ার সময় না ঠিকমতো কারও কাছ
থেকে বিদায় নেয়,, না হাঁটার সময় পেছন
ফিরে একবার তাকাই। বড়ই অভদ্র !
মাসুদ হাঁটতে হাঁটতে হাতের ফাইলটা খুলল।
সেখানে ৫০০ টাকার ৬ টা কচকচে নোট
রাখা!! টাকাগুলোর নিচে ফাইলের
কাগজটায় কিছু লেখাও আছে।
তিশার হাতের লেখা
--- তুই
রেস্টুরেন্টে ফোন রিসিভ করার
সাথে সাথেই তোকে খুব চিন্তিত
মনে হলো। তুই আজকে রাতেই
বাড়ি চলে যা। আর হ্যাঁ,, এই টাকাটা কিন্তু
তোকে দান করি নি...ধার দিয়েছি।
ঢাকায় এসে সুদে আসলে পুরোটা ফেরত
দিবি।
মাসুদ ভাবে,, তিশা এতকিছু কখন খেয়াল করল!!
মাসুদ নিজেকেই
নিজে গালি দিতে লাগল। রিকশাই আসার
সময় এই মেয়েটার একটা কথারও জবাব
দেয়নি ও,, তার সাথে সুন্দরভাবে কথাও
পর্যন্ত বলে নি ও !! মাসুদের ভীষণ
অনুশোচনা বোধ হচ্ছে,, তার মন চাচ্ছে এখনই
যেয়ে তিশার কাছে ক্ষমা চেয়ে আসি !!
মাসুদ ম্যাসে এসে বাড়িতে যাওয়ার জন্য
তার ব্যাগ গোছাতে লাগল। কিন্তু ও
পরক্ষণেই ভাবল,, ধূর এত চিন্তার কি আছে !
বাড়িতে কারও গাছে আম চুরি হলে,,
বা কারও বিয়ে হলে ওর
বোনরা ওকে সাথে সাথে ফোন করে।
এবারও মনে হয় সেরকম কিছু একটা হয়েছে,, আর
চিন্তার কিছু হলে ওরা তো আরেকবার ফোন
দিতোই ....
মাসুদ ঢাকায়ই থেকে গেল।
পরদিন সকালে কোচিংয়ে যেতেই মাসুদ
ভাবল,, তার সিদ্ধান্তটিই সঠিক ছিল। কারণ
আজ কোচিংয়ে আসতেই ও বেতন পেল।
বাড়িতে গেলে এই টাকাটা আর
পেতো নাকি!! মাসুদ
টাকাটা হাতে পেয়েই তিশার জন্য খুব সুন্দর
একটা গিফট কিনল। এই মেয়েটা তার জন্য
অনেক কিছু করেছে,, আজ ওকে খুশি করতে মাসুদ
তার সাধ্যমত সবকিছুই করবে।
মাসুদ গিফট হাতে তিশার বাসার
সামনে যেয়ে তিশাকে ফোন
দিয়ে নিচে ডাকল। তিশা নিচে এসেই
ধমকের সুরে বলল//
— তুই এখনও বাড়ি যাস নি !!
— না। দেখ তোর জন্মদিনের গিফট
নিয়ে এসেছি।
— বাড়ি যাসনি কেন!!
— শুধু শুধু বাড়ীতে যেয়ে কি করব !
— শুধু শুধু মানে!! বাড়ীতে একবারও ফোন
দিয়ে জিজ্ঞেস করেছিস যে,, কি হয়েছে??
— না।
— তুই বাড়ি যাবি এবং এক্ষুনি যাবি।
— এত ওভার রিঅ্যাক্ট করার কি আছে !!
— আছে। তুই এখনি বাড়িতে রওয়ানা দিবি,,
নাহলে আমি জীবনেও আর তোর
সাথে কথা বলব না !!
মাসুদ ওর হাতের গিফট টা রাগে তিশার
দিকে ছুঁড়ে দিয়ে হাঁটা দিল।
রাগে মাসুদের শরীর জ্বলে যাচ্ছে।
তিশা এমন ভাব করছে যেন,, বাড়িতে ওর
নিজের পরিবার থাকে !!
মাসুদ তখনই ম্যাস থেকে ব্যাগ নিয়ে বাড়ির
বাসে উঠল,, কারণ ও তিশার কথা অমান্য
করতে পারে না।
বাড়িতে পৌঁছতেই মাসুদ দেখল,, তাদের
বাড়ি ঘিরে অনেক মানুষ। কেউ কেউ
ফুপিয়ে কাঁদছে। মাসুদ কাঁধের
ব্যাগটা রেখে দৌড়ে বাবার ঘরে ঢুকল।
ছোট বোন মীনাকে দেখা যাচ্ছে না,,
টিনা অজ্ঞান
হয়ে আছে না ঘুমিয়ে আছে বোঝা যাচ্ছে না,,
বাবাও আধমরা হয়ে চেয়ারের উপর
বসে আছে। আচ্ছা, বিছানার উপর
সাদা চাঁদর দিয়ে ঢাকা এটা কে !!
মাসুদ কাছে যেয়ে মুখের উপর
থেকে চাঁদরটা সরাল। মাসুদ দেখে,, তার
মা শুয়ে আছে। দুই হাত দিয়ে একটা ফ্রেমের
ছবি বুকের সাথে জড়িয়ে ধরে আছে। মাসুদ
ছবিটা নিয়ে দেখল,, এটা তার ছবি।
হঠাৎ করেই মাসুদের ফোনটা বেজে উঠল।
মাসুদের মোবাইলের স্ক্রিনে তিশার নাম
দেখা যাচ্ছে। মাসুদ ফোনটা রিসিভ
করে বলল//
— হ্যালো !
— তুই কি বাড়িতে গেছিস নাকি এখনও
ঢাকায় !
— না, বাড়িতে আসছি।
— বাড়িতে সব ঠিক আছে তো??
— হ্যাঁ, সব ঠিক আছে।
— কোন সমস্যা হয়নি তো??
— না,, কোন সমস্যা নেই। শুধু মা একটু
অভিমান করেছে। মার ডাক
অবহেলা করেছিলাম তো,, তাই মা আমার
উপর অভিমান করে ঘুমিয়ে পড়েছে।
তিশা ফোনের লাইনটা কেটে দিলো।
কারণ, ও জানে মাসুদ এখন কান্না করবে।
আর ছেলেদের কান্না দেখতেও হয় না,,
শুনতেও হয় না ...…….

