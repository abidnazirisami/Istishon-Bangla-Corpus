আপনার সারাটা দিন কাটুক আনন্দে, গানে, প্রাণে


যে মানুষটি একাকী শুয়ে আছে হাসপাতালের নির্জন এক কক্ষে, তার সকালটা কেমন যায়?
জেলেখানায় থাকে যে কয়েদি, তার সকালটা কেমন যায়?
যে বিবাহিত পুরুষের স্ত্রী সন্তান থাকে না , তার সকালটা কেমন যায়?
যে নারীর ভালোবাসার কোন মানুষ নেই, তার সকালটা কেমন যায়? বৃদ্ধাশ্রমে আছে যে মানুষটি, তার সকালটা কেমন যায়?
অথবা, বাবাই এর মত ফুটফুটে শিশু, যে ঘুম ভেঙেই প্রতিটা সকালে তার বাবাকে দেখতে চায় কিন্তু দেখে না, তার সকালটা কেমন যায়?
আপনার সকালটি নিশ্চয় এমন নয়, তাহলে এই নির্মল সকালটি কেন আপনার নয়? প্রতিদিনের মত আজও একটা পণ করুন না! আজ কোন মানুষকে নিশ্চয় আপনি আপনার কথা বা আচরণ দিয়ে একটুও কষ্ট দিবেন না, আপনি চাইলেই করতে পারেন এমন কোন সাহায্য কেউ আপনার কাছে চাইলে আপনি নিশ্চয়ই হাত বাড়িয়ে দিবেন।
এই সূর্যোদয় কি আর কখনো দেখবেন এই জীবনে? এই দিনটি কি আর ফিরে পাবেন কখনো? প্রতিটা সূর্যোদয়, প্রতিটা দিন জীবনের এক একটি নতুন পাতা। জীবনের এই প্রতিটি পাতা বর্ণিল করে নিন।
ভালো থাকুন সবাই। আপনার সারাটা দিন কাটুক আনন্দে, গানে, প্রাণে।

