বদলে যাওয়ার গল্প বলছে সবাই…এগিয়ে যাচ্ছে বাংলাদেশ


বদলে যাওয়ার গল্প বলছে সবাই………..শুভ হোক গণজাগরণ মঞ্চ ও প্রথম আলোর বাংলাদেশের এগিয়ে যাওয়ার কথা বলা শুরু করা………
না, কেউ এখন আর ঝাঁপিয়ে পড়ে না। এই তো মাত্র তিন বছর আগের কথা। যখনই দেশের উন্নয়ন নিয়ে ফেসবুক সহ অন্যান্য সোস্যাল মিডিয়ায় কথা বলতাম, অমনি কমেন্ট বক্সে –
সরকারের দালালি করেন,
চামচামি আর কতকাল করবি,
দেশ রসাতলে যাচ্ছে –আর তুই স্বপ্ন দেখিস?
ডিজিটাল বাংলাদেশ নিয়ে কত শত টিটকারী?
মধ্য আয়ের দেশ ৫০ বছরেও হবে না, সাথে বিশ্বব্যাংক আর আইএমএফ এর বিভিন্ন পুরোনো লিংক, কত প্রাণান্তকর চেষ্টা – এই দেশ কোনদিন মধ্য আয়ের দেশ হতে পারবে না!
খাজা ভাই, বেশি বেশি স্বপ্ন দেখেন, তাইলে কিন্তু আবার স্বপ্নদোষ……
রেন্টালে হাজার হাজার কোটি টাকা খেয়ে ফেলছে সরকার, কিন্তু বিদ্যুৎ কই? প্রত্যেকদিন ৩-৫ ঘন্টার লোডশেডিং!
কত কথা!
বৃক্ষ তোমার নাম কী ? ফলে পরিচয়। ডিজিটাল বাংলাদেশ নিয়ে কেউ আর টিটকারী করে না, বিদ্যুত নিয়ে সব চুপ! দেশের অভ্যন্তরীন বিষয়ে হস্তক্ষেপ দারুণভাবে কমে গেছে। কেমন যেন আত্মবিশ্বাস ফিরে আসছে সব নাগরিকের মাঝে। এই আত্মবিশ্বাস খুব প্রয়োজন, খুব প্রয়োজন – দেশের উন্নয়নের গতি বাড়ানোর জন্য।
আসুন সবাই দেশ এগিয়ে যাওয়ার কথা বলি একসাথে। আর দেশটা কি সরকারের একার ? দেশটা সবার। এগিয়ে যাচ্ছে বাংলাদেশ, এগিয়ে যাবেই। 

