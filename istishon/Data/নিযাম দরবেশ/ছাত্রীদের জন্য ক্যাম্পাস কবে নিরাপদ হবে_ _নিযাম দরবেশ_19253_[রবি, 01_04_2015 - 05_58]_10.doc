ছাত্রীদের জন্য ক্যাম্পাস কবে নিরাপদ হবে_ 


এরা কি বিশ্ববিদ্যালয়ের শিক্ষক?
আবারো চবির শিক্ষক রাজীব নন্দির বিরুদ্ধে ছাত্রীকে যৌন নিপীড়নের অভিযোগ। এই মুহূর্তে ঢাকা বিশ্ববিদ্যালয়ের ২০ শিক্ষক, রাবি, জাবির আরো ১০ শিক্ষকের বিরুদ্ধে ধর্ষণ /যৌন নিপীড়নের 'লিখিত’ অভিযোগ রয়েছে। অলিখিত কত শত ছাত্রীর যে এরা সর্বনাশ করেছে তার হিসাব হয়তো কখনো পাওয়া যাবে না। যে সব মেয়েরা লিখিত অভিযোগ করেছে, তারা জানে তাদের শিক্ষা জীবন শেষ, বাকি শিক্ষকরা এদের জীবন এমন অতিষ্ঠ করবে যে তার আর পড়াশুনা করে সার্টিফিকেট পেতে হবে না। এত সব জানার পরেও পরিস্থিতি কতটা ভয়ংকর হলে লিখিত অভিযোগ করে! 
বিশ্ববিদ্যালিয়ের বহু শিক্ষক ছাত্রীদের বেডে নিতে খুবই পছন্দ করে। তো ছাত্রীদের এরা কীভাবে বেডে নেয়? এদের অস্ত্র কী? সবাই জানে, বিশ্ববিদ্যালয়ের শিক্ষকদের হাতে এক মহা শক্তিশালী অস্ত্র আছে - তা হচ্ছে নাম্বার। শিক্ষক হতে গেলে নাম্বার চাই, পাশ করতে নাম্বার চাই, চাকুরির জন্য সার্টিফিকেট চাই, স্কলারশিপের জন্য নাম্বার চাই!
শিক্ষকরা যে সব মেয়েদের বেডে নেয়ার টার্গেট করে, তাদের বেডে নিতে এই নাম্বার অস্ত্রটি দারুণভাবে ব্যবহার করে। নাম্বার দেয়ার ক্ষেত্রে বিশ্ববিদ্যালয়ে কোন জবাবিদিহিতা আসলে নাই। দুই শিক্ষকের কোর্সে নাম্বার কম পেলে তার থার্ডক্লাস ছাড়া উপায় থাকবে না, থার্ডক্লাস মানে ভয়ংকর অবস্থা, জীবন শেষ (এটি খুবই ভুল কনসেপ্ট আধুনিকযুগে)। হয় বিশ্ববিদ্যালয় ছাড়তে হবে অথবা বেডে যেতে হবে, অভিজ্ঞ ধর্ষক শিক্ষকরা পরিস্থিতিটা ঠিক এমন বানিয়ে ফেলে। 
লজ্জার বিষয় হলো, এই সব ধর্ষক শিক্ষকদের সিন্ডিকেট থাকে। এই সব ধর্ষক শিক্ষকদের পক্ষে সব সময় সাফাই গায় শিক্ষক সমিতি। ধর্ষক শিক্ষকদের একই গোত্রের লোকেরা সব সময় সিন্ডিকেট আর সমিতিতে থাকে। আর এইসব শিক্ষকরা বিভিন্ন রাজনৈতিক দল আর ছাত্রনেতাদের সাথে সুসম্পর্ক রাখে নিজেদের নিরাপদ রাখতে।
কয়েকশত অভিযোগ এলেও আজ পর্যন্ত কোন ধর্ষক শিক্ষকের বিচার হয়নি।
এটা কেমন কথা? এটা কেমন স্বাধীন দেশ? স্বায়ত্বশাসনের নামে শিক্ষক নামধারী কিছু দুর্বৃত্ত বছরের পর বছর নতুন নতুন সেশনে ছাত্রীরা ভর্তি হবে আর এসব শিক্ষকদের নজরে পরে তাদের বেডে যেতে বাধ্য হবে?
আরো আশ্চর্য বিষয় হলো, যাদের বিরুদ্ধে অভিযোগ, তাদের প্রায় সবার বিরুদ্ধে একাধিক অভিযোগ। ওইসব শিক্ষকরা যদি এক একজন ৪০ বছর শিক্ষকতা করে থাকেন, তবে প্রত্যেকে কত ছাত্রীর সর্বনাশ করেছে বা করবে?
এদের এক দুই মাস অব্যাহতি দেয়া হয় মাঝে মধ্যে, বাস, এতোটুকুই। সে তো আবার অপকর্ম শুরু করবে। একজন শিক্ষক যে ছাত্রীকে বেডে নেয়ার ধান্দায় থাকে, সে কি মানুষ? সেই অমানুষকে রাষ্ট্র কেন পালন করবে? জনগণের পয়সা কেন তার জন্য ব্যয় হবে? এই জানোয়ারদের কেন শিক্ষক হিসাবে রাখতে হবে?
৪৩ বছরে অসংখ্য অপকর্ম ঘটিয়েছে এরা। স্বায়ত্বশাসনের সুযোগ নিয়ে এরা পার পেয়ে যাচ্ছে। অন্যরা ধর্ষণ করলে গ্রফতার, বিচার, মৃত্যুদণ্ড হয়, কিন্তু এইসব ধর্ষক শিক্ষকদের এক বছরের জেলও হয় না!
স্বায়ত্বশাসন মানে কী দায়মুক্তি? 
নাম্বার দেয়ার অসীম ক্ষমতা কমাতে হবে। এই অমানুষ শিক্ষকদের কাছে 'নাম্বার ' মানে 'মেশিন '! বেডে নেয়ার অস্ত্র।যারা স্বেচ্ছায় বেডে গিয়ে টিচার হয়, স্কলারশিপ পায় - আমি সেইসব ছাত্রীদের কথা বলছি না। বলছি তাদের কথা, যারা চায় স্বাভাবিক শিক্ষা জীবনের নিশ্চয়তা।
কাকের মাংস কাকে খায় না বা সব শিয়ালের এক রা! গত ৪৩ বছরে বিশ্ববিদ্যালয়ের শিক্ষক সমিতিগুলো চরমভাবে ব্যর্থ হয়েছে ছাত্রীদের নিরাপত্তা দিতে।
তাদের দারা হবে না। এইসব অপকর্ম চলতেই থাকবে।
১. বিশ্ববিদ্যালয়ের সাধারণ ছাত্রছাত্রীদের এইসব কুলাঙ্গার শিক্ষকদের অবশ্যই বিশ্ববিদ্যালয় থেকে স্থায়ীভাবে চাকুরিচ্যুতি নিশ্চিত করতে হবে। নতুবা একের পর এক ছাত্রীরা এদের শিকারে পরিণত হতেই থাকিবে।
২. এদের বিচার নিশ্চিত করতে হবে। অসংখ্য 'পরিমল 'আজ বিশ্ববিদ্যালয়ের ক্যাম্পাসে ক্যাম্পাসে। এদের আইনি বিচার নিশ্চিত করতে হবে।
৩. নাম্বার নিয়ে শিক্ষকদের খেলা আর ব্ল্যাকমেইলিং বন্ধ করতে হবে। 
৪৩ বছরে অসংখ্য ঘটনা ঘটিয়েছে। এটা ঘটবে। কারণ এইসব দুর্বৃত্ত শিক্ষকদের দায়মুক্তির জন্য আছে শিক্ষক সমিতি, আছে স্বায়ত্বশাসন। এরা টিকে আছে, বহাল তবিয়তে।
প্রায়ই বিশ্ববিদ্যালয়ের অনেক শিক্ষকরা দেশের উন্নয়নে করণীয় এমনকি নারী অধিকারে করণীয় নিয়ে প্রচুর উপদেশ দিতে দেখা যায়। রাজনৈতিক দলগুলোকে ছবক দিতে দেখা যায়, দালালী করতে দেখা যায়। কিন্তু আপনার ক্যাম্পাস ছাত্রীদের জন্য কতটুকু নিরাপদ রেখেছেন? নিজেরা কী করছেন? আপনাদের জবাবিদিহিতার খবর কী? ক্লাস নেনতো ঠিকভাবে?
সরকারের শক্ত অবস্থানের অনুপস্থিতিতে দুর্নীতিবাজ আমলা, শিক্ষক সবাই সুযোগ নেয়া শুরু করে। বাংলাদেশে স্বায়ত্বশাসনের নামে বিশ্ববিদ্যালয়ের শিক্ষকরা যে সুবিধা পায়, বিনিময়ে তারা কি দিচ্ছে?
বাংলাদেশের সবচেয়ে বড় অনিয়ম আর দুর্নীতি হয় শিক্ষক নিয়োগে (বুয়েট ছাড়া)। স্বাধীনতাবিরোধীরা চবি, রাবি দখল করে আছে, অন্যগুলো আওয়ামীলীগ, বিএনপি। এখানে যে কি পরিমাণ অনিয়ম আর দুর্নীতি হয়, তা সবাই জানলেও মুখ খুলে না। মিডিয়াগুলো এদের দখলে মানে এদের সুবিধাভোগী ছাত্রছাত্রীদের দখলে।
তো আর কতদিন? ৪৩ বছর পরেও এইসব দুর্নীতি চলবে? ছাত্রী ধর্ষণ /যৌন নিপীড়ন চলবে? সরকার আর দেশের মানুষ, ছাত্রীরা কি এতই অসহায়?

