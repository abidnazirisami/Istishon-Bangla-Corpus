ডাঃ মাহজাবীন শ্যামার আত্মহত্যা বা হত্যাকাণ্ডের জন্য দায়ী কে_ 


আমার প্রিয় এক ছোটবোন আমাকে লিখলো ডাঃ মাহজাবীন শ্যামার মৃত্যু নিয়ে কিছু লেখার। কী লিখবো? কী লিখার আছে যখন শ্যামা মানুষের সেবা না করে কিছু অমানুষের সেবা করতে বাধ্য হয়েছিল। শুধুই কষ্ট পাই।
আচ্ছা শ্যামার হত্যাকারী কে? তার শ্বশুর নাকি তার বাবা? তার প্রকৌশলী বাবার কাছে একটাই প্রশ্ন, আপনি কী করেছেন? এই হত্যাকাণ্ডের (এটি আত্মহত্যা হলেও হত্যাকাণ্ড) জন্য আপনি কি দায়ী না? একজন উচ্চশিক্ষিত মেয়েকে একটা মিথ্যা ডিগ্রীধারীর সাথে কেন বিয়ে দিয়েছেন?
আপনি বলেছেন এখন, " জানতেন না! " এখন আপনি আর স্বীকার করবেন না, এমপির ছেলের সাথে বিয়ে দেয়ার লোভ আপনাদের পেয়ে বসেছিলো। ধনী এমপির বিয়াই হওয়ার লোভ আপনি সামলাতে পারেন নি। এখন বলছেন, ছেলে মাদকাসক্ত, নারী কেলেংকারীতে আসক্ত আর ভুয়া ডিগ্রীধারী!
বিয়ের দেয়ার সময়ে মনে ছিলো না? আচ্ছা ভালো কথা, বিয়ের পর মেয়ে যখন বার বার তার অশান্তির কথা জানাচ্ছিলো কী করেছেন আপনি? বিশ্বাস করি, আপনি কোন ঘুষখোর প্রকৌশলী নন, কিন্তু আপনি চরমতম একজন দায়িত্বহীন পিতা।
আমি দেশের একজন ব্যাংকের প্রাক্তন এমডির (মোটামুট খ্যাতিমান ব্যাংকার) মেয়ে সম্পর্কে জানি। তার সবচেয়ে আদরের মেয়েটি চরম ব্যভিচারী আর তারই ড্রাইভারের সাথে টানা দশ বছর ব্যভিচারী সম্পর্কে জড়িত ছিলো। বাবা জানতে পারেন নি কখনো তা, মেয়েকে দিয়েছেন অপার স্বাধীনতা! সেই মেয়েকে আদর করে ডাকেন, "বিবি আয়েশা! " সেই মেয়ে এখন বন্দি তার একাধিক বয়ফ্রেন্ডের সাথে। একটা সময়ে এই মেয়ের আত্মহত্যা কারা ছাড়া হয়তো উপায় থাকবে না। বহুগামী এই মেয়ে ঘর সংসার ভেঙে দিয়ে আছে সীমাহীন ব্যভিচারে। আর এই ব্যভিচার থেকে তার বের হওয়ার সব রাস্তা বন্ধ। অথচ বাবার কাছে "বিবি আয়েশা! " এইসব দায়িত্বহীন পিতামাতাদের কারণেই সন্তানরা বিপদে পরে।
মাহজাবীন শ্যামার ক্ষেত্রেও তাই হয়েছে। দুশ্চরিত, ভুয়া ডিগ্রীধারী জামাইয়ের কাছে, মেয়ে সুখেই আছে! সামান্য দায়িত্বশীলতা থাকলে ডা. মাহজাবীন শ্যামাকে বাঁচানো যেতো।
পিতামাতার দায়িত্বশীল হওয়া ছাড়া বিকল্প নেই। আর মেয়েটা কি আসলেই উপযুক্ত ছিলো! এ রকম একটা জাহান্নামের সংসার ছেড়ে আসার সিদ্ধান্ত নিলেই পারতো।
টিপু সুলতান আর হুমায়ূন সুলতানকে বিচারের কাঠ গড়ায় অবশ্যই আনতে হবে। তবে বিচার কিন্ত শ্যামার বাবারও হতে হবে। সব অশান্তি জেনে শুনেও সামান্যতম দায়িত্বশীলতার পরিচয় তিনি দেননি।
সংসার মানে স্বর্গ। আজ সন্ধ্যায় অসাধারণ এক পরিবারের সাথে সময় কাটাতে কাটাতে আমার এ কথাই মনে হলো।
সংসার যখন জাহান্নাম হয়ে যায়, যত দ্রুত সম্ভব দোজখ থেকে বের করে আনতে হবে প্রিয়জনদের। শ্যামা আসলে সংসার নামক জাহান্নামের আগুনে পুড়ে মারা গেলো।
সবার সংসার স্বর্গে পরিণত হোক। সেই কামনা করি। আর যদি পরকিয়া, প্রতারণা, অবিশ্বাস, হাবিজাবিতে সংসার নরক হয়ে যায়, তবে ছুড়ে ফেলুন সেই সংসারকে পুড়ে ছাইয়ে পরিণত হওয়ার আগেই।

