মানুষে প্রেম


মানুষে প্রেম
তানিয়া আক্তার
মগ্ন ছিলাম একদা
খুঁজেছি সদা,
পুণ্য কোথায়-
বুঝি বইয়ের পাতায়-
কালী মন্দিরে-
কাবার ঘরে,
গীর্জা , প্যাগোড়ায়
মন্ত্র জপায়, তসবী গোনায়,
তারার দেশে-
ঐ সপ্তাকাশে।
অবশেষে আমি
ভাবিলাম থামি-
দেখিনিত কভূ মানুষে
জীবন বন্দী ফানুশে,
সদা করুনা যাচে
অমানুষের কাছে।
বইছে বোঝা পশ্চাতের
যেন তারা কীট জগতের,
প্রেমহীন অসাড় শত
বাঁচে পশুর মত।
ক্ষুদ্র স্বার্থ লয়ে
ব্যস্ত জীবন ব্যয়ে,
হয়না যথাযথ সভ্য
চেনে কেবল ভবিতব্য।
মুক্তি চেয়ে বেড়ায় ছুটে
শোষক খায় যে লুটে,
তাদের ব্যথার কথা
লেখা তেমন হয়না হেথা।
খুঁজিনা পুন্যরে আর
মানুষের মাঝে তার ঘর,
আছে সামনে পৃথিবী
মানুষের জীবন্ত ছবি।
যা কিছু আধুনিক
দরকারী অধিক,
পথ, ঘাট, শহর, বন্দর
কাব্য, গাঁথা, সুন্দর,
মানুষই করল সৃষ্টি
দানিল গভীর দৃষ্টি,
প্রতিকুল জগতটাকে
অনুকুলে আনল ডেকে।
তাদের কাছে ঋণী
আমার জীবনখানি,
তাদেরে দিয়ে প্রেম
স্বার্থক হোক জনম।

