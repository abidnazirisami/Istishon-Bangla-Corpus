বেগম রোকেয়াকে ডাকছি


বেগম রোকেয়াকে ডাকছি
একটু আশির্বাদের জন্য-
যেন নারীকুল তোমার জ্ঞানের আলোর বন্যায়
একটু ভাসতে শিখে।
লেডি ক্লার্ক থেকে লেডি প্রাইম মিনিস্টার
আজ কোনখানে নেই নারী ?
তবু ধর্ষিত, এসিডদগ্ধ, অত্যাচারিত নারী অগণিত-
অন্ধকারে মুক্তির পথ হাতড়িয়ে দিশেহারা।
কখনও নগ্নতায় ডুবে, কখনও অবগুন্ঠনে ঢেকে
সমাজকে খুশী করায় ব্যস্ত নারী -
কিন্তু কৈ? খুশী নয় কেউ--
তারা মরে দলে দলে মূল্যহীন, প্রশ্নহীন।
ব্যক্তিত্বে, আত্মমর্যাদায় বলীয়ান নারী
তুমি চেয়েছিলে দেখতে ঘরে বাইরে,
এখনও তারা হয়নি অনেক-
দুর্বল চলা, দুর্বল বলা- তাদের সম্বল।
চিরন্তন ধর্ম মেনে অশিক্ষা কুশিক্ষার কাছে
আত্মসমর্পিত নারী,
মুখে কিছু শিখানো বুলি তাদের
যত অকাজের।
শত সহস্রভাবে স্বাধীন বিকাশের পথ
বারংবার দেখালে আমাদের-
যুক্তিহীন বন্দীত্বে আকন্ঠ নিমজ্জিত নারীদের
ব্যথার ভার নিয়ে হেঁটেছ একাকী।
বেগম রোকেয়া এসো
আমাদের মাঝে আবার,
পুরুষতান্ত্রিক পঁচা, বাসী মস্তিষ্কগুলো
ধ্বংস করার জন্য

