ভালোবাসা 


ভা-লো-বা-সা চার বর্ণের এক আশ্চর্য মায়াময় শব্দ। অতি প্রাকৃতিক উপলব্ধি। ভালোবাসা হচ্ছে এক প্রকার সঞ্জিবনী সুধা। যা পান করে প্রতিটি নরনারী তাদের জীবনকে বিচিত্রভাবে অভিশিক্ত করে। সেই সাথে জীবনকে করে তোলে প্রফুল্ল।
পৃথিবীতে সবচেয়ে প্রাচীনতম, সবচেয়ে রোমাঞ্চকর, স্বপ্নীল এবং তাক লাগানো বিষয় হলো ভালোবাসা। পৃথিবীর কোথাও এমন একজন নর-নারীকে খুঁজে পাওয়া যাবেনা, যে জীবনে একবার হলেও প্রেমে পড়েনি বা ভালোবাসেনি। 
ভালোবাসা পৃথিবীর একমাত্র মৌলিক বিষয়, যার মৌলিকত্ব ধনী-গরিব, ছোট-বড়, ধর্ম-বর্ণ-গোত্র নির্বিশেষে সকলকে স্পর্শ করে। ভালোবাসার নির্দিষ্ট কোন সংজ্ঞা হয় না। সম্পূর্ণটাই অনুভূতির ব্যাপার। 
মনের এক অদৃশ্য কোনায় এর বসবাস। নির্দিষ্ট কিছু কথা, কোন ছক, ব্যাখ্যা বা ব্যাকরণ দিয়ে এর পরিপূর্ণ প্রকাশ ঘটানো সম্ভব নয়। ভালোবাসার ক্ষেত্রে সবচেয়ে গুরুত্বপূর্ণ বিষয় হলো সুন্দর মন। মনটা সুন্দর হলেই কাউকে ভালোবাসা যায়। 
ভালোবাসলে ভালোবাসার মানুষ ছাড়া পৃথিবীকে রূপহনি, রসহীন ধূ- ধূ মরুভূমি মনে হয়। এসময় প্রতিটি সকাল আসে নিত্য নতুন প্রত্যাশা নিয়ে। কর্মহীন সময়ে এমনকি কর্ম ব্যস্ততার মাঝেও ভাবতে ভালোলাগে প্রিয়জনের কথা। 
ভালোবাসা এক রহস্য -আশ্চর্য বিষ্ময়। আনন্দ বেদনা বিজড়িত এক মিশ্র অনুভূতি। দুনিয়াটাই বিশাল এক প্রেমের ক্ষেত্র। এখানে সবাই প্রেমের অদৃশ্য ফাঁদে আটকা। প্রকৃতপক্ষে প্রেমের রাজ্যে আমরা সবাই একাকার। নিজ নিজ মনের ভূবনে আমরা সবাই প্রেমিক। কেউ জেনে, কেউ না জেনে, কেউ ভেবে, কেউ না ভেবে আমরা সবাই প্রেমে পড়ি, ভালোবাসি।
বিশ্ব ভালবাসা দিবসে সবাইকে শুভেচ্ছা সহ ভালবাসা দিবসের কিছু টুকিটাকি ---
– সারা বিশ্বে ভালোবাসা দিবস উপলক্ষে প্রায় ১১০ মিলিয়ন গোলাপ বিক্রি হয়। এর বেশির ভাগই লাল গোলাপ। কারণ লাল গোলাপকে ‘ভালোবাসার প্রতীক’ হিসেবে ধরে নেয়া হয়।
– ধারণা করা হয়, সর্বপ্রথম ‘ভ্যালেন্টাইন কার্ড’ পাঠিয়েছিলেন ফরাসি নাইট ডিউক অব অরলিন্স । টাওয়ার অব লন্ডনে বন্দী থাকা অবস্থায় ১৪১৫ সালে স্ত্রীকে কার্ডটি পাঠান তিনি।
– ১৮৪০ সালে মার্কিন যুক্তরাষ্ট্রে প্রথম ছাপানো ভ্যালেন্টাইন কার্ডের প্রচলন শুরু হয়।
– এক সমীক্ষায় দেখা যায়, সম্প্রতি ইন্টারনেট ব্যবহার যত বেশি বাড়ছে ভ্যালেন্টাইন কার্ড আদান-প্রদান তত বেশি কমছে। এখন ভ্যালেন্টাইন শুভেচ্ছা ইন্টারনেট এবং মোবাইলেই বেশি আদান প্রদান করা হয়।
– আশ্চর্য হলেও সত্য, বিশ্বের মোট জনসংখ্যার দুই-তৃতীয়াংশই এখনো ভ্যালেন্টাইন্স ডে কি তা পরিস্কার ভাবে জানে না।
– ধারণা করা হয় প্রতি বছর ভালোবাসা দিবস উপলক্ষে ২০০ বিলিয়ন কার্ড বিনিময় করা হয়।
– শেক্সপিয়ারের নাটকের চরিত্র রোমিও-জুলিয়েটের শহর ভেরোনাতে প্রতি বছর হাজারখানেক ‘ভ্যালেন্টাইন’ কার্ড আসে এবং তা জুলিয়েটকে উদ্দেশ করে।
– মার্কিন যুক্তরাষ্ট্রে শতকরা তিনজন ভ্যালেন্টাইন্স ডে উপলক্ষে তাদের পোষা প্রাণীকে ভ্যালেন্টাইন ডের উপহার দেন।
– ভ্যালেন্টাইন ছিলেন রাজা দ্বিতীয় ক্লডিয়াসের আমলের একজন যাজক। ক্লডিয়াসের ধারণা ছিল, বিয়ে সৈনিকদের দুর্বল করে দেয়। ভ্যালেন্টাইন এ মতের বিরোধিতা করে গোপনে সৈনিকদের বিয়ের আয়োজন করায় ২৭০ খিষ্ট্রপূর্ব তার মৃত্যুদন্ড কার্যকর করা হয়।

