নেদারল্যান্ডে মুক্তমনার আয়োজনে চারদিনের বইমেলা


আগামী ২৪ ফেব্রুয়ারি নেদারল্যান্ডের হেগ শহরে শুরু হচ্ছে “দি হেগ ফ্রিডম বুক ফেয়ার-২০১৭”। মুক্তমনা ব্লগ এবং হেগ পিস প্রজেক্টের আয়োজনে এই বইমেলা চলবে ২৭ ফেব্রুয়ারি পর্যন্ত। 
ইসলামী জঙ্গিদের হাতে নৃশংসভাবে খুন হওয়া যুক্তরাষ্ট্র প্রবাসী লেখক, ব্লগার অভিজিৎ রায় কর্তৃক প্রতিষ্ঠিত ব্লগ মাধ্যম মুক্তমনা এবং নেদারল্যান্ড ভিত্তিক মানবাধিকার সংগঠন দ্য হেগ পিস প্রজেক্টসের যৌথ উদ্যোগে এই বইমেলাটি অনুষ্ঠিত হচ্ছে। সহযোগী (পার্টনার) সংগঠন হিসেবে থাকছে- ফ্রি প্রেস আনলিমিটেড, এমনেস্টি ইন্টারন্যাশনাল, ইন্টারন্যাশনাল হিউম্যানিস্ট এন্ড ইথিকাল ইউনিয়ন, ডাচ হিউম্যানিস্ট এসোসিয়েশন, ফ্রন্ট লাইন ডিফেণ্ডারস, জাস্টিস এন্ড পিস, এবং ইভা তাজ ফাউন্ডেশন।

১৯৫২ সালের ভাষা আন্দোলনের শহীদদের প্রতি শ্রদ্ধা জানাতে প্রতিবছর ফেব্রুয়ারি মাসে অমর একুশে গ্রন্থমেলার আয়োজন আজ বাঙালির অন্যতম প্রধান অনুষ্ঠানে পরিণত হয়েছে। এটি কেবল একটি মেলাই নয়, এটি এখন বাঙালির প্রধান উৎসব ওঐতিহ্য হয়ে দাঁড়িয়েছে। আর, বাংলাদেশের লেখক, কবি-সাহিত্যিক, প্রকাশকদের জন্যে এই বইমেলাটি হচ্ছে বিশেষ মিলন ক্ষেত্র, এই একটি মাসের জন্যে তারা সবাই সারাবছর গভীর আগ্রহে প্রতীক্ষায় বসে থাকে। 
সংবাদ মাধ্যমে পাঠানো যৌথ বিবৃতিতে বলা হয়, "২০১৩ সাল থেকে একের পর এক মুক্তমনা ব্লগার ও লেখকদের হত্যা, বাংলাদেশে উগ্রবাদের উত্থান, মুক্তচিন্তার উপর প্রশাসনের নানা বিধি আরোপের প্রতিবাদই হবে মেলার মূল প্রতিপাদ্য। "
বইমেলার অনুষ্ঠানসূচিঃ In solidarity with those who are putting their lives for freedom of expression, we present you “The Hague Freedom Book Fair”–এটিকে সামনে রেখে বাংলাদেশ পরিস্থিতি নিয়ে দুটি প্যানেল আলোচনা, কবি দাউদ হায়দারকে নিয়ে বাংলা কবিতা সন্ধ্যা,তুরস্কের পরিস্থিতি নিয়ে একটি প্যানেল আলোচনা,সোমালিয়ান কবিতা সন্ধ্যা, ধর্মীয় সমাজে এলজিবিটি আন্দোলনের পরিস্থিতি নিয়ে একটি প্যানেল আলোচনা অনুষ্ঠিত হবে। 
বাংলাদেশের পরিস্থিতি নিয়ে প্যানেল আলোচনায় অংশ নিবেন মুক্তমনা ব্লগের প্রধান রাফিদা আহমেদ বন্যা, মানবাধিকারকর্মী সুলতানা কামাল, ইস্টিশন ব্লগের প্রতিষ্ঠাতা মডারেটর ও প্রবাসী ব্লগার নুর নবী দুলাল এবং নৃবিজ্ঞানী, আন্দোলনকর্মী ও চলচ্চিত্র নির্মাতা নাসরিন সিরাজ। ধর্মীয় সমাজে এলজিবিটি আন্দোলন পরিস্থিতি বিষয়ক আলোচনায় অংশ নিবে বাংলাদেশের প্রথম ও একমাত্র সমকামী ম্যাগাজিন “রূপবান” অন্যতম প্রতিষ্ঠাতা এবং এলজিবিটি আন্দোলনের কর্মী। 
অন্যান্য প্যানেল আলোচনায় অংশ নিবে বিভিন্ন দেশের মানবাধিকার ও মানবতাবাদী সংগঠনের প্রতিনিধি, বিভিন্ন বিশ্ববিদ্যালয়ের অধ্যাপক, দার্শনিক, লেখক প্রমুখ।বি
অংশগ্রহণকারী প্রকাশনা সংস্থা: বাংলাদেশ থেকে শুদ্ধস্বর, শ্রাবণ, অংকুর, ইউনিভার্সিটি প্রেস লিমিটেড এবং আদর্শ প্রকাশনী। তুরস্ক থেকে নিষিদ্ধ হওয়া বইসমূহ এই বইমেলায় উপস্থাপন করা হবে। এছাড়া বইমেলায় অংশ নিবে- Looh Press, LM Publishers, Amnesty International,International Socialists, Van Stockum, The American Book Store, Lemniscaat, Bergamin Bookstore, Van Gennep সহ আরো কিছু প্রকাশনা।

