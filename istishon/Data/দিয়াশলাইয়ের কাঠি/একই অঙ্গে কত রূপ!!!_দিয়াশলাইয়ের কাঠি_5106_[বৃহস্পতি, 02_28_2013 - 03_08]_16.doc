একই অঙ্গে কত রূপ!!!


কয়েকদিন আগে বাংলাদেশে ইসলাম ধর্মের "ত্রানকর্তা!!"(এদের কথামতো যারা না চলে তারা নাকি নাস্তিক) জামায়াত ইসলাম ঘোষনা দিল নাস্তিকদের পণ্য বর্জন করবে। অনেক ভেবেচিন্তে অবশেষে খুশিই হলাম এই ভেবে যে, এবার নাস্তিকদের আবিষ্কৃত ফেসবুক তারা বর্জন করবে; কম্পিউটার, ইন্টারনেট তারা বর্জন করবে। তাদের অনলাইনে মিথ্যাচার, ফটোশপের জ্বালা খেকে মুক্তি পাবো আমরা। কিন্তু ছাড়লো আর কই; মার্ক জুকারবার্গ, বিল গেটস নাস্তিক হলেও তাদের ওরা ছাড়তে পারলো না। কি অদ্ভুত রকমের মিথ্যাচার ! এখন ওরা বারাক ওবামার দৃষ্টি আকর্ষনের চেষ্টা চালাচ্ছে, হোয়াইট হাউজের একটা পিটিশন খুলে সেখানে নামে-বেনামে মেইল Account খুলে স্বাক্ষয় সংগ্রহ করছে। অর্থাত্‍ এই বঙ্গদেশে ওদের ইসলাম(হিংসাত্বক ইসলাম ওদের, শান্তির ইসলাম জনসাধারনের) বাঁচাতে একটা অমুসলিম রাষ্ট্রের হস্তক্ষেপ কামনা করছে!! এই কি জামায়াত ইসলামের ইসলামী আদর্শ? দেশের কথিত নাস্তিকরা ওদের কাছে কুকুর, আর বিদেশী খৃস্টানরাও ওদের কাছে ঠাকুর !
জোট গড়ার আগে একসময় সাঈদি সাহেব বলেছিলেন, ইসলামে নারী নেতৃত্ব হারাম। জোট গড়ার পর সেই সাঈদিই খালেদার নেতৃত্বে পিরোজপুরে একই মঞ্চে উঠলেন! এদেশে ইসলাম কি কুরআনের নিয়মানুযায়ী চলে নাকি জামায়াতের নিয়মানুযায়ী চলে ভেবে পাই না।
বিএনপির আর কারো কথা নাই বললাম। মির্জা সাহেবও বহুরূপী আচরনে কম যান না। কোন একসময় বলেন শাহবাগের আন্দোলন সরকারের সাজানো নাটক। আবার কয়েকদিনের ভিতরই চেহারা পাল্টিয়ে আন্দোলনকারীদের স্বাগত জানিয়ে অন্যান্য দাবি তোলার আহ্বান জানান।
কথনো বলেন ক্ষমতায় গেলে যুদ্ধাপরাধীদের বিচার করবেন। আবার ঠিকই যুদ্ধাপরাধীদের বাঁচানোর জন্য জামায়াতের ডাকা হরতালে সমর্থন দেন।
একই অঙ্গে এতসব রঙ্গ দেখে বলতে ইচ্ছা করে--
একই অঙ্গে কত রূপ !!!!!

