অভিজিৎ রায়ের মৃত্যু ও কয়েকটি প্রশ্ন


 >>ব্লগার রাজীবের হত্যার পর যাদের ধরা হয়েছিলো তাদের কাছ কাছ থেকে তথ্য পাওয়া গিয়েছিলো তারা একটি হিটলিস্ট করেছে এবং সেই হিটলিস্টে উপরের দিকেই অভিজিৎ রায়ের নাম। যেহেতু তিনি আমেরিকান নাগরিক সেহেতু তার বাংলাদেশে আসার খবর নিশ্চয়ই সরকারের সংশ্লিষ্ট দপ্তরের অজানা নয়। তাহলে এরকম জঙ্গিগোষ্ঠীর হিটলিস্টে থাকা একজন ব্যক্তির নিরাপত্তা দেওয়ার দায়দায়িত্ব পুলিশের আছে কি নেই? সাধারণ মানুষের কথা বাদ দিলাম, এরকম জঙ্গিগোষ্ঠীর হুমকির মুখে থাকা একজন ব্যক্তির নিরাপত্তার দায়িত্বও যদি না ই থাকে তবে পুলিশের কি দরকার? এখন আমেরিকাও তো বলতে পারে তাদের দেশের একজন নাগরিকের কেন যথাযথ নিরাপত্তা দেওয়া হলোনা? কি জবাব দেবে সরকার?
 >> রমনা অঞ্চলের এসি শিবলী নোমানের ভাষ্যমতে একজন পুলিশ ঘটনা দেখে মনে করেছিল, মারামারি হচ্ছে। তার মানে দাড়ায় সে মারামারি মনে করেই এগিয়ে আসেনি। এখান থেকে বেরিয়ে আসে দুইটি প্রশ্ন। (১) খুনের ঘটনাও যাদের কাছে মারামারি মনে হয় তারা কতটা প্রশিক্ষিত আর কি নিরাপত্তাই দেবে? (২) মারামারি রোধ করা কি পুলিশের দায়িত্বের মধ্যে পড়ে না? সিনেমার পুলিশের দায়িত্বের মত বাস্তবেও কি পুলিশের কাজ কোন ঘটনা বা দুর্ঘটনার শেষে ঘটনাস্থলে উপস্থিত হওয়া?
 >>বিভিন্ন কারনে এটা স্পষ্ট যে এরকম একটি ঘটনায় এটা স্পষ্ট যে পুলিশের সুস্পষ্ট গাফিলতি রয়েছে অথবা পুলিশ এটাতে সহায়তা করেছে। এরকম একটা ঘটনার পর পুলিশের ব্যর্থতা অনুসন্দ্ধানে তদন্ত কমিটি করা উচিত নয় কি? পুলিশ এভাবে দায়দায়িত্ব এড়িয়ে গেলে কাল আপনি মরবেন, পরশু আমি মরবো, এইতো।
 >>আনসারুল্লাহ বাংলা টিমের নাম আজ নতুন শুনছিনা । এটা পরিস্কার যে এইসব জঙ্গিগোষ্ঠী দেশের ভেতর ভালোভাবেই তাদের কাজ বেশ কয়েক বছর যাবত চালিয়ে যাচ্ছে। অথচ সেই বিএনপির আমলের মত সরকার বলছে দেশে কোন জঙ্গিগোষ্ঠী সক্রিয় নেই। তাছাড়া মৌলবাদের বিস্তার আশঙ্কাজনক। প্রগতিশীলতার দাবিদার সরকার মৌলবাদ রোধে আদৌ কি কোন পদক্ষেপ নিয়েছে? যতদিন থেকে আনসারুল্লাহ বাংলা টিমের নাম জানি সরকারের যদি সদিচ্ছা থাকতো এতদিনে এদের মূলোৎপাটন করে ফেলা সম্ভব হতো। কিন্তু বাস্তবে তা করা হয়নি। এ থেকে কি কি এটা সন্দেহ করা অযৌক্তিক হবে যে সরকার ইচ্ছে করেই এসব জঙ্গিগোষ্ঠীকে নির্মূল না করে টিকিয়ে রেখেছে এদের ভয় দেখিয়ে ক্ষমতায় থাকার জন্য?
কে দেবে প্রশ্নগুলোর উত্তর? সরকারেরই তো প্রশ্নগুলোর উত্তর দেওয়ার কথা। বাংলাদেশের প্রেক্ষাপটে এটা সম্ভব নয় বলে এখানে উপস্থাপন করে রাখলাম।

