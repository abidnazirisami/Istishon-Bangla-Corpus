সংসদে সংরক্ষিত আসন_ নারীর ক্ষমতায়ন নাকি নারীর জন্য লজ্জার_


তত্ত্বাবধায়ক ইস্যু নিয়ে ইদানিং রাজনীতির মাঠ সরগরম। প্রধানমন্ত্রী শেখ হাসিনা সংসদে ও সংসদের বাইরে প্রায়ই তত্ত্বাবধায়ক ইস্যুর কড়া সমালোচনা করে বলেন, গনতান্ত্রিক রাষ্ট্রে অনির্বাচিত তত্ত্বাবধায়ক সরকার ব্যবস্থা অবৈধ। তবে একটা গনতান্ত্রিক রাষ্ট্রে জনগনের ভোট ছাড়া সংরক্ষিত আসনব্যবস্থা কতটা গনতান্ত্রিক সে ব্যাপারে প্রশ্ন থেকেই যায়। তবুও পৃথিবীর অনেক দেশে এই ব্যবস্থা আছে এবং এটাকে পজিটিভলি দেখা হচ্ছে, দেখার যথেষ্ট কারনও রয়েছে। এর ফলে যেমন সম্মানিত লোকদের সংসদে পদচারনা পড়েছে, তেমনি অনেক সত্‍, রাজনীতিসচেতন, কিন্তু সরাসরি রাজনীতির সাথে যুক্ত নয় এমন ব্যক্তিদের সংসদে গিয়ে কথা বলার সুযোগ হয়েছে। সংসদ অধিবেশনগুলো এর ফলে আরো ফলপ্রসূ হয়েছে।
এবার আসি বাংলাদেশের প্রেক্ষাপটে। বাংলাদেশে সংরক্ষিত আসনগুলো বন্টন হয় জাতীয় নির্বাচনে কোনো দলের প্রাপ্ত আসনসংখ্যার উপর ভিত্তি করে। এরপর দলগুলো নিজ নিজ পছন্দানুসারে সদস্য নির্বাচন করে। আমার প্রশ্নটাও এইখানে। এখানে কি নারীর ক্ষমতায়ন হচ্ছে নাকি জয়ী দলের আসনসংখ্যা ভারী হয়ে দলের ক্ষমতায়ন হচ্ছে? যোগ্যতার ভিত্তিতে কতজন নারীকে সংসদে নেয়া হচ্ছে? এদের একটাই যোগ্যতা আছে, শুধু অন্ধ দলীয় আনুগত্য। সুতরাং সংসদে এখন যে গালির বাহার চলছে এটা তো স্বাভাবিকই। দেখুন, নির্বাচিত মহিলা সাংসদদের তুলনায় এই সংরক্ষিত আসনের মহিলারা অনেক বেশি আগ্রাসী, গালিবাজ। এরা সংসদে গিয়ে শালীন, সংসদীয় ভাষার ধার ধারে না। এমনও তথ্য আছে যে, কোনো একটা আসনে আওয়ামী লীগের দুইটা গ্রুপ। এক গ্রুপ থেকে একজন সংসদ সদস্য হল, অন্য গ্রুপকে খুশি রাখার জন্য একজনকে সংরক্ষিত আসনে সদস্য করা হলো। বেশ! উভয় কুল রক্ষা!!
সংরক্ষিত আসন কি এজন্য? "মাইক দে", "শুয়োরের বাচ্চা", "জিভ টেনে ছিড়ে ফেলবো", "চুতমারানী", এটা কি নারীর ক্ষমতায়ন? নাকি নারীর জন্য লজ্জার? অথচ এরকম কি না করলে হতো না? আমাদেরও তো সুযোগ ছিলো ৪৫ টি আসনে ৪৫ জন রাজনীতিসচেতন, সম্মানিত নারীকে মনোনয়ন করা। এটা নারীর ক্ষমতায়নের সাথে সাথে নারীদের সম্মানও বাড়াতো। কোনো নারীকে বর্তমান সংসদের গালিবাজ নারীদের জন্য লজ্জায় পড়তে হতো না।
হয় সংরক্ষিত আসনে দলীয় রাজনীতির দিকে না তাকিয়ে যোগ্য কোনো নারীকে বসাতে হবে, নতুবা যদি দলীয় লোকদের বসাতেই হয়, তবে সংরক্ষিত আসনেও দলীয় মনোনয়ন দিয়ে নির্বাচন দিতে হবে। ক্ষুদ্র একজন ব্লগপাঠকের এইটাই দাবি।

