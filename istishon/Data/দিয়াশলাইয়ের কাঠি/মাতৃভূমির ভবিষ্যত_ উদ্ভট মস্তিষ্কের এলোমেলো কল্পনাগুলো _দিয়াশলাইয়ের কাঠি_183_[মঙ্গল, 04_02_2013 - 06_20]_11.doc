মাতৃভূমির ভবিষ্যত_ উদ্ভট মস্তিষ্কের এলোমেলো কল্পনাগুলো 


আমি কল্পনায় দেখতে পাচ্ছি রক্ত দিয়ে কেনা আমার স্বদেশটা একটা রণক্ষেত্রে পরিণত হচ্ছে, চারিদিকে সবুজের সমারোহের পরিবর্তে শুধু লাল আর লাল! আমার বাঙালি ভাইদের রক্তে রঞ্জিত হয়ে সমস্ত সবুজ যেন হারিয়ে গেছে লালের আড়ালে।
সমস্ত ভালো যেন মন্দের ধারালো তরবারির আঘাতে মৃত্যুমুখে পতিত হয়েছে। সমস্ত রাস্তাঘাট, বাজার, মন্দির, মসজিদ সবজায়গাতেই শুধু মৃত্যুর মিছিল। প্রতিদিন একটা ছোট্ট শিশুরও ঘুম ভাঙছে বোমা, গ্রেনেডের শব্দে। নতুন আগত শিশুটার মুখও যেন ভয়ে নীল হয়ে যাচ্ছে প্রতিটি মুহুর্তে।
শুধু যুদ্ধ, মৃত্যু, কান্না, হাহাকার। আর একদল হিংস্র পশুর রক্তাক্ত তরবারি হাতে নৃশংস উল্লাস।
তারপর একদিন স্বদেশের আকাশে বিদেশী জঙ্গীবিমান। শান্তির নাম করে ড্রোন থেকে বৃষ্টির মত বোমাবর্ষন।
তারপর...
তারপর... ...
উফ্ফ্!!! আর ভাবতে পারছি না। মাথাটা কেমন যেন ঘুরছে। যখনই কল্পনাগুলো ছবির মত চোখের সামনে ভাসছে তখনই চেনা জগতটা চোখের সামনে কেন যেন অন্ধকার হয়ে আসছে। কিছুক্ষন শক্তিহীন অবস্থায় পড়ে থাকি আর ভাবি,
আমার এই কল্পনা যেন সত্যি না হয়। তোমরা আমার মাকে বাঁচাও। বাঁচাও ঐসব নরপিচাশ, উগ্রপন্থী, ধর্মান্ধ কিংবা বিদেশী শক্তির লোভী হাত থেকে। আমার প্রিয় দেশের একটা পাখিও যেন দিন শেষে নির্ভীকভাবে নিজ বাসায় তার বাচ্চার কাছে ফিরে যেতে পারে। 

