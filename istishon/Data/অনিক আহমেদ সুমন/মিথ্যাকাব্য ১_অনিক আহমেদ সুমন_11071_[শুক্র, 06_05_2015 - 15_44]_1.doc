মিথ্যাকাব্য ১


হঠাৎ কোন একদিন যদি ধরে ফেলি হাত?
ইশারায় চুপ থাকতে বলে
হাত ধরেই যদি বলি,
"মন ভালো নেই। চল,হাঁটি?"
হাঁটবিতো?
তুই জানিস না,আমি তোকে বলিনি;
এখনো দুঃস্বপ্নের চাবুক আমাকে ক্ষতবিক্ষত করে,
মাঝরাতে ঘুম ভাঙলে এখনো আমার খুব
শুনতে ইচ্ছে করে মোহময় তোর কণ্ঠস্বর!
ওহ! তুই কেন নেই খোলাচুলে দাঁড়িয়ে বারান্দায়?
তুই কেন নেই শহরের সবকটা অপরিচিত রাস্তায়?
যতবার আর্তনাদ করি,
ঘড়ির টিক টিক শব্দে শালার আর্তনাদটাও চাপা পরে যায়।
আমি কী করি,কোথায় যাই?
ঘুম আসেনা,
আমার রাত্রিরা জেগে থাকে ,
আমাকেও জাগিয়ে রাখে!
-অআসু

