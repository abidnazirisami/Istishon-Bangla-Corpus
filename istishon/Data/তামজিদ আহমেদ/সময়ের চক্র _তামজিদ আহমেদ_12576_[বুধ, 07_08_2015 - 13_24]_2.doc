সময়ের চক্র 


ছোটকালে কত কিছুই না ভাবতাম,কত কিছুই না
ভালোবাসতাম, কতো মানুষকেই না আপন ভাবতাম
কিন্তু সময়ের অন্ধ চক্রের বিপাকে সবকিছুই যেন
নিমিষেই বদলে যায়...
সময় সত্যিই অদ্ভূত সে বদলেছে অনেক
মানুষকে,বদলেছে তাদের চাওয়া পাওয়ার সীমা,কেড়ে
নিয়েছে কারো প্রাণ আবার নতুন করে কাউকে
জীবন দিয়েছে কাউকে অভ্যাসের দাস বানিয়েছে
আবার অভ্যাসকে কারো দাস বানিয়েছে....
আগে ভাবতাম যার কাছে প্রচুর সম্পদ অর্থ,গাড়ি-
বাড়ি আছে সেই পৃথিবীর রাজা কিন্তু কিছু বিচার
বিবেচনার পর বুঝলাম পৃথিবীতে রাজা একমাত্র সেই
হতে পারবে যে সময়কে তার অধিন্স্থ করতে
পারবে....
তাছাড়াও সময় কিন্তু শিক্ষকের কাজও ভালো করে
সম্পন্ন করতে জানে সে আমাদের শিক্ষা দিয়ে যায়
যে মানুষ বর্ণচোরা সে সময়ের সাথে তাল মিলিয়ে
নিজের রূপ বদলায়
সে আরো শিক্ষা দিয়ে যায় যাদের আমরা বেশি
আপন ভাবি তারাই একসময় আমাদের পর ভেবে দূরে
সরে যায় আর অচেনা মানুষরাই একসময় আমাদের
অন্ধের যষ্ঠি হিসেবে জীবনে আসে

