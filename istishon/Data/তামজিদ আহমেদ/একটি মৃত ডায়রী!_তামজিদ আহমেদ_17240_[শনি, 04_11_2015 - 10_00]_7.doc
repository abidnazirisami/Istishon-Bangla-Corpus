একটি মৃত ডায়রী!


আমার একটি ডায়রী পড়ার কথা ছিল,
একটি মৃত ডায়রী!
ডায়রীটিতে একটি মৃত গল্প ছিল,
অনেকগুলো লাশ ছিল!
আমিতো ডায়রীটিকে লাশের কফিন ভাবতাম
যেখানে কেবল লাশের বসবাস,
কতশত রক্তাক্ত লাশ!
যে সকল লাশের অধিকাংশের পিতা আমি নিজেই!
হত্যাকারী পিতা!
একটি কিশোরীর হাসির অকাল মৃত্যু হয়েছিল!
আমিই হত্যা করেছিলাম!
সে অনেক আগের কথা!
কাঁদতে কাঁদতেই কিশোরী লাশটিকে কফিনে ভরেছিল!
হঠাত করে একটি ভালবাসার অপমৃত্যু হয়েছিল,
কিশোরী তাকেও কফিনে ভরেছিল!
আরো কতশত লাশ,
একে একে সবকটি লাশে কফিন পূর্ণ হয়েছিল!
বিশ্বাসের লাশ,
অনুভুতির লাশ,
কল্পনার লাশ!
আরো অনেক লাশ!
তারপর কফিনের লাশগুলো আরো অনেকবার লাশ হয়েছিল!
একবার, দুবার, বারবার.......
সে গল্প কেউ জানেনা, কেউ দেখেনি!
এক প্রাতবেলা,
নাকি ভরদুপুর কিংবা শেষবিকেলে,
কিংবা মধ্যরাতে
লাশের কফিনটি পুড়ে ফেলেছিল সে কিশোরীটি,
সবকটি লাশসহ।
আত্মার শান্তি কামনায়.....
কেউ দেখেনি, কেউ জানেনি
কেউ পায়নি এতগুলো লাশের পোড়া গন্ধ,
কিংরা তীব্র আর্তনাদের মহাধ্বনী!
কেবল ছাইগুলো মিশে গিয়েছিল বাতাসে......
আমার আর কখনোই পড়া হলনা সে মৃত ডায়রীটি!

