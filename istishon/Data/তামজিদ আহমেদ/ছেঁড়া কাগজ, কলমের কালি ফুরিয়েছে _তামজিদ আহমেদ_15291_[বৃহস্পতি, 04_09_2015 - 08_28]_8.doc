ছেঁড়া কাগজ, কলমের কালি ফুরিয়েছে 


সব কিছুই অনূকুলে ছিল। এখন আছে কিনা জানি না। চারপাশটা
থমথমে,
আবার শীতল হাওয়ায় শরীরটাও কাঁপছে। কিসের যেন অভাব। জানি
না।
আধারের মাঝে চাঁদের আলোর প্রভাবটা ভালোই পড়ছে। হাতের
অগ্নিশিখাটা কাকে যেন ডাকছে। অবশ্য জানা আছে তার যে তার
ডাক, তার ডাকাতেই
সীমাবদ্ধ।
বেশি না, আনুমানিকভাবে আট বাই দশ ফুট হবে বারান্দাটা। তাতেই
আকাশটা তার সৌন্দর্যরূপ নিয়ে আমায় অনুভূতি দিয়ে যাচ্ছে।
কী আজব ব্যাপার! আমি একাই স্বাদ নিচ্ছি।
কেমন আছে সে? জানি না। পালনকর্তাই আমার অন্ধ বিশ্বাসের
যোগ্য। তিনিই একমাত্র পারেন আমায় শান্ত করে রাখতে। তিনিই
মহান।
অশ্রুকণা এখন আর আসে না। আর কতো? হয়তো অশ্রু
ধরে নিয়েছে তার আগমনে আমার অনুভূতিলোপ পেলেও পেতে পারে।
স্বার্থপর, হুম আমার অশ্রুজল স্বার্থপর।
নীরব কেনো সবাই? কোথায় দিবালোকের মানুষদের কোলাহলময়
ব্যস্ততা? ওরা সূর্য দেখলে জেগে থাকে, কিন্তু চাঁদ! চাঁদ কি দোষ
করলো? সে রাতে রাতে ছোট আবার রাতে রাতে বড় হয়, এটাই কী
তার
দোষ? সূর্য তো আলোর পথ গমনে ক্ষীণতম থেকে বেড়ে আবার
ক্ষীণতমতেই যায়। তাহলে দোষ কার?
অনেক প্রশ্ন রয়ে আছে আমার রাজ্যে। উত্তর পাবো কিনা জানি
না।
না পাওয়াটাই স্বাভাবিক। কারণ, প্রশ্নকারী মানুষটি ছেঁড়া কাগজকেই
প্রশ্ন করছে তার ফুরিয়ে যাওয়া কালমের কালো কালির মাধ্যমে।
হাজার হোক, কাগজ তো কথা বলতে পারে না। শুধু গায়ে রংঢং করে
কিছু
প্রকাশে সাহায্যদান, ব্যস এতটুকুই।
অনেককাল ধরেই ইচ্ছে ছিলো কিছু বলার। সময় হয়নি। আজ অঢেল
সময়, অথচ পারছিনা লিখতে কিছুই। কখন যে শেষ
বাক্যে পৌঁছবো জানি না। তবুও লিখে যাচ্ছি। হার মানতে কে বা
চায়?
মাত্র দুটু করে হাত পা নিয়ে কতো কিছু করে যাচ্ছি। বলতেই হবে,
সাহসিকতা অটল আছে এখনও। হাজার হোক মানুষতো! মানুষ
মানুষের
জন্য, জীবন জীবনেতিবৃত্তের জন্য, আদৌ কী তাই?
আমি তো বুঝতে পারছি না। কিংকর্তব্যবিমূঢ়তা কাজ করেই যায়
আমার মাঝে, শুধুমাত্র এই বাক্যটির জন্য। যাইহোক, প্রকাশ্যে খুব
কমই ক্ষতিসাধন হয়েছে আমার। প্ররোক্ষে তা কতটুকু
জানি না কোনো প্রকার ধারণাও নেই।
অনেক হয়েছে আমার ছেঁড়া কাগজে কালো রংকরা। রং প্রায় শেষের
পথে। একটু রং রেখে দিতে হবে আমার জন্য। কি জানি, আবার
হয়তো কোনো স্পষ্ট কাগজে একটি বাক্যের প্রয়োজন হতে পারে।
কিন্তু আজ! আজ আর নাইবা রং মাখিয়ে আমার ছেঁড়া কাগজকে ঘন
করে তুলি। তাছাড়া জায়গাটাও সল্প।

