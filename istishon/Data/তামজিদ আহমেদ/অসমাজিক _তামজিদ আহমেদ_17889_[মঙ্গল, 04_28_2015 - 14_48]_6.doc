অসমাজিক 


ব্যস্ত জনপথ ক্লান্ত নগরী
দূর্নিবার সব ইচ্ছের অকপট ছোটাছুটি
নিয়নের রাস্তায় স্বপ্নের মিলন
অন্তরালে চলতে থাকা যান্ত্রিক জীবন চলমান সে আজীবন
পথশিশুর মুখে অর্থহীন হাসি
নিয়ে আসে কোনো বিরতিহীন গাড়ি
ফুটপাতে পড়ন্ত বিকালের শেষ রোদ
একঝাঁক অট্টহাসি দিয়ে শেষ করে তার ক্লান্তি সব অশান্ত
রাজনীতির কড়া ছাপ ফেলে যায় এই দূর্নীতি রক্তের রং খেলা এখানে
প্রতিনিয়ত চলে
প্রতিনিয়ত মানুষ সম্মোহিত হয় অর্থে
রাতের রাজপথ এখানে টেনে নিয়ে আসে জীবনসংগ্রামে হেরে যাওয়া
অদম্য যোদ্ধাদের
এই আঁধার কারো কারো জীবন নেয়
আবার কারো কারো জীবন ফিরিয়ে দেয়
রাত পোহালে এই নগরে নেমে আসে
আরেকটি ভোর
আরেকটি নতুন সূর্য
আরেকটি অসমাজিক দিন

