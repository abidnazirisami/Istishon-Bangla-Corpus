অনন্ত অজুহাতে তুমি আমি 



আনমনা হওয়ার অজুহাতে,
এড়ালে চলবে কেন,
চুপটি করে ক্যাফেটেরিয়ার আড্ডার ফাকে,
ছায়া কেন ফেলা,
মনের নীল আকাশে,
ক্যাম্পাসের রং টুকু ধূসর হতে হতে,
তলানি জমেছিল,
কোকের বোতলে।
যখন আমায় ছায়া রাখে ঘিরে,
কালো সে চোখের মায়ায় বেধে।
ক্যাফেটেরিয়ার বিকেল গুলো বড় দুরন্ত,
আজ ছুটে চলে,
তোমার ব্যাস্ততা পিছে ফেলে,
টুংটাং টুংটাং রিকশার গানের পিছু নিয়ে,
যেখানে সন্ধা হলেও মন পালায় না ঘরের কোণে।
তোমার ঠোট ছুতে অজুহাত লাগে,
কখনও ধুলোর কিংবা চায়ের কাপের শেষ চুমুকের।
আমার ভালোবাসতে অজুহাত লাগে না,
শুধু তুমি উদাস হয়ে তাকালেই চলে,
আনমনা হওয়ার অজুহাতে আমি ও উদাস হতে চাই ,
তোমার হাত মুঠোর মাঝে,
সোডিয়াম বাতির হলদেটে আলোয়,
আজ সন্ধ্যাবিলাসে। 

