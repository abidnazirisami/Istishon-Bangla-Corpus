অভিমানী এইতো আছি পাশে 


 প্রিয়তমা এতো অভিমান কেন,
রাতের দ্বিতীয় প্রহর শুরু মাত্র,
জমতে দাও শীতের আবেশ,
আমি এখন আর ল্যাম্পপোস্ট গুলোর মত একা নই,
চারটা দেয়াল জুড়ে,
ভালোবাসা ঘেরা ছাদের নিচে,
তোমার ভালোবাসার উষ্ণতায় হারাই,
যখন আগের রাতগুলো একলা কাঁদে ।
অভিমানী ঐ মায়া চোখের অভিমানে ,
আমার জগত সংসার যায় ভেসে,
অকূল সময় বড় চঞ্চল,
তোমার উষ্ণতা খোজে অঙ্গবিহীন আলিঙ্গনে,
জানত তখনও কিন্তু রূপালী চাঁদটা জেগে,
আমাদের সময়ের ছোট্ট আকাশে,
তোমার কপালে টিপ সেজে,
সেই রাতের দ্বিতীয় প্রহরে,
যখন অভিমানে তোমার দুচোখ আকূল,
আমি মাতাল,
একটু খানি উষ্ণতাার খোজে,
তোমার সেই ভালোবাসার চারদেয়ালের এপাশে।
অভিমানী তোমার মায়া চোখে অভিমান কে রাত জাগিও না,
আমি জাগতে চাই প্রতি রাতে তোমার স্বপ্ন হয়ে,
গভীর ভালোবেসে।

