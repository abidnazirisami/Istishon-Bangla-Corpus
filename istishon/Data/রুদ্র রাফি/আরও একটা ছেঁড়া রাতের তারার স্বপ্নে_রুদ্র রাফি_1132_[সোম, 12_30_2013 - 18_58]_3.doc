আরও একটা ছেঁড়া রাতের তারার স্বপ্নে


 দেয়ালের এপাশের গল্প,
আলোর নিচের অন্ধকারে,
বেড়ে ওঠা একটু একটু করে,
বুকের ভীতর গভীর রাতে।
সন্ধ্যা তখনও,
আলো ছায়ার খেলা,
জীবনের রঙ্গ মঞ্চে ,
উদাস দুপুরটা এখনও দাগ কেটে,
পথটা ছিল ছোট,
তাই একলা পথচলা, ,
এই নগরের ক্লান্ত পথে,
সোডিয়ামের আলোয় নেশা,
চোখে নেশা,
স্বপ্নের নেশা,
আমায় মাতাল করে,
রক্তে যে মাতালতা জেগেছে,
আমি দেখিনি তারে এতোকাল ধরে,
দেয়ালের ওপাশের টুকু নাহয়, ,
রইল চির গোপন,
না জানলেও চলবে,
আমি একটু ক্লান্ত হতে চাই,
তাইতো হারানো সেই রাজপথে,
সোডিয়াম আলোয়,
তোমাদের এই নগরে।
আরও একটা রাত আর সেই ছেঁড়া রাতের তারার গল্পে।

