প্রতিদ্বন্দ্বিতা নয় চাই একক আধিপত্য 


 আমি প্রতিদ্বন্দ্বীতা চাই না।
চাই একক আধিপত্য,
জানিনা কতটুকু আমাকে বোঝা যায়,
তবে হয়তবা আমি এইশহরের কামার্ত মানুষগুলোর মতই নোংরা,
জীর্ণ আমার কল্পনা,
যদি তা ভাবতে চাও আমায় নিয়ে,
সাধু নই,
আমি ভালোবাসলে চাব একক আধিপত্য,
ছুঁতে চাইতেই পারি চোখ,
উষ্ণতা খুজতেই পারি ঠোঁটে,
এলোচুল সরানোর অজুহাতে এলোমেলো ছুঁতে পারি উন্মুক্ত কাঁধে,
গন্ধ যদি বাসা বাধতে চায় ঐ এলো চুলের,
আমার বুকে,
তাকে বাধা দেওয়ার সাধ্য কই,
মহাপুরুষ তো নই,
ছিলাম বলে স্মৃতিভ্রষ্ট তো হইনি কখনও,
আমি রাত্রিবিলাশে বাধতেই পারি উষ্ণ আলিঙ্গনে,
যখন তুমিই আমার ,
তবে কেন আমি চাইব না একক আধিপত্য,
যখন অধিকারটুকু আছে সবটুকু জুড়ে।
প্রিয়তমা হয়তবা আমি এমনই ,
না আমার কামনার দেবী নও,
তুমি নও সে,
তবে আব্দার গুলো চিরন্তন,
যখন তুমই আমার বলে।
তাই আমার চাই একক আধিপত্য ,
তোমার জগত জুড়ে,
প্রতিদ্বন্দ্বিতা নয় কাম্য,
যখন তুমি পাশে।

