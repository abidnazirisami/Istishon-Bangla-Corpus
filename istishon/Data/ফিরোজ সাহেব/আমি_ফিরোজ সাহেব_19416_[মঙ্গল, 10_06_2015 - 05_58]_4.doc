আমি


ছোটবেলায় 'Aim in Life' বলতে কিছুই ছিলোনা।
পিস্তল নিয়ে খেলতে ভালো লাগতো, তাই ভেবেছিলাম বড় হয়ে ডাকাত কিংবা ডন কিছু একটা হবো। কিন্তু একটু বড় হতেই মনে হলো এরচেয়ে ভালো কোনো মালবাহী ট্রাকের ড্রাইভার হই। গাড়ি চালানো হবে, পয়সাও আসবে আবার নতুন নতুন জায়গাও ঘুরা হবে। পুরাই উড়াল পংখী ক্যারিয়ার। আরেকটু বড় হতেই মনে হলো, সব বাদ,আসলে জঙ্গি বিমানের পাইলট হওয়াটাই সবচেয়ে বুদ্ধিমানের কাজ। খালি পাখির মতো উড়বো আর আকাশে গুলি মারবো। মাঝখানে আবার জাহাজের কাপ্তান হওয়ার ইচ্ছাটাও মনে হালকা উঁকি মারছিলো। ঝড়ঝঞ্ঝার মধ্য দিয়ে সারাদিন শুধু মনে মনে জাহাজ চালাইতাম। শেষমেশ মনে হলো কোনো একটা আজানা দ্বীপের বাসিন্দা হই। ঘুরবো, ফিরবো আর খাবো, মজাই মজা। এখনো শেষ সিদ্ধান্তটা নিতে পারি নি। হয়তো কালেই আবার নতুন কিছু হওয়ার ইচ্ছা করবে।
ঠিক জানা নেই......

