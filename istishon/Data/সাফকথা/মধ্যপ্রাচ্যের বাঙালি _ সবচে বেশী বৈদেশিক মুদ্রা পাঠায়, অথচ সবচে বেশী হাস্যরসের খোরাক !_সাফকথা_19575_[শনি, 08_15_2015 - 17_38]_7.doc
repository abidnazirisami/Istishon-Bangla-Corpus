মধ্যপ্রাচ্যের বাঙালি _ সবচে বেশী বৈদেশিক মুদ্রা পাঠায়, অথচ সবচে বেশী হাস্যরসের খোরাক !


ক‘দিন আগে প্রতি বছরের মত এবারও গণমাধ্যমে বাংলাদেশ কর্তৃক বৈদেশিক মুদ্রা আয়ের তথ্য-উপাত্ত প্রকাশিত হয়েছে। প্রথম আলোর রিপোর্টে দেখলাম, বরাবরের মত এবারও মধ্যপ্রাচ্যের দেশগুলো থেকে বাঙালীরা দেশে সবচেয়ে বেশী বৈদেশিক মুদ্রা পাঠিয়েছেন। যেসব দেশ থেকে বাঙালীরা বৈদেশিক মুদ্রা উপার্জন করে দেশে পাঠান , সেসব দেশের তালিকায় শীর্ষে রয়েছে সৌদি অারব, দ্বিতীয় স্হানে সংযুক্ত আরব আমিরাত অার তৃতীয় স্হানে রয়েছে মার্কিন যুক্তরাষ্ট্র।
অন্যদিকে ছোটবেলা থেকে দেখে আসছি, বাংলাদেশের পপুলার কালচার যেমন নাটক,সিনেমা, গল্প ইত্যাদি মাধ্যমে ‘ডুবাইওয়ালারা‘ হাস্যরসের অন্যতম একটি উপাদান। অবাক লাগে, এই একবিংশ শতাব্দীতেও মধ্যপ্রাচ্যের বাঙালীদের নিয়ে নাটক-সিনেমায় হাসাহাসি-তামাশা করার ধারা বিদ্যমান। অবশ্যই মধ্যপ্রাচ্যের বাঙালীদের জীবনযাত্রা নাটকের মাল-মসলা হতে পারে। এতে দোষের কিছু নেই। কিন্ত অামার মনে পড়ে না, তাদেরকে কখনো কোন ইতিবাচক চরিত্রে দেখানো হয়েছে। লম্বা অারবী জোব্বা অার দেশে এসে সবার সঙ্গে হাস্যকরভাবে অদ্ভূত ঢংয়ে অারবীতে কথা-বলা-বাঙালিদের এখন টিপিকেল কমেডিয়ান হিসেবেই উপস্হাপন করা হয়। এটা কি স্টেরিওটাইপ নয়? লক্ষ লক্ষ মানুষকে একই ধাচে বিবেচনার একটা রুচিহীন হাস্যকার চেষ্টা নয়? 
আবার, ইউরোপ/ আমেরিকায় বসবাস করা বাঙালিদের অধিকাংশ সময় ‘সুযোগ্য পাত্র-পাত্রী‘ হিসেবে উপস্হাপন করা হয়। ইউরোপ/অামেরিকায় বাঙালীদের মধেও তো নানা চরিত্রের লোক আছে। কিন্ত তাদের নিয়ে তামাশা-হাস্যরস সৃষ্টিকারী কমেডিয়ান চরিত্র দেখা যায় না বললেই চলে।
এই হিপোক্রিসি একটা জিনিস প্রমাণ করে জাতি হিসেবে অামদের বুদ্ধিবৃত্তিক দৈন্য, আমাদের জাতীয় অকৃতজ্ঞতা অার ভন্ডামি । 

