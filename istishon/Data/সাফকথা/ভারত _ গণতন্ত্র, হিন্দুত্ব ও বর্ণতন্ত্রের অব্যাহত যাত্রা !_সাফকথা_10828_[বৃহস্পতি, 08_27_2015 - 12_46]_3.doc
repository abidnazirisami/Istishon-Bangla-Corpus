ভারত _ গণতন্ত্র, হিন্দুত্ব ও বর্ণতন্ত্রের অব্যাহত যাত্রা !


স্বাধীনতার পর ৬৮ বছরে ভারতের অর্জন কম নয়। গত এক দশকে দেশেবিদেশে তাদের সাফল্যগাঁথা নিয়ে নানা মিডিয়ায় নানা কাহিনী লেখা হচ্ছে। আম্বানী-মিতালদের নাম পাশ্চাত্য গণমাধ্যমে অাজকাল প্রায়ই চোখে পড়ে। বলিউডী সিনেমা বিশ্বজয়ের পথে অলমৌস্ট হলিউডকে ঠেক্কা দিচ্ছে, যদিও আন্তর্জাতিক অঙ্গনে পুরস্কারের স্বীকৃতি তাদের ভাগ্যে খুব একটা জুটে না। স্লামডগ মিলিয়নেয়ারের ভাগ্যে অস্কারের শিকে ছিড়েছিল অবশ্যই ব্রিটিশ পরিচালক ড্যানি বয়েলের কারণে।
ভারতের এই রাজনৈতিক এবং অর্থনৈতিক সাফল্যের চিল্লাচিল্লির আড়ালে আরেকটা ভারতীয় চেহারা সমান্তরালে অব্যাহত রয়েছে, যেটা এখনো প্রাচীন এবং পশ্চাতমুখী। প্রথমেই বলা যায় হিন্দু ধর্মের ‘বর্ণ-প্রথা‘ সম্পর্কে। বর্ণ-প্রথা আজও ভারতীয় সমাজকে আষ্টেপৃষ্টে বেঁধে রেখেছে। এ থেকে মুক্তির আর কোন সম্ভাবনা নেই বললেই চলে। কারণ বর্ণ-প্রথার ধারক-বাহক হিন্দুত্ববাদীরা বছর বছর ধারাবাহিকভাবে শক্তি সঞয় করে চলেছে। ১৯৮৪ সালে বিজেপি সংসদে মাত্র ২টি আসন জিতেছিল, ১৯৮৯ সালে সেটা দাঁড়ায় ৮৫টিতে, ১৯৯১তে ১১৯টি,১৯৯৮তে ১৮২টি। বর্তমানে তারা কোথায় আমরা সবাই জানি।
এক হিসেবে দেখা যায়, ভারতের গুজরাট রাজ্যে (গান্ধী এবং মোদির জন্মস্হান) ৯৮% গ্রাম বর্ণ-প্রথা কঠোরভাবে মেনে চলে। সেখানে দলিত এবং অচ্যুত সম্প্রদায়ের লোকদের উচ্চবর্ণের হিন্দুদের থেকে নিরাপদ দূরত্বে রাখা হয়। ফলে তারা সরকারী সুযোগসুবিধা থেকে থাকে বঞিত। আর এক জরিপে দেখা যায় সমগ্র ভারতে মাত্র ৫% আন্ত:বর্ণের বিবাহ অনুষ্ঠিত হয়। যে বছর দিল্লীর বাসে এক হিন্দু ছাত্রীকে ধর্ষণ করা হয়, যার ফলে ইন্ডিয়া বিশ্বমিডিয়ার হেডলাইন হয়েছিল, সে বছরই ১৫০০ দলিত মহিলাকে ধর্ষণ করা হয় ,শুধুমাত্র দলিত হওয়ার কারণে। দলিত কোন মেয়ে উচ্চবর্ণ বা অন্য বর্ণের কোন ছেলেকে বিয়ে করলে তাকে ধরে এনে উলঙ্গ করে প্যারেড করানো হয়। তারপর অনেকক্ষেত্রে সেই মহিলাকে ‘লিন্চ‘ বা গণপিটুনি দিয়ে হত্যা করা হয়। আর ভারতের শিল্প-বাণিজ্য-মাঝারি-ক্ষুদ্র সকল ব্যবসা বলা যায় ২% বৈশ্যদের হাতে। ১০০জন উচ্চবর্ণের হিন্দু শিল্পপতি ভারতের জিডিপির ২৫% এর মালিক।
হিন্দুত্ব বা মুসলমান সাম্প্রদায়িকতা বা দেশভাগ নিয়ে অালোচনা উঠলেই আমরা জিন্নাহকে দোষারোপ করি দ্বিজাতিতত্বের বিষবাষ্প ছড়ানোর জন্য। এখন দেখা যাক, উপমহাদেশের ভারতীয় কৃতি সন্তান নোবেলজয়ী অর্থনীতিবিদ অমর্ত্য সেন কি বলেন এ সম্পর্কে। তাঁর বই ‘দি আরগুমেনটেটিভ ইন্ডিয়ান‘এ তিনি লিখেছেন ‘‘বিনায়েক দামোদার সাভারকার ১৯২৩ সালে ‘হিন্দুত্ব‘ নামে একটি বই লেখেন। বিনায়েক ছিলেন উগ্র-হিন্দু জাতীয়তাবাদী নেতা, যাকে ভারতে হিন্দুরা বীর-সাভারকার বলে আখ্যায়িত করে। যদিও মনে করা হয়ে থাকে (ভুল করে) যে মোহাম্মদ অালী জিন্নাহই প্রথম দ্বিজাতিতত্বের ধারণার জন্ম দেন, কিন্ত সত্য ঘটনা হল, জিন্নাহর ১৫ বছর আগে এই সাভারকার ‘হিন্দুত্ব‘ গ্রন্হে ভারতে দ্বিজাতিতত্বের বীজ বপন করেন। হিন্দু এবং মুসলমান - দুটো ভিন্ন জাতি এবং তারা এক সঙ্গে বাস করতে পারবে না এটা সাভারকারই প্রথম জনপ্রিয় করেন। হিন্দুত্ববাদীদের সকল কর্মকান্ডে গান্ধী সমর্থন না করায় হিন্দু উগ্রপন্হী নাথুরাম গডসে তাকে খুন করে। অার এই নাথুরাম গডসে ছিলো সাভারকারের শিষ্য।‘(The Argumentative Indian, Amartya Sen page 51, Penguin Books,2005)
প্রশ্ন হল এটা কিভাবে সম্ভব যে, বিনায়েক সাভারকারের স্হলে আমরা জিন্নাহকে দ্বিজাতিতত্বের জনক হিসেবে জানি। এর কারণ বুঝতে হলে তাকাতে হবে বলিউডী সিনেমার দিকে। একটা বিষয় হিন্দুত্ববাদীরা ইউরোপীয়ানদের কাছ থেকে, আরো পরিষ্কার করে বলা যায়, ফ্যাসিস্ট হিটলারের কাছ থেকে ভালো করে শিখেছে , সেটা হলো ‘একটা মিথ্যাকে বারবার বলা, অার বারবার পুনরাবৃত্তির মাধ্যমে তারা নির্জলা মিথ্যাকে সমাজে সত্য হিসেবে প্রতিষ্ঠিত করে নেয়।‘ যেমন ধরেন বলিউডী প্রায় সকল সিনেমার সকল ‘খলনায়ক‘ হিসেবে মুসলমানরা চিত্রিত হয়ে থাকে, মনে পড়ে , সেলিম ভাই, সোলায়মান ভাই, কাশিম ভাই ইত্যাদি ইত্যাদি। যে ভারতের মুসলমান পপুলেশন মাত্র ১৮% সেখানকার খারপ মানুষের প্রায় ১০০% মুসলমান- এ ধরণের ধারণা যারা দেশেবিদেশে প্রতিষ্ঠিত করতে চায়, তাদের অামরা যতই সমালোচন্ করি না কেন, তাদের হিটলারী-বুদ্ধির তারিফ না করে পারা যায় না । ঢাকা শহরে টপ-টেরর বা সন্ত্রাসীদের ১০ জনের মধ্যে খুঁজলে অন্তত ২ জন হিন্দু পাওয়া যাবে, যেমন এক সময় ছিল ,এই মুহূর্তে মনে পড়ছে ‘সুব্রত বাইনের কথা‘। মোহাম্মদপুরে ছিল ২ ভাই টপ সন্ত্রাসী, যারা হিন্দু ছিল(নামটা মনে পড়ছেনা) । অথবা জোসেফ সেও হয়তো হিন্দু ছিল। চট্রগ্রাম , খুলনা, রাজশাহী, সিলেট ইত্যাদি সব শহরেই মুসলমান সন্ত্রাসীদের সঙ্গে ২/৪টা হিন্দু সন্ত্রাসীও আছে। ভারতের সাথে আমাদের তফাত হলো আমরা বাংলাদেশের মুসলমানরা এই হিন্দু সন্ত্রাসীদের ‘হিন্দু‘ সন্ত্রাসী বলি না, বলি শুধুই সন্ত্রাসী। আমরা এই হিন্দু সন্ত্রাসীদের নাটক-সিনেমায় প্রতিনিয়ত নানা খল-চরিত্রে রুপায়নের মাধ্যমে হিন্দু ধর্মকে ‘বাঁশ‘ দেয়ার ধান্ধা করি না, যেটা ভারতে ডালভাতের মত করা হয়। আর আমরা দুনিয়াজুড়ে সব ধর্মের মানুষরা তাঁদের বানানো সিনেমা দেখে স্টুপিডের মতো আনন্দে তা-ধিন তা-ধিন নাচি। এ দিক থেকে বলা যায়, ভারতীয়রা আমাদের চেয়ে চালাক , ধূর্ত, ম্যানিপুলেট-বিদ্যায়, পিআর-কারিশমায় পারঙ্গম। এই প্রশংসা তাদের প্রাপ্য। আমরা তাদের চেয়ে অনেক পিছিয়ে। এ বিষয়ে উন্নতি করার জন্য আমরা তাদের কাছ থেকে ট্রেনিংও নিতে পারি ! 
ভারতীয় মুষলমানদের সেকেন্ড-ক্লাশ জীবন নিয়ে পুরো একটা মহাকাব্য লেখা যায়। সেদিকে আজ আর যাচ্ছিনা। শুধু একটা উদাহরণ দেই তাদের জন্য, যারা কথায় কথায় ভারতের ‘মুসলমান‘ প্রেসিডেন্টের বুলি আওড়ায় আর ‘বলিউডী-খানদের-বাদশাহীর‘ কথা কথা মনে করিয়ে দেয়। তাদের বলি, কষ্ট করে এনডিটিভিতে বারাকা দত্তের সঙ্গে সাঈফ আলী খানের সাক্ষাতকারটা মনোযোগ দিয়ে দেখুন। সাঈফ অত্যন্ত বেদনা নিয়ে বারাকাকে বলেছে যে, সে বোম্বের জুহুতে একটা ফ্লাট কিনতে পারে নি। কেন? কারণ সে মুসলমান, অন্তত নামে। বারাকা দত্ত জানতে চাইলেন ‘ Are you serious, Saif? Saif said 'yes, I was not sold a flat in Zuhu (Bombay) only because of my religion. Everyone knows about that. The estate agent knows about that'. ভাইয়েরা এই হলো ভারতের গণতন্ত্র আর ধর্ম নিরপেক্ষতার পরাকাষ্ঠা যে একজন সেলেব্রিটি নায়ক বোম্বে শহরের একটি বিশেষ স্হানে ফ্লাট কিনতে পারে না, কারণ সে মুসলমান। সে এৗ এলাকায় থাকলে হিন্দুরা অপবিত্র হয়ে যাবে। এই যদি হয় একজন তথাকথিত সেলেব্রিটি মুসলমানের অবস্হা , তাহলে ভারতে সাধারণ মুসলমানের কী ভয়াবহ অবস্হা তা আপনেরা বিজ্ঞানমনস্করা হিসেব করে নেন !! এই বিষয়টা আরেকটা জিনিস প্রমাণ করে, সেটা হল এই ‘বলিউডী-খানদের-ভুয়া-বাদশাহীকে‘ ভারতীয় মিডিয়া এবং হিন্দু নেতারা ব্যবহার করে ‘মুসলমানদের সামগ্রিক সাফল্যের প্রতীক‘ হিসেবে, মুসলমানদের প্রকৃত সেকেন্ড-ক্লাশ জীবন ঢেকে রাখার জন্য। মুসলমানদের অধিকার বা দুরবস্হা নিয়ে কেউ কিছু বললে বা লিখলে সবাই তেড়ে আসবে ‘আরে ভাই কী যে বলেন, ইন্ডিয়ার সব বড় নায়করা হল মুসলমান !!‘‘ মুসলমান এমপি? সেটা বাংলাদেশের হিন্দু এমপিদের চেয়ে বেশী নয়। মুসলমান মন্ত্রী ? সেই অমুক বছরে একজন ছিলেন - যেটা নিয়ে এখনও সবাই জাবর কাটে। মুসলমানদের সরকারী চাকরি? এই ধরেন ১.৫%-২% এর মধ্যে। মুসলমান পপুলেশন সরকারী হিসাবে প্রায় ১৮% সত্তেও ? হ্যাঁ। 
ভারতীয় সমাজের অভ্যন্তরীণ চেহারা, বিভিন্ন জাতি-গোষ্ঠি-বর্ণের মানুষের প্রকৃত অবস্হান জানার কোন সহজ উপায় নাই। কারণ ভারতের ‘কর্পোরেট মিডিয়া‘ আর বলিউডী সিনেমার উদ্দাম নাচ-গান সেটাকে দক্ষতার সঙ্গে আড়াল করে রাখে। জানতে হলে আপনাকে রীতিমত অমর্ত্য সেনের মত গবেষণা করতে হবে। ভারতের এক ‘রিলায়েন্স গ্রুপ‘ ২৭টা টেলিভিশন চ্যানেলের মালিক। বাকীদের কথা বললাম না। চিন্তা করুন বিষয়টা , একটা বিজনেস গ্রপ ২৭টা টিভি চ্যানেল নিয়ন্ত্রণ করে। তারা সমাজকে নিয়ন্ত্রণ করবে, নাকি অরুন্ধতী রায়-অমর্ত সেন করবে?
এত কিছুর পরও আমি সব সময় একটা বিষয়ে ভারতের প্রশংসা করি সেটা হলো, তারা অন্তত স্বাধীনতার পর থেকে নিয়মিত নির্বাচন অনুষ্ঠান করে যাচ্ছে। গণতন্ত্রের প্রকৃত অবস্হা যাইহোক, নিয়মিত নির্বাচন অনুষ্ঠান চাট্রিখানি সাফল্য নয়। কিন্ত উপরোক্ত মৌলিক সমস্যাসমূহ সমাধানে ভারতকে সর্বাগ্রে এই সমস্যাগুলোর অস্তিত্ব স্বীকার করতে হবে, যেটা তারা খুব সহসা করবে বলে মনে হয় না। সুতরাং গণতন্ত, মানবাধিকার, সাম্য আর মৈত্রীর পথে ভারতকে এখনও যেতে হবে বহু দূর। 

