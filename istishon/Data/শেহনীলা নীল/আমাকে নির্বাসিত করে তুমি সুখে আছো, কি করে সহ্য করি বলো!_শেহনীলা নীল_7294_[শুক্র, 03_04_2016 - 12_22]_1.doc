আমাকে নির্বাসিত করে তুমি সুখে আছো, কি করে সহ্য করি বলো!


আকাশ ও পাতালের একছত্র অধিকার চাই,
চাই বায়ুমন্ডল এবং অন্তরীক্ষের মালিকানা;
সকল পরিমন্ডল নিয়ে ঘুরবো হাতের মুঠোয়,
কোথায় পালাবে তুমি?
আমাকে দুঃখ দিয়ে নিস্তার নেই তোমার আর,
আকাশে পাতবো ফাঁদ আর পাতালে ফেলবো জাল
কুচক্রি ষড়যন্ত্রে রোপন করবো অপ্রতিরোধ্য বিষবৃক্ষ,
সে বৃক্ষের নির্গত কার্বন ডাই অক্সাইডে
তিল তিল করে নিস্তেজ হবে তুমি
কিভাবে বাঁচবে বলো ?
হে অহংকারী যুবক,
আমাকে নির্বাসিত করে তুমি সুখে আছো,
কি করে সহ্য করি বলো!

