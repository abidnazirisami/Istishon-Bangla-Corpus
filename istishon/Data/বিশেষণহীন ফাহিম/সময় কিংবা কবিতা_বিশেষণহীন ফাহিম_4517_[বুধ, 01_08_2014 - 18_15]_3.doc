সময় কিংবা কবিতা


 চারতলা ভবনটির তৃতীয় তলায় প্রসস্থ রেলিংটির ওপর
বসে রয়েছে আদিব। শীতের শুরুটা জমকালো ভাবে হলেও
মাঝপথে এসে তা ফিকে হয়ে এসেছে। পরিবর্তনটা ঠিকই লক্ষ্য
করেছে সে। আজকাল পরিবর্তনগুলি একটু বেশীই চোখে পড়ছে তার।
হঠাৎ পরিচিত রঙ গুলি দ্রুতই বদলে যাচ্ছে। হয়তোবা সময়ের
প্রয়োজনেই, শুধু নিজেকেই বদলানো হচ্ছে না কিংবা প্রয়োজনও
হয়তোবা পড়ছে না। ভাবতে ভাবতে হঠাৎ হাতে থাকা জলন্ত সিগারেটের
উপর চোখ পড়ল আদিবের। মাএই সিগারেটটা ধরিয়েছে সে অথচ এতেই
প্রায় অর্ধেকটা পুড়ে শেষ। সময় কতই না ধোঁকা দেয় তাকে।
সিগারেটের শেষ টানটি মুখে পুরে, ফেলে দেয়া সিগারেটের স্ফুলিঙ্গ
লক্ষ্য করল আদিব।
নাহ্
পরিবর্তনগুলো আজকাল একটু বেশীই দৃষ্টিগোচর হচ্ছে কিংবা সময়
অতি দ্রুতই তার রঙ বদলে দিচ্ছে।
#1

