ইহুদী নাসারাদের দেশে___


সকালে ঘুম থেকে উঠে দেখলাম ল্যাপটপের লাইট জ্বলছে। তার মানে ল্যাপটপ অন করেই ঘুমিয়ে পরেছিলাম। মাউস প্যাড নাড়া দিতেই সর্বশেষ ওয়েব পেজ খুলে গেল। দেখলাম পর্ণ ভিডিওটা প্লে হয়ে শেষ হয়ে আছে। পর্ণ দেখতে দেখতে নিশ্চয়ই ঘুমিয়ে পরেছিলাম। জিনিসটা এখন বোরিং লাগে। আগে অনেক এক্সাইটিং ছিল। তারপরও মাঝে মাঝে দেখি। এসব চিন্তা করতে করতেই মাউসটা সেদিক ঘুরিয়ে তারাতারি বন্ধ করে দিলাম। এদেশে ফ্রি পর্ণ আবার বে আইনি। ধরা খেলে মান ইজ্জত পরের বিষয়, জরিমানা দিতে দিতেই ফকির হয়ে যাবো! ঘুম চোখে ফেসবুক পেজে গিয়ে খেয়াল করলাম আজ শুক্রবার। সবাই জুম্মাহ মুবারক স্ট্যাটাস দিচ্ছে। সাথে সাথে মনে পড়ল জুম্মা পড়ার কথা। এই ইহুদী নাসারারা আবার জুম্মার দিন ছুটি দেয় না। তাই জুম্মার সময় ইচ্ছা করেই ক্লাস নেইনি যেন জুম্মা পড়তে পারি। পর পর তিনবার জুম্মা না পড়লে আবার ঈমান চলে যায়। সেই রিস্ক নিতে চাইনি। সময়ের ব্যস্ততার কারনে ৫ ওয়াক্ত নামাজ পড়া হয়না, কিন্তু জুম্মা কখনোই মিস দেই না আমি। আল্লাহর কাছে একটাই প্রার্থনা, আল্লাহ যেন আমাকে ৫ ওয়াক্ত নামাজ পড়ার তৌফিক দান করেন। এই চিন্তা করতে করতে গসলটা সেরে মসজিদের দিকে রওনা হলাম।
আমাদের মসজিদের ইমাম অসাধারণ বয়ান করেন। চোখে পানি এসে যায়! আজ সে বলল আমরা এই ইহুদী নাসারাদের দেশে থেকে হারাম থেকে দূরে আছি সেটা অনেক পুন্যের ব্যাপার! আল্লাহ আমাদের জন্য বাকিদের চেয়ে বেশি সওয়াব দিবেন কারন আমরা সব ফেতনা ফাসাদের মাঝেও ঈমান নিয়ে হালাল খেয়ে পড়ে আছি। মুনাজাতের সময় তার কান্না আমার চোখেও পানি নিয়ে এসেছিল। আল্লাহ যেন আমাকে হালালের সাথে চলার তৌফিক দান করেন। আল্লাহর কাছে একটাই চাওয়া!
বাসায় এসে খেয়ে দেয়ে আবারো একটু ঘুমিয়ে নিলাম। রাতরে একটা পার্টি আছে। এদেশে আবার সপ্তাহের শেষ দিন, অর্থাৎ শুক্রবার জমজমাট পার্টি হয়। সারা সপ্তাহের ধকল কাটিয়ে সবাই একসাথে মোজ মাস্তি করে। ব্যাপারটা বেশ আনন্দদায়ক। সন্ধ্যার পরপরেই পার্টিতে চলে এলাম। এবারের পার্টিটা একটু বেশি জমেছে। সপ্তাহ শেষ তো বটেই, মাসেরও শেষ, তাই সবাই একসাথে একটু বেশিই মজা করছে। পার্টির মেয়েগুলোকে এক নজর দেখে নিলাম এবারের মেয়েগুলা আগের চেয়ে ভাল এসেছে। একটা বিয়ারের বোতল হাতে নিয়ে ঢুকে গেলাম পার্টির মাঝে...
সকাল কটা বাজে বুঝতে পারছিলাম না। চোখ খুলতে খুব কষ্ট হচ্ছিল। মাথাও ব্যথা করছে খুব। আস্তে আস্তে চোখ খুলে দেখলাম আমি আমার বাসায় নেই। অন্য কারো বাসায় আছি। ব্যাপারটা নতুন না একদমই, আগেও এমন হয়েছে। কিন্তু এসবের সবচেয়ে খারাপ ব্যাপার হচ্ছে কার বাসায় আছি সেটা বুঝতে কষ্ট হয়। পাশ ঘুরিয়ে দেখলাম একটা মেয়ে নগ্ন হয়ে আমার পাশে শুয়ে আছে। খেয়াল করলাম আমারও গায়ে জামা নেই। মেয়েটার চেহারা চেনা চেনা লাগছে। কাল রাতেই দেখেছি। মনে করতে পারছি না। ব্যাপারটা ভেবে মনে মনে হাসলাম। গতবারের মত এবারো নাম ভুলে গেছি। তারাতারি ও ঘুম থেকে ওঠার আগেই ওর মোবাইল থেকে ফেসবুক প্রোফাইলটা বের করলাম। সেখান থেকে নামটা ঝটপট দেখে নিলাম। নাম ওর জেইড। এই নামের কাউকে চিনি না এবং আমি নিশ্চিত গতরাতেই ওকে প্রথম দেখেছি। ব্যাপারটা নিয়ে আর মাথা ঘামালাম না। গত রাতে নিশ্চয় অনেক বেশি মজা করেছি তাই কিছু মনে পরছে না। ড্রিং করার এটা একটা অসাধারণ দিক। হ্যাংওভারের পর কিছু মনে থাকে না। কিন্তু এতোটুকু মনে থাকে যে আমি অসাধারণ সময় পার করেছি। দেশে থাকতেও একটু আকটু ড্রিঙ্ক করতাম, কিন্তু ড্রিঙ্ক করার আসল মজা এখানে এসে পেলাম। এই চিন্তা যখন করছি তখনই দেখি মেয়েটা ঘুম থেকে উঠছে...
খিদে লেগেছিল খুব। ভাবলাম ওর সাথেই নাস্তা সেরে ফেলি। নাস্তা করতে বসে দেখি সে বেকন ভেজেছে। আমি তো বেকন খাবো না। ওকে জিগ্যেস করলাম বেকন ছাড়া কিছু আছে কিনা। ও একটু অবাক হল, কেন খাবো না জিগ্যেস করল। আমি ওকে অনেক কষ্টে বুঝালাম এটা আমাদের ধর্মে হারাম। শুকরের কোন অংশের মাংস খাওয়া একদমই মানা আছে আমাদের ধর্মে। পাশাপাশি কিছু বৈজ্ঞানিক সোর্স থেকেও বললাম শুকরের মাংস আমাদের শরীরে কিরকম ক্ষতি করতে পারে। তার সাথে এও বলতে ভুললাম না আমাদের ধর্ম কতটা বিজ্ঞান সম্মত। ইসলাম কতটা সুন্দর ও শান্তির ধর্ম তাও বোঝানোর চেষ্টা করলাম। মনে হল না বেশি একটা কাজ হল। শেষে না খেয়েই বেরিয়ে এসে পরলাম। এই ইহুদী নাসারাদের বোঝানোর চেষ্টাই করা উচিত না! আল্লাহ এইজন্যই ওদের কখনো জান্নাতে নিবে না। সারাজীবনই ওদের জাহান্নামের আগুনে পুড়তে হবে! আল্লাহ তাদের হেদায়েত করুক। তাদের ঈমান আনার তৌফিক দান করুক। আল্লাহর কাছে আমার একটাই চাওয়া...
বি.দ্র- এই লেখার অনেক কিছু কাল্পনিক হতে পারে আবার নাও হতে পারে। না হওার সম্ভাবনাই বেশি। এই ঘটনা কারো সাথে মিলে গেলে আমার নামে মামলা নির্দ্বিধায় করতে পারেন। আমি সেই মামলা মাথা পেতে নিব। আল্লাহর কাছে একটাই দোয়া করি যেন আমি মামলা লড়ার হিম্মত পাই! 

