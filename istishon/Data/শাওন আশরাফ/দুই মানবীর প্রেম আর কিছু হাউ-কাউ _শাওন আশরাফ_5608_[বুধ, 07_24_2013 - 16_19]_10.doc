দুই মানবীর প্রেম আর কিছু হাউ-কাউ 


আমাদের মিডিয়া আর সুশীলেরা কি ভুলে গেছে যে কান উৎসবে সেরা চলচ্চিত্র Blue is the warmest color সমকামী প্রেমের কাহিনী থেকে নির্মিত? তাহলে দুজন মানুষ , হোক সমলিঙ্গের, পরস্পরকে ভালোবেসে জীবন অতিবাহিত করার সিদ্ধান্ত নেয়াতে এত হু-হা কিসের? 
কে কার সাথে কিভাবে জীবন কাটাবে এটা ঠিক করে দেয়ার জন্য আপনি, সমাজ, রেওয়াজ কেউ নন। আপনার কোন অধিকার নেই অনধিকার চর্চার। যারা এই দুজন মানুষ সমকামী বলে আহত হচ্ছেন, তাদের জ্ঞাতার্থে বলে রাখি, পৃথিবীতে প্রতি ৪ জন মানুষের মধ্যে অন্তত একজন হলেও সমকামী। সজ্ঞানে হোক, আর অজ্ঞানে। 
কান উৎসবের রেফারেন্স দিলাম, আমার বন্ধুতালিকার এবং চুশীলদের অনেকে আবার হাউ কাউ করে উঠবেন, এহ! ইউরোপ আম্রিকার লোকেরা এমনই , তারা লজ্জাহীন, এদের দেখাদেখি সমকামিতা আমাদের নিষ্পাপ সমাজে এসেছে ইত্যাদি ইত্যাদি। ভাই থামেন, পেটে আর চ্যাটে লাথ্বি পড়লে সাইক্লপ্সের মতন দৈত্যও কাঁদে। আপনারা না কাঁদলে সেটা অবাক করার মতন ব্যাপার হবে। ইউরোপ-আম্রিকার ভিসা পেলে আপনাদের কয়জন দেশে থাকবেন আর কয়জন লুংগি উচিয়ে বিমান বন্দরে উসাইন বোল্টের বেগে দৌড় লাগাবেন তা ভালই জানা আছে। তাই যাদের অগ্রাহ্য করতে পারবেন না তাদের নিন্দা না করাই ভালো। কারণ নিন্দা আর সমালোচনা এক জিনিস নয়। যাই হোক সেটা আমার কথা নয়। 
যখন ৫ম~৬ষ্ঠ শ্রেণি পড়ুয়া মেয়েরা সমাজের পশুদের গ্রাসের শিকার হয় তখন কি আপনাদের সমাজের নিষ্পাপ চরিত্র কলুষিত হয় না? ধর্ষণ-নিপীড়ণ কি ইউরোপ আম্রিকা থেকে ধার করে এনেছিলেন নাকি? তাহলে এখন দুইজন মানুষ স্বেচ্ছায় একসাথে জীবন কাটানোর সিদ্ধান্ত নিয়েছে বলে আপনার সমাজ ধ্বংস হয়ে গেলো! সেলুকাস! নাকি আপনাদের লালসা মেটানোর উপকরণ কমে যাবে এই ভয়ে আপনারা হাউ-কাউ বাধিয়েছেন? 
মৌউলানারা কি ফতোয়া দেন তা দেখার খুব ইচ্ছা আমার। তারা সমকামিতার বিরুদ্ধে একটা নজিরই স্থাপন করেন, লুত নবীর গোত্রের কথা। মজার ব্যাপার হল, তারা নিজেরাই তাদের নিজ মাদ্রাসার ছাত্রদের যৌন হয়রানি করেন। গত কয়েকদিনের খবর ঘাটলে এ বিষয়ে মেলা তথ্য পাওয়া যাবে। 
আর মিডিয়ার কথা নাই বা বললাম। এদেশের মিডিয়া নামে মিডিয়া। প্রকৃত গণমাধ্যম এরা কবে হবে এরাই জানে। 
ব্যক্তিগতভাবে সমকামিতা আপনার কাছে অদ্ভূত মনে হতেই পারে। কারণ আমাদের দেশের মানুষের যৌনশিক্ষা খুবই নিম্ন পর্যায়ের।সমাজে যৌনতা সম্বন্ধে একটা ধারণাই প্রচলিত আছে। তা হল, যৌনকর্ম বিয়ের পরে অত্যাবশ্যক; কারণ, এছাড়া বংশবিস্তার হবে না। ঠিক আছে, সকল প্রাণীর বেঁচে থাকার প্রধানতম উদ্দেশ্য হল টিকে থাকা এবং বংশবিস্তার করা। তাই বলে কেউ মানুষ হওয়া ভুলে যেতে পারে না! মানুষ হিসেবে সবারই বেঁচে থাকার, নিজের জীবন নিজের মতন অতিবাহিত করার অধিকার আছে। 
প্রসঙ্গত, জন লেননের কথা মনে পড়ে গেল, তিনি বলেছিলেন,
We live in a world where we have to hide to make love, while, violence is practiced in broad daylight. 
আমাদের অবস্থা খুব ভিন্ন নয়, আমরা কখনই তাদের কথা শোনার, তাদের অনুভব করার চেষ্টা করবো না যারা আমাদের চাইতে ভিন্ন ধাঁচে জীবন গড়ে নেয়। কখনই তাদের পাশে দাঁড়ানোর চেষ্টা করবো না, বরং, তথাকথিত চুশীল সেজে সমাজ রক্ষা করতে তাদের বিরুদ্ধে ধর্মযুদ্ধ ঘোষণা করে নিজের অসাড়তা জাহির করবো। সেই দুই মানবীর জন্য রইল শুভকামনা। তাদের জীবন সুন্দর হোক, এ কামনা রইল। 
আর যে সমাজে কাউকে আকাঙ্খা করা, ভালোবাসতে চাওয়া, কাছে থাকতে চাওয়ার ইচ্ছা প্রকাশ করা পাপ, সে সমাজে মানুষের থাকা কোনদিক দিয়ে পূণ্যের কাজ, তা বলা মুশকিল।

