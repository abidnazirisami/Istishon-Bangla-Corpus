আটককৃত ব্লগারদের মুক্তি চাই


আমাদের সমাজে সত্য বলা দায়, শোনা দায়, সত্য ঘটনা দেখাও দায়। বরং যারা এর উল্টোটা করে, সমাজ তাদেরই বাহবা দেয়। অর্থাৎ আমাদের সমাজ এবং তার নিয়ন্ত্রকেরা আশা করে যে আমরা সবাই গান্ধীর বাঁদর হয়ে থাকব। আমরা সোনার বাংলায় বাস করি। যেখানে মুক্তচিন্তার চর্চা করার জন্য ব্লগারদের জেলে পাঠানো হয়। কে কি লিখল বা না লিখল তা পড়ে কেউ দেখল না, সবাই শোনা কথায় লাফালাফি শুরু করল। অথচ, যারা অশান্তি সৃষ্টি করছে তাদের ধরার কেউ নেই । বিচিত্র দেশ। বিচিত্র তার মানুষ।
যাই হোক আমি আটককৃত ব্লগারদের মুক্তি চাই। কে ১৩ দফা দিল, “ব্লোগার” ব্যানারে অনশন করল না কি করল সেটা দেখার সময় আমার নেই।
সম্প্রতি কিছু মানবতাবাদী পয়দা হয়েছেন যারা চরমপন্থি ফারাবির মুক্তিও দাবি করেছেন। আপনাদের মানবতাবাদকে গদাম। এই মানবতাবাদের জন্যই আজ দেশের এ অবস্থা। আপনারা কোন ফারাবির মুক্তি চান? যে প্রকাশ্যে মানুষ হত্যার হুমকি দেয়? ইলিয়াস! রঙ্গে ভরা বঙ্গদেশ, তার রঙ্গের নাই যে শেষ!
আসিফ মহিউদ্দীন, সুব্রত শুভ, মশিউর রহমান, রাসেল পারভেজ এর মুক্তি চাই। আসিফ মহিউদ্দিন সম্পর্কে আপনাদের কার কি অবস্থান আমি জানি না। শুধু এতটুকু জানি, এক সময় যারা তার লেখায় প্রশংসার ফুল ঝরাত আজকে তারা তার লেখার উদ্দেশ্য নিয়ে প্রশ্ন তুলেছে। সবাই বেঈমান। আমি আসিফ মহিউদ্দিনের কোন ভক্ত বা গুণগ্রাহী নই। কিন্তু তার লেখা থেকে আমি অনেক শিখেছি। সেটা আমি অস্বীকার করতে পারব না।
এই ব্লগাররা কোনদিন আপনার ঘরে এসে, রাস্তায় দাঁড়িয়ে লিফলেট বিলি করে আপনাকে তাদের লেখা পড়তে বলেনি। আপনার মন চাইলে আপনি পড়বেন, নতুবা পড়বেন না। আর কথা শোনার সাহস না থাকলে, গান্ধীর বাঁদর হয়ে বসে থাকুন।আপনাদের দিয়ে কিছু হবে না। বসে বসে নিজের ল্যাঞ্জা মালিশ করে আরও চকচকে বানান, যাতে করে সুবিধাবাদীরা আপনাদের ল্যাঞ্জা ভালমতন মারতে পারে।

