সিধল, একটি গ্রামের খাবার 



আজ গ্রামের একটা মজার খাবারের নাম আপনাদের বলব। আর তা হল সিধল।সিধলও একপ্রকার শুঁটকি। কি নাম শুনেছেন ? মনে হয় কেও কেও শুনেও থাকবেন এবং খেয়েও থাকবেন। সাধারণত গ্রামে মাছ সংরক্ষণ করার একটা ভাল পদ্ধতি হল এই সিধল। বর্ষা মৌসুমে প্রচুর মাছ ধরা হয় গ্রাম গুলিতে। রেফ্রিজারেটর না থাকায় ৩ পদ্ধতিতে মাছ সংরক্ষণ করে গ্রামের গৃহ বধূরা।
১। টাকি, কই, মাগুর , শিং এই মাছ গুলি জ্যান্ত পাতিলে অনেক দিন সংরক্ষণ করা হয়।
২। শুঁটকি করে
৩। সিধল প্রক্রিয়ায়
>>> প্রক্রিয়া: যে মাছ সংরক্ষণ করা হবে তাকে সেদ্ধ করে পেস্ট বা শীল পাটায় বেটে ভর্তা বানানো হয়। এর পর এর সঙ্গে কচুর কাণ্ড( যাকে কচুর বই বলে) সিদ্ধ করে তারও পেস্ট বানানো হয়। এর পর এই দুই পেস্ট কে একত্রে মিশিয়ে ছোট ছোট আকারের পাতলা গোল গোল পিঠের মত আকার দিয়ে রৌদ্রে শুকানো হয়।
>> পরিমাণ: দুই পেস্ট এর মিশ্রণ অনুপাত হবে—মাছ : কচু = ২ : ১
>> পরবর্তী কার্যক্রম: খুব ভাল করে শুকিয়ে এই গোল গোল পিঠে আকৃতির সিধল গুলিকে তুষের ছায়( ধানের কুড়ে পুড়িয়ে যে ছায় হয়) এর মধ্যে ২-২.৫ মাস রেখে আবার রৌদ্রে শুকিয়ে নিতে হয়। এর পর এই গোল গোল সিধল গুলির ওপর হতে কাল একটা আস্তরণ তুলে ফেলে বা চেঁচে ফেলে এগুলিকে কাঁচের বয়ামে সংরক্ষণ করা হয়।
>> খাওয়া: এই গুলি কে খেতে হলে সুন্দর করে রান্না করে আপনার প্রয়োজন মত সবজি যা মাছের সংগে যায়, তা দিয়ে বা এমনি রান্না করে খেতে পারবেন। এত সুন্দর গন্ধ। ওহ খুব ভাল লাগে যদি ভাল করে প্রক্রিয়া মত করা যায়। আহ জীবে জল আসার মতই, তবে তৈরি প্রক্রিয়া তা একটু কঠিন এই যা। তবে এখন অনেকে সহজ প্রক্রিয়ায় এটি তৈরি করা যায়।https://www.facebook.com/golammaula.akas/posts/555353844532545 

