_ভেজাল_


 চালে ভেজাল ডালে ভেজাল
ভেজালের নেই শেষ,
ভেজালের গান গেয়ে গেয়ে
উজাড় হল দেশ।
কথায় ভেজাল কাজে ভেজাল
ভেজাল জন সভায়,
নিরাময়ের নাইকো ঔষুধ
ভাজাল আছে কোথায়।
ভেজাল দিয়ে চুকছে মোদের
লেখাপড়ার পাঠ,
ভেজাল নাকি ফ্যাশন এখন
ভেজালে দেশ লোপাট।
কমছে নাতো বাড়ছে ক্রমেই
ভেজাল নিয়ে শালিস,
ডাক্তাররাও করছে এখন
ভেজাল ঔষুধ মালিশ।
দুধে ভেজাল নুনে ভেজাল
ভেজাল দিচ্ছে তেলেও,
ভেজাল নাকি মানুষেতেও
লাট সাহেব হলেও!
সরকারেতে ঢুকছে ভেজাল
অল্প ছিল আগেই,
মগজ ভেজাল হলেও কিন্তু
প্রশ্ন মনে জাগেই?
ভেজাল হাওয়ায় চলে ফিরে
আমরা সবাই চুপ,
ভেজাল জিনিস খেতে খেতে
শরীর ভেজাল প্রুফ।
২.৫৯pm ৩-১১-১৩ইং

