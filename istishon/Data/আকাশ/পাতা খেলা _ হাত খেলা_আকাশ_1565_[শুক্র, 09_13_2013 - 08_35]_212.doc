পাতা খেলা _ হাত খেলা


 পাতা খেলা / হাত খেলা
কালীর পায়ে শত নমস্কার.....................।
ও কালী তুই আয় আমার দিকে...........................।।
..........................................।
দুর্গা এলো জল খেল..............................।
.....................।। দশ হাতে তার ............।।
এগুলি কিছু মন্ত্রের অংশ।
এছাড়া আরও শত শত/ হাজার হাজার মন্ত্র ব্যবহার হয় এমন একটি খেলার সঙ্গে আজ পরিচয় করিয়ে দেব আপনাদের । 
>>>এই খেলাটিকে বলে পাতা খেলা / হাত খেলা। এটিকে এক ধরনের ব্ল্যাক ম্যাজিক চর্চা নির্ভর খেলা বলা হয়ে থাকে।
আয়োজন: আমাদের গ্রাম অঞ্চলে এখনো এই খেলাটি আয়োজন করা হয়।আগে থেকে ঘোষণা করা হয় অমুক দিন খেলা অনুষ্ঠিত হবে। যারা ভাল ওঝা/ মন্ত্রী( মন্ত্র যানে যারা/কবিরাজও বলা হয়) তারা সঙ্গী সাথি নিয়ে ঐ দিন অংশগ্রহণ করে। যার মন্ত্র সবচেয়ে শক্তিশালী সে বেশি হাত ডাকে সে ফাস্ট এর পর সেকেন্ড। তাদের জন্য বিভিন্ন পুরুষকার ঘোষণা করা হয়। 
বর্ণনা: বড় মাঠের মাঝে কলা গাছ পুতে চার দিকে দড়ি টাঙ্গিয়ে দিয়ে মাঠে দর্শকদের প্রবেশিধিকার নিষিদ্ধ করা হয়। মাঠে চারদিকে বিভিন্ন স্থানে ওঝাদের বসার জায়গা করে দেওয়া হয় ছামিয়ানা টাঙ্গিয়ে। চারিদিকে আশেপাশের গ্রাম হতে নারী পুরুষ আবাল বৃদ্ধ সকলে আসে খেলা দেখতে। আর দু পাই কামাতে বিভিন্ন রকম দোকানের পরশা সাজিয়ে বসে স্থানীয় দোকানদাররা। মহা এক জমজমাট অবস্থা। আর মাইকে ঘোষকরা একের পর এক আকর্ষণীয় ঘোষণা দিয়ে মাতিয়ে তোলে মাঠ। 
মন্ত্র: প্রথমে হাত ও ওঝাদের পরিচয় দিয়ে মাইকে ঘোষণা করা হয়। তাদের মাঠের মাঝে আমন্ত্রণ করা হয়। সকলে এলে মন্ত্র ফুঁকে প্রথমে জাদের হাত আছে তাদের হাত তোলে হয়। হাত তোলা হল তার ডান হাতে ঝাঁকুনি শুরু হওয়া। মন্ত্র পড়ে হাত উঠাতে হয়। আর সকলের কিন্তু এই ক্ষমতা থাকে না। আমি এদের সাথে কথা বলে এবং মন্ত্রীদের সাথে কথা বলে জেনেছি এদের কাছে জিন থাকে। সেই এর হাত ঝাঁকুনির প্রধান কারণ। সত্য মিথ্যে আল্লাহ মালুম । এর পর হাত উঠলে যে কেও বা সকলে (৩-৪জন) কলা গাছে হাত দিয়ে মারতে থাকে। মারতে মারতে কলা গাছকে নিশ্চিহ্ন করে ফেলে। যখন দেখে হাত চরমে উঠেছে ওঝারা তাদের নির্দিষ্ট স্থানে গিয়ে বসে। এর পর শুরু হয় হাত ডাকা। মন্ত্র পড়ে মাঝে থাকা হাতকে ( হাত ঝাঁকাতে থাকা মানুষকে) ডাকে। যার মন্ত্র শক্তিশালী তার দিকে ছুটতে থাকে হাত। ঐ হাত গুলি এমন করে ঝাঁকায় যে অনেক সময় তাদের পোশাক ঠিক থাকেনা তখন কমিটির লোক দৌড়ে গিয়ে তার পরনের কাপড় গামছা বা দড়ি দিয়ে বেধে দেয়। আর ওঝাদের মন্ত্র পড়া দেখলে হাঁসি না পেয়ে উপায় নেই। এমন অনেকে আছে এমন জোরে জোরে হাত পা নাড়িয়ে গলার রগ ফুলিয়ে চিল্লায়ে চিল্লায়ে মন্ত্র পড়ে যে দারুণ সব ঘটনার অবতরণ হয়। দেখা গেল এক হাত একজনের খুব কাছে চলে গেছে, তখন অন্য একজন প্রতিযোগী জোরালো মন্ত্র পড়ে তাকে ওখান হতে তাদের দিকে ডেকে নিয়ে যায়। অন্যদিকে অন্য ওঝারা এই ফাকে অন্য হাতে গুলি ডেকে নিয়ে মন্ত্র পড়ে তার বিষ মেরে( হাত মারা বলে, অর্থাৎ তার হাত ঠাণ্ডা করে) অনেক সময় সে বিষ মারা হাতকে শক্তিশালী ওঝা তার মন্ত্রের মাধ্যমে তার হাত আবার উঠিয়ে ফেলে। তাকে আবার ডেকে আনে, সাধারনত এমন হয়না, তবে ওঝাদের মাঝে রেষারেষি থাকলে এই কাজ হয়। তা না হলে কেও হাত ডেকে বিষ মারলে আর তাকে অন্য ওঝা ডাকে না। এটিই নিয়ম। তবে ঐ বললাম না রেষারেষি থাকলে ঐ কাম হয়। অনেক সময় দেখা যায় এক জন আর তার মন্ত্র দিয়ে কুলিয়ে উঠতে পারছেনা তখন সে যে কোন এক পক্ষে যোগ দেয় এবং সম্মেলিত ভাবে হাত ডাকে।
কারও দিকে হাত গেলে হই হই করে চিল্লে উঠে জনগণ। মাইকে চিল্লা চিল্লি করে উৎসাহ দেওয়া হয় প্রতিনিয়ত। ঠিক ধারা বিবরণীর মত না হলেও কতকটা ঐ রকম ।
এ ভাবে চলে হাত ডাকা। সব শেষ হাত ডেকে ফলাফল ঘোষণা হয়। দেখা যায় সকলে একটা একটা করে ডেকেছে, বা দুইজন ২ টা করে ডেকেছে। তখন সকলকে অথবা ঐ ২ জন ওঝাকে বিজয়ী ঘোষণা করা হয়। তবে এই খেলায় মাঝে মাঝে দুর্নীতি হয়, হাতের সঙ্গে আগে ওঝার চুক্তি থাকা এবং হাত নেই এমন ব্যক্তির ভান করা যে তার হাত আছে এবং চুক্তি অনুসারে নির্দিষ্ট ওঝার নিকট সারেন্ডার করা। তবে এই খেলায় হয় কুমড়া দিয়ে। মাঝে মন্ত্র পড়া কুমড়া রাখা হয়। এর পর ওঝারা মন্ত্রের মাধ্যমে সেই কুমড়াকে তার দিকে ডাকে। এটি হল উচ্চ লেভেলের ব্ল্যাক ম্যাজিক।পরের পর্বে থাকবে সে সম্পর্কে। 
আনন্দ: গ্রামের সকলের কাছে একটি আনন্দের উপকরণ একটু অবসরের বিনোদন এই হাত খেলে।
২য় পর্বে এই খেলার সবচেয়ে আকর্ষণীয় কুমড়া খেলার বিবরণ ও কিছু ঘটনা তুলে ধরব। কেমন লাগল মন্তব্য করলে খুশি হয়। আর কে কে দেখেছে জানালে খুশি হব।
১১.৩৩pm ২১-৭-১৩https://www.facebook.com/golammaula.akas/posts/552573398143923

