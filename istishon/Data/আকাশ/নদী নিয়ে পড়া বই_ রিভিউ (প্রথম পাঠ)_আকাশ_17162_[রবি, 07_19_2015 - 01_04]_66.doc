নদী নিয়ে পড়া বই_ রিভিউ (প্রথম পাঠ)


নদী নিয়ে পড়া বই: রিভিউ (প্রথম পাঠ)
***********************************
আমাদের এই অঞ্চলটাকে বলা হয় নদী মাতৃক।আর এই সব নদীর সঙে এ দেশের মানুষের নিবিড় সংজোগ। তারা যেমোন জীবন জীবিকার জন্য এই নদীর উপর ডিপেন্ড করে তেমনি নদী তাদের জন্য বিপদও বয়ে আনে। আর এই সব নদী ও এর পাশে বসবাসরত মানুষ দের নিয়ে বিভিন্ন সময় লিখা হয়েছে। আর সেই লিখা গুলি নিয়ে কিছু মিছু আলোকপাত।
কবি জসিম উদ্দিনের ‘পদ্মা’ মায়াময়ী। প্রাচীন কাব্যে মনসার ভাসান অথবা চাঁদ সওদাগরের বাণিজ্যযাত্রা নদীপথের ছবি তুলে ধরে বাঙালির মনে। মানিক বন্দোপাধ্যায়ের ‘পদ্ম নদীর মাঝি’, সমরেশ বসুর ‘গঙ্গা’, অদ্বৈত মল্লবর্মনের ‘তিতাস একটি নদীর নাম’ দেবেশ রায়ের ‘তিস্তা পাড়ের বৃত্তান্ত’ নদীর জল, মাটি, পাড়, প্রবাহের সঙ্গে চারপাশের জীবন জীবিকা, সংগ্রামকে সংযুক্ত করেছে সফল সাহিত্য সৃষ্টির মাধ্যমে। এ ছাড়া
-অদ্বৈত মল্লবর্মণের 'তিতাস একটি নদীর নাম'
-প্রমথনাথ বিশীর 'পদ্মা'
- তারাশঙ্কর বন্দ্যোপাধ্যায়ের 'কালিন্দী',
-কাজী আবদুল ওদুদের 'নদীবক্ষে',
-নারায়ণ গঙ্গোপাধ্যায়ের 'মহানন্দা',
- হুমায়ুন কবিরের 'নদী ও নারী',
-সৈয়দ ওয়ালীউল্লাহর 'কাঁদো নদী কাঁদো',
-সমরেশ বসুর 'গঙ্গা',
-বিভূতিভূষণ বন্দ্যোপাধ্যায়ের 'ইছামতি',
-আবদুল জব্বারের 'ইলিশমারীর চর',
-অমরেন্দ্র ঘোষের 'চরকাশেম',
- সৈয়দ মুস্তাফা সিরাজের 'তৃণভূমি',
- আবু ইসহাকের 'পদ্মার পলিদিপ'
- সেলিনা হোসেনের 'পোকামাকড়ের ঘর বসতি'
প্রভৃতি উপন্যাসে নদী বা নদীতীরের মানুষের সুখ-দুঃখের চালচিত্র যেভাবে এসেছে, হয়তো সেখানে হরেক রঙের প্রলেপে আচ্ছাদিত, ধার করা কথা, ধার করা চরিত্র অথবা দূর থেকে দেখা অচেনা মানুষ। এই সব বই গগুলিতে আমরা নদী এবং নদীকে কেন্দ্র করে গড়ে ওঠা বিভিন্ন সম্প্রদায়ের জীবনকে আরো গভীরভাবে দেখতে পাই, উপলব্ধি করতে পারি তাদের রন্ধ্রে-রন্ধ্রে যে কষ্ট, যে হাহাকার তার প্রকৃত রূপটাকে। কোনোরকম কৃত্রিমতাকে আশ্রয়না করে , পুরোটাই জীবন থেকে নেয়া। বাস্তব জীবন থেকে গ্রহণ করা অভিজ্ঞতা, জীবন-সংগ্রাম যুদ্ধের যে পালাবদল তার ভেতর দিয়ে এগিয়ে গেছে। এর শাখা-উপশাখা বিস্তৃত হয়েছে, এসেছে অনেক চরিত্র-কাহিনী এবং জীবন। কোনো সাহিত্যিকরা তাসের লিখনি তে ফুটিয়ে তুলেছেন জিবনের ভেতরের ছবি। যার মধ্যে দেখতে পাই সংগ্রামমুখর জীবনের বাস্তব চিত্র।
>>>জেলে বা কৈবর্ত:
এবার আসুন জেলে/ কৈবর্ত সম্প্রদায় বিষয়ে দু-একটি কথা জেনে নিই।
>হরিচরণ বন্দ্যোপাধ্যায় লিখেছেন -কৈবর্ত অর্থ দাশ, ধীবর। যারা মৎস্য শিকার করে, তারা কৈবর্ত। (বঙ্গীয় শব্দকোষ, ১ম খন্ড)
>জ্ঞানেন্দ্রমোহন দাসও তাঁর বাঙ্গালা ভাষার অভিধানে প্রায় একই কথা বলেছেন। রাজশেখর বসু চলন্তিকায় বলছেন - ‘কৈবর্ত মানে হিন্দুজাতি বিশেষ। জেলে।’ কাজী আবদুল ওদুদ লিখেছেন - ‘কৈবর্ত : যে জলে বাস করে, জলের সহিত বিশেষ সম্বন্ধযুক্ত হিন্দুজাতি বিশেষ।’ (ব্যবহারিক শব্দকোষ)
>আবু ইসহাক সমকালীন বাংলাভাষার অভিধানে বলেছেন - ‘কৈবর্ত অর্থ জেলে, ধীবর, মেছো।’ বাংলাদেশের আঞ্চলিক ভাষার অভিধানেও আবু ইসহাকের মন্তব্যের সমর্থন মেলে।
>ভারতকোষে আছে - ‘কে বৃত্তির্যেষাং ইতি কৈবর্ত।’ ‘কে’ শব্দের অর্থ জল। জলে যাদের জীবিকা, তারা কৈবর্ত।
>কৈবর্ত জাতির উৎপত্তি বিষয়ে ঋষি মনুর ভাষ্য এরকম - ‘নিষাদ নৌকর্মজীবী মার্গব নামক সন্তান উপাদন করে। এদের আর্যাবর্তবাসীগণ কৈবর্ত নামে অভিহিত করেন।’ (দশম অধ্যায়, ৩৪নং শ্লোক)
>শ্রেণিবৈষম্যের কারণে চতুর্বর্ণের সৃষ্টি হয়েছে - ব্রাহ্মণ, ক্ষত্রিয়, বৈশ্য আর শূদ্র। শূদ্ররা ছিল পেশাজীবী। তারাই ছিল আর্থ-সামাজিক অবকাঠামোর মূল স্তম্ভ। এই শ্রমজীবী মানুষরাই বর্ণবাদীদের দ্বারা শূদ্র নামে অভিহিত হয়েছে।
>শূদ্র পীড়নকারীরা শূদ্রদের দুই ভাগে ভাগ করেছে। সৎশূদ্র আর অসৎশূদ্র। ১৭টি পেশাজীবী সম্প্রদায়কে অসৎশূদ্রের অন্তর্গত করেছে তারা। ‘কৈবর্ত’ এই সতেরোটি সম্প্রদায়ের একটি। বর্ণবিভাজনের জাঁতাকলে পড়ে কৈবর্ত সম্প্রদায় একেবারে দলিত প্রান্তজনে পরিণত হয়েছে।
>জীবনধারণের তাগিদে মানুষকে কোনো না কোনো কাজ অবলম্বন করতে হয়। মানুষের আর্থ-সামাজিক ইতিহাস মানে শ্রমজীবী তথা পেশাজীবী মানুষের ইতিহাস। জীবনের জন্যই জীবিকা। আর এই জীবিকা হিসেবে মানুষ গ্রহণ করেছে নানারকম পেশা। এর প্রাসঙ্গিক উদাহরণ মৎস্য শিকার, মাছ-ব্যবসা।
>>ভারতবর্ষীয় সমাজে মানুষের সঙ্গে মানুষের যে সম্পর্ক, সেটা মোটা দাগে দুভাগে বিভক্ত। এক. সেবাগ্রাহী, দুই. সেবাদাস। অমানবিক বর্ণবিভাজনের কারণে উৎপাদনশীলতার মূল ভিত্তিতে শ্রমের জোগান দেওয়া সত্ত্বেও কৈবর্তরা সেবাদাসের অন্তর্ভুক্ত হয়েছে। বাঙালির প্রধান যে দুটো খাদ্য - মাছ আর ভাত, তাদের একটি সরবরাহ করে আসছে এই কৈবর্তরা। তারপরও তারা অবহেলিত, কখনো কখনো তীব্রভাবে নিন্দিতও। কিন্তু এই কৈবর্তরা অবহেলার নয়। তাদের একটা প্রাচীন ইতিবৃত্ত আছে। এই দলিত সমাজ থেকেই একদা উঠে এসেছিলেন শ্রীকৃষ্ণদ্বৈপায়ন ব্যাসদেব। প্রজ্ঞা আর মনস্বিতার অধিকারী ছিলেন তিনি। ব্যাসের প্রথম কৃতিত্ব - বেদ বিভাগ করেছিলেন তিনি। ব্যাসদেবের শ্রেষ্ঠকীর্তি মহাভারত। কৈবর্ত-কন্যাজাত ব্যাসদেব অষ্টাদশ পুরাণ ছাড়াও শ্রীমদ্ভগবদ্গীতা রচনা করেছিলেন। একাদশ-দ্বাদশ শতকে বাংলাদেশে কৈবর্তদের বলা হতো ‘কেবট্ট’। কেবট্ট পপীপ-রচিত গঙ্গাস্তবের একটা পদ পাওয়া যায়। সদুক্তি কর্ণামৃত নামক কাব্যসংকলনে এটি সন্নিবেশিত।
>কৈবর্ত-সমাজ একসময় উন্নত ছিল, সভ্য ছিল। বর্তমানের মতো সেসময়ও কৈবর্ত-সমাজে পণপ্রথা ছিল না, বিবাহবিচ্ছেদ ছিল না। বিধবাবিবাহ এই সমাজের একটা অনুমোদিত বিষয়। পাল আমলে দিব্যোক নামে এক কৈবর্ত-সামন্তরাজের অভ্যুত্থান ঘটেছিল। দিব্যোকের পর রুদোক ও ভীম নামে আরো দুজন কৈবর্তরাজ বরেন্দ্রভূমি শাসন করেছিলেন।
এসব কিছুর পরও ভারতবর্ষীয় সমাজে কৈবর্তদের স্থান ছিল অত্যন্ত নিচুস্তরে। তাদের জীবনে হতাশা, জীবনাচরণে নানা সংকট আর ঘরের চৌকাঠ পেরোলেই অসম্মান। প্রথাদীর্ণ বর্ণবৈষম্যের দম-বন্ধ করা পরিবেশে আর দারিদ্রে্যর জাঁতাকলে নিষ্পেষিত হতে হতে কৈবর্ত-সম্প্রদায় দিশেহারা হয়ে পড়েছিল। তাদের স্থান ছিল না সমাজে, স্থান ছিল না সাহিত্য-সংস্কৃতিতে।******* সুত্র: বাংলাদেশের কথাসাহিত্যে কৈবর্ত-জীবনসংগ্রাম
হরিশংকর জলদাস****
^^^^^^^^^^^^^^^^^^^^^^^^^
**বই:পদ্মানদীর মাঝি
**লেখক:মানিক বন্দ্যোপাধ্যায়
মানিক বন্দ্যোপাধ্যায়ের পদ্মা নদীর মাঝি কালজয়ী উপন্যাস। এর পটভূমি বাংলাদেশের বিক্রমপুর-ফরিদপুর অঞ্চল। এই উপন্যাসের দেবীগঞ্জ ও আমিনবাড়ি পদ্মার তীরবর্তী গ্রাম। উপন্যাসটি কলকাতা থেকে সঞ্জয় ভট্টাচার্য সম্পাদিত পূর্বাশা মাসিক পত্রিকায় জ্যৈষ্ঠ ১৩৪১ থেকে শ্রাবণ ১৩৪২ সাল(১৯৩৪খ্রি: হতে ১৯৩৫) পর্যন্ত ধারাবাহিকভাবে নয় কিস্তি ছাপার পর প্রকাশ বন্ধ হয়ে যায়।
এক বছর পর ১৯৩৬-এর মে মাসে গ্রন্থাকারে প্রকাশিত হয়। পূর্বাশা পত্রিকায় ছাপার সময় দেবীগঞ্জ ও আমিনবাড়ির এই দুটি স্থানের নাম ছিল যথাক্রমে গোয়ালন্দ ও রাজবাড়ী।
>>গল্প সংক্ষেপ:
বর্ষার মাঝামাঝি ইলিশ ধরার মওসুমে রাত্রিকালীন পদ্মার রূপ চিত্রণে লেখক সঙ্কেতময় উপমামণ্ডিত ভাষার আশ্রয় নিয়েছেন। লেখকের দৃষ্টিতে নদীর বুকে শত শত জেলে নৌকা আলো জোনাকির মতো ঘুরে বেড়ায়। অন্ধকারের মধ্যে আলোগুলো দুর্বোধ্য। রাতে সারা পৃথিবী যখন নিদ্রামগ্ন তখন আলোগুলো থাকে অনির্বাপিত। এই আলোতে ইলিশের নিষ্পলক চোখগুলো হয়ে ওঠে স্বচ্ছ নিলাভ মনিসদৃশ। রাত্রিকালের জেলে নৌকার এই বর্ণনা ছাড়া লেখক উপন্যাসের একাধিক স্থানে পদ্মার রূপ অঙ্কন করেছেন। পদ্মা নদীর মাঝি উপন্যাসটি মানিক বন্দ্যোপাধ্যায়ের আধুনিক বাংলা উপন্যাসের একটি বিশিষ্ট সংযোজন। জীবন জীবিকার তাগিদে পদ্মা নদীর সাথে নিবিড়ভাবে জড়িত মানুষের জীবন কাহিনী।
এই জীবন কাহিনী বর্ণনা করতে গিয়ে উপন্যাসিক জেলেদের যে অনবদ্য চিত্র অঙ্কন করেছেন, তা যেমন পাঠকের দৃষ্টি আকর্ষণ করে তেমনি এই উপন্যাসে মানুষের হৃদয়বৃত্তির যে বৈশিষ্ট্য তুলে ধরা হয়েছে তাও পাঠকের মনকে দারুণভাবে নাড়া দিয়ে যায়। বাংলাদেশের সমাজজীবনে নিম্ন শ্রেণীর গ্রামীণ মানুষের বাস্তবচিত্র এখানে নিখুঁতভাবে রূপায়িত হয়েছে। পদ্মা নদীর মাঝি উপন্যাসটি বাংলাদেশের পদ্মা তীরবর্তী অঞ্চলের জেলে সম্প্রদায়ের জীবনচিত্র। জেলে ও মাঝিদের দুঃসাহসিক জীবনযাত্রা এই উপন্যাসের উপজীব্য। পদ্মার সংগ্রামী জীবনের সাথে জেলেদের যে ঘনিষ্ঠ সম্পর্ক তাতে তাদের আনন্দ নেই, নেই স্বপ্ন, নেই চাওয়া পাওয়া। আছে সীমাহীন বেদনা ভার। প্রাণান্তর পরিশ্রম করেও সেই পরিশ্রমের ফসল তারা ভোগ করতে পারে না। ভোগ করে মহাজন। উপসে তাদের দিন কাটে। পদ্মা নদীর মাঝি জেলেদের জীবন দারিদ্র্যের নির্মম কষাঘাতে জর্জরিত। জেলেপাড়ার ঘরে ঘরে শিশুদের ক্রন্দন কোনো দিন থামে না।
গ্রামের ব্রাহ্মণ শ্রেণীর লোকেরা অত্যন্ত ঘৃণাভরে জেলেদের পায়ে ঠেলে। কালবৈশাখীসহ নানা প্রাকৃতিক দুর্যোগ তাদের অস্তিত্ব মুছে ফেলার জন্য বারবার আঘাত হানে। বর্ষার পানি অবাধে তাদের ঘরে ঢুকে পড়ে। নিজেদের অস্তিত্ব টিকিয়ে রাখার জন্য তারা নিজেদের রেষারেষি এবং হানাহানিতে মেতে থাকে। তারা সব ধর্মের চেয়ে এক বড় অধর্ম পালন করে তার নাম দারিদ্র্য। মানিক বন্দ্যোপাধ্যায় অত্যন্ত দক্ষতার সাথে জেলেদের জীবনের এই বেদনাঘন দিকটি চমৎকারভাবে ফুটিয়ে তুলেছেন।এর চরিত্রগুলোর মধ্যে কুবের, কপিলা, মালা, মহাজন, হোসেন মিয়া, গণেশ উল্লেখযোগ্য।
প্রধান চরিত্র কুবের মাঝি, তাকে কেন্দ্র করে রূপায়িত হয়েছে উপন্যাসের কাহিনী। কুবের মাঝি এখানে জেলেদের প্রতিনিধি। তার নেতৃত্বে জেলেরা তাদের জীবনের কর্মকাণ্ড পরিচালনা করে। কিন্তু কুবেরকে বিপর্যস্ত জীবনযাপন করতে হয়। কুবের কপিলার আন্তঃসম্পর্ক উপন্যাসটির ভিন্নমাত্রা সংযোজন করেছে। তাদের দুজনের ভালবাসা ছাড়াও মান অভিমান গুলো পাঠক হৃদয় ছুয়ে যায়। আমারে নিবা মাঝি লগেৃৃৃৃৃএরকম আরো অনেক কথা পাঠক হৃদয়কে হর-হামেশা পুলকিত করে। পদ্মা নদীর মাঝি উপন্যাসটি আবহমান বাংলার চিরন্তন প্রেক্ষাগৃহ। আমাদের সমাজ সামাজিকতার বাস্তব চিত্র তুলে ধরেছেন কথাসাহিত্যিক মানিক বন্দ্যোপাধ্যায়। মানুষ ও প্রকৃতির কঠোরতার মধ্যে জেলে পরিবার গুলো কেন বাঁচতে চায়,কীভাবে বাঁচে,সমাজপতিরা কেন এবং কীভাবে শোষণ করে এবং সমাজপতিদের মনোভাব কেমন হয়। গরীব মানুষের অসহায়তাকে তারা কীভাবে কাজে লাগায়।
শেষ পর্যন্ত কুবের হোসেন মিয়ার ময়নাদ্বীপে আশ্রয় নেয়। জীবনের এই দৈন্যদশা কেবল কুবেরের মধ্যে লক্ষ করা যায় না। পদ্মা নদীর মাঝিতে সব জেলের জীবনেই একই ধরনের দুর্গতি লক্ষ করা যায়। এ দেশের লাখো কুবের জীবন সংগ্রামের একজন সৈনিক। আমৃত্যু ঘাম ঝরাচ্ছে নিজ নিজ কাজের গণ্ডিতে। কিন্তু নিম্নতম মৌলিক চাহিদাগুলো তাদের মিটছে না। পদ্মার তীরবর্তী দরিদ্র মানুষের বঞ্চনা ও জীবন যন্ত্রণা প্রকাশ করেছেন মানিক বন্দ্যোপাধ্যায়। মহাজনদের শোষণ প্রক্রিয়ায় মালোদের জীবন হয়েছে বিবর্ণ এবং স্তম্ভিত। তারা মুখ ফুটে বলতে পারেনি বার মাস অভাব তাদের তাড়িয়ে বেড়ায়।
অধিকার হারা মানুষগুলো বাঁচতে চায়। মানিক বন্দ্যোপাধ্যায় তার বাস্তব অভিজ্ঞতার ছাঁকনিতে নিপুণ কলমের আঁচড়ের মমতার রস ঢেলে সেই চিত্র চিত্রায়ন করেছেন। মানিক বন্দ্যোপাধ্যায় আমাদের সামনে নিজেকে উপস্থাপন করেছেন যোগ্য শিল্পীর মতোন।
আর তাই সময়ের প্রেক্ষাপটে বিচার করলে আজো বাংলা সাহিত্যে চিরসবুজ মানিক বন্দ্যোপাধ্যায় এবং শ্রেষ্ঠ সৃষ্টি পদ্মা নদীর মাঝি।
ডাউনলোড পদ্মা নদীর মাঝিhttp://www.amarboi.com/2013/05/padma-nodir-majhi-manik-bandopadhyay.html...http://www.mediafire.com/download.php?5ooqrynw6nv6raf
***----------*****-----***--------*******---
***বই: 'তিতাস একটি নদীর নাম'
***লেখক: অদ্বৈত মল্লবর্মণ
'তিতাস একটি নদীর নাম', মাসিক 'মোহাম্মদী' পত্রিকায় ১৩৫২ বঙ্গাব্দের শ্রাবণ-ভাদ্র ও আশ্বিন সংখ্যায় ধারাবাহিকভাবে প্রথম লেখনের বৃহদাংশ মুদ্রিত হয়। তিন বছর (১৯৪৩-১৯৪৫) মাসিক মোহাম্মদীতে চাকরি করেন। আবুল কালাম শামসুদ্দীনের সহায়তায় অদ্বৈত মল্লবর্মণ সম্পাদকের সহকারী হিসেবে যোগ দেন, কিন্তু একসময় শুধু মতবিরোধের কারণে 'মোহাম্মদী'র চাকরি ছেড়ে দিতে বাধ্য হন, তার পরিণাম 'তিতাস একটি নদীর নাম' উপন্যাসের ওপর পড়ে অর্থাৎ কী এক অজানা কারণে পা-ুলিপিটি হারিয়ে যায়। ১৯৫১ সালের ১৬ এপ্রিল মৃত্যুর ঠিক আগে তিনি নতুন করে আবার 'তিতাস একটি নদীর নাম'-এর পা-ুলিপি প্রস্তুত করেন। পুনর্লিখিত পা-ুলিপি পুঁথিঘর থেকে প্রকাশিত হয় ১৯৫৬ খ্রিস্টাব্দে।
>>গল্প সংক্ষেপ:
'তিতাস একটি নদীর নাম' উপন্যাসটি চার খ-ে সজ্জিত এবং প্রতি খ-ে আবার দুটো করে অনুচ্ছেদ আছে, প্রতি অনুচ্ছেদে কাহিনীকে সুবিন্যাস্ত করেছে বিভিন্ন চরিত্র। চরিত্রগুলো কথা বলেছে মালোপাড়ার নিঃস্ব-রিক্ত সর্বহারা মানুষের, কখনো হাসি-কান্না আবার কখনো ভালোবাসা-গালগল্পে নিজেদের সিক্ত করে রেখেছে। মানুষের জন্য মানুষের এমন ভালোবাসাবাসি, পূজা-পার্বণ হোলি-মেলায় এত আনন্দ এত উৎসব, যা কষ্টের মধ্যেও কিছু সময়ের জন্য ঢেকে রেখেছে মানুষকে, মানুষ যেন একটু হাঁফ ছেড়ে নিজেকে স্বাধীন ভেবেছে। এখানেই হয়তো তিতাসকে নিজের মতো ভেবে বুকে জড়িয়ে নিয়েছে।
'তিতাস একটি নদীর নাম' উপন্যাসটি চারটি পাঠে সজ্জিত এবং প্রতি পাঠে আবার দুটো করে অনুচ্ছেদ আছে, প্রতি অনুচ্ছেদে কাহিনীকে সুবিন্যাস্ত করেছে বিভিন্ন চরিত্র। চরিত্রগুলো কথা বলেছে মালোপাড়ার নিঃস্ব-রিক্ত সর্বহারা মানুষের, কখনো হাসি-কান্না আবার কখনো ভালোবাসা-গালগল্পে নিজেদের সিক্ত করে রেখেছে। মানুষের জন্য মানুষের এমন ভালোবাসাবাসি, পূজা-পার্বণ হোলি-মেলায় এত আনন্দ এত উৎসব, যা কষ্টের মধ্যেও কিছু সময়ের জন্য ঢেকে রেখেছে মানুষকে, মানুষ যেন একটু হাঁফ ছেড়ে নিজেকে স্বাধীন ভেবেছে। এখানেই হয়তো তিতাসকে নিজের মতো ভেবে বুকে জড়িয়ে নিয়েছে।
প্রথম পাঠে দুটো অনুচ্ছেদ_ তিতাস একটি নদীর নাম ও প্রবাস। দ্বিতীয় পাঠে দুটো অনুচ্ছেদ_ নয়াবসত ও জন্ম-মৃত্যু-বিবাহ। তৃতীয় পাঠে দুটো অনুচ্ছেদ_ রামধনু ও রাঙা নাও। চতুর্থ পাঠে দুটো অনুচ্ছেদ_ দুরঙা প্রজাপতি ও ভাসমান।
দারিদ্র্যপীড়িত জীবনের ইতিবৃত্তি থেকে সুবল-কিশোর আর বাসন্তী যেভাবে কাহিনীকে আচ্ছাদিত করে রেখেছে, সেখান থেকেই পাঠক তিতাসের রস আস্বাদন করে। তিলকচাঁদ-সুবল-কিশোরের প্রবাসজীবন সুখকর হয়নি। তিতাসবক্ষে নববধূকে দস্যু কর্তৃক অপহৃত হয়েও অস্বাভাবিকভাবে বেঁচে যাওয়া কিশোরের স্ত্রী কিভাবে গোকর্ণঘাটে পুত্র অনন্তকে নিয়ে বসতি স্থাপন করেছে তা এখানে বর্ণনা করা হয়েছে। গোকর্ণঘাট গ্রামে নতুন করে পুত্র অনন্তকে নিয়ে সংসারধর্ম শুরু করে কিশোরের স্ত্রীর। শুধু মালো সম্প্রদায়েরই নয়, তিতাস তীরের মুসলিম সম্প্রদায়ের জীবনচিত্রও বিশ্বস্ত ভঙ্গিতে রূপায়িত করেছেন অদ্বৈত। হিন্দু-মুসলিম সম্প্রদায়ের সৌহার্দ্যপূর্ণ জীবনাচরণ এবং তাদের অসাম্প্রদায়িক ভাবনা-চেতনা মূর্ত হয়ে উঠেছে তিতাসে। মালোপাড়ার মাতব্বর রামপ্রসাদের সঙ্গে শরীয়তুল্লা-বাহারুল্লার অন্তরঙ্গ আলাপচারিতায় একটি অসাম্প্রদায়িক জনজীবনের চিত্রই চিত্রায়িত করেননি, জীবনের অনেকখানি ভেতরে পৌঁছে গেছেন। মালো আর কৃষক সম্প্রদায়ের জীবনযাপনের পদ্ধতির উৎস ও প্রকৃতি বর্ণনা করেছেন রামপ্রসাদ আর বাহারুল্লার প্রেক্ষণবিন্দু থেকে।
দ্বিতীয় পাঠে 'জন্ম-মৃত্যু-বিবাহ' অনুচ্ছেদটি মালো সম্প্রদায়ের বিবিধ উৎসব ও জীবনাচারবিষয়ক। জন্ম-মৃত্যু ও বিবাহ প্রসঙ্গে মালোপাড়ায় জন্ম বা মৃত্যু অথবা জীবনের যে সাড়া মেলে সেই অভিজ্ঞতার ভাষা দিয়ে পরিবেশন করেছেন অদ্বৈত।
ধীবর বা জেলে গড়ে ওঠে সমুদ্রকে কেন্দ্র করে, তারাই মূলত মাছ শিকারি। কিন্তু এ কথাও তো সত্য যে, কৈবর্তজনজীবন পূর্ণতা পায় নদীকে কেন্দ্র করে, নদীকেন্দ্রিক বা ধীবর-কৈবর্ত জন নিয়ে বাংলা সাহিত্যে অনেক উপন্যাস রচিত হলেও 'তিতাস একটি নদীর নাম' স্বতন্ত্র একটি রচনা। তিতাসের সঙ্গে মালো জীবনের যে নিবিড় সম্পর্ক সরোজ বন্দ্যোপাধ্যায়ের কথায় তার সমর্থন মেলে_ 'নদীসূত্রে প্রথিত অদৃষ্ট তিতাসের কাহিনীতে মূল বোধ হিসেবে কাজ করেছে'।
তিতাস একটি নদীর নাম উপন্যাসের তৃতীয় পাঠের প্রথম অনুচ্ছেদটি 'রামধনু'। এ অনুচ্ছেদে নিঃস্ব বালক অনন্তের অসহায়-উদাস ও কল্পনাপ্রবণ মনোদৃষ্টিকেই কেবল উপস্থাপন করেননি, সেই সঙ্গে তিতাসতীরের জনজীবনের জীবনঘনিষ্ঠ চিত্র অঙ্কিত করেছেন, চিত্রায়িত করেছেন কৃষক আর ধীবরের প্রেমময় সৌহার্দ্যময় নিবিড় সম্পর্ককে
এই পাঠের দ্বিতীয় অনুচ্ছেদ 'রাঙা নাও'-এ তিতাসের স্থানিক রং-রূপ এবং বৈশিষ্ট্য মূর্ত হয়ে উঠেছে। নৌকাবাইচকে কেন্দ্র করে গড়ে উঠেছে এর অবয়ব। নৌকাবাইচের সঙ্গে তিতাস-তীরবর্তী জনজীবনের রয়েছে গভীর সম্পর্ক।
চতুর্থ পাঠের প্রথম অনুচ্ছেদ 'দুরঙা প্রজাপতি' বাসন্তীর হৃদয়ের বেদনাভার উপস্থাপনের মাধ্যমে এ অনুচ্ছেদের ঘটনাংশ উন্মোচন করেছেন অদ্বৈত। মালোদের নিজস্ব সাংস্কৃতিক বৈশিষ্ট্যের অবলুপ্তির সঙ্গে তাদের জীবনে যে নিদারুণ বিপত্তি নেমে আসে তা অত্যন্ত হৃদয়স্পর্শী ভঙ্গিতে পরিবেশন করেছেন চতুর্থ পাঠে 'ভাসমান' অনুচ্ছেদে। অকস্মাৎ তিতাসের বুক ফুঁড়ে জেগে ওঠে নতুন চর, সে চর দিন দিন জাগতে থাকে, আয়তনে বাড়ে, এর ফলে মালোদের ধনাগম-উৎস বন্ধ হয়ে যায়, সর্বনাশের গতি হয় তীব্রতর, অবশেষে চরের দখল নিয়ে শুরু হয় আরেক প্রতিযোগিতা, আরেক নতুন যুদ্ধ। এ প্রতিযোগিতায় মালো সম্প্রদায় থাকে নির্বিকার-ভাবলেশহীন। রামপ্রসাদ চর দখলের জন্য মালোদের উজ্জীবিত করে তুলতে চায়, কিন্তু তার পরও সে ব্যর্থ হয়। তার পরও চর দখল নিয়ে লড়াই হয় জোতদারের সঙ্গে রামপ্রসাদের এবং পরিণতি হিসেবে বরণ করে নেয় মৃত্যুকে। চরের অধিকার থেকে মালোদের সঙ্গে ভূমিহীন কৃষকরা বঞ্চিত হয়। উপন্যাসের অন্তিম পর্যায়ে মহামারীর মতো মৃত্যু এসে মালোদের নিশ্চিহ্ন করে দেয়। সব প্রতিকূলতার সঙ্গে যুদ্ধ করে কোনোরকমে টিকে থাকে বাসন্তী আর কিশোরের বৃদ্ধ বাবা রামকেশব। অনন্ত কুমিল্লার মতো শাহরিক পরিবেশে শিক্ষিত হয়ে গড়ে উঠলেও গোকর্ণঘাটের মালো সম্প্রদায়ের সঙ্গে সম্পর্ক অবিচল। অনন্তবালা চলে যায় আসামে। পাঠক জানেন, এ উপন্যাসে প্রধান চরিত্র বা কেন্দ্রীয় চরিত্র বলে কোনো চরিত্র নেই, তিতাসকে কেন্দ্র করেই তিতাসের বুকের প্রতিটি চরিত্র আবর্তিত। নদীর সঙ্গে নদীপ্রেমিক বা জনপদের যে সম্পর্ক ফুটে উঠেছে তা অদ্বৈতের মতো সাহিত্যিকের পক্ষেই সম্ভব।
**ডাউনলোড লিংক:https://www.boimela.net/files/px2qe56fe6i4muc.php
ক্রমশ---- ২য় পাঠ। 

