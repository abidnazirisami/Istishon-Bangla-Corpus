_গাড়া মাষ্টার_ কি আসলেই রাজাকার-----_____ 


“গাড়া মাষ্টার” কি আসলেই রাজাকার-----?????
আজ এই ঘটনাটা আমাদের স্কুলের গাড়া মাষ্টার( মোঃ রহমতুল্লাহ ) ছার কে নিয়ে। ছারের বাড়ি ঢাকার কাছে কুমিল্লায়। কুমিল্লার লোক হিসেবে তিনি আমাদের এলাকার শিক্ষা বিস্তারে প্রভূত ভূমিকা পালন করেছে, তেমনি ৭১ই আমাদের পরিবার ও গ্রাম কে বাঁচাতে হয়েছেন রাজাকার আবার কখন মুক্তি যোদ্ধা। তাকে নিয়েই আজ আমার ঘটনা, তিনিই আমার ঘটনার নায়ক।
@@প্রথম ঘটনা: আমার স্মৃতিকথা হতে------
আমার ছোট বেলার বেশির ভাগ কেটেছে গ্রামের সবুজ শ্যামল প্রকৃতির সংস্পর্শে। আমার প্রাথমিকের পড়াশুনা হয়েছে গ্রামের স্কুলে। গ্রাম হতে আমাদের স্কুল ছিল ১.২ কিমি দূরে। আঁকা বাঁকা মেঠো পথ বেয়ে গ্রামের অন্য ছেলে মেয়েদের সঙ্গে হই হুল্লু করে প্রতিদিন স্কুলে যেতাম। আবার স্কুল হতে ঐ ভাবে একসাথে বাড়ি ফিরতাম।গাড়া ছার আমাদের পড়াতেন ইসলাম শিক্ষা। তিনি ক্লাসে এসে শুধু ঘুমাতেন। আর পড়া ধরতেন ঘুমিয়ে ঘুমিয়ে। ক্লাসে এসে বলতেন এই হাসি বা এই আরমান বা এই জরিনা পড়া বল। বলেই ছার কুঁচি মুরগির মত টুপতেন। আর যার পড়া হয়নি সে টুপ করে পিছনের বেঞ্চে গিয়ে গুন গুন গুনিয়ে বলতে থাকে --- আমি ভাত খেয়েছি, আমি ভাত খেয়েছি। কেওবা পড়ার প্রথম লাইনটা বার বার গুন গুনিয়ে বলতে থকে।
একটু পর বলে ছার হয়ে গেছে। তিনি আবার একটু জেগে আর একজনের নাম ধরে ডেকে বলে এই পড়া বল।
@@ দ্বিতীয় ঘটনা: আমার স্মৃতিকথা হতে------
একবার ক্লাসে ঘুমন্ত গাড়া ছারকে আমরা কয়েকজন শয়তান মিলে করলাম কি জানেন?
চেয়ার শুদ্ধ ঘুমন্ত ছারকে ধরে ক্লাসের বাইরে মাঠে গিয়ে রেখে আসলাম। তাও তার ঘুম ভাঙ্গে না। অবশেষে হেড ছার এসে তাকে ডেকে তুলল। হেড ছার আর তাকে কি বলবে তিনি নিজেই যে তার ছাত্র।
@@তৃতীয় ঘটনা: আমার স্মৃতিকথা হতে------
আমাদের স্কুলে যত ছাত্র ছাত্রী আছে তাদের দুধ দাঁত নড়লেই দৌড় ছারের কাছে। এ দাঁত তোলা কাজে ছার যেন যে কোন ডেন্টাল ডাঃ হতে এক্সপার্ট। সত্যি বলছি ছার নড়া দাঁত ধরে ফুস করে টান দিয়ে তুলে দিত যে অবাক হতাম আমরা। আর তোলা দাঁত নিয়ে ছেলে পুলেরা পাশের পুকুরে গিয়ে ফেলে আসতো। তার আগে বলত-----
পুঠির মাছ পুঠির মাছ
তোর দাঁত আমায় দে
আমার দাঁত তুই নে।
বা ইঁদুরের গর্তে ফেলে দিয়ে বলতাম---
ইঁদুর ভাই ইঁদুর ভাই
আমার দাঁত তুমি নাও
তোমার দাঁত আমায় দাও।
কখন ঝগড়া লেগে যেত, কার দাঁত ভাল ইঁদুর না পুঠি মাছের। যে যাকে পছন্দ করে তার বিপক্ষে কত যে বাজে যুক্তি খাড়া করতো।
আমিও কত বার বলেছি। বিশ্বাস করতাম এভাবে বললে পরে গজানো দাঁতটা পুঠির মাছের মত সুন্দর হবে। বা ইঁদুরের মত তীক্ষ্ণ হবে। তখন আমরা কি আর জানতাম যে পুঠির মাছের দাঁত থাকে না। আর এরকম বললে পুঠি মাছ বা ইঁদুর আমাদের দাঁত দিবে। হা হা......................................................।।
(ক্রমশ) পরের ঘটনা পড়ুন ---- আসলে কি তিনি রাজাকার? কেন তিনি রাজাকার হলেন ?https://www.facebook.com/golammaula.akas/posts/592738164127446 

