ছড়িয়ে পড়ছে জায়ান্ট মিলিবাগ , আতঙ্কের কিছু নেই


ছড়িয়ে পড়ছে জায়ান্ট মিলিবাগ , আতঙ্কের কিছু নেই
সম্প্রতি গার্হ্যস্থ অর্থনীতি কলেজ ,ঢাকা বিশ্ববিদ্যালয়,শেরে বাংলা কৃষি বিশ্ববিদ্যালয়, ফার্মগেট এবং উত্তরাঞ্চলের ঠাকুরগাঁওয়ে নিজের অস্তিত্ব জানান দিয়েছে আলোচিত আফ্রিকান পোকা জায়ান্ট মিলিবাগ । এই পোকাটি ম্যাংগো মিলিবাগ নামেও পরিচিত। জায়ান্ট মিলিবাগ পোকা নিয়ে আতঙ্কের কিছু নেই। এই পোকা জনস্বাস্থ্যের জন্য কোনো হুমকি নয়। এটি মানুষের কোনো ক্ষতি করে না। তবে সংবেদনশীল মানুষের শরীরের সংস্পর্শে এলে চুলকানি হতে পারে। বিশিষ্ট কীটতত্ত্ববিদ এবং শের-এ-বাংলা কৃষি বিশ্ববিদ্যালয়ের কীটতত্ত্ব বিভাগের সহকারী অধ্যাপক ড. মোছা. নূর মহল আখতার বানু আজ বাসসকে ম্যাংগো মিলিবাগ বা জায়ান্ট মিলিবাগ পোকা সম্পর্কে এই তথ্য জানান।
চলুন জেনে নেই এর বংশবৃদ্ধি রোধে করণীয় বিষয়াবলীঃ
পোকাটির বংশ বিস্তার রোধ করে এর দমন করা সম্ভব। শেরে বাংলা কৃষি বিশ্ববিদ্যালয়ের সহকারী অধ্যাপক ড. মোছা. নূর মহল আখতার বানু এই পোকাটি নিয়ে পি এইচ ডি করেন। তিনি জানিয়েছেন, এই পোকাটি বাংলাদেশে তুলনামূলকভাবে নতুন। এটি হয়তো পার্শ্ববর্তী কোন দেশ থেকে এসেছে।
তাঁর মতে কয়েকটি উপায়ে এই পোকাকে দমন করা সম্ভব।এর মধ্যে এপ্রিল মাসে গাছের গোড়ায় পলিথিন পেঁচিয়ে ওপরের অংশ খুলে রাখলে স্ত্রী পোকাগুলো সেখানে জমা হবে। পরে সেগুলো সংগ্রহ করে পুড়িয়ে বা মাটির এক মিটার গভীরে পুঁতে ফেলতে হবে। এ ছাড়া মে-জুন মাসে গাছের গোড়ার আবর্জনা ও মাটি সরিয়ে রোদ লাগার ব্যবস্থা করতে হবে, যাতে ডিম নষ্ট হয়ে যায়। পূর্ণবয়স্ক পোকার ছড়িয়ে পড়া ঠেকাতে গাছের চারদিকে নালা তৈরি করে তাতে কেরোসিনমিশ্রিত পানি দিয়ে রাখতে হবে।
গবেষকরা বলছেন, এই পোকা নিয়ে আতঙ্কের কিছু নেই। পোকাটি ফলজ ও কাঠজাতীয় উদ্ভিদের জন্য বেশি ক্ষতিকর। তবে সংবেদনশীল ত্বকের মানুষের শরীরে লাগলে এটি চুলকানির কারণ হতে পারে।
এ বিষয়ে আরো জানতে নিচের লিংকে যাওয়া যেতে পারে।
ছড়িয়ে পড়ছে ‘জায়ান্ট মিলিবাগ’ http://mzamin.com/details.php?mzamin=MjA3MzI=&s=Mw
কোয়ারেন্টাইনের গাফিলতিতে ‘জায়ান্ট মিলিবাগ’ ছড়াচ্ছে http://mzamin.com/details.php?mzamin=MjA1ODA=&s=MQ 
http://www.prothom-alo.com/bangladesh/article/199135/গরমে_দ্রুত_বংশবৃদ্ধি_হচ্ছে_‘জায়ান্ট_মিলিবাগ’_পোকার 
ঝিনাইদহে জায়ান্ট মিলিবাগ http://www.bonikbarta.com/desh-news/2014/04/26/39024 
জায়ান্ট মিলিবাগ পোকা নিয়ে আতঙ্কের কিছু নেই : কীটতত্ত্ববিদ http://www.amardeshonline.com/pages/details/2014/04/25/242195 
জায়ান্ট মিলিবাগ নিয়ে আতঙ্কিত না হওয়ার পরামর্শ বিশেষজ্ঞদের http://www.newsnetbd.com/detail/2014/04/22/29839.html 







