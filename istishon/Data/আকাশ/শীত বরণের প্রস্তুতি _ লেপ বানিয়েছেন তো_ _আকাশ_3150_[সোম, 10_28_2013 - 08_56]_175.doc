শীত বরণের প্রস্তুতি _ লেপ বানিয়েছেন তো_ 


শীত বরণের প্রস্তুতি : লেপ বানিয়েছেন তো? 
>> শীতে উষ্ণতা ছড়াতে লেপের কদরই আলাদা। আশ্বিনের শেষে কার্তিকের আগমনে সারা দেশে চলছে শীতকে বরণের প্রস্তুতি।
শীতের প্রস্তুতি বলতে গরম কাপড় সহ রাতে গায়ে দেবার লেপ বা কম্বল প্রস্তুত রাখা বিশেষ উল্লেখ করার মত একটি বিষয়। জলবায়ুর পরিবর্তনের কারণে আশ্বিনের গা শিন শিন করা ভাব প্রকৃতিতে এখনো না এলেও কার্তিকের শুরুতেই শুরু হয়ে গেছে শীতে ব্যবহার্য লেপ বানানো।
কি গ্রামে কি শহরে সকল পরিবারে চলে শীতের বিশেষ এই প্রস্তুতি।গ্রামে বা শহরের গৃহ বধূরা এই সময় তাদের পরিবারের জন্য নতুন লেপ তৈরিতে লেগে পড়ে। এ সময় তারা প্রতিবেশী মহিলাদের সহায়তায় লেপ সেলাই এ ব্যস্ত হয়ে পড়ে।
এ ছাড়া লেপ-তোষকের দোকানে এখন চলে লেপ বানানোর ধুম। লেপ বানানোর কারিগররা এখন ব্যস্ত হয়ে পড়েন লেপ সেলাই করতে। তাদের অর্ডার মত অথবা এমনি বিক্রয়ের জন্য লেপ সেলাই করে আগাম প্রস্তুত থাকে তারা। বিভিন্ন স্থানে লেপ-তোষকের কারিগররা এখন তাই ব্যস্ত লেপ বানানোর কাজে। শীতের হাত থেকে বাঁচতে আবহমানকাল থেকে চলে আসা লেপ তৈরি করা হচ্ছে। 
>> উপকরণ: লেপ তৈরিতে সাধারণত যে সব উপকরণ ব্যবহার হয় টার একটি তালিকা নিচে দেওয়া হল---
১। লাল মার্কিন সুতী কাপড়/ থান কাপড়/ লাল শালু
২। তুলা
৩। সাদা মিডিয়াম মোটা ঝিল সুতা
৪। বড় এবং মাঝারি সুই 
প্রথমে লাল কাপড় কে মেশিনে তিনদিকে সেলাই করে এক মুখ খোলা রাখা হয়। এই খোলা মুখ দিয়ে পরিমাণ মত তুলা ভরিয়ে লাঠি দিয়ে পিটিয়ে তুলাকে সমান করা হয়। এতে লেপের সব যায়গায় তুলা ঠিক মত পৌঁছে। এর পর যদি আর তুলা ভরা না লাগে তবে ঐ মুখটি সুই সুতা দিয়ে সেলাই করে বন্ধ করে দেওয়া হয়। এর পর দুই তিন জন মিলে সুই এ লম্বা সুতা লাগিয়ে লেপের এই পাশ হয়ে অপর পাশ পর্যন্ত সেলাই করে দেওয়া হয়। কেও কেও গোল করে সেলাই করে। এটি নিজের পছন্দ মত যে, যে ভাবে ভাল বাসে সে ভাবে করে।
এই ভাবে তৈরি হয়ে গেল একটা লেপ। এর পর আপনার পছন্দ মত সাদা বা যে কালার পছন্দ সে কালারের সুতী মার্কিন কাপড়/ থান কাপড় মাফ মত নিয়ে দর্জি বা টেইলারস কে দিয়ে এর সুন্দর একটা কভার সেলাই করে নিতে হবে। গ্রামে মহিলারা নিজেরাই এই কভার সেলাই করে নেই সুই সুতা দিয়া।
>>কাঁচামাল ও মজুরি মিলিয়ে একেকটি লেপের খরচ পড়ে প্রায় ৮০০ থেকে ২২০০ টাকা।এই টাকা নির্ভর করে কত কেজি তুলার লেপ আপনি বানাবেন।
একটি লেপ বানাতে সর্ব নিন্মে ৪ কেজি তুলা লাগে। তবে বর্তমানে তুলার বাজার চড়া হওয়ায় লেপের খরচ অনেক বেড়ে গেছে।
>> তুলা: লেপের তুলা নির্বাচন সবচেয়ে গুরুত্বপূর্ণ বিষয়। কারণ ভাল তুলা না হলে লেপে গরম হয় না। গায়ে দিয়ে আরাম পাওয়া যায় না। লেপ বানানোর জন্য সবচেয়ে ভাল তুলা হল কার্পাস তুলা। এই তুলার লেপ হয় বেশ গরম। এছাড়া বিভিন্ন রকম তুলা আছে বাজারে। যে কোন তুলা দিয়ে বানানো যায় লেপ। যেমন—
১। সাদা তুলা
২। কালো তুলা
৩। কার্পাস তুলা
৪। শিমুল তুলা
>> তবে শিমুল তুলার বালিশ ভাল হয়। এ তুলা দিয়ে সাধারণত বানানো হয় বালিশ। 

