মানুষ হাসানো বা কৌতুকবশতঃ মিথ্যা বলাও জঘন্যতম অপরাধ! 


মানুষ হাসানো বা কৌতুকবশতঃ মিথ্যা বলাও জঘন্যতম অপরাধ!
-------------------------------------------------
আমাদের প্রাত্যহিক জীবনে আমরা মানুষকে হাসানোর জন্যে অথবা কৌতুকবশতঃ অসংখ্য মিথ্যা কথা বলি বা মিথ্যার আশ্রয় নিই। এর মাধ্যমে আমরা নিজেরা মজা নিই বা অপরকে মজা দিই। অথচ এরূপ করা ইসলামের দৃষ্টিতে জঘন্যতম অপরাধ। সহীহ হাদীসের আলোকে আপনাদের সামনে এ সম্পর্কে তুলে ধরছি।
১. রাসূলুল্লাহ (সঃ) বলেছেন, ''যে ব্যক্তি মানুষ হাসানোর জন্য মিথ্যা বলে তার জন্য ধ্বংস! তার জন্য ধ্বংস! তার জন্য ধ্বংস!''
(সুনানে তিরমিযী, হাদীস- ৪/৫৫৭; সুনানে আবু দাঊদ, হাদীস- ৪/২৯৭)
২. রাসূলুল্লাহ (সঃ) আরো বলেছেন, ''যে ব্যক্তি সর্বদা মিথ্যা বর্জন করে, কৌতুক করতে ও মিথ্যা বলে না, তার জন্য জান্নাতের মধ্যদেশে একটি বাড়ির জন্য আমি দায়িত্ব গ্রহণ করলাম।''
(সুনানে আবু দাঊদ, হাদীস- ৪/২৫৩) 
৩. নবী করিম (সঃ) আরো বলেছেন, ''একজন মানুষের মিথ্যাবাদী হওয়ার জন্য এতোটুকুই যথেষ্ট যে, সে যা শুনবে তাই বলবে।''
(সহীহ মুসলিম, হাদীস- ১/১০)

