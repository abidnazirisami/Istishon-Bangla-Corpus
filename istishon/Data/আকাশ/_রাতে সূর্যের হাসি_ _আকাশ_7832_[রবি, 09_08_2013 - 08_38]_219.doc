_রাতে সূর্যের হাসি_ 


“রাতে সূর্যের হাসি” 
আমরা আপনাদের নজরে গ্রামের অবহেলিত মানুষ। আর বাড়ি ভারত সীমান্তের খুব কাছে বলে সব দিক দিয়েয় পশ্চাৎ পদ। না আছে পাকা রাস্তা, না আছে বিদ্যুৎ। প্রত্যেক জাতীয় নির্বাচনে প্রার্থীরা ওয়াদা করেন পাকা রাস্তা ও বিদ্যুৎ দানের। মাগার প্রাপ্তির খাতা বিগ জিরো। এই ১৩ সালের আজ পর্যন্ত এই দুই আমাদের ধরা ছোঁয়ার বাইরে। কিন্তু সেই ২০০০ সাল হতে আমরা বিকল্প ভাবে রাতের অন্ধকার দুর করছি। সাল টা ২০০০ ইং । আমাদের বাড়িতে ব্র্যাক সোলার সিস্টেম হতে ৬০ ওয়াট ক্ষমতা সম্পন্ন সোলার প্যানেল কিনা হয়। আমরা সকলে খুব উৎসাহের সাথে রাতের প্রত্যাশা করছি। ওহ কি বলব , রাতে পরিবারের প্রধান হিসেবে আমার বাবা প্রথম লাইট এর সুইচ টিপে রাতে সূর্যের হাসির শুভ উদ্বোধন করেন।
বর্তমানে আমাদের মত প্রত্যন্ত গ্রামাঞ্চলের সুবিধা বঞ্চিত জনগোষ্ঠীর রাতের আঁধার আলো ঝলমলে হয়ে উঠছে সৌর বিদ্যুতের কল্যাণে। বাংলাদেশে প্রায় এক কোটি মানুষ ব্যবহার করে সৌর বিদ্যুৎ এবং ব্যবহারিত বিদ্যুৎ ৯০ মেগাওয়াট( সুত্র- ইডকল) । সামনে ২০১৫ সাল নাগাদ আরও ২২ লাখ প্যানেল স্থাপনের লক্ষ্যমাত্রা নিয়েছে ইডকল ।
আমাদের এলাকায় এখন রাতের আধারে এদিক ওদিক তাকিয়ে দেখলে দেখবেন আঁধার চিরে মাঝে মাঝেই সূর্যের হাসি।এখন অনেক কম মূল্যে এবং কিস্তিতে বিভিন্ন প্রতিষ্ঠান সোলার প্যানেল সরবরাহ করছে। যা আমাদের মত গ্রামের খেটে খাওয়া মানুষের জন্য এটি ক্রয় করা নাগালের মধ্যে এসেছে।
সব শেষে সকল প্রতিষ্ঠান কে আমি আমার ধন্যবাদ , শুভেচ্ছা ও কৃতঞতা জানায় এবং সরকারকে সাধুবাদ।

