ক্লান্ত পথিক


 ক্লান্ত পথিক
---------------- 

ছুটে চলেছি 
অজানা লক্ষহীন সময়ের পদচিহ্ন ধরে ,
জীবন নামে 
আঁকা বাঁকা পথে পথে। 
ছুটে চলার ক্লান্তিতে 
রণ ক্লান্ত পথিক আমি
ছুটে চলেছি 
সুতা কাটা ঘুড়ির মত
আন্ধ ভাবে জীবনের স্রোতের টানে। 
জীবন শুরুর তেজদিপ্ত মনে 
জমেছে ক্লান্তি , ঘুণে ধরা ইচ্ছে গুলিই
জমেছে না পাবার অপূর্ণতা। 
তার পরেও ---
টেনে চলেছি নিজেকে
ভার বাহী পশুর মত,
ছুটে চলেছি তবুও
হাজার বছরের ইতিহাস হয়ে
হারানোর কিছু নেই বলে। 
লক্ষ নেই স্বপ্ন নেই তবুও চলা
সামনে এগিয়ে যাওয়া 
পিছনে রেখে পদচিহ্নের বক্র রেখা। 
২১-০৮-১৪ইং,১.৪৩am

