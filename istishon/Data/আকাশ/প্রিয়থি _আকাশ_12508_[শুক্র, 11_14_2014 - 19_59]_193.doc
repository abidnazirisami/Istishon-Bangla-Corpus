প্রিয়থি 


প্রিয়থি  

মাঝে মাঝে এমন দুই চারজন নারী আশে পাশে দেখা যায়, তারা মনের দিক হতে অতি একগুঁয়ে প্রকৃতির। তারা মনে মনে একবার যা চেয়ে বসে তা পাওয়া যাক বা না যাক তাতে তাদের কোন আক্ষেপ নেই। কিন্তু সেই চাওয়া সে কোনদিনই ছাড়বে-না। সেই চাওয়া তাদের অন্তরের সংগে এমন ভাবে মিশে যায় যে----- তা তাদের একমাত্র আরধ্য বস্তুতে পরিণত হয়। আর সেই বস্তু তাদের পাওয়ার সম্ভাবনা না থাকলেও তার প্রতি তাদের জন্ম নেয় দূর্বার প্রীতি ।আর তা পাবার জন্য তাঁরা শেষ পর্যন্ত লড়ায় চালিয়ে যায়। তারা নি:শেষ হয়ে যাবে তবুও পরাজয় স্বীকার করবে না।
প্রিয়থি সেই ধরনের এক নারী যাকে অনিক কামনা করে ।
কিন্তু প্রিয়থির কামনার পুরুষ অন্য কেও।
সে যানে তাকে সে পাবে না। তার পরেও তার সেই একগুঁয়েমি আর আরধ্য চাওয়া। তার মাঝেই তার বিচরণ । 
আর অনিক ভাবে -------ভেবে ভেবেই --------- গুনগুনিয়ে উঠে 
প্রিয়থি
তুমি কি সেই
যাকে আমি ভেবেছিলাম
একদা নিঃসঙ্গ গাং চিল ।
তোমার নিঃসঙ্গতায়
আমি--------
হতে চেয়েছিলাম
সঙ্গী শঙ্খচিল । 

