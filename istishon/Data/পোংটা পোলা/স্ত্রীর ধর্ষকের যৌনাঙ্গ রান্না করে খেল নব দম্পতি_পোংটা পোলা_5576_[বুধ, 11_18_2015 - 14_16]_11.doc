স্ত্রীর ধর্ষকের যৌনাঙ্গ রান্না করে খেল নব দম্পতি



বান্দার লামপাঙ (ইন্দোনেশিয়া) : স্ত্রীকে ধর্ষণের অভিযোগে ধর্ষককে হত্যার পর তার যৌনাঙ্গ কেটে রান্না করে খাওয়ার অভিযোগ উঠল ইন্দোনেশিয়ায় এক নবদম্পতির বিরুদ্ধে। তাদের গ্রেফতার করেছে পুলিশ। ঘটনাটি ঘটেছে ইন্দোনেশিয়ার লামপাঙ প্রদেশে তুলাংবাওয়াং জেলায়।
পুলিশ জানিয়েছে, গত সেপ্টেম্বরে বছর ২০-র এক তরুণীকে বিয়ে করে ৩০ বছরের রুদি এফেন্ডি। বিয়ের রাতে সে জানতে পারে, তার নববধূ কুমারি নয়। তার স্ত্রী তাকে জানায়, বিয়ের আগে এক গাড়ি চালক তাকে ধর্ষণ করেছিল। এতে রেগে গিয়ে রুদি প্রতিশোধ নিতে ধর্ষককে হত্যার সিদ্ধান্ত নেয়।
রুদি সাংবাদিকদের বলেন, ‘ আমি প্রচণ্ড রেগে ছিলাম। এই রাগ কমাতে আমি ধর্ষকের যৌনাঙ্গ কেটে খাওয়ার সিদ্ধান্ত নিই।’ এরপরই তার বউকে দিয়ে একটি নির্জন এলাকায় ওই গাড়ি চালককে ডেকে পাঠায় সে। সেখানেই তাকে খুন করে যৌনাঙ্গ কেটে নেয়। এরপর গাড়িতে এবং মৃতদেহে আগুন ধরিয়ে দেয় রুদি। বাড়ি এসে স্ত্রীকে সেই যৌনাঙ্গ রান্না করতে বলে। দুজনে মিলে সেটি খায়। 
স্থানীয় এক পুলিশ কর্মকর্তা জানিয়েছেন, ভ্যান থেকে চালকের অগ্নিদগ্ধ মৃতদেহ উদ্ধার করা হয়েছে। ঘটনার তদন্ত শুরু হয়েছে। প্রাথমিক তদন্তে মনে হচ্ছে এটি পূর্বপরিকল্পিত। 
আরও জানতে দেখুন : মিরর এর এই খবরটি

