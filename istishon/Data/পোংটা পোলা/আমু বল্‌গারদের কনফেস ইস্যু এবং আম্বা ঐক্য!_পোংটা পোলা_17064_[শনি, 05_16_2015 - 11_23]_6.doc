আমু বল্‌গারদের কনফেস ইস্যু এবং আম্বা ঐক্য!


প্রবাসী আওয়ামী লীগাররা দেখলাম ব্যাপক কনফেস করতেছে। ব্লগারদের পাকা জামের মতো টপটপ ঝরে পড়া দেখেই নাকি তারা এই 'তওবা' কর্মসূচী চালু করছেন। এর ওর কাছে মাফও চাইতেছেন। তা ভাইসাবেরা, আপনাগো জয় ভাইয়া কি কুনু 'ব্লগার সেভিং অ্যাপ' এখনো ডাউনলোডাইতে পারেন নাই? 
আমার কাছে সব শালাকে ভন্ড আর ধান্দাবাজই মনে হচ্ছে। নিজে নিরাপদ জাইনাই তারা এখন আখের গোছানোর ধান্দায় নামছে। ইউরোপের শীতল হাওয়ায় বসে তারা দেশ নিয়ে চিন্তিত। এর মধ্যেই আবার সরকারের ছায়াতলে মাথা না করার জন্য তারা তারুণ্যকে অভিসম্পাত করছেন! আবার অনলাইনের গালিবাজ, চটিবাজসহ সব লীগারদের ঐক্যের কথাও বলছেন তারা। 
এখন তারা ব্লগারদের মৃত্যুতে নাকি খুব দুঃখিত। তাই এখন সব ব্লগারদের তারা বায়াত দিতে চান, মেয়র সাঈদ খোকন যেভাবে ঢাকা শহরকে রক্ষা করছে, ঠিক সেইভাবেই তারাও আগাইয়া আসছে ব্লগারদের রক্ষা করতে। আহা সাধুজন! বাস্তবে এরাই তুচ্ছ ব্যক্তিস্বার্থ ও ভাগের টাকার জন্য মানুষ মারায়। এদেরই আমরা দেখছি গজামঞ্চ নিয়ে ব্যবসা করতে আবার ওটারে ইউজ শেষে গালিও দিতে! এদেরকে আমরা দেখছি সরকারের সব অন্যায়কে বৈধতা দিতে। এদের আজকের নাকি কান্নায় ভুলবেন না! বেজাতের দল সব।
বস্তুত রাষ্ট্র আর সরকারের পার্থক্য বোঝা দরকার। রাষ্ট্রের কিছু মৌলিক উপাদান আছে। যেমন সংবিধান, আইন ও তা প্রয়োগকারী ব্যবস্থা। সরকারগুলো এর ভিত্তিতেই পরিকল্পনা সাজায়। মূলত এই সরকার এবং আগের সরকারগুলো সব একইভাবে এই ব্যবস্থার সেবা করেছে। অবশ্য যারা শেখ আমলকে আশীর্বাদ মনে করেন, তারা এক্ষেত্রে অর্থাৎ সমাজবিজ্ঞান, রাষ্ট্রবিজ্ঞানের আলাপে বাহুল্য। তারা বলবে, না শেখ হাসিনার দেড় শতাধিক দর্শন আছে। তা নিয়ে বইও বাইর করছে যুবলীগের চেয়ারম্যান। সেইখানে এইগুলা পাই নাই। যাই হোক, আম্বাতুল বাম্বুলীগের আলাপ প্রধান না। আমাদের বোঝা দরকার করণীয়টা।
তারা ব্যবস্থার দিকে না নজর দিলেও আমরা দিব। কারণ এই ব্যবস্থার মধ্যেই লুকিয়ে আছে মৌলবাদ ও নারী নিপীড়নের বীজ। এই ব্যবস্থার মধ্যেই লুকিয়ে আছে মানুষের সমুদ্রে ভাসার কারণ। এই ব্যবস্থার মধ্যেই লুকিয়ে আছে মানুষের আত্মবিশ্বাস না থাকার রহস্য। এই ব্যবস্থাই মানুষকে মানুষের শত্রু হতে শেখায়। এই ব্যবস্থাই আমাদের জীবন সম্পর্কে ভাবতে বারণ করে বরং মোবাইলের ফিচার নিয়ে ভাবতে বাধ্য করে। 
এই সমাজব্যবস্থাটাকে, এই রাষ্ট্রটাকে তাই বোঝা দরকার। যে দলই ক্ষমতায় আসুক সিস্টেমের কল্যাণে এরা সকলেই রাষ্ট্রের মূল কর্মসূচীটি অনুসরণ করে। আর তা হলো শোষণ চালানো। সেজন্য যা দরকার সবই তারা করে। প্রধানত মানুষকে বিভক্ত করে নানা বর্গে- ধর্মের ভিত্তিতে, জাতির ভিত্তিতে, পেশার ভিত্তিতে, বংশের ভিত্তিতে, লিঙ্গ, বর্ণ, শ্রেণীসহ নানা ভাগে। মানুষ যত বেশি বিভক্ত হয় মানুষের মধ্যে ক্যাচাল তত বাড়ে। রাষ্ট্রের বিরুদ্ধে সংগ্রাম তত কম হয়।
যতক্ষণ পর্যন্ত এই সরকার ব্লগারদের খুনীদের না ধরে ততক্ষণ পর্যন্ত তার দিকে মৌলবাদের পৃষ্ঠপোষকতার আঙ্গুল তুলে রাখুন। যতক্ষণ পর্যন্ত এই সরকার নারী নিপীড়কদের না ধরে, ততক্ষণ পর্যন্ত তাদের বিরুদ্ধে নারী নিপীড়কের অভিযোগ ধরে রাখুন। যতক্ষণ পর্যন্ত তারা রেমিটেন্সের হিসাব দেবে আর বগল বাজাবে ততক্ষণ তাদের বিরুদ্ধে অভিযোগ করুন, আমার ভাই-বোনদের দাস বানিয়েছিস তোরাই।
যত বড় বুদ্ধিজীবী বা হোমড়াচোমড়া হোক না কেন, যদি সে গণনিপীড়ক এই সরকার বা এই ব্যবস্থার ওপরে দাঁড়ানো যে কোনো সরকারের পক্ষে কথা বলে, তাহলে তার দিকে লাথি ছুড়ুন। আর পায়ের মাপে না মিললে, বাগে না পেলে, আঙুল তুলে বলুন- 
তুই ফ্যাসিস্ট!
তুই নারী নিপীড়কের রক্ষক!!
তুই ব্লগার খুনের পৃষ্ঠপোষক!!! 

