পেট্রোল বোমাঃ একটি চাঞ্চল্যকর তদন্ত প্রতিবেদন


বেশ কিছু দিন যাবত পারস্পারিক দোষারোপের কারনে আইজুদ্দিনের কেমন জানি খটকা লাগিয়াছিল। বিএনপি চলমান সন্ত্রাসের দায় স্বীকার করিতেছে না, সরকারের পক্ষ থেকেও সন্ত্রাসের বিপক্ষে বারংবার হম্বিতম্বি শোনা যাইতেছে। সমাজের বিশেষ শ্রেণীর প্রতিনিধিরা ছলাকলায় বিএনপিকে এই পেট্রোল বোমা সন্ত্রাসের সাথে কোনক্রমেই সংযুক্ত করিতে চাহিতেছে না। স্বার্থ বা স্বার্থপরতার রাজনীতিতে কে দোষী আর কে দায়ী সেটার চুলচেরা বিশ্লেষণ করা হইতেছে কিন্তু কোনক্রমেই কোন সুরাহা হইতেছে না। সুশীল শ্রেণীর বাঘা বাঘা বক্তা নেতারা উপর্যুপরি সংলাপ সংলাপ করিয়া মাথা ঠুকিয়া মরিতেচেন, মধ্যবর্তী নির্বাচন লইয়া তারা মদ্ধ রাতের টকশো গুলোতে টেবিল চাপড়াইয়া কান গরম করিয়া তুলিতেচেন কিন্তু চলমান সন্ত্রাসের অভিভাবকের টিকিটিও নাগালে পাইতেছেন না! এহেন অবস্থায় একজন আইজুদ্দিন তার অনুসন্ধিৎসু চিন্তাভাবনা এবং আন্তর্জাতিকমানের স্বচ্ছতা বজায় রাখিয়া বিশেষ দৃষ্টিভঙ্গির বিবেচনায় চলমান পেট্রোল বোমা সন্ত্রাসের বাপ দাদার ঠিকানা অনুসন্ধান করিতে পারিয়াছেন। এ বিষয়ে তিনি একটি বিষদ জ্ঞানগর্ভ অনুসন্ধানী প্রতিবেদন তৈয়ার করিয়াছে, এখানে তাহা হইতে কিয়দংশ বিবৃত করা হইলো। 
পেপসি সেভেনআপ প্রস্তুতকারী কোম্পানি এই পেট্রোলবোমা সন্ত্রাসের সাথে জড়িত
বিশ্বে বহুল প্রচারিত এবং বহুল ব্যবহৃত পানীয়’র নাম কোকাকোলা, ইসরাইলের সদ্বংশজাত এই কোমল পানীয় কোম্পানি বাংলাদেশে পেট্রোল বোমা হামলার জন্য দায়ী। ইহাদের পানীয় বোতল দিয়া পেট্রোল বোমা তৈয়ার হইতেছে, এই বহুজাতিক কোমল পানীয় প্রস্তুতকারী প্রতিষ্ঠানটি লক্ষ্ লক্ষ কোটি কোটি বোতল এই পেট্রোল বোমা তৈয়ার করার কাজে সরবরাহ করিতেছে বলিয়া অনুসন্ধানে ভাসিয়া উঠিয়াছে। অনুসন্ধানে ইহাও জানা গিয়াছে যে, এই বোতলগুলি খোদ আওয়ামী সরকারের তরফ হইতে আমদানি করা হইতেছে। আওয়ামীলীগ সরকার একটি নাস্তিক সরকার, অন্যদিকে ইসরাইল একটি নাস্তিক দেশ বিধায় তাহাদের যোগসাজশে এবং সমঝোতায় বাংলাদেশকে একটি আদর্শ নাস্তিক রাষ্ট্র হিসেবে গড়িয়া তুলিতে তাহারা উভয়ই ঐক্যবদ্ধভাবে কাজ করিতে পারে বলিয়া অনুমিত হইতেছে। 
বহুজাতিক ব্রিটিশ পেট্রলিয়াম কোম্পানি’ও এই পেট্রোল বোমা সন্ত্রাসের মুল হোতা
পেট্রোল বোমার প্রধান কাঁচামাল হল পেট্রোল এবং অকটেন। বাংলাদেশ বিপুল পরিমান পেট্রোল এবং অকটেন বিদেশ হইতে আমদানি করিয়া আনে। অনুমান করা হইতেছে, ব্রিটিশ পেট্রোলিয়াম কোম্পানি চালানের অতিরিক্ত পেট্রোল বাংলাদেশে আনিয়া দেশ বিরোধী পেট্রোল বোমা তৈয়ার করার কাজে ব্যবহার করিতেছে। ব্রিটিশ পেট্রোলিয়াম কোম্পানি বিশ্বের আশিটি দেশে তাহাদের তেল সরবরাহ করিয়া আসিতেছে, এই দেশগুলোর অনেক দেশেই গৃহযুদ্ধ রাজনৈতিক হানাহানি, মারামারি কাটাকাটি চলিতেছে যেগুলোর সাথে প্রত্যক্ষ সংযোগ থাকার প্রমাণ এই গবেষণাপত্রে প্রমাণ করা হইয়াছে, আর বাংলাদেশে তো পেট্রলের বহুমাত্রিক ব্যবহার আমরা চর্মচক্ষে অবলোকন করিতেছি। সারা বিশ্বে ইহাদের আশি হাজার জনবল আছে, এই রুপে পরিসংখ্যান মাফিক প্রমাণ হইতেছে যে বাংলাদেশেও তাহাদের কমপক্ষে একহাজার দক্ষ কর্মী বাহিনী আছে যাহারা পেট্রোল বোমা মেরে নিমিষেই পেট্রলের মতোই হাওয়াই মিশিয়া যাইতেছে। তাহাদের খুঁজিয়া না পাওয়ার ইহাও একটি প্রকৃষ্ট কারন বলিয়া গবেষণা পত্রে উল্লেখ করা হইয়াছে। আবার, ইহারাও ইয়াহুদি নাসারা’র বংশধর বলিয়া আওয়ামীলীগের সাথে যোগসাজশ করিয়া দেশ ধ্বংসের নীল নকশায় মাতিয়া উঠিয়াছে বলিয়া বিজ্ঞজন অভিমত পোষণ করিয়াছেন।
স্কচটেপ প্রস্তুতকারী প্রতিষ্ঠানগুলোও এই পেট্রোল বোমা সন্ত্রাসের দায় এড়াতে পারেনা
কোকাকোলার বোতল’ই হউক আর লিটার লিটার পেট্রোল’ই হউক, যদি স্কচটেপ দিয়ে বোতলের মুখ আটকানো না হয় তবে সেটা নিশ্চিতভাবেই পেট্রোল বোমা হইতে পারিবেনা। তাই পেট্রোল বোমা বানানোর ক্ষেত্রে স্কচটেপের কোন অবদানকে অস্বীকার করিবেন? এই কারনে, দেশী বিদেশী স্কচটেপ প্রস্তুতকারী প্রতিষ্ঠান তাহাদের বিক্রি বাড়ানোর জন্য এই জঘন্য সন্ত্রাসে সর্বশক্তি নিয়োজিত করিয়াছে বলিয়া প্রমানিত হইয়াছে। দেশিই হোক বা বিদেশী, ব্যবসায় করিতে হইলে সরকারকে টু’পাইস কমিশন দিবেন না, তা কি কখনও হইয়াছে? এই সরকারের কিছু কিছু আমলা মন্ত্রী এই টু’পাইস কামাইয়ের ধান্দা করিতেছেন না, একথাও নিশ্চয় কেউ বুকে হাত দিয়া বলিতে পারিবেন না। দুটো টাকা উপরি কামাইয়ের তালে সরকারী আমলা মন্ত্রীরা এই পেট্রোল বোমা তৈয়ার করার কাজে সহযোগিতা করিতেই পারেন, আফটার অল বড় বড় ব্যবসায়িরাই তো রাজনীতির মুঠি ধরিয়া রাখিয়াছেন। তাহারা এই সুযোগে এক্সট্রা কামাই হাত ছাড়া করিবেন, এমনটা ভাবাই বোকামি হইয়া যাইবে।
সলতে প্রস্তুতকারী প্রতিষ্ঠানগুলোও দায়ী?
নিশ্চিত করিয়া বলা যায়, এখানেও যখন ব্যবসা’র সুবাস আছে তখন সলতে প্রস্তুতকারী প্রতিষ্ঠাগুলোও পেট্রোলবোমা তৈয়ারির কাজে সংঘবদ্ধ হইয়া কাজ করিতেছে। মুলত কুটির শিল্পের মাধ্যমে প্রস্তুত এই সলতে গুলো স্থানীয় আওয়ামী নেতা কর্মীদের “একটি বাড়ী একটি খামার” প্রকল্পের আওতাধীন কি না তাহা জানা না গেলেও কর্মসংস্থানের জন্য আওয়ামী সরকার যে তাহাদের অকর্মণ্য কর্মী বাহিনীকে আপাতত এ রকম একটি প্রকল্প হাতে ধরাইয়া দিয়া ঠাণ্ডা রাখিতে পারে তাহার সম্ভাবনা উড়াইয়া দেওয়া যায় না। 
তাই, যাহারা এতদিন কে করিয়াছে এবং কে করিতেছে বলিয়া গলার রগ ফুলাইয়া ফেলিয়াচেন তাহারা আপাতত নিশ্চিন্তে আওয়ামীলীগকে এই পেট্রোল বোমা সন্ত্রাসের হোতা বলিয়া প্রচার করিতে থাকুন। প্রমাণাদি তো পেশ করা হইলো, এইবার নিশ্চয় আওয়ামী দালাল’রা আপনাদিগকে ধরাশায়ী করিবার ক্ষেত্রে খুব বেশি জোর পাইবে না। 
আপনাদের অগ্রযাত্রা রুখিবে, সাধ্য কার? 

