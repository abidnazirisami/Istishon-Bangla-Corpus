হায় স্বাধীনতা!


 কাকের ছানা কুয়া হইতে পাথর গড়াইয়া জল নিকাশের ইতিহাস শিখিয়া এরিস্টটল হইয়াছেন। সে আসিয়া বিজ্ঞান দিয়া ধর্মের ব্যাখ্যা করিয়া রীতিমত সুবিশাল সমুদ্রের ফেনা ঘনাইয়া মন্থন করিতে থাকিলে কোথাকার কোন কুম্ভির আসিয়া লেজ নাড়াইবে কে জানে? চোখের পিঁচুটি হাঁটু বাহিয়া মাথা ভিজাইয়া ফেলিলে সমাজতন্ত্রের সংজ্ঞা বদলাইয়া যায় না, মনোবিজ্ঞানের ব্যকরনে হাঁটু গাড়িয়া ক্ষমাভিক্ষা করিয়া সে সংজ্ঞা যথাস্থান হইতে সরাইয়া ফেলিবার ব্যর্থ প্রয়াস সমাজবিজ্ঞানের চোখে ক্ষমার অযোগ্য অপরাধ। হরির আজ্ঞা আর ভগবানের দোহায় দিয়া সুবচনের নামে নীতিশাস্ত্রের তাবত নীতি তরলীকরণ করিয়া গলাধকরন করিলেও কেউ কেউ গেয়ো কুত্তার ঘেউ ঘেউ ছাড়িয়া শহুরে কুকুর হইয়া উঠিতে পারেনা। দিন পালটাইয়াছে, ঘড়ির কাটার উল্টো যাত্রার কারনে ৯০, ৭৫, ৭১ করিয়া ৫২ তে বুঝি জীবনপাত করিবার মনস্থ করিয়াছেন এ কালের যুধীষ্ঠীর। রাজার আদেশ তাই ছিন্ন করিবার তরবারি প্রস্ত্রত, মুসলিনি হিটলারের প্রাণ বলিয়া কথা, তাতে মিলিতেই হইবে।
প্রপাতের ধারায় ঝরিয়া পড়িতে চাহিলে নামিয়া আস, জলধারা ঠেলিয়া উঠিতে চাহিলে তুমি পাতক। আমার ধারায় নাহিতে চাহিলে সাধুবাদ, তোমার ধারায় আমাকে নামাইতে চাহিলে ফাঁসিকাষ্ঠে ঝুলিতে হইবে। ধারা ও ধারাপাত দুইই তোমার জন্য, ধারার বাইরে যাওয়ার স্বাধীনতা কুক্ষিগত। আমি শোনাইতে চাহিলে চক্ষু মুদিয়া শুনিতে হইবে, তুমি কিছু বলিতে চাহিলে আইনের জুজু দেখাইয়া ভুত তাড়াইব। 
বাক স্বাধীনতার কি দেখিয়াছ!

