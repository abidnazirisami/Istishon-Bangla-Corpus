ল্যাঙ্গুয়েজ ডে বিষয়ক একটি কবিতা


আজকে কিন্তু ভাষা দিবস, মাইন্ড ইট ম্যান!
শুদ্ধ করে বাংলা বলতে প্যাঁচটা লাগাও ক্যান?
দেশের প্রতি ভাষার প্রতি থাকতে হবে প্যাশান।
ভাষার জন্য জান দিয়েছে এই পুরোটা নেশান!
বাংলাটাকে হার্ট এন্ড সোল করতে হবে ধারন,
বাঙ্গালী যে, এই দিনে তাই অন্য ভাষা বারন।
এ’লেভেল বা ও’লেভেলে গ্যাজাও যতই জ্ঞান,
আজকে কিন্তু ভাষা দিবস, মাইন্ড ইট ম্যান!
টুইংকেল’টাকে শিকোয় তোল অনলি ফর এ ডে
কাল সকালে আসবে বোলো দেখতে এসব কে?
আজকে শুধু হও বাঙ্গালী শহীদ মিনার ফুল,
ইজ নট ইট ফ্যান্টাস্টিক, সো বি আ কুল!
গানটা ধর“আমার ভাইয়ের..”কালকে নাহয় জ্যাজ,
এই যে ধর, বুকে লাগাও কালো রঙের ব্যাজ।
বাঙ্গালী তো, সমস্বরে গাও বাঙ্গালীর গান,
একটি দিনের জন্য হলেও কাদুক তোমার প্রাণ!
কালকে তুমি ইংরেজিতে ভাষণ দিও কষে,
“বাঙ্গালীরা ছিঁড়ছে’টাকি হুদাই বসে বসে?
ল্যাঙ্গুয়েজটা শেষ করেছে ফরেন কালচারে,
বাঙ্গালীরা বাংলা নিয়া হুদাই’ই ফাল পাড়ে!
রুখতে হবে যেভাবে হোক ফরেন কালচার,
টুডে ওর টুমরো’তে এটাই অঙ্গিকার”।

