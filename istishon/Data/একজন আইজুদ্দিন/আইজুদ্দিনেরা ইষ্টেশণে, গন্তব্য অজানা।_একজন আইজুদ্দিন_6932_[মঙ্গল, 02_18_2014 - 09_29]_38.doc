আইজুদ্দিনেরা ইষ্টেশণে, গন্তব্য অজানা।


এক ট্রেনের বগিতে কয়েকজন আইজুদ্দিন। ঝিমুনি ধরা চোখের পাতায় রাজ্যের ক্লান্তি,সেই ৭১ এ শুরু পথচলা! কোন এক তপ্ত দুপুরের খর রোদে এক হ্যাঁচকায় কে যেন টেনে তুলে নিয়েছে লক্করঝক্কর ট্রেনের বগিতে, চলছে তো চলছেই। মাঝে কেটে গেছে বিয়াল্লিশ টা বছর, থামার ফুসরত মেলেনি। মাঝপথে অবশ্য পচাত্তর গেছে,নব্বুই গেছে, আরও কত সাল কেটে গেল তবুও থামাটির কোনও লক্ষন নেই! 
থামলেই কি শান্তি? থামলেই কি স্বস্তি? নাকি অবিরত এ চলাই নিয়ম?
আইজুদ্দিনেরা জানে না গন্তব্য কোথায়, কবে হবে শেষ এ পথ চলা। শুধু জানে,রাতের পথ চলা শেষে একদিন ভোর হবে। স্বপ্ন দেখে, এক সকালের স্নিগ্ধ আলোয় দেখা পাবে এক নতুন বাংলাদেশের! 
আইজুদ্দিনের স্বপ্ন কি বৃথা যাবে?

