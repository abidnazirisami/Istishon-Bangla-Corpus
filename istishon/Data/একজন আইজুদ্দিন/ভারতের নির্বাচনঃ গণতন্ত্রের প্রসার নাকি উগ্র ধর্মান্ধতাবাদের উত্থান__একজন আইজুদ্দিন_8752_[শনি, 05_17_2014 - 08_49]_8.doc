ভারতের নির্বাচনঃ গণতন্ত্রের প্রসার নাকি উগ্র ধর্মান্ধতাবাদের উত্থান_


বিগত ৬০ বছরের ইতিহাস ভেঙ্গে প্রায় ৬ লক্ষ ভোটারের রায় নিয়ে নরেন্দ্র মোদী এখন সিংহাসনের দিকে ধাবমান। টেকসই বিজ্ঞানভিত্তিক অর্থনৈতিক উন্নয়ন পরিকল্পনা আর উগ্র ধর্মীয় মৌলবাদের ধারক বাহক ভারতীয় জনতা পার্টি আপামর ভারতবাসীর সর্বস্তরের সাধারন মানুষের বিপুল সমর্থনে একক সংখ্যাগরিষ্ঠ আসন লাভের মাধ্যমে একটি নতুন “ইন্ডিয়া”র স্বপ্ন দেখছে। ক্ষমতাসীন কংগ্রেস দলের নেতা-কর্মীদের সীমাহীন দুর্নীতি, চাহিদামাফিক দেশের উন্নয়নে ব্যর্থ, বিপুল বেকার জনগোষ্ঠীর জন্য কর্মসংস্থানের ব্যবস্থাকরণে গড়িমসি, অর্থনৈতিক কেলেঙ্কারি, পারিবারিক টানাপড়েনের জের ধরে রাজনৈতিক ক্ষেত্রে তার প্রতিফলনের কারনেই এমন গো-হারা হেরে বিদায় নিচ্ছে ক্ষমতাসীন দল।
এটা কি গণতন্ত্রের বিজয়?
নরেন্দ্র মোদি গুজরাটের মুখ্যমন্ত্রী নির্বাচিত হয়েছিলেন পরপর চারবার। তার সময়ে অর্থনৈতিক উন্নয়ন পরিকল্পনার পরিস্ফুটনের পাশাপাশি উগ্র ধর্মান্ধতা প্রসার লাভ করে। ঐতিহাসিকভাবে সত্য যে গুজরাটের হিন্দু মুসলিম দাঙ্গা-র ইন্ধন দাতা হিসেবে নরেন্দ্র মোদি এককভাবে দায়ী। হাজার বসরের ঐতিহাসিক স্থাপনা ভেঙ্গে সেখানে রাম মন্দির স্থাপনের জন্যও উগ্র হিন্দুবাদী দলের নেতা হিসেবে তার দায় অনস্বীকার্য। ভারতের সাধারন মানুষ থেকে রাষ্ট্রীয় পর্যায়ে উত্তম গণতন্ত্রের চর্চা হয় বলে যারা তৃপ্তির ঢেকুর তোলেন তাদের মুখে এই উগ্র ধর্মান্ধ দলের ধর্ম বিদ্বেষী এই কাজগুলো মারাত্মক রকম ভাবে চপেটাঘাত করে। আধুনিক গনতান্ত্রিক ধারার সাথে সমান্তরাল এই উগ্র ধর্মান্ধতাবাদী রাজনৈতিক গোষ্ঠী ক্রমবর্ধমান গণতন্ত্রের ঘাড়ে সওয়ার হয়ে খোদ গনতন্ত্রের টুঁটি চেপে ধরে। একদিকে গণতান্ত্রিক জয়যাত্রা আর অন্যদিকে উগ্র ধর্মান্ধতাবাদের ব্যাপক প্রসার ভারতীয় রাজনীতিতে দুটি স্পষ্ট মেরুকরণের সৃষ্টি করে। অসাম্প্রদায়িক রাজনৈতিক দল কংগ্রেসের লাগামহীন দুর্নীতি পক্ষান্তরে সাধারন মানুষকে উগ্র ধর্মান্ধতাবাদের পথেই পরিচালিত হতে বাধ্য করে, নরেন্দ্র মোদী এই সুযোগকে লুফে নেন ফলে কংগ্রেস ঠ্যাকাও মনোভাব থেকেই বিজেপি-র বিজয় নিরুঙ্কুশ হয়ে ওঠে। আড়ালে ধর্মান্ধতাই বিজয়ী হয়।
বিপদগামী অপেক্ষাকৃত গনতান্ত্রিক কংগ্রেসের হাত থেকে বাঁচতে মানুষ উগ্র মৌলবাদী বিজেপির কোলে আশ্রয় খুঁজে পায়! 

