ঈদ মানে কি_


ঈদ মানে কি মরবে শ্রমিক অনশনে?
ঈদ মানে কি আনন্দ ঠিক একার মনে?
ঈদ মানে কি জাকাত নিতে মরবে মানুষ পায়ের তলে?
ঈদ মানে কি সমাধি এক অতল গহীন নদির জলে?
ঈদ মানে কি নাঙ্গা ভুখা মানুষ গুলোর একবেলা ভাত?
ঈদ মানে কি এলিট শ্রেণীর মানুষ গুলোর অন্য রকম আর কোন জাত?
ঈদ মানে কি ফেতরা জাকাত দিয়ে নিজের দায় বিমোচন?
ঈদ মানে কি পথের ধারের শিশুগুলোর শিক্ত লোচন?
ঈদ মানে কি আমার বাড়ির গোস্ত রুটি ফিরনী পায়েশ?
ঈদ মানে কি গরীব শ্রেণীর মানুষগুলোর ভাল থাকার ব্যর্থ খায়েশ?
ঈদ মানে কি আমার ছেলের গায়ে থাকা রঙিন জামা?
ঈদ মানে কি রঙিন শপিং মলের কাছে ভিখেরীটার আড় নয়নে একটু থামা?
ঈদ মানে কি হরেক রকম রংবাহারি শাড়ির বাহার?
ঈদ মানে কি গরীব লোকের পথের ধারে সস্তা আহার?
তোমরা যারা ঈদের দিনে "ঈদ মুবারক" জড়িয়ে ধরো,
খোদার কসম, ধরার আগে আমার কথা চিন্তা করো।

