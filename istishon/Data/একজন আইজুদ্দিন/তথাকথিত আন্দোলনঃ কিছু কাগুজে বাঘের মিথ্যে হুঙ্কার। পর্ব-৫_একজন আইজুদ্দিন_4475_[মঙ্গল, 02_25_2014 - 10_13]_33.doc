তথাকথিত আন্দোলনঃ কিছু কাগুজে বাঘের মিথ্যে হুঙ্কার। পর্ব-৫


বিশ্বজুড়ে সন্ত্রাসবাদ তথা জঙ্গিবাদের ধারক বাহক হিসেবে যারা আমেরিকার নাম নিতে লজ্জা পান তাঁদের এ লেখা না পড়াই ভাল। আমেরিকার মোড়লগিরি এবং পররাষ্ট্রনীতির রক্ষাকবচ হিসেবে জঙ্গিবাদ এক আশীর্বাদ বৈ তো অন্য কিছু নয়। বিশ্বজুড়ে তাঁদের আধিপত্য এবং খবরদারি বজায় রাখতে সন্ত্রাশবাদকে তেলে জলে মিশিয়ে জঙ্গিবাদ নামক এক নতুন ধারার আগ্রাসনের প্রবক্তা এই আমেরিকা। তারা আভ্যন্তরীণ রাজনীতিতে সন্ত্রাসবাদ এবং জঙ্গিবাদের বিষয়ে কট্টরপন্থী হলেও আন্তর্জাতিক রাজনীতিতে এদের বিষয়ে উদারপন্থী, বিশেষ করে মুসলিম জঙ্গিবাদের বিষয়ে এরা বরাবরই দ্বৈতনীতি মেনে চলে। আমেরিকার অভ্যন্তরভাগ জঙ্গি আক্রমণের শিকার হলে তারা উগ্রপন্থী আর বহির্বিশ্বের কেউ আক্রান্ত হলে তারা মোডারেট মুসলিম হয়ে যায়। এই তথাকথিত মোডারেট মুসলিমদের সর্বরকম সহযোগিতা এমনকি অস্ত্র সরবরাহ করতে তারা দ্বিধা করে না যদি সেটা আমেরিকার বিরুদ্ধে না হয়। রাশিয়ার বিরুদ্ধে সাদ্দাম হোসেনকে যখন লেলিয়ে দেওয়া হয়েছিল তখন সাদ্দাম হোসেন ছিলেন মোডারেট মুসলিম কান্ট্রি প্রধান, সেই সাদ্দামকে জীবন দিতে হল আমেরিকার দিকে চোখ তুলে তাকাবার অপরাধে আবার অসামা বিন লাদেন আমেরিকার হাতে গড়া হাতিয়ার হয়েও জীবন দিলেন আমেরিকা আক্রমণের(!) অপরাধে। আমেরিকা এ রকমই!
আমেরিকার কোনও স্থায়ী বন্ধু নেই। আমেরিকান আধিপত্যবাদের একনিষ্ঠ দালালরাও বেশিদিন তাঁদের বন্ধুত্ব টিকিয়ে রাখতে পারেনি। মাঝেমধ্যেই খুঁটিনাটি বিষয়ের ছুতো করে আক্রমণের পাঁয়তারা করে আমেরিকা সবার কণ্ঠরোধ করছেই। এটাই আমেরিকার জন্মগত বৈশিষ্ট্য। এখানে একটা ব্যতিক্রম- বাংলাদেশ!
একাত্তর পূর্ববর্তী সময়ে পাকিস্তান আমেরিকা পন্থি ছিল, এটা সবার জানা। আমেরিকা এই বন্ধুত্তের প্রতিদান স্বরূপ বাংলাদেশের বিপক্ষে অবস্থান নিলে রাশিয়া নাখোশ হয় ফলে আমেরিকা অনিচ্ছাসত্ত্বেও পিছু হটতে বাধ্য হয়। প্রশান্ত মহাসাগরীয় অঞ্চলে আমেরিকান ঘাটি স্থাপনের জন্য ভৌগোলিক অবস্থানগত কারনে বাংলাদেশের অবস্থান ছিল সেরা পছন্দ, হটাত রাশিয়ান বাগড়া সে স্বপ্ন ধূলিসাৎ করে দ্যায়। স্বপ্ন স্বপ্নই থেকে যায়, ভবিষ্যতের আশায় সে যাত্রা চুপ করে যায় আমেরিকা। সম্মুখ সমরে না পেরে শুরু করে কূটনীতিক আগ্রাসন, বাংলাদেশকে তাঁদের যে ভাবেই হোক চাই-ই চাই। কিন্তু বাংলাদেশের টুটি চেপে ধরার মত মোক্ষম কোনও অস্ত্র না থাকার কারনে তারা পথ বদলে পাকিস্তানের ঘাড়ে সওয়ার হয়, বাংলাদেশকে কাবু করার জন্য ওরাই যে শেষ ভরসা!
পাকিস্তানপন্থী জামাতে ইসলামের পৃষ্টপোষকতা করে বাংলাদেশের আভ্যন্তরীণ বিষয়ে নাক গলাবার প্রচেষ্টা অব্যাহত রাখে আমেরিকা। আফগানিস্তানের আল-কায়েদা আমেরিকার জন্য যতটা খতরনাক বাংলাদেশের জন্য তত নয় এমনকি পাকিস্তানের জন্য তো নয়-ই তাই পাকিস্তানে আমেরিকার প্রত্যক্ষ ও পরোক্ষ সহযোগিতায় শক্তিশালী হয়ে ওঠে আল কায়েদা। আন্তর্জাতিক জঙ্গি গোষ্ঠীর মদদে বাংলাদেশে গড়ে ওঠে জে এম বি, হরকাতুল জিহাদ নামের অজস্র জঙ্গি সংগঠন; সরকারের পৃষ্টপোষকতায় তারা শুরু করে রাম রাজত্ব। সে সময়ের ক্ষমতাসীন সরকার আমেরিকার নির্দেশে পাকিস্তানের সহযোগিতায় এ দেশে তাঁদের নিরাপদ ঘাটি তৈরি করে দেওয়ার চেষ্টা করে কিন্তু উদীচীর বোমা হামলা, দেশজুড়ে আদালত লক্ষ্য করে আক্রমণ, শেখ হাসিনার সমাবেশে গ্রেনেড হামলা, ১০ ট্রাক অস্ত্র চালান আটক ইত্যাদি নানা রকম অভূতপূর্ব ঘটনার কারনে সারাদেশ তোলপাড় হয়ে ওঠে। গোয়েন্দা বিভাগ এই ঘটনাগুলোর সাথে আন্তর্জাতিক জঙ্গি কানেকশন খুঁজে পায় এবং সাথে সাথে অবশ্যম্ভাবীভাবে আমেরিকার নাম চলে আসে। 
আওয়ামী সরকার ক্ষমতায় আসার পর আরও মরিয়া হয়ে ওঠে জঙ্গিগোষ্ঠী। বঙ্গবন্ধু হত্যাকাণ্ডের বিচার, জঙ্গি সংগঠন নির্মূলের সরকারী উদ্যোগ, জে এম বি এবং হরকাতুল জিহাদ নিষিদ্ধকরণ, যুদ্ধাপরাধীদের বিচারের জন্য আন্তর্জাতিক ট্রাইব্যুনাল গঠন ইত্যাদি কর্মকাণ্ডের কারনে নাখোশ হয় আন্তর্জাতিক জঙ্গিগোষ্ঠী(পড়ুন, জামাতে ইসলামী বাংলাদেশ) পাশাপাশি নিরপেক্ষ নির্দলীয় তত্তাবধায়ক সরকারের দাবীতে আন্দোলনরত বিরোধী দল এদের সাথে মিলে শুরু করে দেশ বিরোধী বিধ্বংসী কর্মকাণ্ড; অলক্ষ্যে থেকে কলকাঠি নাড়তে থাকে আমেরিকা। 
বাংলাদেশে আন্তর্জাতিক জঙ্গি গোষ্ঠীর অপতৎপরতা মারাত্মক আকার ধারন করে মুলত যুদ্ধাপরাধীদের বিচারের জন্য আন্তর্জাতিক ট্রাইব্যুনাল গঠনের প্রাক্কালে, বাংলাদেশ জামাতে ইসলামের পক্ষে সরাসরি মাঠে নামে বাংলাদেশ জাতীয়তাবাদী দল; ভিন্নভাবে বলা যায়, বি এন পিঁর নিরপেক্ষ নির্দলীয় তত্তাবধায়ক সরকারের আন্দোলনে সুচারুভাবে জামাতে ইসলাম প্রবেশ করে আন্তর্জাতিক ট্রাইব্যুনাল বানচালের চেষ্টা করতে থাকে। বিচারক নিয়ে প্রশ্ন, স্কাইপি কেলেঙ্কারি, আন্তর্জাতিক মানদণ্ড, সরকারের সাথে আঁতাতের প্রচেষ্টা, বি এন পিঁর সাথে ঐক্য, আন্তর্জাতিক লবিং এর মাধ্যমে সরকারের উপর চাপ সৃষ্টি করে বিচারকে প্রভাবিত করার অপচেষ্টায় কিছুটা সফল হয় জামাতে ইসলাম।
কাদের মোল্লা সে যাত্রা ফাঁসি থেকে বেঁচে যায়! 
.........
তথাকথিত আন্দোলনঃ কিছু কাগুজে বাঘের মিথ্যে হুঙ্কার। পর্ব-৪http://istishon.com/node/7001
তথাকথিত আন্দোলনঃ কিছু কাগুজে বাঘের মিথ্যে হুঙ্কার। পর্ব-৩http://istishon.com/node/6971
তথাকথিত আন্দোলনঃ কিছু কাগুজে বাঘের মিথ্যে হুঙ্কার। পর্ব-২http://istishon.com/node/6959
তথাকথিত আন্দোলনঃ কিছু কাগুজে বাঘের মিথ্যে হুঙ্কার। পর্ব-১http://istishon.com/blog/9505

