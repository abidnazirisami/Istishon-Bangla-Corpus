একটি নিখোঁজ সংবাদ


 নিউটনের অভিকর্ষজ ত্বরণের সূত্র
আইনস্টাইনের থিওরি অফ রিলেটিভিটি
আর স্বয়ং স্তিফেন্স হকিন্সের ব্লাক হোল থিওরি
ঘেঁটেও আমি আমার এ প্রশ্নের উত্তর খুঁজে পাই নি।
কার্লমার্ক্সের দর্শন,নেহেল-হেগেলের তত্ত্ব, প্লেটো-র রাষ্ট্রনীতি
আর আধুনিক বিজ্ঞানের সূত্র অনু-সূত্রের কানাগলি
ডানপন্থী বামপন্থীদের উত্তপ্ত রাজনৈতিক ভাষণ
টি ভি টকশো-তে সুশীল সমাজের বুলি
কোনটিতেই নেই আমার জবাব।
বিশ্ব-সাহিত্যের পাতা পাতা পুথি
কবিতার হাজার হাজার অঙ্গ প্রত্তঙ্গ জুড়ে
স্বরবৃত্ত মাত্রাবৃত্ত অক্ষরবৃত্ত অমিত্রাক্ষর ছন্দমালা
এমনকি চতুর্দশপদী কবিতার মৌন বয়ানেও তা অদৃশ্য।
শত শত দার্শনিকের মত-অভিমত ত্যাগী বীরের আত্মত্যাগ
নেতাদের ঝঙ্কার হস্তদ্বয়ের তীব্র সঞ্চালন এবং মৌনব্রত
নিয়ে জন্মানো সাধারনের ফিসফাস কথাতেও
তুমি নেই, নাহ তুমি নেই হে দেশ!
আমি যে তোমাকেই খুঁজছি!
আচ্ছা, দেশপ্রেম মানে কি?

