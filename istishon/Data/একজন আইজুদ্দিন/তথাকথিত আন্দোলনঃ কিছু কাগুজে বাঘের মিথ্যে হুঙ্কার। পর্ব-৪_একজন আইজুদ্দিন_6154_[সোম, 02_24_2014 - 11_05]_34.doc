তথাকথিত আন্দোলনঃ কিছু কাগুজে বাঘের মিথ্যে হুঙ্কার। পর্ব-৪


পিয়াল সাহেব পড়েছিলেন এক বিরাট “মাইনকা চিপায়”, পিয়াল সাহেব যখন রাসেল রহমানের সাথে সখ্যতার সূত্র ধরে এবং অনলাইনে একসময় তের পাণ্ডা এক গুন্ডা-র সূত্র ধরে রাম রাজত্ব কায়েম করেছিলেন তখন হটাত একদিন পিয়াল সাহেবের পি সি নষ্ট হলে সেটা সারাইয়ের দায়িত্ব পরে রাসেল রহমানের ঘাড়ে, অথবা ভালবাসার প্রতিদান স্বরুপ রাসেল রহমান সাহেব সেই পিসি সারাইয়ের কাজ টা নিজের কাঁধে নেন। পিয়াল সাহেব ভুলে গিয়েচিলেন, কোঁচের ছুরি পেট কাটতে পারে। পিয়াল সাহেবের স্নেহের প্রতিদানে পিসি ঠিক করার নাম করে তার সমস্ত ব্যক্তিগত গোপন তথ্য ও ছবি কপি করে নেন। ইশকাপনের টিক্কা চলে যায় রাসেল রহমানের হাতে। শুরু হয় তিন তাসের খেলা।
এক তাসে অমি রহমান পিয়াল
এক তাসে রাসেল রহমান
এক তাসে ইমরান এইচ সরকার।
অমি রহমান পিয়াল সাহেবের অবদান কেউ অস্বীকার করতে পারবে না কিন্তু তিনি নিজে যত না বড় তারচাইতে নিজেকে তিনি অনেক খানি বড় ভাবতে ভালবাসেন। এ কারনেই তাকে বাঘা পীর বা লাল পর্দা পীর যাই বলুন না কেন তিনি ততটা নাখোশ হন না। আবার ব্যক্তিগত জীবনে তিনি নারী ঘেঁষা চরিত্রের, মেয়েরাও সেটা পছন্দের দৃষ্টিতেই দেখতে ভালবাসে। অনলাইনে এ তো সবার জানা! ব্যক্তিগত সম্পর্কের ফটো, নিজ স্ত্রী সম্পর্কে বাজে কমেন্ট করে পোস্ট দিয়ে সেটা তিনি নিজেই প্রকাশ করে দিয়েছেন। অনলাইন রাজনীতিতে তিনি যতটা সম্মান কুড়িয়েছিলেন তারচাইতে বেশি হারিয়েছেন ব্যক্তিগত গোপনীয়তা প্রকাশ করে।একদিকে মুক্তিযুদ্ধের চেতনার কথা বলে চাঁদাবাজি অন্য দিকে ব্যক্তিগত অনাচার তাকে প্রশ্নবিদ্ধ করে তোলে। তিনি সেটাকে ডিফেন্স না করে অন্যদের নামে ক্রমাগত পাল্টা অভিযোগ করা শুরু করেন। শুরু হয় এক অঘোষিত অনলাইন যুদ্ধ। যুদ্ধটা যত না তাঁদের মধ্যে, তারচাইতে তাঁদের সমমতাদর্শবাদীদের মধ্যে বেশি ছড়িয়ে পড়ে। মুক্তিযুদ্ধের স্বপক্ষ শক্তির মধ্যে দুটি স্পষ্ট সীমারেখা ফুটে ওঠে। এক পক্ষে অমি রহমান পিয়াল আর অন্য পক্ষে রাসেল রাহমান।
রাসেল রহমান গালিবাজ বলে সর্বজনবিদিত; সাধু ভাষার ব্যবহার তার নিষিদ্ধ। একটি সামাজিক মাধ্যমে সর্বশ্রেণীর পাঠকের সামনে যেকোনো বিষয় উত্থাপন, সমালোচনা, গ্রহন বা বর্জনের জন্য যে ইন্টেলেকচুয়াল শব্দ প্রয়োগ করা যেতে পারে সেগুলো তার ডিকশনারিতে প্রত্যাখ্যাত । সমমনাদের জন্য তার যে ভাষা বিরোধীদের জন্যও তার একই বরাদ্দ। তবে, অনলাইনে মুক্তিযুদ্ধ বিষয়ক প্রচারনা, চেতনার প্রসার এবং গনজাগরন সৃষ্টিতে তার অবদান কি একটুও নেই? সি পি গ্যাং কি শুধু গালিই দিয়েছে? দিলেও কাদেরকে দিয়েছে? মুক্তিযুদ্ধের চেতনার নামে কি কেউ ব্যবসা ফাঁদে নাই?কেউ কি জন্মযুদ্ধ’৭১ এর নামে টাকা তুলে আত্তসাত করার চেষ্টা করে নাই? লক্ষ লক্ষ টাকা ডোনেশান নিয়ে সেটাকে হাপিশ করে দ্যায় নাই?
অনলাইনে বিশেষ করে ফেসবুকে যে কাঁদা ছোড়াছুড়ির শুরু তা আজো অব্যাহত আছে। বিভক্তির ডালপালা এখন শাখা প্রশাখা ছাড়িয়ে পাতায় পাতায়, শিরা উপশিরায়। মুক্তিযুদ্ধের চেতনা শতধা বিভক্ত হল। প্রথমে তা আওয়ামীপন্থী আর বামপন্থিদের ভিতরে, আওয়ামীপন্থিদের মধ্যে দুভাগ হল সরকারপন্থি আর জাগরনপন্থিদের মধ্যে আর বামপন্থিরা সরকারবিরোধী এবং জাগরনপন্থিদের মধ্যে, জাগরনপন্থিদের মধ্যে দুভাগ হল আস্তিকপন্থি আর নাস্তিকপন্থিদের মধ্যে, নাস্তিকপন্থিদের মধ্যে দুভাগ হল প্রচারপন্থি আর প্রচারবিরোধীদের মধ্যে।আর যারা এর বাইরে তারা নিরুঙ্কুশভাবে কোন পন্থা অবলম্বন করেনা, তারা ভাসমান দর্শক হয়ে মাঠের এপ্রান্তে ওপ্রান্তে দৌড়ে বেড়ান। 
অবশ্য আরেক পন্থীরা কারো কোন ধার না ধেরেই নিজেদের কাজ চালিয়ে গেল। তারা ধর্মপন্থি, ধর্ম পন্থি বলার চাইতে তাদেরকে উগ্র ধর্মান্ধ বলাই যুক্তিযুক্ত। তারা যে লক্ষ্য পূরণের অভিযানে নেমেছিল তাঁদের সাথে গোপন-দোসর হয়ে দাঁড়াল কেউ কেউ। এই কেউ কেউরাই একসময় প্রধান নিয়ামক হয়ে উঠল, এদের নাম অনেকেই জানেন কিন্তু তাঁদের নাম সহসা কেউ উচ্চারন করতে চান না। এরা ভিতরে থেকে বিভীষণ হলেন, টকশো-র নামে মিথ্যাচার করলেন, আইন সংবিধানের নামে কেউ কেউ দেশদ্রোহিতা করতে পর্যন্ত দ্বিধা করলেন না।
গনজাগরন মঞ্চের সাথে একাত্মতা প্রকাশ করলেন প্রধানমন্ত্রী, বি এন পি প্রকাশ্য বিরোধিতা করে বিরাগভাজন হলেন, বাম নেতারা মঞ্চ দখলের রাজনীতিতে কিছুটা পারঙ্গমতা দেখাতে পেরেছেন বলে তৃপ্তির ঢেকুর তুলতে লাগলেন, জনে জনে লড়াই শুরু হল টেলিভিশন টকশো গুলোতে, গনজাগরন মঞ্চের সাথে প্রকাশ্যে লড়াইয়ে নামলেন তথাকথিত সুশীল সমাজ। 
এরপর আন্তর্জাতিক সমাজের খেলা দেখার পালা।
তথাকথিত আন্দোলনঃ কিছু কাগুজে বাঘের মিথ্যে হুঙ্কার। পর্ব-৩http://istishon.com/node/6971
তথাকথিত আন্দোলনঃ কিছু কাগুজে বাঘের মিথ্যে হুঙ্কার। পর্ব-2http://istishon.com/node/6959
তথাকথিত আন্দোলনঃ কিছু কাগুজে বাঘের মিথ্যে হুঙ্কার। পর্ব-১http://istishon.com/blog/9505

