নাজি যুদ্ধাপরাধী হেনরিখ বোয়েরে এবং কিছু প্রোপ্যাগান্ডার জবাবে___


এই লেখাটি উৎসর্গ করলাম সহযোদ্ধা মোহাম্মদ শাহরিয়ার মজুমদার কে...
প্রায় দুই ঘন্টা আগে এই লেখাটি আমি যখন টাইপ করা শুরু করেছি প্রায় তখনই অকস্মাৎ গণজাগরণ কর্মী শাহরিয়ার মজুমদারের মৃত্যুর সংবাদ পেলাম। নিঃসন্দেহে একটি অস্বাভাবিক মৃত্যু। এরকম একজন প্রাণোচ্ছল মানুষের পক্ষে আত্মহত্যা করা সম্ভব বলে আমি মনে করি না। তার সাথে আমার সম্পর্কটা ছিলো মুক্তিযুদ্ধ নিয়ে। তার সাথে আমার কথাবার্তা যতটুকু হয়েছে তা যুদ্ধাপরাধীদের বিচার নিয়ে। হয়ত বসে বসে শোক করতে পারতাম- করলাম না, লেখাটা শেষ করলাম
এক.

আজ আপনাদের সাথে যেই ব্যাক্তিটির পরিচয় করিয়ে দেবো তার নাম হেনরিখ বোয়েরে (Heinrich Boere)। নিশ্চয়ই বুঝতেই পারছেন এই ব্যাক্তিটি একজন যুদ্ধাপরাধী। ২০১৩ সালের ডিসেম্বরের ১ তারিখে ৯২ বছর বয়সী নিজের মৃত্যুদণ্ডের সাজা ভোগ করতে থাকা অবস্থায় মৃত্যুবরণ করা এই নরপশুটির কথা আরেকবার সামনে নিয়ে আসার কারণ দুটি। এই নরপশু আমাদের চলমান আন্তর্জাতিক অপরাধ ট্রাইব্যুনাল নিয়ে প্রচারিত দুইটি বড় বড় অপপ্রচারের জবাব দেবেন।

প্রথমে হেনরিখ সাহেবকে নিয়ে কিছু জেনে নেয়া যাক। উল্লেখ্য জার্মানির বিচারিক আদালতে স্পষ্ট যে, বয়স যুদ্ধাপরাধীদের শাস্তি প্রদানের ক্ষেত্রে কোনো বাধা হতে পারে না। এই সাবেক নাজি সদস্যকে ২০১০ সালের ২৩ মার্চ জার্মানির একটি কোর্ট যুদ্ধকালীন অপরাধের দায়ে হেইনরিখ বোয়েরের যাবজ্জীবন কারাদণ্ড প্রদান করে। দ্বিতীয় বিশ্বযুদ্ধের সময় নেদারল্যান্ডসের তিন বেসামরিক নাগরিককে হত্যার দায়ে আদালত তাকে এ দণ্ড প্রদান করে। দণ্ড প্রদানের সময় হেইনরিখ বোয়েরের বয়স ছিল ৮৯ বছর। তাই এ ডাচ নাগরিকের পক্ষে বার্ধক্যজনিত দণ্ড মওকুফের বিষয়টি তোলা হয়। কিন্তু আদালত যুদ্ধকালীন অপরাধের জন্য ন্যায়বিচার নিশ্চিত করতে তাকে যাবজ্জীবন কারাদণ্ড প্রদান করে।

এবারে আসি যে দুটো অপপ্রচারের কথা বলবো তা নিয়ে।

প্রথম অপপ্রচারটি হচ্ছে আন্তর্জাতিক অপরাধ ট্রাইব্যনালে যেসব যুদ্ধাপরাধীদের বিচার করা হচ্ছে তাদের বেশীরভাগের বয়স নাকি ১৯৭১ সালে এতই কম ছিলো যে তাদের পক্ষে কোনমতেই গনহত্যা-খুন-ধর্ষণ করা সম্ভব নয়। 

আমরা দেখেছি প্রতিটা রায়ের পর রাজাকারদের আণ্ডা-বাচ্চারা মিডিয়ার সামনে কাউকাউ করেছে তাদের বাপেরা নাকি যুদ্ধের সময় নাবালক ছিলেন সুতরাং তাদের বিরুদ্ধে আনা সকল অভিযোগ কাল্পনিক-ভিত্তিহীন-অন্তঃসারশূন্য-রাজনৈতিকউদ্দেশ্যপ্রণোদিত... ইত্যাদি ইত্যাদি। আমাদের অনেক সুশীলেরা এসব আর্গুমেন্ট গিলেছেনও। 

আমার পরিষ্কার মনে পড়ে গণস্বাস্থ্য কেন্দ্রের ডঃ জাফরুল্লাহ সাহেব খুব দুর্দান্ত প্রতাপে কাদের মোল্লার পক্ষ নিয়ে বলেছিলেন- "আপনারাই বলেন,এই টুকু ছেলের পক্ষে কি গনহত্যা করা সম্ভব...?"। এদিকে আমাদের মেশিন বালক সাইদি সাবের কথা তো বলার অপেক্ষাই রাখে না। তিনি তো মুক্তিযুদ্ধের সময় এতই ছোট ছিলেন এতই ছোট ছিলেন যে কেউ কেউ পারলে বলেই ফেলেন ১৯৭১ সালে সাইদি সাবের জন্মই হয় নাই। 

আর দ্বিতীয় অপপ্রচারটি হচ্ছে ১৯৭১ সালে জামায়াতে ইসলামের আমির গোলাম আযম সাহেবকে নিয়ে। কুখ্যাত গনহত্যার মাষ্টারমাইন্ড এই মানুষটির আইনজীবীরা প্রকাশ্যে বলে এসেছে পৃথিবীর ইতিহাসে নাকি এত বৃদ্ধ বয়সে কোন মানুষকে বিচার করার নজির নাই। রাজাকার আলবদরদের পৃষ্ঠপোষকেরা গোলামের জানাজায় গিয়ে বলেছিলো- রাজনৈতিক প্রতিহিংসার বশবর্তী হয়েই এরকম একজন বৃদ্ধ মানুষকে অপদস্থ করা হচ্ছে, যার নজির পৃথিবীতে নাই। 

মনে আছে বিভিন্ন দেশের ইসলামিক কর্মীরা গোলামের বিচারের ঘটনা অমানবিক বলে উল্লেখ করে। আন্তর্জাতিক মুসলিম স্কলারস ইউনিয়নের চেয়ারম্যান ইউসুফ আল-কারাদাউই এই গ্রেফতারকে “মর্যাদাহানিকর” বলে উল্লেখ করেন ও বাংলাদেশ সরকারের প্রতি তাকে অতিশীঘ্রই মুক্তি দেওয়ার অহ্বান জানায়। তিনি বলেন, “অধ্যাপক গোলাম আযম ও তার সহকারী পন্ডিতবৃন্দদের এবং ইসলামিক কর্মীদের বিরুদ্ধে আনীত ৪০ বছর পূর্বের যুদ্ধাপরাধের অভিযোগ অযৌক্তিক ও গ্রহনযোগ্য নয়।”

বৃদ্ধ গোলাম আযমের এই বিচারিক প্রক্রিয়াকে অন্তজার্তিক কয়েকটি সংস্থা সমালোচনা করেছে। তাদের মধ্যে রয়েছে, জাতিসংঘ, হিউম্যান রাইটস্‌ ওয়াচ এবং অ্যামনেস্টি ইন্টারন্যাশনাল।
দুই.
এতগুলো প্রশ্নের জবাব দিতে আমার তেমন কিছুই লাগে নাই। শুধু লেগেছে সবগুলো নরপিশাচের রায়, একটা ক্যালকুলেটর আর নরপিশাচগুলার বায়োগ্রাফি। আসুন কথা বার্তা বাদ দিয়ে ক্যালকুলেটরে হিসেব কষি। হিসেবের সুবিধার জন্য দিন বাদ দিয়ে দিলাম, শুধু মাস আর বছরের হিসাব করবো

নাজি যুদ্ধাপরাধী হেনরিখ বোয়েরের জন্ম ২৭ সেপ্টেম্বর ১৯২১।
হিসেব করে দেখা গেলো সে হতাকান্ড শুরু করে ১৯৪৩ সালের শুরু থেকে
হিসেবে তখন তার তার বয়সঃ ২১ বছর ৩ মাস
আন্তর্জাতিক অপরাধ ট্রাইব্যুনালের দেয়া রায়ের ১৬ নাম্বার প্যারা অনুসারে আলী আহসান মোহাম্মদ মুজাহিদের জন্ম ২ জানুয়ারি ১৯৪৮। ট্রাইব্যুনালের দেয়া কাদের মোল্লার রায়ের ১৭ নাম্বার প্যারা অনুসারে তার জন্ম ১৯৪৮ সালের আগস্ট মাসের ১৪ তারিখে এবং সাইদি সাবের রায়ের ১৫ নাম্বার অনুচ্ছেদে উল্লেখ আছে যে তার জন্ম ১৯৪০ সালের ফেব্রুয়ারি মাসের ১ তারিখে।

সুতরাং ১৯৭১ সালে;
মুজাহিদ বয়স ছিলোঃ ২৩ বছর ১ মাস।
কাদের মোল্লা বয়স ছিলোঃ ২২ বছর ৬ মাস।
আল্লামা দেলোয়ার হোসেন সাইদীর বয়স ছিলোঃ ৩১ বছর ১ মাস
তিনজনই হেনরিখ বোয়েরের চেয়ে যথাক্রমে ১,২ এবং ১০ বছরের বড়। সুতরাং হেনরিখ বোয়েরে যদি ২১ বছর বয়সে যুদ্ধাপরাধ করতে পারেন তাহলে মুজাহিদ-মোল্লা-সাইদি সাহেবরাও পারেন। 

প্রথম প্রপাগ্যান্ডার জবাবটি শেষ হলো এবার আসুন দ্বিতীয় প্রোপ্যাগান্ডায়। গু আযমকে কি সত্যিই এত বেশি বয়সে বিচার করা হয়েছে যেই বয়েসে মানুষের বিচার করার নজির পৃথিবীতে নাই? জাতিসংঘ, হিউম্যান রাইটস্‌ ওয়াচ এবং অ্যামনেস্টি ইন্টারন্যাশনাল কিংবা আন্তর্জাতিক মুসলিম স্কলারস ইউনিয়নের কথা শুনলে সেরকমই মনে হয়। 

অথচ হেনরিখ বোয়েরের বিচার শুরু হয় ৮৯ বছর বয়সে তখন কিন্তু জাতিসংঘ, হিউম্যান রাইটস্‌ ওয়াচ এবং অ্যামনেস্টি ইন্টারন্যাশনাল কিংবা আন্তর্জাতিক মুসলিম স্কলারস ইউনিয়নের কাছে খারাপ লাগেনি। খেয়াল করে দেখুন আন্তর্জাতিক মুসলিম স্কলারস ইউনিয়নের চেয়ারম্যান ইউসুফ আল-কারাদাউই বক্তব্যের কথা 
“অধ্যাপক গোলাম আযম ও তার সহকারী পন্ডিতবৃন্দদের এবং ইসলামিক কর্মীদের বিরুদ্ধে আনীত ৪০ বছর পূর্বের যুদ্ধাপরাধের অভিযোগ অযৌক্তিক ও গ্রহনযোগ্য নয়।”

অর্থাৎ অভিযোগ যেহেতু ৪০ বছরের পুরনো তখন তা অবশ্যই "অযৌক্তিক ও গ্রহনযোগ্য"। ভাঙ্গা ক্যালকুলেটরে হিসেব করে দেখলাম ১৯৪৩ সালে সংগঠিত কোন অপরাধের বিচার ২০১০ সালে করতে আসলে সময়ের পার্থক্য হয় ৭৩ বছর। ১৯৪৩, ১৯৪৪, ১৯৪৫ সালে সংগঠিত অনেক অপরাধের বিচার আজও হচ্ছে অর্থাৎ অপরাধ সংগঠনের ৭৫ থেকে ৮০ বছরের পরেও!
প্রপাগ্যান্ডাদ্বয়ের জবাব সমাপ্ত হইল।

