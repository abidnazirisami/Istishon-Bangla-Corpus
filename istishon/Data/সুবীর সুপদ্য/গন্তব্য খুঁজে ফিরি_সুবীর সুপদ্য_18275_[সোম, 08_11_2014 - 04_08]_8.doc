গন্তব্য খুঁজে ফিরি


দর্শকরা হলমুখী না হওয়ায় বাঙলা ছবির দুর্দিন অপ্রতিহতগতিতে এগিয়ে যাচ্ছে।অথচ সে এক সময় ছিল বটে,স্কুল পালিয়ে ছবিঘরে যেত দুষ্ঠ কিশোরেরা! রাজ্জ্বাক,জসিম,উজ্জ্বল,ইলিয়াছ কাঞ্চন,জাফর ইকবাল,সোহেলরানা,এর মতো বীরপুরুষদের রাজত্ব ছিল পর্দাজুড়ে স্বমহিমায়।রুপালী পর্দায় ভেল্কি দেখাতেন জাম্বু,বুলেট,ড্যানিসিডাক,আহমদ শরীফ,ওয়াসীমুল বারী রাজিব।শিল্পে নয়;৯০ এর শুরুতে ছোটপর্দা থেকে এসে হুমাযুন ফরিদী চিঃকার চেঁচামেতিতে নতুন মাত্রা যুক্ত করেন!স্থুলদেহে আমাদের কচি কিশোর মনে উত্তেজনা ছড়িয়ে দিতেন, ববিতা,রোজিনা,অনজু ঘোষ,চম্পা,সুনেত্রা,সুচিত্রা,শাবানা...নাম ভুলে যাওয়া আরোও কতো ঊর্বশী!দিলদার,মতি,টেলিসামাদকেও ভুলা যায়না।মনের পর্দায় কড়া নাড়ে সেইসব দিন....হাতড়াই আজও হাতড়াই।
বাঙলাদেশ টেলিভিশনে মাসে একবার একটি ছবি প্রদর্শিত হতো। সেই ছবি দেখার জন্য উন্মুখ হয়ে থাকতেন আমাদের মা,খালা, আপুরা।৮০ এর শেষ ৯০ এর শুরুর সেই সাদাকালো দিনগুলোতেই আমার মানস গঠনে অগ্রণী ভুমিকা রেখেছিল। বাতরুমে গিয়ে সিগারেটে অনন্য আস্বাদ খুঁজে ফেরার মধ্য দিয়ে,মাসুদরানায় চোখ বুলানো....আমি কি নিজেকেই ভাসিয়ে দিতে চেয়েছি? কিশোর থ্রিলার,দস্যু বনহুরে বুঁদ হয়ে আমি আসলে কাকে থুঁজেছি? বাইসাইকেল চেপে কুলাউড়া শহরের অলি-গলি ঘুরে....আমি আসলে ঠিক কোথায় যেতে চেয়েছিলাম?
জানিনা....আজোও জানিনা...তাই স্টেশন প্লাটফর্মে দাঁড়িয়ে গন্তব্য খুঁজি!!!!!!!!!!!!!!!!!!!

