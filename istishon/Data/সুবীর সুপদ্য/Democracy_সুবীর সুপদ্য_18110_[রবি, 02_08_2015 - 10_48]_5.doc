Democracy


অন্ধকারে পেট্রোল বোমা ছুঁড়ে জয়ী হতে চায় বিএনপি-জামাত।ইতিহাস খুঁড়লে দেখা যায় এদেশের ডানপন্থি শক্তি বরাবরই ছিল রাজনৈতিকভাবে দর্শনহীন।রাজনৈতিকভাবে যারা দর্শনহীন তারা মূলতঃ জরাগ্রস্থ। সে-ই জরাগ্রস্থ শক্তি ভেসে গিয়েছিল ৫৪ এর নির্বাচনে যুক্তফ্রন্টের কাছে;শোচনীয়ভাবে।শহুরে এলিট শ্রেনী, গ্রাম্য টাউট-বাটপার, জোতদার রক্ষা করতে পারে নি মুসলীম লীগকে।বিএনপি-জামাতও আজ ইতিহাসের সে-ই যুগসন্ধিক্ষণে দাঁড়িয়ে;…যেখানে তাঁদেরও পাহারাদার বিভিন্ন সরকারের সময়ে সুবিধাভোগী শহুরে এলিট শ্রেনী, গ্রাম্য টাউট-বাটপার, জোতদার আর ভাড়া করা সন্ত্রাসী।
স্বৈরশাসক হয়ে ওঠার দিনগুলোতে জিয়া যে সানগ্লাস পরে বাংলাদেশকে দেখতেন;সেটি ছিল পাকিস্তান থেকে ধার করা!বলা হয় আই.এস.আইয়ের পরিকল্পনায় পুরোটা সময় জিয়া দেশ শাসন করেছেন। ক্ষমতালিপ্সায় জিয়া ছিলেন মুসোলিনীর ভ্রাতা।জিয়ার বর্বরতার কাছে হেরে গিয়েছিলেন তাহের।মুক্তিযুদ্ধ-উত্তর তরুণ প্রজন্মের স্বপ্নবাজ আকাঙ্ক্ষাকে ধারণ করা তাহের, জিয়ার নতুন জীবনদাতা তাহের,৭ নভেম্বরের নায়ক তাহেরকে… উপহার স্বরুপ জিয়া পাঠিয়েছিলেন কনডেম সেলে।ফাঁসির রজ্জুতে।জিয়ার ক্ষমতালিপ্সার কাছে জীবন দিতে হয়েছে খালেদ মোশাররফ,হুদা,হায়দার….সহ অগুনতি মেধাবী সেনা অফিসারকে।স্বৈরশাসক জিয়াকে তাড়াতে রাজপথে নামতে হয়নি কোনও রাজনৈতিক দলকে; অসংখ্য সেনাবিদ্রোহ-ই প্রমাণ করে জিয়া কতোটা অজনপ্রিয় ছিলেন, সেনাবহিনীও সাধারণ মানুষের কাছে!দেশপ্রেমিক সেনাবাহিনীই খতম করেছিল প্রতিক্রিয়াশীল জিয়াকে।
আজীবন গণতন্ত্রী বলা হলেও শেখ মুজিব তাঁর সময়টাতে ভিন্নমত সহ্য করতে পারেন নি। দলগতভাবে আওয়ামীলীগের ঐতিহাসিক সীমাবদ্ধতা ছিল। ঐতিহাসিক সীমাবদ্ধতার কারণে স্বাধীন দেশের উপযোগি আমলাতন্ত্র,বিচার বিভাগ, সেনাবহিনী, পুলিশ তৈরি করতে কিংবা জনগণের ক্ষমতায়নে তাঁরা বৈপ্লবিক পরিবর্তন আনতে ব্যর্থ হয়। তাজ উদ্দিন আহমদের মতো মেধাবী নেতৃত্বকে দূরে সরিয়ে দেশ শাসন করতে থাকে অথর্বরা! লাল ঘোড়া দাবড়ানোর নীতিতে অটল থাকা শেখ মুজিবের রক্ষীবাহিনীর হাতে জীবন দিতে হয়েছে সিরাজ সিকদার,মনিরুজ্জ্বামান তারা,বাদল দত্ত,নুরুন্নাহার বেলি সহ অগুণতি রাজনৈতিক নেতা-কর্মীকে। বলা হয় শেখ মুজিব রাজনৈতিকভাবে এই সমস্ত নেতা-কর্মীকে প্রতিহত করতে ব্যর্থ হয়ে অস্ত্রের ভাষায় জবাব দিয়েছিলেন।।নেতা-কর্মীদের পাশাপাশি শেখ মুজিবের আত্মীয়-স্বজনদের বিরুদ্ধে রাষ্ট্রীয় সম্পদ লুন্ঠনের অভিযোগ ছিল।বাঙালি মুৎসুদ্দি পুঁজির স্বার্থকে পাহারা দেবার জন্যেই এখানে আওয়ামীলীগের জন্ম হয়েছিল।বাকশাল গঠনের মাধ্যমে শেখ মুজিব সাম্রাজ্যবাদ ও সে-ই শক্তির শৃঙ্ক্ষল থেকে বেরিয়ে আসার উদ্যোগ নিয়েছিলেন।সে-ই শক্তির শৃঙ্ক্ষল থেকে বেরিয়ে আসার পরিণামে স্বপরিবারে জীবন দিতে হল ব্যক্তি শেখ মুজিবকে।
একজন জরাগ্রস্থ মানুষ যেমন নিরন্তর প্রার্থনায় থাকে দৈবশক্তির;বর্তমান সময় পর্বে বিএনপি-জামাতও সেরকম দৈবশক্তির কামনায় অধীর।তাঁদের চোখে দৈবশক্তি সাদা চামড়ার কিছু ফর্সা লোক! ভূ-রাজনীতিগত কারণে যে লোকগুলো বাংলাদেশকে খুবই গুরুত্বপূর্ণ মনে করেন, এককথায় যারা বিদেশী শক্তির এজেন্ট, তাঁদের তাবেদার হয়ে ক্ষমতার মসনদে পৌঁছে যেতে চায় বিএনপি-জামাত!ইতিহাস খুঁড়লে দেখা যায়, ১৭৫৭ সালে ঘটেসি বেগমরাও একই কায়দায়….!
অন্ধকারে পেট্রোল বোমা ছুঁড়ে জয়ী হতে চায় বিএনপি-জামাত।যুদ্ধাপরাধের দুর্গন্ধ শরীরে জড়িয়ে যারা আজ রাজনৈতিকভাবে দেউলিয়া শক্তি।তা-ই তাঁরা জানে না তাদের রাজনৈতিক প্রতিপক্ষ কে?
…বিশ্ব-সাম্রাজ্যবাদের এদেশীয় কোনও এজেন্ট নয়, কৃষকের রক্তচোষা কোনও জোতদার নয়, শ্রমিকের রক্তের সিঁড়িতে দাঁড়িয়ে সম্পদের পাহাড় গড়া কোনও শিল্পমালিক নয়, কোটিপতি মন্ত্রী-এমপিও নয়, শেয়ার বাজার লুটপাটকারীও নয়, নয় কোনও ভূ-স্বামী, গ্রাম্য মোড়ল কিংবা টাউট মাওলানা…..
তাঁদের একমাত্র টার্গেট নিরীহ শ্রমজীবি জনতা।
নাশকতার নয়া মাত্রা নিয়ে, পুরো বাংলাদেশে রক্তগঙ্গা বইয়ে, এসএসসি পরীক্ষা বন্ধ করে যে গণতন্ত্রের অনুশীলন তাঁরা শেখাচ্ছেন……’গণতন্ত্র’ রক্ষার জন্য এরকম নিষ্ঠুর আন্দোলন দেখলে; ‘অফ দি পিপল,বাই দা পিপল,ফর দি পিপল” এর রচয়িতা নিশ্চিত আত্মহত্যা করতেন!!!

