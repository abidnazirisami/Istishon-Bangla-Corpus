কবিতা


উড়ুউড়ু চর্চা: চার
-----------------
ভ্রমনে তুমি ভ্ৰাম্যমাণ…
বিশালতায় জড়াবে দেহ; সরাতে পারো না কোমল আহবান
প্রত্যাগত বাতাসে লাগা প্রাণশক্তি পাহাড়- চূড়া ডিঙ্গিয়ে
তোমার কাছে ভ্রমণ করে.. আর তুমিও দেখো... কীরুপে;
শেষবিকেলে চুরি যাওয়া শূন্যতাও সদা বহুগামী।।
যে সন্ধ্যায় প্রবল এক প্রতাপে তুমি সাঁতরে ফেলো তৃতীয় সমুদ্র
আত্মা পেয়ে যায় বিশেষ আলোকধারা; বলি তখন--
সমুদ্রেও গুনগুনিয়ে তোমার পরে ভীড়েছিলো কি সপ্তসুরের একজনা?
ভ্রম ও কামে মানো অথবা না মানো ঝুপড়ি থেকে স্কাই স্ক্রাপার
সব ঘরেই পূজিত দুধে-ধোয়ানো শিবলিঙ্গ...
প্রেমে ও পাপে ঘনীভূত সে সন্ধ্যায়
ভীমরতিতে বুড়োদেরও প্রেক্ষাগৃহ পৌঁছে যায় আফ্রোদিতি‘র জলসীমায়!
তাচ্ছিল্য ছড়ায় আলো...ইস যদিবা সংসারটা হতো অনলে ছাইভষ্ম!
পুঞ্জিভূত মেঘে মিশাও তুমি হ্নদয়ের কস্তুরী
পক্ষিরাজে উড়ে শেখাও আলোর নাচ ...যেটুকু ছবি পলকামুহূর্তেই মুক্তি।।

