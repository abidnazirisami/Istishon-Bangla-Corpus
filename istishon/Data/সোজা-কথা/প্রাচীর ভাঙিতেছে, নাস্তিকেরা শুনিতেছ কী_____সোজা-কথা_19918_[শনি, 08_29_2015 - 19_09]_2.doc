প্রাচীর ভাঙিতেছে, নাস্তিকেরা শুনিতেছ কী____


সম্ভাবনাহীন অজ গাঁয়ে একদল যুক্তিমনস্ক সমস্ত অচলায়তন ভাঙিবার জন্য দৃঢ় সংকল্প হইয়াছে । ইহা অতীব আশ্চর্যের হইলেও সত্য । সমস্ত ধর্মের পবিত্র কথা তাহারা মাটিতে নামাইয়া বিশ্লেষন করিতে চায় । ধর্মগ্রন্থগুলির বিচিত্র কথন লইয়া চুলচেরা তর্ক করিতে চায় । লর্ড মাউন্টব্যাটেন আজ জীবিত থাকিলে এ অসম্ভব কথা শুনিয়া বিশ্বাস করিতেন না । দেখিয়া স্তদ্ধ হইয়া যাইতেন । মহম্মদ আলী জিন্নার কাছে পুর্ব পাকিস্তানকে তুলিয়া দেওয়ার সময় লর্ড মাউন্টব্যাটেন পূর্ব পাকিস্তানকে বর্ণনা করিয়াছিলেন- “সম্ভাবনাহীন অজ গ্রাম” বলিয়া । লর্ড মাউন্টব্যাটেন জিন্নাকে এমন একটি সম্ভাবনাহীন স্থানকে নিজ দেশে অঙ্গীভুত করিবার জন্য সমবেদনা প্রকাশ করিয়াছিলেন । এই দুই ব্যক্তি সম্ভবত এই সম্ভাবনাহীন স্থানে এত তাড়াতাড়ি এমন সম্ভাবনাময় যুক্তিমনস্ক শ্রেনীর আবির্ভাব ঘটিবে বা কখনো ঘটিতে পারে এমন ভাবনা কখনও কল্পনায়ও আনেন নাই ।
আজকের এই যুক্তিমনস্করা অপ্রতিদ্বন্দী হইয়া উঠিয়াছে । ইহাদের কলমের কাছে ধর্ম হারিয়া ভুত হইয়া যাইতেছে । ইহাদের রুচিবোধ চাওয়া পাওয়ায় লক্ষনীয় পরিবর্তন দেখা যাইতেছে । ইহারা এখন ষ্টেডিয়ামে গিয়ে খেলা দেখিতে ভালোবাসে । এসব নাস্তিকদের বাস্তব ষ্টেডিয়ামে খেলা দেখিবার বড়ই শখ । তাই ফুটবল, ক্রিকেট দেখিতে বাস্তব ষ্টেডিয়ামই ভরসা । মৃত্যুর পর হাশরের ষ্টেডিয়ামে খেলা দেখিবার ইচ্ছা নাস্তিকের বিশেষ নাই । মুহম্মদের মস্তিস্কপ্রসূত বর্ননা নাস্তিকের কাছে নিছকই রূপকথা । সে কারনে হাশরের ষ্টেডিয়ামে ইসরাফিলের ভুভুজেলা শুনিবার জন্য পার্থিব সুখ বর্জন করিবার বাসনা নাস্তিকের কাছে নিতান্তই বাতুলতা মাত্র । মৃত্যুর পর যদি নাস্তিকের হাশরের ষ্টেডিয়ামের তামাশা দেখিতে হয় তবে শুধু শুধু বসিয়া না থাকিয়া বাধ্য হইায়া তাহা দেখিবে । নাস্তিকের তাহাতে একবিন্দু ভয় নাই ।
তথাকথিত দেবদেবীর উপরও নাস্তিকরা বিশ্বাস হারাইয়াছে । প্রাচীন মুনিঋষিরা গাছতলায় বসিয়া বসিয়া কিছু গল্প ফাঁদিয়াছে । তাহাই পরবর্তীকালে শাস্ত্ররূপে চালাইয়া দেওয়া হইয়াছে । এখনো এই অপচেষ্টা চলিতেছে । দশমাথা দশহাত লইয়া যুদ্ধ করা যে অসম্ভব তাহা আজ আইএস, আল কায়দা দেখাইবার সুযোগ পাইয়াছে । এই সব জঙ্গিগোষ্ঠী যুদ্ধকে এত মনেপ্রানে লইয়াছে অথচ দশহাত দশমাথা পদ্ধতি রপ্ত করিতে পারিতেছে না । যদি পারিত তবে সৈন্য (জেহাদি) ক্ষয় কিছুটা হইলেও রোধ করিতে পারিত ।
প্রভাত হইয়াছে । আলো ফুটিতেছে । নাস্তিকরা ভগ্ন সমাজ ধরিয়া প্রবল বেগে ঝাঁকুনি দিতেছে । সমাজের ভাঙাচোরা অংশের মরীচিকা ঝরিতেছে । মরীচিকারা পথে নামিতেছে । মিছিল করিতেছে । নাস্তিকের মৃত্যুদন্ড দাবি করিতেছে । নাস্তিকের মুন্ডুতে চাপাতি চালাইতেছে । তবুও নাস্তিকদের কলম বন্ধ হইতেছে না । আরও প্রবল গতিতে নাস্তিক বাড়িতেছে । যুক্তির ধারে ভারে ধর্ম কাৎ হইয়া পড়িতেছে । অচলায়তন ভাঙিতেছে, প্রাচীর ভাঙিতেছে, নাস্তিকেরা শুনিতেছ কী???? 

