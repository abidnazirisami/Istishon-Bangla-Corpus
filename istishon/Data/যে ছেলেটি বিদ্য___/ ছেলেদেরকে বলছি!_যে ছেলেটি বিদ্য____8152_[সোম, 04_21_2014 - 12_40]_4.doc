 ছেলেদেরকে বলছি!


চোখ বন্ধ করে একবার ভাবুন!
বাবা-মা, মামা-মামী,চাচা-চাচী সহ সদলবলে পাত্রীপক্ষ আপনাকে দেখতে এলো আপনার বাসায়।
ড্রয়িং রুমে সবাই গম্ভীর মুখে বসে আছে ।
একটু পর সাজিয়ে গুছিয়ে আপনাকে পাত্রীপক্ষের সামনে উপস্থিত করা হলো ।
আপনাকে দেখার পর পাত্রীর মামা বলে উঠল, বাবা যাও তো টি-শার্ট পড়ে আসো তো দেখি, টি-শার্টে তোমাকে কেমন লাগে!
আপনি শার্ট বদলে টি-শার্ট পড়ে এলেন ।
এইবার চাচা বলে উঠল, লুঙ্গি পড়ে আসো দেখি কেমন লাগে!
লুঙ্গি হচ্ছে বাঙ্গালী পুরুষের আসল পোশাক!
আপনি যথারীতি লুঙ্গি পড়ে এলেন ।
এইবার পাত্রী আপনাকে বলল, "ডাক্তার আসিবার পূর্বে রোগী মারা গেল" ইংরেজিতে অনুবাদ করুন!
অনেক কষ্টে অনুবাদ করলেন, কিন্তু উল্টা হয়ে গেল রোগীর বদলে ডাক্তারকে মেরে ফেললেন! ( ছোটবেলায় এই ট্রান্সেলেশন করতে গিয়ে ক্লাসে স্যাররাই বহুতবার ভুল করছে! ) আপনি কোন ছার!
এইবার পাত্রী বলল, উচ্চাংগ সংগীত গেয়ে শোনান! অথবা জন মিলটনের লেখার বিষয়ে আপনার মতামত কি জানতে চাইলো!
কি উত্তর দিবেন যখন ভাবছেন, হঠাৎ আবিষ্কার করলেন পাত্রীর হাত আপনার মাথার চুল ধরে টানছে!
চুল টানাটানি শেষ হতেই পাত্রী কইলো, পোলার তো চুল পাতলা! কয়েকদিনের মধ্যেই মাথা চান্দু স্টেডিয়াম হওয়ার সমূহ সম্ভাবনা!
পাশে থেকে পাত্রীর মা বলে উঠল, ছেলের গায়ের রং তো ময়লা! উচ্চতায়ও মেয়ের সাথে যায় না! এই পোলা তো ৫'৮", কিন্তু আমাদের তো লাগবে ৫'১০" ।
আর কিছু কইলাম না ।
আচ্ছা বলেন তো, এইসব যদি বাস্তবে আপনার জীবনে ঘটে আপনি কি করবেন ?
যদি আত্মসম্মান থাকে তাহলে ঐ মেয়েকে বিয়ে করবেন ?
অবশ্যই করবেন না জানি ।
তাহলে আমাদের সমাজে বিয়ের ব্যাপারে একটা মেয়ের সাথে যে রকম আচরন করা হয় সেটা কি আপনার রুখে দেয়া উচিত না ??
বিবেককে প্রশ্ন করুন উত্তর পেয়ে যাবেন ।
বিবেক কখনো ভন্ডামী করে না ।
ভন্ডামীর লেবাসও ধারন করে না ।

