কবরের জায়গা দেখেও বোঝা যায় আপনি ছোটলোক না বড়লোক


http://www.facebook.com/photo.php?fbid=646501258700702&set=a.33350144666...
কয়েক মাস আগে প্রথম আলোর সম্পাদকীয় পাতায় সৈয়দ আবুল মকসুদ লিখেছিলেন এ ব্যাপারটা নিয়ে । কিন্তু আজকে আবারো ব্যাপারটা আমার মনের পর্দায় হাজির হল । 
সাভারে ভবন ধ্বসে নিহত ৪৫ অশনাক্ত (এক কথায় বেওয়ারিশ) মৃত শ্রমিকের লাশের শেষ ঠিকানা হল জুরাইন কবরস্থান । মনে পড়ে তাজরীন গার্মেন্টসের পুড়ে যাওয়া অনেক শ্রমিকের লাশেরও শেষ ঠিকানা হয়েছিল জুরাইন কবরস্থান । প্রশ্ন হল এত কবরস্থান থাকতে ঢাকার একদম একপাশের জুরাইন কবরস্থান কেন???
কারণটা খুব সহজ । জুরাইন কবরস্থান হল ঢাকার সবচে' নিচুমানের কবরস্থান । এখানকার জমির দামও সবচে' সস্তা । আর সস্তা কবরস্থানে সস্তা মানুষদের কবর হবে এটাই স্বাভাবিক । ফকিরদের কবরতো আর বনানী কবরস্থান বা মিরপুর কবরস্থান বা আজিমপুর কবরস্থানে দেওয়া যায় না । মাসে দুই তিন হাজার টাকা কামানো ছোটলোকগুলো যেমন জীবিত অবস্থায় কোটিপতি মালিকদের পাশে দারানর সাহস পেত না তেমনি মৃত্যুর পরেও তাদের কোন অধিকার নেই কোটিপতিদের পাশে সমাহিত হবার । 
আর তাঁদের কোটিপতি মালিকেরা স্থান মৃত্যুর পরে স্থান পাবে বনানী , মিরপুরে । ঈশ্বর মৃত্যুর পরেও ধনীদের পক্ষ নিতে পছন্দ করেন ঠিক যেমনি তিনি তাঁদের জীবদ্দশায় নিয়ে থাকেন । তাই তো এত শ্রমিককে হত্যা করার পরেও স্পেকটার্ম, তাজরিন আর রানা প্লাজার মালিকের কবর হবে ওই দবরলকের কবরস্থানে । ছোটলোক শ্রমিকদের সেখানে কোন ঠাই নেই ।
বাংলাদেশে মৃত্যুর পরেও মানুষের সামাজিক স্ট্যাটাস বুঝা যায় তাকে কোথায় কবর দেওয়া হয়েছে সেটা দেখে । আপনি বড়লোক হলে আপনার কবর হবে বনানীতে অথবা
মিরপুরে । আরেকটু ছোটলোক অর্থাৎ মধ্যবিত্ত হলে আপনার শেষ ঠিকানা হবে আজিমপুরে বা ওই মিরপুরেই । আর সবচে' ছোটলোক হলে জুরাইনে ।
আজ মহান মে দিবস । শ্রমিকদের অধিকার আদায়ের দিন । অধিকার আদায়ের জন্য এখনি সচেতন না হলে বাংলাদেশের আরও অনেক শ্রমিক দের কেই বেওয়ারিশ লাশ হয়ে জুরাইনে সমাহিত হতে হবে ।।

