 শেষ হল ‘একটি অর্ধেক প্রেমের গল্প’ ছবির প্রথম লটের শুটিং


আশরাফ শিশির পরিচালিত আন্তর্জাতিকমানের ডিজিটাল সিনেমা প্যাকেজ (ডিসিপি) তে নির্মিত "একটি অর্ধেক প্রেমের গল্প" ছবিটির ১ম লটের শুট্যিং শেষ হয়েছে। গত ৯ সেপ্টেম্বর থেকে শুরু হয়ে কক্সবাজারে টানা এক সপ্তাহ শুটিং চলে গতকাল ১৩ই সেপ্টেম্বর পর্যন্ত। পরিচালক জানান এরপরের দৃশ্যগুলোর শুটিং হবে ঢাকাতে আগামী ১লা অক্টোবর থেকে।
পরিচালক জানান, ছবিটি এমন এক ভালবাসার গল্প, যা আগে কেউ কোনদিন দেখেনি, শোনেনি। রাজধানী ঢাকাকে ঘিরে গড়ে ওঠা গল্পটি শেষপর্যন্ত আবর্তিত হয়েছে একটি থ্রিলারে, আর বাদ পড়েনি দুর্দান্ত কিছু অ্যাকশন দৃশ্যের। প্রেম-যৌনতা-বিরহ-ড্রাগস-নাগরিক যন্ত্রণার ভেতর দিয়ে একটি শ্বাশ্বত সুন্দর জীবনের হাতছানি দর্শককে প্রলুব্ধ করবে বেঁচে থাকার লড়াইয়ে জিততে। “
চলচ্চিত্রটির অন্যতম প্রধান চরিত্রে রুপদান করছেন সুপার হিরো সুপার হিরোইনখ্যাত ইমরান ইমু, “নন্দিত নরকে” চলচ্চিত্রখ্যাত সুমনা সোমা, নবাগতা ক্যাটরিনা ক্রোড়ি। আর বিশেষ একটি চরিত্রে অভিনয় করছেন কোলকাতার একজন বিখ্যাত অভিনেত্রী, এ ব্যাপারে প্রয়োজনীয় অনুমতি পাওয়ার পরে তার নাম প্রকাশ করা হবে বলে পরিচালক জানান।
চলচ্চিত্রটি প্রযোজনা করছে মিডিয়াএইড বাংলাদেশ। উল্লেখ্য পরিচালক কিছু আগে নির্মাণ শেষ করেছেন সরকারী অনুদানের ছবি ‘গাড়িওয়ালা’, যা আগামী বিশ্ব শিশু দিবসে মুক্তি দেওয়া হবে। 
সংযুক্ত ছবির ক্যাপশন : বিশ্বের দীর্ঘতম সমুদ্র সৈকত কক্সবাজারে "একটি অর্ধেক প্রেমের গল্প" ছবির শুটিং এ শিল্পী ইমরান ইমু ও ক্যাটরিনা ক্রোড়িকে শট বুঝিয়ে দিচ্ছেন চলচ্চিত্র পরিচালক আশরাফ শিশির

