ধনীর দুলালী হেমা হেলাল পালিয়েছেন, রুবেল কি আছেন_



হেমা হেলালের কর্মকাণ্ড সম্পর্কে এর আগে আমি বিস্তারিত পোস্ট দিয়েছিলাম। রানা প্লাজা নিয়ে এক ধনীর দুলালীর বাণিজ্য! শিরোনামের সেই পোস্ট আপনারা অনেকেই পড়েছেন, শেয়ার দিয়েছেন। পোস্টে মতামতও দিয়েছেন অনেকে। নিন্দা করেছেন এহেন ব্যবসা বাণিজ্যের। সেই পোস্ট গোচরীভূত হওয়ার পর হেমা হেলাল নিযুক্ত 'একপোস্টের ব্লগার' রুবেল সাহেব আকথা-কুকথার ঝাঁপি খুলে অযৌক্তিক সব প্যাঁচাল পেড়ে বিরাট এক পোস্ট লিখেছিলেন। আবার সেই পোস্ট স্টিকির জন্য সুপারিশও করেছিলেন। 
তার পোস্টের জবাব দিয়েছিলাম। কিন্তু রুবেল সাহেব আমার কথা মানতে পারেননি। পারবেন কেন? তিনি তো ভুট্টো সাহেবের কথা শুনে এসেছেন। ভুট্টো সাহেবদের কথা যারা শোনে, তাদের কানে মোহর এঁটে যায়। রুবেল সাহেবেরও তাই হয়েছিল, যারা পাবলিকের টাকা মেরে দিয়েছে, তাদের কাছে নয়, তিনি আমার কাছে জবাব চাইতে এসেছিলেন। যাই হোক, আমি জানি না সেই একপোস্টের ব্লগার এখনও বেঁচে আছেন কিনা! থাকলে তার সঙ্গে আলোচনায় বসতে চাই। যদিও আমার ধারণা অ্যাসানমেন্ট ছাড়া এসব সাহেবরা আবার নড়েন চড়েন না। যাই হোক পাঠককে বিরক্ত না করে মূল প্রসঙ্গে আসি।
উপরে দেয়া পোস্টটি পড়লে হেমা হেলাল সম্পর্কে বিস্তারিত জানতে পারবেন। তবু সংক্ষেপে বলে রাখি, এই ধনীর দুলালী নিজের বাপের টাকা লুকিয়ে রেখে বিদেশে থাকার সুবাদে প্রবাসী বাঙালীদের কাছ থেকে টাকা তুলে দেশে এসেছিলেন রানা প্লাজার শ্রমিকদের সাহায্য করার জন্য। এরপর তার প্রকল্প ক্রমশ বড় হয়। রানা প্লাজার আহত-নিহত-নিখোঁজ শ্রমিকের সন্তানদের নিয়ে স্কুল প্রতিষ্ঠার এক গল্প ফাঁদেন তিনি। স্কুল চালু হয় না, কিন্তু গাড়ি, ফ্রিজ আর মাস্টারদের মোটা অঙ্কের বেতন এসবই চালু হয়ে যায়। ওদিকে দানের টাকায় তিনি এক কারখানা গড়ার চেষ্টা করেন, যার উদ্দেশ্য ছিল রানা প্লাজার শ্রমিকদের কর্মসংস্থান। কিন্তু দেখা যায় সব কিছুর মালিকানা থাকে তার হাতেই। নিজের পরিবার-পরিজনের হাতে ক্ষমতা কুক্ষীগত করে, তথ্য আড়ালে রেখে ধোঁয়াশা সৃষ্টি করে তিনি কাজ চালিয়ে যেতে থাকেন। এক কথায় যাকে আমরা বাংলায় নয় ছয় বলি! 
আমার পোস্টের পর হেমা হেলালের নিয়োগকৃত একপোস্টের ব্লগার রুবেল সাব অনেক কথাই বলার চেষ্টা করেন। কিন্তু তা সত্ত্বেও ঘটনা ঘটে গেছে। রানা প্লাজার কাছে আমার মাসে একবার অন্তত যাওয়া লাগে। কিন্তু গত কয়েক মাস একটু যোগাযোগ বিচ্ছিন্ন ছিলাম নানা কারণেই। এবার ঈদের শেষে ওই এলাক্য গিয়ে হেমা হেলালের বন্ধ কারখানার কয়েকজন শ্রমিকের সঙ্গে সাক্ষাত হয়। তারা জানান, আমাদের লেখালেখির প্রেক্ষিতে মাসদেড়েক আগে হেমা হেলালের স্নেহা ফাউন্ডেশনের কিছু দাতারা এসেছিল কারখানা ও স্কুল সম্পর্কে খোঁজ খবর নিতে। তারা এসে শ্রমিকদের নানা প্রশ্ন জিজ্ঞেস করে। শ্রমিকরা মন খুলে কথা বলতে গেলেই বাধা দেন, হেমার নিয়োগকৃত কর্মচারীরূপী মাস্তান রাজু। এক পর্যায়ে শ্রমিকদের তিনি গালাগালি শুরু করলে জমে যাওয়া শ্রমিকরা তাকে মারধোর করে। এক পর্যায়ে রাজুকে পুলিশের হাতে তুলে দেয় শ্রমিকরা।
এর পর থেকে হেমা হেলাল, তার কারখানা, স্কুল আর বাদবাকি বড় লোকের অর্গানিক ফুডের প্রজেক্ট সবই পগার পার। তাদের কোথাও কোনো খোঁজ মিলছে না। এমনকি স্নেহা ফাউন্ডেশনের রঙচঙে ওয়েবসাইটের আর কোনো খোঁজ নাই। এমনকি hemahelal.comও এতিম হয়ে গেছে। আবার তাদের ফেসবুক পেইজও গায়েব পাইতাছি। এদিকে আমার শ্রমিক ভাইরা বলতেছেন, ওদের পেলে নাকি আবার ধরে পুলিশের কাছে নিয়ে যাবেন। কারণ তাদের নামে টাকা উঠিয়ে সেই টাকা নিয়ে ওরা ভেগে গেল কেন? একপোস্টের ব্লগার রুবেল সাবের কাছে হেমা হেলালের খবর চাই। রুবেল আছেন নাকি?
শুনলাম, তৃপ্তি নামক এক সংগঠনের প্রায় ২০ লাখ টাকা এবং গ্রামীন ফাউন্ডেশনের ৮২ লাখ টাকা মেরে দিয়েছেন হেমা হেলাল। এছাড়া দাতা পর্যায়ে সাধারণ যেসব মানুষের কাছ থেকে টাকা তুলেছেন, তাদের টাকারও কোনো খোঁজ খবর নেই। এভাবেই ধনীর দুলালী তার জনসেবার গল্পের ইতি টানলেন কি? আরও জানতে চাই। খবর খুঁজছি। জানলে সবাইকেই জানাব। তবে আপাতত হেমা হেলালের কাছের লোক হিসেবে রুবেল সাবরেই চিনি, তাই তার কাছেই জানতে চাইলাম।

