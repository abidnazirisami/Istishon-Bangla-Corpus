সহীহ্‌ মুসলিমরা 'কতল' করল বৃদ্ধ প্রত্নবিদকে!



বিশ্ববিখ্যাত সব সংগ্রহশালা ধ্বংস করে, প্রাচীন সভ্যতার নিদর্শন নষ্ট করেও আশ মিটছে না ইসলামিক স্টেট জঙ্গিদের। মঙ্গলবার সিরিয়ার ঐতিহাসিক পালমেইরা শহরের প্রত্নসম্পদের প্রাক্তন কিউরেটর ৮২ বছরের খালেদ আল আসাদকে মাথা কেটে খুন করল তারা। কারণ আসাদ দেশের হয়ে বিভিন্ন আন্তর্জাতিক সেমিনারে বিধর্মীদের সঙ্গে বৈঠক করতেন। 
পালমেইরার প্রত্ন ঐতিহ্য, যা আই এস জঙ্গিদের কাছে পৌত্তলিকতার চিহ্ন মাত্র, সেসবের তত্ত্বাবধায়ক ছিলেন আসাদ— এটাও জঙ্গিদের রাগের কারণ। তিনি সিরিয়ার আগের সরকারের সঙ্গে গোপনে যোগাযোগ রাখেন, এমন খবরও ছিল আইএসের কাছে। মাথা কেটে ফেলার পর, রাস্তার ধারের খুঁটিতে বাঁধা বৃদ্ধ প্রত্নবিদের মুণ্ডহীন দেহের ছবি তারা সগর্বে বিলি করেছে অনলাইনে।
আইএস প্রচারিত প্রত্নসম্পদ ধ্বংসের ভিডিও দেখুন এখানে!
তবে সিরিয়ার এখনকার মুখ‍্য প্রত্নবিদ মামুন আবদুল করিম বুধবার আসাদের নিধনের খবর দিয়ে বলেছেন, এক মাস আগেই আই এস জঙ্গিদের কবজায় পড়েছিলেন আসাদ। জঙ্গিরা তাঁর কাছে সিরিয়ার গোপন সোনার ভাণ্ডারের খোঁজ চাইছিল বারবার। হতেই পারে, আসাদ তাদের সন্তুষ্ট করতে পারেননি।

ঐতিহাসিক প্রত্নতাত্ত্বিক অঞ্চল পালমেইরা
ইউনেসকোর বিশ্ব ঐতিহ্যের তালিকায় থাকা পালমেইরা শহরের কিউরেটর হিসেবে ৫০ বছর দক্ষতা এবং নিষ্ঠার সঙ্গে কাজ করার পর খালেদ আল আসাদ অবসর নেন ১৩ বছর আগে। তিনি ছিলেন দেশের অন্যতম সেরা প্রত্ন বিশেষজ্ঞ। তাঁর হত্যার নিন্দা করার সময় জানিয়েছেন সিরিয়ার মুখ‍্য প্রত্নবিদ মামুন আবদুল করিম। যদিও তাঁর বয়ান অনুযায়ী আসাদের দেহ ঝুলিয়ে রাখা আছে পালমেইরার ঐতিহাসিক ধ্বংসস্তুপের মধ্যে। কিন্তু আই এস যে ছবি অনলাইনে ছড়িয়েছে, সেটি বাঁধা রাস্তার ধারে, সম্ভবত কোনও বাতিস্তম্ভের গায়ে। গায়ে ঝোলানো প্ল্যাকার্ডে লেখা পড়ে জানা যাচ্ছে সেটি আসাদের দেহ।
সিরিয়ান অবজার্ভেটরি ফর হিউম্যান রাইটস্‌ নামে ব্রিটেনের একটি নজরদার সংস্থা জানিয়েছে, পালমেইরার এক প্রকাশ্য জায়গায়, লোকজনের চোখের সামনে মাথা কেটে নেওয়া হয় বৃদ্ধ প্রত্নবিদের। কেউ প্রতিবাদ করার সাহস পায়নি।
আরো জানতে দেখুন হাফিংটন পোস্টের এই খবরটি।

