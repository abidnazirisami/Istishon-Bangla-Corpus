দাস জীবনের মালিক নারী_ পুরুষতন্ত্র ভাঙার প্রক্রিয়া


আমি নাস্তিক না! নাস্তিক হওয়া গৌরবের নয়, কেউ নাস্তিক হয়ে সুখ অনুভব করে না; বরং নাস্তিক হওয়া পাপ, মহাপাপ। নাস্তিক হলে সমাজে লাঞ্ছিত হতে হয়। তাই কেউ নাস্তিক হতে চায় না বা নিজেকে নাস্তিক্যবাদের চর্চাকারী দাবী করা বেশ পাপের। তেমনই আজকাল কেউ নারীবাদী হতে চায় না। আর কেউ যদি নারী মুক্তির লড়াই করে, পুরুষতন্ত্র ভাঙার কথা বলে তবুও নিজেকে নারীবাদী বলতে বা ভাবতে লজ্জাবোধ করে। মনে হয় বেশ পাপের, মহাপাপের এক কারখানা নারীবাদী হওয়া।

একজন নারী তার পরিবারের তার অধিকার প্রতিষ্ঠা করবে, নিজের ব্যক্তি স্বাধীনতা প্রয়োগ করবে এছাড়া অন্য নারীকেও নিজ নিজ ব্যক্তি স্বাধীনতা প্রয়োগে উৎসাহ দিবে, সে নারী বেশ খারাপ হবে, বেশ্যা হবে, খানকি হবে মাগি নারীবাদী হবে।
পুরুষতান্ত্রিক এ সমাজ নারীকে নারীবাদী বলে গালির অর্থে। বেশ্যা, খানকির মত আজকাল পুরুষরা এমন কি পুরুষতন্ত্রকে আঁগলে রাখা কিছু নারীও প্রতিবাদী নারীদের এমন ভাবে নারীবাদী বলে যে নারবাদী হয়ে তারা বেশ অপরাধ করছে, পাপ করেছে, মহাপাপ করেছে।
আসলে কেউ নারীবাদী হয়ে জন্মায় না, এ সমাজ ধীরে ধীরে নারীবাদী হতে বাধ্য করে। লাঞ্ছনা, নির্যাতন ইত্যাদি পীড়ন করে এই পুরুষতন্ত্রের ঈশ্বর পুরুষরা নারীবাদী তৈরি করে। আর এরাই আবার গালি অর্থে নারীবাদীকে হাজার কাঁটা করে বিঁধে দেয় ওই প্রতিবাদী, সংগ্রামীদের শরীরে।
তাই বলে কি থেমে যাবে লড়াই?
আপোষ করে পুরুষতন্ত্র মেনে নিয়ে পুরুষের অণ্ডকোষে ঠাঁই নিতে হবে?
১।
নারীর বেলায় সতীত্ব এত কেন দরকার?
পুরুষ যখন ইচ্ছে, যার সাথে ইচ্ছে দৈহিক সম্পর্ক করলে যদি পুরুষের সতীত্ব নষ্ট না হয় কিংবা প্রশ্নবিদ্ধ না হয়, তবে নারীর ক্ষেত্রে কেন সতীত্ব নষ্ট হয় কিংবা প্রশ্নবিদ্ধ হয়?
আসলে সতীত্ব বলতে কিছু নেই বরং সতীত্বের মোড়ক প্যাঁচিয়ে পুরুষতান্ত্রিক সমাজের পুরুষরা নারীকে অবজ্ঞা করে, লাঞ্ছিত করে, ধর্ষন করে।
সম্প্রতি নারীত্ব নিয়ে এক মহোদয় প্রশ্ন তুলেছেন! তার প্রশ্ন নারীত্ব কি? এখন আমার প্রশ্ন হলো আদৌ কি নারীত্ব বলে কিছু আছে নাকি আমাদের মূর্খ পুরুষতান্ত্রিক সমাজের পুরুষরা নারীত্ব তৈরি করে বিভাজন তৈরি করে এবং সর্ব ক্ষেত্রে নারীকে অবজ্ঞা করে বেড়ায়, লাঞ্ছিত করে বেড়ায়, ধর্ষন করে বেড়ায়!
ওই মহোদয় এও দাবী করেন যে নারীবাদীরা নারী-পুরুষের মাঝে বিভাজন তৈরি করে এবং নারীদের পুরুষ বিদ্বেষী করে তোলে। আমিও তার কথার সাথে একমত। কিন্তু কথা হলো বিদ্বেষী না হলে কি অধিকার আদায়ের লড়াই সম্ভব? নারী-পুরুষের বিভাজন স্বভাগত ভাবেই চলে আসছে। নারীবাদীরা নারী-পুরুষের মাঝে বিভাজন করছে না বরং পুরুষতান্ত্রিক সমাজ ব্যবস্থা কিভাবে নারীকে নিপীড়ন করছে, লাঞ্ছিত করছে, ধর্ষন করছে কেবল তা ই তুলে ধরছে। এখন নারীবাদীদের এই সত্য তুলে ধরা একজন পুরুষের কাছে পুরুষ বিদ্বেষ এবং নারী-পুরুষের বিভাজন বলেই ধরা পরবে স্বাভাবিক। কারণ ওই পুরুষ নিজ কেন্দ্রিক অর্থাৎ আমি পুরুষ এবং নারী আমার ভোগ্য বস্তু ব্যতিত অন্য কিছু নয় ছাড়া বেশি কিছু ভাবে না বা ভাবার প্রয়োজন বোধ করে না। ওই মহোদয় এও বলেন যে, পুরুষ নারীর সহযোগী। কিন্তু যখন আমি তাকে জিজ্ঞাস করলাম আপনি কি নারীকে সমান অধিকার দিবেন? তখন তিনি উত্তরে বললেন, কেন আমি অধিকার দিবো। নারী নিজেই তার অধিকার আদায় করবে। এখন কথা হলো, যখন একটা নারী তার অধিকার আদায় করতে সচেষ্ট হবে তখন কি ওই মহোদয়ের নিকট নারীর অধিকার আদায়ের লড়াই পুরুষ বিদ্বেষী হবে না!(?) কেননা নারীকে তো অধিকার আদায়ের জন্য পুরুষের বিপক্ষেই লড়তে হবে!
অর্থাৎ মূল কথা হলো যারা নারীকে পুরুষের সহযেগী ভাবে কিন্তু নারীবাদকে মানতে নারাজ তারা আদৌ নারীকে সহযোগী নয় বরং পুরুষতন্ত্রের এক নতুন কৌশলে নারীকে আবদ্ধ করতে সচেষ্ট।
২।
"পুরুষতন্ত্র নারীদের কিছু সুবিধা দেয়। তেল-সাবান-গয়না, টিভি সিরিয়াল, স্কুল মাঠের ভাবীদের সাথে আড্ডা - আউটিং, শপিং, পার্লার, জিরো ফিগার, ব্যাংসকাট আর হট পিংক লিপস্টিকের পেছনে ব্যস্ত থেকে জীবন উপভোগ করে এবং নির্দিষ্ট মাত্রায় স্বামীর মানিব্যাগও নিয়ন্ত্রণ করতে পারে। সামর্থ্যে কুলোলে একটা ফ্ল্যাটের দলিলও!! এর বিনিময়ে পুরুষতন্ত্র একটা সুবিধাভোগী নারীগোষ্ঠী তৈরি করে যারা পুরুষের এই নিয়ন্ত্রণ সমীহ করে এবং টিকিয়ে রাখে। এদের যুক্তি, বুদ্ধি, মেধা, সব নিয়ন্ত্রিত হয় একটা পকেট থেকে যে পকেটে টাকা থাকে।"
সাদিয়া নাসরিনের একথাগুলো প্রত্যক্ষ দেখা যায় আমাদের সমাজে। চোখ খুললেই দেখি আমার মা শিক্ষিত হয়েও রান্না বান্না, বান্না আর বাচ্চা পয়দা ছাড়া অন্য কিছুই করে না। পড়াশুনা কেন করেছে এ প্রশ্নের উত্তরে বলে, তোদের ঠিক মত লালন পালন করতে আর সংসারের হিসাব রাখতে। তার চাকরি করার ইচ্ছে হয় না এমন প্রশ্নের জবাব হলো, কি দরকার তোর বাবার টাকায় তো সংসার চলছে। তার মানে ডিগ্রিধারী কিছু নারী আছে যারা নিজেদের বলি জ্ঞান বলি দেয় পুরুষের দেয়া কিছু সুবিধার কাছে। যার ফলে যুগ যুগ টিকে থাকে পুরুষতন্ত্র।
৩।
"দাস জীবনের মালিক নারী?" সাদিয়া নাসরিনের এই বইটি শুধু পুরুষতন্ত্রের ভিত্তিই নড়বড়ে করে দিতে নয় সাথে ডিগ্রিধারী কিছু নারী যারা কিছু সুবিধা নিয়ে জলাঞ্জলি দেয় নিজের ইচ্ছা, প্রাপ্য অধিকার। আর জলাঞ্জলি দিয়েই ক্ষান্ত নয় বরং পরম যত্নে আঁগলে রাখে পুরুষতন্ত্র তাদের মানবিক পরিবর্তে বিরাট ভূমিকা পালন করবে। চিন্তা করতে শেখাবে, আসলে নারী কিভাবে এ সমাজ ব্যবস্থায় লাঞ্ছিত, বঞ্চিত। আমি মনে করি সাদিয়া নাসরিনের এই বই শুধু পুরুষতান্ত্রিকতাকে আঘাত করবে না। সাথে ওই সব নারীর মস্তিস্কে আঘাত করবে যারা ক্ষীণ মস্তিস্ক নিয়ে বছরের পর বছর, যুগের পর যুগ আদরে যতন করে লালন করে চলেছে পুরুষতন্ত্র। কিছু সুবিধার কাছে যে নারী বিকিয়ে দিচচ্ছে তার অধিকার, ইচ্ছা সে নারী এই বইটি পড়ে অধিকার আদায় এবং ইচ্ছা প্রতিষ্ঠায় সচেতন হবে।
এক কথায় বলতে এই সময়ে সাদিয়া নাসরিনের "দাস জীবনের মালিক নারী?" বইটি যেমন পুরুষতন্ত্র ভাঙার হাতিয়ার তেমন নারীর অধিকার আদায় ও ইচ্ছা প্রতিষ্ঠায় আলোক বর্তীকা হয়ে ধরা দিবে।

