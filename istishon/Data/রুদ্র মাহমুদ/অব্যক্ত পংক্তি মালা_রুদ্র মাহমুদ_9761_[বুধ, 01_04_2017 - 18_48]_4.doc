অব্যক্ত পংক্তি মালা


এক।।
 আমার কবিতারা
------------------------
আমার কবিতারা না হয় অনাদরে পরে থাক ভাঙা ট্রাঙ্কে
ধুঁলোয় জর্জরিত হয়ে না হয়-
হয়ে থাক আইলেনে ঠাঁয় দাঁড়িয়ে থাকা ল্যাম্পপোস্ট।
তবুও আমার কবিতাগুলো একদিন স্ব-গৌরবে বেড়িয়ে আসবে,
বুক চেতিয়ে এ ঠুঁলি পরা শহুরে প্রাণিদের
নিয়ন আলোয় ভাবিয়ে তুলবে কাব্যিক চিন্তায়।
তখন হয়তো কবি আখ্যা পেতে আমি থাকবো না,
তোমাদের হাস্যোজ্জল মুখের সাথে আমি হেসে-
হয়তো কবিতা সুর করে পাঠ করতে পারবো না;
কিন্তু দূর থেকে বসে
আমার কবিতাদের স্ব-মহিমায় জ্বলে ওঠা দেখে
অশ্রুশিক্ত হবো।
- রুদ্র মাহমুদ।
দুই।।
 যৌবনের নহর
-------------------
সে নিশি রাত্রের কথা মনে আছে সরলা!
আমি মাথা হতে পা
এবং পায়ের প্রতি অঙ্গুলি চেখে পরখ করেছিলাম;
তুমি কুঁকিয়ে উঠেছিলে,
চুল মুষ্ঠিবদ্ধ করে বুকের ছাতিতে চেপে ধরেছিলে মাথাখানা!
আরও কাছে এসেছিলাম
নিঃশ্বাসে নিঃশ্বাস মিশ্রিত করে
ঠোঁটের বেলকনিতে দাঁড়িয়ে বলেছিলাম,
সরলা! নির্বাক-নিশ্চুপ দাঁড়িয়ে থেকো না-
চৌকাঁঠ পেরিয়ে চলে এসো এ কুটিরে;
কুটিরের অন্দরে বহমান
যৌবনের নহর ধারায় গাত্র স্নান করো।
- রুদ্র মাহমুদ।
তিন।।
 জীবন মানে বেঁচে থাকা নয়
----------------------------------
আইলেনের এক কোণে জবুথবু হয়ে বসে আছি
সোডিয়ামের আলো পরছে গায়ে,
ঝোঁলা হতে ডাইরিটা বের করে তুলে নিলাম বা হাতে,
ডান হাতে কলমখানা নিয়ে-
গোটাগোটা অক্ষরে লিখলাম,
'জীবন মানে বেঁচে থাকা নয়,
জীবন মানে মরে যাওয়ার জন্য বেঁচে থাকাকে উপভোগ করা'
আমি বেঁচে আছি এটা জীবনের মানে নয় ;
বরং আমি মরে যাওয়ার জন্য জীবনকে আনন্দময় করে তুলছি এটাই জীবন।
- রুদ্র মাহমুদ।
চার।।
 চিৎ পটাং
------------
স্বপ্নরা এখানে বুক চাপড়ে মরে
হাত-পা ছুঁড়ে চিৎ হয়ে মরে পরে রয়।
এখানে যারা পাঁছা উদোম করে দেয়-
তাদের স্বপ্নরাই কেবল যুগ যুগ বেঁচে থাকে;
আর আমার মত কবিদের স্বপ্নরা চিৎ পটাং।
- রুদ্র মাহমুদ।
পাঁচ।।
 রাষ্ট্র তুমি
------------
আমি না হয় নিশ্চুপ থাকি
রাষ্ট্র তুমি শোষক হয়ে শোষন করে যাও আমায়।
কিন্তু রাষ্ট্র!
তুমি ভুলে যেও না
একটি দেশলাইকাঠি তামাম রাষ্ট্রকে পুড়িয়ে ছারখার করে দিতে পারে,
চোখের পলকে ছাঁই করে দিতে পারে তোমার শোষনের ক্ষমতা।
রাষ্ট্র তুমি শোষক হয়ে শোষন করে যাও আমায়;
কিন্তু রাষ্ট্র!
তুমি ভুলে যেও না
কবির কণ্ঠ কখনও কখনও ভূ কম্পন থেকেও তীব্র,
যা মূহুর্তেই গুঁড়িয়ে দিবে তোমার শোষনের উৎস।
-রুদ্র মাহমুদ।
আমার কবিতা আপনাদের কেমন লাগবে জানি না। আশা করি অভিব্যক্তি কমেন্টে প্রকাশ করবেন।

