জুঁই, বেলির সৌরভে___


"ঐ রাত ঘুমালো, ঐ চাঁদ ঘুমালো, নিভে গেছে একে একে সব আলো, আমি জেগে আছি একা, ঘুম নেই চোখে, ঘুম নেই চোখে।"
 
অনেক চেষ্টার পরেও ঘুমাতে পারে না এমন কোটি কোটি মানুষ আছে পৃথিবীতে। এই সমস্যার জন্য তারা ঘুমের ওষুধের শরণাপন্ন হয়। শুধু ঘুমের জন্যই নয়, স্নায়ুবিক উত্তেজনা প্রশমনের জন্যেও বেশিরভাগ ক্ষেত্রে ঘুমের ওষুধ দেওয়া হয়। 

এ ওষুধ ধীরে ধীরে মানুষকে আসক্ত করে ফেলে। সেই সঙ্গে পার্শ্বপ্রতিক্রিয়া হিসেবে দেখা দেয় বিষণ্ণতা, চোখে অন্ধকার দেখা, মাংসপেশীর দুর্বলতা ইত্যাদি নানা ধরণের সমস্যা। 
ঘুম নিয়ে দুশ্চিন্তার দিন বুঝি এবার ফুরিয়ে এলো। ঘুমের ওষুধের কথা ভুলে যান, ঘুমের ওষুধের বিকল্প হিসেবে ব্যবহার হতে পারে জুঁই অথবা বেলি ফুল। 
ছোট্ট কয়েকটা তাজা জুঁই অথবা বেলি ফুল নাকের সামনে ধরে ঘ্রাণ নিন। দেখুন এটি ঘুমের ওষুধের মতোই কাজ করে। আর এতে কোনো পার্শ্বপ্রতিক্রিয়ারও সম্ভাবনা নেই।
জার্মানির একদল গবেষক সেরকমই দাবি করেছেন। 
গবেষণায় দেখা গেছে, ঘুমের যে কোনও ওষুধ কিংবা ভ্যালিয়াম যেভাবে কাজ করে, জুঁই অথবা বেলি ফুলের সুগন্ধও একই ভাবে কাজ করে। জুঁই, বেলির সৌরভ স্নায়ুতে এনে দেয় প্রশান্তি, যা মানুষের চোখে ঘুম নামিয়ে আনতে সাহায্য করে। 
বাজারজাত ওষুধগুলোর চেয়ে প্রাকৃতিক এই উপাদানটিই বেশি কার্যকরী বলে দাবি করেছেধ জার্মান গবেষকরা। জার্মানির ড্যুসেলডর্ফ শহরের হাইনরিস হাইন বিশ্ববিদ্যালয়ের গবেষকরা একযোগে এই গবেষণাটি চালিয়েছেন। 
তারা আবিষ্কার করেছেন, ঘুমের ওষুধের যে উপাদানটি মানুষকে প্রশান্তি এনে দেয় জুঁই অথবা বেলি ফুলের সুগন্ধেও একই ধরনের উপাদান রয়েছে। শ্বাস নেওয়ার সঙ্গে সঙ্গে এই সুগন্ধ ফুসফুস থেকে রক্তে যায় এবং সেখান থেকে মস্তিষ্ক যায়। এর ফলে মানুষের চোখে ঘুম নেমে আসে। 

