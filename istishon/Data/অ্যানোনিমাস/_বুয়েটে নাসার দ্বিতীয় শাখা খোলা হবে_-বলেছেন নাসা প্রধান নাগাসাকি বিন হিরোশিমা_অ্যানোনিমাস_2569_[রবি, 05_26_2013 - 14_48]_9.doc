_বুয়েটে নাসার দ্বিতীয় শাখা খোলা হবে_-বলেছেন নাসা প্রধান নাগাসাকি বিন হিরোশিমা


অবশেষে সাধারণ শিক্ষার্থীদের তুমুল আন্দোলন ও প্রতিবাদের মুখে পিছু হটে মার্কিন মহাকাশ গবেষণা সংস্থা "নাসা" বাংলাদেশে তাদের দ্বিতীয় শাখা খুলতে সম্মত হয়েছে। গতকাল তাদের অফিশিয়াল ওয়েবসাইটে প্রকাশিত এক বিশেষ বিজ্ঞপ্তিতে এ ঘোষণা দেওয়া হয়। আমাদের বিশেষ আলুবেদক বারেক হোসেন অত্যন্ত গোপনীয়তার সাথে এই সংবাদ সংগ্রহ  করে খুব গর্বের সাথে প্রকাশ্য দিবালোকে এই সংবাদ প্রকাশ করে দেন।
এ প্রসঙ্গে দৃষ্টি আকর্ষণ করা হলে নাসা প্রধান নাগাসাকি বিন হিরোশিমা বলেন, "বুয়েটের শিক্ষার্থীদের দাবির কাছে নতি স্বীকার করে মার্কিন সরকার বাংলাদেশে নাসার দ্বিতীয় শাখা খোলার ব্যাপারে নীতিগতভাবে সিদ্ধান্ত  নিয়েছে। এ সিদ্ধান্তের মাধ্যমে বুয়েটের শিক্ষার্থীদের দাবি কিছুটা হলেও পূরণ হয়েছে। আমরা আশা করছি আগামী ৪৮ ঘণ্টার মধ্যে পুয়েট বিল্ডিং এর ছাদে আমরা আমাদের অস্থায়ী শাখার কার্যক্রম শুরু করতে পারবো।"
অস্থায়ী কার্যক্রমের ব্যাপারে জিজ্ঞেস করা হলে নাগাসাকি কিছুটা রেগে বলেন "CLASSFIED."
এদিকে মুহূর্তের মধ্যে এই খবর পুরো বুয়েটে ছড়িয়ে পড়লে সেখানে এক অরাজক পরিবেশ সৃষ্টি হয়। তারা দাবি আদায় না হওয়া পর্যন্ত বুয়েট ক্যাফেতে "আজীবন ডিউ পান কর্মসূচী" চালিয়ে যাবেন বলে ঘোষণা দেন। তাদের দাবি-দাওয়া প্রসঙ্গে জিজ্ঞেস করা হলে ছাত্রনেতা মুরাদ টাকলা বলেন,  
"এক দফা এক দাবি
নাসা তুই কবে আসবি"
অশ্রুস্নাত চোখে ও অত্যন্ত আবেগঘন কন্ঠে তিনি বলেন, "নাসার সাথে আমার সেই ছোটবেলা থেকে ঘনিষ্ঠ সম্পর্ক। ছোটবেলায় আমরা কত খেলাধুলা করেছি। কিন্তু তার পিতার ট্রান্সফার হওয়ার কারণে মাঝখানে আমাদের মধ্যে বিচ্ছেদ ঘটেছে। সময় এসেছে আজ আবার মিলিত হবার। এবারের সংগ্রাম আমাদের  দেখা করার  সংগ্রাম..... পারলে ঠেকা...."।
"নাসা"র পুরো অর্থ জানেন কিনা জিজ্ঞেস করলে তিনি বুক ফুলিয়ে বলেন,
"কেন? নাসরিন সাবা (না.সা)"
আমাদের আলুবেদক তৎক্ষণাৎ "মাইরা লা আমারে মাইরা লা" বলে অজ্ঞান হয়ে পড়েন। বর্তমানে তিনি সিংগাপুরের মাউন্ট এলিজাবেথ হসপিটালের 69 no কেবিনে প্রাথমিক চিকিৎসা নিচ্ছেন। আপনারা তার সার্বিক সুস্থতা কামনা করুন।  

