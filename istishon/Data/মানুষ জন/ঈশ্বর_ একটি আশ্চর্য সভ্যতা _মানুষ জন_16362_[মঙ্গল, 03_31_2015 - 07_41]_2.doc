ঈশ্বর_ একটি আশ্চর্য সভ্যতা 


 ঈশ্বর: একটি আশ্চর্য সভ্যতা 
(এ্যাক)
আজও দেখা হয়েছিলো অগ্নির সাথে । অগ্নি মানে সূর্য। জ্বলন্ত আগুনের গোলা-জ্বলন্ত দিন। ওর সাথে সম্পর্কটা দীর্ঘদিনের একটু একটু করে ও আর আমি হেঁটে যাচ্ছি বহুকাল আগে থেকে মহাকালের দিকে। এখানে আলো নেই-বাতাস নেই তা ঠিক না আসলে আমাদের এগুলোর দরকার নেই। আলো বাতাস ছাড়াও আমরা চলতে পারি । আমাদের কাছে অন্ধকার মানে আরো একটু বেশি আলো আর সে আলো মানে ঘোলাটে বহু রংয়ের এক ধরনের মিশ্রণ । এই যে আর একটা পিণ্ড-(আত্মার জগৎ) আমার পাশের রাজ্যেই থাকে, ওর সাথে অনেকদিন দেখা নেই কথাও হয়না। ওর নাম হলো মঙ্গল। আচ্ছা ওর কথা বাদ দিই, আমাদের কথাতেই যাই। আমি জানি যে, আমি যে জায়গায বসে আছি-ভেসে আছি কিংবা শুয়ে আছি সেই জায়গা কারো না; আসলে এটা একটা নির্দিষ্ট লেভেল। আমি আগে নিচের ওই ছোট্ট টিলা(পৃথিবী)টিতে ছিলাম। এখন আমি সব দেখি এখান থেকেই। আমি এখন সৃষ্টি। আমার জন্ম ছিল মৃত্যু বা বোধিলাভের কাল ছিল। ওইখানে আত্মায় বিশ্বাস আছে। ওই জায়গাতে যারা জন্মায় তাঁরা কেউ কেউ এই বোধিলাভ করে, আর কারোর বোধিলাভ করবার আগেই থাকবার দিন শেষ হয়ে যায়। এখন এই মহাকাশ থেকে জানো আমি কী দেখছি ?
বিশাল একটা গর্ত খুঁড়েছি আমি, গর্তটি ডিম্বাকৃতির। এই গর্তের তিনটি স্তর আছে-গর্তের তিন স্তরকে তিন ধরনের নামে ডাকা হয়। ভূ-পৃষ্ঠ, বায়বীয় অংশ এবং নীলাকাশ আর এর বাইরে এই যে আমি বসে আছি তার নাম হলো মহাকাশ-গর্তের মানুষগুলোর কাছে। এখানে আমার অনেক কিছুই এখন বড্ডো অবাক লাগে-যেমন আকাশ নামের এই নীল রঙের ফেড ফেড এরিয়া কেন আকাশ হবে? আর আকাশ হলেই বা কী হবে? আজ থেকে হাজার হাজার বছর আগেকার কথা ধরো, যে ডিম্বাকৃতির এই গর্তটায় যখন কোনো কিছুর আবির্ভাব হয় নি কিংবা ঘটে নি কোনো কিছুই। গর্তটার রং ছিল আকশের মতো আশ্চর্য-অরণ্যও ঠিক না, আর একটা ছোট্ট আকাশ মনে হয় । কিন্তু একে এখন শেষ করে ফেলেছে দো-পেয়ে পোকাগুলো। দো-পেয়ে পোকারা নিজেরা নিজেদের মানুষ বলে। আমার খুব মজা হয় এই পোকারা যদি মানুষ হবে তবে সেই সবুজ আকাশ সবুজই রবে । তারপর গর্তটার মধ্যে নানান রঙের গোল-লম্বা-চ্যাপ্টা-হালকা-পাতলা প্রাণহীন আবার প্রাণওয়ালা জিনিসপত্র পড়ে আছে হয়তো ছড়িয়ে আছে । গর্তের মধ্যেকার নানান জিনিস এখন আমার কাছে কিরকম লাগে শোনো তুমি-
১. দো- পেয়ে পোকা : মানুষ
২. পাখাওয়ালা মাংস খাওয়া কুক্কুর : হাঁস-মুরগী
৩. ক্ষতিকর রস ওয়ালা লাঠি : সাপ
৪. শক্ত ঢিল : গুলি
৫. ঢিল ছোড়া পাইপ : বন্দুক
৬. দো-পেয়ে ছোটো পোকা : শিশু
৭. সুস্বাদু সাদা দানা : ভাত
৮.রঙ মাখানো ছেঁড়া কাগজ : ফুল
৯. ছোটো ঝগড়া কল : মোবাইল
১০. নদীতে ডুবা আর ঝাপাঝাপি : সঙ্গম করা
 (দুই)
আমাদের কথা :
অগ্নির সাথে আমার এই রকম আলাপ আলোচনা মাঝে মাঝেই হয়। নানান বিষয়ে আমাদের তর্কও হয় তুমুল। আমি একটা কথা বল্লাাম তো অগ্নি বল্লো না না এইটা মানতে পারলাম না। আমি হাসতে হাসতে উত্তর দিলাম আরে তুমি ওসব বুঝবা না। আমার সব তুমি বুঝলে তো আমি তুমিই হইয়া যাইবো। সে তখন হাসতে হাসতে বল্লো তাই নাকি ? মানুষ পাখির মতো উড়তে চায়। ওড়াটাই হইলো হেগো স্বাধীনতার প্রতীক। নিস্কলুষতার প্রতীক। শান্তির প্রতীক। পাপ-নশ্বর জগতে একমাত্র মানুষই যারা পাপবিদ্ধ হয় আমূল। মানুষ পাপের ... সে মোতাবেক কথা দাড়ায়, কবির কবিতা নিয়া আমার মধ্যে একটা আলাদা জগৎ তৈরী হইলো, সেটা আসলে দিন-দুনিয়াদারির বিষয়। আগাম বলে .... আবার কখনো ভাত এমন একটি রূপক হয় যার মধ্য দিয়ে কবি অনুসন্ধান করেন মহাবিশ্বের রহস্য আর জটিল জটিল আকার-আকৃতি, ছোটো ছোটো ওই দানা একদিন আছড়ে পড়েছিল প্রচণ্ড- এক শব্দের ভেতর দিয়ে। ডিম্বাকৃতির যে গর্ত এর মধ্যে আবার নানান রকমের নানা আকৃতির মানুষের আনাগোনা আছে। কেউ আদলে কবি, আদলে গায়ক, আদলে আর্টিস্ট, আদলে বুদ্ধিজীবী আবার কেউ কেউ আদলে রাজনীতিবিদ। আমি অবশ্য এদের সবার আগেই এই কবির আদলের মূল্যায়ন করতে চাই আর সব শেষে রাখতে চাই ওই রাজনীতিবিদকে।
আচ্ছা অগ্নি, তুমি তো পুড়তে ভালোবাসো; আচ্ছা তোমার এই পোড়ার মধ্যে তুমি কি কি আনন্দ পাও?
-কেন পাবো না, পুড়ি অন্যের আনন্দের জন্য। অন্যে সুখ লাভ করে ;ওই যে দো-পেয়ে পোকারা বেঁচে আছে আমার জন্যেই। আমাকে ব্যবহার করেই ওরা বাঁচে। আবার দেখ আমিই ওদের শান্তির ব্যাঘাত ঘটাই। বুকের ভেতর কি এক বেদনা আমার জানিনা হু হু করে জ্বলে উঠি। আচ্ছা এই যে সৃষ্টি এই সৃষ্টির খেলা তুমি কি বোঝ?
আমি তো খুব ভাবি; আমি সৃষ্টিকর্তা আমি ঈশ্বর আমার ভেতরেও যে কান্না আছে, আছে এক ধরনের গল্প; কেউ জানেই না তা। আজ তোমাকেই বলি-ধরো এই যে দো-পেয়ে পোকা মানে ডিম্বাকার ওই গর্তের মানুষ এদের মধ্যে নানান রকমের চিন্তা আছে তুমি কি জানো এই সব চিন্তার মূল কী?
-একটি সময় এর ক্ষুদ্র একক থেকে শুরু মাইক্রো সেকেন্ড-ন্যানো সেকেন্ড-সেকেন্ড-মিনিট-ঘন্টা-দিন-সপ্তাহ-মাস-বছর এভাবে এক এক করে কোথায় হারিয়ে যাচ্ছে সময় এর হিশেব কার কাছে আছে, কোথায় এর শেষ?
আমি জানি এই যে ছোট ছোট শিলার মতো এক একটা বল (গ্রহ-নক্ষত্র) সব এক জায়গায় চলে আসবে।
পৃথিবীতে হানাহানি হবে ব্ল্যাক হোলগুলো পূরণ হবে আর ভেঙে যেতে যেতে দাঁড়িয়ে যাবে আবার একটা পোকার সভ্যতা। এই যে সভ্যতা এটি আসলে কোনো বাস্তব জ্ঞান লব্ধ কোনো বস্তু না এটা হলো এক একটি আপেক্ষিক ধারনা মাত্র। বন্ধু ধরো, এই পৃথিবীর মানুষ তোমার স্তুতি করছে আবার তোমারেই ধ্বংস করতে উদ্যত। ভাবা যায় এই টিকে থাকার লড়াইয়ে ওরা কেমন সমঝোতা করতে পারে। আবার সোসাইটি বা কমিউনিটি যদি বলি তবে সেখানে রয়েছে অসংখ্য মানুষ এরা কবি এরা রাজনীতিবিদ আবার এরা সরকার এরাই রাষ্ট্র। অদ্ভুত নাহ!
আমার অবাক লাগে একই স্তরে এত চিন্তা এত নিউরন কিভাবে আমি নিয়ন্ত্রন করছি। আমার তো আসলে কোনো শক্তি নেই। আমি তো নিজেই সংস্কারবাদি। আমার আসলে কোনো কেন্দ্র নেই কিন্তু প্রত্যেকটি এক একটি শক্তিকেন্দ্র। মানুষ-গ্রহ-পশু-পাখি সব কিছুই, নদী-নালা এগুলো একটি করে শক্তিঘর। আমার ভাষায় এই শক্তিঘরকে আমি জীবন চক্রবা নিহন্দ আখড়া বলি। 
(তিন)
যদিও পরকাল নিয়া নানান কথা হইছে আমাদের তবুও আমি রে ভাই পরকাল বুঝি না। আমি বুঝি কৌশল; আমার কাজ হইলো কৌশল ফেলে মজা দেখা। যুগ যুগ ধরে আমি এই মজা পাইতাছি আর আনন্দ দেখতাছি -আহা রে কি আজিব বিজ্ঞান দিছি মানষে রে; বুঝতাছে কি জিনিস সব মিলে যায় যুক্তিতে আবার মিলেও না। বহুৎ গড়মিল। নিউক্লিয়ার চুল্লি আজব সব শব্দ বানাইতে দিছি মগজে; সব প্রাণরে মগজ দিছি কিন্তু সবাইরে তা ধুইয়া দিই নাই। খালি মানষের মগজডারে একবার ধুইছিলাম তাই দেখ কি কারবার, সব মগজ যদি ধুইতাম তাইলে কি ক্যাচালাই না হইতো রে। একটা জিনিস অন্তত ভালো হইতো আর সেইটা হইলো কেউ কাউকে গাল দিত না-ছাগলের বাচ্চা, গরুর বাচ্চা,শুয়েরের বাচ্চা ইত্যাদি। এইটা হইলে আমার লস হইতো। আমি কোনো লস করতে রাজি না। যাই হোউক অগ্নি তুমি ঘুমাও আমার অবশ্য ঘুমটুম নাই। আমি ভাবছি আরও এক জাতির কথা যারা আসেনি এখনও কিন্তু আসবে মনে হয় । আসবে আর ভেঙে যাবে মানব সভ্যতা । মগজের মধ্যে খেলা করছে এক ধরনের ছোট্ট যান। প্রতিদিন চলে সে তেলবিহীন, বহুকাল যাবৎ চলছে। সময় পেলেও সে বিশ্রাম নেয় না। নানান যায়গায় সে ঘোরে কেবলি একলা। আর তার সাথে যায় আমার ব্যক্তিগত ( ক্যামেরা+এক্স-রে মেশিন)=চোখ। ওর কাজ হলো ছবি দেখা; এমনিতেই মেমোরিতে সেভ হয়ে থাকে প্রয়োজনে তা মুহুর্তেই বিস্তারিত জানা যায়। দো-পেয়ে পোকাদেরও এইরকম একটা সুবিধা আছে তারাও পারে যেমন আমার এই অলস যান (নিউরণ + পিটুইটারী গ্রন্থি + চোখ + অন্যান্য অঙ্গ-প্রত্যঙ্গ)= শরীর। তারপর একদিন বিকল হয়ে যায় পোকাদের যান কিন্তু তাদের একটা অতি চিন্তা ঢুকাইছে তারা নিজেরাই; তারা ভাবে তারা আবার ফিরিবে দেহ নয় অশরীরী কোনো এক বায়বীয় মাধ্যমে, গোত্র বিশেষ ভাবে যে তাহারা পুনর্বার জন্মাইবে আবার কেহ কেহ নয়া আধিপত্য তৈরির জন্যে কইছে এখনে ঈশ্বরই এক তাহার ইশারায় সবই হয়, আর এক গোত্র মাটির উপাসনা করিতে করিতে জীবন পার করিলো-ইহাদের প্রতিটি গোত্রের কাজই কর্মী পোকা বা সাধারণ পোকাদের বিভ্রান্ত করা; বহুকাল ধরিয়া তাহাই চলিতেছে। আমি আবার আনন্দও পাই এইসব থেকে। এখন রাত শুরু হলো অগ্নি ঘুমোতে গেল। ওর জেগে ওঠা মানে আর একটি দিনের শুরু। যখন জেগে উঠবে নগর আর আসন্ন সভ্যতার চারনভূমি।

