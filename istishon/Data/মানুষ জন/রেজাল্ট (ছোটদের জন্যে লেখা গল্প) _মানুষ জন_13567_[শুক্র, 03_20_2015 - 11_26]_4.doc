রেজাল্ট (ছোটদের জন্যে লেখা গল্প) 


রুনুর কাল পরীার রেজাল্ট দেবে ভয়ে বুকটা দুরু দুরু করছে। কী হবে কে জানে দুপুরের খাওয়ার পর থেকেই এই ভয়টা তার মনে ঢুকে গেছে। সকালে রুনুর বড় দুলাভাই আর বোন বেড়াতে এসেছে। রেজাল্ট খারাপ হলে কী কা-টাই না তার কপালে ঘটবে সবার সামনে। গত বছর সেভেনের ফাইনাল পরীাটা কোনো রকমে টেনেটুনে পাশ করেছিল। বাংলায় তেতাল্লিশ আর ইংরেজিতেও মাত্র ছত্রিশ পেয়েছিল বাবার সে কি রাগ, ইচ্ছা ছিল রুনু বৃত্তি দেবে তা আর হয়নি। কারণে অকারণে রুনুকে বকা দিয়েছে সব সময়, রেজাল্ট খারাপ হলে তো এবার রা নেই। তার ওপরে বাংলার মজিদ স্যার ভিষণ রাগী। পড়া না হলেই কান ধরে দাড় করায়। সুজিৎ বাবু বিজ্ঞান নেয় তার মেজাজ আরও বেশি। রেগে গেলে মনে মনে চেয়ারে বসে বকতে থাকেন তারপর হঠাৎ উঠে এসে রামজির ঘা লাগাতে থাকেন। রামজি হলো সুজিৎ বাবুর ডাবল বেতের নাম। যে একবার রামজির দু-ঘা খায় সে এরপর রামজিকে দেখলেই কাঁপতে থাকে। আর সুজিৎ স্যারের তো কথারও সেই রকম ভয়। আড়ালে স্যারকে কথা বাবু বলে ডাকে। স্কুলের সবার প্রিয় হলেন অবনি বাবু। ইতিহাস পড়ান, কলাপ্রিয় মানুষ। তিনি কলা খেতে ভালোবাসেন। অনেকে তাই উনাকে কলা বাবু নামে ডাকে। অবনি বাবু রেগে গেলেই বেটে ইমরান বলে ওঠেÑ স্যার, বাজারে যা কলার ব্যাপারী এসেছে পাকা পাকা কলা দেখে এলাম। অমনি অবনি বাবুর মুখ দিয়ে তখন বেরিয়ে আসে মিষ্টি হাসি। বলেন- হ্যাঁ রে তা আমার জন্য কয়টা আনলি নে কেন ?
বেটে ইমরান বলবে হা স্যার এখন যাই...। মানে ইমরান মারের হাত থেকে বেঁচে গেল। ইতিহাসের কাস শেষ হলেই তবে ও এসে হাজির হয়। রুনু এইসব ভাবতে ভাবতে ঘুমিয়ে যায়। 
রুনুর রেজাল্ট দিয়েছে সব বিষয়ে ভালো করেছে কিন্তু বাংলায় তার কপালে জুটেছে সেই টেনেটুনে তেত্রিশ। মজিদ স্যার বাংলার পন্ডিত বলে খ্যাত। তার ছাত্র মাত্র তেত্রিশ পেয়েছে এটা মোটেই মেনে নেয় না স্যার।
রুনুকে ডাকে- এই যে গোপাল, আয় আয়Ñ এইদিকে আয়।
-রুনু ভয়ে ভয়ে স্যারের দিকে যায়।
স্যার উঠে দাঁড়ায় চেয়ার ছেড়ে। দেখিতো তোর হাতটা আরে মারবো না দে দে।
স্যার জ্যোতিষবিদ্যায় বেশ খ্যাতিমান। হাত দেখে বলে ওঠেন হাতের রেখা তো ভালো তাহলে পড়ালেখায় এমন কেন ?
তুই পড়িসনি, হ্যাঁ রে বাংলা কী অত সোজা ?
একেবারে নাক টেনে কপাল কুচকে বলতে থাকেন মজিদ স্যার।
বায়ান্ন সালে রক্ত দিতে হয়েছে এই বাংলার জন্যে।
কি রে ভাবিস কী, যা তা ব্যাপার না পড়েই পাস করে যাবি?
স্যারের চোখ চশমার মধ্যে লাল হয়ে ওঠে।
কান ধরে দাঁড়া। আমার সাবজেক্টে ফাজলামি- কী পাইছিস তুই, তোর বাপকে ডেকে পাঠাবো, তোকে স্কুল থেকে বের করে দেব, গরু চরাবি গাঁধা বলে রুনুর কান টেনে ধরে স্যার।
কাসের সবাই চুপ হয়ে দেখছে কোনো টু শব্দটি নেই কোথাও পাশের কাসের মজিদ স্যারের চিৎকারে বেরিয়ে এসে দেখছে। রুনু কোনো কথাই বলছে না। 
স্যার বললো-
যা বাইরে গিয়ে কান ধরে দাঁড়িয়ে থাক তোকে কোনো কাস করতে হবে না। তুই স্কুল ছুটি না হওয়া পর্যন্ত দাঁড়িয়ে থাকবি এক পায়ে কান ধরে। রুনু কাসের বাইরে গিয়ে কান ধরে দাঁড়িয়ে থাকে এক পায়ের উপর। কাসের সামনের বারান্দায় গিয়ে মাঠের দিকে মুখ দিয়ে রুনু কোনো কথা বলে না যেন পাথর হয়ে দাঁড়িয়ে থাকে। মাঠে সবুজ ঘাস। দু’টো গরু সেই ঘাসে মনোযোগ দিয়ে একভাবে খেয়েই যাচ্ছে। ভিষন লজ্জা লাগে রুনুর। স্কুল ছুটি হয় সবাই বাড়ি ফেরে রুনু বাড়ি ফেরে না। চুপ করে মাঠের এক পাশে কৃষ্ণাচূড়া গাছটার নীচে বসে থাকে। অফিস রুমের দিক থেকে আসে স্কুলের দপ্তরি সাহেব আলী। গেট বন্ধ হয়ে যাবে রুনুকে সে বের হতে বলে। রুনু স্কুল ব্যাগটা নিয়ে বেরিয়ে আসে। কোথায় যাবে সে। রেজাল্ট খারাপ বাংলায় অনেক কম পেয়েছে বাড়ি গেলে বাবা আজ আস্ত রাখবে না। তাহলে সে যাবে কোথায় ভেবে পায় না। চোখ দিয়ে পানি বের হয়ে আসে টপ টপ করে পড়তে থাকে। বিকাল গড়িয়ে আসে নদীর পাড় ধরে হাঁটতে থাকে। দেখতে পায় মাঠে সবাই খেলছে, রুনুর খুব ুধা পেয়েছে। টিফিনের বক্সটা বের করে দেখে খাবারটা নষ্ট হয়ে গেছে। অন্যদিন পকেটে দশটা টাকা পড়ে থাকে আজ নেই। সন্ধ্যে হয়ে যায় ঘুটঘুটে অন্ধকার নেমে আসে। মশারা গুন গুন করতে থাকে। মশাদের গুনগুন রুনুর ভালো লাগে না। আজ ভাল্লাগছে। চুপ করে রুনু মশাদের গুন গুন শোনে। 
নদীতে মাঝির নৌকায় পার হয়ে এপারে আসে একজন দরবেশ।
রুনুকে দেখে বলে- কী রুনু মন খারাপ।
রুনু বলে- হ্যাঁ।
রেজাল্ট ভালো হয়নি তাই বাবা বকবে? কেন মিছেমিছি ভয় পাচ্ছো। তুমি তো ভালো ছেলে, তোমার বাবা তোমাকে খুঁজতে বেরিয়েছে। উনী স্কুলে গেছিলেন তোমার খোঁজে তোমার বন্ধুদের বাড়ি বাড়ি গিয়ে খুঁজছেন তুমি বাড়ি যাও। মজিদ স্যারও কষ্ট পাচ্ছেন তুমি বাড়ি ফেরোনি শুনে। যাও বাড়ি যাও তোমার বাবা তো তোমাকে ভালোবাসেন। তুমি তার একমাত্র ছেলে তোমার জন্যে তার কষ্ট হচ্ছে। ভয় পেওনা সামনে পড়ো ভালো করে, দেখো তুমিই ফার্স্ট হবে।
রুনু দরবেশের কথাগুলো শুনছিল আর ভাবছিল সে এত কিছু জানে কীভাবে, রুনু বললোÑ আপনাকে তো কিছুই বলিনি ?
দরবেশ বললোÑ আমি তোমার বন্ধু , আমি সব জানি। রুনু অবাক হয়ে তাকিয়ে থাকে তার দিকে। দরবেশ বলেÑ ওই যে, তোমার বাবা আসছেন। আমি টর্চের আলোর দিকে তাকাতেই লোকটা হাওয়া হয়ে গেল। 
বাবার বলছেন- এই রুনু, সেই দুপুরে ঘুমিয়েছিস বাবা, এখন ওঠ্। তোর বড় আপা দেখ কী মজার লুচি বানিয়েছে আয় খাবি সন্ধ্যে হয়ে গেছে রে বাবা!

