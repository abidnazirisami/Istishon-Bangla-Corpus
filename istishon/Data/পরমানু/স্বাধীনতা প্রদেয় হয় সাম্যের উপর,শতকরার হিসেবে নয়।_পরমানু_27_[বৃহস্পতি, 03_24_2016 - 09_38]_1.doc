স্বাধীনতা প্রদেয় হয় সাম্যের উপর,শতকরার হিসেবে নয়।


প্রস্তাবনা:"বিসমিল্লাহির রাহমানির রহিম।"
১ম অধ্যায়,২ক অনুচ্ছেদ:"রাষ্ট্রধর্ম ইসলাম।"
২য় অধ্যায়,১২ অনুচ্ছেদ:"ধর্মনিরপেক্ষতা।"
উপরের কতক আলোচিত অংশ আমাদের সংবিধানসংযুক্ত।প্রথমটায় পরে আলোচনায় আসি,আগে শেষের দুটি খন্ডন করি।
শেষোক্ত অনুচ্ছেদ দুটি ধর্মনিরপেক্ষতার মূলনীতি নিয়ে স্বাধীন হওয়া একটি দেশের সংবিধানের অনুচ্ছেদ,যা পরষ্পরের জন্য অকেজো ও হাস্যকর।সংবিধানকে অবজ্ঞা বা তার প্রণেতাকে হেয় করার উদ্দেশে লেখা নয়,তবে তার জ্ঞান,পক্ষপাতিত্ব ও বিবেচনাকে আমি ঘৃণা করি আর তা অবজ্ঞায় পরিনত করে।
স্বাধীনতা প্রাপ্তির মাধ্যমে একটি দেশ ও তার উপস্থিত সকল জাতি স্বাধীনতা লাভ করে ও স্বাধীন হয়।যেখানে সে শুধুমাত্র অপরের শোষন থেকেই মুক্ত নয়,নিজ দেশের বিদ্যমান নির্বিচার,অসাম্যতা,বৈষম্য,অনধিকার,শোষন,বাধ্যবাধকতা ইত্যাদি থেকেও মুক্ত।নচেৎ আবার কিসের স্বাধীনতা?স্বাধীনতার নামে পরানো হয় পরাধীনতার মুকুট।আর স্বাধীনতার নামে এই পরাধীনতার সৃষ্টি হয় রাষ্ট্রের দ্বিচারিতা,পৃষ্টপোষকতা থেকে।কারন স্বাধীনতা প্রদেয় হয় সাম্যের উপর,সকলের সমান অধিকারের উপর,শতকরার হিসেবে নয়।যদি এই প্রেক্ষিতেই স্বাধীনতার মুল্যায়ন করা হয় তবে উপরের দুই অনুচ্ছেদকে আমি বলব পরষ্পর বিরোধী আর অহেতুক।কারন প্রত্যেকের স্বাধীনতা আর সাম্যতা লাভের জন্য একটা যতটুকু ভয়ানক অন্যটা ততটুকু কার্যকর।এবং দ্বিতীয়টি কার্যকর হলে প্রথমটি নিষ্প্রয়োজন।তার ব্যাখ্যাস্বরুপ,যদি প্রথমটা আনি তাহলে বিধর্মীগোষ্টীর উপর অধীকারত্ব বুঝায় আর তাদের প্রাধান্য বুঝায়।এতে সং্খ্যালঘুদের অনেকাংশে অধিকার খর্বিত হয়, নষ্ট হয়ে যায় ধর্মনিরপেক্ষতার মুলনীতি।একটি ধর্মনিরপেক্ষ রাষ্ট্রের রাষ্টধর্ম থাকতে পারে না কারন রাষ্ট্রধর্ম রাষ্ট্রকে ধর্মের পৃষ্টপোষক বানায়।এতে সং্খ্যালঘুর স্বাধীনতা খর্বিত হয়।কারন ধর্ম সবার এক নয়,এই ভিন্নতার ধরুন একি ধর্মের মানুষের সাথে অন্য ধর্মের আচারের অমিল দেখা যায়।উক্ত অমিলটাকে তারা বাতিল না করুক অন্তত পালন করতে নাও চাইতে পারে।কিন্তু রাষ্টধর্ম ব্যবস্থা তাকে তা পালন করতে বাধ্য করে।তার উদাহরণস্বরূপ সংবিধানের "প্রস্তাবনা"।উদাহরণ সামান্য কিন্তু সর্বোচ্চ আইন।
ধর্মপালন একজনের একান্তই স্বাধীন ব্যপার, সে কিভাবে পালন করবে আর কোনটা সে মানবে না সেটা তার একান্তই ব্যক্তিগত।কিন্তু সংবিধান পাঠ তাকে বাধ্য করে রাষ্টধর্ম পাঠ করতে।এটা কি চাপিয়ে দেয়া নয়?নিরপেক্ষ রাষ্ট্র এমন স্বীকৃতি দিতে পারে না।কারন নিরপেক্ষ রাষ্ট্র স্বীকৃতি দেয় সকল ধর্ম, সকল মত আবার সকল না মান্যতাকেও যদি না সে ক্ষতিকারক হয়।
তদ্রূপ যদি দ্বিতীয় অনুচ্ছেদকে প্রাধান্য দেয় তবে প্রথমটা আনা হল কেন?এটা কি দ্বিতীয়টাকে রসাত্মক কিছু করছে না বৈ কি?দেশ যদি নিরপেক্ষইই হয় তবে সে তো সবার জন্যই।ধর্রমনিরপেক্ষতার বলয় দিয়ে সং্খ্যাগরিষ্ঠরা যেমন স্বাধীন,সং্খ্যালঘিষ্ঠরাও ত স্বাধীন। আলাদাভাবে কাউকে রাষ্ট্রধর্ম বানালে ঐ ধর্মের প্রতি রাষ্ট্রের পৃষ্টপোষকতাই প্রকাশ পায়।তখন রাষ্ট্র নিরপেক্ষ হতে পারে না।যতই তাতে নিরপেক্ষতার ছাপ লাগানো থাকুক না কেন।
তাহলে স্পষ্টতই বুঝা যায়,দুটি অনুচ্ছেদের প্রয়োজনীয়তা একসাথে স্বাধীনতা বিরোধী এবং পরষ্পর সাংগর্ষিক।
অনেকেই বলে আমরা ৯০%। আমাদেরটাই রাষ্ট্রধর্ম রাখতে হবে।আমি বলি এটা কি আপনারটাকে বড় করে দেখার প্রবল ইচ্ছা,ঊর্দ্ধে তোলা নয়?তার জন্য যেভাবে মাঠে নামলেন,এটা কি সাম্প্রদায়িকতা নয়?উস্কানিমুলক নয়?তার ফলস্বরুপ প্রতিদিনকার সাম্প্রদায়িক হামলা,বিধর্মীদের উপাসনালয় ভাংগা,আরো অনেক।আপনি হয়ত শিক্ষিত তাই এই অনুচ্ছেদের সুযোগ নিবেন না কিন্তু উক্ত অনুচ্ছেদই আবার কিছু বর্বর জাতিগোষ্টিকে সাম্প্রদায়িক করে তুলে আর তার মদদ দাতা আমার আপনার সর্বোচ্চ আইন এই সংবিধান।

