সাভার 


বাকের ভাইয়ের সঙ্গে কিছুক্ষণ আগে দেখা।বুঝতেই পারলাম সারারাত সাভারে ছিলেন।
-তৌফিক,বদি হারামজাদাটারে দেখছস?
-না ভাই,দেখি নাই তো।
-বুঝছি,ওরে এক প্যাকেট সিগারেট আনতে কইছিলাম,এই ফাঁকে বেটা বউয়ের লগে দেখা করতে গেছে।
বলেই আবার তিনি উদাস হয়ে ভাঙ্গা বিল্ডিংয়ের এক পাশে দিকে তাকালেন।এইমাত্র ওখানে এক শ্রমিককে দু'পা কেটে বের করা হল।
-শুনলাম,মখা নাকি কইছে পিকেটারগুলার ঢিল দিয়া বিল্ডিং ভাঙছে।
-ভুল শুনছেন ভাই,তিনি বলছেন ওদের ঝাঁকাঝাঁকিতে বিল্ডিং ধ্বইসা পড়ছে।
-আচ্ছা,ঢাকায় এখন জনসংখ্যা কত?
-ভাই দেড়-দুই কোটি হবে মনে হয়।
-এখন প্রতিটা মহল্লায় ডাক দিলে হাজার পঞ্চাশেক পোলাপাইন হবে না?
-কেন হবে না।আপনি ডাক দিলে অবশ্যই হবে।
-তাইলে ডাক।ডাইকা সবারে সাভারে নিয়ে আয়।তারপর মখার বাড়িতে যাব।আর গিয়ে বাড়ির প্রতিটা পিলার ধরে ঝাঁকাব।
-ভাই তিনি তো আমাদের মন্ত্রী।
-চুপ হারামী।বেটা পাঁচ বছরের জন্য ভুইলা গেছল সে একটা বলদ।আজকে তারে আবার স্মরণ করানো হবে।জোরে হাঁটা লাগা।
-হ ভাই,যাইতাছি।

