আরেকটি 'হাংরি আন্দোলনের' ডাক


সকালে ঘুম থেকে উঠেই দেখি খাতায় লেখা রয়েছে নির্মুলেন্দু গূণের অসাধারণ সব কবিতার লাইন।অথবা ফেসবুক খুললেই দেখতে পাই নিউজ-ফিড ভেসে যাচ্ছে আখতারুজ্জামান আজাদের সাবালিকার কবিতায়।আর দিনশেষে চোখে পড়ে হুমায়ূন আহমেদ-হিমুপ্রেমীদের উল্লাস।
যারা কবিতার সাথে কিছুমাত্র সম্পর্ক রাখেন তারা হয়ত ভালভাবেই জেনে থাকবেন হাংরি আন্দোলন বা হাংরি জেনারেশন সম্পর্কে।১৯৬৪ সালের দিকে মলয় চৌধুরী,শক্তি চট্টোপাধ্যায়দের নেতৃত্বে শুরু হওয়া এই আন্দোলন ছিল সাহিত্যের স্থবিরতার বিরুদ্ধে।অভাবনীয় এই সাহিত্য আন্দোলন সম্ভবত বিশ্বে একবারই ঘটেছে।এই আন্দোলনের পেছনে যে প্রধান তত্ত্ব ছিল তা মূলত একটি আশংকা।এই আন্দোলনের নেতৃবৃন্দ আশংকা করেছিলেন তারা আর হয়তো নতুন জেনারেশনের কবিতা লিখতে পারবেন না কিংবা এই সাহিত্য থেকে আর কোন রবীন্দ্রনাথ জন্ম নেবে না।ফলে এই আন্দোলনের বদৌলতে আমরা পেয়েছি অসাধারণ একটি সাহিত্য বিপ্লব।
এবার আজকের দিনের সাহিত্যের দিকে তাকান।কী দেখতে পাচ্ছি?কবিরা সেই ষাট-সত্তর দশকের সৃষ্টি হওয়া গদ্য কবিতা লিখে চলেছেন,কিংবা মাঝেমধ্যেই সৃষ্টি করছেন অনবদ্য সেই লাইন।কিন্তু ঐ মাঝেমধ্যতেই সীমাবদ্ধ থাকছে।কবিতায় চরম উচ্ছ্বাস কিংবা সৃষ্টির সর্বোত্ত্বম কিছু সৃষ্টির আবেগ এখন অনুপস্থিত।কবিরা স্রেফ প্রমথ চৌধুরীর কথায় আনন্দ দানের চেষ্টা করছেন।অন্যদিকে হুমায়ূন আহমেদ,ইমদাদুল হক মিলনের উপন্যাসে সেই জনপ্রিয়তার সংজ্ঞাই বারবার পাঠকদের মনে করিয়ে দেয়া হচ্ছে।
তাই আমরা এখন কেউ বুকে হাত দিয়ে বলতে পারি না যে আগামী পঞ্চাশ বছরে আমরা আবার কোন জীবনানন্দ দাশ পাব কি না।আর ঠিক এ কারণেই এই অনিশ্চয়তাটা এখুনি ভাঙ্গাটা খুব জরূরী।
সাহিত্য দীর্ঘজীবী হোক।

