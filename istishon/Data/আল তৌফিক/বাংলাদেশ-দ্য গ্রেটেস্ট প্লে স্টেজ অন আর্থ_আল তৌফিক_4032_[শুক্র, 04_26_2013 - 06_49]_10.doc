বাংলাদেশ-দ্য গ্রেটেস্ট প্লে স্টেজ অন আর্থ


বাংলাদেশ নামক একটা দেশে তিন বছর আগে বানানো একটা নয়তলা ভবন ভেঙে পড়েছে।এবং এতে এ পর্যন্ত শ'তিনেক লোক মারা গেছে।
ইতিমধ্যে অত্যন্ত দ্রুত গতিতে লাশের দর এখানে বিশ হাজার টাকা হাঁকানো হয়েছে।যদিও ত্রানমন্ত্রী খুব গুরুত্বপূর্ণ কাজে নির্বাচনী এলাকায় আটকা পড়েছেন,দু'দিন পরেই তিনি ঢাকায় আসবেন।অন্যদিকে বাকি মন্ত্রীরা এসির নিচে বসে বহু কষ্টে নানা রকম তত্ত্ব দিচ্ছেন। শেষ খবর পাওয়া পর্যন্ত দেশটির স্বরাষ্ট্রমন্ত্রীর ঝাঁকাঝাঁকি তত্ত্ব অন্যদের চেয়ে এগিয়ে আছে বলে জানা গেছে।
আবার আশ্চর্য রকম ভাবে ভবনটির ভেতর কিছু মানুষ এখনো বেঁচে আছে।কিন্তু এদের উদ্ধার কাজে আন্তরিকতা থাকলেও কখনো বাঁশ কখনোবা হাতুড়ির জন্য কাজ ব্যহত হচ্ছে।সবচেয়ে বড় চাহিদা অক্সিজেন সেখানে প্রায় দুষ্প্রাপ্য।
যাই হোক,দেশটিতে এসব শ্রমিকদের জীবনের তেমন একটা বাজারমূল্য নেই।এ কারণেই কিছুদিন আগে তাজরীন ফ্যাশন নামের আরেকটি গার্মেন্টসের মালিককে কোর্টে সামান্য রসিকতা করে ছেড়ে দেয়া হয়েছে।
সবশেষে,পর্যটন মন্ত্রণালয় সূত্রে জানা গেছে এ দেশে পর্যটন শিল্পের ভবিষ্যৎ ঝলমল করছে।পরিকল্পনা অনুযায়ী,সামনের মাসে 'ঢাকায় লাইভ ভবন ধ্বস দেখুন' শিরোনামে বিজ্ঞাপন দেয়া হবে।বাকিটা আল্লাহ ভরসা।

