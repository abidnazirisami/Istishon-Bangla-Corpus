আওয়ামী লীগ-বিএনপির স্বপ্নযাত্রা এবং আমরা


আধো ঘুম আধো জাগরণ বলে একটা কথা আছে।যেখানে মানুষ একটা ঘোরের মধ্যে আছে বলে ধরা হয়।কেননা মানুষটা জানে সে এখন ঘুমের মিথ্যা জগতে নাই তবুও সে সেই জগৎ ছেড়ে আসতে চায় না।
বর্তমান আওয়ামী লীগ সরকার ঠিক সেরকম একটা অবস্থায় আছে।দলের হর্তাকর্তারা ভালভাবেই জানেন প্রধান বিরোধী দল ছাড়া একটা গ্রহণযোগ্য নির্বাচন কখনোই সম্ভব না কিন্তু তারা বিএনপিকে নির্বাচনে নিয়ে আসার কোন আগ্রহ দেখাচ্ছেন না।কারণ তারা ধরেই নিয়েছেন আগামী নির্বাচনে তারা হেরে যাবেন।
অবশ্য এরূপ পরিস্থিতির জন্য তারাই দায়ী।গত কয়েকমাসে যুদ্ধাপরাধীদের ইস্যুতে যেমন ঐক্যবদ্ধ শক্তির সুবিধা তারা নিতে পারেন নি তেমনি আপোষের রাজনীতি করে জনসমর্থন হারিয়েছেন।আর তাই পদ্মাসেতু,হলমার্ক,শেয়ারবাজারের মত বড় বড় কেলেংকারীগুলো দাপটের সাথে ফিরে এসেছে।
অন্যদিকে বিএনপি নিজেদের মুক্তিযুদ্ধের বিরুদ্ধ শক্তি প্রমাণিত করেও সুখে আছে।কারণ তারা আশায় আছে তত্ত্বাবধায়ক আসলে সেনা আসবে আর সেনা আসলেই ম্যাজিক দেখানো যাবে।অন্যদিকে তাদের ছাড়া নির্বাচন করলে নিজেরা যেমন ছমাস টিকেছিল,আ.লীগ বড়জোর আট মাস টিকবে।
সুতরাং সবাই সুখ স্বপ্নে বিভোর্।কারণ এদের মাঝেই গদিবদল হবে।নিজেদের তারা মুক্তিযুদ্ধের চেতনার ইজারাদার ভাবুক অথবা পাকিস্তানী ভাবুক দিনশেষে তাদেরই স্বপ্ন পূরণ হবে।কিন্তু আমরা?আমরা হয়তো রাস্তায় বোমার আঘাতে মরব অথবা শেয়ারবাজারের দু'টাকার আশায় ফতুর হয়ে না খেয়ে মরব।মরতে আমাদের হবেই। 
তাই আমাদের স্বপ্ন দেখার মৌলিক অধিকারটুকু ছিনিয়ে নেয়া হয়েছে,অবিলম্বে তা ফেরত চাই।

