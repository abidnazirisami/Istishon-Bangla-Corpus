গুরুর প্রতি ভালোবাসা এবং জন্মদিনের শুভেচ্ছা


 ছুঁড়ে ফেল সব পুরনো
কষ্টের ইতিহাস
আবার নতুন করে স্বপ্ন উড়াও...
নতুন দিনের নতুন স্বপ্নে
বাঁধো সবাই নতুন নতুন ঘর
নিরাশার পরেই শুরু নতুন আশার!
আজ দুঃখ ভুলার দিন
আজ কষ্ট ভুলার দিন
স্বপ্ন দেখে নিজেকে আজ বদলে নেবার দিন...
উপরের কথা গুলো খুবই পরিচিত লাগছে তাই না?হ্যাঁ,আমি আজ তারই কথা বলছি যে,বাংলা ব্যান্ড জগতের শিরমনি এমনই একজন।চট্টগ্রাম থেকে শুরু হওয়া ব্যান্ড দল ফিলিংস এবং ১৯৮৭ সালে ফিলিংস ব্যান্ডের সাথে তার প্রথম অ্যালবাম “স্টেশন রোড” মুক্তি পায়।১৯৮৮ সালে মুক্তি পায় তার প্রথম একক অ্যালবাম অনন্যা। পরবর্তীতে তিনি ফিলিংস ব্যান্ডের নাম পরিবর্তন করে নতুন নাম দেন “নগর বাউল”।এখন হয়ত বুঝে গেছেন আমি কার কথা বলতে চাইছি।সে আর কেও না,ফারুক মাহফুজ আনাম যিনি জেমস নামে পরিচিত একজন বাংলাদেশী রক সঙ্গীত শিল্পী। তিনি তার ভক্তদের কাছে গুরু, নগরবাউল নামেও পরিচিত।জেমস বর্তমানে নগর বাউল ব্যান্ডের প্রধান গিটারিস্ট এবং ভোকালিষ্ট, যা পূর্বে ফিলিংস নামে পরিচিত ছিল। তিনি তার স্বতন্ত্র কন্ঠ এবং স্টাইলের জন্য বাংলাদেশ এবং ভারতের মানুষের কাছে ব্যপক জনপ্রিয়।
১৯৬৪ সালের ২ অক্টোবর নওগাঁয় জন্ম গ্রহন করেন জেমস, তবে তিনি বেড়ে ওঠেন চট্টগ্রামে।তার বাবা ছিলেন একজন সরকারি কর্মচারি, যিনি পরবর্তীতে চট্টগ্রাম শিক্ষা বোর্ডের চেয়ারম্যান হিসেবে দায়িত্ব পালন করেন। সঙ্গীত জেমসের পছন্দের হলেও তার পরিবার তা পছন্দ করত না। তাই সঙ্গীতের নেশায় তিনি ঘর ছেড়ে পালিয়ে যান।চট্টগ্রামের শহরের নিউ মার্কেট এলাকায় আজিজ বোর্ডিং নামক একটি বোর্ডিং-এ তিনি থাকতে শুরু করেন। সেখানে থেকেই তার সঙ্গীতের ক্যারিয়ার শুরু হয়। কিছু বন্ধুদের নিয়ে তিনি প্রতিষ্ঠা করেন ফিলিংস নামক একটি ব্যান্ড এবং ব্যান্ডের প্রধান গিটারিস্ট ও কন্ঠদাতা হিসেবে নিজের ক্যারিয়ার শুরু করেন।
সেই ছোট্ট কাল থেকেই আমার বেড়ে উঠা গুরু জেমসের গান শুনে।যার গান না শুনলে আমার রাত কাটেনা,দিন থমকে যায়।জেমসের মাতাল সুরের মাদকতাই মাতাল শ্রোতা আমি,গুরুর লিড গিটারের তালে উন্মাদ ভক্ত, তোমারই দুষ্টু ছেলের দলের একজন দুষ্ট আমি।যার গান না শুনলে মনের উন্মাদনা জেগে উঠে না,তাকে কি ভাবে জন্ম দিনের শুভেচ্ছা জানাতে হয় তা আমার জানা নাই।তবে শুধু এইটুকুই বলব,গুরু, "শুভ জন্মদিন" অনেক ভালবাসা রইলো,বেঁচে থাক আমাদের মাঝে অনন্তকাল।আর উপহার দাও আরো অনেক অনেক উন্মাদ করার মত হাজারো গান।লাভ ইউ গুরু।অনেক ভালোবাসি তোমায়।
এই বাংলার সকল মানুষ জানে, -কৃষক-শ্রমিক-মজুর, গরীব দুখী, রিকশাওয়ালা, চরকা ওয়ালা, লেইছ ফিতা ওয়ালা, বায়স্কোপ ওয়ালা, গার্মেন্টস শ্রমিক, লাঠিয়াল, সাপুড়ে-বেদেনী, মুক্তিযোদ্ধা, দুখিনী মা, গায়ের সেই জুলেখা, হারাগাছের নুরজাহান, শহুরে, প্রবাসী, শিক্ষা গুরু, নন্দিনী, হেরেমের বন্দিনী, মীরাবাই, মাণ্ণাণ মিঞা, আত্মঘাতী যুবক, অনাহারী, শান্তিকামি মানুষেরা, স্টেডিয়ামের সেই জ্বরে কাতর জরিনা বিবি, পরিচয় হীন শিশু, যাত্রা পালার সেই ডানা কাটা পরী, জেলখানার কয়েদী, পেশাদার খুনী, রাত জাগা প্রেমিক, বখে যাওয়া রংবাজ, কিশোর, তরুণ, যুবক, শিশু সহ সবাই জানে এই বাংলার মিউজিকের গুরু শুধুই জেমস। আর কেও নয়। যার গানে শুধু ভালবাসা নয়, আছে তারুণ্যের উন্মাদনা, অনুপ্রেরণা, দুঃখ ভোলার ডাক, অন্যায়ের বিরুদ্ধে বজ্রকণ্ঠ, দেশ প্রেম, ভণ্ড রাজনীতিকের স্বীকারোক্তি, মনীষীদের প্রতি শ্রদ্ধা, মাতা-পিতার প্রতি ভালবাসা, খেটে খাওয়া মানুষের কথা, ধর্মের কথা, ইহকাল-পরকালের কথা, এই বাংলার ইতিহাস, ঐতিয্য, বাংলার সংস্কৃতি, খেলা-ধুলা সহ সব ক্ষেত্রেই তাঁর অবাধ বিচরণ। সুতরাং গুরু হওয়ার যোগ্যটা তো শুধু তারই আছে। গুরু আমাদের সকল ধর্মের সকল মানুষের, সর্বজনীন, সর্বকালীন। সে আমাদের প্রানের গুরু গানের গুরু জেমস। আর কেও না! কেও না! কেও না!

