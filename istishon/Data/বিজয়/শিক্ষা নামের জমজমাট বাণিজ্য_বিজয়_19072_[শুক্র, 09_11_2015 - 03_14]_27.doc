শিক্ষা নামের জমজমাট বাণিজ্য


শিক্ষা আমাদের মৌলিক অধিকার।শিক্ষা কোন ভোগ্য পণ্য না।প্রত্যেকটা মানুষের বেচে থাকার জন্য যেমন খাদ্যের দরকার হয়,তেমনি জাতিকে উন্নত সৃজনশীল মনোনয়নের জন্য এবং একটা শক্ত মেরুদণ্ডশীল জাতি গড়ে তুলতে শিক্ষার কোন বিকল্প নাই।তাইতো মহান দার্শনিক বলেছিলেন,”তোমরা আমাদের একটা শিক্ষিত মা দাও আর আমি তোমাদের একটা শিক্ষিত জাতি দিব।“
স্বাধীনতার পর জাতির জনক বঙ্গবন্ধু শেখ মুজিবুর রহমান বলেছিলেন,”আমি তোমাদের স্বাধীনতা এনে দিয়েছি,এখন তোমরা এগিয়ে যাও আর সেটা সংরক্ষণ কর।“দেশ স্বাধীন হয়েছে অনেক বছর হয়ে গেল,কিন্তু আমরা আমাদের মৌলিক চাহিদার মধ্যে অন্যতম শিক্ষাকে সঠিক আলো দেখাতে পারিনি।কিন্তু এই বলে আমাদের শিক্ষা ব্যবস্থা একেবারে থমকে যায় নি।কিন্তু যখনই নতুন প্রজন্মরা নিজেদের উদ্যোগে শিক্ষার আলোয় আলোকিত হওয়ার জন্য এগিয়ে আসলো ঠিক তখনই সরকার শিক্ষার উপর অনৈতিক কর ছাত্রদের উপর চাপিয়ে নতুন প্রজন্মকে প্রশ্নবিদ্ধ করে কোণঠাসায় ফেলে দিল।
কিন্তু আমাদের দেশে আজ অপ্রিয় সত্য হলেও জমজমাট ব্যবসা চলছে শিক্ষা নিয়ে।শিক্ষার নামে আনাচে কানাচে গড়ে উঠেছে বিভিন্ন প্রাইভেট স্কুল,কলেজ থেকে শুরু করে বিশ্ববিদ্যালয় পর্যন্ত।তাছাড়া রয়েছে ব্যাঙের ছাতার মত বিভিন্ন কোচিং সেন্টার,স্কুল,কলেজ এবং বিশ্ববিদ্যালয়ের ছাত্রদের প্রাইভেট পড়ানোর নীতি।যদি কোন ছাত্র নির্দিষ্ট স্যারের কাছে প্রাইভেট বা কোচিং না করে তাহলে ছাত্রদের যেমন হয়রানি করা হয় এবং পরীক্ষার খাতায় নাম্বার কম দিয়ে ছাত্রদের মৌলিক অধিকার থেকে বঞ্চিত করা হয় নিয়ে যখনি বিভিন্ন মাধ্যমে আন্দোলন বা সমালোচনা হচ্ছিল তখনি আমাদের মাননীয় সরকার শিক্ষাকে পন্য বানিয়ে ফেলার পায়তারা শুরু করে দিল শিক্ষার উপর ৭.৫% ভ্যাট আরোপ করে।
পড়তে গিয়ে ছাত্ররা কেন ভ্যাট দিবে মাননীয় সরকার?ভ্যাট হয় পণ্যের,শিক্ষা কি পণ্য?
কর যদি দিতেই হয়,তবে তা কেন শুধু বেসরকারি বিশ্ববিদ্যালয়ের ছাত্রদের উপর আরোপ করা হবে?নাকি বেসরকারী বিশ্ববিদ্যালয়ের ছাত্ররা বেসরকারী প্রতিষ্ঠানে ভর্তি হয়ে কোন পাপ করেছে মাননীয় সরকার মহোদয়?আর যদি সরকারকে কর দিতেই হয় সেটা কেন ছাত্ররা দিবে?সেই করটা আপনারা ভার্সিটির মালিক পক্ষ থেকে আদায় করে নিন।সরকারকে বেসরকারী বিশ্ববিদ্যালয়ের মালিক পক্ষ একটা নির্দিষ্ট পরিমাণ কর দিয়েই যাচ্ছে।দরকার পড়লে সেই কর বাড়ান আপনারা।কিন্তু আপনারা তা না করে কর আরোপ করলেন ছাত্রদের উপর।নাকি ছাত্ররা বেসরকারী বিশ্ববিদ্যালয়ে ভর্তি হয়ে বড় কোন ধরনের পাপ করে ফেলেছে?যদি ছাত্ররা পাপ করে ফেলে বেসরকারি বিশ্ববিদ্যালয়ে,তাহলে আমাদের মত মধ্যবিত্ত পরিবারের ছাত্রদের বলার কিছু নাই।আর আমাদের শিক্ষার ক্ষেত্রেও কোন অধিকার আছে বলে আমি বা আমরা মনে করি না।আর যদি পাপ না করে থাকি তাহলে ছাত্রদের টিউশন ফি এর উপর যে কর আরোপ করা হয়েছে তা সম্পূর্ণ অযৌক্তিক এবং অন্যায়।হয়তো আপনারা ভাবছেন যে,যদি ছাত্ররা বেসরকারি বিশ্ববিদ্যালয়ে এতো এতো টাকা দিয়ে পড়তে পারে তাহলে হয়তো এই ৭.৫% করও দিতে পারবে।কিন্তু আপনি এটা খেয়াল করেন নি যে,বেসরকারি বিশ্ববিদ্যালয়ের বেশীর ভাগ ছাত্রই মধ্যবিত্ত পরিবারের ছাত্র।যাদের প্রতিবার সেমিস্টার ফি দিতে গিয়ে আমাদের পরিবারেরর বারবার হিমসিমের মধ্যে পরতে হয়।আপনারা তা দেখবেন কেন আপনারতো টাকা চাইলেই পেতে পারেন।কিন্তু আপনারা আবার আমাদের ভবিষ্যৎ নিশ্চিত করতে পারেন না গ্রাজুয়েশন কমপ্লিট করার পর।আপনাদের ছাত্রদের উপর কর তখনই কিছুটা যুক্তিসঙ্গত হতো,যখন আপনারা এই ছাত্রদের ভবিষ্যৎ নিশ্চিত করতে পারতেন।যদিও আমাদের শিক্ষা মৌলিক অধিকার।
বাণিজ্য করছে বেসরকারি শিক্ষা প্রতিষ্ঠান গুলোর মালিক পক্ষ।আর কর আদায় করা হবে ছাত্রদের উপর এর জন্য কি সরকার মহোদয়ের একটুও লজ্জাবোধ হচ্ছে না!বেসরকারি বিশ্ববিদ্যালয়ের শিক্ষার্থীদের যেখানে দম ফেলতে এবং দম নিতেও টাকা লাগে সেখানে আপনারা তার বিহিত করবেনতো দুরের কথা সেখানে ছাত্রদের উপর অন্যায় ভাবে আরো টাকা আদায় করার ফন্দি আঁকছেন ওল্টা সরকার মহোদয়।
তাই হয়তো কবি রুদ্র মুহম্মদ শহিদুল্লা বলেছিল-
“বেশ্যাকে তবু বিশ্বাস করা চলে
রাজনীতিকের ধমনি শিরায় সুবিধাবাদের পাপ
বেশ্যাকে তবু বিশ্বাস করা চলে
বুদ্ধিজীবীর স্নায়ুতে সচেতন অপরাধ
বেশ্যাকে তবু বিশ্বাস করা চলে
জাতির তরুণ রক্তে পুষেছে নির্বীযের সাপ”
অ.টঃতোমরা আমাদের কাণ্ড-জ্ঞানহীন বুদ্ধি ব্যশ্যা দাও,আমরা তোমাদের একটা মগেরমুল্লুক দিব।

