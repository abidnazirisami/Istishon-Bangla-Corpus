১০০% ফেসবুক নারীবাদী,হুম !!


-ভাই,খুব প্যারায় আছি।
-কেন?
-নারী অধিকার নিয়ে কোন কথা বললেই কিছু লোকের চুলকানী উঠে যায়।
-ও আচ্ছা।
-ভাই,আপনি কি নারীবাদ সাপোর্ট করেন?
-হুম,কেন?
-না এমনি,তাহলে তো মিলেই গেল।
-কী?
-আপনিও নারীবাদে বিশ্বাসী আর আমিও।
-হুম,ভালোই।
-আচ্ছা ভাই, আপনি কিভাবে নারীবাদ সাপোর্ট করেন?আপনাকে না দেখলাম ওইদিন এক নারীবাদীর পোস্টে বিরোধীতা করতে।
-হুম!যাউজ্ঞা,তুমি কিভাবে কর সেটাই আগে জানি।
-ভাই ফেসবুকে করি।আর নারীবাদীরা যা পোস্টায় ওইটাতেই লাইকাই আর সহমত পোষন করি।আর যখন কোন নির্যাতিত নারীর কিছু বিষয় সব থেকে বেশী আলোচিত হয় তখন ধুমধাম পোস্টাই।যেমন,ধর্ষন,শ্লীলতাহানি আরো কত বিষয় আছে না! ভালো লাইকও পাই ভাই।
-ও আচ্ছা,ভালো।চা-বিড়ি খাবা?
-খাওয়া যায়।ভাই মেয়েটা দেখেন,খাসা মাল একটা, পুরাই অস্থির আর পাছাটা দেখছেন পুরাই চল্লিশ!
-হুম,আচ্ছা বাদ দাও।(মামা দুই কাপ চা আর দুইটা সিগারেট দিও)তোমার বোনের কি খবর?শশুড় বাড়ী না তোমাদের বাড়ী?
-ভাই,আর বইলেন না।আপুরে নিয়েই যত চিন্তা আর বিপদ।
-কেন!
-আরে ভাই,ভাইয়া আর ভাইয়ার বাপ-মায় খুব জ্বালায়।আর দুইদিন পরপর টাকার জন্য আপুরে মারে।গতকালকেই শশুড়বাড়ী থেকে রাগ করে চলে আসছে।ও আর যেতে চায় না।
-ওহ আচ্ছা!তোমরা কি ভাবছ এখন?
-ভাই বলেন তো চাইলেই কি এতো সহজে ফিরে আসা যায়।সবে মাত্র নতুন বিয়ে হয়েছে এবং ৫ মাসের অন্ত:সত্ত্বা।এখন আপু ডিভোর্স নিতে চায়।কিন্তু এটা কি এখন সম্ভব?আর নারী হলে এইটুকু সহ্য করতেই হবে।আমার আম্মাও এরকম একটু জ্বালাতনের স্বীকার হয়েছে।তাই বলে কি আম্মা আব্বাকে ছেড়ে চলে গেছে?
-হুম,তা ঠিক!
-আব্বা-আম্মা আমরা সবাই ওকে বুঝাইতাছে।কিন্তু বুঝার চেষ্টাই করে না।অবশেষ আজ রাজী হইছে ভাইয়ার সাথেই সংসার করবে।আর রাজী না হয়ে উপায় আছে,আব্বার মানসম্মানের প্রশ্ন হয়ে দাড়াইছিলো।আগামীকালই চলে যাবে।
-ওহ আচ্ছা,ভালো।আমার উঠতে হবে একটু।
-আচ্ছা ভাই,ভালো থাকেন।
-তুমিও ভাই।

