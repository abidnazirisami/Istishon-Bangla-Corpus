লজ্জা ও সম্ভ্রম


বন্ধ হয়ে যাচ্ছে জানালা ও ফুল
কোমল ঠান্ডা রোদের দিন বুঝি
শেষ, কন্কন ও রাতের মুকুল
বাজবে ও ফুটবে কিনা? দুটো মন
সাজবে কিনা শরতের মেঘের মাঝি
সায়াহ্নে আহ্নিকের ব্যাথাও কি ভুল?
সৃষ্টির যাতনা দমন হবে কি বমনে?
প্রশ্নবিদ্ধ বারবার হবে যাতনার শুল?
আমি জানি লাশের শহড়ে অবগুন্ঠন
আমি মানি থাকবেই জ্বলে ঝাড়বাতি ও লন্ঠন!
কৃষ্ণকায় রাত্রির ঠেলে উঠবেই বেদনার শৈশব।
আমি জানি অমানিশা কাদের উল্লাস!
আমি মানি নিভবেই কলুষিত লজ্জা ও সম্ভ্রম
আলো ছায়ায় শিরদাঁড়ায় ঝকমকে কুশীলব।

