_ বঙ্গবন্ধু বাংলাদেশ ও বাকশাল _


১৯৭৫ সালের ২৫ জানুয়ারি রাষ্ট্রপতি শাসিত সরকার ব্যবস্থা প্রবর্তন এবং বঙ্গবন্ধুর রাষ্ট্রপতির দায়িত্বভার গ্রহণ । ২৪ ফেব্রুয়ারি দেশের বিভিন্ন রাজনৈতিক দলের সমন্বয়ে গঠন করা হয় জাতীয় দল - " বাংলাদেশ কৃষক শ্রমিক আওয়ামী লীগ " ( বাকশাল ) । বঙ্গবন্ধু জাতীয় দলে যোগদানের জন্যে দেশের সকল রাজনৈতিক দল ও নেতাদের প্রতি আহবান জানান ।সমগ্র জাতিকে ঐক্যবদ্ধ করে অর্থনৈতিক মুক্তির সংগ্রামে অংশগ্রহনের আহবান জানিয়ে অভূতপূর্ব সারা পান ।
বিদেশী সাহায্যের ওপর নির্ভরশীলতা কমিয়ে বাংগালী জাতিকে আত্মনির্ভরশীল হিসাবে গড়ে তোলার প্রয়োজনীয়তা উপলব্ধি করেন । তাই স্বাবলম্বিতা অর্জনের লক্ষ্যে গোটা অর্থনীতিকে ঢেলে সাজানোর প্রয়োজন দেখা দেয় । স্বাধীনতাকে অর্থবহ করে মানুষের আহার, বস্ত্র, বাসস্থান, চিকিৎসা, শিক্ষা ও কাজের সুযোগ সৃষ্টির লক্ষ্যে দ্বিতীয় বিপ্লবের কর্মসূচি ঘোষণা দেন ।
এখানে এই দ্বিতীয় বিপ্লব কর্মসূচির মধ্যে ছিলো- দুর্নীতি দমন, ক্ষেতে-খামারে কলকারখানায় উৎপাদন বৃদ্ধি, জনসংখ্যা নিয়ন্ত্রন এবং জাতীয় ঐক্য প্রতিষ্ঠা । এই লক্ষ্যকে সামনে রেখে দ্রুত অগ্রগতি করবার মানসে ৬ জুন বঙ্গবন্ধু সকল রাজনৈতিক দল, পেশাজীবি ও বুদ্ধিজীবি মহলকে ঐক্যবদ্ধ করে এক মঞ্চ তৈরি করেন, যার নাম দেন - " বাংলাদেশ কৃষক শ্রমিক আওয়ামী লীগ " (বাকশাল) । বঙ্গবন্ধু এই দলের চেয়ারম্যান নির্বাচিত হন ।
অতি অল্প সময়ের মধ্যে দেশের অর্থনৈতিক অবস্থার উন্নতি হতে শুরু করে । উৎপাদন বৃদ্ধি পায় । চোরাকারবারি বন্ধ হয় । দ্রব্যমূল্য সাধারণ মানুষের ক্রয় ক্ষমতার আওতায় চলে আসে । দেশের মানুষ ঐক্যবদ্ধ হয়ে নতুন উদ্দীপনায় স্বাধীনতার সুফল ভোগ করতে শুরু করে ।
কিন্তু সে সুখ বেশি দিন স্থায়ী হয় না ।
১৫-ই আগস্ট ভোরে হাজার বছরের শ্রেষ্ঠ বাঙ্গালীর স্বপ্ন, কতিপয় বিশ্বাসঘাতকের হাতে নির্মম ভাবে পরাজিত হয় ।
উৎস ও তথ্য সংগ্রহ করা হয়েছে- " বঙ্গবন্ধু শেখ মুজিবুর রহমানের রাজনৈতিক জীবন পরিচয় ১৯৫৫-১৯৭৫" থেকে ।
* জাতির জনক বঙ্গবন্ধু শেখ মুজিবুর রহমান মেমোরিয়াল ট্রাস্ট, ঢাকা কর্তৃক প্রকাশিত এলবাম, জাতির জনক, ৩য় প্রকাশ, ১৭ মার্চ ২০১০ থেকে উদ্ধৃত ।

