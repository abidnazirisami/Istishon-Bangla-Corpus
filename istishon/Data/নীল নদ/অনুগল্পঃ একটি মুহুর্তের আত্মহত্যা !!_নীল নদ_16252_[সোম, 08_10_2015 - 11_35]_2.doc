অনুগল্পঃ একটি মুহুর্তের আত্মহত্যা !!


দোতলার জানালা থেকে রাস্তাটাকে বেশ প্রসারিত মনে হয় , যেমনটা হয় না এই রাস্তায় চলার সময় । এই রাস্তার কখনো সকাল বা সন্ধ্যা হয় না , দিন রাতও নামে না বলতে গেলে । শুধু আছে গতি আর খেটে খাওয়া মানুষের তাড়া । সবাই কেনো জানি এই রাস্তাটায় নামার পর ব্যস্ত হয়ে যায় , সবাই শুধু আগে যেতে চায় । মাঝে মাঝে বিশাল আকারের জটলা বাধে চৌরাস্তার মিলনস্থলে, খিস্তি-খেউড় চলতে থাকে সবার মুখে, একসময় আবার জটলা প্রশমিত হয়ে সবকিছু স্বাভাবিক চলতে থাকে । অফিস পাড়ায় এদিক দিয়েই যেতে হয় বলেই এই রাস্তার মানুষ বেশী ব্যস্ত থাকে বলে আমার বিশ্বাস ! পুরো রাস্তা জুড়ে নিয়ম শৃংখলার বালাই নাই, আছে ফুটপাথ ভর্তি দোকান, ফুটপাথের চা প্রেমীদের ভীড় আর আছে জমাট বাধা কাদা, খানা-খন্দে ভরা কিছু রংচটা গতিরোধক ।
আমি জেব্রা ক্রসিং ধরেই রাস্তা পার হচ্ছিলাম, প্রথমে ডানে তারপর বামে, আবার ডান-বাম দেখে শিউর হয়েই পা বাড়ালাম রাস্তা পার হওয়ার জন্যে । কিন্তু বামে চোখ পরতেই চোখ আটকে গেল , দম নিয়েই সামনে দেখলাম আবার বামে । রিক্সা টা তখন বামে মোর নিয়ে আমার সোজাসুজি আসতে লাগলো, আমার দৃষ্টি আরো প্রসারিত হল , সবচেয়ে কাছে থেকে শেষ বার যখন আমি তার দিকে দৃষ্টি নিক্ষেপ করলাম , ঠিক তখনি আমার ভুলটা ভেংগে গেল !! আমি আবিষ্কার করলাম অন্য একজনকে, যাকে আমি চিনি না ! আসলে আমি যাকে মনে করে এতোক্ষন হা করে পেছন ফিরে বারবার দেখতে ছিলাম, রিক্সায় আসলে সে ছিলো না । আর একটু হলেই ডাক দিয়ে ফেলতাম, মুখে নামটা এনে ' ই ' বলে চেপে গেলাম, আমার হৃদযন্ত্রের টিকটিক কম্পন টের পাচ্ছিলাম । কিন্তু, একি ! আমার সামনে সে নেমে একটা ছেলের দিকে খানিক এগিয়ে আবার আমার দিকে একবার দেখে ঈষত ভেংচি কেটে ছেলেটার হাত ধরে চলে গেল।
স্বপ্নটির সফল সমাপ্তি শেষে এখন এই তল্লাটে বৃষ্টি নেমে গেছে ।

