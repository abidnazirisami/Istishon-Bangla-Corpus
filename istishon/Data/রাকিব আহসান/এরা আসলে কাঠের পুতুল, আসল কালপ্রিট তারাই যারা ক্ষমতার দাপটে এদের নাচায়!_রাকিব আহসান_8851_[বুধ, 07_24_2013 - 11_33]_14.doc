এরা আসলে কাঠের পুতুল, আসল কালপ্রিট তারাই যারা ক্ষমতার দাপটে এদের নাচায়!


আমিঃ আচ্ছা ভাই। এই মুহূর্তেই যদি ক্যাম্পাসটা গরম হয়ে যায়। মারা মারি শুরু হয় আপনার চোখের সামনেই, তাহলে কি অ্যাকশন নিবেন নাহ?
পুলিশঃ নাহ! যদি উপর থেকে কিছু করতে বলে তাইলে...
আমিঃ মানুষ কয় আপনারা নাকি ঘুস খান! (রসিকতা কইরা কইলাম)
পুলিশঃ আমরা স্কেলের যে বেতন আমি পাই সেটা দিয়ে আমার সংসার চলে নাহ। এমনিতেই ভাড়া আর রেশনের টাকা কাইটা নেয়! আর একা একা দুর্নীতি করা যায় নাহ। সবাই মিলেই করি।
অসহায় পুলিশ! সমাজের কাছে যারা পরাজিত। দায়িত্বশীলতার কাঠগড়ায় বন্দী তাদের জীবন। কম ছুটি, কম বেতন, কম সুযোগসুবিধা এদের জন্য বরাদ্দ রয়েছে। যাদের সমাজে কোন সম্মান দেওয়া হয় নাহ। জীবনের কোন মূল্য নেই, যেকোন সময়ে জীবন এবং চাকুরী হারাবার ভয়। অতি মাত্রায় নিষ্পেষিত, যুগে যুগে পদদলিত!! 
দুপুরের দিকে ঢাকা ভার্সিটি গেছিলাম অনেক দিন পর এক স্কুল ফ্রেন্ডের সাথে আড্ডা দিতে। ঘুরতে ঘুরতে গিয়ে বসলাম শহীদ মিনারের সামনে। সেখানে সময় কাটানোর এক পর্যায়ে পাশে বসা এক পুলিশের সাথে কিছু কথা বলে ফেলি। খানিকক্ষণ পর পরই চোখের দিকে তাকালাম লোকটার। খুব আন্তরিক হয়েই কথাগুলো বলছে। লোকটার কষ্টের কথাগুলো মনে দাগ কেটে গেছে। কিছুতেই ভুলতে পারছি নাহ। নিজের প্রতি খানিকটা ক্ষোভ জমেছে আমার, পেছনের কাহিনী না জেনে কতই না গালমন্দ করেছি ওদের! 
আমরা তো কেউ পুলিশদের নিয়ে কোন ভাল কথা বলি নাহ। পারলে ঘৃণাই করি, অহেতুক গালি দেই। কিন্তু কখনও ভাবি নাহ তারা যতটা দুর্নীতিবাজ তার থেকে অনেক বেশি অসহায়। আর তাদেরকে অসহায় করে রেখেছে ক্ষমতাসীনরা। পুলিশদের কোন দিনও কোন পরিবার ছিল নাহ। রাজনৈতিক অস্থিরতায় পল্টনে সভা সমাবেশ চলাকালীন সময়ে পুলিশের জীবনের কোন নিশ্চয়তা নেই বললেই চলে। দলীয়করণ আর ক্ষমতার প্রভাব এদের অকার্যকর করে রেখেছে। এরা আসলে কাঠের পুতুল, আসল কালপ্রিট তারাই যারা ক্ষমতার দাপটে এদের নাচায়!

