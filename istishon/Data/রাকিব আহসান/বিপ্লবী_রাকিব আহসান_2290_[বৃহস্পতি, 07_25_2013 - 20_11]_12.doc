বিপ্লবী


প্রত্যেকটা বিপ্লবের জন্ম হয় একটা চেতনাকে কেন্দ্র করে।
পরিবর্তন আসে জনমনে। সচেতনতা বাড়ে। স্বপ্ন দেখায় উজ্জ্বল ভবিষ্যতের।
বিপ্লবীরা থাকে বেপরোয়া।
ওরা কারো ভাই নয় কারো বাবা নয় কারো ছেলে বা বোন নয়।
ওরা শুধুই ''বিপ্লবী'' জানে নাহ কিভাবে হার মানতে হয়! 
অবশেষে ওরা হারিয়ে যায় তারা-নক্ষত্রের ভিড়ে রাজপথ রঙ্গিন করে।
এখানেই শেষ নয়...
চেতনা বেঁচে থাকে রক্ত মাংসের দেহে।
বিপ্লবীরা আবার আসে যৌবনকে সঙ্গী করে।
ওদের মুখে প্রতিবাদী কণ্ঠে মাথা উঁচু করে বেঁচে থাকার বজ্রধ্বনি।
ক্ষণে ক্ষণে বুলেটের মরণ ছোবলে দিশেহারা হয়ে আলিঙ্গন করে মাটিকে।
ওদের শেষ নিঃশ্বাসে জন্ম নেয় হাজারো বিপ্লবী।
এখানেই শেষ নয়...
বিপ্লবীরা দিয়েছে ৫২, ৬৯, ৭১, ৯০!
বাঙ্গালী ভুলতে পারে নাই ওদের কীর্তিকথা।
লিখে গেছেন বহু কবি সাহিত্যিকরা কালো কালির বদৌলতে।
সাধারণের হাত ধরে ওরা বীরের বেশে জয় করেছে মানুষের মন।
মীরজাফরদের খপ্পরে পরে স্বপ্ন বিলিয়ে দেয় ভুল পথে হেঁটে।
এখানেই শেষ নয়...
অদম্য সাহস ওদের। স্বপ্নকে তবু ধোঁয়াশা হতে দেয় নাহ।
সাগরের ঢেউ এর বিপরীতে দাঁড়িয়ে দাবী আদায়ে সোচ্চার ওরা।
হাজারো মানবের ভিড় ঠেলে এগিয়ে আসে সামনের কাতারে।
সাধারণের কথাগুলো মুখ ফুটে বলবে বলে।
রক্তনীতির খেলায় ক্ষমতালোভীদের অত্যাচারের শিকার হয় ওরা।
এখানেই শেষ নয়... 
ওরা একবার মরেও জন্ম নেয় বহুবার।
সমাজের হায়না গুলোকে শেষ করে দেবে বলে।
বিদ্রোহ করে সমাজচ্যুত হয়।
আবারও রাস্তায় নামে ওরা মনবল বুকে নিয়ে।
ক্ষমতাবানরা মিথ্যা অভিযোগে, হামলা-মামলা, গুম করে হাওয়ায় মিলিয়ে দেয় ওদের।
এখানেই শেষ নয়...
ওদের শেষ নিঃশ্বাসে জন্ম নেয় হাজারো বিপ্লবী।

