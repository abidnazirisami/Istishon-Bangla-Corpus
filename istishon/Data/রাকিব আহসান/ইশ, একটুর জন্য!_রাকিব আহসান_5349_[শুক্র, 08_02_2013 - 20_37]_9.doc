ইশ, একটুর জন্য!


জিপিএ ৪.৯০ পাইছিলাম। যাকেই রেজাল্টটা বলছিলাম সবাই ভুরু দুইটা কুঁচকায়ে বলতো
''ইশ, একটুর জন্য'' 
হা, একটুর জন্যই জিপিএ ৫ মিস করছিলাম। দুঃখ ছিল নাহ। রেজাল্ট এর দিন দেখলাম অনেকের মুখেই হাসি আবার অনেকেই মুখ ভার করে আছে, মনটাকে সময়ের সাথে মানিয়ে নেয়ার চেষ্টা করছে। আমার ক্ষেত্রে দিনটা ছিল সাদামাটা অনেকটা ভাল-মন্দ মিলায়ে বলা যেতে পারে।
আমার এখনও মনে হয় এইচ.এস.সি কোর্সটা ৩ বছরের করা উচিৎ!! 
রেজাল্ট যাই হোক না ক্যান সময়টা পার করে আসাটাই সব থেকে বড় ব্যাপার। রেজাল্ট এর দিন আমার এক বন্ধু হাসি মুখে আমাকে বলছিল, ''দোস্ত টেনশন নিস নাহ। ভাল কোথাও ভর্তি হয়ে গেলে এই রেজাল্ট এর কোন দাম নাই !''
বলে রাখি, আমার বন্ধুটি জিপিএ ৫ পেয়েছিল। ওই দিনই সন্ধ্যায় কল করে ওর রীতিমত কান্দা কান্দা ভাব! কল করে বলে, ''মামা আমার তো গোল্ডেন মিস!''
আমি বললাম, ''তাতে কি?''
ও বলে, ''আরে আমি এত কষ্ট কইরা উদ্ভাসে কোচিং করলাম বুয়েটে পড়মু এই আশা নিয়ে! আমার তো ফিজিক্স-মাথ দুইটা তেই প্লাস মিস!''
আমিও একটা খোটা মেরে বললাম, ''মামা, তুইও টেনশন নিস নাহ। ভাল কোথাও ভর্তি হয়ে গেলে এই রেজাল্ট এর কোন দাম নাই!''
আমার সেই বন্ধু গত মাসের কোন এক তারিখে ভর্তির ব্যাপারে আমার সাথে ফেবুতে যোগাযোগ করছিল। জানতে পারলাম সে নাকি বিগত কয়েক মাস আগে 'ড্যাফোডিল' এ ভর্তি হইছিল ইলেকট্রিকালে। এখন নাকি আর পড়তে ভাল লাগতেছে নাহ। তাই দেশের বাইরে চলে যাওয়ার ইচ্ছা আছে। 
আজ এটুকু বলার মানে হল, একটা তুচ্ছ রেজাল্ট কখনই মানুষের ভবিষ্যৎ বদলাতে করতে পারে নাহ। ভাল কোন একটা জায়গাতে ভর্তি হলেই রেজাল্ট এর মর্ম শেষ। কাজেই লোক দেখানো এই রেজাল্ট নিয়ে কষ্ট পাবার কোন কারণ নাই।
ভর্তি যুদ্ধে পৌঁছানোর শেষ ধাপ পার করার জন্য অপেক্ষমান ছাত্রদের আমার আগাম অভিনন্দন।

