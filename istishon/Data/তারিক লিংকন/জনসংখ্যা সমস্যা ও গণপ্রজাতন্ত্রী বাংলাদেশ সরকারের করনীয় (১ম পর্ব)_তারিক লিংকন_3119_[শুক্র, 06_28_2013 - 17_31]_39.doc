জনসংখ্যা সমস্যা ও গণপ্রজাতন্ত্রী বাংলাদেশ সরকারের করনীয় (১ম পর্ব)


পৃথিবীর জনসংখ্যা কত? ৭০০ কোটি?
ওয়ার্ল্ড মিটার ইনফো এর মতে আজকের জনসংখ্যা ৭১২ কোটি!! যাহোক এইবার একটা মজার ব্যাপার লক্ষ্য করুন এই ৭১২ কোটি মানুষের ৭৫% মানুষ বসবাস করে ৫০% স্থলভাগে অর্থাৎ এশিয়া ও আফ্রিকায় বাকি ২৫% মানুষ বসবাস করে বাকি ৫০% স্থলভাগে। 
একটু লক্ষ্য করুণ স্থলভাগের % এ বিভিন্ন মহাদেশের অবস্থানঃ
এইবার একটু জনসংখ্যার তালিকাটা দেখুনঃ
এশিয়া ও আফ্রিকা মহাদেশের মোট স্থলভাগ গোটা দুনিয়ার ৫০% অথচ এই ভূখণ্ডে বসবাস করে ৭৫% বা ৫৩৫ কোটি মানুষ। বলা হয়ে থাকে গোটা দুনিয়ায় এযাবৎ কালে যত মানুষ মারা গেছে তার প্রায় সমপরিমান মানুষ এখন দুনিয়াতে জীবিত আছে। তাহলে আমাদের আসলে অবস্থার ভয়াবহতা বুঝতে কষ্ট হওয়ার কথা না। ভেবে দেখুন ১৯০০ সালে পৃথিবীর জনসংখ্যা ছিল ১৬০ কোটি আর ১৮০০ সালে ১০০ কোটিরও কম। মাত্র ৫০০ বছর আগেও অর্থাৎ ১৫০০ সালে দুনিয়ার মানুষ ছিল সর্বসাকুল্যে ৪৫ কোটি!! আর শুনে আঁতকে উঠবেন ২০৫০ সালে এই সংখ্যা হতে পারে ৯২০ কোটি!
এইবার বাংলাদেশে নজর দেই! জনসংখ্যার শতাংশে বাংলাদেশ পৃথিবীর বুকে ৮ম বা ৭ম যেখানে আমরা চীন, ভারত, আমেরিকা, ইন্দোনেশিয়া, ব্রাজিল, পাকিস্থান ও নাইজেরিয়ার ঠিক পরে। এইবার একটা তথ্য দেই যা জানলে আমরা আঁতকে উঠবো! স্থলভাগের আয়তনে বাংলাদেশের অবস্থান বিশ্বে ৯৪তম হলেও জনসংখ্যায় আমরা ৮ম অর্থাৎ মাত্র ০.০৯৯% বা ০.১% স্থলভাগে ২.৩৫% মানুষের জনবসতি। একটু অন্যভাবে বললে সমভাবে বণ্টন করলে মানুষের যে হারে স্থলভাগে থাকার কথা তার থেকে ২৪ গুন খারাপ অবস্থায় এই বাংলার মানুষ বসবাস করে। আমাদের অবস্থা আরও কতটা খারাপ হবে তা আমাদের সরকার সমূহের এই ব্যাপারে উদাসীনতা দেখলেই বুঝা যায়।
আমাদের দেশের বিগত সরকার গুলো কখনও এইব্যাপারে আশানুরূপ কোন কার্যকরী ও সুদূরপ্রসারী পদক্ষেপ নেয় নি। যা করেছে তা সবই এনজিও এবং বিদেশী বড়কর্তাদের চাপে। দেশের এমন সংকটময় সময়ে আজই যদি সরকার কোন সুদূরপ্রসারী জনসংখ্যা নিয়ন্ত্রণের পদক্ষেপ গ্রহন না করে তবে বাংলাদেশ একদিন অবধারিতভাবেই মানবিক বিপর্যয়ে পরবে। গতানুগতিক জনসংখ্যা বৃদ্ধির কারণ নয় আজ আমি এমন একটি কারণের কথা বলব যা আমরা এতদিন এড়িয়ে গেছি! কারন-
বাংলাদেশের মানুষের নারী ও পুরুষের গড় বিয়ের বয়স কত? ১৯ বা ২০ বছর বা আরও কম হতে পারে, গড়ে আমি ২০ বছরই ধরে নিলাম আর অন্যদিকে উন্নত বিশ্বে বসবাসকারী মানুষের নারী ও পুরুষের বিয়ের গড় বয়স প্রায় ৩০ বছর এর কাছাকাছি বা আরও বেশী। অর্থাৎ ১০০ পরে বাংলাদেশে যে দম্পতি ৬ষ্ঠ প্রজন্ম পৃথিবীর মুখ দেখবে আর পশ্চিমা বিশ্বে ৪র্থ প্রজন্ম। অন্যকথায় বলতে গেলে ১০০ বছর পর বাংলাদেশে ২ জনের সংসারের জনসংখ্যা হবে ৬*২-৪ (গড় আয়ু ৬৫ বছর ধরলে)= ৮ জন! আর উন্নত বিশ্বে হবে ৪*২-৪ (গড় আয়ু ৭০ বছর ধরলে)= ৪ জন! খুব সহজ হিসেব আমেরিকার জনসংখ্যা ২০০০ সালে ৩৫ কোটি থাকলে তা ২১০০ সালে হবে ৬০-৭০ কোটি বা আরও কম আর বর্তমান পরিস্থিতি চলতে থাকলে বাংলাদেশের ২০০০ এর ১৪ কোটির জনগন ২১০০ সালে হবে ৫৬-৬০ কোটি বা আরও বেশী! এইখানে আমি প্রতি দম্পতির দুজন করে সন্তান ধরে হিসেব করেছি অথচ আজও আমাদের দেশের অধিকাংশ মানুষের সন্তানাদি ২-এর অধিক। হয়ত যা আজও বাংলাদেশের দম্পতিদের গড় সন্তান ৪-এর মত! এর অর্থ বাংলাদেশের জনসংখ্যা পরিস্থিতি আরও ভয়ংকর হবে। অন্যদিকে পশ্চিমা বিশ্বের দম্পতিরা পৃথিবীর জনসংখ্যা কমানোর জন্যে নিজেদের একজন সন্তানের সাথে অবহেলিত জনগোষ্ঠীর এক বা একাধিক শিশুকে দত্তক নেয়।
তাহলে আমাদের করনীয় কি? করনীয় অবশ্যয় আছে। দেশের জনসংখ্যা নিয়ন্ত্রণে আজই তাই সরকারকে সুদূরপ্রসারী পরিকল্পনা নিতে হবে। যেহেতু বর্তমান সরকারের সাথে কোন উগ্র ধর্মীয় বা মৌলবাদি দল জোটবদ্ধ না আর সরকারের ২/৩ মেজরিটি আছে তাই একমাত্র এই সরকারিই এখন পারে বিবাহের বয়সের নীতিমালা ও সন্তানের সংখ্যা নির্ধারণ করে স্থায়ী আইন করতে। ধর্মীয় মৌলবাদী দল সমূহ এই ব্যাপারে কেমন বাধা দিবে বা দিতে পারে তার আলোচনায় আর গেলাম না। এই ব্যাপারে আরও দীর্ঘ ও জোরাল গবেষণা পারে একটা সুনির্দিষ্ট নীতিমালা তৈরি করতে। তবে আমার গবেষণায় আমি যা পেয়েছি তা হল বাংলাদেশের পুরুষের বিবাহের বৈধ বয়স হবে ২৫ বছর যা ২০২৫ সালে ৩০ বছরে উন্নতি করা যেতে পারে আর নারীর বিবাহের বৈধ বয়স হওয়া উচিৎ ২২ বছর যা ২০২৫ সালে ২৫ বছরে উন্নতি করা যেতে পারে। আর সন্তানের সংখ্যা হতে হবে ২ এর ভিতরে যেখানে প্রথম বাচ্চা সরকারের বর্তমান সকল সুবিধা পাবে আর ২য় বাচ্চাকে টিকা দান- চিকিৎসা-পড়াশুনা সহ সকল ক্ষেত্রে অর্থ ব্যায় করতে হবে পরিবারটিকে। এইখানে একটা আইনি ব্যাপার লক্ষ্য করি। সরকারের অতীব গুরুত্বপূর্ণ একটি প্রতিষ্ঠান বাংলাদেশ সেনা বাহিনীতে পুরুষ অফিসারের বিবাহের বৈধ বয়স ২৬ বছর বা চাকুরির ৬ বছর আর নারীদের ক্ষেত্রে ২৩ বছর ও ৩ বছর চাকুরি! ১৮ বছর বয়সে HSC পাশ করা একজন ২ বছর ট্রেইনিং করে ২০ বছর বয়সে কমিশন পেলে ৬ বছর চাকুরির পর তার বয়স ২৬ বছরই হয়। কিছু ক্ষেত্রে একটু ব্যাতিক্রম হতে পারে। তাহলে কি হল? দেশের মানুষের জন্যে সরকার একাধিক আইন বা নিয়ম রেখেছে। সরকার এই বিষয়ে প্রয়োজনে সেনাবাহিনীকে ব্যাবহার করতে পারে। সরকারের পদক্ষেপ ও পরিকল্পনা বাস্তবায়নেও সেনাবাহিনী ব্যাপকভাবে ভূমিকা রাখতে পারে।
আমি মনে করি আগামী নির্বাচনে এমন একটা গুরুত্বপূর্ণ বিষয়ের সংযুক্তি যেকোন রাজনৈতিক দলের নির্বাচনী ইশতেহার হিসেবে একটা গুরুত্বপূর্ণ বিষয় হতে পারে। এমন কি বর্তমান সরকার তার মেয়াদকালে এমন একটা জনসম্পৃক্ত বিষয়ের অবতারণা করলে তা দেশের জন্যে মঙ্গলজনক হবে, যা তরুণ ভোটারদের তাদের প্রতি আকৃষ্ট করবে। এখনও সময় আছে বলেই সরকার পারে দেশকে বড় ধরনের মানবিক বিপর্যয় থেকে রক্ষা করতে। আশাকরি যথাযথ কর্তৃপক্ষ এ বিষয়ে নজর দিবে ও আশু ব্যবস্থা গ্রহন করবে।
একটি আধুনিক সফল জাতি হিসেবে নিজেকে প্রমান করতে তাই আজই দেশের জনসংখ্যা নিয়ন্ত্রণে সুদূরপ্রসারী আইন করে তার কঠোরতম প্রয়োগ করতে হবে। অন্যথায় এত স্বল্প আয়তনের দেশের এত বিপুল পরিমানের মানুষের জীবনে অর্থনৈতিক মুক্তি নিশ্চিত করা অসম্ভব।

