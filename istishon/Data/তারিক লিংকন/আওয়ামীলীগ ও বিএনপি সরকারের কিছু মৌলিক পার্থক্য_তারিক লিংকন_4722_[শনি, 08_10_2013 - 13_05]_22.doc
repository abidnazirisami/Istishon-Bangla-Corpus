আওয়ামীলীগ ও বিএনপি সরকারের কিছু মৌলিক পার্থক্য


মানুষের মৌলিক চাহিদা কি কি? ছোট বেলা থেকেই আমরা মাধ্যমিক বিদ্যালয়ে সবাই পড়ে এসেছি। সেসব হচ্ছেঃ খাদ্য, বস্ত্র, বাসস্থান, শিক্ষা ও চিকিৎসা। এইবার একটু লক্ষ্য করি গত ৪ টি সরকারের (১৯৯১ থেকে ২০১৩) আমলে কি কি মৌলিক পার্থক্য ছিল এইসব ক্ষেত্রে সরকারগুলোর অর্জনে?
খাদ্যঃ
১৯৯৯-২০০০ অর্থবছরে বাংলাদেশ প্রথমবারের মত খাদ্য উৎপাদনে স্বয়ংসম্পূর্ণতা অর্জন করে। এর ফলশ্রুতিতে জাতিসংঘের কৃষি সংস্থা কর্তৃক মর্যাদাপূর্ণ সেরেস পুরস্কার অর্জন করে। এইখানে উল্লেখ্য, জাতীয় খাদ্যে স্বয়ংসম্পূর্নতা অর্জনের ও টেকসই কৃষি উন্নয়নের জন্য কৃষিনীতি ও খাদ্যনীতি প্রণয়ন হয় ১৯৯৯ সালে (দেশে প্রথম...) এবং ব্যাপক পরিকল্পনা গ্রহণ, আইন ও বিধিমালা প্রণয়ন করা হয়। বর্তমান জাতীয় কৃষিনীতি'র খসড়া চূড়ান্ত; এমডিজি বা শতাব্দী উন্নয়ন লক্ষ্যমাত্রা নির্ধারণ করেই নতুন খসড়া হয়েছে। আমরা দেখেছি ১৯৯৮ সালের স্মরণ কালের ভয়ংকরতম বন্যার পর কীভাবে তৎকালীন সরকার পুরা পরিস্থিতিই অতি দক্ষতার সাথে সামলে নেয়। এদিকে খাদ্য উৎপাদনে কৃষিমন্ত্রী মতিয়া চৌধুরী তথা আওয়ামীলীগ সরকারের অবদান নিয়ে আরও অনেক কিছুই বলা যায়, কোন শব্দই তার জন্যে অতিকথন হবে না।
বস্ত্রঃ
দেশে মানুষের পোশাক নিয়ে কোন সমস্যা নেই সেই অর্থে যে আমাদের দেশ এখনও বিশ্বে পোশাক রপ্তানিতে চীনের পরেই বাংলাদেশের অবস্থান যদিও সাম্প্রতিক কিছু বড় দুর্ঘটনা দেশের পোশাক শিল্প চাপের মুখে আছে। তৈরি পোশাকের ৬০% ইউরোপে এবং ২৩ শতাংশ যুক্তরাষ্ট্রে রপ্তানি করে। এদিকে সাম্প্রতিক ঘটনাবলীর পরও বাংলাদেশ তৈরি পোশাকের রপ্তানি প্রবৃদ্ধি বজায় রেখেছে। (তথ্যসূত্রঃ রয়টার্স এর বরাত দিয়ে বলছে মিডিয়া মেইল ২৪)
বাসস্থানঃ
ঢাকা মহানগরীকে সুষ্ঠুভাবে সম্প্রসারণ এবং পরিকল্পিতভাবে গড়ে তোলার জন্য ঢাকা মেট্রোপলিটন ডেভেলপমেন্ট প্ল্যান ১৯৯৫-২০১৫ করা হয়েছিল। এর অধীন বেজ প্ল্যান নিয়ে ১৯৯৭ সালে ঢাকার জন্য তৈরি করা হয় ডেভেলপমেন্ট প্ল্যান। ডিএমডিপি বাস্তবায়ন করার কথা তিন ধাপে। এর প্রথম দুটি ধাপ স্ট্রাকচার প্ল্যান এবং আরবান এরিয়া প্ল্যান ১৯৯৭ সালের মধ্যে গেজেট আকারে অনুমোদন হয়। এর পরবর্তী ধাপ ছিল ডিটেইলড এরিয়া প্ল্যান বা ড্যাপ। এ পরিপ্রেক্ষিতে ২০১০ সালে অনুমোদিত হয় ড্যাপ। নিয়ম অনুযায়ী, বর্তমান ড্যাপের মেয়াদ রয়েছে ২০১৫ সাল পর্যন্ত। এরপর ড্যাপ হবে ২০১৬ থেকে ২০৩৫ সাল মেয়াদি। আমরা কিছুদিন আগে এক ভুমি দস্যুর সাথে তার বাকবিতণ্ডার একটা অডিও শুনেছিলাম। গণপূর্তমন্ত্রী অ্যাড. আবদুল মান্নান খান এমপি জাতিসংঘে হ্যাভিটেট গভর্নিং কাউন্সিলের ভাইস প্রেসিডেন্ট নির্বাচিত হয়েছেন তার এমন কঠোর এবং দৃঢ় অবস্থানের ফলে।
শিক্ষাঃ
যে শিক্ষার জীবনীশক্তি নেই তা মূল্যবোধ সৃষ্টিতেও নয় মানবিকও নয়। আশার কথা এই যে, ‘জাতীয় শিক্ষানীতি ২০১০’ -এ মানবিক ও নৈতিক মূল্যবোধ সংক্রান্ত সকল বক্তব্য, মন্তব্য ও সুপারিশ বহুলমাত্রায় পরিলক্ষিত। ‘জাতীয় শিক্ষানীতি ২০১০’ -এর পূর্বে স্বাধীন বাংলাদেশে আরো ছয়টি কমিশন/কমিটি রিপোর্ট ঘোষিত হয়েছিল। এগুলো হলোঃ
১) বাংলাদেশ শিক্ষা কমিশন (ড. কুদরত-ই-খুদা) রিপোর্ট ১৯৭৪
২) অন্তবর্তীকালীন শিক্ষানীতি (কাজী জাফর-আবদুল বাতেন প্রণীত) ১৯৭৯
৩) মজিদখান কমিশন রিপোর্ট ১৯৮৩
৪) মফিজউদ্দিন শিক্ষা কমিশন রিপোর্ট ১৯৮৭
৫) জাতীয় শিক্ষানীতি ২০০০ ও
৬) জাতীয় শিক্ষা কমিশন (মনিরুজ্জামান মিয়া) প্রতিবেদন ২০০৩;
সদ্দিচ্ছা, আন্তরিকতা, দেশপ্রেম, দেশ ও জাতির প্রতি দায়বদ্ধতা এবং গণতন্ত্রের প্রতি শ্রদ্ধাশীল থাকলে সীমিত সম্পদের মধ্যেও যে মহৎ কিছু করা যায় তার প্রকৃষ্ট উদাহরণ ‘জাতীয় শিক্ষানীতি ২০১০; আর তাই স্পষ্টতই বাংলাদেশে ‘জাতীয় শিক্ষানীতি’ হয়েছে দু’টো ২০০০ ও ২০১০ সালে। এইদিকে বেসরকারি বিশ্ববিদ্যালয়ে শৃঙ্খলা আনয়ন ও শিক্ষার মান উন্নয়নের জন্য “The Private University Act 2010″ কার্যকর হয়েছে, ২০১২ সালে।
চিকিৎসাঃ
বর্তমান সরকারের আমলে চিকিৎসা উন্নয়ন হয়েছে অতীতের যে কোনো সরকারের আমলে থেকে বেশী। মহাজোট সরকারের সময়ে প্রায় ৬ হাজার তরুণকে চিকিৎসক হিসেবে নিয়োগ দেয়া হয়েছে। ১৯৯১ থেকে ৯৬ সময়কালীন সরকারের সময় চিকিৎসা পেশায় মোট সাড়ে তিনশ পদ সৃষ্টি করা হয়। কিন্তু ৯৬ থেকে ২০০১ সাল পর্যন্ত আওয়ামী লীগের শাসনামলে প্রায় সাড়ে তিন হাজার পদ সৃষ্টি করা হয়েছিল। তাছাড়া কমিউনিটি ক্লিনিক সহ আরও বেশ কিছু চোখে পরার মত কাজ আছে। এরশাদের আমলে ১৯৯০ সালের স্বাস্থ্য নীতি প্রণীত হয়েছিল কিন্তু গ্রহণযোগ্য হয় নি, তারপর সম্পূর্ণ স্বাস্থ্য নীতি হয় ২০০০ সালে এবং পরবর্তীতে ২০০৬, ২০০৮ ও ২০০৯ সালের স্বাস্থ্য নীতি। বর্তমান স্বাস্থ্যনীতিটি অনেকটা সফলতার মুখ দেখলেও আগের সবকটিই ছিল নামসর্বস্ব।এইবার মৌলিক বিষয়গুলো বাদ দিয়ে বাকি কিছু গুরুত্বপূর্ণ বিষয়ের দিকে চোখ রাখিঃ
জাতীয় বাজেটঃ
বিএনপি-১৯৯১ থেকে ১৯৯৬-
১৯৯১-’৯২ -১৫৫৮৪ কোটি টাকা
১৯৯২-’৯৩ - ১৭৬০৭ কোটি টাকা
১৯৯৩-’৯৪ - ১৯০৫০ কোটি টাকা
১৯৯৪-’৯৫-২০৯৪৮ কোটি টাকা
১৯৯৫-’৯৬ -২৩১৭০ কোটি টাকা৫ বছরে বাজেটের পরিমাণ বৃদ্ধি- ৪৮.৭%
আওয়ামীলীগ- ১৯৯৬ থেকে ২০০২-
১৯৯৬-’৯৭- ২৪৬০৩ কোটি টাকা
১৯৯৭-’৯৮-২৭৭৮৬ কোটি টাকা
১৯৯৮-’৯৯- ২৯৫৩৭ কোটি টাকা
১৯৯৯-’০০- ৩৪২৫২ কোটি টাকা
২০০০-’০১ - ৩৮৫২৪ কোটি টাকা
২০০১-’০২- ৪২৩০৬ কোটি টাকা৫ বছরে বাজেটের পরিমাণ বৃদ্ধি- ৭২%
বিএনপি-২০০২ থেকে ২০০৭-
২০০২-’০৩-৪৪৮৫৪ কোটি টাকা
২০০৩-’০৪-৫১৯৮০ কোটি টাকা
২০০৪-’০৫-৫৭২৪৮ কোটি টাকা
২০০৫-’০৬-৬১০৫৮ কোটি টাকা
২০০৬-’০৭-৬৯৭৪০ কোটি টাকা৫ বছরে বাজেটের পরিমাণ বৃদ্ধি- ৫৫.৫%
(জরুরী অবস্থায় ২০০৭-’০৮-৯৯৯৬২ কোটি টাকা ২০০৮-’০৯-৯৯৯৬২ কোটি টাকা)
আওয়ামীলীগ- ২০০৯ থেকে ২০১৪-
২০০৯-১০ -১১৩,৮১৫ কোটি টাকা
২০১০-১১-১৩২,১৭০ কোটি টাকা
২০১১-১২-১৬৫,০০০ কোটি টাকা
২০১২-১৩ -১৯১,৭৩৮ কোটি টাকা
২০১৩-১৪ -২,২২,৪৯১ কোটি টাকা৫ বছরে বাজেটের পরিমাণ বৃদ্ধি- ৯৫.৮%
নারীঃ
বাংলাদেশে প্রণীত প্রথম নারী নীতিটি ১৯৯৭ সালের ফেব্রুয়ারি মাসে জাতীয় সর্বোচ্চ নীতি নির্ধারণী সংস্থা NCWD (National Committee for Women Development) কর্তৃক অনুমোদিত হয় এবং ১৯৯৭ সালেই ৮-ই মার্চ বিশ্ব নারী দিবসে এ নীতিটি ঘোষিত হয়। নীতিটিতে বাংলাদেশের নারীদের সাংবিধানিক নিশ্চয়তাসহ বিভিন্ন ক্ষেত্রে নারীর অধিকার নিশ্চিত করা হয়েছিল। যা ১৯৯৬ সালের ১২ ই জুন জাতীয় নির্বাচনে দেয়া প্রতিশ্রুতি অনুযায়ী বর্তমান সরকার (তত্কালীন ক্ষমতাসীন আওয়ামী লীগ সরকার) দেশে প্রথম বারের মত নারী উন্নয়ন নীতি প্রদান করেছেন, যার প্রধান লক্ষ্য হচ্ছে যুগ যুগ ধরে নির্যাতিত ও অবহেলিত এদেশের বৃহত্তর নারী সমাজের ভাগ্য উন্নয়ন করা। এই দিকে ২০১০ সালে আরও বৈষম্যরোধে করা নতুন নারীনীতির বিরদ্ধেই মূল আন্দোলন হেফাজতিদের।
জনগন কি এইবার এইসব অর্জনকে মূল্যায়ন করবে না বা করা উচিৎ না? নাকি আবার গোল্ডফিসের মত লোক দেখানো ধর্মীয় উন্মাদনায় আবার জামাতি-হেফাজতি জোটকে ক্ষমতায় বসাবে? যা আমাদেরকে নিয়ে যাবে আরও পিছনে; যেমন- খাদ্য ঘাটতি হবে আবার দেশে(২০০১-২০০৬ নিজামি ও গংদের ব্যর্থতা...), বস্ত্র খাত কি মুখ থুবড়ে পরবে শফির তেঁতুল আর জেনাহ নীতিতে, শিক্ষার যে অগ্রগতি আমরা লক্ষ্য করছি বই সাপ্লাই থেকে আধুনিকায়নে তাও কি আবার পশ্চাদপদ হবে রাজাকারি কূপমণ্ডূক শিক্ষানীতিতে (মিলন-ওসমান ফারুকের ইউনিট্রাক ভণ্ডামিতে),চিকিৎসা খাত হয়ে পরবে চরম অবহেলার শিকার, বাসস্থান ব্যবস্থার সকল দৃঢ়তা হয়ে পরবে ভুমি দস্যুদের হাতে জিম্মি, বাজেট দেয়ার মত কেউ কি আছে আর বিএনপি-জামাতি-হেফাজতিদের মধ্যে? নারীও হয়ে পরবে গৃহবন্ধী এরই মধ্যে শফি তার রনহুঙ্কারে জানান দিয়েছে।
উৎসর্গঃ মুকুল,আতিক,রাআদ,অমিত লাবন্য,শহীদ,দুরন্ত জয়,রাইয়ান,স্টুডেন্ট এবং রাজু রনরাজ ভাইসহ সকল সহযোদ্ধাদের...
জয় বাংলা... জয় বঙ্গবন্ধু...

