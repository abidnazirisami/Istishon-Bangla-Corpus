সভ্যতার নামে ফার্মের মানুষ আর কত_


একদিন রাতে খাবার টেবিলে-
আম্মাঃ মাছটা কেমন জানি পানসে। মজা নাই...
আব্বাঃ আজ আমি বাজার থেইকা ফ্রেশ কিনলাম (আব্বার গায়ে লাগছে নিজে বাইছা কিনে আনছে বলে), খারাপ কি ভালই তো মনে হচ্ছে। কিরে মজা নাই (আমাকে)?
আমিঃ মনে হয় ফার্মের, টেস্ট কম!!
আব্বাঃ মৃগেল মাছ ফার্মে হয় নাকি?
আমিঃ কেন হবে না! ফার্মে মানুষ হইতে পারলে এই মাছ কি দোষ করছে!!
আব্বা কেমন জানি নির্লিপ্ত-নির্জীব-শুন্য একটা চাহনি দিয়ে আবার খাওয়ায় মনোযোগ দিল!!
বিকালে উপরের তলার আমার বড় ভাইয়ের ছেলেদের অবস্থা দেখে আব্বা নিজেই বলেছিলেন তোদের গ্রামের বাড়িতে মানুষ করেছি কত খেলার মাঠ আর ফ্রেশ খাবার ছিল। আর আজ নাতিগুলারে কি অমানবিক ভাবে বড় করতেছিস তোরা!! তারপর যথারীতি গোলা ভরা ধান- পুকুর... শুনতে হল! আমিতো তখন চুপ ; কারণ আমি নিজেই ২০০০ সালের এসএসসি পাশের আগ পর্যন্ত সেই প্রান-প্রাচুর্যে ভরা গ্রাম্য দামাল - উদ্যম জীবন পার করে আসছিলাম! আমাদের পুকুর ছিল ৫ টা আর, খেলার মাঠ স্কুলেরটা ছাড়াও ৩ টা, আর আজ বড় ভাইয়ের বাচ্চা দুটো ৪-৫-৬ তলায় অবাধ বিচরণ করতে পারছে বলে ভাইয়া-ভাবি মহা-খুশি।সভ্যতার নামে ফার্মের মানুষ আর কত?

