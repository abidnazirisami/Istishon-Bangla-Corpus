স্বাস্থ্য নয় ব্যাধিই সংক্রামক; প্রসঙ্গঃ উগ্র নাস্তিকতা


গতকয়েক দিনের ইস্টিশন ব্লগের ব্লগীয় পরিবেশ নিয়ে আজই দুইটি বিশ্লেষণ মূলক পোস্ট এসেছে। যাদের লক্ষ্য করে রচনাদ্বয় পোস্টিত হয়েছে তাদের লিস্ট করতে হয়তো অনেকে ব্যস্ত। অনেকে অতি সরল মনে ইস্টিশন ব্লগের ব্লগারেরা ক্লাসিফাইড হয়ে যাবে এই ভয়ে এইসব বিষয়ে লিখতে কট্টর পোস্টকর্তাদের নিরুৎসাহিত করেন তীব্র জঙ্গি ভাষায়; আমার পর্যবেক্ষণে যা এসেছে তা হল গতদুইদিনে একজনকে হয়তো উগ্র (বা ছেলেমানুষী) নাস্তিক বলতে পারব অথচ আমার চোখে দুই বা ততোধিক ধর্মীয় মৌলবাদীর আত্মপ্রকাশ ঘটেছে। আবার নাস্তিকেরা আমার মতে ব্লগিয় আচরণ বিধি আর সংবিধানের মতপ্রকাশের স্বাধীনতা লঙ্ঘন না করলেও বিপরীতেরা তা করেছেন।
এইবার একটা পাইকারি পরমানুগল্পঃ আফ্রিকার জঙ্গলে আমরা একদল সমাজ সংস্কারক গেলাম যার মধ্যে প্রায় অত্যাবশ্যকীয় সকল পেশার এক্সপার্ট ছিল যারমধ্যে একজন একটু বদমেজাজি। তো আমাদের অপারেশন শুরু হল দু-চারদিন না যেতেই বদরাগি টিম মেম্বার জংলীদের আদিম সংস্কারের তীব্র প্রতীবাদ করল আর আপত্তিকরভাবে তাদের অনুভূতিতে আঘাত করল। ফলশ্রুতিতে দু-দিন পর দেখা গেল জংলীরা আমাদের পুরা টিমকে তাড়িয়ে দিল আর ঐ টিমমেট কে খুন করে ফেলল।
এইবার একটা খুচরা গল্প (গল্পের চরিত্র কারো সাথে মিললে তা অনভিপ্রেত কাকতাল মাত্রঃ) এক বিশাল প্রভাবশালী ব্যবসায়ী অঢেল সহায়সম্পত্তি নাম তার এসএইচ চৌধুরী (মুসলিম থেকে কনভার্টেড খ্রিষ্টান), চৌধুরী সাহেবের তিন ছেলে স্যামুয়েল, তপন ও অঞ্জন চৌধুরী; তাদের মা হিন্দু। ফলশ্রুতিতে স্যামুয়েল হয়েছে খ্রিষ্টান, মেঝ ছেলে ননরিলিজিয়াস আর ছোট ছেলে মায়ের প্রিয় পুত্র হিন্ধু ধর্মালম্বি। একদিন খাবার টেবিলে তপন প্রাসঙ্গিক আলোচনায় বলল
-আচ্ছা বাবা তুমি নতুন ছেড়ে পুরাতনে গেলা কেন?
-যীশু অপেক্ষাকৃত শান্তি প্রিয় তিনি কোন প্রকার যুদ্ধ, গণহত্যা, বাল্যবিবাহ, বহুবিবাহ আর হিংসার কথা বলেন নাই তাই।।
এমন অনেক যুক্তি তর্কের ঘটনা ঘটে পরিবারটিতে কিন্তু কোন খুন বা হুমকি অথবা মারামারি হয় নি কখনও।
এইবার আসল কথা; এই বাংলায় গত মাস পাঁচেক ধরে অনেক নাটক হয়েছে। এ আর নতুন কি? এইটা আগের নাটকের শেষাংশ নাকি নতুন নাটক তা বিচারকর্তা হিসেবে ভবিষ্যৎই ভালভাবে বলতে পারবে। বাংলাদেশ ১৯৭১ সালে যে চেতনা আর আদর্শে পাক বাহিনী থেকে মুক্ত আর স্বাধীন হয়েছিল আমরা কি আজ সেই বাংলায় আছি? উত্তর সবার জানা; না , নাই!!
কেন নাই? কারনসমূহ জানতে নিচের লিখাগুলো পড়ুনঃ
১) কার পাপে আজ বাংলাদেশের এই অবস্থা?২) অসাড় মাদ্রাসা শিক্ষাব্যবস্থা ও জামাতি সহিংসতা আর সরকারের করনীয়।৩) ধর্মীয় মৌলবাদ একটি নিরাময় যোগ্য ব্যাধি।।৪) ৭২-এর সংবিধানের প্রস্তাবনা ও জিয়া-সায়েমের সামরিকোচিত দূষণ৫) ইসলামে গুজবের বিচার আর হেফাজত-জামাত-বিএনপি’র স্বরূপ।৬) "হেফাজতের ১৩ দফা দাবি ও তার ব্যবচ্ছেদ..."।৭) অনুপযুক্তদের (Misfit) জন্যে না, এই দুনিয়া ...।
যখন এই সভ্যতা আর জ্ঞান বিজ্ঞান নিশ্চিতভাবে ধর্মীয় মৌলবাদকে নিরাময়যোগ্য ব্যধি বলছে তখন তাদের জংলী (পাইকারি গল্প দ্রষ্টব্য) আচরনে ভীত হয়ে কি আমরা সচেতন পরিকল্পিত টিমকে তার কাজ থেকে বিরত রাখব? মনে হয় না কেউ বলবেনঃ বিরত থাকব। প্রশ্ন একটাই ঐরকম বদরাগী টিমমেম্বার না থাকায় ভাল কিনা। তাই কোন সচেতন সুস্থ মানুষ যেন টেম্পার না হারিয়ে ফেলে তার দিকে নজর রাখতে হবে। এই জন্যে বাকিদের তার গঠনমূলক সমালোচনা করে ত্রুটিমুক্ত করতে হবে।
আমাদের বেশীর ভাগ ব্লগারের আক্ষেপ বা ক্ষোভ রাজীব তথা থাবা বাবার উপর। তবে একটাই কথা বলব আমাদের আগে বুজতে হবে "নাস্তিকতা নাকি প্রতিবাদী রাজীবের মৃত্যু তাকে শহীদের মর্যাদা দিল?"; যদি এই সিদ্ধান্ত নিতে গিয়ে আমরা বুঝতে পারি গত ৪২ বছরের ভুলপথে হাঁটা-টাই এরজন্যে সর্বাংশে দায়ী তাহলেই কেবল এবং কেবলমাত্র আমরা সঠিক ও ন্যায়সঙ্গত আচরণ করতে পারব।
শেষ করার আগে আরেকটা উদাহরণ দেয়। কোন ডাঃ কি কোন শিশুকে প্রাপ্তবয়স্কদের জন্যে প্রযোজ্য এন্টিবায়োটিক চিকিৎসা দেন? দেন না। শিশুদের জন্যে হালকা ডোজ আছে তাই কোন দুষ্কৃতিকারী যদি ঐ শিশুকে বিপদে ফেলার জন্যে কড়া ডোজের এন্টিবায়োটিক খাওয়ায় দেন তবে তার জন্যে ডাঃ বা এন্টিবায়োটিক আবিষ্কর্তা দায়ী থাকবেন না; এই ব্যাপারটা আমরা ভুলে এন্টিবায়োটিক আবিষ্কর্তা বা ডাঃ কেও তার কাজ বন্ধ করতে বলতে পারি না। তাই সকলকে রাজীব হত্যার জন্যে রাজীবকে দায়ী না করে মাহমুদুর কে দায়ী কড়া উচিৎ। আর এই হুমকি দিয়ে কোন লিখকের লিখনিকে বাধাগ্রস্থ করার কোন অধিকার কারো নাই।
আইনঃ
গনপ্রজাতন্ত্রী বাংলাদেশের সংবিধান
তৃতীয় ভাগঃ মৌলিক অধিকার
অনুচ্ছেদ ৩৮: চিন্তা ও বিবেকের স্বাধীনতা এবং বাক স্বাধীনতা
(১) চিন্তা ও বিবেকের স্বাধীনতার নিশ্চয়তা দান করা হইল।
(২) রাষ্ট্রের নিরাপত্তা, বিদেশী রাষ্ট্রসমূহের সহিত বন্ধুত্বপূর্ণ সম্পর্ক, জনশৃঙ্খলা, শালীনতা বা নৈতিকতার স্বার্থে কিংবা আদালত অবমাননা, মানহানি বা অপরাধ সংঘটনে প্ররোচনা সম্পর্কে আইনের দ্বারা আরোপিত যুক্তিসঙ্গত বাধা-নিষেধের সাপেক্ষে-
-(ক) প্রত্যেক নাগরিকের বাক ও ভাব প্রকাশের স্বাধীনতার অধিকারের, এবং
-(খ) সংবাদ ক্ষেত্রের স্বাধীনতার
নিশ্চয়তা দান করা হইল।
আর,
তথ্য ও যোগাযোগ প্রযুক্তি আইন, ২০০৬ ( ২০০৬ সনের ৩৯ নং আইন ) [৮ অক্টোবর ২০০৬]
অষ্টম অধ্যায়ঃ অপরাধ, তদন্ত, বিচার, দন্ড ইত্যাদি
অনুচ্ছেদ ৫৭: ইলেক্ট্রনিক ফরমে মিথ্যা, অশ্লীল অথবা মানহানিকর তথ্য প্রকাশ সংক্রান্ত অপরাধ ও উহার দণ্ড
(১) কোন ব্যক্তি যদি ইচ্ছাকৃতভাবে ওয়েব সাইটে বা অন্য কোন ইলেক্ট্রনিক বিন্যাসে এমন কিছু প্রকাশ বা সম্প্রচার করেন, যাহা মিথ্যা ও অশ্লীল বা সংশ্লিষ্ট অবস্থা বিবেচনায় কেহ পড়িলে, দেখিলে বা শুনিলে নীতিভ্রষ্ট বা অসৎ হইতে উদ্বুদ্ধ হইতে পারেন অথবা যাহার দ্বারা মানহানি ঘটে, আইন শৃঙ্খলার অবনতি ঘটে বা ঘটার সম্ভাবনা সৃষ্টি হয়, রাষ্ট্র ও ব্যক্তির ভাবমূর্তি ক্ষুণ্ন হয় বা ধর্মীয় অনুভূতিতে আঘাত করে বা করিতে পারে বা এ ধরনের তথ্যাদির মাধ্যমে কোন ব্যক্তি বা সংগঠনের বিরুদ্ধে উস্কানী প্রদান করা হয়, তাহা ইহলে তাহার এই কার্য হইবে একটি অপরাধ।
(২) কোন ব্যক্তি উপ-ধারা (১) এর অধীন অপরাধ করিলে তিনি অনধিক দশ বত্সর কারাদণ্ডে এবং অনধিক এক কোটি টাকা অর্থদণ্ডে দণ্ডিত হইবেন ।
গতদুইদিনের কোন পোস্টই আমার কাছে এই দুই আইনের একটারও পরিপন্থী মনে হয় নাই। তাই সকল পাঠক ও ব্লগারকে সবিনয়ে অনুরোধ করব; মাথা ঠাণ্ডা করে সবাইকে সবার মতামত প্রকাশ করতে দিন। কেউ ভুল করলে সবার আগে তার নিজের বিবেক, তারপর সংবিধান ও পরবর্তীতে সম্পূরক আইন পড়ে পথ বাতলিয়ে দিন; কিন্তু দয়া করে ব্যক্তিগত আক্রমন করবেন না। যেহেতু যথারীতি কোন নাস্তিক বা কথিত উগ্র নাস্তিক ইস্টিশনে কট্টর আস্তিক বা ধর্মীয় মৌলবাদীদের হুমকি দেয় নাই কিন্তু বিপরীতটা হয়েছে সেহেতু সবাইকে বিশেষ করে আস্তিকদের সংযমী আচরণ করতে অনুরোধ করলাম। আমি কিছু মিস করলে দুঃখিত ইস্টিশনের ভালর জন্যেই বলছি উপরোক্ত অনুরোধক্রমে কাজ করুণ।
কেউ যদি মনে করেন নাস্তিকদের নাস্তিকতা নিয়ে লিখা বারন তবে নাস্তিকের পোস্টে প্রতীবাদ করার আগে দুনিয়াব্যাপী যে জাকির নায়েক আর হারুন ইয়াহিয়া ইসলাম ছাড়া অন্য সকল ধর্ম আর ননরিলিজিয়াসদের বাতিল করে পাগল প্রমান করছেন তাদের প্রতীবাদ করুণ। মনে রাখবেন  বাস্তবতা বলে; নাস্তিকতা উগ্র ধর্মীয় মৌলবাদীদের জন্ম দেয় না বরং উগ্র ধর্মীয় মৌলবাদ মৌলবাদী নাস্তিকের জন্ম দেয়।
তাই এখনই সময় আমাদের বুঝতে হবে কোনটা স্বাস্থ্য আর কোনটা ব্যাধি। আজ পর্যন্ত দুনিয়াব্যাপী কোন নাস্তিক বা উগ্র নাস্তিক কাউকে কোপাতে আসে নি তবে নিয়মানুসারে প্রত্যাশিতভাবে যথারীতি উগ্র ধর্মীয় মৌলবাদিরা বরাবরের মত জ্ঞানতাপসীদের জবাই করে আসছে। সময় থাকতে যদি আমরা ব্যাধির প্রতীবাদ না করি তবে স্বাস্থ্য অধরায় থেকে যাবে।

