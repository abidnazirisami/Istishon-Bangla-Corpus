৭২-এর সংবিধানের প্রস্তাবনা ও জিয়া-সায়েমের সামরিকোচিত দূষণ 


গণপ্রজাতন্ত্রী বাংলাদেশের সংবিধান 
প্রস্তাবনা [১৯৭২]
আমরা, বাংলাদেশের জনগণ, ১৯৭১ খ্রীষ্টাব্দের মার্চ মাসের ২৬ তারিখে স্বাধীনতা ঘোষণা করিয়া জাতীয় মুক্তির জন্য ঐতিহাসিক সংগ্রামের মাধ্যমে স্বাধীন ও সার্বভৌম গণপ্রজাতন্ত্রী বাংলাদেশ প্রতিষ্ঠিত করিয়াছি;
আমরা অঙ্গীকার করিতেছি যে, যে সকল মহান আদর্শ আমাদের বীর জনগণকে জাতীয় মুক্তি সংগ্রামে আত্মনিয়োগ ও বীর শহীদদিগকে প্রাণোৎসর্গ করিতে উদ্বুদ্ধ করিয়াছিল -জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতার সেই সকল আদর্শ এই সংবিধানের মূলনীতি হইবে ;
আমরা আরও অঙ্গীকার করিতেছি যে, আমাদের রাষ্ট্রের অন্যতম মূল লক্ষ্য হইবে গণতান্ত্রিক পদ্ধতিতে এমন এক শোষণমুক্ত সমাজতান্ত্রিক সমাজের প্রতিষ্ঠা- যেখানে সকল নাগরিকের জন্য আইনের শাসন, মৌলিক মানবাধিকার এবং রাজনৈতিক, অর্থনৈতিক ও সামাজিক সাম্য, স্বাধীনতা ও সুবিচার নিশ্চিত হইবে;
আমরা দৃঢ়ভাবে ঘোষণা করিতেছি যে, আমরা যাহাতে স্বাধীন সত্তায় সমৃদ্ধি লাভ করিতে পারি এবং মানবজাতির প্রগতিশীল আশা-আকাঙ্খার সহিত সঙ্গতি রক্ষা করিয়া আন্তর্জাতিক শান্তি ও সহযোগিতার ক্ষেত্রে পূর্ণ ভূমিকা পালন করিতে পারি, সেইজন্য বাংলাদেশের জনগণের অভিপ্রায়ের অভিব্যক্তিস্বরূপ এই সংবিধানের প্রাধান্য অক্ষুণ্ন রাখা এবং ইহার রক্ষণ, সমর্থন ও নিরাপত্তাবিধান আমাদের পবিত্র কর্তব্য;
এতদ্বারা আমাদের এই গণপরিষদে, অদ্য তের শত ঊনআশী বঙ্গাব্দের কার্তিক মাসের আঠারো তারিখ, মোতাবেক ঊনিশ শত বাহাত্তর খ্রীষ্টাব্দের নভেম্বর মাসের চার তারিখে, আমরা এই সংবিধান রচনা ও বিধিবদ্ধ করিয়া সমবেতভাবে গ্রহণ করিলাম।
প্রাসঙ্গিক সামরিকোচিত দূষণঃ
আগে দেখি কি কি দূষণে দুষিত করা হয়েছে আমাদের সংবিধানকে।
১) ‘বিসমিল্লাহির রহমানির রহীম’ শব্দগুচ্ছের সংযোজন। [ধর্মকেও দূষিত করা হয়েছে!]
২) 'জাতীয় মুক্তির জন্য ঐতিহাসিক সংগ্রামের' শব্দগুচ্ছের পরিবর্তে 'জাতীয় স্বাধীনতার জন্যে ঐতিহাসিক যুদ্ধের' শব্দগুচ্ছের প্রতিস্থাপন।
৩) ২য় প্যারায় '-জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতার সেই সকল আদর্শ এই সংবিধানের মূলনীতি হইবে' এই বাক্যাংশের পরিবর্তে এইভাবে লিখা হয়ঃ 'সর্বশক্তিমান আল্লাহের উপর পূর্ণ আস্থা ও বিশ্বাস, জাতীয়তাবাদ, গণতন্ত্র এবং সমাজতন্ত্র অর্থাৎ অর্থনৈতিক ও সামাজিক সুবিচারের সেই সকল আদর্শ এই সংবিধানের মূলনীতি হইবে'।
উপরোক্ত দূষণত্রয় করা হয় নিম্নোক্ত সামরিক ফরমানে-
The Second Proclaimation (Fifteenth Amendmend) Order, 1978 এর 2nd Schedule যা পরবর্তীতে ২০০৫ সালের ২৯ আগস্ট পঞ্চম সংশোধনী অবৈধ ঘোষণা করে হাইকোর্ট। ওই রায়ে ১৯৭৫ সালের ১৫ আগস্ট থেকে ১৯৭৯ সাল পর্যন্ত খন্দকার মোশতাক আহমেদ, আবু সা'দাত মোহাম্মদ সায়েম এবং জিয়াউর রহমানের শাসনকে বেআইনি ঘোষণা করা হয়।
সপ্তম সংশোধনী সংক্রান্ত রায়ে আদালত বলেছে, "এরশাদ অন্যায় করলেও জিয়া করেছেন গুরুতর অন্যায়। কেননা তিনি সংবিধান স্থগিত ও কিছু মূল বিধান পরিবর্তন করেছিলেন। আর এরশাদ কেবল সংবিধান স্থগিত করেছিলেন।"
জিয়া সম্পর্কে রায়ে বলা হয়, তিনি পাকিস্তানপন্থী ব্যক্তিকে প্রধানমন্ত্রী করার পাশাপাশি একই ধারার অনেককে পুনর্বাসিত করার পাশাপাশি বঙ্গবন্ধুর খুনিদের পুনর্বাসন ও ধর্মভিত্তিক রাজনীতি করার সুযোগ তৈরি করে দিয়েছিলেন। রায়ে খন্দকার মোশতাক আহমেদ, আবু সা'দাত মোহাম্মদ সায়েম এবং জিয়াউর রহমানের মতো এইচ এম এরশাদকেও অবৈধ ক্ষমতা দখলকারী হিসেবে চিহ্নিত করে হাইকোর্ট।
অর্থাৎ এই রায়টি হয় বিএনপি-জামাত সরকার যখন ক্ষমতায়। এতে করে রায়ের সার্থকতা আর জিয়া-সায়েমের দূষণের স্বরূপ উন্মোচিত হয়। এখন আমরা দেখি এই ৩ টি সংযোজনে বাংলার আপামর জনসাধারণ কি পেল বা মুসলিম সমাজই বা কি পেল?ক) আমাদের মাধ্যমিকে ও উচ্চ মাধ্যমিকে বা যেকোন শিক্ষাক্রমের কোন পাঠ্য বইয়ের শুরুতে ‘বিসমিল্লাহির রহমানির রহীম’ শব্দগুচ্ছের সংযোজন নাই কেননা পাঠ্য পুস্তক যেকেউ যেকোন ধর্মের মানুষ পড়তে পারে। আমরা জানি পবিত্র কুরআন শরীফ ধরতে এবং পড়তে হলে আগে ওযু করে নিজেকে পবিত্র করতে হয়। তাই এই শব্দগুচ্ছের সংযোজন ধর্মীয় দিক চিন্তা করে হয়নি হয়েছে ধর্মীয় অনুভূতিকে রাজনৈতিক উদ্দেশ্যে ব্যবহার করার জন্যে।খ) 'জাতীয় মুক্তির জন্য ঐতিহাসিক সংগ্রামের' শব্দগুচ্ছের পরিবর্তে 'জাতীয় স্বাধীনতার জন্যে ঐতিহাসিক যুদ্ধের' শব্দগুচ্ছের প্রতিস্থাপন। এই কাজটি স্পষ্টত একটা বাতুলতা কেননা আমরা মুক্তির সংগ্রাম করেছি তা কোন বাঙ্গালীকে বলে বুঝাতে হয় না। অথচ জনআক্রোশের শব্দের মত করে বললে ঐ হাঁটুবুদ্ধির সামরিক জান্তারা বুঝতে পারেন নাই সংবিধান কি বলতে চাইছে। এইটা আরও প্রমান আছে তাদের সংশোধনের পরের প্রস্তাবনাটি ভাল করে পড়লে। তখন যেকোন রাজনৈতিক বোদ্ধাই হাসতে বাধ্য। কতটা রাজনৈতিক জ্ঞানশুন্যু হলে এমন কিছু করা সম্ভব!গ) 'ধর্মনিরপেক্ষতার' পরিবর্তে এই কথা বলা হয়েছে যে 'সর্বশক্তিমান আল্লাহের উপর পূর্ণ আস্থা ও বিশ্বাস' তাহলে এই সংবিধানকি তৎকালীন ১৫% আর বর্তমান ১০% মানুষের জন্যে না? সংবিধান বা রাষ্ট্রী হচ্ছে একটা প্রতিষ্ঠান তাই রাষ্ট্রের সংবিধানের কোন ধর্ম নাই। সেই একই যুক্তি 'ধর্ম যার যার রাষ্ট্র সবার'; কোন মুসলিম যেমন কোন বইয়ের পাঠের শুরুতে ‘বিসমিল্লাহির রহমানির রহীম’ বলবে তেমনি বাকি ধর্মের অনুসারীরা নিজ নিজ রীতি অনুসরণ করবে। এইটা সংবিধানে সংযোজন কেবল মাত্র জনপ্রিয়তার জন্যেই ব্যবহার হয় নি আমাদেরকে ৭১-এর মূল চেতনা থেকে বিচ্যুত করার জন্যেও করা হয়েছে। আর সেসব ব্যখ্যা ২০০৫ এর রায়ে স্পষ্ট দেয়া আছে।
আমাদের সকলকে এইসব ইতিহাস জানতে হবে তাহলেই কেবল আমরা বুঝতে পারব ধর্ষিতাকে কি আমরা ধর্ষকের হাতে তুলে দিচ্ছি নাকি প্রেমিকের হাতে।।
জয় বাংলা... জয় বঙ্গবন্ধু...

