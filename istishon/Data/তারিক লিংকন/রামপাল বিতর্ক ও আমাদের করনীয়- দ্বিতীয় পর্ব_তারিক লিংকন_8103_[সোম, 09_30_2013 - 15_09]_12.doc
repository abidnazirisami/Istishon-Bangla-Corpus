রামপাল বিতর্ক ও আমাদের করনীয়- দ্বিতীয় পর্ব


Tuoketuo Power Station,চীন  
 রামপালে বর্তমান সরকার দেশের প্রথম কয়লাভিত্তিক তাপ-বিদ্যুৎ কেন্দ্র স্থাপন করতে যাচ্ছে। এদিকে গতকাল সরকারের উচ্চ পর্যায়ের একটি কমিটি প্ল্যান ক্রাশ, সুনামি এবং ভূমিকম্পসহ সকল ঝূঁকি প্রতিরোধের বিষয় মাথায় রেখে রাশিয়ার আর্থিক এবং কারিগরি সহায়তায় দুই হাজার মেগাওয়াট বিদ্যুৎ উৎপদনের ক্ষমতার আরো ৫ কয়লাভিত্তিক বিদ্যুত কেন্দ্রের অনুমোদন করে নির্মাণের উদ্যোগ নিয়েছে । যার মধ্যে ওরিয়ন গ্রুপের পাওয়া তিনটি কেন্দ্রের মধ্যে রয়েছে ঢাকা এলাকায় ৬০০ থেকে ৮০০ মেগাওয়াট ও ১০০ থেকে ৩০০ মেগাওয়াট ক্ষমতার দুটি এবং চট্টগ্রাম এলাকায় ১০০ থেকে ৩০০ মেগাওয়াট ক্ষমতার একটি কেন্দ্র রয়েছে । আর এস আলম গ্রুপ চট্টগ্রাম এলাকায় ৬০০ থেকে ৮০০ মেগাওয়াট এবং বরিশালে ১০০ থেকে ৩০০ মেগাওয়াট ক্ষমতার দুটি কেন্দ্র করবে।
 বর্তমানে অনলাইনে বিশেষ করে ফেসবুক এবং ব্লগে সবচে আলোচিত বিষয় হচ্ছে রামপালের স্থাপিত হতে যাওয়া বিদ্যুৎ কেন্দ্রটি। একদিকে যেমন সরকারের ২২ অক্টোবর ওই কেন্দ্রের ভিত্তিস্থাপনের ঘোষণা রয়েছে, অন্যদিকে সদ্য শেষ হওয়া রামপাল লংমার্চ থেকে সমমনা বাম রাজনৈতিক দলগুলো তা প্রতিহত করার ঘোষণা দিয়েছে তেল-গ্যাস-খনিজ সম্পদ ও বিদ্যুৎ-বন্দর রক্ষা জাতীয় কমিটি এবং বিরোধী দল বিএনপি। এইবার আলোচ্য শিরোনামের ধারাবাহিকটির ২য় পর্বে আসি, প্রথম পর্বে আমরা দেখেছি পরিবেশদ্রোহী হিসেবে সচেতন জনগণের কাছে অভিযুক্ত বর্তমান সরকারের অতীত ইতিহাস, আসলেই কি এই রাজনৈতিক দল বা তার সরকার কি পরিবেশদ্রোহী ছিল কিনা? দ্বিতীয় পর্বে আজ দেখব কি এই অভিযোগ? এই পরিবেশ বিরোধিতার ধরণই বা কি এবং কেমন বিশ্বজুড়ে?
কয়লা ভিত্তিক বিদ্যুৎ কেন্দ্র কীভাবে কাজ করে?
খুব সহজে যদি মূল বিষয়টা দেখি তা অনেকটা এইরকম- কয়লা বিদ্যুৎ উৎপাদনের জন্য প্রথমে পাউডারে বিচূর্ণ করা হয় চক্রের (চিত্রে দ্রষ্টব্য!) কনভেয়র যা পরবর্তীতে বয়লারে যাওয়ার আগে পালভারাইজড হয়। পিসিসি (PCC= Pulverized Coal Combustion) সিস্টেমের কম্বাশন চেম্বার হয়ে বয়লারে উচ্চতাপে পুড়ানো হয়। এইখানে চিনমি (Stack) হয়ে কয়লা পুড়া ধূয়া বের হবে আর ভস্মীভূত ছাই নিজ দিয়ে নির্গত হয়। অন্যদিকে পানি থেকে রূপান্তরিত বাষ্প টার্বাইনে উচ্চ চাপে প্রবেশ করে যেখানে হাজার প্রোপেলারকে সে হাইস্পীডে ঘুরাতে থাকে যা বিদ্যুৎ উৎপাদন করে। এই বাষ্প টার্বাইন থেকে আবার কনডেনসারে কন্ডেন্সড হয়ে পুনরায় বয়লারে যায় আরেকবার ব্যবহৃত হতে। এই সহজ চক্রে কয়লাভিত্তিক বিদ্যুৎ কেন্দ্রগুলো তার উৎপাদন চক্র শেষ করে। এইখানে পরিবেশ দূষণের উপাদান নির্গত হয় চিমনি দিয়ে, নির্গত পানির সাথে এবং ভস্মীভূত ছাই হিসেবে। এইখানে উল্লখ্য পানি বিশুদ্ধিকরণের জন্য ট্রিটমেন্ট প্ল্যান্ট বসানো হলেও আমার জানামতে দুনিয়াজুড়ে চিমনী দিয়ে নির্গত বিষাক্ত ধুঁয়ার কোন প্রকার ট্রিটমেন্ট করা হয় না।
কর্মদক্ষতা উন্নয়ন (Efficiency Improvements)
কয়লাভিত্তিক বিদ্যুৎ কেন্দ্রকে অধিকতর কর্মদক্ষতা অর্জন করতে বা Efficiency Improvements বৃদ্ধি করতে কম্বাশন টেকনোলোজিতে ব্যাপক পরিবর্তনের জন্য গবেষকেরা কাজ করে যাচ্ছেন। এই উন্নয়ন কম কয়লা পুড়ে অধিকতর বিদ্যুৎ উৎপাদনে মানব জাতিকে নতুন পথ দেখাবে। এই কর্মদক্ষতা বৃদ্ধি বিশ্বজুড়ে ন্যুনতম কার্বন-ডাই-অক্সাইড নিঃসরণে সাহায্য করবে। সহজ করে বললে ১% পিসিসি (PCC= Pulverized Coal Combustion) সিস্টেমের কর্মদক্ষতা বৃদ্ধি ২-৩% কার্বন-ডাই-অক্সাইড (CO2) নিঃসরণ কমাবে।
কয়লার ব্যবহার
২০০০ সালের পর বিশ্বজুড়ে জ্বালানী হিসেবে কয়লার ব্যবহার দ্রুত বৃদ্ধি পেয়েছে। চীন, ইউএসএ, রাশিয়া, ভারত এবং জাপান সাড়া বিশ্বে ব্যবহৃত কয়লার ৭৬% ব্যবহার করে-
অন্যদিকে বিদ্যুৎ উৎপাদনে কয়লা ব্যবহারে শীর্ষ ১০ টি দেশ-
অন্যদিকে কয়লার দহন থেকে কি কি পন্য আমরা বাইপ্রোডাক্ট হিসেবে পেতে পারি-
-ফ্লাই এশ (fly ash)
-বোটম এশ (bottom ash)
-বয়লার স্লাগ (boiler slag)
-flue gas desulphurisation gypsum
-others types of material such as fluidized bed combustion ash, cenospheres, and scrubber residues।
ফ্লাই এশ ইতিমধ্যে যুক্তরাষ্ট্রে কনক্রিটের অন্যতম প্রধান উপাদান সিমেন্ট তৈরিতে ব্যবহার করা হচ্ছে। ওয়ার্ল্ড কোল এ্যাসোসিয়েশন বলছে ‘Fly ash can be used to replace or supplement cement in concrete. In the USA, for example, more than half of the concrete produced is blended with fly ash. Among the most significant environmental benefits of using fly ash over conventional cement is that greenhouse gas (GHG) emissions can be significantly reduced. For every tonne of fly ash used for a tonne of portland cement (the most common type of cement in general use around the world) approximately one tonne of carbon dioxide is prevented from entering the earth’s atmosphere. Fly ash does not require the energy-intensive kilning process required by portland cement.’
এইবার দেখি দুনিয়াজুড়ে মোট উৎপাদিত বিদ্যুৎ উৎপাদনে কোন কোন জ্বালানী কি হারে ব্যবহার করা হয়ে থাকে। জীবাশ্ম জ্বালানীর অপর দুই উপাদান তেল এবং গ্যাস যেখানে ২৮% বিদ্যুৎ উৎপাদনে ব্যবহৃত হয় সেখানে কয়লা একাই ৪১% বিদ্যুৎ উৎপাদন করে থাকে।

এখনও প্রশ্ন আনবিক শক্তির যুগে কেন কয়লার ব্যবহার এত বেশী? কারণ- খরচ অপেক্ষাকৃত অনেক কম আর আনবিক শক্তি থেকে কম বিপদজনক। বিশ্ব কয়লা সংস্থা (WCA) বলছে ‘Continuous improvements in technology have dramatically reduced or eliminated many of the environmental impacts traditionally associated with the use of coal in the vital electricity generation and steelmaking industries.’।
তারা সালফার অক্সাইড, নাইট্রোজেন, মার্কারি, গ্রিন হাউজ গ্যাস (GHG), কার্বন-ডাই-অক্সাইড (CO2) নিঃসরণ, এবং মিথেন ইত্যাদির দূষণ নিয়ে বৃহৎ গবেষণা করছেন। তাঁরা বলছেন অতি উচ্চমানের প্রযুক্তির ব্যবহার এই দূষণের হারকে কমাবে। তাদের ভাষ্য চীন এবং ভারতের মত দ্রুত বর্ধনশীল অর্থনৈতিক শক্তির উত্থান ও ক্লাইমেট চেঞ্জ দুটার সমন্বয় করতে কয়লা ব্যবহারের কর্মদক্ষতা বৃদ্ধি এবং দূষণ হ্রাসে ব্যাপক গবেষণা অত্যাবশ্যক। আমরা একটা বিষয় লক্ষ্য করছি না কয়লার ব্যবহার দ্বিতীয় সর্বোচ্চ ব্যবহার হয়ে থাকে ষ্টীল ইন্ডাস্ট্রিতে। বাঙলাদেশের ষ্টীল ইন্ডাস্ট্রির সিংহভাগই ব্যপক জনবসতিপূর্ণ চট্টগ্রাম এবং ঢাকা শহরের অতি সন্নিকটে অবস্থিত।
বিশ্বের বিদ্যুৎ ব্যাবহারে সবচে উপরের ২০ দেশের তালিকা একটু দেখুন-
এই তালিকায় বাংলাদেশের অবস্থান ৫২স্থানে। আর যদি মাথাপিছু পাওয়ার খরচের হিসেবে আসি তবে আমাদের মাথাপিছু বদ্যুৎ ব্যায় ২৮ ওয়াট, যেখানে তালিকার শীর্ষের দেশ আইসল্যান্ডের মাথাপিছু বিদ্যুৎ ব্যায় ৫৮৩৭; এইবার এলাকা ভিত্তিক কয়লা বিদ্যুৎ কেন্দ্রের অবস্থান একটু দেখে নিই-
 এখন দেখি অ্যামেরিকার হালহকিকত

নিউইয়র্ক শহরের ৯.৯% বিদ্যুৎ উৎপাদিত হয় কয়লা ভিত্তিক তাপ বিদ্যুৎ কেন্দ্র থেকে যার পরিমাণ ২৬৮৪ মেগাওয়াট-
বিদ্যুৎ কেন্দ্রগুলোর তালিকা নিম্নে দেয়া হল-
নিউইয়র্কের Tonawanda শহরের ৮১৬ মেগাওয়াটের বৃহৎ কয়লাভিত্তিক বিদ্যুৎ কেন্দ্রটি Huntley Generating Station টি নায়াগ্রা নদীর পাড়ে জনবহুল শহরের মধ্যেই। ছবিটি দেখুন-
বিশ্বের কয়লাভিত্তিক বৃহৎ কেন্দ্রগুলো-
কয়েকটি ছবি-
Taichung Power Plant

Bełchatów Power Station, Poland.
ইউরোপের বৃহৎ কয়লা ভিত্তিক তাপ বিদ্যুৎ কেন্দ্রটি হচ্ছে Drax
ছবি-
যদি পুঁজিবাদী অর্থনীতির পূর্ণাঙ্গ বিকাশ হয়ে থাকে সমাজতন্ত্রের সফলতার একটি অত্যাবশ্যকীয় ধাপ তবে শিল্পের বিকাশ শুধু ইউরোপ এমেরিকায় নয় আমাদের মত বঞ্চিত দেশের মানুষের জন্যও দরকার, তাই আমিও চাই সকল ধরনের শিল্পের সমবিকাশ সারাবিশ্বজুড়ে। নাচতে নেমে ঘোমটা টানা কখনই মঙ্গলময় কিছু নয়। তাদের দূষণে বাংলাদেশ প্লাবিত হয়ে বঞ্চিত মানুষেরা আবার লাঞ্ছিত হবে তার থেকে নিজের দূষণে মৃত্যুর আগে মাথা তুলে বাঁচুক এই নদীমাতৃক বাঙলাদেশের দুঃখী মানুষগুলো।
আর সত্যিই যদি আমরা পরিবেশের ভাল চাই তবে চিকিৎসা বিজ্ঞানের মত করে পার্শ্বপ্রতিক্রিয়া কম এমন ঔষধ আবিষ্কারের মত করে বিশ্বজুড়ে পরিবেশ বান্ধব শিল্পের বিকাশে কাজ করা উচিৎ। তা হতে পারে গবেষণার মাধ্যমে হতে পারে রিনিউএবল এনার্জির ব্যপক ব্যবহারে অথবা সবচে গুরুত্বপূর্ণ বিষয় জনসংখ্যা নিয়ন্ত্রণ করে। কেননা ৫% জনসংখ্যার ইউএসএ সারাবিশ্বের মোট দূষণের ২৫% করবে আর আমাদের মত উন্নয়নশীল রাষ্ট্র ২.৫% জনসংখ্যা নিয়ে ০.৫% দূষণও করবে না কিন্তু ইউরোপ-অ্যামেরিকার দূষণের বলির পাঁঠা হবে এইটা মানা যায় না। আমাদেরও এগিয়ে যেতে হবে বিদ্যুৎ উৎপাদন যেমন শিল্পের বিকাশের অন্যতম প্রধান নিয়ামক তাই কম ব্যায়ে কয়লাভিত্তিক ব্যাপক বিদ্যুৎ উৎপাদনে আমাদের সারাবিশ্বের সাথে তাল মিলাতে হবে। না হয় আমরা ক্রমেই পিছিয়ে পরতে থাকব। রামপাল ছাড়াও অন্য সকল সম্ভাব্য সম্ভাবনাময় অঞ্চলে কয়লা ভিত্তিক বিদ্যুৎ কেন্দ্রের ব্যাপক উৎপাদন এবং তার ব্যাবহার নিশ্চিত করতে হবে। 
পূর্বের পোস্টঃ রামপাল বিতর্ক ও আমাদের করনীয়- প্রথম পর্ব

