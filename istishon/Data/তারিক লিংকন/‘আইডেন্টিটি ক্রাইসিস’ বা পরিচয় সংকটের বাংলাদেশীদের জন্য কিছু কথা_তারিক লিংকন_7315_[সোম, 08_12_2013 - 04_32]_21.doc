‘আইডেন্টিটি ক্রাইসিস’ বা পরিচয় সংকটের বাংলাদেশীদের জন্য কিছু কথা


প্রথমে একটা প্রাসঙ্গিক সংজ্ঞা দেই; 'ইংরেজ' বা, 'English' বলতে আমরা কি বুঝি?'ইংরেজ' বা, English- রা হল একটি জাতি এবং জাতিগত গোষ্ঠী যাদের নেটিভ ভাষা ইংরেজী আর বসবাস করে ইংল্যান্ড। 'ইংরেজ'-দের প্রাচীন পরিচয় মধ্যযুগীয় হলেও ,তারও আগে ইংরেজরা Anglecynn হিসাবে পরিচিত ছিল। অর্থাৎ, ইংরেজ বলতে যুক্তরাজ্যে বসবাসকারী ইংরেজি ভাষা-ভাষীর মানুষদের বুঝায়! অথচ বিশ্বে আজ অনেক দেশ আছে যেখানে ইংরেজি ভাষা-ভাষীর মানুষের আধিক্য। কিন্তু, তাদের আমরা ইংরেজ বলি না। যেমন নিউজিল্যান্ড, অস্ট্রেলিয়াসহ আরও অনেক রাষ্ট্র!
অনুরূপে 'বাঙালি' একটি জাতি এবং জাতিগত গোষ্ঠী যাদের Native ভাষা বাংলা, আর বসবাস বাংলাদেশে অর্থাৎ 'বাঙালি' বলতে কলকাতার বাংলা ভাষাভাষীদের সাথে গুলিয়ে ফেলার কিছু নাই। সংজ্ঞা খুবই পরিষ্কার আর নির্দিষ্ট।
এইবার আসি আমাদের দেশের বর্তমান রাজনৈতিক প্রেক্ষাপটে এর প্রাসঙ্গিকতার বিচারে। বিভিন্ন টকশো বা ঘরোয়া রাজনৈতিক আড্ডায় একটা গুরুত্বপূর্ণ প্রশ্ন হল 'বাঙালি' বললে তো বাংলাদেশের পাহাড়িদের বঞ্চিত বা, নিগৃহীত করা হয়"; এই যুক্তিতে যারা উদ্বেলিত তাদের জন্যে বলছি ঠাণ্ডা মাথায় একটু যাচাই করুন নিন্মের ব্যাখ্যাগুলো।
বাঙালি একসাথে নেটিভ বাংলা ভাষাভাষীদের ও বুজাচ্ছে সাথেসাথে বাংলাদেশে বসবাসকারীদের ও বুজাচ্ছে। সংজ্ঞাটি আবার পড়ুনঃ 'বাঙালি' একটি জাতি এবং জাতিগত গোষ্ঠী যাদের Native ভাষা বাংলা, আর বসবাস বাংলাদেশে।" এই নৃতাত্ত্বিক জাতিগোষ্ঠীকে বাঙালি বলার কারণঃ
১) বাংলা বছর, বাংলা উৎসব, পালাপার্বণ, বিয়ের রীতি, জামা-কাপর পরা, সম্পূর্ণ জীবনধারার মিলেই। আর পাহাড়ি বিভিন্ন ভাষাভাষীদের মাঝে বাঙালি উৎসবগুলো আরও তীব্র, আর তাই বাঙালি বললে শুধু বাংলা ভাষাভাষীদের না এই বাংলায় সব ভাষার বাঙালি সংস্কৃতির অধিবাসীদের বুজাচ্ছে।
২) যারা এই প্রশ্নটি তুলেন তাদের বড় অংশই একটি নির্দিষ্ট রাজনৈতিক মতাদর্শে পক্ষপাতদুষ্ট! তাদের জন্যে বলি তাহলে বাংলাদেশ নামটাও পরিবর্তন করতে হয় জনাব! কারণ পাহাড়িরা তো চাইবে চাকমাদেশ, মারমাদেশ, মুরংদেশ! তাই না? তাই উত্তরাধিকারে রাজনৈতিক আদর্শ স্থির করার আগে একটু ভাবুন।
৩) যারা যদি ৮৫% মানুষকে তুষ্ট করতে রাষ্ট্রধর্ম ইসলাম করে ১৫% কে ২য় শ্রেণীর নাগরিক করে দেয়; তাদের মুখে ১% এর কম পাহাড়ি-উপজাতিদের সন্তুষ্ট করতে জাতীয়তা বাঙালি থেকে বাংলাদেশী করা কথাটা কতটা মানায়? সবিনয়ে জবাব দিয়ে যাবেন যারা মুক্তিযুদ্ধার বাংলাদেশের 'রাষ্ট্র ধর্ম ইসলাম' আর জাতীয়তা 'বাংলাদেশী' বিশ্বাস করেন। 
এর সাথে আরেকটি প্রাসঙ্গিক বিতর্কের অবতারণা হয় তাহল আমি আগে মুসলিম না আগে বাঙালি? আমার উত্তর আমি বাঙালি! এইখানে কোন সন্দেহ বা দুবার চিন্তারও অবকাশ নেই কেননা-
১) আমি যেমন জন্মগত ভাবে মানুষ ঠিক তেমনি জন্মগত ভাবেই আমার নৃতাত্ত্বিক আর জাতিগত পরিচয় বাঙ্গালীত্ব পেয়ে যায়। আর শৈশব থেকে কৈশোরে পারিবারিক ধর্মীয় রীতি বা বিশ্বাস থেকে আমার ধর্মীয় পরিচয়টা লাভ করি। তাই সে যেকোন ধর্মের হতে পারে এমন কি আমার প্রাপ্ত বয়সে গিয়ে আমি আমার ধর্মীয় বিশ্বাস অনেক যৌক্তিক কারণেই পরিবর্তন করতে পারি।
২) আমি বাঙালি মুসলমান, আমি বাঙালি হিন্দু, আমি বাঙালি ক্রিস্টিয়ান, আমি বাঙালি বৌদ্ধ যা আমরা ৭১ থেকেই বলে আসছি। এইখান থেকে বাঙালি পরিচয়টা এই বাংলার সবার তাই বুঝা যায় অর্থাৎ আমাদের Common Identity বাঙালি। এর পর যার যার ধর্ম তারতার।
৩) আমি কোন অবস্থাতেই আমার নৃতাত্ত্বিক পরিচয় পরিবর্তন করতে পারব না। কিন্তু স্যামসন এইচ চৌধুরী মুসলিম থেকে ক্রিস্টিয়ান হয়েছেন বা অনেকে অমুসলিম থেকে মুসলিম হয়েছেন আবার কেউ ধর্মহীনও হয়েছেন! কিন্তু কেউ বাঙ্গালী থেকে ইংলিশ হতে পারেন নি। রুসনারা আলী ২য় প্রজন্মে গিয়েও বাঙ্গালী পরিচয় হারাবেন না বা বদলাতে পারবেন না যেমনঃ টি ভি এস নাইপল কে বলে 'Indo-Trinidadian' তার পূর্ব পুরুষের পরিচয়ে!
৪) আরেকটি ব্যাপার লক্ষ্য করুন DNA টেস্ট করে নৃতাত্ত্বিক বা জাতিগত পরিচয় বের করা যায় কিন্তু ধর্মীয় পরিচয় না। এই বাংলার মানুষ কত বছর আগে কোন ভূখণ্ড থেকে এইখানে নিবাস গড়ছে তাও বের করা যায়। তবে ধর্মীয় বা আদর্শিক পরিচয় বের করা যায় না! কেননা কোন অবস্থাতেই আমার নৃতাত্ত্বিক বা জাতিগত পরিচয় পরিবর্তন করার সুযোগ নেই কিন্তু ধর্মীয় পরিচয় বা বিশ্বাস অথবা সংস্কৃতি পরিবর্তন করা সম্ভব।
অর্থাৎ আমার স্থায়ী ঠিকানাটাই প্রথমে আসবে তাহল আমি 'বাঙালি'
এর পরও যদি বাংলাদেশে কোন মানুষ তার পরিচয় নিয়ে এমন হীনমন্যতায় ভোগে অথবা উদ্দেশ্যমূলকভাবে দেশে বিভাজনের সৃষ্টি করে তবে তাদের মত স্বজাতি বিদ্বেষীদের অবাঞ্ছিত ঘোষণা করা হোক শুধু ব্লগ থেকে নয় দেশ থেকেও।।
"তুমি কে? আমি কে?
বাঙালি... বাঙালি..."
নোট: লিখাটি পূর্বে প্রকাশিত এই শিরোনামেঃ'আইডেন্টিটি ক্রাইসিস' বা পরিচয়ের সংকটের বাংলাদেশী অতঃপর তাদের সনাক্তকরণ...জনস্বার্থে লিখাটি পুনরায় পোস্ট করলাম।।

