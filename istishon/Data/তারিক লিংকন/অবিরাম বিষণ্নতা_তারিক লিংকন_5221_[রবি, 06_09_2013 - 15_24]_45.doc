অবিরাম বিষণ্নতা


 মুঠোফোনের যথেচ্ছাচার আলাপ-অবিরাম খুদে-বার্তা
শব্দযন্ত্রের অক্লান্ত সঙ্গীত মূর্ছণা
অথবা বিনোদনের হাজারো যান্ত্রিক আয়োজন
প্রশান্তির পিছনে ক্রমাগত ঘূর্ণনরত নিরলস ছাঁদপাখা
বইয়ের তাকে বন্ধী কবিতা-গল্প-উপন্যাস-প্রবন্ধ
অথবা অন্তর্জালের অফুরন্ত তথ্য ভান্ডার
বিনোদন আর অসুস্থতা
আর? আর?
অর্থ উপার্জনের লক্ষ্যে অনর্থক
অক্ষরজ্ঞানের শিক্ষায় মেকী মূল্যবোধ;
অথবা এই শিশু বা কৈশোরোতীর্ণ মহাবিশ্বে
আঁতুড়ের বা শৈশবের অবলা দুনিয়ায়
উৎসব-আনন্দ-সংস্কৃতি-নাচ-গান-ভালবাসা-
অভিনয়-সংবাদ-খেলাধূলা-বিশ্বাস ও অপবিশ্বাস
আর যথারীতি কপট বোকা বাক্স।
চার দেয়ালে বন্ধী কৃত্রিম সভ্যতা;
প্রকৃ্তির প্রতি দাম্ভিক বৃদ্ধাঙ্গুলি।
এদিকে সুখের খুঁজে কালোত্তীর্ণ মহাআবর্জনা
পরিবারের অবধারিত বৈষম্য আর বঞ্চনা।
সমাজের হঠকারী ইউটোপিয়ায়
লাঞ্ছিত মানব শিশুর বন্ধী বিবেক
অতঃপর? অতঃপর?
অর্থ খোঁজতে থাকা-অবিরাম বিষণ্নতা।
তারিক লিংকন , সোমবার ০৭ মার্চ ২০১১, ফেসবু্ক নোটে প্রকাশিত
[...আংশিক পরিমার্জিত ও পরিবর্ধিত...]

