মা! আলাদা নয় প্রতিদিনের মতই অফুরন্ত অসীম ভালবাসা___


'মা' এর জন্যে একটি দিবস রাখছি আমরা... ভেবে দেখুন কতবড় হঠকারিতা!
আরে আমরা এই দুনিয়ার মুখ দেখলাম যার জন্যে, মাত্র একটা দিন দিবেন তাঁকে? নাকি প্রত্যেকের জীবদ্দশার প্রটিটা দিনই মায়ের জন্যে উৎসর্গিত?
মা'য়ের কথা আসলেই আমার ম্যাক্সিম গোর্কির বিখ্যাত গল্প ‘মানুষের জন্ম’ (১৮৯২) এর কথা মনে পরে। আর সেই 'মা' কে মানুষভিন্ন অন্য কিছু ভেবে আমাদের সমাজেরই কিছু পুরুষ নীতিমালা বা আচারনবিধি বেঁধে দেয় তখন সেই মা'য়ের মানুষ-স্বত্বা আলাদা করে খুঁজে পাই না...
সব নারীই 'মা'; তাই মা'দের জন্যে আলাদা নীতিমালাও বাতুলতা।
দুনিয়ার সব মানুষই সমান স্বাধীন; অথচ পুরুষতন্ত্রের ভাবখানা এমন নারীরা অধিকারভুক্ত সম্পদ সে যেভাবে খুশি চালাবে। নীতিমালা করে দিবে আবার দিবসও রাখবে, এ যেন আরেক নাটক।
ভাববেন না পুরুষদেরই শুধু খোলা আকাশ বিস্তীর্ণ পাহাড় আর সুবিশাল সবুজ মাঠ বা অরণ্য অথবা অফুরন্ত সমুদ্রের রুপ উপভোগ অধিকার আছে।
যে পুরুষতন্ত্র নারীকে কোমল আর মহামুল্যব্যান সম্পদ ভাবে তাদের জন্যে একদলা থুথু...
নারী পুরুষদের মতই সমান অধিকার নিয়ে এই দুনিয়াতে এসেছে; প্রত্যেকটা মানুষের ব্যক্তিগত পছন্দই তার ব্যক্তিগত নীতিমালা করে দিবে যে সে কীভাবে তার জীবন যাপন করবেন!
মা! আলাদা কোন ভালবাসা নয় প্রতিদিনের মতই অফুরন্ত অসীম ভালবাসা তোমার জন্যে, গোটা নারীজাতির জন্যে...
[বিঃ দ্রঃ যারা এই লিখা পড়ে আঘাতপ্রাপ্ত তাদের বলছি ভেবে দেখুন আজ আপনাদের (পুরুষদের) পোশাক পরিচ্ছেদ চালচলন নিয়ে নারীরা একটা নীতিমালা করে দিল, আপনার কেমন লাগবে? আপনি আর সমুদ্রে ঝাঁপ দিতে পারছেন না যখন-তখন, পাহাড়ে বাইতে পারছেন না মুক্ত বিহঙ্গের মত, অরণ্যে বিচলন করতে পারছেন না চাতকের মত, রাতের আকাশ দেখতে পারছেন না হিমুর মত করে পাশের ব্রিজটির উপর দাঁড়িয়ে!! আপনি এখন বন্ধী আর নারীর হাতের পুতুল..]

