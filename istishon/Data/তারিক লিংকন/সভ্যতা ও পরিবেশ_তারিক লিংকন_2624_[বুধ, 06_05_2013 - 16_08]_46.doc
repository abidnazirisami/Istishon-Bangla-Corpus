সভ্যতা ও পরিবেশ


পোড়া মাটির অবিরাম বেড়ে উঠা
আর ক্রমাগত বৃক্ষ নিধন
সভ্যতার নামে আর কত-
নগ্ন আস্ফালন?
বিশ্ব আজ অবিরত ছুটছে-
করে অফুরন্ত জলরাশির বিনাশ
সভ্যতার নামে আর কত-
মেকী উল্লাস?
পোড়া মাটির অবিরাম বেড়ে উঠা
আর ক্রমাগত বৃক্ষ নিধন
সভ্যতার নামে আর কত-
নগ্ন আস্ফালন?
বিশ্ব আজ অবিরত ছুটছে-
করে অফুরন্ত জলরাশির বিনাশ
সভ্যতার নামে আর কত-
মেকী উল্লাস?
হঠকারী অবকাশ নিরন্তর
করে পাহাড় আর তৃণভূমির অবসান
সভ্যতা আজ কোথায়?
সভ্যদের মেকী অহমিকায়?
রাইট-রা সব নভোমণ্ডল জয়ে মত্ত
আগ্রাসী প্রযুক্তির ধুঁয়ায় আর আণবিকে
সভ্যতার নামে আর কত-
স্বর্গীয় নীল আকাশ হবে ফিকে? 
অনিঃশেষ বিচ্ছিনতায় আর
ধারাবাহিক একাকীত্বে
সভ্যতা নামে আর কত-
হতাশা মনুষ্যত্বে?
পরিবেশ পরিবেশ স্বেচ্ছাচারী সমাবেশ
বৃক্ষ-জলরাশি-পাহাড় নীল আকাশ নত
জগদীশের প্রিয় প্রাণের তৃণরাজি
মানুষেই আহত
মানুষ-সভ্যতা-টেকসই অর্থনীতি-বেগবান বিজ্ঞান-প্রযুক্ত
সূচক ঊর্ধ্বগামী আর? -পরিবেশ নিঃস্ব;
প্রাণী কূল তৃণমূল বৃক্ষ
সভ্যরা এগিয়ে যায় পিছনে রেখে বিশ্ব।।

