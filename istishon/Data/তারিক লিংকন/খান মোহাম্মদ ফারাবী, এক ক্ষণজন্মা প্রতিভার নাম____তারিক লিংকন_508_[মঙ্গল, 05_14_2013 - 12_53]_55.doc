খান মোহাম্মদ ফারাবী, এক ক্ষণজন্মা প্রতিভার নাম___


 "আম্মাজান তোমার পা ছুঁয়ে বলছি
আমি আর মিছিলে যাবোনা।
খোদার কসম বলছি
আমি আর ঐ ব্যাটাদের সাথে নিশান হাতে নেবোনা।
তোমার ইজ্জতের দোহাই আম্মা
আমি আজ থেকে ভাল হয়ে যাব---
----------------------------
আমি আর রাজপথে কোনদিন গান গাইবোনা
ধানের বিশাল গুচ্ছ স্নেহেতে নিভিড়
এ বুকের নগ্ন কোলে আর জড়াবোনা
সূর্যের দিকে আমি আর চাইবো না---।
কলেজে যাওয়ার পথে রোজ
বাসের পা-দানিতে কোনদিন দাঁড়াবো না আর।
সুবোধ শরীর নিয়ে এখন প্রত্যহ
আমি বড় মানুষ হওয়ার
আমি রোজ - আমি রোজ ভাল ছেলে হওয়ার
সাধনা করবো
এবং সাধনা করবো
এবং করবোই।
---------------
অতএব ভয় নেই, আম্মাজান
জীবন কাহাকে বলে এবং মানুষ
হওয়ার সংজ্ঞা কি মর্মে মর্মে বুঝেছি
সুতরাং দিল সাফ-- তওবা করেছিলাম আর
অমানুষ কখনো হবোনা
এবং হবোনা
হবোনা এবং------------।"
এপ্রিল ১২, ১৯৭০
কবিঃ খান মোহাম্মদ ফারাবী (পিয়াল) জন্মঃ ২৮ জুলাই ১৯৫২,
পিতাঃ ফয়েজুর রহমান খান
মাতাঃ হোসেন আরা রহমান
তিন ভাই এক বোনের মধ্যে ফারাবী ছিলেন সবার বড়। ১৯৬৯ এ মাধ্যমিকে ঢাকা বোর্ডে ২য়। ঢাকা কলেজ থেকে ১৯৭১ (৭২ -এ অনুষ্ঠিত) উচ্চ মাধ্যমিকে ৩য়। মুক্তিযুদ্ধ শুরু হলে রাজনীতি সচেতন ফারাবীকে দূরে রাখতে মা-বাবা গ্রামের বাড়ি নবীনগর পাঠাই দেন। তিনি পূর্ব-পাকিস্থান ছাত্র ইউনিয়নের ঢাকা কলেজ শাখার সাহিত্য সম্পাদক ছিলেন । তার লিখালিখির শুরু হয় ৩য় শ্রেণীতে থাকতেই। এই অসামান্য প্রতিভা তার গ্রামের বন্দু শাহিন সহ ভারতে ট্রেনিং এ যাওয়ার আগ মুহূর্তে জন্ডিসে আক্রান্ত হন, মা-বাবার কারণে আর মুক্তিযুদ্ধে ঐভাবে অংশগ্রহণ হয় নায় ফারাবীর। ১৯৭৪ সালের ১৪ এ মে দিবাগত রাতে প্রোস্টেট ক্যান্সারে আক্রান্ত হয়ে ফারাবীর জীবনাবসান ঘটে। মাত্র ২১ বছর ১০ মাস বয়সের এই ক্ষণজন্মা অকাল প্রয়াত খান মোঃ ফারাবীর গল্প-কবিতা-প্রবন্ধের প্রায় সম্পূর্ণ সংকলনে বাংলা একাডেমীর খান মোঃ ফারাবী - "রচনা সমগ্র" বইটি বের হয় ১৯৯২ সালে। 
এই ক্ষণজন্মা প্রতিভাবান লিখকের স্মরণে এই লিখা।
আপনার লিখা হয়ত আপনাকে অমরত্ব দিবে না তবে আপনার জীবন হয়ত আমাদের অনেক কিছুই দিতে পারত। এইসময়ই হয়ত আপনাকে মাথাতুলে রাখত এই বাংলা। অতি অল্প বয়সেই সেই চিহ্ন আপনি রেখেছিলেন আপনার লিখায়!
বিপ্লব দীর্ঘজীবী হোক...

