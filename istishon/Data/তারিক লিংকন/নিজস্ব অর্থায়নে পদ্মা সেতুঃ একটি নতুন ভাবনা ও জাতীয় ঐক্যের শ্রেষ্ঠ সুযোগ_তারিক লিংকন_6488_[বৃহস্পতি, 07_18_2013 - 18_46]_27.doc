নিজস্ব অর্থায়নে পদ্মা সেতুঃ একটি নতুন ভাবনা ও জাতীয় ঐক্যের শ্রেষ্ঠ সুযোগ


পদ্মা সেতু নিয়ে অনেক কথা হয়েছে আজ আমি এমন একটি বিষয় উপস্থাপন করব যা বাঙ্গালী জাতিকে বোধকরি এমন চরম রাজনৈতিক ও অর্থনৈতিক সংকটের দিনে অনেক আশাবাদী করবে। প্রথমেই বাংলাদেশ অর্থনৈতিক সমিতির সভাপতি ও ঢাকা বিশ্ববিদ্যালয়ের অধ্যাপক ডঃ আবুল বারাকাত স্যার-এর লিখটা সবাইকে একবার পড়তে অনুরোধ করব। লিখাটি পাবেন এইখানে যা দৈনিক প্রথম আলোতে একটি বিশেষ ক্রোড়পত্র হিসেবে প্রকাশিত হয়েছিল ২০১২ সালের ২৯ জুলাই। বিশ্বব্যাংক যখন ৩০ জুন এ ঋণ প্রস্তাব বাতিল করে তার কিছু দিন পর আবুল বারাকাত স্যার বলেছিলেন,“বিশ্বব্যাংক কর্তৃক পদ্মা সেতুর ঋণ চুক্তি বাতিল অযৌক্তিক এবং মহা অন্যায় তবে তা বাংলাদেশের জন্য মহা আশীর্বাদ (blessing in disguise)”।
এবং ২৯ জুলাইয়ে তাঁর প্রকাশিত প্রবন্ধটির শিরোনাম ছিল এইরকমঃ ‘নিজস্ব অর্থায়নে পদ্মা সেতুঃ জাতীয় ঐক্য সৃষ্টির শ্রেষ্ঠ সুযোগ';এমন কিছু দিয়ে বিরক্ত করব না যা আমরা গত কয়েক বছরে অনেক অনেকবার শুনেছি এবং জেনেছি। বিশ্বব্যাংক, বাংলাদেশের স্বাধীনতার ৪২ বছ্‌ নিজস্ব অর্থায়ন বা পিপিপি অথবা এইসবের কারণে বার্ষিক উন্নয়ন বাজেট বাধাগ্রস্থ এমন অনেক আলচনায় হয়েছে এবং ব্লগেও প্রচুর লিখালিখি হয়েছে। তাই আজ নতুন করে একটু ভাবতে ও ভাবাতে লিখতে বসেছি কারণ আমার এই বিষয়ে একান্ত নিজস্ব একটা প্ল্যান বা প্রস্তাব আছে। যা আমাদের শুধু জাতীয় ঐক্য সৃষ্টির সুযোগ করে দিবে না আমাদের জাতীয় জীবনে আমুল পরিবর্তন সাধন করবে (আমার ধারনা... ঠিক নাও হতে পারে! পাঠক সিদ্ধান্ত নিবেন!)
দুইটা ঘটনা আমার এমন প্ল্যান বা প্রস্তাবের মূল চালিকা শক্তি;প্রথমটি আমরা তরুণেরা ৫ ফেব্রুয়ারি ২০১৩ থেকে গণজাগরণ মঞ্চে একতাবদ্ধ হয়ে চিহ্নিত রাজাকারদের সর্বোচ্চ শাস্তির দাবীতে আন্দোলনরত ছিলাম আজ অব্দি আছি। আমাদের এই তরুণ প্রজন্মের মূল আবেগই হচ্ছে ১৯৭১ এর জাতীয় মুক্তির জন্যে স্বাধীনতা সংগ্রামের অনবদ্য ও মহাকাব্যিক চেতনা, যার ফলশ্রুতিতে আমরা আজ জাগরন মঞ্চে একতাবদ্ধ যাতে করে বাংলার মাটি থেকে হায়েনা ও তার দোসরদের বিতাড়িত করতে পারি। এর জন্যে আমাদের সবচে প্রেরণা জুগিয়েছেন শহীদ জননী জাহানারা ইমামের ঘাতক দালাল নির্মূল কমিটি ও সেক্টর কম্যান্ডারস ফোরামের সকল কর্মসূচী। অথচ আমাদের দেশের কতজন এখন মুক্তিযুদ্ধের চেতনা ধারণ করে? অর্ধেকও হবে না বোধকরি। চেতনা কখন মানুষ লালন করে? যখন সে ঐ বিষয় সম্পর্কে জ্ঞাত হয় এবং বিষয় বা ঘটনাটি তাকে অনুপ্রাণিত করে। তাহলে কেন মুক্তিযুদ্ধের মত এমন একটা বিশাল অর্জন এই বাংলার সবাইকে বা সকল তরুনকে ঐক্যবদ্ধ করতে পারল না? এই প্রশ্নই আমার সকল কিছুর মূলে। আমার ধারনা ১৯৭৫ সালের পরবর্তীতে রাজনৈতিক পটপরিবর্তন এবং জামাতি-রাজাকারি আদর্শের বীজ বপন এবং সেই বিষবৃক্ষের ২১ বছরের লালন পালন আমাদের চেতনাকে বহুলাংশে বিনষ্ট করেছে। তাহলে এখন আমাদের করনীয় কি?
একমাত্র করনীয় গোটা দেশে মুক্তিযুদ্ধের ইতিহাসকে ছড়িয়ে দেয়া তাঁর মহান অর্জন ও চেতনা সমেত। কিন্তু কীভাবে? এইবার একটি অতি সাধারণ পর্যবেক্ষণের কথা বলি, আমাদের মুক্তির সংগ্রামে বঙ্গবন্ধুর পর কাদের আমরা সবচে বেশী মূল্যায়ন করি বা শ্রদ্ধাভরে সম্মান করি- করব যতদিন বাংলাদেশ থাকে? তাজ উদ্দিন আহমেদ, জাতীয় ৪ নেতা অতঃপর এমএজি ওসমানীকে? কিন্তু সম্মুখযুদ্ধে যারা সবচে বেশী অবদান রেখেছে বা যাদের আমরা সর্বোচ্চ উপাধি দিয়েছি সেই ৭ বীরশ্রেষ্ঠই আমাদের মুক্তির সংগ্রামের অন্যতম মূল গর্বের ব্যক্তি; তাইতো? একটু দেখে নিন ৭ বীর শ্রেষ্ঠের জন্মস্থানগুলোঃ১. বীরশ্রেষ্ঠ শহীদ ক্যাপ্টেন মহিউদ্দীন জাহাঙ্গীর - জন্ম বরিশালের বাবুগঞ্জ থানার রহিমগঞ্জ গ্রামে২. বীরশ্রেষ্ঠ ফ্লাইট লেফটেন্যান্ট মতিউর রহমান -পুরান ঢাকার , ১০৯ আগা সাদেক রোডের পৈত্রিক বাড়ি "মোবারক লজ"-এ জন্মগ্রহণ করেন৩. বীরশ্রেষ্ঠ শহীদ সিপাহী মোহাম্মদ হামিদুর রহমান -জন্ম যশোর জেলার (বর্তমানে ঝিনাইদহ জেলা) মহেশপুর উপজেলার খোরদা খালিশপুর গ্রামে, তিনি মুক্তিযুদ্ধে ৪ নং সেক্টরে যুদ্ধ করেন এবং শহীদ হন সিলেটের শ্রীমঙ্গল থানায়।৪. বীরশ্রেষ্ঠ শহীদ সিপাহী মোহাম্মদ মোস্তফা কামাল -ভোলা জেলার দৌলতখান থানার পশ্চিম হাজীপুর গ্রামে জন্মগ্রহন করেন৫.বীরশ্রেষ্ঠ শহীদ ল্যান্সনায়েক মুন্সি আব্দুর রউফ-জন্ম ঢাকার ফরিদপুর জেলার মধুখালী উপজেলার (পূর্বে বোয়ালমারী উপজেলার অন্তর্গত) সালামতপুর গ্রামে৬. বীরশ্রেষ্ঠ শহীদ ইঞ্জিনরুম আর্টিফিসার মোহাম্মদ রুহুল আমিন -চট্টগ্রামের নোয়াখালী জেলার বাঘচাপড়া গ্রামে জন্মগ্রহন করেন৭. বীরশ্রেষ্ঠ শহীদ ল্যান্সনায়েক নূর মোহাম্মদ শেখ - জন্ম খুলনার নড়াইল জেলার মহিষখোলা গ্রামে।
কিছু কি লক্ষ্য করেছেন? আমাদের ৫ বীর শ্রেষ্ঠের সাথে জরিয়ে আছে ৫ টি বিভাগ আর বাকি থাকে রাজশাহী ও নতুন বিভাগ রংপুর। এখন আমি এমন একটা বিষয়ের অবতারণা করতে যাচ্ছি যা একই সাথে সরকারকে বার্ষিক উন্নয়ন বাজেট করতে ও বাস্তবায়ন করতে আগামী ৪ বছরই (চলতি অর্থবছর সহ...) পর্যাপ্ত সাহায্য করবে এবং আমাদের মুক্তিযুদ্ধের চেতনাকে সারা দেশময় ছড়িয়ে দিবে; আর তা হল ৭ টি বিভাগের বিভাগীয় সদরের সন্নিকটে ৭ টি উপশহর গড়ে তোলা। এইসব উপশহরের (প্রতিটির) আয়তন হবে ২ কিমি গুণন ১ কিমি অর্থাৎ ২ বর্গকিলোমিটার, যার পরিমাণ প্রায় ৪৯৪ একর বা ১,৪৯৪ বিঘা অথবা ২৯,৮৮০ কাঠা।
৭ বীর শ্রেষ্ঠ
উপশহরগুলোর নামকরণঃ বিভাগের নাম-------- উপশহরগুলোর নাম১) ঢাকা বিভাগ- বীরশ্রেষ্ঠ মুন্সি আব্দুর রউফ উপশহর
২) চট্টগ্রাম বিভাগ - বীরশ্রেষ্ঠ মোহাম্মদ রুহুল আমিন উপশহর
৩) রাজশাহী বিভাগ - বীরশ্রেষ্ঠ মতিউর রহমান উপশহর
৪) খুলনা বিভাগ- বীরশ্রেষ্ঠ নূর মোহাম্মদ শেখ উপশহর
৫) সিলেট বিভাগ - বীরশ্রেষ্ঠ মোহাম্মদ হামিদুর রহমান উপশহর
৬) বরিশাল বিভাগ - বীরশ্রেষ্ঠ মহিউদ্দীন জাহাঙ্গীর উপশহর
৭) রংপুর বিভাগ - বীরশ্রেষ্ঠ মোহাম্মদ মোস্তফা কামাল উপশহর
বিশাল উপশহরে আমরা কি কি করব বা করতে পারব আমি একজন পুরকৌশল বিভাগের প্রকৌশলী হিসেবে বাংলাদেশের জাতীয় ভবন নির্মাণ কোড এবং নগর পরিকল্পনার নিয়ম মেনেই একটা তালিকা করেছি । তালিকাটি নিম্নরূপঃ
উপশহরগুলোতে বিভিন্ন স্থাপনার তালিকা
এখন এইসব উপশহরতো সরকারের নতুন খরচের পথ তাইতো মনে হচ্ছে? দেখুন এইখানে বিনোদনের জন্য থেকে শুরু করে চিকিৎসালয় এবং বিশ্ববিদ্যালয় পর্যন্ত সব ধরনের স্থাপনা থাকবে। প্রত্যেকটি উপশহরের মূল প্রবেশ পথে থাকবে বীরশ্রেষ্ঠদের বিশাল ভাস্কর্য এবং তার সচিত্র ইতিহাস আর নার্সারি থেকে উচ্চ মাধ্যমিক, মেডিক্যাল কলেজ, বিজ্ঞান ও প্রযুক্তি বিশ্ববিদ্যালয়, পাবলিক বিশ্ববিদ্যালয়, খেলার মাঠ, লেক, পার্ক, উদ্যান, ধর্মীয় উপাসনালয়, কমার্শিয়াল কমপ্লেক্স, কমিউনিটি সুবিধাসহ সবকিছুই থাকবে এই শহরে সকল নিয়ম মেনেই। এখন এতকিছুর জন্যে সরকার অর্থায়ন করবে কোত্থেকে? যেইখানে প্রস্তাবনায় আমি পদ্মা সেতুর বিকল্প অর্থায়ন করার কথা বলেছি সেইখানে দেখা যাচ্ছে খরচের নতুন ফিরিস্তি নিয়ে এসেছি। এইবার অন্যভাবে একটু দেখুন; কিছুদিন আগে আর্মি হাউজিং স্কিম বা এএইচএস (AHS) হতে যাচ্ছিল যেখানে সরকার সকল আর্মি অফিসারকে কিছু প্লট বরাদ্ধ দিবে, বাইরে থেকে আমরা সবাই জানি এইসব সরকার অফিসারদের ফ্রি দেয়; ধারনাটি ভুল। অফিসারেরা বরাদ্দকৃত প্লটসমূহ কিস্তিতে নিজের উপার্জিত আয় থেকে কেনার কথা ছিল। পরবর্তীতে বিভিন্ন কারণে আপাতত প্রজেক্টটি বন্ধ আছে, যাহোক আমি এই বিষয়টির অবতারণা করেছি নিতান্তই উদাহরণ স্বরূপ।
এইবার আসা যাক আমার দ্বিতীয় পর্যবেক্ষণে; এইযে বাংলাদেশের সরকার ও জনগন সর্বদা আমাদের প্রবাসীদের পাঠানোর রেমিটেন্সের প্রশংসা করি আমরা কি তাদের এত বিশাল ত্যাগ ও তাদের অক্লান্ত পরিশ্রমের জন্যেও কোন প্রকার কোন স্বীকৃতি বা পুরস্কার দিয়েছি? বা রাষ্ট্র দিয়েছে? না দেয় নি। অথচ তাদের পাঠানো রেমিটেন্সই আমাদের বার্ষিক মোট প্রবৃদ্ধির ৩০%; অন্তত আজ পর্যন্ত তাদের জন্যে পরিকল্পিত কোন প্রকার পদক্ষেপ কোন সরকারই নেয় নি। সরকারি হিসেব মতে বাংলাদেশের প্রবাসী মানুষের সংখ্যা ৮০ লক্ষাধিক আর বেসরকারিভাবে এই সংখ্যাকে ১ কোটিরও বেশী বলা হয়। এইসব প্রবাসীর মধ্যে সরকার বা উপশহরগুলোর নির্মাণ কর্তৃপক্ষ লটারির মাধ্যমে বিভাগ অনুযায়ী প্লট বরাদ্দ দিবে, তালিকায় দেখা যাচ্ছে প্রতি বিভাগে আবাসিক প্লটের মোট সংখ্যা ২,৫৩৯ টি যেখানে ১৮১৪ টি ৫ কাঠার এবং বাকি ৭২৫ টি ১০ কাঠার (এমন বিভাজন সরকারের বিশেষজ্ঞদের নিয়ে অন্যভাবেও বণ্টন করা যেতে পারে...); এইটা খুব সহজেই অনুমেয় যে এমন একটি উপশহরে প্রবাসীরা প্লট নিতে হুমড়ি খেয়ে পরবে কেননা তাদেরকে জায়গা বা জমি অথবা প্লট কিনতে প্রচুর প্রতারনা ও ঝামেলার সম্মুখীন হতে হয়। তাই এমন প্রকল্প সফল হবে তাতে কোন সন্দেহ থাকার কথা না। ৭ বিভাগের ৭ টি উপশহরে ৫ কাঠার ১২,৬৯৮ টি এবং ১০ কাঠার ৫০৭৫ টি প্লট বরাদ্দ দেয়া যেতে পারে (চার্টে দেখুন) বাকি সবকিছু বাদ দিলেও যেইখান থেকে সরকারের আয় হবে ১,১৪,২৪০ কাঠা থেকে ২৫,০০০ কোটি টাকার মত। এইখানে আমি টাকার হিসেবটা করেছি শুধু ৫৪.৬৫ % জায়গার (আবাসিক প্লট সমূহ...) এ ছাড়াও কমার্শিয়াল এরিয়া, পার্ক, লেক থেকেও প্রচুর পরিমাণ অর্থের উন্নয়ন করতে পারবে সরকার যার পরিমাণ ১ টি নয় ২ টি পদ্মা সেতু নির্মাণের অর্থের সমান হবে। আর প্রতিটি বিভাগের উপশহরগুলোর অবকাঠামোগত উন্নয়ন ও নির্মাণ ব্যায় হবে সর্বোচ্চ ২,০০০ কোটি টাকা অর্থাৎ সরকার শিক্ষাখাত, চিকিৎসা খাতের ব্যাপক উন্নয়ন করতে পারবে ৭ বিভাগ কেন্দ্রিক যার পরিমাণ চলতি অর্থ বছর সহ আগামী ৩ অর্থ বছরের পদ্মা সেতুর জন্যে বরাদ্দকৃত ক্ষতিগ্রস্ত বার্ষিক উন্নয়ন বাজেটের দ্বিগুণের কাছাকাছি। (এইখানে প্রকল্পের ব্যয় ও আয় সম্পর্কে অনেক তথ্য প্রাসঙ্গিক কারণেই গোপন রাখা হয়েছে, সংশ্লিষ্ট সকলকে নিয়ে এই রূপরেখা চূড়ান্ত করতে হবে...)
প্রকল্পসমূহের বাস্তবায়নের জন্যে করনীয়ঃ
দুর্নীতির অভিযোগ নিয়ে টানাপোড়েনে পদ্মা সেতু প্রকল্পের মূল অর্থায়নকারী সংস্থা বিশ্ব ব্যাংক বাদ পড়ার পর নিজস্ব অর্থায়নে প্রায় ৬ কিলোমিটার দীর্ঘ এই সেতু নির্মাণের ঘোষণা দেয় সরকার। এরপর এই বছরের শুরুতে সেনাবাহিনীর তত্ত্বাবধানে বাস্তবায়িত হাতিরঝিল প্রকল্পের উদ্বোধন অনুষ্ঠানে স্থানীয় সরকারমন্ত্রী সেনাবাহিনীকে পদ্মা সেতু নির্মাণের প্রস্তুতি নেয়ার আহ্বান জানান। আমরা কিছুদিন আগে দেখেছি সরকার প্রয়াত রাষ্ট্রপতি জিল্লুর রহমানের নামে মিরপুর-বনানি-এয়ারপোর্ট ফ্লাইওভার উদ্বোধনের সময় একটি কম্পোজিট আর্মি ব্রিগেড করার কথা বলেছিল। আমার প্রস্তাব থাকবে এই ‘কম্পোজিট ব্রিগেড’-টিই হবে এই প্রকল্প সমূহ বাস্তবায়নের মূল চালিকা শক্তি কেননা একমাত্র এই ব্যাপারটিই পারবে বাঙ্গালী প্রবাসীদের আস্থা অর্জন করতে এবং সময়মত প্রকল্প সমূহের হস্তান্তরের নিশ্চয়তা দিতে।
যোগাযোগ, প্রবাসী কল্যান ও মুক্তিযুদ্ধা মন্ত্রনালয়ের মাননীয় মন্ত্রী মহোদয়দের আমি অনুরোধ করব আমার এই ভাবনা যথাযথভাবে বিশ্লেষণ করে দেশ ও জাতির কল্যাণে একটা সুদূরপ্রসারী পদক্ষেপ নিন। যা আমাদের আগামী প্রজন্মের ভবিষ্যৎ যেমন সুসংহত করবে তেমনি পদ্মার ওপারের মানুষের বহুদিনের স্বপ্ন পূরণ করবে, জাতীয় অর্থনীতিকে বেগবান করবে একইসাথে পদ্মা সেতু নির্মাণের নিজস্ব অর্থায়নের জটিলতার একটা সমাধান করবে। অন্যদিকে মুক্তিযুদ্ধের চেতনা ও সঠিক ইতিহাসকে নিয়ে যাবে প্রজন্ম থেকে প্রজন্মে।

