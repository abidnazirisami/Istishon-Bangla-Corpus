বাক স্বাধীনতা কি হারাতে যাচ্ছে ইস্টিশনের যাত্রীরা


কিছুদিন আগের আনিস ভাইয়ের পোস্টের একটা চুম্বক অংশ (প্রথম প্যারা) প্রথমে সবার জন্যঃ
গত ২১ আগস্ট গেজেট প্রকাশ করে সরকার চূড়ান্ত করল তথ্য ও যোগাযোগ প্রযুক্তি আইন বা আইসিটি অ্যাক্ট। অধ্যাদেশের মাধ্যমে ২০০৬ এর বিদ্যমান আইনটিকে সংশোধন করে নতুন এই আইন করা হলো। নতুন আইনের নাম হয়েছে তথ্য ও যোগাযোগ প্রযুক্তি (সংশোধন) অধ্যাদেশ ২০১৩; নতুন এই আইনে এমন কিছু ধারা যোগ হয়েছে যা বাকস্বাধীনতা ও মৌলিক অধিকার ক্ষুণ্ন করবে। মতপ্রকাশকেই বেআইনি সাব্যস্ত করার সব সুযোগ রাখা হয়েছে এতে। এটা পরিষ্কার একটা কালো আইন। তথ্যপ্রযুক্তি সংশ্লিষ্ট অনেক কিছুর পাশাপাশি মূলত এই আইনের মাধ্যমেই নিয়ন্ত্রণ হবে ব্লগ, ফেসবুক তথা ইন্টারনেটের সব ধরনের লেখালেখি। এমনকি যেসব পত্রিকা ওয়েবসাইটে দেখা যায়, যেসব টিভি তাদের খবর ওয়েবসাইটে শেয়ার করে তারাও এই আইনের আওতায় চলে আসবে।
আর ঐ লিখাটির কাল আইন শিরোনামের প্যারাটি এইরকম-কালো আইন!নতুন এই আইনে এমন কিছু সংশোধনী যোগ হয়েছে যে কারণে বিশেষজ্ঞরা একে কালো আইন হিসেবে অভিহিত করছেন। তথ্য ও প্রযুক্তি আইন ২০০৬ নামক মূল আইনটি এবারের মতোই বিগত চারদলীয় জোট সরকারের ঠিক শেষ সময়ে তড়িঘড়ি করে প্রণয়ন করা হয়। শুরুতেই যা ছিল সংবিধানে দেয়া মৌলিক অধিকারের পরিপন্থী। গতানুগতিক অস্বচ্ছ প্রক্রিয়ায় নাগরিক স্বার্থবিরোধী আইনটি কারো মতামত ছাড়াই চূড়ান্ত করেছিল বিএনপি সরকার। সেই হিসেবে বর্তমান সরকারের উচিত ছিল এই আইনটি গভীরভাবে পর্যালোচনা করা। কিন্তু আওয়ামী লীগ সরকার বিএনপির পথেই হেঁটেছে। আগের কালো বিধানগুলোর সঙ্গে যোগ করেছে নতুন কিছু!
বাংলাদেশ গেজেট, অতিরিক্ত ৮ অক্টোবর, ২০০৬-
তথ্য ও যোগাযোগ প্রযুক্তি আইন, ২০০৬ ( ২০০৬ সনের ৩৯ নং আইন ) [৮ অক্টোবর ২০০৬]
অষ্টম অধ্যায়ঃ অপরাধ, তদন্ত, বিচার, দন্ড ইত্যাদি
অনুচ্ছেদ ৫৭: ইলেক্ট্রনিক ফরমে মিথ্যা, অশ্লীল অথবা মানহানিকর তথ্য প্রকাশ সংক্রান্ত অপরাধ ও উহার দণ্ড
(১) কোন ব্যক্তি যদি ইচ্ছাকৃতভাবে ওয়েব সাইটে বা অন্য কোন ইলেক্ট্রনিক বিন্যাসে এমন কিছু প্রকাশ বা সম্প্রচার করেন, যাহা মিথ্যা ও অশ্লীল বা সংশ্লিষ্ট অবস্থা বিবেচনায় কেহ পড়িলে, দেখিলে বা শুনিলে নীতিভ্রষ্ট বা অসৎ হইতে উদ্বুদ্ধ হইতে পারেন অথবা যাহার দ্বারা মানহানি ঘটে, আইন শৃঙ্খলার অবনতি ঘটে বা ঘটার সম্ভাবনা সৃষ্টি হয়, রাষ্ট্র ও ব্যক্তির ভাবমূর্তি ক্ষুণ্ন হয় বা ধর্মীয় অনুভূতিতে আঘাত করে বা করিতে পারে বা এ ধরনের তথ্যাদির মাধ্যমে কোন ব্যক্তি বা সংগঠনের বিরুদ্ধে উস্কানী প্রদান করা হয়, তাহা ইহলে তাহার এই কার্য হইবে একটি অপরাধ।
(২) কোন ব্যক্তি উপ-ধারা (১) এর অধীন অপরাধ করিলে তিনি অনধিক দশ বত্সর কারাদণ্ডে এবং অনধিক এক কোটি টাকা অর্থদণ্ডে দণ্ডিত হইবেন।
গনপ্রজাতন্ত্রী বাংলাদেশের সংবিধান
তৃতীয় ভাগঃ মৌলিক অধিকার
অনুচ্ছেদ ৩৮: চিন্তা ও বিবেকের স্বাধীনতা এবং বাক স্বাধীনতা
(১) চিন্তা ও বিবেকের স্বাধীনতার নিশ্চয়তা দান করা হইল।
(২) রাষ্ট্রের নিরাপত্তা, বিদেশী রাষ্ট্রসমূহের সহিত বন্ধুত্বপূর্ণ সম্পর্ক, জনশৃঙ্খলা, শালীনতা বা নৈতিকতার স্বার্থে কিংবা আদালত অবমাননা, মানহানি বা অপরাধ সংঘটনে প্ররোচনা সম্পর্কে আইনের দ্বারা আরোপিত যুক্তিসঙ্গত বাধা-নিষেধের সাপেক্ষে-
-(ক) প্রত্যেক নাগরিকের বাক ও ভাব প্রকাশের স্বাধীনতার অধিকারের, এবং
-(খ) সংবাদ ক্ষেত্রের স্বাধীনতার
নিশ্চয়তা দান করা হইল।
এইবার ইস্টিশন বিধি-৬'ইস্টিশন'-এ যাত্রী হিসাবে একে অপরের প্রতি দলবদ্ধ আক্রমণ, অশিষ্টাচার মন্তব্য প্রভৃতি থেকে বিরত থাকতে হবে। কোন যাত্রী আক্রান্তবোধ করলে তাঁর করা অভিযোগের ভিত্তিতে ইস্টিশন মাষ্টার বা ইস্টিশন মাষ্টারের মনোনীত মডারেটর সেই আক্রমণাত্মক পোস্ট, মন্তব্য বা উপাদান সরিয়ে দিতে পারেন। উপরন্ত প্রথম সতর্ক সংকেত হিসাবে সাতদিন, দ্বিতীয়বার একমাস তৃতীয়বার অনির্দ্দিষ্ট কালের জন্য সংশ্লিষ্ট যাত্রীর টিকেটটি মডারেশনের আওতায় নিয়ে আসা হবে।
উপরোক্ত রাষ্ট্রীয় সকল আইন এবং ইস্টিশনের বিধির মধ্যেই আমরা ইস্টিশনকে নিজের একটা মতপ্রকাশের শক্তিশালী মাধ্যম হিসেবে বেচে নিয়েছি। বলতে দ্বিধা নেই সবচে বেশী স্বচ্ছন্দবোধ করি আমরা যাত্রীরা যারা নিয়মিত এইখানে লিখি। সহজ হিসেব দেশটা যদি আমরা আমাদের নিজের মনে করি তাহলেই কেবল দেশটির নির্বাচিত সরকারের রাষ্ট্রবিরোধী বা দেশের স্বার্থবিরোধী অথবা জনগণের কল্যাণের জন্য অমঙ্গলজনক কোন কাজ মনে করলে আমরা সবাই (নাগরিকেরা...) তার প্রতীবাদ করতে পারি। আর জনগণ রাষ্ট্রের স্বার্থবিরোধী কোন কাজে যুক্ত থাকলে তার বিরদ্ধে আইনি ব্যাবস্থা নিতে পারে রাষ্ট্র। ঠিক একইভাবে আইন/বিধি অনুযায়ী ইস্টিশন কর্তৃপক্ষ কারও আচরনে ব্লগের ব্লগিয় পরিবেশের জন্য ক্ষতিকর মনেহয় এমন কিছু পেলে তাকে সাত দিনের সতর্ক সংকেত দেয়ার কথা কিন্তু কোন মন্তব্য সরিয়ে না দিয়ে সরাসরি তাকে ব্যান করা বাকস্বাধীনতা খর্ব করার মত ব্যাপার মনে হয়েছে। বিশেষ করে চন্দ্রবিন্ধুর মত অনিয়মিত (অপেক্ষাকৃত...) একজন ব্লগারের নিক থেকে যখন একজন নিয়মিত ব্লগারকে হরিদাস পাল বলা হয় বা কারও কবিতাকে অখাদ্য বলা হয় তখন আমার লিখিত অভিযোগ থাকবে নিকটির বিরদ্ধে। সাহিত্যের অন্যতম শক্তিশালী মাধ্যম কবিতাকে কটাক্ষ করায় তার বিরুদ্ধে ইস্টিশন মাস্টারের হস্তক্ষেপ আশা করছি, অমিতের মত ক্ষুদে লিখকের অপমান না হয় ভুলেই গেলাম।  উনি ঐ তর্কের কোথাও উপস্থিত না থেকে আচানক একজনকে ব্যান করার জন্য বলেছেন এবং আমাদের স্বতঃস্ফূর্ত মন্তব্যকে দলবাজি বলে অভিযুক্ত করেছেন, এমনকি আমাদের বিরুদ্ধে ইঙ্গিতপূর্ণ কটূক্তি করতেও দ্বিধাবোধ করেন নি। অমিতের কবিতাকে অখাদ্য বলাটা কতটা সমীচীন ঐ আলোচনার অমিতের বিপক্ষের প্রধান বক্তা আতিক ভাইয়ের মন্তব্য দেখে নিতে পারেন সবাই, উনি স্পষ্টত সকলের কবিতানুভুতিতে আঘাত করেছেন। কোন শিল্পমাধ্যমের প্রতি এমন নগ্ন আক্রমন আশাকরি ইস্টিশন মাস্টারও চুপ থাকবেন না।
এদিকে ব্ল্যাক বোল্ট এর মত বিভ্রান্তি সৃষ্টিকারী নিক থেকে একজন ক্রমাগত বিভেদ সৃষ্টি করে যাচ্ছে, শুধু তাই নয় শেষের দুটো পোস্ট থেকে সে উস্কানিমূলক বক্তব্য দিয়েছে। তার বিরুদ্ধেও আমি অভিযোগ করে গেলাম। এর আগে সত্যের তলয়ারকে ব্যান করা নিয়ে আমরা যারা একসাথে লিখেছি তারা সবাই আশাকরি এবিষয়ে একমত হবেন, মাঝে মাঝে একেই সত্যের তলোয়ারের নিক মনে হয়।
আজ ইস্টিশনের পরিবেশ অনেকটা আমাদের দেশের অবস্থার মত। এখন প্রশ্ন আমরা কি দেশের মত করেই এইখানে মুক্তিযুদ্ধের স্বপক্ষের সবাই ব্যক্তিত্বের দ্বন্দ্বে ভিবক্ত থাকব নাকি ইস্টিশনের প্রানপ্রিয় স্লোগানটির মত করে প্রানে প্রান মিলাব? আমরা নিজের একান্ত মনের কথা লিখি ব্লগে কারও দলবাজি করি না তবে সময়মত ন্যায়সঙ্গত আচরণ করি, চেষ্টা করি নিজের বিবেক-বুদ্ধি দিয়ে এই বাঙলাকে সাজাতে।
প্রিয় ইস্টিশন কর্তৃপক্ষ আশাকরি আমার পোস্টের বিষয়বস্তুগত মেজেস ধরতে পেরেছেন। আর অনেকের মত আমিও চাই অমিত ফিরে আসুক আর ব্ল্যাক বোল্টকে আইপি সহ ব্যান করা হোক। আমরা চাই শিক্ষিত এবং সচেতন মানুষের মিলনমেলার ইস্টিশন হোক কথা বলার বা মনের ভাব প্রকাশের একটি আদর্শ প্লাটফর্ম হিসেবে গড়ে উঠুক যেখানে সবাই গঠনমূলক আলোচনা করতে পারবে এবং এমনকি দেশের উন্নয়নেও নিজেদের সৃজনশীল ভাবনা তুলে ধরতে পারবে তবে রাষ্ট্র স্বার্থ এবং মুক্তিযুদ্ধের বিপক্ষে অবস্থান নিলে কাউকে ছাড় দেয়া হবে না। সাথে সাথে এও চাই না যেন সরকারের মত বাতিকগ্রস্ত মনোভাবে যেন কারও বাকস্বাধীনতা কেড়ে নেয়া না হয়। সবচে ভাল হয় বিতর্ক সৃষ্টিকারী পোস্টটির সকল মন্তব্য মুছে ফেলা হলে।
আমরা সব বিবেদ ভুলে আবার প্রানে প্রান মিলাতে চাই...কেননা বিষবৃক্ষের অবস্থান নিশ্চিত করে ডালপালা কর্তন নির্বুদ্ধিতার পরিচায়ক।
মানবতার জয় হোক।

