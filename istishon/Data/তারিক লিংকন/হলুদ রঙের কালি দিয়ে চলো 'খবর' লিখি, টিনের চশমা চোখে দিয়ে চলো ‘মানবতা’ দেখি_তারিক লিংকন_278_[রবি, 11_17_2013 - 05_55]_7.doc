হলুদ রঙের কালি দিয়ে চলো 'খবর' লিখি, টিনের চশমা চোখে দিয়ে চলো ‘মানবতা’ দেখি


Anarchism বা নৈরাজ্যবাদ শব্দটি Greek ἀναρχία, i.e. anarchy বাঙলায় অরাজকতা বা নৈরাজ্য থেকে এসেছে। অন্যভাবে বললে গ্রীক; ἀν- an-, i.e. "without" + ἀρχός, archos, i.e. "leader", "ruler" থেকে এসেছে যার মানে দাঁড়ায় contrary to authority অর্থাৎ, কর্তৃপক্ষ বিরোধী। সোজা বাঙলায় Anarchism বা নৈরাজ্যবাদ হচ্ছে “একটি সমাজ ও রাজনৈতিক দর্শন যা রাষ্ট্র ব্যবস্থার অবসানের কথা প্রচার করে পক্ষান্তরে সকল প্রকার রাষ্ট্রীয় কর্তৃপক্ষতাকে বা প্রাধিকারকে অস্বীকার করে।“
আইন এবং রাষ্ট্রীয় নিয়মনীতি, তা প্রয়োগকারী বাহিনী, প্রশাসন ইত্যাদির সমন্বয়ে গঠিত রাষ্ট্র ব্যবস্থা প্রকৃতপক্ষে ব্যক্তি বিকাশের জন্য বাধা এবং অত্যাচারের যন্ত্রস্বরূপ - এমন ধারণা থেকে এই মতবাদের উৎপত্তি। এই দর্শনের মূলভাবই এমন যে, রাষ্ট্র মানুষ ও সমাজের জন্য অপ্রয়োজনীয়। 
আজ সকালে ঘুম থেকে উঠেই যখন দৈনিক প্রথম আলো’টি হাতে নিলাম তখনই যে শিরোনামটি চোখে পড়লো, তা হলঃ “উৎসবমুখর ‘নৈরাজ্য’” যার ইংরেজি অনুবাদ হয় "Wild Anarchy"। প্রতি সকালে চিকিৎসকের পরামর্শে মধু দিয়ে গরম পানি খাওয়ার চেষ্টা করি। প্রথম আলোর সাথে সম্পৃক্ত এক বন্ধুবরের আনা সুন্দরবনের গড়ানের মধু মুখে নিয়েই এই তিক্তকর শিরোনাম দেখতে হল। মনে আছে যখন চট্টগ্রাম কলেজে ইন্টারমিডিয়েটে পড়তাম তখন সোমবারকে “পিনবার”ই বলতাম, আগাগোড়া শেষ করতাম এক বসায়। সেই আলপিন আজ রস+আলো হল কিন্তু আগের সেই তেজ নেই। তাই আজ মতিকণ্ঠ ইজ রকিং আর প্রথম আলো ইজ সাকিং বাংলাদেশ।
 শিরোনাম দৈনিক প্রথম আলো, ১৭ নভেম্বর ২০১৩
আজ অভিজ্ঞতার ভারে ন্যুব্জ না হয়ে বয়সের ভারে কুঁজো মনে হচ্ছে পত্রিকাটিকে। যে নৈরাজ্যবাদী অপবাদে আলপিন আজ রস+ আলো, সেই হুজুরদের রায়পরবর্তী কোন তাণ্ডবেও পত্রিকাটিকে এই শব্দটি ব্যবহার করতে দেখিনি প্রথম পাতায়। জামাতি-হেফাজতি উত্থানের নৈরাজ্যময় তাণ্ডবেও প্রথম আলো সুশীলবাজী করে গেছে। এমনকি গেল তিন সপ্তাহের ১৯ দিনে ১০ দিনের অগ্নি-উল্লাসে মত্ত হরতালেও তারা এতোটা প্রতিবাদমুখর ছিল না যেভাবে এখন সরকারী দলের মনোনয়ন উৎসবকে “উৎসবমুখর নৈরাজ্য” বলছে। সরকারের ১০০০০ মেগাওয়াট বিদ্যুৎ উৎপাদনের মাইলফলকে করা আলোক উৎসবের খবরটিও তারা কাভার করেছে শেষ পাতায়। অথচ গত ২২ বছরের মধ্যে (১৯৯১ পরবর্তীতে আমার দেখা) এতোটা ভাল অবস্থানে ছিল না বাংলাদেশ।
আজ সরকারী দলের মনোনয়ন উৎসবকে তারা উৎসবমুখর ‘নৈরাজ্য’ বলছে কোন ঘটনার প্রেক্ষিতে জানি না। আজ BRIC (Brazil, Russia, India and China) এর পর নেক্সট ইলেভেন বা N-11-এ Indonesia, Mexico, Philippines, Turkey, South Korea এবং Vietnam এর সাথে বাংলাদেশও উদীয়মান অর্থনৈতিক শক্তি। ভিশন ২০২০ এর লক্ষ্যে অনেক সূচকেই প্রত্যাশার থেকে আমাদের সাফল্য বেশী। জাতিসংঘসহ সকল বিশ্ব মাতব্বরেরাও যেখানে দেশের অর্জনে ভূয়সী প্রশংসা করছে, সেখানে সফল (অপেক্ষাকৃত অন্য যে কোন সরকার থেকে) একটি সরকারে মেয়াদ শেষে তাদের নির্বাচনী মনোনয়ন উৎসবকে এইরূপ নির্লজ্জভাবে আঘাত করাটাকে হলুদ কালিতে লিখা সংবাদ ছাড়া আর কী বলা যায়?
“হলুদ রঙের কালি দিয়ে চলো 'খবর' লিখি
বিশ্বাস বা অবিশ্বাস? নাচবো মোরা ঠিকই [আমজনতা-অর্থহীন]
টিনের চশমা চোখে দিয়ে চলো ‘মানবতা’ দেখি
সুশীলবাজী জনপ্রিয়তা পাবে ধিকিধিকিই”!
সুশীল বাজী নিপাত যাক, গণতন্ত্র মুক্তি পাক...
জয় বাঙলা... জয় বঙ্গবন্ধু...

