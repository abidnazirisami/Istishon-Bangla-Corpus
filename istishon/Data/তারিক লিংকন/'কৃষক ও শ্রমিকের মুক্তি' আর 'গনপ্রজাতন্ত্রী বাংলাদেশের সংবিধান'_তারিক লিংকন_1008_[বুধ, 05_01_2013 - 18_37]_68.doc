'কৃষক ও শ্রমিকের মুক্তি' আর 'গনপ্রজাতন্ত্রী বাংলাদেশের সংবিধান'


গনপ্রজাতন্ত্রী বাংলাদেশের সংবিধান
দ্বিতীয় ভাগঃ রাষ্ট্র পরিচালনার মূলনীতি
অনুচ্ছেদ ১৪: কৃষক ও শ্রমিকের মুক্তি
রাষ্ট্রের অন্যতম মৌলিক দায়িত্ব হইবে মেহনতী মানুষকে- কৃষক ও শ্রমিকের-- এবং জনগণের অনগ্রসর অংশসমূহকে সকল প্রকার শোষণ হতে মুক্তি দান করা।
আমাদের সংবিধানে সব রাষ্ট্রীয় ও সামাজিক সমস্যার সুনিপুণ সমাধান ও দিক নির্দেশনা আছে। এছাড়াও প্রস্তাবনার ৩য় প্যারায় স্পষ্ট বলা আছেঃ 
" আমরা আরও অঙ্গীকার করিতেছি যে, আমাদের রাষ্ট্রের অন্যতম মূল লক্ষ্য হইবে গণতান্ত্রিক পদ্ধতিতে এমন এক শোষণমুক্ত সামাজতান্ত্রিক সমাজের প্রতিষ্ঠা-- যেখানে সকল নাগরিকের জন্য আইনের শাসন, মৌলিক মানবাধিকার এবং রাজনৈতিক, অর্থনৈতিক ও সামাজিক সাম্য, স্বাধীনতা ও সুবিচার নিশ্চিত হইবে; "
এই সরকার ৭২ সংবিধানে ফিরতে চাই, আবার চাই না। জানিনা কেন দুই সামরিক জান্তার দুই মহাপাপ সরকার মুছল না! আমি মনে করি না আমি আমার জীবদ্দশায় ২/৩ মেজরিটি নিয়ে কোন কট্টর ডান পন্থী সরকার দেখে যাব যারা আমাদের বর্তমান সংবিধানকে কলুষিত করবে। সভ্যতার এমন অবস্থায় কখনও কোন হিফাজতি বা, কট্টর ধর্মীয় মৌলবাদী বাংলাদেশের রাষ্ট্র ক্ষমতায় আসবে না। তাহলে কেন আজ আমাদের অধিকার পশ্চাৎপদ?
আজ মে দিবসে সকল আইনজ্ঞ, আইনজীবী ও আইনপ্রণেতাদের উদ্দেশ্যে আহ্বান জানাব আপনারা স্বপ্রনোদিত হয়ে রাষ্ট্রকে এমন সমাজ প্রতিষ্ঠায় বাধ্য করুন। আমরা বাঙ্গালী, আমরা মেহনতী মানুষের মুক্তি চাই!
জয় মজদুর... জয় শ্রমিক... জয় কৃষক...
জয় বাংলা... জয় বঙ্গবন্ধু... জয় শাহ্‌বাগ... জয় তারুণ্য...

