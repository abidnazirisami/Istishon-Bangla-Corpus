কার পাপে আজ বাংলাদেশের এই অবস্থা


যুদ্ধাপরাধের দায়ে অভিযুক্ত জামাত কে নিষিদ্ধ করলে দেশের সংকট কাটবে?
আপাত দৃষ্টিতে মনে হয়না! তবে দেখুন problem টা drill out করে, সমস্যার মূল কারণ কি? বাঙ্গালীর আবার সমূলে সমস্যার সমাধানে যাওয়ার চেষ্টা নাই, আপাতত চালাইতে পারলেই যেন সে বাঁচে। তাই এবার ড্রিল আউট করে মূল কারণ বের করে তার সমাধানের পদক্ষেপ নেয়া আবশ্যক। 
কেন মুক্তিযুদ্ধের পর সাম্প্রদায়িক সম্প্রতির এই বাংলা আজ এমন! সরাসরি সমস্যার মূল উৎপাটন করে যা পাওয়া যায়, তাহল-
Second Proclamation Order No. IV of 1978 এর বলে গণপ্রজাতন্ত্রী বাংলাদেশের সংবিধানের ৩৮ অনুচ্ছেদের শর্তাংশটি বিলুপ্ত হয়। এরপর থেকে ৩৮ অনুচ্ছেদটি দাঁড়ায়ঃ
" জনশৃঙ্খলা ও নৈতিকতার স্বার্থে আইনের দ্বারা আরোপিত যুক্তিসঙ্গত বাধা-নিষেধ সাপেক্ষে সমিতি বা সংঘ গঠন করিবার অধিকার প্রত্যেক নাগরিকের থাকিবে।"
অথচ ১৯৭২ সালের সংবিধানের ৩৮ অনুচ্ছেদে বলা হয়েছিলঃ

"জনশৃংখলা ও নৈতিকতার স্বার্থে আইনের দ্বারা আরোপিত যুক্তিসঙ্গত বাধানিষেধ সাপেক্ষে সমিতি বা সঙ্ঘ গঠন করিবার অধিকার প্রত্যেক নাগরিকের থাকিবে; তবে শর্ত থাকে যে, রাজনৈতিক উদ্দেশ্যসম্পন্ন বা লক্ষ্যানুসারী কোন সাম্প্রদায়িক সমিতি বা সঙ্ঘ কিংবা অনুরূপ উদ্দেশ্যসম্পন্ন বা লক্ষ্যানুসারী ধর্মীয় নামযুক্ত বা ধর্মভিত্তিক অন্য কোন সমিতি বা সঙ্ঘ গঠন করিবার বা তাহার সদস্য হইবার বা অন্য কোন প্রকারে তাহার তত্পরতায় অংশগ্রহণ করিবার অধিকার কোন ব্যক্তির থাকিবে না।"
মূল সংবিধানের এই বিধানের কারণে মুসলিম লীগ, জামায়াতে ইসলামী, নেজামে ইসলামী ইত্যাদি রাজনৈতি দলগুলো নিষিদ্ধ হয়ে যায়। ১৯৭৩ সালে প্রথম জাতীয় সংসদ নির্বাচনে কোন ধর্মভিত্তিক রাজনৈতিক দল নির্বাচনে অংশগ্রহণের সুযোগ পায়নি। পরবর্তীতে জেনারেল জিয়াউর রহমান ক্ষমতায় এসে রাজনৈতিক দল বিধিমালা নামে অধ্যাদেশ জারি করে পঞ্চম সংশোধনীর মাধ্যমে ১৯৭২ সালের মূল সংবিধানের ৩৮ অনুচ্ছেদকে বদলে দেন। একইসঙ্গে ধর্মভিত্তিক রাজনৈতিক দলগুলোকে রাজনীতি ও নির্বাচনে অংশগ্রহণের সুযোগ করে দেন।
অর্থাৎ যতই জামাত নিষিদ্ধ করেন না কেন, তারা আবার হিফাজতে, আহলে এমন হাজারো নামে তারা পুনঃসংঘটিত হবে, এরই মধ্যে গবেষণায় তাদের ১৫৩ রকমের ছদ্ধ নামের তালিকা করেছে অর্থনীতিবিদ ডঃ আবুল বরাকত! অর্থাৎ, উত্তরণের একটাই উপায় ১৯৭২ এর সংবিধানে ফিরে যাওয়া।
আর কার পাপে আজ বাংলাদেশের এই অবস্থা তা আশা করি বুঝেছেন?

