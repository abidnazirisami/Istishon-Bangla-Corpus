ইসলামে গুজবের বিচার আর হেফাজত-জামাত-বিএনপি’র স্বরূপ


এক পলকে ঘটনাগুলোতে চোখ বুলিয়ে নিনঃ
১) রামুতে উত্তম বড়ুয়া কর্তৃক পবিত্র কোরআনের উপর পা দিয়ে তোলা Edited ছবি Facebook-এ প্রকাশ ফলাফল রামু ট্র্যাজেডি...
২) মাদ্রাসা আক্রমণ করতে আসছে আওয়ামী সন্ত্রাসী যার কারণে মানিকগঞ্জ হল রণক্ষেত্র..
৩) ভেজাল পলিও টিকা খেয়ে অনেক শিশুর মৃত্যু ফলাফল টিকাদান কর্মসূচীতে সর্বব্যাপী বিশৃঙ্খলা...
৪) যুদ্ধাপরাধী সাইদিকে চাঁদে দেখা গেছে ফলাফল বগুরাসহ জেলায় জেলায় নারকীয় তাণ্ডব...
৫) ফটিকছড়িতে আওয়ামীলীগের মিছিল থেকে মাদ্রাসায় হামলা করার গুজব ছড়িয়ে আওয়ামীলীগের কর্মীদের মধ্যযুগীয় বর্বরতায় হত্যা করা হয়...
৬) সাভারে রানা প্লাজা ধ্বসের ঘটনায় ভবনের মালিক রানাকে সরকার পালিয়ে যেতে সাহায্য করে এবং প্রচুর লাশ গুম করেছে দুইটাই মিথ্যা প্রমাণিত...
৭) শাপলা চত্বরে হাজার হাজার হেফাজত কর্মীকে সরকার হত্যা করে এবং গুম করে, জামাতের চামচা আল জাজিরা সর্বাধিক মৃত্যুর খবর দিয়েছে ৩৬ জনের...
৮) হেফাজতের আমীর আল্লামা শফিকে আটক করা হয়েছে এই গুজবে হাঠহাজারিতে শুরু হয় তাণ্ডব, যা পরে মিথ্যা গুজব প্রমাণিত হয়...
৯) শাহ্‌বাগ নাকি নাস্তিকের আস্তানা ঐখান থেকে ইসলাম বিদ্বেষ ছড়ানো হয় ফলশ্রুতিতে হিফাজতে ইসলামের আগমন বা, নব-উত্থান আর ৫ মের এর ঘটনার পর ইসলামকে এত সুন্দর হিফাজত করতে দেখেনি বাঙ্গালী...
১০) শাহ্‌বাগে বিরিয়ানি আর টাকা দেয় আজ খবর বের হল ২০০০ টাকা দিবে বলে মাদ্রাসার অভুক্ত- গরীব-এতিমদের ধোঁকা দিয়ে মতিঝিলে জড়ো করে হিফাজতিরা...
এইবার দেখি ইসলাম মিথ্যা গুজবের ব্যপারে কি বলেঃ
কুরানঃ
১) সুরা- আল হুজুরাত, আয়াত-৬- "ওহে যারা ঈমান এনেছ! যদি কোন সত্য-ত্যাগি তোমার কাছে খবর নিয়ে আসে তখন তোমরা যাচাই করে দেখবে, পাছে অজানতে কোন লোকজনকে তোমরা আঘাত করে বস, আর পরক্ষনেই তোমরা দুঃখ প্রকাশ কর তার জন্যে যা তোমরা করেছ!"
২) সুরা- বনী ইসরাইল, আয়াত-৩৬- "আর যে বিষয়ে তোমার জ্ঞান নাই সে বিষয়ে অনুসরণ কর না। নিশ্চয় শ্রবণশক্তি, দৃষ্টিশক্তি আর অন্তঃকরণ - এদের প্রত্যেকটিকে তাদের তাদের সম্বন্ধে সওয়াল করা হবে।"
৩) সুরা- আন নুর, আয়াত- ১৫-"বাঃ ! তোমরা তোমাদের জিব দিয়ে এইটা গ্রহণ করেছিলে আর যেই ব্যপারে তোমার জ্ঞান নেই সেই ব্যপারে তোমরা মুখে মুখে বলাবলি করেছিলে, অথচ তোমরা একে ভেবেছিলে একটা তুচ্ছ ব্যপার আর আল্লাহের কাছে এইটা গুরতর বিষয়"
হাদিসঃ
১) ইবনে মাসুদকে রসুলুল্লাহ (সঃ) বলেন
"আমি কি আপনাদের বলি নি ভয়ানক মিথ্যা কি? আপনাকে এটা জানানো উচিত মানুষের মধ্যে গুজব প্রচারনাই হল ভয়ংকরতম মিথ্যা"
 (সহি মুসলিম-২৬০৬ এ বর্ণিত)
২) Hudhayfah বলেন:"আমি আল্লাহর রসূল বলতে শুনেছি; একজন গুজব প্রচারকারী কখনই জান্নাতে প্রবেশ করবে না"
 (সহি বুখারি-৬০৫৬ ও সহি মুসলিম - ১০৫)
এছাড়াও পবিত্র কুরআন ও হাদিসের একাধিক স্থানে গুজব, মিথ্যা আর অপপ্রচার সম্পর্কে স্পষ্ট দিকনির্দেশনা আছে। এরা নাকি হিফাজতে ইসলাম আর, জামাতে ইসলাম। এদের অপঃপ্রচারে আজ শুধু ধর্ম না এদেশের অমুসলিমেরা (আমি সংখ্যা লঘু শব্দটা ব্যবহারের বিরোধী) আর মানবতা এমনকি ইসলাম নিজেই সংকটে ! উপরের বর্ণীত উদ্ধৃতিগুলো থেকে এইটা নিশ্চিত যে জামাত-বিএনপি-আর-হিফাজতিদের গুজব আর মিথ্যচারের কারণে তাদের জন্যে জাহান্নাম, হয়ত তা হবে নিকৃষ্টতম জাহান্নাম। আবার, এই সোনার বাংলাও আজ তাদের আক্রমণে আক্রান্ত!
"ইহকাল পরকাল সবই জাহান্নাম বানাই ফেলল এই নিমকহারামেরা..."

