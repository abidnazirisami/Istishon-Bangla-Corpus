_বদলী_ (একটি প্রতিগল্প) মূলঃ 'রাঁধুনী'- সফিক এহসান


মূলঃ 'রাঁধুনী'- সফিক এহসান!
বাতিটা নেভাতেই মনে হল মশারির ভেতর একটা মশা ঢুকেছে। এই মশারির ভেতর মশা ঢুকাটা অস্বাভাবিক বা নতুন কিছু না। বেশ কয়েক জায়গায় বড় বড় কয়েকটা ছিদ্র আছে। (ছিদ্র না বলে বলা উচিৎ ভোগলা।) সেগুলো দিয়ে অনায়াসে বড় সাইজের কয়েকটা বোলতা ঢুকে পড়তে পারে। আসার সময় ভাল করে দেখার সুযোগ পাইনি। তাড়াহুড়ো করে পুরোনো ট্রাঙ্ক থেকে এই ছেঁড়া মশারিটাই নিয়ে চলে এসেছি। নতুন একটা কেনা দরকার। আবার ইচ্ছাকৃত করে কিছু ভোগলা নিজেই করেছি মশারীর ছাদে, যাতে ফ্যানের বাতাস বেশী লাগে। আমার আম্মার বুদ্ধি এইটা আম্মা বলে মশা নাকি উপর থেকে কখনই ডূকে না তারা কামরাতে আসে পাশ থেকে; পরে দেখলাম আসলেই সত্য একটা পর্যবেক্ষণ। এ 'মা' আজীবনই ছেলের একটু আরামের জন্যে সারাদিন ভাবে। তারপর 'মা'-কে ফোন দিয়ে কথা বললাম। আমার মা আর বাবা থাকেন আমাদের গ্রামের বাড়িতে। আব্বা বলে তোদের এই মেকী শহরে আমি নাই; আমার সকাল-বিকাল পাড়াময় অবিরাম না হাঁটলে শান্তি লাগে না। তোরা শহরে থাক আমি বাবা আমার পৈত্রিক ভিটা ছেড়ে কোথাও যাচ্ছি না। শহুরে এই যান্ত্রিকতা সবসময় আব্বার কথাগুলো মনে করিয়ে দেয়।
পরশু থেকে অফিস আগামীকাল বেশ কিছু কেনা কাটা করতে হবে। ঘরে প্রায় কিছু নেই বললেই চলে। টুকিটাকি মালপত্র আর কাপড়ের ব্যাগগুলো পাশের ঘরে রেখেছি। এই ঘরে কেবল পুরোনো একটা চাদরের ওপর আমি আর আমার ওপর টাঙ্গানো এই ছেঁড়া মশারিটা। তা টাঙ্গাতে গিয়েও কত ঝামেলা! ফ্যান এখনও লাগানো হয়নি বলে উপরের কসরত করে কাঁটা জানালাগুলোও অকেজো। ওদিকে বাড়িওয়ালার ১৪৪ ধারার নিষেধাজ্ঞা থাকা সত্ত্বেও দেয়ালে তিন তিনটা পেরেক গাড়তে হয়েছে। আরেকটা গাড়তে হয় নি; জানালার সাথে লম্বা রশি দিয়ে বেঁধে দিয়েছি। তবে কালকের মধ্যে একটা ব্যবস্থা করে ফেলতে হবে।
শ্রবন্তী কবে আসবে তার কোন ঠিক নেই। পাশে তাকে নিয়ে ঘুমায় নি বিয়ের পরে খুব একটা, এইবার দীর্ঘ দিনের বিরতির মানসিক প্রস্তুতি নেয়াটাও চরম বেদনার। কীভাবে সামনের দিনগুলো কাটবে জানিনা। আমাদের বিয়ে হয়েছে আজ ৩ বছর হতে চলল। ভার্সিটির শেষের দিকে এসে আমাদের পরিচয় ও প্রেম আর ফলশ্রুতিতে বিয়ে। সুখেই কাতছিল মধ্যবিত্ত পরিবারের সন্তান বলে চাকুরীর এমন অযাচিত বদলিটাও উপেক্ষা করতে পারি নি। দয়াবান বাড়িওয়ালার ভদ্রতার আপ্যায়নটি না হলে আজকে রাতে উপোষ করতে হত বা হোটেলে খেতে হত বউকে মিথ্যা বলে। বিয়ের পর উপলক্ষ্য ছাড়া তেমন হোটেলের খাওয়া খাওয়াই হয়নি। আমরা দুজনই চাকুরীজীবী তাই অফিস থেকে ফিরে একসাথে রান্না করতাম আমরা। সকল কাজ ভাগাভাগি করে আমরা করতাম খুব বেশী সময় লাগত তা কিন্তু না। ১ থেকে ১.৫ ঘণ্টাই আমাদের সব কাজ শেষ হয়ে যেত তারপর গল্প করা আর টিভি দেখা কখনও কখনও বাড়ির চাঁদে গিয়ে আকাশ দেখা এমনই ছিল দিনগুলো।
এইসব ভাবতে ভাবতে লক্ষ্য করলাম মশাটা কানের কাছে পুন পুন করা বারিয়ে দিয়েছে। বোধহয় পুরুষ মশা শুনেছি পুরুষ মশারা নাকি রক্ত খায় না। শুধু মাঝে মাঝে পুন পুন করতে করতে কানের ভেতর ঢুকে পড়ার চেষ্টা করে। আমি মশাটার সাথে গল্প জুড়ে দিলাম- কী মশা ভাইজান, আছেন কেমন? আপনাদের এলাকায় নতুন আসলাম। আচ্ছা, আপনাদের এখানে হাড়ি পাতিল পাওয়া যায় কোথায় বলতে পারেন? আপনার ভাবী না আসা পর্যন্ত আমাকেই রান্না করে খেতে হবে। আর তো কোন উপায় নেই- নাকি বলেন?
মশাটা জবাব দিলো- পুন পুন, পুন পুন!
মশার সাথে কথা বলতে গিয়ে হঠাৎ একটা জরুরী কথা মনে পড়ে গেল। পৌঁছেই শ্রাবন্তীকে একটা ফোন করার কথা ছিলো, করা হয়নি। চায়না মোবাইলের এ এক সুবিধা একবার চার্জ দিলেই এক সপ্তাহ; বউ আসার আগে মনে করে চার্জ করে দিয়েছে সে কীভাবে বুঝতে পেরেছিল কে জানে? এসেই দেখি এই বাসাটার সকেট সব নষ্ট কালই সাড়াতে হবে, ভাবতে ভাবতেই তাকে কল দিলাম। তারপর নিছক ছেলেমানুষী আর টিনেজ প্রেমালাপ...
কবে তোমার বদলী আদেশ হবে? আমার বউ প্রচণ্ড ভাল ছাত্রী ছিল সে এখন একটি ব্যাংকে কাজ করছে ২ বছর ধরে। বদলীর জন্যে সকল কাজই নাকি সম্পন্ন করেছে কিন্তু আদেশ হতে আরও মাসখানেক সময় লাগবে। হঠাত একটা বুদ্ধি এল মাথায় বললাম 'এক কাজ কর তুমি ১৫ দিনের ছুটিটা নিয়ে চলে আস আমরা দুজনে মিলে সব সাজিয়ে ফেলি তারপর না হয় বদলীর আগে আবার বুঝিয়ে দিয়ে এস।' ব্যাংকের চাকরীর এই এক সুবিধা চাকরি কনফার্ম হলেই ১৫ দিনের বার্ষিক ছুটি থাকে বাধ্যতামূলক, নাম দিয়েছে LFA অর্থাৎ Leave Fair Allowance. এইটাই পুঁজিবাদের মসজিদ খ্যাত আর্থিক প্রতিষ্ঠানগুলোতে চাকুরিকরার ভাল দিক। আমরা মধ্যবিত্ত আর নিম্নমধ্যবিত্ত পরিবারের সন্তানেরা আজীবন এই পুঁজিবাদী যাঁতাকলে পিষ্ট হয় আর সমালোচনা করি কঠোর আর নির্মম বাস্তবতা সুযোগ পেলেই নিজের স্বার্থেও ব্যবহার করতে বাধ্য থাকি। বউতো খুশিতে আত্মহারা সে ভুলেই গেছিল যে ১ বছরের পর থেকে সে এই ছুটি পায়।
নতুন জায়গায় ঘুম সহজে আসতে চায় না। তার ওপর মেঝেতে শুয়ে অভ্যাস নেই। তবুও সারা দিনের ক্লান্তিতে এক সময় ঘুমিয়ে পড়লাম। এদিকে চিলিং ফ্যানের শুন্যতারও একটা সমাধান হল নিচে ঘুমানোর কারণে। আর আমার কানের কাছে পুরুষ মশাটা পুন পুন করে উড়তে লাগলো যথারীতি। মনে হয় আমাদের মধ্যবিত্ত পরিবারের মানুষের মত অনবরত প্রতীবাদরত কিন্তু কাজের না। মশাটার কি ক্লান্তি নাই? নাকি আমৃত্যু সে এই পুনপুন করতেই থাকবে?
আজ সকালে বেশ কিছু কেনাকাটা করলাম এই নতুন সংসারের জন্যে দাম বেশি নিলো কিনা বুঝতে পারছি না। চুলাটার দাম যে বেশি নিয়েছে কোন সন্দেহ নেই। এইটুকুন একটা স্টোভের দাম চারশ’ আশি টাকা হতেই পারে না। আর বাসায় সিলিং ফ্যান লাগানো আর নানান কাজ শেষ করে নিজের পছন্দের ডাল-ভাত-ডিমভাজি আর আলুর ভর্তা তৈরি করে ফেললাম। ভালই পরিশ্রম হল গোটা দিন সবশেষ করতে করতে দুপুর গড়িয়ে বিকাল।তারপর একটা গল্পের বই পড়তে পড়তে ঘুমিয়ে পড়েছিলাম। দরজায় ধাক্কাধাক্কির শব্দে ঘুম ভাঙলো। খুলে দেখি বাড়িওয়ালা এসেছেন। ভদ্রলোকের নাম মোছাদ্দেক আলী। দোতলার ফ্ল্যাটে স্ত্রী নিয়ে থাকেন। কোন ছেলে মেয়ে নেই। সন্ধ্যার দিকে তিনি ঘুরতে বের হন। প্রত্যেক ফ্ল্যাটে গিয়ে গিয়ে ভাড়াটেদের খোঁজ খবর করেন। আমাকে দেখে বললেন: ঘুমিয়েছিলেন নাকি? বিরক্ত করলাম বোধহয়।
আমি তাড়াতাড়ি দরজা ছেড়ে দিয়ে বললাম: আরে না তাতে কী হয়েছে? আসুন ভেতরে আসুন।
মোছাদ্দেক সাহেব ভেতরে ঢুকতে ঢুকতে বললেন: মালপত্র দেখি কিছু আনেননি এখনও।
আমি লজ্জায় পড়ে গেলাম। ঘরে আসবাবপত্র বলতে কিছু নেই। এক কোনায় শুধু একটা মাদুর বিছানো; ওটার ওপর এতোক্ষণ আমি শুয়ে ছিলাম। তাকে আমি কোথায় বসাই?
মোছাদ্দেক সাহেব নিজেই আমার সমস্যার সমাধান করে দিলেন। সরাসরি মাদুরের ওপর বসে পড়ে বললেন: ভাবীকে কবে আনবেন?
আমিও বসতে বসতে বললাম: এইতো, মাসখানেকের মধ্যেই।
: নতুন বাসা কেমন লাগছে? কোন অসুবিধা হচ্ছে নাতো?
: না, এমনিতে ফ্ল্যাটটা চমৎকার, কোন অসুবিধা হচ্ছে না। তবে আপাতত খাওয়া দাওয়াটাই সমস্যা। আপনাদের এদিকে কাজের লোক পাওয়া যায় না?
মোছাদ্দেক সাহেব চিন্তিত ভঙ্গিতে মাথা চুলকিয়ে বললেন: অল্প কয়েকদিনের জন্য লোক পাওয়া মুস্কিল। তবে দেখি কী করা যায়।
ভদ্রলোক অনেকক্ষণ পর্যন্ত গল্প করলেন। কোন ফ্ল্যাটের লোকজন কেমন সে সম্পর্কে আমাকে ধারনা দিলেন, এই বাড়িটা করতে গিয়ে কত সমস্যায় পড়েছেন তার খুটিনাটি বিবরণ দিলেন। আরও কতো প্যাঁচাল!
তবে লোকটি সত্যিই ভদ্রলোক। না করা সত্ত্বেও জোর করে তাদের ফ্ল্যাটে নিয়ে গিয়ে রাতের খাবারটা খাইয়ে দিলেন। আর বলতে লাগলেন এইবেলা আর কষ্ট করার দরকার নাই আমার সাথে খেয়ে নিন আগামী কাল আপনার রান্না আমি টেস্ট করে দেখব নে।
পরদিন সকাল বেলা। অফিসে যাবার জন্য তৈরী হচ্ছি। দেখি বাড়িওয়ালা বার-তের বছরের একটা ছেলে নিয়ে হাজির। ছেলেটার নাম রাসেল; এতিম। বড় রাস্তার পাশের একটা হোটেলে টেবিল মোছার কাজ করতো। আজ সকালে একটা কাঁচের প্লেট ভেঙে ফেলার অপরাধে চাকরিটা চলে গেছে। ঘরের সব কাজ করতে পারে। টুকটাক রান্না-বান্নাও নাকি জানে। তিনবেলা খাওয়া-পড়া দিলেই চলবে, কোন বেতন লাগবে না। আমি হাঁফ ছেড়ে বাঁচলাম। ওর ওপর বাজার-ঘাট, রান্না-বান্নার দায়িত্ব বুঝিয়ে দিয়ে আমি অফিসে গেলাম।
সন্ধ্যাবেলা এসে দেখি ফ্ল্যাটের দরজা ভেতর থেকে বন্ধ। অনেকক্ষণ ডাকাডাকির পর ঘুম ঘুম চোখে রাসেল দরজা খুলল। আমি অবাক হলাম: এতো সন্ধ্যায় ঘুমিয়ে পড়েছিস! খাবার-দাবারের খবর কী?
রাসেল চোখ কচলে হাসি মুখে জানালো: খবর খুব ভালো খালুজান। ওস্তাদের কাছ থিকা আমি সব রান্নাই হিগছি। খাইয়্যা দেখেন কিমুন টেষ্ট অইছে। আমি হাত মুখ ধুয়ে খেতে বসলাম। আয়োজন নেহাত খারাপ করেনি। আলু ভর্তা, পটল ভাজি, ছোট মাছের তরকারি আর ডাল। খেতে গিয়ে আমার মুখ বেকে গেল। রাসেলের রান্নার হাত আমার মতোই- “ভাল”! আলু ভর্তার আলু কাঁচা কাঁচা রয়ে গেছে। পটল ভাজিতে লবণ দিতে মনে ছিলো না। তরকারিতে হলুদটা একটু বেশি হয়ে গেছে। তবে ডাল আর ভাত ফার্ষ্ট ক্লাস।
খেতে খেতে রাসেল বলল: পরথম দিন তো তাই দিশা পাই নাই। কাইল আর এমুন রান্না খাইতে অইব না। সব সাইজ কইর‌্যা ফালামু, দেইখেন ভাইজান।
ছেলেটার স্মৃতিশক্তি কম। সকালে যখন এসেছিলো তখন আমাকে মামা ডেকেছে। খেতে বসার আগে ডেকেছিলো খালুজান। এখন আবার ভাইজান ভাইজান করছে। সেটা কোন সমস্যা না। আমার দরকার ওর রান্না; এর পর যদি খালাম্মাও ডাকে তাতেও কিছু এসে যায় না!
পরদিন অবশ্য সত্যি সত্যি ওর অদক্ষ হাতের রান্না আমাকে আর খেতে হয়নি। কারণ, সকাল বেলা উঠেই দেখি ঘরের দরজা হাট করে খোলা। রাসেল আমার মানিব্যাগ আর হাত ঘড়িটা নিয়ে উধাও। টেবিলের ওপর আমার মোবাইলটা ছিলো, সেটা তেমনি পড়ে আছে। বোধহয় ওটার দাম সম্পর্কে ওর কোন ধারনা নেই। ভাল করে খুঁজে দেখলাম আরও কিছু নিয়েছে কিনা। কাপড়ের ব্যাগের পকেটে হাজার পাঁচেক টাকা ছিলো। সেগুলো ঠিকই আছে। নেবার মধ্যে শুধু সেই ছেঁড়া মশারিটা নিয়ে গেছে। এতো কিছু থাকতে ঐ মশারিটা ওর পছন্দ হলো কেন সে এক রহস্য।
বাড়িওয়ালাকে বলতেই তিনি গম্ভীর ভাবে মাথা দুলিয়ে বললেন: বড্ড ভুল হয়ে গেছে ভাই সাহেব। কোন কিছু না জেনে শুনে এভাবে রাস্তার একটা ছেলেকে কাজে নেয়া উচিৎ হয়নি। আপনি বরং এক কাজ করুন- ভাবী না আসা পর্যন্ত আপনি বরং আমাদের সাথেই খাবেন একা একা আর কষ্ট করে রান্না বান্নার জামেলায় যাওয়ার দরকার নেই।
আমি হাসি মুখে তার প্রস্তাব প্রত্যাখ্যান করলাম। অন্যের ওপর বোঝা হয়ে থাকাটা আমার পছন্দ নয়। পরদিন শুক্রবার। বেলা করে ঘুম থেকে উঠা আমার পুরনো অভ্যেস। দরজায় কে যেন কড়া নাড়ছে। বিরক্ত স্বরে জিজ্ঞেস করলাম: কে? এদিকে হাত ঘড়ি দেখে মাথা বিগড়ায় গেল বাজে বেলা ১২ টা ২৩ মিনিট। তাড়াহুড়ো করে জিগ্যেস করলাম। কোন উত্তর এলো না। শুধু আগের থেকে আরও জোরে কড়া নাড়তে লাগলো। ভিক্ষুক-টিক্ষুক হবে হয়তো না বাড়িওয়ালা কে জানে!! আমি বিরক্তির সাথেই দরজা খুললাম এবং দরজা খুলেই আনন্দে চিৎকার করে উঠলাম: আরে- তুমি!
দরজার ওপাশে শ্রবন্তী হাসি হাসি মুখ করে দাঁড়িয়ে আছে। হাতের ব্যাগটা নামিয়ে রেখে বলল: চলে এলাম। তুমি ভালো আছো? কেন জানি না, ওকে দেখে খুশিতে আমার চোখে পানি এসে গেল। তাই দেখে শ্রাবন্তী বলল: কি ব্যাপার কাঁদছো কেন? আমি মাথা ঝাকিয়ে বললাম: ধুর! কোথায় কাঁদছি? আসলে পেঁয়াজ কাটছিলাম তো!
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
আমি নবরূপে গল্পটি লিখলাম, পাঠকের এমন উপস্থাপন কেমন লাগল?(উৎসর্গ: আমার মা সহ পৃথিবীর সকল 'মা'-কে যারা চরম মানসিক নির্যাতনেও আপন পুরুষদের নিজের আঁচলে আগলে রাখেন পরম আদরে এবং গল্পটির মূল লিখক সফিক ভাইকে... )

