আমি আমরা অতঃপর একটি দেশের ক্রমাগত পিছিয়ে যাওয়া___


দুই-এক দিন আগে কুয়েট এর একজন ছাত্র এর কুয়েট এর টিউশন ফি নিয়ে দেওয়া একটা স্ট্যাটাস এর পর থেকেই একটা জিনিস নিয়ে বেশ ভাবছি। আগেও এটা নিয়ে ভেবেছি কিন্তু ঠিক এভাবে না... আমাদের পিছিয়ে পড়ার ক্ষেত্রে আরেকটা বড় কারণ আমাদের অকৃতজ্ঞতা। আমাদের ন্যুনতম কৃতজ্ঞতাবোধ ও কাজ করেনা আমাদের বড় হওয়ার পেছনে যাদের অবদান তাদের প্রতি। সরকার নিজ খরচ এ চালায় পাবলিক ভার্সিটি গুলো যেখানে প্রাইভেট ভার্সিটি গুলো চলে পুরোটাই নিজের মানে পড়ুয়া ছাত্র-ছাত্রী দের টাকায় । এইখানে পাবলিক ভার্সিটিতে যা বেতন নেওয়া হয় তার থেকে বহুগুনে তাদের পিছে খরচ করা হয় । এই যে খরচ এর টাকাটা তা কিন্তু অন্য কারও নয় । সামান্য মুদি দোকানদার থেকে শুরু করে রিকশাওয়ালা এমনকি ভিক্ষুক এর টাকা মিলিয়েই এই খরচ করা টাকাটার যোগাড়। মোটকথা এটা দেশের টাঁকা,পাবলিক সেক্টর এ পড়া সবাই ই পড়াশোনা করছে দেশের টাকায়। প্রাইভেট ভার্সিটিতে পড়া স্টুডেন্টদের প্রতি দেশ যতটা কন্ট্রিবিউট করছে তার থেকে অনেক বেশি করছে তাদের বাবা-মা বা পরিবার। নিজের অনেক অর্থ ব্যয় করে চলেছে প্রতিটা প্রাইভেট ভার্সিটির স্টুডেন্ট কাঙ্খিত ডিগ্রিটার জন্যে তাই তাদের নিয়ে আমার কথা নেই । স্বাভাবিকভাবেই তাদের পুরো চিন্তা তাদের বাবা মাকে নিয়েই হওয়া উচিত এবং তাদের ও উচিত যথার্থভাবে এর প্রতিদান দেওয়া এবং তাদের চিন্তা এমন না হলে তাই অস্বাভাবিক। ঠিক অপরদিকে প্রতিটা পাবলিক ভার্সিটির স্টুডেন্ট এর যদি তাঁর বড় হয়ে ওঠার পিছে কন্ট্রিবিউশান হিসেব করে,তাঁর প্রতিদান হিসেবে কি করা উচিত এটা ভাবে তবে তাঁর বাবা-মা থেকে কোনও অংশেই কি পিছিয়ে থাকে তাঁর দেশ, সেই রাষ্ট্র ?? বাবা-মা তাকে জন্ম দিয়েছে, সে তাদের সন্তান তাই হয়তো বাবা-মা এটা করছে কিন্তু সে দেশের সব মানুষের জমানো টাকায় পড়াশোনা শিখে বড় কোনও ডিগ্রি নিয়ে বড় রকমের বেইমান হতে থাকে... তখন তাঁর কল্পনা-চিন্তা কোনও কিছুতেই দেশটার জায়গা হয়না...যেই দেশটা তাকে পড়ালো, বড় করলো তাঁর সবকিছু তাঁর কাছে অসহ্য হয়ে যায়...নিজের প্রয়োজনে দেশকে বেচে দিতেও বাধে না তাঁর... আমি বলি কি এসব পরীক্ষাপদ্ধতি বাদ দিয়ে কোনওভাবে কে দেশকে কতটা দিতে পারবে বা দেশের সাথে বেঈমানি করবে না ভবিষ্যৎ এ এরকম লোকগুলো বাছাই করে তাদের মানুষ করতে...তাতে হয়তো মেধাবীর সংখ্যা একটু কমতেও পারে আবার নাও কমতে পারে কিন্তু ওই দিনমজুর বা ভিখারি অথবা মধ্যবিত্ত পরিবার থেকে যেই টাকাটা নিয়ে এদের পিছে খাটানো হয় সেই টাকাটার সাথে বেঈমানি করা হবেনা... পাবলিক –প্রাইভেট কোনও কথা না... আমি এখানে শুধু এটাই বুঝাতে চেয়েছি যে দেশ থেকে কতটা নিচ্ছি আমরা আর শেষমেশ এদেশ খারাপ, এটা খারাপ, ওটা নোংরা বলে ভালো কোথাও চলে যাচ্ছি বা তুচ্ছ করে দেখছি এদেশের সব কিছুকে...আরে তোকে বড় করতে যে এতটা দিলো...নেওয়ার সময় কেনও ভাবলিনা যে এই দেশ খারাপ... নিবিনা এদেশ থেকে কিছু... চলে গেলিনা কেনও জন্মের পর অন্য কোথাও...তোর জন্মের পর তো তোকে মানুষ করলো এই দেশের সবকিছু আর তারপর তোর সুযোগ যখন আসল দেশ ছেড়ে নিজের ভালোর জন্যে দিলি লাত্থি ?? যা খারাপ আছে তা তো আমাদের বা আমাদের পূর্বপুরুষের ভুলেই হওয়া... তো নিজের বাপ-দাদার ভুলগুলোকে শুধরানোর দায় কি অন্য কারও ?? এ দায় তো আমার, আমাদের, সকলের... 

