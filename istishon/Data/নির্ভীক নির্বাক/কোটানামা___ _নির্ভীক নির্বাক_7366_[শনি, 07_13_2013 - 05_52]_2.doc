কোটানামা___ 


কে জানি বলছিল বাঙ্গালির সবথেকে বড় কাজ কাঠি মারা। কাঠি মারা ছাড়া যেন বাঙ্গালি কিছু ভাবতেই পারেনা। কোটা বিরোধী আন্দোলন এও ঠিক এক ই জিনিস দেখছি। একাকার করে ছেড়ে দেওয়া হচ্ছে সব কোটা কে, মিশিয়ে ফেলা হয়ে গেছে কোটা কমানো,সঠিক ভাবে কোটার প্রয়োগ এর মত যৌক্তিক দাবী গুলা কে। কোটা বলতে বোঝায় নির্দিষ্ট কিছু লোক বা জনসমষ্টি কে আলাদা করে কিছু সুযোগ সুবিধার ব্যাবস্থা আরকি। সাম্যের সমাজ প্রতিষ্ঠায় এই কোটার প্রচলন আগেও যেমন ছিল তেমন এখনও বর্তমান। রাষ্ট্রব্যাবস্থা কে এগিয়ে নিতে আপনাকে কিছু সুযোগ সুবিধা দিতেই হবে বঞ্চিতদের। এই সিম্পল থিওরি ধরেই কিন্তু দেশ হিসেবে প্রতি বছর বাংলাদেশকে দেওয়া হচ্ছে নানান অর্থসাহায্য। সেখানে দেশ হিসেবে কিন্তু বাংলাদেশ আদায় করে নিচ্ছে তার প্রাপ্য নানান কূটনৈতিক হিসাব নিকাশে। তো নিজে দেশ হিসেবে কোটা সুবিধা ভোগ করছেন আর নিজের দেশের অনুন্নত জনগোষ্ঠীর কল্যানে তাদেরকে এই সুবিধা থেকে বঞ্চিত করবেন ? বর্তমান আন্দোলন এর প্রেক্ষাপট এ দেখা যাচ্ছে সবরকম কোটা বন্ধের দাবির মত নানান অযৌক্তিক দাবী। রাষ্ট্র হিসেবে প্রতিকূল পরিবেশে টিকে থাকার সংগ্রামে লড়াই করে ওই পর্যন্ত উঠে আসা লোকগুলোকে সুবিধা করে আপনাকে দিতেই হবে। নয়ত ওরাই হারিয়ে ফেলবে সভ্য হয়ে বাচার তাগিদ। এটা আপনি দয়া করে দিচ্ছেন না বরং এটা তাদের অতি ন্যায্য প্রাপ্য। আর মুক্তিযোদ্ধাদের কোটা ? সারাটা দেশ দিয়ে দিলেও তো ঋণ শোধ হয়না। মুক্তিযোদ্ধাদের পরিবারের ক্ষেত্রে এই কোটা কেন? কারণ, তাদের উপযুক্ত মর্যাদা যুদ্ধপরবর্তী কোন সরকার ই দিতে পারেনি। আমি বরং দেশের সব মন্ত্রী আমলা পদ এ মুক্তিযোদ্ধাদের ই বসাতে রাজি কারণ অন্য কারও থেকে অন্তত তাদের হাতে আমার বাংলা-বাংলাদেশ সুরক্ষিত। তবে যুগে যুগে তাদের নাতি-নাতনীদের এমন উচ্চ হারে কোটা সুবিধা দিয়ে যাওয়ার বিপক্ষেই আমি। বরঞ্চ অনেক দেরি হয়ে গেলেও মুক্তিযোদ্ধাদের আলাদা ভাবে কিছু বরাদ্দ দিয়ে তাদের অবস্থার উন্নতিকল্পে কিছু করার পক্ষপাতী আমি। এই কোটাসুবিধাটা কিন্তু তাদের প্রতি সামান্য সম্মান প্রদর্শন ছাড়া কিছুই না। এটা বরং অনেক বেশি লজ্জার জাতি হিসেবে আমাদের কাছে যে তাদেরকে এমন সামান্য সুযোগসুবিধা দিয়ে যেতে হচ্ছে। এতে তাদেরকেই ছোট করা হচ্ছে। আর প্রতিবন্ধী কোটাও যদি বন্ধ করতে বলেন তবে অপেক্ষায় রইলাম আপনার ঘরেও এমন ভিন্নভাবে সক্ষম কোন শিশু জন্মানোর। আর হ্যা অনেকাংশেই এই আন্দোলনের পক্ষে আমি তবে তা শুধু এইটুকুতেই সীমাবদ্ধ যে ‘’বিসিএস এর মত জায়গায় প্রিলির ক্ষেত্রে অন্তত কোনভাবেই এমন কোটার প্রয়োগ গ্রহণযোগ্য নয়।‘’ এই জায়গাটা যতটা সম্ভব লেভেল প্লেয়িং ফিল্ড করে ফেলা উচিত আর তার থেকেই অধিকতর যোগ্য দের বেছে নেওয়া উচিত। কেননা এরাই দখল করবে দেশ চালানোর গুরুত্বপূর্ণ সব স্থান। তবে কোনভাবেই উপজাতি বা প্রতিবন্ধী কোটা বাতিল বা শিথিল করা উচিত হবে না। 

