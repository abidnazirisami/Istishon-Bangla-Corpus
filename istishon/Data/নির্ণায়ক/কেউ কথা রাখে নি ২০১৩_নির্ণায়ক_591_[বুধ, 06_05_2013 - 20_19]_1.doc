কেউ কথা রাখে নি ২০১৩


কেউ কথা রাখেনি, তেত্রিশ বছর কাটলো, কেউ কথা রাখেনি
ছেলেবেলায় এক সেলিব্রেটি ব্লগার তার কিবোর্ড থামিয়ে বলেছিল
শুক্লা দ্বাদশীর দিনে এসে ব্লগিং শিখিয়ে যাবে
তারপর কত চন্দ্রভূক অমাবস্যা চলে গেলো, কিন্তু সেই ব্লগার
আর এলনা
পঁচিশ বছর প্রতিক্ষায় আছি।
মামা বাড়ির ল্যাপিম্যান নাদের আলী বলেছিল, বড় হও দাদাঠাকুর
তোমাকে আমি ফেবু অ্যাকাউন্ট খুলে দেব
সেখানে লাইক আর কমেন্টস দিয়ে সেলিব্রেটি
হওয়া যায়!
নাদের আলী, আমি আর কত বড় হবো?
যেদিন আমার ছেলে মেয়েরা ফেবু চালাবে
সেদিন তুমি আমায় অ্যাকাউন্ট খুলে দিবে?
একটাও লাইক পাইনি কখনো
কবিতা লিখে লিখে সেলিব্রেটি হয়েছে লস্করবাড়ির ছেলেরা
ভিখারীর মতন ফলোয়ার হয়ে পড়েছি
সেলিব্রেটিদের নোট আর স্ট্যাটাস
ফর্সা সুন্দর রমণীরা তাদের ইনবক্সে
কত রকম আমোদে হেসেছে
আমার দিকে তারা ফিরেও চায়নি কখনও!
বন্ধু আমার কাঁধ ছুঁয়ে বলেছিল, দেখিস,
দেখিস একদিন, আমরাও সেলিব্রেটি হব।।
কোন এক সেলিব্রেটির লেখা পড়তে পড়তে বরুণা বলেছিল,
যেদিন এদের মত সেলিব্রেটি হবে
সেদিন তুমি আমার ভালবাসা পাবে!
ভালোবাসার জন্য হাতে তুলে নিয়েছি কিবোর্ড
কবিতা লিখে লিখে ভরিয়ে ফেলেছি নিউজফিড
আর লাইক বাড়ানোর জন্য খুলেছি ১০১ টা ফেক আইডি
তবু কথা রাখেনি বরুণা,শুনেছি এক সেলিব্রেটির ঘরনী হয়ে
এখন সে নিজেই সেলিব্রেটি।
কেউ কথা রাখেনি, তেত্রিশ বছর কাটল, কেউ কথা রাখে না! 

