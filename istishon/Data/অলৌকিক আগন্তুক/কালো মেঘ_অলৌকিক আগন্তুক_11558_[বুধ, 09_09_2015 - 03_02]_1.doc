কালো মেঘ


শরতের আকাশে আজ শুভ্র মেঘের অভাব। ধূসর মেঘ জমতে জমতে কালো থেকে আরো কালো হয়েগেছে নীল আকাশটা। এর চেয়েও ভয়ঙ্কর রূপ ধারন করেছে বাংলার আকাশ। বাংলার মাটিতে আবার রক্ত নেশা লেগেছে। টিভি কিংবা খবরের কাগজে চোখ রাখলেই বুঝা যায় সোনার বাংলা আসলে কতটা খাটি সোনায় তৈরী??
এর বাতাসে ভেসে বেড়ায় মানুষ পোড়ার গন্ধ। কর্নকুহরে বেজে ওঠে হাজারো ধর্ষিত তরুনীর নিজের শেষ সম্বল হারানোর ভয়ার্ত চিৎকার। দিকে দিকে ধ্বনিত হয় রাজনদের আহাজারি। শরীর কাঁটা দিয়ে উঠলেও আমাদের ভিতরের মানুষটা ঠিক ঘুমিয়ে আছে।
মেয়েটা ঘর থেকে বেড় হলে পরিবারটা আতঙ্কে থাকে। মেয়েটা ভাল ভাবে ফেরবে তো?? এটাই কি স্বাধীন দেশের স্বাধীনতার বহিঃপ্রকাশ?? এর নামই
কি স্বাধীনতা??
আমার বন্ধুর বোন যখন ধর্ষিত হয় তখন আমি কিছুই বলি না। কারন ও আমার বোন নয়।
যখন পাশের বাসার ছোট ভাইটার একমাত্র আপু ধর্ষিত হয় তখনও কিছু বলি না। ও আমার আপু নয়।
কিন্তু, যখন আমার বোন ধর্ষিত হয় তখনও আমি কিছু বলতে পারি না!! কারন আমি শোকাহত!!
আর কত এই অযুহাত দিবেন আপনারা?? জাগুন দেখুন আপনার মত হাজারো পাবলিক আছে যারা নেতৃত্বের অভাবে ঘুমিয়ে আছে। আপনার এক ডাকেই তারা রাজপথে নেমে আসতে তৈরী। একবার ডেকেই দেখুন।।

