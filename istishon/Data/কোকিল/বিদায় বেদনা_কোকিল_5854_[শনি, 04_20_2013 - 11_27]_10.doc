বিদায় বেদনা


 নিশুতি রাতে নিধুয়া সাঁজে
ঘুম নেই নিশি কন্যার ;
বাঁশরী বাজে নিশীথিনী সাঁজে,
বাঁশরীয়া স্নাত জোছনায় ।
নিশ্চুপ প্রান্তর উদাসী অন্তর
কে যেন ডাকে-কাছে আয় ;
ছমক ছমক ঝুমুর ঝুমুর,
ঐ বুঝি কে চলে যায় ।
বসন্ত মায়াবী হাঁটে একাকী
হাতছানি দেয় বৈশাখ;
কুহু কুহু মাতাল বিবাগী,
আজ সব শুভ্র হয়ে যাক ।
মুকুলের গন্ধে ছন্দে ছন্দে
ঘুম নেই নিশি কন্যার;
নিশুতি রাতে বাঁশরী বাজে,
আওয়াজ শুনি কান্নার ।
কে তুমি উদাসি বাঁজাও বাঁশী
নিষ্ঠুরও করুণ সুরে;
সে সুর বুঝি আছড়ে মরে,
নিধুয়া প্রান্তরে ।
নিশীথিনী সাঁজে অপরূপ সাঁজে
ঘুম নেই নিশি কন্যার;
জোছনার মায়া লুটিয়ে ছায়া,
দূর গাঁয়ে নামে আঁধার ।
এলো বৈশাখ বাজে ঢোল বাজে ঢাক
গুড়ুক-গুড়ুক ঢামুক- ঢামুক তির-তির;
কানায় কানায় পূর্ণ এ রাত,
ভরে উঠল গাঁয়ের এই বাঁক ।
কে ডাক তুমি নিশুতি রাতে
মায়াবিনী বৈশাখ মোহময়;
বিদায় জানাই বাজে সানাই ,
এই নিধুয়া জোছনায় ।
যেওনা ভুলে একাকী বলে
এসো ফিরে বার বার;
পথ চেয়ে থাকি আমি বিবাগী,
বিরহে একাকার।

