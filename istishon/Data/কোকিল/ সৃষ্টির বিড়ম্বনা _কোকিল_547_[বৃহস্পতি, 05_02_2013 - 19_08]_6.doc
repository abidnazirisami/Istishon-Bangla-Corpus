 সৃষ্টির বিড়ম্বনা 


 সিস্মগ্রাফ অক্ষত, ভূমিকম্প হৃদয়ে
সবুজের স্বপ্ন অন্তর্মুখী;
উৎক্ষিপ্ত বাস্তবতায় রঞ্জিত উপত্যাকা ,
সৃষ্টির বিড়ম্বনায় রঞ্জিত পৃথিবী । 
অভন্তরিন কোন্দলে জলাভুমি ঘোলাটে
সুযোগে ঘোমটা খোলে অভিশপ্ত স্বপ্ন,
প্রবত্তিত বাস্তবতা চমকে ওঠে,
দৃশ্যায়নের বদল ঘটেনা কখনো ।
হুলো বিড়ালের ঘোরাঘুরি শান্তিদূতের বাসায়
চমকে ওঠে শান্তিদূত আকস্মিক উত্তেজনায়,
তারপর ফ্যাঁকাসে স্বপ্ন আরও দুর্বল হয়,
সময়ের কুখ্যাত ফাঁক আক্ষত রয়ে যায় ।
বাগানের সাপটা লোলুপ দৃষ্টিতে তাকিয়ে
বিকৃত বাস্তবতা উচ্ছ্বাসিত রূপ নেয় ,
ড্যাফোডিলরা সময়ের দাবী নিয়ে
স্থান করে নিতে চায় সভ্যতায় ।
দুরাকাশের পরে ছাতিম তলায়
চৈত্রের কাঠফাটা রোঁদে
উদ্দেশ্যহীন ভ্রমণে ক্লান্ত পথিক,
অবচেতন মনে অশুভ ছায়া ভাসে ।
জলমগ্ন পানকৌড়ির মহত্তে অবাক
অদ্ভুত দুঃখে নির্বাসিত বসন্তদূত,
পথ আগলে দাড়ায় উত্তরাধিকার,
উদ্বিগ্ন জননী পার করে তন্দ্রাচ্ছন্ন প্রহর ।

