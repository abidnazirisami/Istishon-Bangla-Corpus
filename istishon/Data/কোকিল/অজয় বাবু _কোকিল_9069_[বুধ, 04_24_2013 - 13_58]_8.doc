অজয় বাবু 


প্রেম করতে চেয়েছিল আমাদের অজয় বাবু
সে অনে...ক দিন আগের কথা ,
স্বপ্ন ছিল চণ্ডীদাস হবে-
তাই অনে...ক আশা নিয়ে বসে থাকতো রাস্তার ধারে,
রজকিনী এলো ঠিকি-
স্যান্ডেল দেখিয়ে চলে গেল বটে,
একযুগ নয়,
প্রায় দুই যু...গ ধরে প্রতীক্ষায় অজয় বাবু,
স্যান্ডেল কি আসবে আবারও ফিরে?
অজয় বাবুর দাঁড়িতে আজ পাক ধরেছে,
রাস্তাটাও হয়ে গেছে পিচঢালা,
আজ শুধু একটার পর একটা..আ মিছিল আসে,
বিভীষিকাময় হয় নানা...ন বাহনায়,
তারপরও হারমানে না অজয় বাবু,
আজও দাঁড়িয়ে আছে রাস্তায় ।
এইতো সেদিনের কথা...
সেদিনও ঠায় দাঁড়িয়েছিল অজয় বাবু,
অদূরে বসা দাঁড়কাক অশুভ দিনের গান গাচ্ছিল ,
মধ্যাহ্নের খরদীপ্ত রোদ নিজের পায়েই লুটিয়ে পড়ছিল,
পাল্লা দিয়ে মিছিলটাও উত্তাল গতিতে এগুচ্ছিল,
হটাৎ শুরু হোল গোলাগুলি ,
রক্তে ভিজে গেল রাজপথ ,
তারপরও ঘোর ভাঙ্গে না অজয় বাবুর ,
আজও প্রত্যাশায় স্যান্ডেল টা ফিরবে বলে ।
এদিকে কাকা বাবুও বুড়ো হয়ে গেছেন
চশমাটাও কেমন যেন ঘোলাটে হয়ে গেছে ,
হাঁটতে গেলেও প্রাণটা ধরপরিয়ে ওঠে ,
তারপরও একটু হেঁটে... একটু জিরিয়ে-
রাস্তার মোড়ে যায় কাকা বাবু,
ঠায় দাঁড়িয়ে অজয় বাবু,
বিচলিত হয় না কাকা বাবুকে দেখে।
কাঁপা গলায় কাকা বাবু বলে-
বাছা ঘরে ফিরে চল...সময় ভালো না ।
ফ্যাল ফ্যাল দৃষ্টিতে তাকিয়ে থাকে অজয় বাবু ।
হতাশ হয়ে কাকা বাবু দূ...রে মিলিয়ে যায় ।
আবার মিছিল আসে ... আবার শুরু হয় গোলাগুলি,
হটাৎ একটা গুলি অজয় বাবুর ঠিক এইইই খানে লাগে ,
লুটিয়ে পড়ে অজয় বাবু ,
স্যান্ডেল টার কথা মনে পড়ে যায় বারবার।
দিন দুয়েক পরের কথা ...
মিছিলে মিছলে ভরে যায় শহর ,
অজয় বাবুর রক্তে রাঙ্গানো সার্ট হয় – শহীদের সার্ট ,
লম্বা লম্বা বক্তৃতা হয় ......
টিবি চ্যানেল গুল টক শো তে গরম হয়ে ওঠে,
কিন্তু কেউ খবর রাখে না...
রজকিনী স্যান্ডেল নিয়ে ফিরল কিনা ।

