ভার্চুয়াল দাস


 প্রভাতের আলো ঠিকরে বেরিয়ে আসে
পিছনে নির্ঘুম প্রহর,
সবুজের ফাঁকে শীষ দেয় পাখিরা,
কেটে যায় আঁধার । 
চিলে কোঠায় হাঁসে রঙ্গিন স্বপ্ন
দিগন্তে পাহাড় ।
নৃত্য করে সোনালি রদ্দুর
নৃত্য করে নগর ,
নৃত্য করে উলঙ্গ লালসা,
শুভ্রতাকে দিয়ে কবর । 
আজ টিকটিকি ফেরি করে বেড়ায় হতাশা
সমুদ্রে ওঠে উথাল পাথাল ঝড় ,
মাথায় মাথায় কাফনের কাপড় ,
কফিনে কফিনে ভরে যায় শহর । 
ব্যস্ত নগর প্রসব করে দুঃস্বপ্ন
আর ক্ষত বিক্ষত এ হৃদয়
হাতড়ে হাতড়ে পথ খুজে বেড়ায় । 
কত প্রহর শেষ হয়ে যায়
শেষ হয় কত গোধূলি ,
নীড়ে ফিরে যায় সব পাখি
ফিরিনা শুধু আমি ।

