৭ মার্চ সিলেটের মহাসমাবেশে যোগ দিন


এই ফাগুনে আপনার অনেক চিন্তাভাবনা। হয়তো সবুজে আত্মলীন হয়ে যাওয়ার প্রকল্প হাতে নিয়েছেন। নতুবা প্রিয় কারো হাত ধরে অচেনা রঙ্গিন ফুলে মুগ্ধ হবেন বারংবার। পুলকিত যখন সবুজে, আত্মহারা যখন ফাগুনে। তখন নিশ্চয়ই অনুভূতিতে স্থান নেবে আপনে মৃত্তিকায় দাঁড়িয়ে আছেন। ধুলো মাখানো এই মাটিই আমাদের দেশ। আপনার অনুভূতির প্রকাশের ভাষা, আপনার এই আত্মহারা হয়ে যাওয়া বিকেলের সময়টুকু কিংবা পুলকিত হওয়া মন। এক সময় এই সমূল বিষয় আমাদের ছিল না। দানবদের কাছ থেকে ছিনিয়ে আনতে হয়েছে। সেখানেও বাঁধা ছিল, ছিল নিজের মা-মাটি-মাতৃভাষাকে অন্যের হাতে তুলে দেওয়ার ঘৃণ্য প্রয়াস। আমাদেরই মাটিতে আগাছা চেষ্টা করেছে মুক্তিকামী বাঙালিকে আটকে দিতে। পারেনি সেই নপংশুকের দল, পারে নি সেই দেশদ্রোহী হায়েনারা। কিন্তু আগাছা নষ্ট অবলম্বনে বেড়ে উঠেছিল দুরন্ত প্রতাপে দীর্ঘ সময়ে। আর সেই সময়টুকুর হিসেব নিতে এবং মা মাটির দীর্ঘ কলঙ্কিত সময় মুছে দিতে মুক্তিযুদ্ধের চেতনায় তরুণ প্রজন্ম আজ মাঠে।
আমরা দেশকে মুক্ত করতে চাই। সেই সব দেশ শত্রু একাত্তরের হায়েনাদের কাছ থেকে। তাই তো জেগে উঠেছে প্রাণ, বাজিয়েছে ডামাডোল ফাগুনের আগুনঝরা দিনে। মা-মাটি অপেক্ষায় আছে, কখন এসে রাজপথে স্লোগানমুখর হবে তুমি? তোমাকেই ধরতে হবে হাল।
অতএব বন্ধুগণ আর দেরি নয়।চলে আসুন ৭ মার্চ বৃহস্পতিবার বিকেল ৩টায় প্রজন্ম চত্বর, সিলেটে মুক্তিযোদ্ধা-ছাত্র-জনতা মহা সমাবেশে।
সমাবেশের খবরটি প্রত্যেকে ছড়িয়ে দিন। আমরা প্রতিটি স্কুল, কলেজ, বিশ্ববিদ্যালয়,পাড়া-মহল্লা থেকে সবার উপস্থিতি কামনা করছি।দেশের যে প্রান্তেই থাকুন। সঙ্গে থাকুন প্রজন্ম চত্বরের, সঙ্গে থাকুন ইতিহাসের । রাজপথে আসুন আওয়াজ তুলুন সকল যুদ্ধপরাধীর ফাঁসির ও জামাত শিবির নিষিদ্ধের।
সকল যুদ্ধাপরাধীদের ফাঁসি এবং জামায়াত-শিবিরের রাজনীতি নিষিদ্ধ করার আগ পর্যন্ত আমাদের সংগ্রাম চলবেই।
জয় বাংলা।

