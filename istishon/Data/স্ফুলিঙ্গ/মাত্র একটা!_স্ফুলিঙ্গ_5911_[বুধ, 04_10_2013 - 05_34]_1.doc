মাত্র একটা!


‘হরতালে আমার মা মইরা গেল রে’ –আহাজারি নারায়ণগঞ্জের শশী আক্তারের। হরতালের কারণে মায়ের পর্যাপ্ত চিকিৎসার ব্যবস্থা করা সম্ভব হয় নি তাদের পক্ষে। এমনকি হরতালে মায়ের লাশ নারায়ণগঞ্জে ফিরিয়ে নিয়ে যাওয়ার ব্যবস্থাও এখনও করতে পারেন নি তারা!
“এখন চলমু কী কইরা? হায়রে মরার হরতাল। আমার সামীক মাইরা ফ্যালা দিলি। আল্লা বিচার করব” –বিলাপ করছেন বগুরায় হরতালে নিহত ট্রাকচালক শহিদুল ইসলাম খোকনের ছয় মাসের অন্তস্বত্বা স্ত্রী মহেলা বেগম।
খোকনের সাত বছরের একমাত্র অবুঝ ছেলে আব্দুর রহমানের অস্ফুট কথা- “বাবায় হরতালে মইরা গেছে। আর আইবো না।”
অতঃপর বিএনপির চেয়ারপার্সনের উপদেষ্টা শামসুজ্জামান দুদু যা বললেনঃ
“প্রতিদিন লাশের মিছিলে শহীদের সংখ্যা বাড়ছে। সরকার দেশটাকে ভয়াবহ মৃত্যুপুরীতে পরিণত করে প্রকারান্তরে জনগণের বিরুদ্ধে যুদ্ধ ঘোষণা করেছে।” সারা দেশে জনগণ সর্বাত্মক হরতাল পালন করছে বলেও দাবি করেন তিনি।
জ্বী জনাব। জনগণ সর্বাত্মক হরতাল পালন করছে। নিজের জীবন বিলিয়ে দিয়ে হরতাল পালন করছে জনগণ; স্বপ্ন, সাধ, সুখের সংসার তছনছ করে দিয়ে হরতাল পালন করছে জনগণ। হরতাল শেষে নিশ্চয়ই আপনারা জনগণকে ধন্যবাদ এবং অভিনন্দন জানাবেন হরতাল সফল করার জন্য?!
ইস্, তখন যদি তোদের গালে একটা জুতার বাড়ি মারতে পারতাম? মাত্র একটা!

