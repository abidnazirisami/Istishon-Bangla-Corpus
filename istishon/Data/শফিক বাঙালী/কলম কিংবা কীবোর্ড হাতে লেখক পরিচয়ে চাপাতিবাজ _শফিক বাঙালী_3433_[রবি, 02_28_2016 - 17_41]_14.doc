কলম কিংবা কীবোর্ড হাতে লেখক পরিচয়ে চাপাতিবাজ 


শিরোনাম পড়ে ভাববেন না পুরো লেখক সমাজকেই আমি কলম কিংবা কীবোর্ড চাপা চাপাতিবাজ বলছি । আমি এই শিরোনামটি সে সমস্ত লেখকদের উদ্দেশ্য করে নির্বাচন করেছি যারা লেখালেখি সাম্প্রদায়িক হামলার মাধ্যম রূপে ব্যবহার করছে , ব্যবহার করছে সাম্প্রদায়িক হামলার প্রতি বাহবা দিতে ।
(১)
লেখক সমাজের প্রতিটি লেখকই সম্মানীয় , জ্ঞানী ব্যক্তি । একজন লেখকের একটি জ্ঞানমূলক লেখনি মূহুর্তেই পাল্টে দিতে পারে একটি মানব জীবনকে , সমাজকে , রাষ্ট্রকে কিংবা গোটা পৃথিবীকে । কিন্তু সেই লেখকের কাছ থেকে জ্ঞানমূলক লেখনি পরিবর্তে যখন একটি সাম্প্রদায়িকতার বিষবাস্প সমেত একটি সাম্প্রদায়িক লেখনি পাওয়া যায় তখন ঐ লেখককে বলতে হয় কলম কিংবা কীবোর্ড হাতে একজন সাম্প্রদায়িক লেখক । 
(২)
আমাদের দেশ অর্থাত্‍ বাঙলাদেশের গুটি কয়েক লেখক আছেন যারা লেখনি দ্বারা জীবন , সমাজ , রাষ্ট্র কিংবা পৃথিবী পাল্টাতে নয় বরং লেখনি দ্বারা সব কিছু ধ্বংস করতেই হাতে তুলে নেন কলম কিংবা কীবোর্ড । উপরে তাদের হাতে দেখা যায় কলম কিংবা কীবোর্ড কিন্তু লেখনিতে থাকে চাপাতির এক একটি কোপ , সাম্প্রদায়িকতার বিষবাস্প । সম্প্রতি , লেখক শামসুজ্জোহা মানিক কর্তৃক সংকলিত বই 'ইসলাম বিতর্ক' নিয়ে লেখক মুহাম্মদ জাফর ইকবালের করা মন্তব্য সাম্প্রদায়িক গোষ্ঠিকে দিয়েছে আনন্দ , জুগিয়েছে চাপাতিবাজদের চাপাতি হাতে তুলে নেয়ার অনুপ্রেরণা । একজন লেখক যখন অন্য লেখকের সত্য ও প্রতিবাদী লেখনির মন্তব্য করতে গিয়ে সাম্প্রদায়িক গোষ্ঠির মনরঞ্জন করেন , জোগান চাপাতিবাজদের অনুপ্রেরণা তখন ঐ লেখককে কলম কিংবা কীবোর্ড চাপা লেখক নয় বরং কলম কিংবা কীবোর্ডের ভিতর চাপাতি মারা চাপাতিবাজ বলাই শ্রেয় । 
(৩)
কলম কিংবা কীবোর্ড চাপা লেখক যখন হয়ে উঠে সাম্প্রদায়িক হামলা করার মূল হোতা কিংবা হুমকিদাতার শীর্ষবিন্দু তখন ভেবে নিতে হবে দু প্রকারের সাম্প্রদায়িকতার মধ্যে একটি অসাম্প্রদায়িক চেতনা লালনকারী হিসেবে আপনি বেঁচে থেকে মরে আছেন । কেননা , আপনার মতই চিন্তাশীল একজন লেখক যখন আপনাকে সাম্প্রদায়িক হামলার শিকার হিসেবে বিবেচনা করে তখন আপনি মূলত বেঁচে থেকেই মরে যান ।
সম্প্রতি , মজুমদার মিঠুন নামক একজন অসাম্প্রদায়িক চেতনা লালনকারী লেখককে সাম্প্রদায়িক হামলার শিকার হিসেবে বিবেচনা করেন গাজী টিভি নামক একটি বেসরকারি টেলিভিশনের স্পোর্টস রিপোর্টার নির্ঝর । মজুমদার মিঠুনের করা একটি ফেসবুক পোষ্টে গত ২২শে ফেব্রুয়ারী সাম্প্রদায়িক হুমকি দিয়ে কমেন্ট করে । নির্ঝরের মত অনেক কলম কিংবা কীবোর্ড চাপা লেখক আছে যারা কলম কিংবা কীবোর্ড চাপার মধ্যেই সাম্প্রদায়িক হামলা করতে চাপাতি সাঁজিয়ে রাখে । নির্ঝরের মত অনেক লেখকই আছে যারা সাম্প্রদায়িকতার বিষবাস্প ছড়িয়ে দূষিত করে তুলে জীবন , সমাজ , রাষ্ট্র কিংবা গোটা সমাজকে । 
(৪)
কলম কিংবা কীবোর্ড হাতে নিয়ে যারা চাপাতিবাজদের অনুপ্রেরণা জোগায় , বিষবাস্প ছড়িয়ে দূষিত করে পৃথিবীকে তারা প্রকাশ্য সাম্প্রদায়িক গোষ্ঠি কিংবা চাপাতিবাজদের ন্যায় আপনাকে আক্রমন করে না । তারা আপনার সাথে ঘনিষ্ঠ হয়ে আপনার ঘাঁড়ে চাপাতির কোপ বসিয়ে দিয়ে চলে যাবে । এরা চাপাতির কোপ দেয় কলম কিংবা কীবোর্ড চেপে । এরা লেখনিকে অপমানিত করে সত্যে ও প্রতিবাদী লেখকদের ঘাঁড়ে চাপাতির কোপ বসিয়ে । এরা সাম্প্রদায়িকতার বিষবাস্প ধারন করে অন্তরে আর প্রকাশ করে পবিত্র লেখনির মাধ্যমে । 
যারা লেখক পরিচয়ে তলায় অন্য পরিচয় রাখে অর্থাত্‍ কলম কিংবা কীবোর্ড চেপে যার চাপাতির আঘাত হানে সেই চাপাতিবাজদের হাত থেকে অসাম্প্রদায়িকতাকে রক্ষা করতে হলে একটি প্রতিবাদী লেখক সমাজ গড়ে তোলা দরকার । যেখানে থাকবে না কলম কিংবা চাপাতি হাতে লেখক পরিচয়ে চাপাতিবাজ ।

