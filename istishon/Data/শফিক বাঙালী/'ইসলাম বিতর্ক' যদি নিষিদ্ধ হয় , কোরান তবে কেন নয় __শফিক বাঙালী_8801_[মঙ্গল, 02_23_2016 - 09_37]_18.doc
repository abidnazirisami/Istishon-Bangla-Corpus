'ইসলাম বিতর্ক' যদি নিষিদ্ধ হয় , কোরান তবে কেন নয় _


বইটির নাম 'ইসলাম বিতর্ক' । বইটি অনুবাদ সংকলন । সম্পাদনা করেছেন বদ্বীপ প্রকাশনীর প্রকাশক , লেখক শামসুজ্জোহা মানিক । সম্প্রতি 'ইসলাম বিতর্ক' বইটিকে বাঙলা একাডেমি নিষিদ্ধ করেছে , সাথে বইমেলা থেকে বদ্বীপ প্রকাশনীর স্টলও । কারণ হিসেবে মিডিয়া সহ সব স্তরে জানানো হয়েছে 'ইসলাম বিতর্ক'এ নবি মুহাম্মদ ও তার প্রচারিত ধর্ম ইসলামকে অবমাননা করা হয়েছে । আমি এই ব্লগটি লেখার আগে 'ইসলাম বিতর্ক' বইটি পড়েছি । পড়ার পর আর বসে থাকতে পারি নি । বসে পড়েছি কী বোর্ড নিয়ে প্রতিবাদ জানাতে । 
আমি কোন বই নিষিদ্ধের পক্ষে নই , নই বইমেলা থেকে স্টল নিষিদ্ধের পক্ষেও । 'ইসলাম বিতর্কে' এমন আহামরি কিছু নেই যেটা পড়ে ধর্ম বিচ্যুত হবার আশংকা আছে কিংবা নবি মুহাম্মদের প্রতি অবমাননাকর কোন শব্দ উচ্চারিত হবে । আমি আলোচনার ফাঁকে ফাঁকে বইটি থেকে কয়েকটি লাইন তুলে আলোচনা করার চেষ্টা করব ।
প্রথমেই লেখক মুহাম্মদ জাফর ইকবালের প্রসঙ্গেই আসছি । সম্প্রতি 'ইসলাম বিতর্ক' বইটি নিষিদ্ধ হবার পর মুহাম্মদ জাফর ইকবাল সংবাদ মাধ্যমকে জানান যে , উনি বাঙলা একাডেমি মহা-পরিচালকের কাছ থেকে শুনেছেন 'ইসলাম বিতর্ক' বইয়ে আপত্তিকর লেখা আছে যা কিনা অশ্লীল ও অশালীন । এছাড়াও তিনি পাঠকদের পরামর্শ দেন বইটি না পড়ার জন্য । এখন প্রশ্ন হচ্ছে আপনি একজন লেখক হয়ে কি করে পাঠকদের বলতে পারেন অন্য লেখকের বই না পড়তে এবং আপনি বইটি না পড়ে কি করে বলতে পারেন বইটি অশ্লীল ও অশালীন ? তাহলে এখন জাফর ইকবালের সাথে সঙ্গতি রেখে আমার বলা উচিত 'কুরান' একটি চটি বই । যেখানে চরম অশ্লীল ও অশালীনতায় ভরপুর শব্দ দ্বারা রসময় একটি চটি বই রচনা করা হয়েছে যা কিনা মানুষের মস্তিস্ক করেছে বিকৃত ও মননে জায়গায় কামের তাড়না । তাহলে অবশ্যই কুরানকে অশ্লীলতা ও অশালীনতার দায়ে নিষিদ্ধ করা বাধ্যতামূলক ।
আমি নিম্মে বইটি থেকে কয়েকটি লাইন এখানে তুলে আলোচনা করার চেষ্টা করছি ,
"নবী একদিন তার পালকপুত্র যায়িদের বাড়িতে গেলেন । যায়িদ তখন বাইরে ছিলেন । তিনি যখন যায়িদকে নাম ধরে ডাকলেন তখন তার নব বিবাহিত স্ত্রী যয়নব ভিতর থেকে জানালেন যে যায়িদ বাড়িতে নাই । সঙ্গে সঙ্গে ফিরে না গিয়ে তিনি যায়িদের বাড়ি ভিতরে উঁকি দিলেন । সেখানে তিনি তার পুত্রবধূ যয়নবকে দেখলেন । আরবের গ্রীষ্মকালীন গরমের দিনে যয়নব তখন ফিনফিনে পোষাক পরা অবস্থায় ছিলেন । মুহাম্মদ সুন্দরী যয়নবের আকর্ষনীয় নগ্ন শরীর দেখে মোহিত হয়ে পড়লে "।
এখানে মুহাম্মদ যয়নবের নগ্ন শরীরের প্রতি লোলুপ দৃষ্টি ফেলেন । আমাদের সমাজে ধর্মবাদীরা প্রেমিক-প্রেমিকার হাত ধরে চলাচলকে ফতোয়া দিয়ে নিষিদ্ধ করেন এবং ফতোয়া দিয়ে প্রেমিক-প্রেমিকাকে শাস্তি দেন । কিন্তু ইসলামী ফতোয়া অনুযায়ী যেহেতু যয়নব মুহাম্মদের পালক পুত্র যায়িদের স্ত্রী অর্থাত্‍ মুহাম্মদের মেয়ে সম্পর্কের যয়নবের নগ্ন শরীরে প্রতি কাম দৃষ্টি দিয়েছেন সেক্ষেত্রে মুহাম্মদেরও তো শাস্তি হওয়ার কথা । কিন্তু কি কারণে মুহাম্মদকে শাস্তি না দিয়ে উপরন্তু তার এই হেন কর্মকে মাথায় তুলে পূঁজো করা হয় ?
'ইসলাম বিতর্ক' বইটি মূলত ইসলাম ও মুহাম্মদের হেন কর্মের সত্য উপস্থাপন করেছে । তাই এই অপ্রিয় সত্য ধর্মবাদীদের কাছে তেতো লেগেছে । সত্য বরাবরই অপ্রিয় ও তেতো । 'ইসলাম বিতর্ক' বইটি নিষিদ্ধ হয়েছে কোন সমস্যা নেই কিন্তু একই কারণে কেন কোরানকে এখন পর্যন্ত নিষিদ্ধ করা হচ্ছে না ? শামসুজ্জোহা মানিককে 'ইসলাম বিতর্ক' বইটি সম্পাদন করার কারণে গ্রেফতার করা হয়েছে । যদি শামসুজ্জোহা মানিককে অশ্লীল ও অশালীন বই লেখার অপরাধে গ্রেফতার করা হয় তবে কেন মুহাম্মদ ও তার অনুসারীদের একই কারণে গ্রেফতার করা হয় নি এবং হচ্ছে না ?
বই নিষিদ্ধ করে প্রকৃত সত্যকে ঢেকে রাখা সম্ভব নয় । 'ইসলাম বিতর্ক' শুধু একটি বই নয় বরং সত্য প্রকাশ করার হাতিয়ার । 

