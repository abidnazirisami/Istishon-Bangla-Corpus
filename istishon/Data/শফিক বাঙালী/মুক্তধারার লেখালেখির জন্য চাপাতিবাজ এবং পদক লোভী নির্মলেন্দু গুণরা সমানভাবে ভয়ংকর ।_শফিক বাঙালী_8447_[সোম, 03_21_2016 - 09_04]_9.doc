মুক্তধারার লেখালেখির জন্য চাপাতিবাজ এবং পদক লোভী নির্মলেন্দু গুণরা সমানভাবে ভয়ংকর ।


নির্মলেন্দু গুণ যেভাবে 'স্বাধীনতা পদক' পাওয়ার জন্য উঠে-পরে লেগেছিলেন তাতে বাধ্য হয়ে রাষ্ট্র তাকে 'স্বাধীনতা পদকের' জন্য মনোনিত করেছেন । নির্মলেন্দু গুণ 'স্বাধীনতা পদক' পাওয়ার যোগ্যতা রাখেন ঠিক আছে কিন্তু তিনি কি কেবল পদক পেতে লেখালেখি করেন নাকি লেখালেখির জন্য লেখালেখি করেন ? এরকম প্রশ্ন আসতেই পারে । বাঙলাদেশে ইতিমধ্যে মুক্তমত প্রকাশ করার অপরাধে লেখক-ব্লগার-প্রকাশকদের খুন করা হচ্ছে সেখানে লেখক-ব্লগার-প্রকাশকদের খুনের বিরুদ্ধে কোন রকম প্রতিবাদী বাক্য উচ্চারণ না করে নির্মলেন্দু গুণ 'স্বাধীনতা পদকের' জন্য যেভাবে কাঁছা দিয়ে নেমেছেন তাতে এক বাক্যেই বলা যায় পদক পাওয়াটাই তার মূখ্য বিষয় লেখালেখিটা নয় ।
আমাদের রাষ্ট্রে অনেক বড় বড় কবি-লেখক রয়েছেন । কিন্তু তারা কি জন্য কবিতা লেখেন , গল্প-উপন্যাস লেখেন তা নিয়ে চরম সন্দেহ পোষন করি । কেননা , বাঙলাদেশে ইদানিং যেভাবে কলমের বিপরীতে চাপাতি চালিয়ে লেখালেখির উপর নিষিদ্ধতা আরোপিত হচ্ছে আর সেই নিষিদ্ধতার বিরুদ্ধে বড় বড় কবি-লেখকরা যেভাবে নিশ্চুপ করে ঘাপটি মেরে বসে আছেন তাতে করে সন্দেহ চরম আকারে হওয়াই স্বাভাবিক । ২০০৪ সাল থেকে এখন পর্যন্ত লেখালেখির অপরাধে ব্লগার-লেখক-প্রকাশক সহ ৭ জনকে চাপাতি দিয়ে কুপিয়ে হত্যার চেষ্টা ও হত্যা করা হয়েছে । এছাড়াও অনেক ব্লগার-লেখক-প্রকাশককে হত্যার উদ্দেশ্যে হামলা করে এবং অনেককে টার্গেটে রেখেছে । লেখালেখির উপর জঙ্গীবাদী হামলা , লেখালেখির উপর ধর্ম ও রাষ্ট্রের নগ্ন হস্তক্ষেপের ফলে আজ ব্লগার-লেখক-প্রকাশকরা অস্তিত্ব সংকটে । তারপরেও রাষ্ট্রের বড় বড় কবি-লেখকরা কোন প্রতিবাদী বাক্য উচ্চারণ না করে পদক পাওয়ার জন্য আন্দোলন করে । বাহ !
মুক্তধারার লেখালেখির অপরাধে এই বছর ৫ জন ব্লগার-লেখক-প্রকাশককে চাপাতি দিয়ে কুপিয়ে হত্যা করা হয় । এই ৫ জন ব্লগার-লেখক-প্রকাশককে যখন ধর্মের দোহাই দিয়ে কুপিয়ে হত্যা করা হল তখন এই নির্মলেন্দু গুণ কোথায় ছিলেন ? যখন অভিজিত্‍ রায়কে বিজ্ঞানভিত্তিক ও মুক্তচিন্তার বই লেখার অপরাধে টিএসসি চত্ত্বরে কুপিয়ে হত্যা করে পালিয়ে যায় ধর্মবাদীরা তখন তো এই নির্মলেন্দু গুণ পত্রিকায় প্রতিবাদ করে কোন অনুচ্ছেদ প্রকাশ করেন নি । কিন্তু কেন করেন নি ? পদক হারাবার ভয়ে ! হ্যাঁ , পদক হারাবার ভয়েই তিনি কোন প্রতিবাদী বাক্য উচ্চারণ করেন । তাই আজ যখন স্বাধীনতা পদক দেয়ার জন্য রাষ্ট্রযন্ত্র বড় বড় কবি লেখক নাম মনোনয়ন করলেন ঠিক তখন নাম মনোনিত না হওয়ায় ক্ষোভে ফেটে পরলেন । র্নিলজ্জ-বেহায়ার মত ব্লগার-লেখক-প্রকাশকদের রক্ত মাড়িয়ে পদক পাওয়ার জন্য অনুচ্ছেদ লেখলেন । 
এই রাষ্ট্রে নির্মলেন্দু গুণদের মত অনেক লেখক রয়েছে যারা কলম ধরেই পদক প্রাপ্তির আশায় সৃষ্টিশীল , মননশীল লেখা উপহার দিতে নয় । এই রাষ্ট্রে নির্মলেন্দু গুণরা পদক পেতেই প্রতিবাদী হয় অন্য লেখকের হত্যার প্রতিবাদে প্রতিবাদী হতে নয় । এই রাষ্ট্রে নির্মলেন্দু গুণদের হাতে কলম থাকে ঠিক-ই , কিন্তু সে কলম সৃষ্টিশীলতার জন্য নয় , নয় প্রগতিশীল আর বিজ্ঞানের জন্য । নির্মলেন্দু গুণদের হাতের কলম ঐ মৌলবাদী-ধর্মবাদী চাপাতিবাজদের ধাঁরালো চাপাতির চেয়েও ভয়ংকর । চাপাতিবাজদের চাপাতি একবারে দেহকে ছিন্ন-ভিন্ন করে , করে ক্ষত-বিক্ষত আর নির্মলেন্দু গুণদের হাতে থাকা কলম রূপি চাপাতি প্রতি নিয়ত দেহকে করে ছিন্ন-ভিন্ন ক্ষত-বিক্ষত আর বিকল করে লেখালেখির জগতকে অপবিত্র করে লেখালেখিকে ।
ওদের রক্তে মাখা দেহ দেখে কাঁদো না তুমি
কাঁদো পদক না পাওয়ার শোকে
পদক পেলেই কি তুমি থাকবে সুখে ?
ধর্মের দোহাইয়ে ওরা চাপাতি মারে ঘাঁড়ে
নগ্ন আর অশ্লীলতা বলে নিষিদ্ধ করে বই
তখন তোমার এই প্রতিবাদী রূপ থাকে কই ?
হায়রে নির্মলেন্দু গুণ
পদকের জন্য প্রতিবাদ করে
বৈধ করলা লেখক-ব্লগার-প্রকাশকদের খুন 

