ধর্মনিরপেক্ষ রাষ্ট্রে রাষ্ট্রধর্ম ইসলাম বহাল ; কোন পথে এগুচ্ছে বাঙলাদেশ _


বাঙলাদেশের সর্বোচ্চ আদালত রাষ্ট্রধর্মের স্বপক্ষে রায় দিয়েছে এবং রাষ্ট্রকে একটি ধর্মের ছায়া তলে নিয়ে এসেছে । এখন মূল কথা হল , যেখানে বাঙলাদেশের সংবিধানের মূলনীতির অন্যতম একটি মূলনীতি ধর্মনিরপেক্ষতা হওয়ার পরে সাংবিধানিকভাবে সাংঘষিক রাষ্ট্রধর্মকে আদালত বহাল রাখলো সেখানে আদালত কি সংবিধানের প্রতি শ্রদ্ধা রেখে রাষ্ট্রধর্ম বহাল রেখেছে ? কিংবা আদালত কি নিরপেক্ষ থেকে রাষ্ট্রধর্ম বহাল রেখেছে নাকি সরকারের কথায় রাষ্ট্রধর্ম বহাল রেখেছে ? যেখানে সংবিধানের মূলনীতির একটি হল , ধর্মনিরপেক্ষতা সেখানে বলা-ই যায় সংবিধানের সাথে সাংঘষিক রাষ্ট্রধর্ম আদালত সংবিধানের প্রতি শ্রদ্ধাবোধ রেখে ও নিরপেক্ষ থেকে বহাল রাখে নি ।
বাঙলাদেশের সংবিধানের চারটি মূলনীতির অন্যতম একটি হচ্ছে ধর্মনিরপেক্ষতা । যা বাহাত্তরের সংবিধান প্রণয়নের সময়েই যুক্ত করা হয়েছিল । অথচ এরশাদ সরকারের আমলে অর্থাত্‍ বাহাত্তরের সংবিধান প্রণয়নের কয়েক বছর পর রাষ্ট্রধর্ম নামক সংবিধানের একটি অবাঞ্ছিত অংশ যুক্ত করা হয় । অথচ রাষ্ট্রের মূল ভিত্তি অর্থাত্‍ ধর্মনিরপেক্ষতার পাশাপাশি সংবিধান ও রাষ্ট্রের সাথে সাংঘষিক রাষ্ট্রধর্ম নামক অবাঞ্ছিত অংশটি সর্বোচ্চ আদালত কোন যুক্তি দ্বারা বহাল রাখলেন ! 
বাঙলাদেশ নামক রাষ্ট্রের সংখ্যাগরিষ্ট জনগোষ্ঠী মুসলিম । অর্থাত্‍ সংখ্যাগরিষ্ঠতার ভিত্তিতে রাষ্ট্রে একটা ধর্ম রাখতেই হবে এবং রাখাও হল । এখন কথা হচ্ছে , রাষ্ট্রের যদি ধর্ম থাকে তবে তা কেন আদালত স্বীকার করে না । কেননা , আদালত কখনই কাল্পনিক কোন বস্তু বা বিষয়ে বিশ্বাস করে না । আর ধর্ম যেহেতু একটি কাল্পনিক বিষয় সেহেতু আদালত অবশ্যই ধর্মে বিশ্বাস রাখে । কিন্তু কেন বাঙলাদেশের সর্বোচ্চ আদালতে রাষ্ট্রধর্মকে সংবিধানের অন্যতম মূলনীতি ধর্মনিরপেক্ষতার পাশে রাখা হল ?
অনেক ধার্মিক অর্থাত্‍ মুসলিমই একটা যুক্তি দ্বারা রাষ্ট্রধর্মের পক্ষে রায় দিয়েছে । যুক্তিটা এরকম , রাষ্ট্রের যদি ভাষা থাকে তবে ধর্ম কেন নয় ? এখন কথা হচ্ছে , ধর্ম ও ভাষা একে অপরের পরিপূক নয় । ভাষা মানুষের জীবনের অবিচ্ছেদ্য অংশ সাথে রাষ্ট্রেরও বটে । কেননা , রাষ্ট্রের কাজকর্ম সম্পাদনের জন্য ভাষা প্রয়োজন , ধর্ম নয় । সেহেতু রাষ্ট্রের কাজকর্মের সুবিধার জন্য একটি পরিচিত ও প্রচলিত ভাষাকে রাষ্ট্রের জন্য নির্ধারণ করা আবশ্যক । কিন্তু ধর্ম কোন ভাবেই অর্থাত্‍ প্রত্যক্ষ বা পরোক্ষভাবে রাষ্ট্রের কোন কাজকর্মের জন্যেই প্রয়োজনীয় নয় । ধর্ম ব্যক্তির জন্য প্রয়োজনীয় । অতএব বাঙলাদেশ নামক রাষ্ট্রে রাষ্ট্রধর্ম বহাল রেখে আদালতের রায়কে ভণ্ডামিই বলা বাহুল্য ।
সংবিধানের চার মূলনীতির অন্যতম একটি মূলনীতি ধর্মনিরপেক্ষতা । সংবিধানেই স্পষ্ট আছে সংবিধানের চার মূলনীতি রাষ্ট্র পরিচালনায় ভূমিকা রাখবে । অথচ রাষ্ট্র পরিচালনায় ভূমিকা পালনকারী অর্থাত্‍ সংবিধানের চার মূলনীতির অন্যতম একটি মূলনীতিকে কটাক্ষ করে সংবিধানে রাষ্ট্রধর্মকে স্থান দেয়াটা কি কোন রাজনৈতিক ব্যবসায় নয় ! বাঙলাদেশের রাষ্ট্র ক্ষমতায় আওয়ামী লীগ । যারা নিজেদের অসাম্প্রদায়িক চেতনায় বিশ্বাসী দল দাবি করেন । অথচ রাষ্ট্রের রাষ্ট্রীয় ক্ষমতায় অসাম্প্রদায়িক চেতনায় বিশ্বাসীরা থাকার পরেও সংবিধানে রাষ্ট্রধর্মের অবস্থান থাকার ফলে আওয়ামী লীগের অসাম্প্রদায়িক চেতনার প্রতি কিছুটা সন্দেহ এসেই যায় । রাষ্ট্রের সংখ্যাগরিষ্ঠ জনগোষ্ঠী মুসলিম । ক্ষমতার টিকে থাকতে অবশ্যই ধর্মের তোষামোদ করা জরুরি ! আর আওয়ামী লীগ সরকার ধর্মের তোষামোদ করতে গিয়ে বাঙলাদেশের স্বাধীনতাকে ধর্মের দ্বারা "গণধর্ষন" করাচ্ছে আর অপরদিকে সাম্প্রদায়িকতাকে লালন করে চপেটাঘাত করছে বীর মুক্তিযোদ্ধাদের । 
ধর্মনিরপেক্ষতা ও রাষ্ট্রধর্ম আজ এক বিছানার সঙ্গী । যেখানে ধর্মনিরপেক্ষতার সাথে রাষ্ট্রধর্মের সংঘর্ষ সেখানে বাঙলাদেশ নামক রাষ্ট্রে ক্ষমতার বাজারে ধর্মের ব্যবসা রমরমা করে ধর্মনিরপেক্ষতাকে "গণধর্ষন" করে যাচ্ছে রাষ্ট্রধর্ম । অসাম্প্রদায়িকতার বুলি আঁউড়ে রাষ্ট্রের স্বাধীনতাকে বৃদ্ধাঙ্গুলি দেখাচ্ছে রাষ্ট্রীয় সরকার । এক কথায় বলা যায় সংবিধানকে দুঁচে দিচ্ছে সরকার রাষ্ট্রধর্ম দ্বারা । তাই এখন প্রশ্ন জাগে , ধর্মনিরপেক্ষ রাষ্ট্রে রাষ্ট্রধর্ম বহাল ; কোন পথে এগুচ্ছে বাঙলাদেশ ?

