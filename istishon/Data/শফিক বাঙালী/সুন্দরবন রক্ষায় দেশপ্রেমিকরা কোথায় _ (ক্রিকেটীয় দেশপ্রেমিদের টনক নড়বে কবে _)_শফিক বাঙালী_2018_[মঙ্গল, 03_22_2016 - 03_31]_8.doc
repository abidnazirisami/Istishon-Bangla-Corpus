সুন্দরবন রক্ষায় দেশপ্রেমিকরা কোথায় _ (ক্রিকেটীয় দেশপ্রেমিদের টনক নড়বে কবে _)


বাঙলাদেশকে বিশ্বের কাছে পরিচিত করিয়েছে ক্রিকেট । আজ পৃথিবীর কাছে বিস্ময়ের অপর নাম বাঙলাদেশ । ক্রিকেটের ফলে আজ বিশ্ব বাঙলাদেশ নামক রাষ্ট্রকে চিনে । ভাল কথা ; ক্রিকেট আমাদের গৌরবের জায়গা । আমরা ক্রিকেট নিয়ে গৌরব করি । তাছাড়া বাঙলাদেশের ক্রিকেট নিয়ে কেউ অযাচিত মন্তব্য করলে আমরা প্রতিবাদ করছি রাস্তায় নেমে । ফেসবুক সহ সোশ্যাল মাধ্যমে ঝড় তুলছি অহরহ তর্কের দ্বারা । 
আমরা ক্রিকেটকে দেশপ্রেম প্রকাশের একমাত্র মাধ্যম মনে করি । তাই বাঙলাদেশ যখন মাঠে খেলতে নামে তখন চিত্‍কার করে "আমরা আছি তোমাদের সাথে" বলে বিশ্বকে জানান দেই আমাদের দেশপ্রেম । অথচ সুন্দরবনকে রক্ষার জন্যে আমাদের দেশপ্রেম নাই । মুখে 'টু' শব্দটিও নাই । কি করে থাকবে বলুন ? বনে কি আর মানুষ থাকে , থাকে তো বন্য জীব-জানোয়ার । তাই আমাদের দেশপ্রেম বনের জীব জানোয়ারের জন্য নয় , আমাদের দেশপ্রেম সুন্দরবনের জন্য নয় । 
বাঙলাদেশ নামক রাষ্ট্রটি আজ পর্যন্ত টিকে আছে সুন্দরবন নামক বনটির জন্য ক্রিকেট নামক খেলার জন্য নয় । তাসকিন-সানিকে আইসিসি সাময়িক নিষিদ্ধ করার পর বাঙলাদেশী ক্রিকেট দেশপ্রেমিকরা ক্ষোভে ফেটে পরে আর রাজপথে নেমে প্রতিবাদ করে জানান দেয় তারা কতটা দেশপ্রেমিক , কতটা অন্যায় অসহ্যকারী । অথচ দেশকে ধ্বংস করার জন্য যে নীল নকশা বাস্তবায়িত হচ্ছে তার দিকে বড় বড় দেশপ্রেমিকদের কোন দৃষ্টি নেই । কোন ক্রিয়া প্রতিক্রিয়া নেই সুন্দরবন ধ্বংসের বিরুদ্ধে । দেশপ্রেমিকদের অনেকে হয়তো জানেই না সুন্দরবন নামক বনটিকে ধ্বংসের জন্য একদল জানোয়ার হিংস্র নখের থাঁবা বসাতে ওঁত পেতে বসে আছে । জানার দরকার ই বা কি ! তাদের দেশপ্রেম ঐ সস্তা সুন্দরবনের জন্য নাকি ! তাদের দেশপ্রেম সব ক্রিকেটারদের প্রতি উঁপচে পরে ।
গতকাল দেখলাম গণজাগরণ মঞ্চ তাসকিন-সানির নিষিদ্ধের প্রতিবাদে বিক্ষোভ সমাবেশ করেছে । ভাল লেগেছে তাদের এই বিক্ষোভ । অন্যায়ের বিরুদ্ধে প্রতিবাদ করতেই হবে । কিন্তু ক্রিকেট কি দেশপ্রেম প্রকাশের মাধ্যম ? ক্রিকেট কি অন্যায়ের প্রতিবাদ করার শেষ উপায় ? গণজাগরণ মঞ্চ কি সুন্দরবন রক্ষার জন্যে বিক্ষোভ সমাবেশ করেছে ? যদি না করে থাকে তবে কেন করে নি ? তাদের কি উচিত ছিল না সুন্দরবন রক্ষার দাবিতে বিক্ষোভ সমাবেশ করার কিংবা প্রতীকি অনশন করার ? ছিল কিন্তু হয়তো তাদের কাছে ক্রিকেটের চেয়ে অন্য কোন ব্যাপারে দেশপ্রেম দেখানো যুক্তিযুক্ত মনে হয় নি ; কিংবা সুন্দরবন ধ্বংস করাকে তাদের কাছে কোন অন্যায় ই মনে হয় নি তাই হয়তো প্রতিবাদ করা উচিত বলে মনে করে নি ।
রাষ্ট্রের তরুণ প্রজন্ম যারা ফেসবুক সহ সোশ্যাল মাধ্যম ব্যবহার করে নানা ক্ষেত্রে । তারা অযথা ফেসবুক কিংবা ইন্টারনেট নিয়ে পরে থাকে । তারা কি পারে না সুন্দরবনকে রক্ষা করতে সোশ্যাল মাধ্যমে জনমত গড়ে তুলতে ? অবশ্যই পারে কিন্তু সে পারাটাকে পারানোর জন্য যথেষ্ট মনোবল তাদের নেই । জাহাঙ্গীনগর বিশ্ববিদ্যালয়ের শিক্ষক মানস চৌধুরী বলেছিলেন , "ইন্টারনেটকে আমরা যেভাবে ব্যবহার করব ইন্টারনেট নিজেকে সেভাবেই আমাদের কাছে উপস্থান করবে । ইন্টারনেটে যদি আমরা সালমান খাঁনের বুকের ছাঁতি খুঁজি তো ইন্টারনেট সেটাই দিবে" । অর্থাত্‍ আমাদের তরুণ প্রজন্ম ইন্টারনেটকে দেশের স্বার্থে কখনই ব্যবহার করে না । ব্যবহার করে অপকর্মে । যদি করতো তবে সুন্দরবন রক্ষা ইস্যুতে তাদের অপরিহার্য ভূমিকা থাকতো ।
আমাদের এখনই উচিত ক্রিকেটকে দেশপ্রেম প্রকাশের মাধ্যম থেকে দূরে রেখে প্রকৃত অর্থে দেশকে রক্ষা করে দেশপ্রেম প্রকাশ করার । সুন্দরবন বাঙলাদেশ নামক রাষ্ট্রের প্রাণ । সেই প্রাণ ধ্বংস করতে একটি গোষ্ঠী উঠে-পরে লেগেছে । দেশের একজন প্রকৃত সচেতন নাগরিক হিসেবে আমাদের প্রত্যেকের দায়িত্ব দেশের প্রাণ সুন্দরবনকে রক্ষা করা । আসুন না আমরা দেশকে বাঁচাতে এগিয়ে আসি । আসুন সুন্দরবনকে বাঁচাই , বাঁচাই বাঙলাদেশকে ।

