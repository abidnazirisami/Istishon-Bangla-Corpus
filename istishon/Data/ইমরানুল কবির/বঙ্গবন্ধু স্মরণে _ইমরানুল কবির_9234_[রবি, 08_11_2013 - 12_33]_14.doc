বঙ্গবন্ধু স্মরণে 


 বঙ্গবন্ধু শেখ মুজিবের প্রতি
কবি মীর গুল খান নাসির
(অনুবাদঃ ইমরানুল কবির)
বিখ্যাত বেলচুস্থানী কবি এবং বামপন্থী রাজনীতিক
(সময় ২৯শে আগষ্ট, ১৯৭৫, স্থানঃ হায়দ্রাবাদ জেল, পাকিস্থান)
উম্মত্ত চিৎকার আর উল্লাস ধ্বণি শোনা যাচ্ছে-
শোনা যাচ্ছে বর্ণান্ধ এক দল মানুষের উদযাপন ধ্বণি,
তারা বলে, ‘নতুন ভোরের উদয় হল’!
কিন্ত যখন আমি তাকাই-
দেখি শুধু অন্ধকার কালো দীর্ঘ রাত্রি
নিঃশব্দ বিদ্যুত স্ফুর্লিঙ্গের তীব্র আঘাত
মনে হয় দূর কোথাও মেঘ ঝরে যেন বৃষ্টি নামছে
কিন্তু তার গন্ধ বাতাস ভেঙ্গে আসছে না,
বরং নর্দমা উপচে পড়ছে যেন নিঃসরিত রক্ত।।
গর্দভের দল! কোথায় দেখছো নতুন ভোর?
বরং পোড়া রাত্রি তো হয়েছে আরো গাঢ়!
সাম্রাজ্যবাদীর (এজিদের মত) থাবা হয়েছে আরো বিস্তৃত
অবারিত সৌন্দর্যের আর মানুষের বাংলাদেশ
আর বাংলার প্রেমিকের হাড় মাংস চুরমার করতে হয়েছে উম্মত্ত।।
আবার একবার রক্তের ঝড় বইছে,
আবার সাম্রাজ্যবাদের দালালের হাতে আগুনের শলাকা!
প্রজ্জ্বলিত করতে উদ্গ্রীব, লেলিহান শিখায়, শহর আর গ্রাম
মুজিব তুমি মহান দেশ প্রেমিক!
শুয়ে আছো স্বীয় রক্তের নদীতে
সাম্রাজ্যবাদীর পড়িয়ে দেয়া লাল বস্ত্রে
আর শোভিত বুলেটে!
কমরেড!
মনে রেখো এজিদদের চরিত্র!
তোমাদের একতা আর জয়ে তাদের হার
যে মুখে তারা কথা বলে তা হয়তো তাদের
কিন্ত যে জিহবা তাদের কন্ঠে, তা সাম্রাজ্যবাদের
তারা অসহায়, কারণ তাদের পকেট সাম্রাজ্যবাদের টাকায় পরিপুর্ণ
সাম্রাজ্যবাদের অস্ত্রে শক্তিতে বলিয়ান হয়ে
তারা ধংস করতে চায় সাহসী দেশপ্রেমিকদের!
কাপুরুষ তারা, বুকে নেই দয়া-মায়ার লেশ!
পৃথিবী আজ অন্ধকার তাদেরই কারনে।
স্বাধীনতার দ্বীপ তারা জ্বলতে দেবে না
নিভিয়ে দেয় যেখানেই দেখে স্বাধীনতার আলো।
মুজিব তুমি নির্ভীক বীর,
সোনার বাংলার বঙ্গবন্ধু!
প্রাণ দিয়েছো স্বপরিবারে আজ ফায়ারিং স্কোয়াডে।
আবার স্বাধীনতার গর্বিত পতাকা আজ অর্ধনমিত
শোনা যায় সাম্রাজ্যবাদীর আগমন বার্তা
তার-পুরোনো ধোকা আর চালাকীতে,
আবার প্রতিবাদ স্তম্ভিত হবে অস্ত্রের দাপটে
আবার সোনার ধরিত্রী প্রজ্জ্বলিত হবে লেলিহান শিখায়
হে আমার সাহসী যোদ্ধা বন্ধুগন!
এভাবেই প্রজ্জ্বলিত আগুন আমাদের ধাবিত করে
যেভাবে জ্বলছে আমার জন্মভুমি বেলুচিস্থান ।
ভয় পেওনা হে সাহসী বীর যোদ্ধারা! থেমোনা তোমরা!
যদিও এ পথ কুসুমাস্তীর্ণ নয়
যদিও এ পথ বন্দুর!
মুজিবের রক্ত বৃথা যেতে পারেনা
এ কেবলই দেশপ্রেমিকের সামর্থ্যের পরীক্ষা
এই অন্ধকার সাময়িক! ভয়ের সাম্রাজ্য জয় হবে নিশ্চয়ই
যদিও সবকিছু এখন আধার আর মেঘাচ্ছন্নই মনে হয়
নাসির তার হৃদয় দিয়ে দেখছে
বিজয়ের পতপত পতাকা উড়ছে বাতাসে!
(কবিতাটি নাগরিক ব্লগে ইতিপুর্বে প্রকাশ করেছিলাম)

