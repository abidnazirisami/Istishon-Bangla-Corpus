জনতাকে পুড়িয়ে জনগণের রাজনীতিকে জনতাই পারে দমন করতে 


দেশে এখন প্রতিদিন মানুষ পুড়ছে, মরছে। অনেক মানুষই শারীরিক বিকৃতি নিয়ে অভিশপ্ত জীবন যাপন করছে। সমগ্র বাংলাদেশ এখন বার্ণ ইউনিটে পরিণত হয়েছে। আমাদের কারো জীবন আর জীবিকার নিরাপত্তা নেই! চলমান সঙ্কটময় পরিস্থিতিতে সবাই এখন একটা প্রশ্নই করছে, সেটা হল এই সঙ্কটের সমাধান কি? কিভাবে আমরা এই সঙ্কট থেকে বের হয়ে আসবো? 
অনেক বুদ্ধিজীবীরা বলছেন বড় দুই দলকে আলোচনায় বসা দরকার। সরকার যদিও বুঝতে পারছেন যে এই ‘মানুষ পোড়াও’ আন্দোলনে যদিও সাধারণ মানুষ পুড়ছে তবুও নীতিগতভাবে সাধারণ মানুষের গায়ে পেট্রোলবোমা নিক্ষেপকারী সন্তাসী, ম্নানবতাবিরোধীদের সাথে আলোচনায় বসা যায় না। বিএনপি আর জামায়াত যদিও নিবন্ধিত রাজনৈতিক দল তথাপি তাদের বর্তমান আন্দোলন কোন রাজনৈতিক আন্দোলন না! এটা কেবলই সন্ত্রাস নির্ভর কার্যক্রম! এর সবচাইতে খারাপ দিকটা হল সাধারণ মানুষের উপর হামলা আর অগ্নি সংযোগ! আন্দোলন যদি জনগনের জন্যই হয়, তবে জনগনের উপর হামলা হবে কেন? 
টকশোতে আসা বুদ্ধিজীবীরা আলোচনার কথা বলেন! আলোচনা হতে পারা জনগনের প্রতিনিধিদের সাথে। যারা জনগনের উপর সন্ত্রাসী হামলা চালাচ্ছে তারা কি করে জনতার প্রতিনিধি হতে পারা তা আমার বোধগম্য নয়। জনগনের উপর হামলা চালিয়ে যদি আলোচনার টেবিলে বসানো যায়, কিংবা নতুন নির্বাচন পাওয়া যায় তবে আমরা জনগন চিরকালের জন্য রাজনৈতিক দল্ গুলোর কাছে জিম্মি হয়ে থাকবো আর বার্ণ ইউনিটে মানুষের জায়গা হবেনা। একথা কেউ অস্বীকার করবেন না যে, চলমান পেট্রোলবোমা সত্রাস সাধারন মানুষকে রাস্তায় নামানোর ব্যর্থতার কারণেই জন্ম নিয়েছে। আপাতঃ নিরপেক্ষতার মুখোশধারী বিএনপি পন্থী কতিপয় টক-শো জীবি এই জঘণ্য মানুষমারা অভিযানকে সমর্থন করছেন এই বলে যে, সরকার বিএনপিকে মাঠে নামতে দিচ্ছে না, এমনকি ফুটপাথে দাড়ালেও পুলিশ দিয়ে পেটাচ্ছে, জেলে নিচ্ছে; তাদের কথা হচ্ছে, যখন স্বাভাবিক পন্থায় সরকার বিরোধীদের সমাবেশ করতে দিচ্ছেন না তখন তাদের পক্ষে অস্বাভাবিক পন্থা গ্রহণ ছাড়া কোন উপায় থাকে না। চলমান সহিংসতা সরকার কর্তৃক এই অস্বাভাবিক আচরণের ফসল। এটা একটা চমৎকার যুক্তি হতে পারতো, যদি দেখতাম সাধারণ মানুষ তাদের এই সহিংসতার আওতামুক্ত থাকতো। 
জনগনকে রাস্তায় নামাতে না পেরে জনতার উপর হামলা কি জনগণের উপর প্রতিশোধ না? সরকারের কথিত অত্যাচারের কারণে যদি মানুষের নাভিশ্বাস উঠে তাহলে সাধারণ মানুষকে তারা রাস্তায় নামাতে পারছেনা কেন? মানুষ যদি দলে দলে রাস্তায় নেমে আসে তাহলে কোন সরকারের সাধ্য নেই গণস্রোত ঠেকানোর। মানুষ রাস্তায় নেমে আসছেনা দুটো যুক্তিযুক্ত কারণে, কিংবা উভয় কারণে। একটা হল তারা ভাল আছেন, তাই স্বৈরতান্ত্রিক বা গণতান্ত্রিক যেভাবেই দেশ চলুক না কেন মানুষ তাতে রাস্তায় নাম্বার মত বিরক্ত নন, দ্বিতীয় কারণ, বোমা আন্দোলনের যারা নেত্র্বীত্ব দিচ্ছেন, তাদের শাষণকাল মানুষের দেখা আছে, তাই সরকাল বদল হলে যে ভাল কিছুর আশা নেই তা জনগণ ভাল করেই বুঝেন। 
বিএনপি'র এটা মনে রাখা উচিত ছিল যে, এটা কোন শত্রুসৈন্যবেষ্টিত দেশ না যে তারা শত্রু সেনা কতল করবেন! তারা হামলা করছেন দেশের মানুষের উপর! এরকম দেশে প্রতিবাদের ভাষা হতে হবে গণতান্ত্রিক। দক্ষিন আফ্রিকায় কিংবা ব্রিটিষ ভারতের রাজনীতি নিশ্চয়ই এখনকার বাংলাদেশের চাইতে প্রতিকুল ছিল। কিন্ত সেই দক্ষিন আফ্রিকায় নেলসন মান্ডেলা যদি সাতাশ বছর জেল খেটে জয়ী হতে পারে, গান্ধী যদি স্বেচ্ছায় পুলিশের লাঠির বাড়ি আর কারাবরন করে জনমত গঠন করতে পারে তবে তারেক জিয়া কেন লন্ডনে বসে অবরোধ দেন? কেন শত শত মানুষকে আগুনে পুড়িয়ে হাজার হাজার পরিবারকে নিঃস্ব করে ক্ষমতায় আসার পরে স্বদেশ প্রত্যাবর্তনের স্বপ্ন দেখছেন তিনি? ধনী নেতাদের গরীব জনগনের জন্য কুম্ভীরাশ্রু বর্ষন আর তাদের গণতান্ত্রিকে অধিকার উদ্ধারের নামে বাংলাদেশ নামক ব্যবসায়িক প্রতিষ্ঠানের মালিকানার জন্য যুদ্ধে যাবার আহবান যে কোন সদিচ্ছা থেকে জাগ্রত হয়নি তা মানুষ আগেই বুজেছে, তাই এসব আহবানে মানুষ এখন সাড়া দেয়না। মানুষের প্রত্যাখানের জবা তাই মানুষকে আগুনে পুড়িয়ে জবাব দিচ্ছে বিএনপি জামাত জোট। 
বলেছিলাম, সমাধান শক্ত হাতে দমনে! এই দমন শুধু পুলিশি দমন না। যাদের দিয়ে এই পেট্রোল বোমা ছোড়া হচ্ছে, তারা আমাদের আশেপাশেই আছে। যেখানেই এরা থাকে সেখানেই সঙ্ঘঠিত ভাবে এদের ধরতে হবে আর যেসব পাতিনেতা এসব কাজে অর্থের জোগান দিচ্ছে তাদের ধরে ব্যবস্থা নিতে হবে এবং হত্যা মামলা দায়ের করতে হবে। আর জনতার বিরুদ্ধে এই লোমহর্ষক সন্ত্রাসনীতির বিরুদ্ধে জনমত গড়ে তুলতে হবে। তবে জনগনকে মেরে জনগনের রাজনীতি যে সুফল দেয়না তা বিএনপি-জামাত একসময় নিশ্চয়ই টের পাবেন বলে আমার বিশ্বাস।

