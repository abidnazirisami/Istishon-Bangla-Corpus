সাকার গুডস হিলের বাড়ীকে বাজেয়াপ্ত করে বধ্যভুমি ঘোষণা করা হোক। 


গূডস হিলের বাড়ীটি একটি বিভিষিকার নাম। প্রজন্ম থেকে প্রজন্মান্তরে এ বাড়ী নিয়ে অনেক গল্প প্রচলিত আছে। এ বাড়িতে মুক্তিযোদ্ধাদের আর্তচিতকারে প্রকম্পিত হয়েছে আকাশ বাতাস, কিন্ত পাহাড়ের উপর বিশাল সেই এলাকা ভেদ করে আসেনি মুক্তিযোদ্ধাদের কন্ঠ। যে সময় চট্টগ্রামের মানুষ মাথা গোজার ঠাই পায় না, সে সময় খোদ চট্টগ্রাম শহরে একরের পর একর পাহাড় দখল করে সাকা পরিবার মহা দর্পে এই এলাকা দখল করে আছে, যেই পাহাড়ে এখনও হয়তো শোনা যায় মুক্তিযোদ্ধা পুরুষ আর ধর্ষিত নারীর আর্তচিতকার। রাজাকারদের যাবজ্জীবন দিয়ে (ফাঁসী দিবে কিনা সন্দেহ হয়) যদি সরকার তার দায়িত্ব শেষ করবে মনে করে তা হবে বিশাল ভুল। ইতিমধ্যেই একজন স্বাক্ষীর অস্বাভাবিক মৃত্যু ঘটেছে। এরা যে শক্তি অর্জন করেছে, ছোবল তারা দেবেই! সাকার গুডস হিলের বাড়ীকে বাজেয়াপ্ত করে বধ্যভুমি ঘোষণা করার তাই দাবী জানাচ্ছি। সাথে সাথে প্রফুল্ল সিংহ সহ সকল স্বাক্ষীর নিরাপত্তা দাবী করছি। 

