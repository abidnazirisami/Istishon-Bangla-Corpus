সংসদে সরস্বতী পূজা আয়োজনের চেয়ে সংখ্যালঘুদের নিরাপত্তা দেওয়া বেশী প্রয়োজন


ধর্মানুভূতি প্রবণ শান্তির ধর্মের ধার্মিকদের প্রবল আপত্তির মুখে গত বছর সংসদ ভবন প্রাঙ্গণে সরস্বতী পূজার আয়োজন করেও তা সংসদের বাহিরে নিয়ে যেতে হয়েছিল আয়োজকদের, যদিও পূজার আয়োজনের নেতৃত্বে ছিলেন সয়ং প্রধানমন্ত্রী শেখ হাসিনা! সে সময় পূজা সংসদ ভবন থেকে অন্য স্থানে স্থানান্তরের জন্য নিরাপত্তার দোহাই দেওয়া হয়েছিল। এবছর দেশের পরিস্থিতি অনেকটা শান্ত থাকায় প্রধানমন্ত্রীর নিজ উদ্যেগে সংসদ ভবন প্রাঙ্গণে সরস্বতী পূজার আয়োজন হচ্ছে বলে খবরে প্রকাশ। কিন্তু বিগত বছরগুলোতে সংখ্যালঘুদের উপর হামলার ঘটনা এত বেশী বেড়েছে যে, বাংলাদেশে সংখ্যালঘুদের ভবিষ্যৎ পুরোপুরি অনিশ্চিত। যেভাবে সংখ্যালঘুদের দেশ থেকে তাড়ানোর প্রকৃয়া চলছে তাতে সরকারের ভেবে দেখা উচিৎ সরস্বতী পূজা করে অসাম্প্রদায়িক প্রমাণের চাইতে সংখ্যালঘুদের নিরাপত্তা দেওয়া বেশী প্রয়োজন কি না! মাটির মূর্তি কখনো কাউকে জীবনের নিরাপত্তা দিতে পারে না কিন্তু সংসদ ভবনে মূর্তিপূজা করার ফলে দেশের ৯০% অনুসারীদের মনে আঘাত লাগবে যার পরিণাম ভোগ করতে হবে সংখ্যালঘুদের। শফি হুজুররা পয়ে যাবে ধর্মীয় উস্কানি দেওয়ার নতুন হাতিয়ার।
সংসদ ভবনে সরস্বতী পূজার আয়োজন বাতিল করলেও দেশের শিক্ষা ব্যবস্থায় কিন্তু বিপর্যয় নেমে আসবে না! শিক্ষাব্যবস্থার উন্নতি, অবনতি কিংবা জ্ঞান অর্জনের সাথে সরস্বতী পূজার কোন সম্পর্ক নেই। সরস্বতী পূজা না করেও উন্নত বিশ্বের দেশগুলো হিন্দুদের চেয়ে অনেক এগিয়ে আছে! হিন্দুরা প্রতিবছর সরস্বতী পূজা পালন করলেও বিদ্যাদেবীর অনুসারীদের প্রতিষ্ঠিত বিশ্ববিদ্যালয়গুলো কেন বিশ্ব র্যাংকিংয়ে এত পিছিয়ে আছে? ইহুদী, খৃষ্টান,বুদ্ধ, কিংবা নাস্তিকদের উপর সরস্বতীর আশীর্বাদ বর্ষিত না হলেও তারা হিন্দুদের চেয়ে কোন অংশে পিছিয়ে নেই বরং তারা সরস্বতী পূজারীদের থেকে যোজন যোজন এগিয়ে। শত শত বছর ধরে সরস্বতী পূজা করলেও আজও জ্ঞান লাভের জন্য হিন্দুদের ইহুদী, খৃষ্টানদের উপর নির্ভর করতে হয়! এতে বুঝা যায়, জ্ঞান লাভের জন্য সরস্বতী পূজার চাইতে বেশী প্রয়োজন ইহুদী, খৃষ্টান প্রণীত শিক্ষাব্যবস্থার! হিন্দুদের ধারণা, পরীক্ষায় পাশ ফেল নির্ভর করে সরস্বতীর আশীর্বাদে! একজন ছাত্র সারা বছর সরস্বতীপূজা করেও পরীক্ষায় পাশ করতে পারবে না যদি পড়াশুনা না করে, আবার অন্যজন সরস্বতী পূজা না করেও নিয়মিত পড়াশুনার ফলে পরীক্ষায় ভালভাবে পাশ করতে পারে, যার প্রমাণ ৬০০ কোটি অহিন্দু!
১৯৪১ সালে এদেশে বসবাসরত অমুসলিমদের মধ্যে হিন্দুদের সংখ্যা ছিল ২৮% এবং সর্বশেষ ২০১১ সালের আদমশুমারিতে দেখা যায় হিন্দুদের সংখ্যা মাত্র ৮.৫%! শুধু হিন্দুরা না অন্যান্য সম্প্রদায়ের সংখ্যালঘুরাও একইভাবে নির্যাতনের শিকার। বর্তমানে যে হারে সংখ্যালঘুদের নির্যাতন করা হচ্ছে এভাবে চলতে থাকলে আগামী দিনগুলোতে বাংলাদেশে সংখ্যালঘু নামে কিছুই থাকবে না! তখন যাদুঘর ই হবে সংখ্যালঘু দেখার একমাত্র সম্বল! দেশের এমন কোন জেলা নেই যেখানে সংখ্যালঘুদের অত্যাচার করা হচ্ছে না, সংখ্যালঘুর জমি দখল, সংখ্যালঘু নারীদের ধর্ষণ, নির্বাচন পূর্ববর্তী-পরবর্তী হামলা, অপহরণ, গুম, লোটপাট এখন নিত্যনৈমিত্তিক ঘটনা। দেখা যায় আজ দিনাজপুরে হামলা হলে, কাল বরিশালে, পরশু রাজশাহী এর পরদিন চট্রগ্রামে! আর এসব হামলার পেছনে সর্বদা শান্তির ধর্মের অনুসারীরা জড়িত থাকে। আজকাল শান্তির ধর্মের অনুসারীদের হাত থেকে কারো নিস্তার নাই সে চাকমা, মারমা, হাজং, বুদ্ধ, খৃষ্টান, শিয়া, আহমেদিয়া যেই হোক না কেন।
এখন তুলসী রানী, নমিতা চাকমাদের সবচেয়ে বড় প্রয়োজন রাষ্টের সহায়তা। সংসদ ভবনে পূজার আয়োজন করার চাইতে বেশী প্রয়োজন সংখ্যালঘুদের নিরাপদ রাখা। লোকদেখানো অসাম্প্রদায়িকতার চাইতে বেশী প্রয়োজন সংখ্যালঘুদের জনমালের নিরাপত্তা! সংসদ ভবনে পূজার আয়োজন করলেও সংখ্যালঘুদের বিশেষ কোন উপকার হবে না কিন্তু সময় মত নিরাপত্তার ব্যবস্থা না করলে বাংলাদেশের সংখ্যালঘুরা চলে যাবে ইতিহাসের পাতায়!

