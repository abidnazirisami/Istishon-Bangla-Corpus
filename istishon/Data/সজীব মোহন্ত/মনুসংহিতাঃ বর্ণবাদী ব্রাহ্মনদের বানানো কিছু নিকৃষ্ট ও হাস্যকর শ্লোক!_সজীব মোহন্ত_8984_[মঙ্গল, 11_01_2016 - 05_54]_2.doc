মনুসংহিতাঃ বর্ণবাদী ব্রাহ্মনদের বানানো কিছু নিকৃষ্ট ও হাস্যকর শ্লোক!


১। পৃথিব্যাদির লোক সকলের সমৃদ্ধি কামনায় পরমেশ্বর নিজের মুখ, বাহু, উরু ও পাদ থেকে যথাক্রমে ব্রাহ্মণ, ক্ষত্রিয়, বৈশ্য ও শূদ্র- এই চারিটি বর্ণ সৃষ্টি করলেন। মনুসংহিতা-১-৩১
২। ব্রাহ্মণ, ক্ষত্রিয় ও বৈশ্য ব্রহ্মচারী যদি অনিচ্ছাবশতঃ স্বপ্নাবস্থায় রেতঃস্ফলন করে, তাহলে সে স্নান করে, গন্ধপুস্পাদির দ্বারা সূর্যদেবের অর্চনা ক'রে 'পুর্নর্মামৈতু ইন্দ্রিয়ম্' অর্থাৎ "আমার বীর্য পুনরায় আমাতে ফিরে আসুক্"- এই মন্ত্র তিনবার জপ করবে। মনুসংহিতা ২-১৮১ 
৩। ইহলোকে (শৃঙ্গার চেষ্টার দ্বারা মোহিত ক'রে) পুরুষদের দূষিত করাই নারীদের স্বভাব; এই কারণে পণ্ডিতেরা স্ত্রীলোকসম্বন্ধে কখনোই অনবধান (unguarded) হন না। মনুসংহিতা,
২-২১৪ 
৪। স্ত্রীলোক বাল্যাবস্থায় পিতার অধীনে থাকবে, যৌবনকালে পাণিগ্রহীতার অর্থাৎ স্বামীর অধীনে থাকবে, এবং স্বামীর মৃত্যু হ'লে পুত্রদের অধীনে থাকবে। [পুত্র না থাকলে স্বামীর সপিণ্ড, স্বামীর সপিণ্ড না থাকলে পিতার সপিণ্ড এবং পিতার সপিণ্ড না থাকলে রাজার বশে থাকবে], কিন্তু কোন অবস্থাতেই স্ত্রীলোক স্বাধীনতা লাভ করতে পারবে না। মনুসংহিতা, ৫-১৪৮
৫। স্বামী বিশীল ( অর্থাৎ জুয়াখেলা প্রভৃতিতে আসক্ত এবং সদাচারশূন্য), কামবৃত্ত ( অর্থাৎ অন্য স্ত্রীতে অনুরক্ত ) এবং শাস্ত্রাধ্যায়নাদি ও ধনদানাদি গুণবিহীন হ'লেও সাধ্বী স্ত্রীর কর্তব্য হ'ল স্বামীকে দেবতার মতো সেবা করা। মনুসংহিতা, ৫-১৫১
৬। রথ, ঘোড়া, হাতী, ছাতা, ধন, ধান, পশু, দাসী জাতীয় স্ত্রী, গুড়-লবণাদি সব দ্রব্য, শয্যা-আসন-তাম্রপাত্র প্রভৃতি তৈজস দ্রব্য- এ সব জিনিস যুদ্ধে জয়লাভ ক'রে যে করবে, তারই হবে। মনুসংহিতা, ৭-৯৬ 
৭। যে রাজ্য ধর্মাধিকরণে (বিবাদ নিরুপণের ব্যাপারে) শূদ্রের প্রাধান্য ও নাস্তিকদের প্রভুত্ব, এবং যেখানে দ্বিজগণের অভাব, সেই রাজ্য দুভিক্ষ ও নানারকম রোগে পীড়িত হ'য়ে অতি শীগ্রই বিনষ্ট হয়। মনুসংহিতা-৮-২২ 
৮। স্ত্রী, পুত্র, ভৃত্য, শিষ্য এবং কনিষ্ঠ সহোদরভ্রাতা অপরাধ করলে সূক্ষ্ম দড়ির দ্বারা কিংবা বেতের দ্বারা শাসনের জন্য প্রহার করবে। মনুসংহিতা-৮-২৯৯
৯। দাসত্বের কারণজনিত দাস সাত প্রকার, যথা-(১) ধ্বজাহৃত অর্থাৎ যুদ্ধে শত্রুকে পরাজিত ক'রে তার যে দাসকে বিজেতা সংগ্রহ করে; (২) ভক্তদাস-যে লোক কেবল ভাত খেতে পাওয়ার জন্য দাসত্ব স্বীকার করেছে; (৩) গৃহজ-গৃহে উৎপন্ন অর্থাৎ বাড়িতে যে দাসী থাকে তার গর্ভে উৎপন্ন; এর অন্য নাম গর্ভদাস; (৪) ক্রীতদাস=যে দাসকে তার প্রভুর কাছ থেকে মূল্য দিয়ে কেনা হয়; (৫) দত্রিম-দাস-স্নেহ-ভালবাসাবশতঃ কিংবা পূর্ণলাভের জন্য প্রভু যে দাসকে অন্য কাউকে দান করেছে; (৬) পৈতিকদাস=বংশানুক্রমিক দাস; এবং দণ্ডদাস=রাজদণ্ড দিতে অসমর্থ হ'য়ে যে লোক দাসত্ব স্বীকার করে। মনুসংহিতা-৮৭-৪১৫ 
১০। বিবাহের আগে কুমারী অবস্থায় স্ত্রীলোককে পিতা রক্ষা করবে, যৌবনকালে বিবাহিতা স্ত্রীকে স্বামী রক্ষা করবে, আর বৃদ্ধাবস্থায় পুত্ররা রক্ষা করবে; [পতি-পুত্রবিহীনা স্ত্রীকেও সন্নিহিত পিতা প্রভৃতিরা রক্ষা করবে] কোনও অবস্থাতেই স্ত্রীলোক স্বাধীনতা পাবার যোগ্য নয়। মনুসংহিতা-৯-৩ 
১১। বেশী নিদ্রা যাওয়া, কেবল বসে থাকার ইচ্ছা, শরীরকে অলংঙ্কৃত করা, কাম অর্থাৎ পুরুষকে ভোগ করার আকাঙ্খা, অন্যের প্রতি বিদ্বেষ, নীচহৃদয়তা, অন্যের বিরুদ্বাচরণ করা, এবং কুচর্যা অর্থাৎ নীচ পুরুষকে ভজনা করা- স্ত্রীলোকদের এই সব স্বভাব মনু এদের সৃষ্টি-কালেই করে গিয়েছেন। মনুসংহিতা-৯-১৭ 
১২। স্ত্রীলোকদের মন্ত্রপাঠপূর্বক জাতকর্মাদি কোনও ক্রিয়া করার অধিকার নেই-এই হ'ল ধর্মব্যবস্থা। 'ন ধর্মে ব্যবস্থিতিঃ' বাক্যের অর্থান্তর যথা- স্মৃতি বা বেদাদি ধর্মশাস্ত্রে এদের কোনও অধিকার নেই। এবং কোনও মন্ত্রেও এদের অধিকার নেই- এজন্য এরা মিথ্যা অর্থাৎ অপদার্থ,- এ-ই হ'ল শাস্ত্রস্থিতি। মনুসংহিতা-৯-১৮ 
১৩। সন্তান পরিক্ষয়ে অর্থাৎ সন্তান-উৎপত্তি না হওয়ায় বা সন্তান-জন্মানোর পর তার মৃত্যু হওয়ায় বা কন্যার জন্ম হ'লে তাকে পুত্রিকারূপে গ্রহণ না করায় নারী শ্বশুর-শাশুড়ী-পতি প্রভৃতি গরুজনদের দ্বারা সম্যকভাবে নিযুক্ত হ'য়ে দেবর (অর্থাৎ স্বামীর জ্যেষ্ট বা কনিষ্ট ভ্রাতা) অথবা সপিন্ডের (স্বামীর বংশের কোনও পুরুষের) সাহায্যে অভিলষিত সন্তান লাভ করবে। মনুসংহিতা-৯-৫৯ 
১৪। ত্রিশ বৎসর বয়সের পুরুষ বারো বৎসর বয়সের মনোমত কন্যাকে বিবাহ করবে, অথবা, চব্বিশ বছর বয়সের পুরুষ আট বছরের কন্যাকে বিবাহ করবে। এর দ্বারা বিবাহযোগ্য কাল প্রদর্শিত হ'ল মাত্র। তিনগুণের বেশী বয়সের পুরুষ একগুণ বয়স্কা কন্যাকে বিবাহ করবে, এর কমবেশী বয়সে বিবাহ করলে ধর্ম নষ্ট হয়। মনুসংহিতা-৯-৯৪
১৫। কোনও ব্যাক্তি যদি অপুত্র অবস্থায় মারা যায়, তাহ'লে তার স্ত্রী গুরুজনদের দ্বারা নিযুক্ত হ'য়ে সগোত্র পুরুষের দ্বারা পুত্র উৎপাদন করবে এবং মৃত ব্যক্তির যা কিছু ধনসম্পত্তি তা ঐ পুত্রকে অর্পণ করবে। মনুসংহিতা-৯-১৯০ 
১৬। ব্রাহ্মণ উচ্ছিষ্ট অন্ন [অতিথি প্রভৃতিকে ভোজন করিয়ে যে অন্ন অবশিষ্ট থাকে তার নাম 'উচ্ছিষ্ট'], জীর্ণ-পরিত্যক্ত বস্ত্র [যেগুলি ধৌত ক'রে ও শুভ্র অবস্থায়], ধানের পুলাক অর্থাৎ আগড়া [অর্থাৎ অসার ধান] এবং জীর্ণ পুরাতন 'পরিচ্ছদ' অর্থাৎ শয্যা-আসন প্রভৃতি আশ্রিত শূদ্রকে দেবেন। মনুসংহিতা-১০-১২৫ 
১৭। যে অন্যের অন্ন অপহরণ করে, সে আময়াবী অর্থাৎ অজীর্ণ রোগী[dyspepsia] ও গুরুর বিনানুমতিতে অন্যের বেদপাঠ শুনে বেদাধ্যয়নকারী ব্যক্তি মূকতা অর্থাৎ বাগিন্দ্রিয়ের বিকলতা [dumbness] প্রাপ্ত হয়; অন্যের কাপড়-চোপড় অপহরণ করলে সেই ব্যক্তি শ্বেতকুষ্ট-রোগগ্রস্ত [white leprosy] হয়; এবং অন্যের ঘোড়া চুরি করলে ঐ চোর পঙ্গুতা প্রাপ্ত হয়। মনুসংহিতা-১১-৫১

