প্রসঙ্গ দলিতঃ আমাদের মানবতা


পৃতিবীর অন্যান্য অনেক অংশের মানুষ যখন দিন দিন মানবিক হয়ে উঠছে তখন উপমহাদেশের মানুষরা আজও ধর্মের নামে হাজার হাজার বছরের লালিত ঘৃনা মনের মধ্যে পোষে রাখে। অন্য সব মানুষের মত শরীরের রক্ত মাংস একই রকম থাকা স্বত্ত্বেও সমাজের এক অংশের মানুষদের আজও পৃথক করে রাখা হয় শুধু ঘৃনার বশবর্তী হয়ে।এইসব মানুষের আমরা দলিত বা অচ্যুত নামে জানি! মহাত্মা গান্ধী অবশ্য তাদের একটি নাম দিয়েছিলেন, “হরিজন”! এই অচ্যুতরা সবচেয়ে বেশী নির্যাতনের শিকার হয় ভারতে তাদের স্বধর্মী উচ্চবর্ণের হিন্দু ভাইদের হাতে!অনেক হিন্দু আছে যারা তাদের মানুষ বলেই মানতে চায় না!ভারতে দলিতদের পুড়িয়ে মারা হয়, তাদের জায়গা জমি দখল করা হয়, দলিত নারীদের ধর্ষণ করা হয়, তাদের মন্দিরে ঢুকতে দেওয়া হয় না! এইসব অপকর্ম করে উঁচু শ্রেণীর ব্রাক্ষণরা ধর্মের নামে! দলিতদের নির্যাতনের বেলায় বাংলাদেশী হিন্দু ও মুসলমানরা ভারতীয়দের চেয়ে কোন অংশে পিছিয়ে নেই। এখানেও তাদের প্রতিনিয়ত নির্যাতনের শিকার হতে হয়! অথচ এই দলিতরাই এই উপমহাদেশের আদি মানুষ।শুধুমাত্র উপমহাদেশের বাহির থেকে আসা আর্য বর্ণবাদীদের কারণে তাদের আজ এমন শোচনীয় অবস্থা হয়েছে। হাজার হাজার বছর ধরে চলে আসা কুসংস্কার আর ধর্মের নামে এই ‍উপমহাদেশের আদি মানুষদের প্রতি পদে পদে বঞ্চিত করে রাখা হয়েছে।
সম্প্রতি, বাংলাদেশ হরিজন ঐক্য পরিষদ ও মানুষের জন্য ফাউন্ডেশনের সহযোগীতায় পরিচালিত জরিপে দেখা গেছে, শতকরা ৫২.০৯% দলিম বৈষম্যের শিকার হয় যখন তারা দোকানে চা খেতে কিংবা চুল কাঁটতে যায়।দলিতদের অন্যান্য সম্প্রদায়ের পাশে বসে তাদের খাবার খেতে দেওয়া হয় না শুধু কুসংস্কার আর সামাজিক গোঁড়ামির কারণে। এরকম বৈষম্যের শিকার হয়েছে ৫১.৯%। তাদের পাশে বসলে, তাদের ছোঁয়া লাগলে, তাদের হাতের রান্না করা খাবার খেলে তাথাকথিত ধার্মিকদের জাত নাকি চলে যায়!
দলিত পরিবারে জন্ম নেওয়া শিশুদের স্কুলে ভর্তি করতে চায় না সভ্যসমাজের মানুষরা অনেক ক্ষেত্রে ভার্তি করলেও তাদের ক্লাসে আলাদা বেঞ্চে বসতে হয়! স্কুলে একদিকে সহপাঠিরা তাদের খারাপ চোখে দেখে অন্যদিকে শিক্ষকদের তাচ্ছিল্য তাদের শুনতে হয়। ফলে অধিকাংশ দলিত শিশু শিক্ষার মত মৌলিক অধিকার থেকে আজও বঞ্চিত। ২০১৪-২০১৫ সেশনে মাত্র ২৫ জন দলিত শিক্ষার্থী বিভিন্ন সরকারী বিশ্ববিদ্যালয়ে ভর্তি হয়েছে, তাও বেশীরভাগ কোটায় ভর্তির সুযোগ পেয়েছে অথচ বাংলাদেশে প্রায় ৫৫ লাখ মানুষ দলিত সম্প্রদায়ের!এতেই বুঝা যায় শিক্ষাক্ষেত্রে তারা কি পরিমাণ বৈষ্যম্যের শিকার।শিক্ষা থেকে তাদের দূরে রাখার মূল কারণ তারা যাতে প্রজন্মের পর প্রজন্ম ধরে তথাকথিত উঁচু শ্রেণীর মল-মুত্র পরিস্কারের কাজ করে যেতে পারে! অথচ বাংলাদেশের সংবিধান অনুসারে তাদেরও অন্য সব নাগরিকদের মত পড়াশোনা করার অধিকার আছে।
শিক্ষা ও সামাজিক নির্যাতনের পাশাপাশি অর্থনৈতিক ক্ষেত্রেও তাদের বঞ্চিত করে রাখা হয়েছে হাজার বছর ধরে। তাদের এমন ভাবে শোষন করা হয় যাতে তারা মাথা তুলে দাঁড়াতে না পারে।তথাকথিত উচুঁশ্রেণীর বিভিন্ন প্রকারের অবরোধ আরোপের ফলে তারা কখনো দারিদ্রের চোর স্রোত থেকে বেরিয়ে আসতে পারে না। কর্মক্ষেত্রে তাদের যা পারিশ্রমিক দেওয়া হয় তা তাদের শ্রমের তুলনায় অতি নগন্য। এছাড়া সামাজিক বিধিনিষেধের কারণে তারা তাদের জন্য নির্দিষ্ট পেশা ছাড়া অন্য পেশাতে যেতে পারে না। সরকারী পরিচ্ছন্নতা কর্মী পদে তাদের জন্য নিদিষ্ট কোটা থাকা স্বত্বেও আজকাল তারা তা পাচ্ছে না কারণ উঁচুতলার লোকজন পরিচ্ছন্নতা কর্মী পদে অবৈধভাবে নিয়োগ পেয়ে যাচ্ছে!
যাদের হাজার হাজার বছর ধরে যাদের দাবিয়ে রাখা হয়েছে তারা সুযোগ পেলে যে তথাকথিত উঁচু জাতের মানুষদের ছাড়িয়ে যেতে পারে তার উদাহরণ আছে ভুরিভুরি!রাজনীতিবিদ বি. আর. আম্বেদকর, উত্তরপ্রদেশের মূখ্যমন্ত্রী মায়াবতী, কৃকেটার বিনোদ কাম্বলী,তামিল অভিনেতা ধানুষ এরা সবাই দলিত সম্প্রদায় থেকে এসেছে!মানুষের মধ্যে যতদিন ধর্মীয় গোঁড়ামি থাকবে ততদিন তথাকথিত নিচু শ্রেণীর মানুষের উন্নতি হবে না।আমরা যখন মানবতাকে সবকিছুর উপর স্থান দিব কেবল তখনই এই উঁচু নিচু সমাজ ব্যবস্থার অবসান হবে আর উপমহাদেশের আদি মানুষরা ফিরে পাবে তাদের অধিকার।

