বর্ণবাদী অনুকূলের উদ্ভট যত বাণী


*** জীবন যদি যায়ইরে তোর
ইষ্টভৃতি ছাড়িস না,
ধর্ম্ম, অর্থ কাম, মোক্ষের
ঐ নিশানা ভুলিসনা।
মরার আগ পর্যন্ত ইষ্টভৃতির নামে প্রতিদিন গুরুর একাউন্টে টাকা দিয়েই যাও!টাকাগুলো কোথায় যায়? কি কাজে ব্যবহৃত হয়? সে সম্পর্কে কিন্তু কোন প্রশ্ন করা যাবে না! কাল্পনিক ঈশ্বরের নাম ভাঙ্গিয়ে টাকা মারার ফন্দি!
***যা’রাই জানিস গুরু ধরে
মান-যশ আর অর্থলোভে,
ফাঁকিবাজির উদ্দীপনায়
বেঘোর পাঁকে তা’রাই ডোবে।
গুরু যেমন ঈশ্বরের ভয় দেখিয়ে ইষ্টভৃতির নামে শিষ্যের পকেট কাটেন শিষ্য তেমনি গুরুকে ব্যবহার করে স্বর্গে যেতে চাইবে, তাই নয় কি? অর্থলোভ খারাপ এই জন্যই গুরু অনুকূল এত লোভী! শিষ্যরা ঘুম থেকে উঠার পর সবার আগে কাল্পনিক ঈশ্বরের নাম ভাঙ্গিয়ে নিজের ভাগেরটা নিয়ে নেন ইষ্টভৃতির নামে!
***ইষ্ট অর্ঘ্য দেবার লাগি
শুভ ফন্দি-ফিকির ক’রে,
অর্ঘ্য দিয়ে ধন্য যারাই-
সৌভাগ্যও তাঁ’দের ধরে।
একবার বললেন, লোভ না করতে কিন্তু আবার লোভ দেখানো কেন মশাই!
***ঈশ্বরেরই ডাক এসেছে
তাঁর কজে তোর সঙ্গতি,
যোগান দিয়ে ধন্য হ’তুই
হউক দলিত দুর্ম্মতি।
খাইতে পারেন আর নাই পারেন টাকা দেন! সবাই মিলে মিলে অনুকূলের একাউন্টে টাকা দেন তাহলে সবার সব সমস্যার সমাধান হয়ে যাবে!
***পূর্বতনের নব-কলেবর
পরবর্তী যে জন আসেন,
পরবর্তীর মাঝেই কিন্তু
পূর্বর্তী নিহিত রহেন।
আমি থাকি আর না থাকি আমার ব্যবসা চলছে চলবে!
উঁচুর মেয়ে নিলে ঘাড়ে
দিলে নিম্ন বরে,
বংশ মরে লক্ষী ছাড়ে
রাষ্ট্রে আঘাত পড়ে।
উঁচুর মেয়ে নিসনে ঘরে
দিস উচুঁ বরে,
ঘরে থাকবে লক্ষী বাঁধা
জনে থাকবি ভরে।
উঁচুর মেয়ে নিলে ঘাড়ে
বংশ নাশে লক্ষী ছাড়ে।
নীচু ঘরে মেয়ের বিয়ে
নষ্টে সে-দেশ ফিনকি দিয়ে।
পুরুষের বিয়ে উচ্চ ঘরে
বাড়ে আপদ বংশ মরে।
পুরুষের বিয়ে নিম্ন ঘরে
উন্নতিতে সমাজ চড়ে।
উঁচু নিচুর মানদন্ডটা কি? একজন বৌদ্ধ মেযে যদি একজন খৃষ্টান ছেলেকে বিয়ে করতে চায় তবে তা কি সম্ভব? তাদের কে কিভাবে উঁচু নিচুতে ভাগ করবেন গুরু? অথবা আফ্রিকান কোন পুরুষ আমেরিকান মেয়েকে যদি বিয়ে করতে চায়, তাদের মধ্যে কে হবে উঁচু আর কে হবে নিচু? দুজনের মধ্যে কে উঁচু আর কে নিচু? এইসব গাঁজাখুরি বাণী গুলোর যে বাস্তবে কোন ভিত্তি নাই তার প্রমাণ বলিউড অভিনেতা সাইফ আলী খান, যার বাবা মুসলিম মা হিন্দু! আমেরিকার প্রেসিডেন্ট বারাক ওবামা! যার বাবা আফ্রিকান মা আমেরিকান! যদি তথাকথিত বাণীগুলি সত্য হত তবে বারাক ওবামার বংশ অনেক আগেই ধ্বংস হয়ে যেত!এইসব বাণীগুলি যে ভুয়া তার প্রমাণ বলিউড সেলিব্রেটি সেলিম খানের পরিবার! সেলিম সুশিলা(সালমা) দম্পতির তিন সন্তানই বলিউডের নাম করা অভিনেতা!
গুরুর কথা হল, ব্রাক্ষণদের কাছে মেয়ে বিয়ে দাও তাহলে সুপ্রজনন হবে!
***কৃষ্ঞ রসুল বিভেদ করে,
বুদ্ধ ঈশায় প্রভেদ গণিস্
আরে ওরে ধর্ম্মকষাই
কুটিল দোজখ মনেই রাখিস্
***এক বাপেরই পাঁচটি ছেলে
দেখলি না তুই চোখটি মেলে’
কাউকে বাপের করলি স্বীকার কাউকে বল্লি নয়
কারের তুই দিলি ধিক্কার
গাইলি কাহার জয়?
***বুদ্ধ ঈশায় বিভেদ করিস
শ্রীচৈতন্যে রসুল কৃষ্ঞে
জীবোদ্ধারে হন আবির্ভাব
একই ওঁরা তাও জানিস নে?
এজন্যই একদল আরেকদলের ঈশ্বরের কাছে প্রার্থনা করতে পারে না!মুসলিমরা দাবি করে তারাই একমাত্র সত্য ধর্মের অনুসারী! হিন্দুদের কাছে তাদের ধর্মই সত্য!বর্তমানে পৃথিবীতে প্রায় ৪২০০ ধর্ম প্রচলিত আছে!সবার কাছে তার নিজের ধর্মই সঠিক বাদবাকি সব ভূয়া!
যদি সব ধর্মই সমান হয় তাহলে মক্কায় অমুসলিমদের প্রবেশ নিষেধ কেন? হিন্দু মন্দিরে মুসলিমদের প্রবেশ করতে দেওয়া হয়না কেন?
***খাসনে মাদক পিয়াজ রসুন
মাছ মাংস নানাবিধ
ওতে বিধান বিষাক্ত হয়
অযথা হয় উত্তেজিত।
***রসুন মেথি কালো জিরে,
সর্দ্দি নিরোধ করেই ধীরে।
দুইজায়গায় দুইরকমের কথা একবার রসুন খেও না আবার খেতে পার!
***খাসনে মাদক পিয়াজ রসুন
মাছ মাংস নানাবিধ
ওতে বিধান বিষাক্ত হয়
অযথা হয় উত্তেজিত।
***মাংস এবং মাছ-
খাদ্যের পরিহাস।
***মাছ মাংস আহার করা
নয়কো ভাল কোনদিন,
ক্ষুণ্নই হয় আযু তা’তে
প্রকৃত্তিও হবেই হীন।
মাছ মাংস খাওয়া খুবই খারাপ এইজন্যই ডাক্তাররা মাছ-মাংস খাওয়ার পরামর্শ দেন!
view this link
***পৌরোহিত্য বিপ্র শ্রেষ্ট
ব্রক্ষবিৎও হয়
বিপ্র-ব্রাক্ষণ সবার শ্রেষ্ট
তার কাছে কেউ নয়।
***বর্ণ ও শ্রেণী ভাঙ্গলি যেই
সংহতিটা টুটলো,
শিষ্ট আচার, বৈশিষ্ট্য আর
সম্বন্ধ নাও ঘুচলো।
***বিপ্রই ছিল জাতির শিক্ষক,
কৃতি শিক্ষক ক্ষত্রিয়
জাতিকে উছল করেছিল তা’রা
সুরবিজ্ঞানে স্বর্গীয়।
***যে বর্ণ হ’তে ব্রাক্ষণ হয়
বংশক্রমিকতায়
বিপ্র হ’য়েও সেই গুণেরই
পূরণ-প্রভা পায়।
***যে-বংশেরই সন্ততি তুমি-
ভাঁড়িয়ে অন্য পরিচয়ে
সে মুহুর্তে চলবে, জেনো-
অধঃপাতে যাবেই ক্ষ’য়ে।
***শ্রেষ্টবর্ণের মেয়ে নিওনা-
তোমা হ’তে শ্রেষ্ট যে,
বংশে আসবে বতিক্রম কিন্ত
সর্ব্বনাশেই ধরবে যে।
***শূদ্রই তো জাতির চাকা
বৈশ্য জোগায় দেশের টাকা
ক্ষত্রিয়েরা রাজার জাত
সবার পূরণ বিপ্রধাত।
কাল্পিনক ঈশ্বরকে ব্যবহার করে সারা জীবন মানুষে মানুষে হিংসা বিদ্বেষ জিয়িয়ে রাখার কি প্রচেষ্টা! যে সব দেশে ধর্মীয় বর্ণবাদ নেই তারা কেন এত এগিয়ে? আর বর্ণবাদের উত্তম খনি ভারত জীবনযাত্রার মানের দিক থেকে এত পিছিয়ে কেন মশাই?
লোহায় পোষে রক্তকণা
শঙ্খে পোষে হাড়,
সিন্দুরেতে শোভা বাড়ায়
বন্ধ্যার প্রতিকার।
যারা শঙ্খ পড়া স্বত্ত্বেও বন্ধ্যা তাদের ব্যাপারে গুরুর কি মত? আর পৃথিবীর বাকি ৬০০ কোটি অহিন্দুদের ব্যাপারে কি বলবেন যারা শঙ্খ পড়ে না?
অনুকূলের একটি বাণী দিয়েই শেষ করছি!
বাস্তবের সাথে নাই পরিচয়
মনগড়া কথা কয়,
অমন লোকের কথায় চলতে
রেখোই কিন্তু ভয়।

