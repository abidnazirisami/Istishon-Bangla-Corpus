ধর্মের সাথে ঘৃণার সম্পর্ক নেই!


সিরিয়ায় রাশিয়া ও ন্যাটার বিমান হামলায় প্রতিদিন মানুৃষ মরছে, বাংলাদেশে সংখ্যালঘুদের বাড়িঘর পুড়িয়ে দেওয়া হচ্ছে ও লাথি দিয়ে ধুতি খুলে ভারতের পথ দেখানো হচ্ছে। আবার ভারতে আখলাদের গরু খাওয়ার অপবাদ দিয়ে হত্যা করা হচ্ছে, মিয়ানমারের মুসলিমদের তাড়িয়ে বাংলাদেশে পাঠানো হচ্ছে। হিজবুল্লা ইসরাইলে রকেট লান্সার ছুড়ছে বিনিময়ে ইসরাইলিরা ফিলিস্তিনে বোমা মারছে। শান্তির ধর্মেরর অনুসারীরা নিরীহ মানুষদের উপর গাড়ি তুলে দিচ্ছে, সমলিঙ্গের মানুষদের হত্যা করছে। সৌদিআরব এপর্যন্ত ইয়েমেনে হাজার দশেকের উপর মানুষ হত্যা করেছে।যে দেশের যে অঞ্চলের হোক শেষ পর্যন্ত মানুষজন মরছে। মুসলমানের মসজিদ ভাঙছে, হিন্দুর মন্দির ভাঙছে, বৌদ্ধদের প্যাগোডা পুড়ছে, চার্চে বোমা ফুটছে। বুদ্ধের অনুসারীরা মুহাম্মদেরর অনুসারীদের হত্যা করছে। কৃষ্ণের অনুসারীরা মুহাম্মদের অনুসারীদের হত্যা করছে। মুহাম্মদের অনুসারীরা অন্যদের কচুকাটা করছে। মুখে যতই তারা শান্তি ও সম্প্রীতির কথা বলুক বাস্তবে প্রতিটি ধর্মের মানুষ অন্য ধর্মের মানুষদের ঘৃণার চোখে দেখে।কিন্তু এসবের সাথে ধর্মের কোন সম্পর্ক নেই!

