টাকার কাছে চিঠি (রম্য)


প্রিয় টাকা,
তুমি কেমন আছ? তোমাকে ছাড়া দীর্ঘদিনের শূণ্যতা আমাকে গ্রাস করছে। সেই মূল থেকেই তুমি আমার সব। তোমার জন্য আমার গার্লফ্রেন্ড আমাকে ভীষণ ভালোবাসত। তুমি যতদিন ছিলে ততদিন আমাদের ভালবাসা কোন অভাব ছিল না। কিন্তু আজ তুমি নেই বলে আমাকে ফেলে সে ওঠেছে আজ অন্য এক টাকাওয়ালার ঘাড়ে। তুমি নেই বলে কেউ এখন আমাকে ভালবাসতে আসে না। মানুষের মধ্যে তোমার চোর পুলিশ খেল দেখতে পাই। তোমাকে পেতে চোর পুলিশও ভাই হতে এক মিনিট দেরী করে না। দূর্নীতিবাজদের ভূরীগুলো আজ চোখে পড়ার মত। ফকিররা মিছিল মিটিং করে শুধু তোমায় পাওয়ার জন্য। শুধু কি তাই তোমাকে রাখার জন্য করেছে কতো সুন্দর দালান। তোমার গুণের কথা বলে কি আর শেষ করা যাবে? এইতো সেদিন গেলাম ঢাকায়। ঢাকায় গেলে যে ফাঁকা হতে হয় এই অভিজ্ঞতা আমার ছিল না। তুমিই শেখালে সে অভিজ্ঞতা। বাসে চড়ার সময় পকেট মার মেরে দিল আমার পকেট। ভাড়া দেওয়া সময় বুঝলাম ইতিমধ্যে তুমি আমার কাছ হতে ইস্তফা নিয়েছ। সেই থেকে বুঝলাম ঢাকায় টাকার ছারপোকা বেশি। চায়ের দোকানে টং টং আওয়াজ শুনছি, যেতে পারছি না শুধু তুমি নেই বলে। তাই তোমাকে চিঠি লিখে অনুরোধ করছি, প্লিজ একটি বারের মতো আমার পকেটে আস। কারণ আমি জানি
‘তুমি আসলে আরো আসবে ললনা
তুমি গেলে তারা করবে ছলনা।
ইতি
তোমার জন্য হাহাকাররত
মোখলেস
( অনেক আগে সবুজের মেলা নামে একটি ম্যাগাজিনে আমার এই লেখা প্রকাশিত হয়) :নৃত্য: 

