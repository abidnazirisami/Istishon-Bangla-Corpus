এক জোড়া ভাঙ্গা চুড়ি ____


ঝুমঝুম বৃষ্টি হচ্ছে । একটু পরপর আকাশ কাপিয়ে বিদ্যুৎ চমকাচ্ছে । রাত প্রায় দশটা । মিরা দারিয়ে আছে দরজার কাছে । সাদিক এখনো বাসায় ফেরেনি । সে খুব চিন্তিত । কোথায় গেল মানুষটা !
একটু পরই সাদিককে দেখা গেল বাড়ির বড় দরজায় । ভিজে চপচপ করছে । মিরা ঠিক করলো সাদিককে কিছু কঠিন কথা শোনাবে । দুজনের সংসার । তাও সবে মাত্র একমাস হল তাদের বিয়ে হয়েছে । এভাবে একা ফেলে কেউ বাইরে থাকে !
সাদিক দরজার কাছে এসে বলল, কি হল দরজা খোল !
মিরা মুখটা গম্ভীর করে বলল,আপনি এত রাত করে কেন ফিরলেন আজ? আপনি তো জানেন আমি একা একটা মেয়ে থাকি ।
সাদিক মিরার দিকে তাকিয়ে আছে । মিরা এখনো আপনি থেকে তুমি তে আসতে পারেনি । অভিমান করলে মেয়েটাকে এত রূপবতী লাগে তার জানা ছিল না ।
দরজা খুলবে তো ! সব বলছি...
মিরা বলল, টেবিলে ভাত রাখা আছে । আপনি খেয়ে নিয়েন ।
মিরা দরজা খুলে দারিয়ে থাকলো না । ভেতরে চলে গেল । সাদিক ভেতরে যেয়ে দেখলো মিরা বাতি নিভিয়ে শুয়ে পরেছে । সাদিক একা একা রাতের খাবার খেল । রাতে ঘুমাতে যাবার আগে তার চা খাওয়ার অভ্যাস । এই অল্প কয়দিনে মিরা সেটা জেনে গিয়েছে । মিরা বিছানা থেকে উঠে চা বানিয়ে সাদিকের সামনে নিয়ে আসলো । সাদিক বারান্দায় বসে সিগারেট খাচ্ছে । মিরা সাদিককে প্রশ্ন করলো, কোথায় গিয়েছিলে তুমি ?
সাদিক মিরার দিকে তাকিয়ে হসলো । কোন উত্তর দিল না । অভিমানী মিরাকে তার খুব ভালো লাগছে কেন জানি ।
কি হল বল আমাকে !
সাদিক বলল, আমার ব্যাগটা একটু নিয়ে আসতে পারবে ?
মিরা কোন কথা না বারিয়ে ব্যাগ এনে সাদিকের সামনে রাখলো । সাদিক ব্যাগের ভেতর থেকে কাগজে মোড়া একটা প্যাকেেট বের করলো । মিরার দিকে বারিয়ে বলল, এটা তোমার জন্য এনেছিলাম । কাল তুমি বলেছিলে তোমার কাঁচের সবুজ চুড়ি খুব পছন্দ । কিন্তু আনার সময় আমি রাস্তায় পরে গিয়ে ভেঙ্গে ফেলেছি । সরি...
মিরা অপলক দৃষ্টিতে মানুষটির দিকে তাকিয়ে আছে । কিছু বলতে পারছে না । তার গলার কাছে কি যেন দলা পাকিয়ে আসছে । মনে হচ্ছে সে এখনই কেঁদে ফেলবে । সাদিক প্যাকেটটা মিরার হাতে এগিয়ে দিল । মিরা তাকিয়ে দেখলো কাগজে মোড়ানো এক জোড়া ভাঙ্গা সবুজ চুড়ি । কয়েকটা অবশ্য টিকে আছে । মিরা চুড়ি পরছে, তার চোখে জল । সাদিক তাকিয়ে দেখছে তার সামনে অদ্ভুত মায়াবতী একটি মেয়ে তার দেওয়া উপহার হাতে নিয়ে কাঁদছে । তার ইচ্ছে হচ্ছে দুহাত বারিয়ে মেয়েটিকে কাছে টেনে নিতে । কিন্তু কেন জানি পারছে না ।
ঠিক এমন সময় কারেন্ট চলে গেল । চারদিক নিমিষেই অন্ধকার-নিশ্চুপ ।
সাদিকের কোমল হাত মিরার গাল স্পর্শ করেছে । বৃষ্টির ঝিরিঝিরি হাওয়ায় মাঝে এ যেন হটাত একটা দমকা হাওয়ার আগমন । সেই মাতাল হাওয়ায় টুংটাং শব্দ করে ভাঙ্গা চুড়ির শব্দ ছড়িয়ে গেল চারদিকে ।

