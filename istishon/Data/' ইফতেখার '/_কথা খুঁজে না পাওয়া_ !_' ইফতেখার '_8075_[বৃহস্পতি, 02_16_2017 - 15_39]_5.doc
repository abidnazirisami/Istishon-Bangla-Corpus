_কথা খুঁজে না পাওয়া_ !


"কি খবর তোমার ??"
"এই তো ... তুমি কেমন আছো ??"
"ভালো !!"
"হুম !!"
"কী করো ??"
"ফেসবুক চালাই !!"
"ও !!"
"তুমি ??"
"কিছু না !!"
"হুম !!"
"হুম !!"
Seen at 10:04 p.m.
... ... ...
"কথা খুঁজে না পাওয়া" - এর মত কষ্টের অনুভূতি বোধ হয় আর নেই ... দুঃস্বপ্ন দেখে মাঝ রাতে হঠাৎ ঘুম ভেঙ্গে গেলে পাগলের মত আশেপাশে হাতড়ে কাউকে খোঁজার মত করে প্রতিদিনই কেউ কেউ নিজের ভেতরটা হাতড়ে কথা খুঁজতে থাকে !!
মোটা কাচের চশমা পরা যে ছেলেটা চশমা ছাড়া কিছুই দেখে না, সেই ছেলেটা যেমন করে অন্ধের মত ইতিউতি করে চশমা খুঁজে ... সেরকম করে কেউ কেউ কথা খুঁজে, খুঁজতেই থাকে !!
নিজের ভেতরটা তন্ন তন্ন করে খোঁজার পর শুধু একটা শব্দই খুঁজে পায়ঃ
"হুম"
প্রত্যেকটা "হুম" আর প্রত্যেকটা কথা খোঁজার ব্যর্থ মূহুর্তগুলোতে অন্য মানুষটা একটু একটু করে দূরে সরে যেতে থাকে ... একটা সময়, এতটা দূরে সরে যায়, তখন ঐ "হুম" এর আওয়াজটুকুও আর পৌছায় না তার কাছে !!
এই নীরবতা টুকু ঐ মানুষটা বোঝে না ... যে মানুষটা এই নীরবতাটুকু বোঝে, তার জন্য কথা খুঁজতে হয় না !!
চাওয়া আর পাওয়া এর এই সমান্তরাল রেখা দুটোর মাঝখানে আমরা হাঁটছি ... হাঁটতেই হবে ... থামলেই সব শেষ !!"

