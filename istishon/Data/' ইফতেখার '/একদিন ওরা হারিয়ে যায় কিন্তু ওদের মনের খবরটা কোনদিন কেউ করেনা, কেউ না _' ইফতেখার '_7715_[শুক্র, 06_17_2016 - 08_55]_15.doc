একদিন ওরা হারিয়ে যায় কিন্তু ওদের মনের খবরটা কোনদিন কেউ করেনা, কেউ না 


বক্ষদেশকে চাপা দিতে কামিজের নিচের ছোট জামাটার একটা ফিতে বেরিয়ে গেছে দূর্বল মলিন খয়েরী দেহ থেকে। খেয়াল করা হয়নি, দোকানদারের সঙ্গে আলুপটলের দরদাম করতে ব্যস্ত থাকা সোহেল গার্মেন্টসের কর্মী ১৭ বয়সী মেয়েটার !
চুমকি লক্ষ্য করেনি ঠিকই কিন্তু শিকারের আশায় বসে থাকা কিছু শকুন, কুকুর ঠিকই খুঁজে নিয়েছে ওই লজ্জাটুকু ! পাশ থেকে কিছু উত্ত্যপ্ত বাণী শুনে মেয়েটার যখন হুশ হলো, লজ্জায় তখন মাথা নিচু হয়ে গেছে ।
পৃথিবীতে নিজেকে তখন একলা একটা মানুষ মনে হচ্ছে, চারপাশে সব অন্য গ্রহের মানুষ ... ও শুধু একা !
এতোগুলো চোখ ছোট্ট একটা মেয়ের লজ্জাটুকুকে এভাবে গিলে খাচ্ছে! চুমকির মনে হয় এই মুহূর্তে আত্নহত্যা করতে পারতাম !!
এতো লজ্জা নিয়ে বেঁচে থাকা যায়না । ঘৃণাভরা চোখদুটো উপরে তুলতে পারেনা ও ... ছোট ছোট পায়ে দ্রুত হেঁটে কোনমতে সেদিনের মত বাঁচার চেষ্টা করে চুমকি ... পেছন থেকে ভদ্র ঘরের ছেলেদের অভদ্র ভাষার কিছু শব্দ ক্ষতবিক্ষত করে প্রতিটা অনুভূতি ! কই গাড়ি থেকে নামা টপ জিন্স পরা উগ্র ওই ধনীর দুলালীদের তো কেউ বিরক্ত করেনা !
কি দোষ চুমকির ? গরীব ঘরের মেয়েদের কি দেহে যৌবন আসতে নেই? বুক থেকে একবার ওড়না সরে গেলে বাবাও ইদানিং অন্য দৃষ্টিতে তাকায় । বাবার চোখে রাস্তার সেএইসব ছেলেদের চাহনীর মিল দেখে চুমকি !
দোকানে গেলে ষাট বছরের আব্দুল চাচাও বিচ্ছিরি কথা না বলে ছাড়েনা ! লোভ দেখায় কতকিছুর ... গার্মেন্টসে সুপারভাইজার গায়ে হাত দেয়া ছাড়া কথা বলেনা আজকাল।
হাতটা ভিতরেও চলে যেতে চেষ্টা করে বারবার ! সহ্য করতে পারেনা চুমকি এসব নোংরামি! ঘেন্না ধরে গেছে মানুষের প্রতি, ঘেন্না ধরে গেছে এই পোঁড়া দেহের প্রতি ! সাধারণ একটা মেয়ের মত চুমকিও স্বপ্ন দেখে ; স্বপ্ন দেখে স্বপ্নের রাজপুত্রের যে দেহের দিকে না তাকিয়ে মুখটা উচুঁ করে ধরে বলবে , " চুমকি তুমি এত সুন্দর কেন ? আমি ভালোবাসি তোমাকে চুমকি! " চুমকি লজ্জায় লাল হবে , বিশ্বাস করবে, ভালোবাসবে, হাত ধরে রাখবে চিরজীবন ...
স্বপ্ন ভেঙে যায় , চারিদিকে শুধু লোলুপ কিছু দৃষ্টি দেখতে পায় চুমকি । যে দৃষ্টিতে ভালোবাসা নেই, আছে শুধু নোংরামি আর ঘৃণা ..
ছোটবেলায় মনের ভেতরে ভালোবাসার জন্য যে আলাদা একটা কক্ষ বরাদ্দ হয়েছিল ; ঘৃণা, লজ্জা আর নোংরামিতে সে ঘরের দরজাটা বন্ধ হয় চিরতরে ।
পুরুষজাতিকে ঘৃণা করে যায় সারাটাজীবন। পরিবারের কথায় বিয়ে করে যে অচেনা মানুষটিকে তাকেও ভালোবাসতে পারেনা কোনদিন ; সেটা বুঝতেও পারেনা ! ভালোবাসাহীন একটা মানুষ বেঁচে থাকে শেষ বিদায়ের অপেক্ষায় ..
চুমকিরা একদিন হারিয়ে যায় কিন্তু ওদের মনের খবরটা কোনদিন কেউ করেনা, কেউ না .

