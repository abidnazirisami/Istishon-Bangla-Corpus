একটা রজনীগন্ধা স্টিক


আন্তর্জাতিক মাতৃভাষা দিবস । আজ আমি শহীদ মিনারে ফুল দিই নি । একটা রজনীগন্ধা স্টিক নিয়ে গিয়েছিলাম । অনেক মানুষ । দেখতেই ভাল লাগছিল । এতজন মানুষ ভালবাসে বাংলা ভাষা কে , এতজন মানুষ শ্রদ্ধা জানাতে এসেছে মহান শহীদদের স্মৃতিতে !
আমি অনেক ক্ষন দাড়িয়ে দাড়িয়ে দেখেছি । মন টা ভরে গেছে ।
একটা ছেড়া সুয়েটার গায়ে একটা পিচ্চি ছেলে আমার সামনে হাত পেতে দাড়াল । ভিক্ষা । খারাপ লাগল বেশ । আমি মনি ব্যাগ বের করলাম টাকা দিতে । ছেলেটা বোবা । ইশারাই আমাকে বলল যে ও টাকা চায় না । আমার হাতের ফুলটা দেখিয়ে আমার দিকে ফ্যাল ফ্যাল করে তাকিয়ে রইল । আমি বললাম , "কি করবা ফুল ?" । আমার কথা ও শুনতে পায় নি হয়ত । বুঝে নিল । ও আঙ্গুল দিয়ে শহীদ মিনার টা দেখিয়ে দিল ।
ওর কাছে ফুল কেনার টাকা তো নেই । কিন্তু কোন এক মমতা আছে ওর বাংলা ভাষার প্রতি । সেই ভাষার প্রতি ওর কেন এত মমতা , যে ভাষায় ও কোন দিন কথা বলতে পারে নি ? ওর বোবা কন্ঠ দিয়ে একটা বাংলা কথাও কোন দিন উচ্চারিত হয় নি । তবে কেন এত প্রচন্ড ভালবাসা ওর এই ভাষার প্রতি । কারন একটাই । এটা যে ওর মায়ের ভাষা । ও কথা বলতে পারে না , তবু এই ভাষা টা যে ওর । এটা যে ওর পরিচয় ।
আমার কেন জানি ওকে জড়িয়ে ধরতে ইচ্ছা করল । ফুলটা ওর হাতে দিলাম । আমার হাত থেকে ফুলটা নিয়ে এক দৌড় দিল । ভিড়ের ভিতর মিলিয়ে যাওয়ার আগ পর্যন্ত আমি ওর দিকে তাকিয়ে রইলাম ।
আমার সব চিন্তা কোথায় যেন উড়ে গেল । শুধু মনে হল , বাংলা মহান । অনেক বেশি মহান । আমার সাথে এই মাত্র যেটা ঘটল সেটা শুধু এই দেশেই সম্ভব । আমার মহান বাংলাদেশে 

