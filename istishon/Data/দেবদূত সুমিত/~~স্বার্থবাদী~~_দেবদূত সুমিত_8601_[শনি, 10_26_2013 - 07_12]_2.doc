~~স্বার্থবাদী~~


বুকে হাত রেখে, আপন বিবেকের
কাছে-
প্রশ্ন করে দেখতো একবার, শুধু একবার ;
আদৌ কি কখনও খুঁজেছিলে বিশুদ্ধ
প্রেম ?
অথবা চাওয়া-পাওয়াবিহীন নিঃস্বার্থ
ভালবাসা ?
কখনও কি চেয়েছিলে প্রেমিকের উষ্ণ
আলিঙ্গন,
পবিত্র চুম্বন; অথবা সেই আদিম সঙ্গম ?
চেয়েছো প্রেমিকের নামে- একটা সুদৃঢ়
অবলম্বন।
চেয়েছো ভালবাসার নামে-
একটা শক্তপোক্ত খুঁটি।
চেয়েছো আলিঙ্গনের নামে-
একটা নিরাপদ আশ্রয়।
চেয়েছো চুম্বন আর সঙ্গমের বিনিময়ে-
একটা চিরস্থায়ী ঘর।
চেয়েছো সংসারের নামে- তোমার
সন্তানের একজন সুযোগ্য পিতা।
সেটা তবে স্বর্গীয় প্রেম ছিলনা;
সেটা তবে পবিত্র ভালবাসা ছিলনা।
সেটা ছিল সূক্ষ্ম-পরনির্ভরশীলতা;
সেটা ছিল কায়েমী-স্বার্থবাদী
বিনিময় প্রথা।।

