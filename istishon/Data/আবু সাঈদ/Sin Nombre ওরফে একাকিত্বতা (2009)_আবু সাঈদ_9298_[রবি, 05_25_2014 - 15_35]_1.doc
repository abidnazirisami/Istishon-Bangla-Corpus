Sin Nombre ওরফে একাকিত্বতা (2009)


ইমন জোবায়ের ভাই এই ছবি নিয়ে সামুতে অতি চমত্‍কার একটি রিভিউ লিখেছেন। ছবিটি সেদিন দেখেছি, আবেগে রেটিং দশে দশ দিয়ে বসে আছি।
একাকিত্বতার শৈল্পিক অলংকরণ বেশ চটকদার। আমরা এক এক মানুষ একটি স্বতন্ত্র আচরনকারী বৈশিষ্ট্যের আচানক প্রাণী। আমি আমাদের আচানক বলছি এই কারণে যে আমি নিজেকে যতই শ্রেষ্ঠ ভাবি না কেন, আমরা কিন্তু মাঝে মাঝে অনেক আকাম করুয়া প্রজাতি। আমরা এই আচানক হয়েই আমাদের স্বাতন্ত্রিক স্বত্তা একা ও ভিন্ন। এই একটি কারণেই আমরা আমাদের সারাটি জীবন মাশুল দিয়ে যাই। আমি অবশ্য একে মাশুল না বলে নিয়তি বলব। নিয়তির পরিহাসে ভেসে যাই প্রতিনিয়ত চোরাকাদায়।
একাকিত্বতা বয়ে চলে নিরবধি এই পাশা খেলায়। তবে মজার বিষয় হচ্ছে আমরা একলা চলাকে পাশ কাঁটাতে চাই বলে পূর্বপুরুষদের মতই আমরা দ্বৈত সত্ত্বায় গড়াগড়ি খাই। আমরা একদিকে চাই, জীবন একা শান্ত নদী হোক। আবার পাড় ভাঙ্গা নদীর কূলের অস্থির একায় মগ্নতায় মুগ্ধ হতে চাই না। তাই বলে আমরা প্রেম করি। বিয়ে করি। বউ পালি। সন্তান পালি। কিন্তু এসবের খুব বেশি প্রয়োজন আমাদের জীবনে নেই। কিন্তু যৌনতা ভুলতে না পেরে প্রয়োজনে একাকিত্বের অলংকার ছিড়ে এক টানাহ্যাচড়াময় খেলায় মত্ত হই। সর্বশেষে তাই জীবনের প্রকৃত সুখ। 
এই চারপাশে একলা একলা চলাবার মত একটা পর্দা সৃষ্টি করে বাবা মা পরিবার বউ সন্তানাদি নিয়ে আহ্লাদিত আমোদে নিমজ্জিত হওয়া। তাই বলি, জয় সুখী মানুষ।

