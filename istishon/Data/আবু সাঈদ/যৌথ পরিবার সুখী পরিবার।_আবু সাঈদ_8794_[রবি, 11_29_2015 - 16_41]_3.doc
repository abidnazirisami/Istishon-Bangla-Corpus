যৌথ পরিবার সুখী পরিবার।


সিকিভাগ যদি উন্নয়নের ছোয়া লাগে তবে তাতে উন্নতির সম্ভাবনা কতটুকু তা খতিয়ে দেখার বিষয়। এই দৃষ্টিভঙ্গি থেকে পর্যালোচনার সুযোগ তৈরী করলে বিভিন্ন খাত চোখ খুলে দেখার সুযোগ হয়। যেমন ধরুন, এই বর্তমান বিশ্ব যে হারে প্রযুক্তির দিকে ঝুকে পড়ছে তাতে আমার অবস্থান কোথায় তা নির্ণয় করতে পর্যালোচনার সুযোগ থাকার ব্যবস্থা আবশ্যিক। এই পর্যালোচনার ক্ষেত্র থেকে আমার মতবাদ বিকশিত হয়। 
কিছুদিন পূর্বে আমার ঘনিষ্ঠ এক বন্ধু যখন, সুখী পরিবার নিয়ে তুলনামূলক বিশ্লেষনে বলছিল, তার চাচা কোন দিন পাহাড় বা প্রযুক্তির এই খেলা দেখেন নি, কিন্তু তিনি পরিবারের সুখ, একত্রে বসবাসকারী পরিবার হিসেবে যাপিত জীবন ব্যয় করেছেন। তখন আমার বন্ধু আমাকে একটি প্রশ্ন করেছিল, তখন আমি উত্তর দেই নি। প্রশ্নটি ছিল: সুখী পরিবার গড়তে যৌথ পরিবার ভালো নয় কী? আজ আমি তার উত্তরে বলি, তোর চাচার জীবন ছিল স্বাচ্ছন্দ্যময় যৌথ সুখী পরিবার। এটা দেখতে গেলে, কারো জন্য ক্ষতিকর না হলেও সমাজ তাতে খুশি হয় না। তার লাভের দরকার। যৌথ পরিবার থেকে লাভ করার সম্ভাবনা কম। তাই প্রচার করা হয়, ছোট পরিবার সুখী পরিবার। এই তত্ত্বটি পুরোপুরিভাবে ভাঁওতাবাজি। আসলে এখানে বলা উচিত, যৌথ পরিবার সুখী পরিবার। কিন্তু যৌথ পরিবারে ব্যক্তিবাদ কোন স্থান পায় না। সিদ্ধান্ত যা হবে যৌথভাবে হবে। এতে কারো কারো স্বার্থে আঘাত পড়ে। এতে ব্যবসার ধান্ধা কম হয়। তাই তারা ছোট পরিবারের বয়ান গায়। প্রযুক্তি ছোট পরিবার কিভাবে গড়ে তুলতে হয় তার শিক্ষা ব্যতিক্রমভাবে দেওয়ার চেষ্টা করে। তাই তো ফেসবুকে শুধুমাত্র ব্যক্তি হিসেবে একটা পরিচয় গড়ে তুলা যায় কিন্তু যৌথ হিসেবে নয়। এখানে রাজনৈতিক হিসেব নিকাশ আলাদা গড়নের তাই তার আলাপচারীতা অন্য প্রেক্ষাপটের। জীবনের সুখে একত্রিত হলে আনন্দিত জীবন লাভ করা যায়। তাই প্রযুক্তির এই বাড়ন্ত আগাছা এখনই ছাটাই করে ফেলা ভালো। 

