ন্যায়পরায়ণতা আইনের আওতাধীন; (_Equity follows the Law_)


 ভূমিকাঃ
একটি রাষ্ট্র গড়ে উঠে কিছু মানুষ, তার সমাজ, ও তার কিছু আইডিয়া নিয়ে। এগুলো নিয়ে আসলে ভিন্ন ভিন্ন রাষ্ট্র গঠিত হয় ও তা পরিচালনা করার ক্ষেত্রে তাকে সর্বোচ্চ পর্যায়ে একটি দিক নির্দেশনামূলক বক্তব্য গড়ে নিতে হয়। এই বক্তব্যগুলোর নিচে ভিত্তি করে কার্যক্রম করতে হয়। গনতান্ত্রিক রাষ্ট্র পরিচালনা করতে যে তিনটি ব্যবস্থাকে সমন্বয় করতে হয়; তার মধ্যে একটি হচ্ছে বিচার ব্যবস্থা। যার বর্ণনা থাকে রাষ্ট্রের দিক নির্দেশনামূলক বক্তব্য সম্বলিত পাঠ, সংবিধানে। এই বিচার বিভাগ বিভাগ বিচার করে আইনসভা তৈরী করা আইন দিয়ে। যা সংবিধানের ভিতর থেকে হয়। এগুলো সর্বোচ্চ আইনবধিমালা ‘সংবিধান’ মেনে গড়ে উঠে। এগুলো বাইরে গিয়ে কোন ন্যায়পরায়ণতার সুযোগ নেই। যদি সুষ্ঠভাবে বিচারকার্য শেষ করতে হয়, দয়া দেখাতে হয় তবে এর ভিতরে থেকে যতটুকু সুবিধা equity এর সুবিধা আছে তার সর্বোচ্চ ব্যবহার করে তা করতে হবে। এটা দেশের সার্বভৌমত্ব রক্ষা করার অন্যতম পন্থা।
রোমান পর্বঃ
লিখিত আইন কোথা থেকে এসেছে তা জিজ্ঞাসা করলে আমরা আইনের ইতিহাস ঘেটে জানতে পারি যে, সর্বপ্রথম রোমানরা এর জন্ম দিয়েছিল তাদের প্রয়োজনে। নিজেদের উঁচুজাত কে পরিপূর্ণ মর্যাদা দেওয়ার খাতিরে সুসংহত করতে শুরু করেছিল ১২টি ধারা দ্বারা, যাকে আমরা ‘টুয়েলভ টেবিল’ বলে জানি। এর আগে অবশ্য রোমানদের মাঝে আইন ও আইনি প্রক্রিয়া ছিল কিন্তু লিখিত আর সুষ্ঠভাবে ( যা খুশি তাই মুখে বলে আইনে পরিণত করত) সম্পন্ন ছিল না। যা হয়েছিল রোমান নিচু জাতের দাবির ফলশ্রুতিতে।
রোমান আইন গড়ে ঊঠে মূলত তিনটি প্রক্রিয়ার মাধ্যমে।
১/ আইনি ঝামেলায় আইন বিশেষজ্ঞদের মতামতের ভিত্তিতে।
২/ প্রাচীন রোমের নিয়োগপ্রাপ্ত ম্যাজিষ্ট্র্যাটের ন্যায়পরায়ণতা দ্বারা।
৩/ আইন তৈরীর ভিত্তিতে। 
এর মধ্য থেকে আমাদের জন্য গুরুত্বপূর্ণ হচ্ছে দ্বিতীয় পদ্ধতিটি কারন এখন ‘Maxim of Equity’/ন্যায়পরায়ণতার রীতিনীতির একটি ধারা "Equity follows the law." এর কথা বলার সময় আমরা কথা বলার সময় এর ইতিহাস জানতে গিয়ে পূর্বে, রোমানের শাসকবর্গবৃন্দ ন্যায়পরায়ণতা নিয়ে কেমন কাজ করেছিলেন তা জানব।
রোমানদের ন্যায়পরায়ণতারঃ
যখন রোমানদের শাসনের দ্বিতীয় স্থরে ‘রিপাবলিকান’ পিরিয়ডে (৫১০ খ্রীঃপূঃ থেকে ৩১ খ্রীঃপূঃ) তাদের দেশে বাইরে থেকে প্রচুর বিদেশী নাগরিক প্রবেশ করছিল। তারা এখানে স্থায়ীভাবে বসবাসের জন্য অবস্থান করছিল। এটা রোমানদের জন্য একটি নতুন সমস্যা হিসেবে দাঁড়িয়ে গেল। সেই অবস্থায় বিদেশীরা রোমে আইনত কোন সুবিধা পাচ্ছিল না “ রোমান দেওয়ানি আইন” দ্বারা। যা শুধুমাত্র রোমানদের জন্য বরাব্দ ছিল। এই অবস্থা থেকে দ্রুত উত্তরণের প্রয়োজন ছিল, কেননা এতে তাদের ব্যবসা-বানিজ্য ক্ষতিগ্রস্ত হচ্ছিল। আর রোমানরাও আইনত কোন প্রশ্নের সাহায্য পাচ্ছিল না এই অবস্থার দরুণ। এতে করে রোমান শাসক একজন আইনজ্ঞ নিয়োগ দিয়েছিলেন শুধুমাত্র রোমান ও বিদেশীদের মধ্যে কোন সমস্যা দেখা দিলে তা সমাধানের জন্যে। তাকে ‘Praetor peregrines’ ও তার মাধ্যমে তৈরীকৃত বিধিকে ‘Jus gentium’ বলা হত যা বিদেশিদের জন্যে প্রযোজ্য ছিল। এবং এটা কিছুরোমান লোকজন মেনে নিতে পারে নি।
রোমানদের বিদেশীদের জন্য আইগতভাবে এই সুযোগ সবার সামনে একটা সম্ভাবনার দোয়ার খুলে দেয়। যার প্রভাব সমগ্র ইউরোপের উপর পড়ে। তারা এই ধারনাটি নিয়ে ছিল গ্রীকদের কাছ থেকে প্রভাবিত হয়ে। যেটাকে বলে ‘Greek theory of the law of Nature’।
ইংলিশ পর্বঃ
ইংল্যান্ড ১০৬৬ খ্রিস্টাব্দে নর্ম্যানদের দখলের পর ‘Common law’ চালু হয় এর আগে এংলো-স্যাক্সন আইন প্রচলিত ছিল। এই গোত্র-প্রথা শেষ হয় যখন এর পরিবর্তন আসা শুরু হল। এবং ‘Common law’ এর মতবাদ বিস্তৃতি লাভ করে। 
এখানে উল্লেখ্য যে মনে রাখা দরকার, ইংল্যান্ডে কিন্তু আগে থেকেই আদালত এর প্রক্রিয়া চলমান ছিল। এবং ‘Royal Courts of Justice’ এর অধীনে ইংল্যান্ডের সব গোত্রদের এক সামাজিক ব্যবস্থায় আনতে গিয়ে সবার Custom আর Wages নিয়ে ‘Common law’ প্রথা সৃষ্টি হয়।এবং আদালত পরিচালিত হত। যা রাজার অধীনে ছিল। এগুলো আইন হিসেবে পরিচালিত এবং এই আইনগুলো যে আদালতে কার্যকর করা হচ্ছিল ওয়েস্টমিনিষ্টারের আদালতসমূহ নামে পরিচিত ছিল। যা ১৩শত শতাব্দী থেকে চলছিল। এবং এর অবসান হয়, Judicature Acts পাস করার মধ্য দিয়ে। 
আসলে আইন দ্বারা সাধারণত আমরা একটি উদ্ভুদ পরিস্থিতিতে কিভাবে এর সমাধান করতে পারি তা খুজি; কিন্তু আইন বিজ্ঞান বা জুরিস্প্রুডেসে আমরা কিভাবে একটি আইন একট্টি বৈধ পন্থা বলে পরিগণিত হবে তা নির্ণয় করি। কিন্তু ‘Common law’ তে কিছু গুরুত্বপূর্ণ ক্রুটি ছিল, যা সমতা বজায় রাখতে অসুবিধা সৃষ্টি করছিল।
এগুলো হচ্ছেঃ
১/ অপরিপূর্ণ ও নানা মামলায় কোন সঠিক প্রতিকার পাওয়া যেত না।
২/ অসংগতিপূর্ণভাবে মুক্তি পাওয়া।
৩। অপরিপক্ক আর বিধ্বংসী নিয়ম। 
এই অবস্থা থেকে উত্তরণের জন্যে equity এর ধারনা ব্যাপক আকার ধারণ করে। তারপর Common law ও equity মিলেমিশে যায়। 
Equity বা ন্যায়পরায়ণতা হচ্ছে প্রাকৃতিক বিচার; যা সত্য ও সৎ পন্থা অবলম্বন করতে বলে। এর রোমান টার্ম হচ্ছে "aequitas sequitur legem" যার অর্থ, ‘যত পারা যায় তত আদর্শ বিচারের কাছাকাছি পৌছা’ কিন্তু এটা ভুললে চলবে না যে, ন্যায়পরায়ণতা আদর্শ বিচার নয়। যদিও রোমান ও ইংরেজ equity র মধ্যে বিস্তর তফাৎ ছিল। 
ইসলামে ‘equity’ তথা ‘ইস্তিহশান’:
ইস্তিহশান পাশ্চাত্যের ন্যায়পরায়ণার খুব কাছাকাছি বিষয়। equity পাশ্চাত্যের আইন ও ইস্তিসশান হচ্ছে মধ্য প্রাচ্য বা ইসলামের আইন। তারা উভয়েই বলে যে বিচারে বিবেক ও ন্যায় জিনিসকে সমর্থন করে রায় দিতে। ইস্তিসশান সবসময়, যেখানে দেখা যাবে যে অন্যায় হয়ে যাচ্ছে তখন তা থেকে বিরত থাকতে ও এই বিষয়টি প্রয়োগ করতে বলে। তবে তা অবশ্যই পবিত্র কুরাআন ও আল্লাহের রাসূলের সুন্নাহের মধ্যে অবস্থান করে।
বর্তমানকালে equity এর ক্ষেত্র বিশাল ও বিস্তৃত হয়েছে। যাদের কিছু নিয়মের মধ্যে এনে তাদের নাম দেওয়া হয়েছে, Maxim of Equity। যদিও তারা equity কে সম্পূর্ণরূপে ধারণ করতে পারছে না। এই Maxim of Equity এর দ্বিতীয় নিয়ম হচ্ছে, ‘Equity must follow law’। আমাদের সমাজে equity এর প্রয়োজনীয়তা ব্যাপক। নিয়মতান্ত্রিক ভাবে আইন সবসময় সমাজের ব্যক্তি বিশেষে সব চাহিদা পূরণ করতে পারে না। তাই আমাদের equity র কাছে সরনাপন্ন হতে হয়। আধুনিক রাষ্ট্রে, Equity follows the law দ্বারা equity রক্ষা করছে তবে তাকে বুঝাচ্ছে রাষ্ট্রের প্রচলিত আইন যা বর্তমানে কার্যকর আছে তার ব্যত্ত্বয় না ঘটিয়ে সমভাব্য রকম সৎ পথে দৃষ্টি দেওয়া। যা একজন বিচারকের ন্যায় বুদ্ধির পরিবৃদ্ধিই ঘটায় না। এটা একটা উদাহরনও সৃষ্টি করে। 
তাই আমরা পূর্বউক্ত তিনটা পর্যায়ে তাকিয়ে দেখি, সবগুলো সমাজে, সর্বোচ্চ কোন পদাধিকার আছে যাকে অতিক্রম করে ন্যায়পরায়ণতা দেখানো যায় না। তা আইনের আওতাভুক্ত। আগে আইন পরে বিচারে কি ন্যায়সংগত তা বিচার-বিশ্লেষন করে সমাধান বের করা। এবং তা বর্তমানেও একই ভাবে চলছে। 
আমাদের বাংলাদেশের সংবিধানের ‘অনুচ্ছেদ-১০১’ এ বলেছে, “এই সংবিধান বা অন্য কোন আইনের দ্বারা হাইকোর্ট বিভাগের উপর যেরূপ আদি, আপীল ও অন্য প্রকার এখতিয়ার ও ক্ষমতা হইয়াছে, উক্ত বিভাগের সেইরূপ এখতিয়ার ও ক্ষমতা থাকিবে”। আমদের দেশে সরাসরি ‘equity’ নিয়ে কোন আইন নেই। তবে এই অনুচ্ছেদের দ্বারা তা সংরক্ষিত রাখা হয়েছে।
বিঃদ্রঃ
* এখানে, এই পোষ্টে কোন ভুল থাকলে তা ধরিয়ে সংশোধনের সুযোগ করে দিবেন বলে আমি আপনাদের কাছে আশা রাখি। সবাইকে ধন্যবাদ।

