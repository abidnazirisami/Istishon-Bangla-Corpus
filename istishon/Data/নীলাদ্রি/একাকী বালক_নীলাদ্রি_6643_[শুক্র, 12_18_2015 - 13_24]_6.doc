একাকী বালক


ঐ যে বসে আছে ছেলেটি,
সারাদিন শুধু সবাইকে হাসিয়েই যায়,
কখনো কি আপন করে প্রশ্ন করেছো,
এতো হাসি সে কোথা হতে পায়??
কখনো কি শুধিয়েছো তাকে,
এই অফুরন্ত হাসির অর্থ কি?
জানি, কিছুই জানোনা তোমরা,
তোমরা তো শুধু হাসিই নিয়েছো,
তাকে আপন করে নাও নি ৷
থাক, এখন আর জিজ্ঞেস করতে হবে না,
আমিই বলছি শোনো,,
মনের গভীরে অনেক একা সে,
তোমাদের মুখে হাসি দেখেই,
তার সব ব্যাথা যায় কমে ৷
জানি তোমরা বলবে "ওমা, এ কেমন কথা?
এমন খুশিতে ভরপুর ছেলেটি,
একা হয় কিভাবে?"
আমি বলবো, "জ্যোৎস্না ছড়িয়ে দেওয়া চাঁদটা,
একা হয় যেভাবে ৷"
যা বলছিলাম তোমাদের,
দিন শেষে কিন্তু রাতটা ঠিকই আসে,
রাতটাই যেন কাল হয়ে দাড়ায়,
কষ্টের প্রত্যেকটা ধ্বনি তার কানে ভাসে ৷
আচ্ছা, রাতটা কেন আসে?
খুবই কি দরকার,
ছেলেটিকে একাকী করে দেওয়া?
তার মনের মাঝে চলে হাজার তুফান,
চলে স্মৃতির আড়ালে প্রিয়জনদের আসা-যাওয়া ৷
ছেলেটিও জানে, হাজার মানুষের ভীড়ে,
একাকী জীবন তার,
আপন তো কেউ ভাবেনা কখনোই,
আপন করে না নিক তবু,
সবার মুখের হাসি তো তার জন্যই ৷
আরে,, এমন অবাক হয়ে শুনছো টা কি??
যাও যাও, তোমাদের মুখে হাসি দেখার জন্য,
এখনো বসে আছে ছেলেটি ৷

