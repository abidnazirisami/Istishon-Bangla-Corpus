অসমাপ্ত রক্তপাত 


★★★ অসমাপ্ত রক্তপাত★★★
.
কথাঃ থোয়াইউচিং
.
লাল গোলকের গল্প কথা,
হয়নি সবার জানা,
লক্ষ ভাইয়ের রক্ত নিয়েও,
দেশ পাইনি শান্তনা।
.
সোনার বাংলা, সোনার দেশে,
শুধু রক্তে মাখামাখি,
কোন দানবে নজর দিলো,
কে দিয়েছে উঁকি?
.
গলা কাটা লাশটা ভাসে,
ফেসবুকে নতুন পাতায়,
কোন গুরু বাদ যায়নি,
দুর্বৃত্তের কালো খাতায়।
.
সবুজ কাপড় লাল দাগটা,
কু নজরের ভাব,
এই দেশেতে মন্ত্রীর মুখে,
মানবতা বড়ই অভাব।
.
ত্রিশ লক্ষ বীর শহীদের,
রক্তে গড়া গোল,
সে গোলকে রক্ত দিতে,
জনগণের খুনের ঢোল।
.
মরছে কত সারি সারি,
ঘুমন্ত মানুষ সেও,
রক্তে বন্যা তলিয়ে গেছে,
খুন প্রতিদিনের ঢেউ।
.
আজ মরছে বৌদ্ধ ভিক্ষু,
কাল মরছে পীর,
বাদ যায়নি নিরহ মানুষ,
বাদ যায়নি ফকির।
.
ছেলে হারা মা যে কাঁদে,
নয়তো সেই একাত্তর,
পাকিস্তানি নয় যে তারা,
তাহলে কি এর উত্তর?
.
স্বাধীন দেশ ওরে বাংলাদেশ,
রক্ত চাই কত?
দিচ্ছে যত নিচ্ছে তত,
নিরহ মানুষকে ক্ষতবিক্ষত।
.
হয়নি বিচার, হবেনা বিচার,
নেই আজ গণতন্ত্র,
আইনের চোখে খুন হয়,
হচ্ছেও সেভাবে অবিরত।
.
যাচ্ছে এগিয়ে সোনার দেশ,
যাকে বলে বাংলাদেশ,
সাবাস তুমি, সাবাস দেশ,
খুনাখুনিতে দিন শেষ।
.
১৪ মে ২০১৬

