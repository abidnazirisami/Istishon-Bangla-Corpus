প্রশাসনের নাকের ডগার উপড়ে ফুটপাতেই চলছে রমরমা যৌন ব্যবসা__________


রোডটার নাম জানতে পারলাম গুগল ম্যাপের সাহায্যে। শাহবাগ থেকে মৎস্যভবন হয়ে শিক্ষাভবন পর্যন্ত রোডটির নাম মাওলানা ভাষানী রোড। সন্ধ্যার পর এই রাস্তায় কখনো কি ফুটপাত দিয়ে হেটেছেন? যদি হেটে থাকেন, তাহলে রমনা পার্ক আর সোহরাওয়ার্দি উদ্যানের মধ্যকার ফুটওভার ব্রীজ পার হয়েই কিছু ছোট ছোট তাঁবু চোখে পড়বে। ঢাকার অনেক রাস্তায় এসব তাঁবুতে ছিন্নমূল মানুষেরা রাত কাটায়। কিন্তু এখানে একটু ভিন্নতা আছে, এসব তাঁবুর পাশ দিয়ে হাটার সময় শোনা যায়- মামা ভেতরে আসন? কি জন্য ডাকে নিশ্চয় আপনার বুঝতে বাকি নেই? রমনা পার্ক আর ইন্জিনিয়ার্স ইনস্টিটিউশনের মধ্যবর্তী রাস্তার রমনার পাশ ঘেষে যাওয়া ফুটপাতে এরকম পাঁচ- ছয়টা অস্থায়ী ময়লা জরাজীর্ন তাঁবু দেখা যায়। যার প্রতিটিতে থাকে একজন করে দেহ পসারিনী। এছাড়া ফুট ওভার ব্রীজের উপড়ও চলে দেহ ব্যবসা। এসব ভাসমান যৌনকর্মীদের খদ্দের মূলত রিক্সচালক, নিম্ন আয়ের মানুষেরা। পূর্বে উদ্যানের ভিতরে রাতভর দেহব্যবসা চললেও উদ্যানে সান্ধ্য আইন জারি করার পর থেকে সেখানে বন্ধ। কিন্তু এখানে ব্যবসা রমরমা।
বরাবরের মতো একদিন ওদিক দিয়ে যাচ্ছিলাম, হঠাৎ একজন জিজ্ঞেস করল- মামা, লাগবে নাকি? কৌতুহল বশত জিজ্ঞেস করলাম- কত টাকা? মামা ৫০ টাকা।
আর কিছু না বলে হাটা ধরলাম। মনে অনেক প্রশ্ন। প্রশাসন কি এসব সম্পর্কে কিছু জানে না? এভাবে রাস্তায় হাটার পরিবেশ নষ্ট করার জন্য কি তারা দায়ী নয়?
শুধু এই রোড নয়, হয়তোবা ঢাকার অনেক রোডে, এবং বাংলাদেশের প্রতিটি ছোট বড় শহরে এরকম অনেক ভাসমান যৌনকর্মী দেহব্যবসা করে। এসব সম্পর্কে কি প্রশাসন অবগত নয়?
প্রশাসনের কাছে বিনীত আবেদন, রমনা পার্কের অবারিত সবুজের পাশের এই কুৎসিত রুপটাকে দুরীভূত করুন। ফুটপাতকে মানুষের চলাচলের যোগ্য করে তুলুন।

