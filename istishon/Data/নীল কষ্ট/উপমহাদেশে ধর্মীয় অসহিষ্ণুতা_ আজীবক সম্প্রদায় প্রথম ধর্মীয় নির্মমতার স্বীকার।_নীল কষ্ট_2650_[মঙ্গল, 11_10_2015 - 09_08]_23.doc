উপমহাদেশে ধর্মীয় অসহিষ্ণুতা_ আজীবক সম্প্রদায় প্রথম ধর্মীয় নির্মমতার স্বীকার।


ধর্ম রক্ষার নামে মানুষ হত্যা, এখন দেশের অন্যতম আলোচিত বিষয়। ধর্ম গেলো, ধর্ম গেল রব চতুর্দিকে। ধর্মীয় অসহিষ্ণতা এখন চরম পর্যায়ে। প্রগতিশীলরা দেশের এই অবস্থায় হতাশ। কিন্তু এটা শুরুও না শেষও না। দীর্ঘদিন নীরব থাকার পর ইসলামের রক্ষকরা আবার সরব। একের পর এক হত্যা করছে মুক্তমনা লেখক, ব্লগার প্রকাশকদের। কেউ ধর্ম নিয়ে টু শব্দ করলেও, হা হা করে দৌড়ে আসছে মৌলবাদীরা। দেশ, সমাজ পরির্তনের স্বপ্নগুলো বিলীন হয়ে যাচ্ছে চাপাতির রক্তাক্ত ডগায়। মানবাকৃতির কিছু হিংস্র জন্তু ধর্মাপমাননার দোহাই দিয়ে রক্তে রন্জিত করছে পবিত্র ভূমি।
ধর্ম অপমাননার দোহাই দিয়ে হত্যা কিন্তু আজকের ঘটনা নয়। জানা মতে, উপমহাদেশে ধর্ম অপমাননার অভিযোগে হত্যার ঘটনা ঘটেছিল আজকে থেকে প্রায় আড়াই হাজার বছর আগে মহান সম্রাট অশোকের শাসনামলে। এবং তিনি এটার জন্য দায়ী। প্রাচীন গ্রন্থ 'দিব্যাবদানের' অশোকাবদান নামক অংশে এর বিবরন পাওয়া যায়। দিব্যাবদান হলো ঐশি কাহিনী। এখানে অশোকাবদান সহ আরো ৩৮ টি কাহিনী উল্লেখ আছে। অশোকাবদান মতে- পুন্ড্রবর্ধনে (বর্তমান মহাস্থান গড়) এক নির্গন্থ অর্থাৎ জৈন মতালম্বী একটি চিত্র অঙ্কন করেন, যেখানে দেখা যায়- গৌতম বুদ্ধ মহাবীরের পায়ের কাছে নত হয়ে রয়েছে। মহাবীর হলো জৈন ধর্মের প্রবর্তক। একজন বৌদ্ধ ধর্মালম্বীর নিকট এ সংবাদ শুনে মৌর্য সম্রাট অশোক আদেশ দেন- সেই ব্যক্তিকে বন্দি করতে। এবং সাথে তিনি আদেশ দেন সকল আজীবককে হত্যা করতে। সে সময় প্রায় ১৮০০ হাজার আজীবক সম্প্রদায়ের মানুষ নির্মম ভাবে হত্যা করা হয়। কিছু দিন পরে পাটলিপুত্রে(বর্তমান পাটনা) এক নির্গ্রন্থ একই চিত্র অঙ্কন করে। সম্রাটের আদেশে সেই ব্যক্তি এবং তার পুরো পরিবারের সদস্যকে জীবন্ত পুরে ফেলা হয়। পরবর্তীতে তিনি একজন নির্গ্রন্থের মাথা প্রতি একটি রৌপ্য মুদ্রা ঘোষনা করেন। ফলশ্রুতিতে এক পশুপালকের দ্বারা ভুলক্রমে তার ছোট ভাই ভিতাশোক নিহত হলে তিনি এ আদেশ রদ করেন।
সম্রাট অশোক ইতিহাসে একজন মহান, উদার ধর্মপরায়ন শাসক হিসোবে পরিচিত। তার এই কালো অধ্যায়টা নিয়ে বিতর্ক থাকলেও এটা অবিশ্বাসও করা যায় না। দিব্যাবদান গ্রন্থটি তার মৃত্যুর পরে বৌদ্ধ ধর্মানুসারিদের দ্বারাই লিখিত। অশোক ছিলেন বৌদ্ধ ধর্মের প্রতি অন্ধ। ধর্মান্ধ ব্যক্তির দ্বারা সবই সম্ভব।
এখন আজীবক সম্পর্কে কিছু কথা- আজীবক মতবাদ গড়ে উঠে খ্রিস্টপূর্ব ৫ম শতাব্দীতে বৌদ্ধ ও জৈন মতের উদ্ভবের সময়। মক্ষলি গোশালকে এই মতবাদের স্রস্টা বিবেচনা করা হয়। যদিও অনেক ইতিহাসবিদ মনে করেন- মক্ষলি গোশাল এই মতবাদ প্রচারের পূর্বেই এর অস্তিত্ব ছিল। মক্ষলি প্রথম জীবনে জৈন মতালম্বী ছিলেন এবং জৈন সম্প্রদায় থেকে বহিষ্কারের পর তিনি এই মতবাদ প্রচার করেন। আজীবকরা পুরোপুরি নাস্তিক তবে তারা ছিল ভাগ্যে বিশ্বাসী এবং আরাম প্রিয়। ঈশ্বর বা কোন গ্রন্থে বিশ্বাসী না হলেও তারা আত্মায় বিশ্বাসি ছিল। তবে হিন্দুদের মতো নিরাকার নয় , তাদের মতে- আত্মার আকার আছে, আত্মা অনেক জীবে পরিভ্রমনের মধ্য দিয়ে নির্বান লাভ করে। আজীবকরা বিশ্বাস করত- মানব মুক্ত নয়, সবাই ভাগ্য বা নিয়তির দ্বারা আবদ্ধ। যা হওয়ার তা হবে, যা হওয়ার নয় তা শত চেষ্টা করলেও হবে না। তাই তারা কর্মযোগকে পুরোপুরি বাতিল করে দেয়। এক কথায়, তারা ছিল অদৃষ্টবাদী। আজীবকদের নিজস্ব কোন গ্রন্থ পাওয়া যায় নি। তাদের উল্লেখ আছে বৌদ্ধ ও জৈন ধর্ম গ্রন্থগুলিতে।
(চলবে)

