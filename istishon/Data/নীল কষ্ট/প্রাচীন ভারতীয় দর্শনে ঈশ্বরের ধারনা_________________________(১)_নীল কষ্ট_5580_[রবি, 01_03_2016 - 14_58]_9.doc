প্রাচীন ভারতীয় দর্শনে ঈশ্বরের ধারনা_________________________(১)


ঈশ্বর আছে কি? এই জগত কি ঈশ্বরের সৃস্টি? ঈশ্বরেরর রূপ কি? প্রাগৈতিহাসিক কাল থেকে মানুষ এসব প্রশ্নের উত্তর অনুসন্ধান করেছে। অজানাকে জানার প্রবল ইচ্ছায় মানুষ ঘর সংসার ছেড়ে হয়েছে বিবাগি। অদম্য ইচ্ছায় অনেকে খুঁজে পেয়েছে ঈশ্বরের স্বরুপ। অনেকে বাতিল করে দিয়েছে ঈশ্বর তত্ত্বকে। প্রাচীন ভারতে যেসব দর্শন চিন্তার উৎপত্তি হয়েছিল। তাদের অনেকে ঈশ্বর উপস্থিতি স্বীকার করেছেন, অনেকেই নাকচ করে দিয়েছেন। বেদে বিশ্বাস ও অবিশ্বাসের উপর ভিত্তি করে ভারতীয় দর্শনকে দুইভাগে ভাগ করা হয়। বেদ বিশ্বাসী- সাংখ্য, যোগ, ন্যায়, বৈশেষিক, মীমাংসা ও বেদান্ত হলো আস্তিক দর্শন। অপরদিকে, বেদে অবিশ্বাসী- চার্বাক, জৈন ও বৌদ্ধ দর্শন হলো নাস্তিক দর্শন। ঈশ্বর নয় বেদই ছিল নাস্তিক- আস্তিক নির্ধারক। কারন সাংখ্য ও মীমাংসা এই দুই সম্প্রদায় ঈশ্বরের অস্তিত্বে বিশ্বাস না করেও আস্তিক, কারন তারা বেদকে অভ্রান্ত বলে বিশ্বাস করে। উপরেল্লিখিত প্রতিটি সম্প্রদায় ঈশ্বরতত্ত্ব সম্পর্কে মতবাদ দিয়েছেন। সব সম্প্রদায়ের দার্শনিকরাই ঈশ্বরের পক্ষে- বিপক্ষে যুক্তি দিয়েছেন। 
চার্বাক দর্শন:
চার্বাক দর্শন বিশুদ্ধ জড়বাদী দর্শন। এদের কোন প্রামানিক গ্রন্থের অস্তিত্ব পাওয়া যায় না। বেদে, রামায়ন, মহাভারত এবং বৌদ্ধ সাহিত্যে এদের প্রমান মেলে। এদের মতে যথার্থ জ্ঞান লাভের উপায় হলো প্রমান। এবং প্রত্যক্ষই হলো একমাত্র প্রমান। যা ইন্দ্রিয়ের সাহায্যে প্রত্যক্ষ করা যায় না, তার অস্তিত্বও স্বীকার করা অর্থহীন। এজন্য চার্বাকরা নিরীশ্বরবাদী। কারন ঈশ্বরকে ইন্দ্রিয় দ্বারা প্রত্যক্ষ করা যায় না। তাদের মতে- জগত সৃস্টির জন্য ঈশ্বরের কোন প্রয়োজন হয় না। ক্ষিতি(পৃথিবী), অপ( জল) , তেজ( অগ্নি), ও মরুৎ(বায়ু) এই চারের সংমিশ্রনের ফলেই জগতের সৃস্টি। জগতের গতি ও প্রকৃতি লক্ষ্য করলেও এটা প্রতীয়মান হয় যে, জগত কোন বুদ্ধিমান কর্তার কার্য নয়, জড় পদার্থের যথেচ্ছ সংমিশ্রনের ফল। চার্বাকরা আত্মায় বিশ্বাসী নয়। তাদের মতে- আত্মা ও দেহ একই। তারা জন্মান্তরবাদ, স্বর্গ, নরক কোন কিছুতেই বিশ্বাসী নয়। 
জৈন দর্শন:
জৈন ধর্ম নিরীশ্বরবাদী ধর্ম। তাদের মতে- প্রত্যক্ষ বা অনুমানের সাহায্য ঈশ্বরের সত্ত্বাকে প্রমান করা যায় না। আর জগতকে ব্যাখ্যা করার জন্য ঈশ্বরের অস্তিত্বের কোন প্রয়োজন নেই। তাদের মতে- জীবের কর্ম হতে যে অদৃষ্ট শক্তির সৃস্টি হয়, তাই পদ্গুলের(জড়) সাহায্যে জগত সৃস্টি করেছে। তারা নিরীশ্বরবাদের পক্ষে কিছু যুক্তি উপস্থাপন করেছেন- 
১. কোন কোন দার্শনিক সম্প্রদায়( যেমন- ন্যায়) অনুমানের সাহায্য ঈশ্বরের অস্তিত্ব প্রমান করেছেন। নৈয়ায়িক গনের মতে- প্রত্যেক সাবয়ব বস্তুর সৃস্টির জন্য কর্তার প্রয়োজন আছে। যেমন- ঘট নির্মানের জন্য কুম্ভকারের প্রয়োজন, তেমনি জগত সৃস্টির জন্য একজন কর্তার প্রয়োজন, এবং তিনিই ঈশ্বর। জৈনদের মতে- তাদের এ অনুমান যুক্তিসিদ্ধ নয়। কারন, জগত সাবয়বী কিনা ইহা প্রমান সাপেক্ষ। সাবয়বী হলেও জগৎ যে সৃস্ট এর কোন প্রমান নাই। কারন, ন্যায়মতে- আকাশ সাবয়বী কিন্তু নিত্য।
তথাপি, যেখানে কোন নিমিত্ত কারন স্বীকার করা হয়, সেখানে কর্তা অঙ্গ প্রত্যঙ্গ চালনার মাধ্যমে কার্য সৃস্টি করেন। কিন্তু ঈশ্বর নিরাকার হলে, তিনি কিভাবে সৃস্টি করেন।
২. কার্যকারনরুপ সার্বিক নিয়মানুসারে প্রত্যেক কার্যের একটি কারন আছে। তাই, জগতরুপ কার্যেরও একটা কারন আছে। সেই কারনই ঈশ্বর। জৈনগণ এই যুক্তিও খন্ডন করেন। তাদের মতে- প্রত্যেক কার্য কোন একটি নির্দিষ্ট কালেই সৃস্ট হয়, সৃস্টির পূর্বে এর কোন অস্তিত্ব থাকে না। কিন্তু জগত কোন নির্দিষ্ট কালে সৃস্টি হয় নি। এটা অনাদি কাল হতেই বিদ্যমান। তাই জগতের কালনরূপী ঈশ্বর নিছকই কল্পনা। 
৩. কার্রকারন বিধি পরিবর্তনকে স্বিকার করে। এই বিধি অনুসারে কারনের পরিবর্তন বিনা কার্য সৃস্টি হয় না। আবার প্রত্যেক পরিবর্তনেরও কারন আছে। যদি ঈশ্বর জগতের কারন হন, তাহলে ঈশ্বরের পরিবর্তন ও কারন আছে। তাদের মতে- এরুপে কারনের কারন খুঁজতে গেলে অনবস্থা দোষ ঘটে। 
৪. ঈশ্বরকে পূর্ন বলা হয়, তাই তার অভাব থাকতে পারে না। কিন্তু অভাব নুরনের জন্যই কার্যের সৃস্টি। তাই, অভাবহীন ঈশ্বর জগতের স্রস্টা হতে পারে না। আবার তিনি জগত খোয়ালবশত সৃস্টি করতে পারেন না, কারন তাহলে জগতে এতো নিয়ম শৃঙ্খলা দেখা যাইত না। কোন নীতি অনুসারেও তিনি জগত সৃস্টি করতে পারেন না, তাহলে তিনি নীতির অধীন হন। যা তার স্বাধীনতা নষ্ট করে। তিনি দযাবশতঃও সৃস্টি করতে পারেন না, তাহলে জগতে এত দুঃখ জরা দেখা যেতো না। 
৫. জৈনদের মতে- ঈশ্বরের উপড় যেসব গুন আরোপ করা হয়, সেসব প্রমান যোগ্য নয়। যদি ঈশ্বর ববসর্বশক্তিমান হন, তবে জগতের সব বস্তুই তিনি নির্মান করতে পারতেন, কিন্তু ঘট ইত্যাদি নির্মানের জন্য কুম্ভকারের প্রযোজন হয়। তাকে নিত্যমুক্ত ও নিত্যপূর্ন বলা হয়। জৈনদের মতে- নিত্যমুক্ত ও নিত্যপূর্ণ শব্দগুলো অর্থহীন। কারন পূর্নতার পূর্বে অপূর্নতা এবং মুক্তির পূর্বে বন্ধন থাকতেই হবে। সেক্ষেত্রে নিত্যমুক্ত ও নুত্যপূর্ন কিভাবে সম্ভব?
৬. ঈশ্বরকে এক ও অদ্বিতীয় বলা হয়, যেহেতু একাধিক ঈশ্বর থাকলে জগতের নিয়ম শৃঙ্খলার বিঘ্ন ঘটে। জৈনদের মতে- এ যুক্তিও গ্রহনযোগ্য নয়। কারন আমরা প্রায দেখি, বহু রাজমিস্ত্রি মিলে প্রাসাদ গেড়ে তোলে এবং বহু মৌমাছি মিলে সুন্দর মৌচাক গড়ে তোলে। সেক্ষেত্রে বহু ঈশ্বর থাকলে জগতের বিঘ্ন ঘটবে কেন? এভাবেই জৈনরা ঈশ্বর ধারনার বিপক্ষে যুক্তি দিয়েছেন। তাদের মতে- সিদ্ধপুরুষগন ঈশ্বরের সমতুল্য। 
বৌদ্ধ দর্শন: 
বৌদ্ধ দর্শনে ঈশ্বরের কোন অস্তিত্ব নেই। তাদের মতে- প্রত্যেক কার্যেরই কারন আছে কিন্তু পরিণতি কারন বলে কিছু নেই। তাই, পরিণতি কারনরূপে ঈশ্বরের অস্তিত্ব স্বীকার করার প্রয়োজন নেই। এছাড়া নৈতিক উন্নতির জন্য ঈশ্বরের সাহায্যের কোন প্রয়োজন নেই। উপরন্তু ঈশ্বরে বিশ্বাস নৈতিকতার ক্ষেত্রে কিছুটা ব্যাঘাত ঘটায়। ঈশ্বর যদি সকল কিছুর কারন হন, তিনি যদি সর্বশক্তিমান হন, তাহার ইচ্ছায় যদি সবকিছু ঘটে, তাহলে মানুষের ইচ্ছার স্বাধীনতা কোথায়? মানুষের সৎ আচরন বা চরিত্র গঠনের প্রয়োজন হবে কেন? 
গৌতম বুদ্ধ কর্ম নিয়মকেই সকলের উপড়ে স্থান দিয়েছে। কর্ম নিয়মের সাহায্যেই জগতের সব দুঃখ দুর্দশার ব্যাখ্যা করা যায়, কর্মের ফলেই জীবের জন্ম হয়। সুতরাং সৃস্টিকর্তারুপে ঈশ্বরের কোন প্রয়োজন নেই। 
ঈশ্বরের অস্তিত্ব সম্পর্কে একটি যুক্তি হলো- আদি কারন বিষযক যুক্তি। এই যুক্তি অনুসারে, জগতের একটি আদি কালন বা পরিণতি কারন আছে। কিন্তু বৌদ্ধরা এই যুক্তি মানেন নি। তাদের মতে- জগত সৃস্টির কারন জগতই। 
ঈশ্বরকে বলা হয় পূর্ণ কিন্তু এই জগত অপূর্ণ। ঈশ্বর যদি পূর্ণ হন তাহলে তিনি কিভাবে অপূর্ন জগত সৃস্টি করেন? তিনি খেয়ালবশতঃও সৃস্টি করতে পারেন না কারন জগতে নিয়ম নীতি বিদ্যমান। আর খেয়ালবশতঃ সৃস্ট জিনিসে নিয়ম থাকতে পারে না। 
সাংখ্য দর্শন:
ঈশ্বর সম্পর্কে সাংখ্য দর্শনের ভাষ্যকার ও ব্যাখ্যাকারদের মতভেদ দেখা যায়। অনেক এডে নিরীশ্বরবাদী আবার অনেকে ঈশ্বরবাদী দর্শন বলেছেন। তারা ঈশ্বরের অস্তিত্বের বিপক্ষে বেশকিছু যুক্তি দিয়েছেন-
১. জগত যেহেতু কার্য, তাই তার কারনও নিশ্চয় আছে। ঈশ্বরেকে এই কারনরুপে গন্য করা হয়। কিন্তু ঈশ্বর জগতের কারন হতে পারে না। যেহেতু তিনি নিত্য, অপরিণামি, নির্বিকার। যার কোন বিকার বা পরিবর্তন নেই, তা কোন কিছুর কারন হতে পারে না। নিত্য অথচ পরিণামি প্রকৃতিই জগতের কারন।
২. প্রকৃতি জড় ও অচেতন। তাই তাকে নিয়ন্ত্রনের জন্য এড চেতন সত্তার প্রয়োজন। ঈশ্বরকে এই সত্তা ভাবা হয়। কিন্তু ঈশ্বরবাদীদুর মতে ঈশ্বর নিষ্ক্রিয়। ডোন নিষ্ক্রিয় সত্তা প্রকৃতির নিয়ন্ত্রন কর্তা হতে পারে না। 
৩. যদি তর্কের খাতিরে মেনে নেই যে- ঈশ্বরই সবকিছুর নিয়ন্ত্রন কর্তা। তাহলে প্রশ্ন উঠে, তিনি কেন প্রকৃতির জগত সৃস্টরুপ কর্মের নিয়ন্ত্রন করেন? কোন কর্ম সাধনে কর্তার এটি উদ্দেশ্য সিদ্ধ হয়। এখানে ঈশ্বরের উদ্দেশ্য কি? যেহেতু ঈশ্বর স্বয়ংসম্পুর্ন, তাই তার কোন উদ্দেশ্য বা প্রয়োজন থাকতে পারে না। তিনি করুনাবশতঃও এ জগত সৃস্টি করতে পারেন না, কারন সৃস্টির পূর্বে করূনা দেখানোর মতো কোন জীব ছিল না। আর করুনাবশতঃ সৃস্ট জগতে এতো দুঃখ কষ্ট বিদ্যমান থাকে কিভাবে? তাই ঈশ্বরের অস্তিত্বের অনুমান যুক্তিসঙ্গত নয়।
৪. ঈশ্বরের ধারনা ও জীবাত্মার নিত্যতার ও স্বাতন্ত্রতার ধারনার মধ্যে অসঙ্গতি বিদ্যমান। ঈশ্বর যদি সবকিছুর স্রস্টা হন, তবে জীবাত্মাও তার সৃস্টি। যেহেতু তার সকল সৃস্টিই ধ্বংসশীল, তাহলে জাবাত্মাও নশ্বর। তবে জীবাত্মা নিত্য হয় কিভাবে? আবার ঈশ্বর যদি সর্বভূতস্থ হয় এবং জীব যদি ঈশ্বরের অংশ হয়, তাহলে জীবাত্মাকে স্বতন্ত্র বলা যায় না। তাই জীবাত্মার স্বাতন্ত্রতা ঈশ্বরের অস্তিত্বই বিনষ্ট করে। 
৫. প্রাচীন দার্শনিকগণের মতে- শ্রুতিতে যে ঈশ্বরের উল্লেখ আছে, তা মুক্ত পুরুষদের ঈশ্বর বলে প্রশংসা করা ছাড়া আর কিছুই নয়।
৬. প্রাচীন সাংখ্য দার্শনিকগণের মতে- কর্মফলদাতারুপে ঈশ্বরের কোন প্রয়োঝন নেই। কর্ম স্বাভাবিকভাবেই তার ফল প্রদান করতে পারে, এতে বহিঃশক্তির কোন প্রয়োজন নেই।
এসব যুক্তির ভিত্তিতে প্রাচীন সাংখ্য দার্শনিকগণ সিদ্ধান্তে উপনীত হন যে - জগত সৃস্টির কারন ঈশ্বর নয়, প্রকৃতি। 
তবে বিজ্ঞান-ভিক্ষু ও অন্যান্য আধুনিক ব্যাখ্যাকারের মতে সাংখ্যদর্শন ঈশ্বরবাদী। তাদের মতে- সাংখ্য দর্শনে জগত স্রস্টা রুপে না হলেও জগত দ্রস্টারুপে ঈশ্বরের অস্তিত্ব স্বীকার করা হয়েছে। যদিও এই মত বোশি গ্রহনযোগ্য হয় নি। 

