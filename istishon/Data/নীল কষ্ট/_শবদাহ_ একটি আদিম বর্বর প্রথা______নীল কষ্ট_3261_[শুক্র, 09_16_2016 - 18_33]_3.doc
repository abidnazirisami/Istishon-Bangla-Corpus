_শবদাহ_ একটি আদিম বর্বর প্রথা_____



হিন্দু ধর্ম পৃথিবীর প্রাচীনতম ধর্মগুলোর একটি। যা আজও অপরিবর্তিত বা আংশিক পরিবর্তিত হয়ে সময়ের সাথে পাল্লা দিয়ে টিকে আছে। প্রতিটি আচার অনুষ্ঠান, রীতি নীতি হয়তোবা প্রাচীনকালের মতো পালিত হয় না, কিন্তু খুব বেশি পরিবর্তিত হয় নি, এই আধুনিক যুগে এসেও। অঞ্চলভেদে, গোত্রভেদে কিছু নতুন দেব দেবী, রীতি নীতি, আচার অনুষ্ঠান ও সংস্কার যুক্ত হয়েছে। আবার কিছু ক্ষেত্রে অনেক প্রথা মানুষের প্রয়োজনে, সময়ের প্রয়োজনে অবলুপ্ত হয়েছে। মানুষ যুগে যুগে সমাজের রীতি নীতি, প্রথাগুলোকে নিজের মতো করে সাজিয়ে নিয়েছে। সময় এগিয়ে চলছে, সমাজ পরিবর্তিত হচ্ছে, আর সমাজের পরিবর্তন মানেই সমাজে বিদ্যমান রীতি, নীতি, আচার অনুষ্ঠান, প্রথা ও ধর্মের পরিবর্তন। এটা একদিনে হয় না, এটা হতে লাগে শত সহস্র বছর। যুগে যুগে মনিষীদের দ্বারা নতুন নতুন নিয়ম নীতি, সংস্কার, আচার অনুষ্ঠান, সংস্কার সৃষ্টি হয়েছে, হয়েছে প্রতিটি ধর্মের শাখা প্রশাখার সৃষ্টি।
যেমন, প্রাচীন কালে হিন্দুধর্মে সতীদাহ প্রথা ছিল না, এটা অনেক পরে যুক্ত হয়। আবার তা সময়ের সাথে মিলিয়ে গেছে, মানুষের ভালোর জন্যে, সমাজের কল্যাণের নিমিত্তে। আবার প্রাচীনকালে নরবলীর প্রচলন থাকলেও, এখন তা শুধুই একটি বর্বরদের বর্বর একটি প্রথা। নরবলী, সতদাহ শব্দগুলো শুনলে গা শিহরিত হয়। মানুষ আস্তে আস্তে এসব কুসংস্কাচ্ছন্ন প্রথাকে ঠাই দিয়েছে ডাস্টবিনে। মানুষ, সমাজ ধীরে ধীরে আধুনিক হচ্ছে, সাথে চিন্তা ধারাও হচ্ছে বিজ্ঞানসম্মত, যুক্তিসম্মত। আগেরকার দিনের বাল্যবিবাহ, বহুবিবাহ আজকে শূনের কোঠায়। আগে ৬০ বছরের দন্তহীন বৃদ্ধ ব্রাহ্মণ বিয়ে করত ৯ বছরের শিশুকে। ফলে কিছু বুঝে উঠার আগেই সে বিধবা। একেকজন বিয়ে করতো ৮-১০ করে। এখন আর এসবের অস্তিত্ব নেই। মানুষ যত বেশি শিক্ষিত হচ্ছে, সমাজ থেকে কুসংস্কার তত বিদায় নিচ্ছে।
“শবদাহ” পৃথিবীর প্রাচীনতম প্রথাগুলোর একটি। আদিম যুগে পৃথিবীর সব সভ্যতায় এই প্রথা বিদ্যমান ছিল। সময়ের সাথে অনেক প্রাচীন প্রথা বিলুপ্ত হলেও এটি আজও টিকে আছে কিছু সমাজ, সংস্কৃতি ও ধর্মে। পৃথিবী যত এগিয়েছে, মানুষ যত আধুনিক হয়েছে, প্রাচীন প্রথাগুলো হারিয়ে গেছে কালের অতল গহ্বরে। পূর্বে সব সভ্যতার মানুষই ছিল বহুঈশ্বরবাদে বিশ্বাসী অর্থাৎ বিভিন্ন দেব দেবীর পুজা করতো। মানুষ তার চিন্তা, যুক্তি ও মনীষার দ্বারা উদ্ভাবন করেছে নতুন নতুন ধর্মের। সৃষ্টি হয়েছে একঈশ্বরবাদের ধারনা। শুরু করেছে মৃতদেহকে কবর দেয়া, সময়ের প্রয়োজনে, মানুষের মননের বিকাশের সাথে সাথে।
শবদাহ প্রথাটা মূলত টিকে আছে হিন্দু, বৌদ্ধসহ প্রাচীন কিছু ধর্মে। আমার দৃষ্টিতে এটা শুধু একটা বর্বর প্রথাই নয়, প্রাচীন মানুষের নৃশংস রুপ। সময় বদলেছে, যুগ বদলেছে কিন্তু এই ভয়ঙ্কর প্রথা বদলাতে পারি নি। একটা মানুষ মারা গেলে কি ভয়ঙ্করভাবেই না তাকে চিতায় পোড়ানো হয়। যদি আপনি দেখে থাকেন তাহলে আর আপনাকে বলতে হবে না। তবু বলি, মৃত মানুষটাকে তার ছেলে মেয়ে আত্মীয় স্বজনরা খুবই নৃশংসভাবে কুড়াল, দা, কোদাল ও লাঠি দিয়ে খুঁচিয়ে খুচিয়ে পোড়ে। যা স্বাভাবিক মস্তিস্কের মানুষের জন্য অবলোকন করা অসম্ভব। 
অনেক ভেবেছি কিভাবে একজন মানুষের পক্ষে তার পিতামাতাকে এভাবে পোড়ানো দেখা সম্ভব? অবশেষে একটা সাত্বনা সমাধান বের করেছি, হয়তোবা সে তার বাবা মার মৃত্যুতে এতই হতবিহ্বল হয়ে পরে যে তার কোন ইন্দ্রিয়ই কাজ করে না। অথবা সে ছোটবেলা থেকে এসব দেখে অভ্যস্ত নতুবা সে জানে এটার আর কোন বিকল্প নেই।
কিন্তু এটার বিকল্প আছে। সমাধি হল দাহ করার উত্তম বিকল্প সমাধান। হিন্দু ধর্মের ইস্কন বা বৈষ্ণব মতালম্বিরা মৃতদেহ সমাধি করে।

