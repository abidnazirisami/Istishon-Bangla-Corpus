সহী মুসলিম ভাইদের বলছি, রিলিজিয়ন অপশনে সবাই লিখবেন- সহী ইসলাম


ঘটনা-১: গত ১৩ নভেম্বর ফ্রান্সের প্যারিসে একই সময়ে তিনটি জায়গায় হামলা চালায় বন্দুকধারীরা। সেদিন জার্মানি- ফ্রান্স ফুটবল ম্যাচ চলাকালিন স্টেডিয়ামের পাশে একটি পানশালা, ল্যুভ্যর মিউজিয়ামের পাশে একটি শপিং মল ও একটি কনসার্ট হলে হামলা চালায়। এতে প্রায় ১৫০ এরও বেশি মানুষ নিহত হয়।
ঘটনা-২: ২০ নভেম্বর শুক্রবার আফ্রিকার দেশ মালির বামাকোতে র্যাডিসন ব্লু হোটেলে ১৭০ জনকে জিম্মি করে বন্দুকধারীরা। এই ঘটনায় প্রায় ২৭ জন নিহত হয়।
ঘটনা-৩: গত মঙ্গলবার তিউনিসিয়ায় একটি বাসে বোমা হামলায় নিহতের সংখ্যা কমপক্ষে ১২ জন।
উপরের তিনটি ঘটনার একটি কমন বিষয় হলো, তিনটি ঘটনাই ঘটিয়েছে ইসলামি সশস্ত্র জঙ্গী সংঘটন। প্যারিস হামলার দায় স্বীকার করেছে আইএস, মালির ঘটনার দায় স্বীকার করেছে আল কায়েদার সহযোগি জঙ্গি সংঘটন আল মুরাবিতান। তিউনিশিয়ায় বাসে হামলায় কেউ দায় স্বীকার না করলেও আইএস কেই সন্দেহ করা হচ্ছে। এসব হামলা, প্রানহানি হচ্ছে ইসলামের জিহাদি মনোভাবের কারনে।
যখনেই এরকম কোন ঘটনা ঘটে, তখনেই মুসলিমরা সমস্বরে চিৎকার করে বলে উঠে- এটা সহী ইসলাম নয়। ইসলাম কখনো মানুষ হত্যা সাপোর্ট করে না। তাদের কাছে আমার প্রশ্ন- সহী ইসলাম কোনটি? এটা কোথায় বিদ্যমান?
হ্যাঁ, মানলাম জঙ্গীরা সহী মুসলিম নয়। কিন্তু ইসলামের নাম ভাঙ্গিয়ে যারা এই সন্ত্রাসী কর্মকান্ডে সম্পৃক্ত। তাদের বিরুদ্ধে কি কখনো দাঁড়িয়েছেন? তাদেরকে কখনো প্রতিহত করার চেষ্টা করেছেন? হ্যাঁ, এটা প্রত্যেক সহী মুসলিমের দায়িত্ব।
আমার মতে - ইসলাম দুই প্রকার- সহী আর অসহী। এই সহী আর অসহীর যাতাকলে পড়ে পুরোপুরি বিভ্রান্ত। একদল ইসলামের নামে মানুষ হত্যা করছে, আরেক দল বসে বসে আঙ্গুল চুষছে। আর প্রান যাচ্ছে কিছু নিরীহ মানুষের। 

