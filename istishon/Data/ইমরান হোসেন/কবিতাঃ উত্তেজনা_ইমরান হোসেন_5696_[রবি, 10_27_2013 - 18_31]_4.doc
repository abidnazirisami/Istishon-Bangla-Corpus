কবিতাঃ উত্তেজনা


 সবুজ ঘাসে শিশির ফোঁটার দৃশ্য
উপভোগ করার জন্য ভীষণ উত্তেজিত
সহস্র বছর অপেক্ষায় আছি দেখবো
একটি হলুদ প্রজাপতির রঙিন ডানা।
মৌমাছি ফুলে বসে মধু আহরণ
তাকিয়ে দেখতাম স্থির অপলক দৃষ্টিতে
পেছন পেছন দৌঁড়েছি মৌচাকের কারুকার্য
দেখবো বলে, ক্লান্ত হয়েছে গতি
আমি ভীষণ উত্তেজিত মৌচাকের জন্যে
বিশ্বাস করো আমি মধু চাইনি
মৌচাকের রহস্য উন্মোচন করতে চেয়েছি।
নগ্ন চাঁদের শুভ্র স্নীগ্ধ প্রতিফলনে
আমি প্রেমীকার অপূর্ণতা ভুলে যায়
চাঁদের পানে তাকিয়ে প্রেমীকা ডেকেছি
আমি ভীষণ উত্তেজিত চাঁদের জন্যে
বিশ্বাস করো, আমি মিথ্যে বলছিনা
র্স্পশ করার মোহ আমার ছিলোনা
একাকীত্বের লাঞ্চনা দূর করতে চেয়েছিলাম।
পুকুর জলে ভাঁসা শাদা হাঁসটির
দেহের সৌন্দর্য্যের সাথে নিপুন সাঁতারের
দৃশ্যে বিহ্বল মম অবচেতন চিত্ত
আমি ভীষণ উত্তেজিত হাঁসটির জন্যে
কুত্সিত জলের নিপুন সাঁতারের জন্যে
বিশ্বাস করো, আমি মিথ্যে বলছিনা
মাংস ভক্ষণের ইচ্ছে
আমার ছিলোনা
নিপুন সাঁতারের দৃশ্য নিপুন তুলিতে
মনের ক্যানভাসে বন্দী করতে চেয়েছিলাম।
চাঁপা ফুলের শাড়ি পরা মেয়েটি
নিয়ন্ত্রণহীন মন যাকে ভালোবেসে ফেলে
ভালোবাসার কথা প্রকাশ করতে চেয়েছি
আমি ভীষণ উত্তেজিত মেয়েটির জন্য
বিশ্বাস করো দখল করতে চাইনি
মেয়েটিকে সর্বান্ত মুক্তি দিতে চেয়েছিলাম।
৬ কার্তিক ১৪২০

