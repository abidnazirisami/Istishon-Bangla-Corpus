ভালোবাসা সমাচার এবং আমার পিতা!!!


আমার পিতাজি গতকাল রাত 12 ঘটিকার সময় আমার শোয়ার ঘরে প্রবেশ করিয়া কহিলেন,
বৎস, ভালোবাসা হল দিল্লি কা লাড্ডু। খেলেও পস্তাইবে, না খেলেও পস্তাইবে।
মনে মনে কহিলাম, তাহা তো আমিও অবগত আছি পিতা। কিন্তু এহেন সময়ে, এমন একেলা ঘরে ইহা বলিবার অর্থ কি তাহা ভাবিয়া পাইতেছি না।
ভাবনা শেষ করিবার পূর্বেই পিতাজি বলিয়া উঠিলেন, তুমি ভাবিতে পারো, খাইলেও পস্তাইব, নাখাইলেও পস্তাইব যখন, তখন খেয়ে পস্তাইলেই তো ভালো।
আমি জোরে জোরে মাথা নাড়িয়া কহিলাম, জ্বী পিতা। আমি ইহাই ভাবিতেছিলাম।
পিতা একটু চিন্তিত হইয়া কহিলেন, হুঁ! তোমার মনিকোঠায় এহেন ভাবনা আসা মানে লক্ষণ খারাপ!
আমি কিছু কইতে উদ্যত হইলাম, কিন্তু পিতা আমাকে থামিয়ে দিয়া কহিলেন যাক। ওই বিষয়ে পরে কথা হইবে।
এখন কহিতেছিলাম দিল্লি কা লাড্ডু কথা।
তোমরা ভাবিবে খাইলেও পস্তাইবে না খাইলেও যখনপস্তাইবে তখন খেয়ে দেয়ে পস্তানো ভালো।
তবে এখানে খেদ আছে বৎস। এই লাড্ডু খুবই খারাপজিনিস এটা মানো তো?
আমি, আলবৎ! এহেন নির্লজ্জ, অপবিত্র সম্পর্ক পৃথিবীতে আর দ্বিতীয়টি নেই।
অনাত্মীয় নারীর সাথে কেহ কিভাবে কথা কহিতে পারে তাহা আমার বোধগম্য হয় না পিতা।
পিতাজির মুখ দেখিয়া মনে হইলো তিনি আমার বক্তব্যে প্রিত হইয়াছেন।
আমার মাথায় হাত রাখিয়া কহিলেন, হুম। সেটাই। তুমি খুব সহজে বুঝিতে পারিয়েছ। তো, এই লাড্ডুখেতে যেও না। মনে রাখবা, ইহা হজম করা বড়ই কঠিন। তোমার মত কোমল হৃদয় অধিকারী ইহা হজম করিতে পারিবে না।
আমি তাহার কথায় সায় দিলাম।
পিতা চলিয়া গেলেন না। আরো বলিলেন, কিছু মেয়ে থাকে, তাহারা তোমার মত সহজ ছেলেদের মাথা খায়।এদের চিনিয়া রাখিয়ো। এবং দুরত্ব বজায় রাখিয়ো।
আমি কহিলাম, জ্বী। কিন্তু তাহাদের চিনিব কিভাবে?
পিতার মুখে হাসির রেখা ফুটিয়া উঠিল। আমার মাথায় হাত বুলাইয়া দিয়া কহিলেন, তুমি এখনও ঠিক আছো। তোমার মাথা এখনও কেহ খাইতে পারে নাই। তোমার মাথা খাওয়া হইলে তুমি পাল্টা প্রশ্ন করিতে না। কথা শুনিয়া না শুনিয়া, বুঝিয়া না বুঝিয়া কেবল মাথা নাড়াইতা। প্রশ্নকরা ভাল লক্ষণ।
যাই হোক, এমন নারী চেনা খুবই সহজ। তাহারা মাঝে মাঝে তোমার দিকে তাকাইয়া মিষ্টি করিয়া হাসিবে। সাবধান বৎস! সে হাসিতে ভুলিবে না।
একটু থেমে প্রশ্ন করিলেন, এরকম করে তোমার কলেজে কেউ কি হাসে?
আমি কিছুক্ষণ চিন্তা করিবার অভিনয় করিয়া বলিলাম, না পিতা। আমি খেয়াল করি নাই।
পিতাজি অত্যধিক খুশী হইয়া বলিলেন, বেশ বেশ! খেয়াল করিবার প্রয়োজন নাই।
আমি হাসিমুখে তাহার আদর গ্রহণ করিলাম।
এরপর তিনি কহিলেন, একটা কথা মনে রাখিবে। কখনওকোন নারীর আখিঁ পানে চাহিবে না। অন্য সবকিছুই দেখিতে পারো। কিন্তু চোখের দিকে ভুলকরিয়াও তাকাইবে না। বুঝেছো?
আমি কহিলাম বুঝি নাই পিতা।
তিনি এবার গলা নামাইয়া কহিলেন, উহাদের চোখ বড়ই ছলনাময়ী বস্তু। এইটার নেশা ধরিলে আর ছাড়িবে না। পরিণত বয়স হইলেই বুঝিতে পারিবে। এখন শুধু মনে রাখো উহাদের চোখের দিকে তুমি তাকাইবে না।
মাথা নাড়িয়া আমি তাহার আদেশে সম্মতি দিলেম।
এবার তিনি উঠিয়া দাঁড়াইলেন। না, চলিয়া গেলেন না।
বলিলেন, তোমার হাতের মোবাইল খানা আমাকে দাও।
আমি বিনা প্রশ্নে তাহা দিয়া দিলাম। অন্ধকারেবুঝিলাম তিনি হাসিয়া উঠেছেন।
তিনি মোবাইল খানা আমার মাথার কাছের টেবিলের উপর স্বশব্দে রাখিয়া চলিয়া গেলেন। আর আমি ভাবিতে বসিলাম পিতার আজ কি হইয়াছে? ভাবিতে ভাবিতে আমি ঘুমিয়া পড়িলাম। স্বপ্নে দেখলাম কেউ জোরে জোরে চিৎকার করিয়া কহিতেছে, আমি অনেক বড় একটা ভুল করিয়াছি .... :মাথাঠুকি: 

