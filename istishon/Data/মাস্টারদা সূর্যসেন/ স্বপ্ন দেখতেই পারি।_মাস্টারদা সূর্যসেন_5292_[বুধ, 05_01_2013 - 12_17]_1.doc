 স্বপ্ন দেখতেই পারি।


কোন এক লেখায় পড়েছিলাম, আমি কবি চাই না, কর্মী চাই।
লেখক কি বুঝিয়েছেন কে জানে। কিন্তু জীবনে দেখলাম কবির সংখ্যাই বেশী।
ফেসবুকে সবাই কবিতা লিখে। বেশিরভাগ বিরক্তিকর আর নাহয় চুরি চামারি করা।
আর দেশ বা সমাজের প্রয়োজনে যখন মাঠে নামতে বলা হয়, ইভেন্ট খোলা হয়। ইভেন্টে সবাই ' গোয়িং' ক্লিক করে। আর প্রেসক্লাবের সামনে দেখা যায়একটা পাখিও আসে নি।
অতি অল্পবয়সে একটা ব্যপার উপলব্ধি করলাম বাঙালি নিজে ঘুসি না খেলে সচেতন হয় না।
অন্যজন বিপদে পরলেও চুপ করে থাকে, আমার তো কিছু হয় নাই - ভাব নিয়ে।
এরাই আবার সুন্দর সুন্দর শব্দ সাজিয়ে কবিতা বানায়। প্রেমের এক একটা আখ্যাণ রচনা করে।
বুঝিনা কিসের প্রেম। মানুষের প্রতি যার বিন্দুমাত্র ভালোবাসা নেই সে প্রেমের চর্চা করে কিভাবে?
কিন্তু গত কয়েকদিনে সাভার নিয়ে ঘটে যাওয়া ঘটনা গুলো আবার চিন্তায় ফেলে দিলো।
নিজের স্বার্থ ছাড়া এতগুলো মানুষ নিরলস পরিশ্রম করে যাচ্ছে! ওই মানুষগুলো বেঁচে থাকা অবস্থায় হয়তো এরাই ওদের দেখে নাক সিটকাত।
যারা দুরে আছেন সাভার থেকে , তারাও ছটফট করছেন কিভাবে সাহায্য করা যায়, কিভাবে কাজে লাগা যায় এটা চিন্তা করে।
সবাই কত আন্তরিক, কত সহমর্মি। এটাই মনে হয় আসল বাঙালি চরিত্র।
নানা কারণে এখন সবাইকে ধান্দাবাজ মনে হয়, কিন্তু সবার ভেতরই সুন্দর একটা মন আছে, মানবিকতা আছে।
কিন্তু আমরা এটাও দেখি, দলীয় মানুষ বলে হোক বা অন্য কিছু, আমাদের স্বরাষ্ট্রমন্ত্ ­রী থিওরি অব নাড়ানাড়ি আবিষ্কার করে ফেললেন।
প্রধানমন্ত্রী বললেন, ওইখানে ' কয়েকজন ' ছিলো যারা জিনিসপত্র সরাতে গেছে।
আরেক ম্যাডাম গিয়ে ২০ মিনিট উদ্ধারকাজ বন্ধ রাখলেন।
একজন আবার আল্লাহর গজব ওহী পাইলেন।
আরেকজন বলে বসলেন, তত্বাবধায়ক সরকার পদ্ধতি বাতিল হওয়ায় বিল্ডিং ভেঙে গেছে।
আবার শ্রমিক বিক্ষোভের নামে অরাজকতা তৈরি করা হল।
একদল আবার এত লাশের উপর নাচা গানা করে সম্মানদেখাচ্ছে।
আরেক পক্ষ এই দুর্যোগে নাস্তিক ব্লগারদের ফাঁসি বলে বলে শুন্যে লাফাচ্ছে। তারা কি চায় তারাও জানে না।
মনা, এসবও ভাবাই।
মানুষ এদেশে অনেক অনেক অনেক আছে, তবে অ মানুষও কম বয়।
আরেকটি ব্যপার সামনে এসে গেল। দেশের জন্য, মানুষের জন্য কাজ করতে চায় এমন মানুষ বাংলাদেশে প্রচুর। কিন্তু কাজের ক্ষেত্রটি নেই। অথবা কলুষিত।

