চন্দ্রকথা


পরিস্তিতি এমন, যে অনেক নাম ধাম পাল্টে ফেলতেহবে।
যেমন, আগে কত সুন্দর করে বলা হত 'মধুচন্দ্রিমা'কিন্তু এখন এই নাম আর বলার যোগ্য না। নতুন বিয়ে করা দম্পতি চাঁদ সম্পর্কিত কিছু শুনলেই তাদের মানসপটে ভেসে আসবে মেশিনম্যান খ্যাত সাঈদীর মুখ।
এত অপবিত্র একটা মুখ নবদম্পতির মনে উদয় হওয়া একদম অমানবিক। তারা সারাজীবনের সঞ্চিত যাবতীয় রোমান্স মুহুর্তের মধ্যে হারিয়ে ফেলবে এই মেশিনম্যানের জন্য। এটি কাম্য নয়। তাই দেশের কবি - সাহিত্যিকদের কাছে বিনীত অনুরোধ দয়া করে honeymoon. শব্দের নতুন অর্থ তৈরি করে বাঙালির প্রেমের আকুলতা টিকিয়ে রাখেন। এক্ষেত্রে কপি কাচার আজাদ ওরফে স্কুবিডুজ্জামান আজাদের সাহায্য একান্ত কাম্য।
চাঁদকে এভাবে ধর্ষণ করার ফলে সবথেকে বেশী ক্ষতিগ্রস্ত হবে আপামর বাংলার প্রেমিক সমাজ।
কি সুন্দর দিন ছিল! নতুন কারো প্রেমে পরে অল্প গোফ উঠা ছেলেটি চাঁদের মাঝে খুঁজে পেত সেই বালিকাকে। এমনিতেই চাঁদ সুন্দর বস্তু। প্রেমিকের কাছে সেটা হাজারগুণ সুন্দর হয়ে ধরা দিত।
কিন্তু সেই দিন কি আর আছে! এখন চাঁদে খালি মেশিন দেখা যাবে। আহ মেশিন! বাহ মেশিন!
সেই সুন্দরীর কথা চিন্তা করেন, যেই বেচারি সারাজীবন স্বপ্ন দেখে এসছে বিশেষ কাউকে নিয়েপূর্ণিমার রাতে ছাদে বসে তার হাত ধরে চাঁদ দেখে দেখে রাত কাটিয়ে দেবে। তুমুল ভালোবাসার নির্বাক বহিঃপ্রকাশ আর কি।
কিন্তু এখন কি হবে? ছাদে উঠে চাঁদ দেখার সাথেসাথে সুন্দরী বিরক্ত হয়ে রুমে গিয়ে মরার মত ঘুমাবে।
হায় মেশিন! ওহ মেশিন!
খুব সৌভাগ্য আজ হিমুর জন্মদাতা হুমায়ুন আহমেদ বেঁচে নেই। তিনি জীবিত থাকলে বোহেমিয়ান হিমুর জোৎস্না প্রীতি বিশাল হুমকির মুখে পড়ত। হিমু তখন রাতের বেলা চাঁদের দিকে তাকিয়ে একটা সিগ্রেট ধরিয়ে বলত, অদ্ভুত তো! রুপা কি তবে এই মেশিন দেখার জন্যই জোৎস্না নিয়ে এত আহ্লাদ করে!
রবি বাবুও বিপদে পড়তেন বৈ কি। পুত্রশোক নিয়ে যখন লিখতে বসে ভাবতেন, জোৎস্না রাতে সবাই বনেগেছে ;তখন মেশিনের কথা মনে পড়ে হয়তো লেখালেখিথেকেই তাঁর রুচি উঠে যেত। আমরা অমর সাহিত্য থেকে বঞ্চিত হতাম!
ছিঃ মেশিন! ধিক মেশিন!
কৈশোর যৌবনের মাঝামাঝি দাড়িয়ে থাকা ছেলেগুলোও আর নিজেদের 'চন্দ্রাহত'দাবি করতে পারবে না।
ক্যাম্পাসে ফাজিল বান্ধবীর সাথে ভাব নিতে গিয়ে উদাস কন্ঠে যখন বলবে, হায়! আমি চন্দ্রাহত!
তখন বান্ধবী টিপ্পনি কেটে বলবে, বাহ! মেশিনাহত! হিহিহি।
ধ্যাৎ মেশিন, ধ্যাৎ!
তবে আমার সবথেকে চিন্তা হচ্ছে ওই জুটিটার জন্য।
মেয়েটা হবে মিষ্টি দেখতে। মোটেও চাঁদের মত না। ছেলেটা একটু বোকা সোকা। ফ্লার্ট করতে পারে না। কথায় কথায় শুধু বলে, তুমি আমার হৃদয় আকাশের চাঁদ।
মেয়েটি ভালোই জানে, সে চাঁদ না। তবুও শুনতে ভালোই লাগে। একটু লজ্জাও পায়।
কিন্তু এখন কি হবে! (কান্নার ইমু) ছেলেটা লজ্জায় চাঁদের নামও নিতে পারবে না। আর নিলেও লাজুক মেয়েটা এটাকে অশ্লীল ইঙ্গিত মনে করে ঠাস করে চড় বসাবে সাধাসিধা ছেলেটার গালে!
নারে মেশিন! নাহ!
পুনশ্চঃ আমার এক নববিবাহিত মামা পুর্বপরিকল্পিত মধুচন্দ্রিমা প্রত্যাহার করে নিয়েছে মেশিনের অত্যাচারে।

