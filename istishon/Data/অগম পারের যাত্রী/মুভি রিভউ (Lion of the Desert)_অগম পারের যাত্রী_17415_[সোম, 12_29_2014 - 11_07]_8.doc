মুভি রিভউ (Lion of the Desert)


Lion of the Desert
সিনেমা রিভিউ.
Directed by Moustapha Akkad
Produced by Moustapha Akkad
Written by H.A.L. Craig 
Lion of the Desert ১৯৮১ সালে মুক্তিপ্রাপ্ত একটি লিবীয় ঐতিহাসিক চলচ্চিত্র। এখানে দ্বিতীয় বিশ্বযুদ্ধের সময় ইতালীর বিরুদ্ধে স্বদেশীয় সংগ্রামে নেতৃত্বদানকারী লিবিয়ার আদিবাসী বেদুইন নেতা ওমর মুখতারের জীবনী ফুটিয়ে তোলা হয়েছে। লিবিয়ার প্রয়াত তৎকালীন রাষ্ট্রনেতা মুয়াম্মার গাদ্দাফির দেয়া সরকারি অর্থায়নে নির্মিত সম্পূর্ণ ইতিহাসনির্ভর এই চলচ্চিত্রটি পরিচালনা করেছেন মরক্কো বংশোদ্ভুত হলিউডের পরিচালক মুস্তফা আক্কাদ। 
মুস্তফা আক্কাদ হলেন একজন সিরীয় আমেরিকান চলচ্চিত্র নির্মাতা ও পরিচালক, যিনি হ্যালোয়িন চলচ্চিত্র সিরিজ নির্মাণ এবং মুহাম্মদ, দ্য মেসেঞ্জার অব গড এবং লায়ন অব দ্য ডেজার্ট চলচ্চিত্রদ্বয় পরিচালনার জন্য বিখ্যাত| ২০০৫ সালে জর্ডানের আম্মানে তিনি ও তার কন্যা রিমা আক্কাদ মনলা উভয়েই আত্মঘাতী বোমাহামলায় নিহত হন|
চলচ্চিত্রে ওমর মুখতার চরিত্রে অভিনয় করেছেন হলিউড অভিনেতা অ্যান্থনি কুইন। পাশাপাশি ওমর মুখতারের প্রতিপক্ষ তৎকালীন ইতালীয় সেনাপ্রধান রডলফো গ্রাজিয়ানির চরিত্রে অভিনয় করেছেন হলিউড অভিনেতা অলিভার রিড।
মূল গল্প:-
১৯১১ সালে ইতালী-তুর্কী যুদ্ধের সময় অ্যাডমিরাল লুইগি ফারাভেলির নেতৃত্বে ইতালীয় নৌবাহিনীর একটি দল লিবিয়ার উপকূলে পৌছায় যা তৎকালে উসমানীয় তুর্কীদের নিয়ন্ত্রণে ছিল। তুর্কী প্রশাসন ও সেনাদেরকে তাদের অধীনস্থ অঞ্চল ইতালীয়দের কাছে ছেড়ে দিতে বলা হয়। কিন্তু তুর্কী ও তাদের লিবিয় মিত্ররা আত্মসমর্পণের পরিবর্তে লিবিয়ার অভ্যন্তরে চলে যায়। ইতালীয়রা তিন দিন পর্যন্ত শহরে গোলাবর্ষণ করে। এরপর অধিকৃত অঞ্চলকে ইতালীর অধীনস্থ বলে ঘোষণা করা হয়। এই ঘটনা ইতালীয় ঔপনিবেশিক সেনাবাহিনী এবং ওমর মুখতারের বাহিনীর মধ্যে সংঘর্ষের সূচনা করে।
পেশাগত দিক থেকে কুরআন শিক্ষক হলেও মুখতার মরুভূমিতে যুদ্ধকৌশল বিষয়ে দক্ষ ছিলেন। স্থানীয় ভূপ্রকৃতি সম্পর্কে তার সম্যক ধারণা ছিল। তার এই জ্ঞানকে তিনি যুদ্ধক্ষেত্রে ইতালীয়দের বিরুদ্ধে কাজে লাগান। এই ইতালীয়রা মরু অঞ্চলে যুদ্ধের সাথে পরিচিত ছিল না। মুখতার তার ছোট সৈন্যদল নিয়ে সফল গেরিলা আক্রমণে সক্ষম হন। আক্রমণের পর তার বাহিনী মরুভূমিতে আত্মগোপন করত। তার বাহিনী দক্ষতার সাথে বিভিন্ন সামরিক স্থাপনা, সৈন্যবহরের উপর আক্রমণ চালায় এবং যোগাযোগ ও সরবরাহে বিঘ্ন সৃষ্টি করে। তার গেরিলা পদ্ধতির লড়াইয়ে ইতালীয় সৈনিকরা পর্যুদস্ত হয়ে পড়ে।
ইতালীয় গভর্নর আর্নেস্ট বমবেলি ১৯২৪ সালে জেবেল আখদারের পার্বত্য অঞ্চলে পাল্টা গেরিলা বাহিনী গঠন করেন যা বিদ্রোহীদের উপর বেশ কয়েকটি আক্রমণ পরিচালনা করে। মুখতার দ্রুত তার কৌশল পাল্টান এবং মিশর থেকে সাহায্য লাভে সমর্থ হন। ১৯২৭ সালের মার্চে ইতালীয়রা জাঘবুব দখল করে। ১৯২৭ থেকে ১৯২৮ পর্যন্ত মুখতার সানুসি বাহিনীকে পুনর্গঠিত করেন। তার দক্ষতার কারণে ইতালীয় গভর্নর জেনারেল আটিলিয়ো তেরুজ্জি ওমরকে “ব্যতিক্রমী স্থীরচিত্ত ও অটল ইচ্ছাশক্তিসম্পন্ন” বলে উল্লেখ করেন।
১৯২৯ সালে পিয়েত্রো বাদোগলি গভর্নর হিসেবে নিয়োগ পান। ওমর মুখতারের সাথে আলোচনায় তাকে নিঃশর্ত আত্মসমর্পণ করতে বলা হয়। সেই বছরের অক্টোবরে মুখতার এই প্রস্তাব ফিরিয়ে দেন এবং ইতালীয় সেনানায়ক রডোলফো গ্রাজিয়ানির সাথে ব্যাপক যুদ্ধের জন্য লিবিয় যোদ্ধাদের পুনরায় সংগঠিত করেন।
জুনে পরিচালিত সেনা অভিযানে গ্রাজিয়ানির বাহিনী মুখতারের কাছে পরাজিত হয়। পিয়েত্রো বাদোগলি, এমিলো দা বোনো ও বেনিতো মুসোলিনির সাথে গ্রাজিয়ানি মুখতারের প্রতিরোধ ভেঙে দিতে পরিকল্পনা করেন। পরিকল্পনা অনুযায়ী সহস্রাধিক মানুষকে উপকূলবর্তী কনসেন্ট্রেশন ক্যাম্পে নিয়ে আসা হয়, গিয়ারাবুবে উপকূল থেকে লিবিয়া ও মিশরের সীমানা বন্ধ করে দেয়া হয়। এর উদ্দেশ্য ছিল যাতে যোদ্ধারা কোনো বিদেশী সাহায্য না পায় এবং স্থানীয় জনতার সমর্থন থেকে বঞ্চিত হয়। সানুসিদের প্রতিরোধে গ্রাজিয়ানির এই পরিকল্পনা সফল হয়। বিদ্রোহীরা সাহায্যবঞ্চিত হয় এবং ইতালীয় বিমান দ্বারা আক্রান্ত হয়। স্থানীয় চর ও সহায়তাকারীদের সাহায্যে ইতালীয় বাহিনী স্থলযুদ্ধেও বিদ্রোহীদের উপর আধিপত্য স্থাপন করে। ঝুকি সত্ত্বেও মুখতার লড়াই চালিয়ে যান। ১৯৩১ সালের ১১ সেপ্টেম্বর তাকে অতর্কিত আক্রমণ করে প্রেপ্তার করা হয়।
ইতালীয় ঔপনিবেশিকদের বিরুদ্ধে মুখতারের প্রায় ২০ বছরব্যাপী লড়াই ১৯৩১ সালের ১১ সেপ্টেম্বর তার প্রেপ্তারের মাধ্যমে সমাপ্তি লাভ করে। স্লোনটার নিকটে যুদ্ধে তিনি আহত অবস্থায় প্রেপ্তার হন। শেষে প্রহসেনর রায়ে তাকে প্রকাশ্যে ফাঁসিতে ঝুলিয়ে মৃত্যুন্ড দেয়া হয়। কনসেন্ট্রেশন ক্যাম্পে তার অনুসারীদের সামনে সত্তর বয়সী এই বীরকে ফাঁসিতে ঝোলানো হয়।
সিনেমার শেষ দৃশ্যে যখন ফাসি দেয়া হয় তার তার ভাঙ্গা একমাত্র চশমাটি তার পালিত নাতি কুড়িয়ে নেয়.. তখন নিজেকে সংযত রাখা কষ্টকর। 
সুত্র : উইকিপিডিয়া......
আইডি এম বি.. 

