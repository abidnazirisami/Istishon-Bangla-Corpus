 মসজিদ


ও বন্দে আলী একটা মসজিদ বানাবো ভাবছিলাম। কেমন হবে বলতো? 
 তা চাচা কি উদ্দেশ্যে বানাবেন? 
এই বেডা উদ্দেশ্য আবার কি?জীবনে তো পাপ কম করলাম না। তাছাড়া মানুষগুলো সব নামাজ রোজা করে না। তাই ভাবছিলাম হাতের কাছে মসজিদ হইলে একটু আধটু নামাজ পড়তো। বড় হুজুর ওইদনি ওয়াজে কইলো মসজিদ হইলো আল্লাহর ঘর? আমার মৃত্যুরপরও যতদিন যত মুসল্লি এখানে নামাজ পরবো আমার নামে সওয়াব লিখা হইবো।
 উদ্দেশ্যটা চাচা আমার কাছে পরিষ্কার না।
 কেন? কেন?
 না মানে আপনি আসলে মানুষের উপকারের জন্য করতেছেন নাকি সওয়াবের আশায়।কোন কিছু আশা বা বিনিময় করে প্রকৃত উপকার হয় কি?
 ওই দুটোই হইলো আর কি? আচ্ছা বলতো কোন ক্ষ্যাত টাই করা যায়? বাড়ির উত্তর পাশে না দক্ষিণ পাশে? 
 চাচা উত্তর পাড়ায় তো একটা মসজিদ আছে (কালোর বাপে জমিদান করছিলো।)
তয় কি অইছে? কালোর বাপে আমার ঘরে মুনি খাইটা খাইছে। আমি হের মসজিদে নামাজ পরবো কেন?
 আরে চাচা আমি এইডা কইনাই তো। বলতে চাইছিলাম হাদীস মোতাবেক এক মসজিদের আজানের ধ্বনি যত দূর শোনা যায় এই সীমানার ভেতর অন্য মসজিদ বানানো নাকি নিষেধ আছে ? তবে মাইকের বিষয়ে কিছু বলে নাই। আমি নিশ্চিত।
 তুই জব্বর প্যাঁচাছতো। কে কইছে এই হাদিস? ভূয়া হাদিস দিয়া ইসলাম চলবোরে? যে হারে মানুষ বাড়তাছে এতে ঘরে ঘরে মসজিদ দরকার?
 তা অবশ্য টিক কইছেন। তয় চাচা মসজিদ বানাইয়া মুসল্লি না দিতে পারলে টেলা কিন্তু আপনার উপর। আল্লাহর কাছে জবাব কিন্তু আপনারই দিতে অইবো।
 তুইতো দেখছি আমারে শান্তি দিবিনা। বাদ দে এগুলা। সিদ্ধি (গাঁজা) আছে নি সাথে? 
 কি যে কন থাকবো না মানে? বাঁইচা আছি এইডার উপর। এই নেন, তবে বেশী খাইয়েন না কিন্তু?
অইডা আমি বুঝবো নে। এতো প্যাঁচাল পারিস না।
 চাচা ঐযে বড় হুজুর মনে হয় এইদিকেই আইতাছে। 
 শালার আসার আর সময় পাইলো না। আর দুইডা টান দিয়াই নিতাম। চল..
আসসালামু ওয়ালাইকুম হুজুর। 
 ওয়ালাইকুম আসসালাম।কেমন আছেন মিরু সাব।
 এইতো হুজুর ভালই আছি আপনাগো দোয়ায়। 
 হুজুর এত কাজের চাপে আপনার জন্য দোয়া করে কোন সময়। 
 আরে বন্দে আলী আমি সকল মুসলমানের জন্য দোয়া করি। সকল মুসলমানকে আল্লায় যেন হেদায়েত করে। 
 হুজুর আমি আসলে একটা আল্লার ঘর বানাইতে চাইছিলাম। 
 তাতো খুব ভাল কথা। বুঝলা মিরু সাব আল্লা এমন লোকদেরই পছন্দ করে। যারা আল্লার সন্তুষ্টির জন্য, মুসলমানের জন্য কাজ করে। 
 হুজুর আমার একটা কথা আছে। 
 ক। 
 উত্তর পাড়া, মধ্য পাড়া, দক্ষিণ পাড়া মিলাইয়া তো 12 খান মসজিদ আছে। আল্লা এত ঘরে একসাথে কেমনে থাকে?তাছাড়া শবেবরাতের রাইতে আল্লা আরশ থাইকা প্রথম আসমানে নাইমা আসে? তাইলে আল্লা আরশে থাকে কখন, মসজিদেই থাকে কখন? আল্লা কি সর্বত্র বিরাজমান।(তবেতো নাপাক বস্তুতে ও থাকতে হয়।) এত বড় আরশ রাইখা ঘরের দরকার পড়ে কেন? 
 নাওযুবিল্লাহ মিন যালেক। আল্লা সবই পারে।(আল্লার কেরামতি বুঝা বড় দায়।) আছে আছে সব প্রশ্নের উত্তর আছে।সব সমস্যার সমাধান দিতে পারে আল কোরআন। বড় বড় আলেমের কাছে গেলে উত্তর পাবি। আর মিরু মিয়া সংগ ত্যাগ কর। কথায় আছে সৎ সংগে স্বর্গ বাস, অসৎ সংগে সর্বনাশ। 
 বন্দেআলী হুজুরের কথাতো ভাল ঠেকলো না। সমাধান খুঁজতে যদি বড় বড় হুজুরই খুঁজা লাগে তয় আমল করবো কখন। আল্লায় এতো জামেলা দিলো কেন? 
 সিদ্ধি ধরছে মনে হয়। 
 কি কইলি? 
 কিছু না।(মনে মনে সিদ্ধি খাইলে বুদ্ধি বাড়ে, চৌদ্দ গুষ্টির মান বাড়ে।) 
বুঝলি দুনিয়া বড় আজব কারখানা। শুধু আল্লার পরিক্ষা আর পরিক্ষা। 
 হুম। এই পরিক্ষায় পড়েইতো রইস ভাইয়ের পাঁচ বছরের ছেলেটা বিনা চিকিৎসায় মারা গেল। কত পানি পড়া খাওয়াইলো কাজ হইলো না। যেখানে সাত বছর না হইলে নামাজ ফরজ না। সেখানে নাবালক পাঁচ বছরের বাচ্চার কিসের পরিক্ষা? কন তো? 
 তোর কথা না, কেমন জানি উল্টাপাল্টা। 
ওই বন্দে ভাই। আমারে বাঁচা ভাই। 
 কি হইছে রইস ভাই। 
 তুইতো জানস আমার বউ পোয়াতি ছিল, সকাল থাইকা ব্যথা উঠছে। কি করুম বুঝতাছিনা।
 কি কস? সকাল থেকে ব্যথা উঠছে এহন বাজে রাইত আটটা। তাড়াতাড়ি রেডি অ আমি ভ্যান লইয়া আইতাছি, হাসপাতালে যাইতে অইব।
তুমি তাড়াতাড়ি আইয়ো ভাই। 
বন্দে আলী রইসউদ্দীনের না দুহ মাইয়া দুই পোলা। আবার বাচ্চা নিতে গেলো কেন? 
 ইমাম মানুষ, জন্মনিয়ন্ত্রণ পদ্ধতি হারাম। তাই আর কি করবো, প্যাঁচ লাইগা হইয়া গেছে আরকি। চাচা আমি গেলাম। 
 হুম যা। ঐ..... বন্দে আলী।
কি ...চাচা? 
 সকাল বেলা লাঙ্গল লইয়া ক্ষ্যাত দুইটা একটু হালচাষ করে দিস। 
 কেন চাচা? তাইলে মসজিদ? 
 এইডা আমি পরে দেখবোনে। 
 আচ্ছা ঠিক আছে, সকাল সকাল যাবোনে। (সিদ্ধি খাইলে বুদ্ধি বাড়ে, চৌদ্দ গুষ্টির মান বাড়ে।)।

