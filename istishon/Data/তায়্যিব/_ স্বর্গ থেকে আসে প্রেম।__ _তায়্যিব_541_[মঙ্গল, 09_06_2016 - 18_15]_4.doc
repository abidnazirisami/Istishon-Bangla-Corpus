_ স্বর্গ থেকে আসে প্রেম।__ 


আমার রুমমেটের বদৌলতে প্রতিদিন ভোরবেলা " যে প্রেম স্বর্গ থেকে এসে জীবনে অমর হয়ে রয় " গানটি শুনতে শুনতে আমার নিজের গানটির প্রতি বিরক্ত লাগা শুরু হইছে। (যদিও গানটি আমার খুব ভাললাগতো)বিরক্ত হওয়াই সমস্যা ছিলনা কিন্তু প্যাঁচ লাগলো "যে প্রেম স্বর্গ থেকে এসে " কথাটায়।
আগেও প্রেম স্বর্গীয় বা প্রেমে স্বর্গীয় সুখ এসব কথা শুনেছি। আর মনে মনে উত্তর খুঁজেছি - প্রেম জিনিসটা কি?
কিভাবে প্রেমের অনুভব হয়? প্রেমের উৎপত্তি কোথা থেকে? স্বর্গে এত এত জিনিস থাকতে প্রেমই কেন স্বর্গ থেকে আসলো?স্বর্গীয় প্রেম কে আবার খারাপ চোখে দেখা হয় সমাজে।
প্রশ্ন গুলোর উত্তর আগেও কিছুটা পেয়েছিলাম। তবে বিজ্ঞানের কঠিন জিনিসকে সহজভাবে বুঝতে অভিদার কোন বিকল্প ছিলনা। অভিজিৎ দার "ভালবাসা কারে কয় " পড়ার পর আরোও কিছুটা স্বচ্ছ হলো ধারণা। (যদিও বিজ্ঞান আমার পড়তে ভাললাগে, বুঝি একটু কম)
যতদিন প্রেম স্বর্গের মত অদৃশ্য ছিল ততদিন একে স্বর্গীয় বলা যেত। প্রেম এখন দৃশ্যত, তাই একে স্বর্গীয় বলার সুযোগ আর নাই।আধুনিক বিজ্ঞানের বিবর্তনীয় মনোবিজ্ঞান ( Evolutionary psychology) এর মাধ্যমে প্রেম এখন দৃশ্যমান।
প্রেম আসলে স্বর্গীয়-টর্গীয় কোন কিছু না। মূলত বিবর্তনের যৌনতা নির্বাচনের মাধ্যমে একে খুব সুন্দর ভাবে ব্যাখ্যা করা যায়।
যৌনতা নির্বাচনের দুটি শর্ত হল - প্রাণীর প্রজননক্ষম বয়স পর্যন্ত বেঁচে থাকার চেষ্টা ও সঠিক যৌনসঙ্গী নির্বাচনের মাধ্যমে বংশানু পরবর্তী প্রজন্মে ছড়িয়ে দেওয়া।
আর এই সঠিক যৌনসঙ্গী নির্বাচনেই প্রেমের উদ্ভব। প্রেমের সব রসায়নের পিছনেই যৌন নির্বাচনের ভূমিকা। আবার প্রকৃত প্রেম নাকি একবারই আসে। অবশ্য প্রেমের বিয়ের পরও আমরা পরক্রিয়া নামক আরেকটা প্রেম দেখি।(সমাজে এরকম উদাহরণ ভুরিভুরি)
সঠিক যৌনসঙ্গী নির্বাচন যদি প্রেম হয় তবে পরক্রিয়া আবার কেমনে কি?
আসলে যখন কেউ প্রেমে পড়ে তখন তার মস্তিষ্কের ভেন্ট্রাল এবং কর্ডেট অংশ উদ্দীপ্ত হয়ে ডোপামিন, অক্সিটাইসিন, ভোসোপ্রেসিন সহ নানা ধরনের হরমোন নিঃসরন হয়। এই হরমোন গুলো প্রেমানুভুতি জোগায়। ভোসেপ্রেসিন হরমোনের তারতম্যের কারনে মানুষ একগামী ও বহুগামী হয়। (পরক্রিয়া বহুগামীতার ফসল) যদিও বিবর্তনীয় ধারায় আমাদের পূর্বপুরুষরা আগে থেকে বহুগামী ছিল। এর পিছনে (বহুগামীতার) আরও অনেক কারণ আছে।তবে ভোসেপ্রেসিন হরমোনের নিঃসৃত করে বহুগামীতা রোধ করা যায় কিনা জানা নাই। (বহুগামীতার পিছনে অনেক কারণে মধ্যে একটি এই হরমোন)
কি বিচ্ছিরি অবস্থা একটা লিখতে গেলে আরও দশটা চিন্তা মাথায় আসে। উল্টা পাল্টা চিন্তা তাই এখানেই ক্ষ্যামা। 
আই লাভ ইউ টু।

