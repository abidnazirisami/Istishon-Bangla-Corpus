হঠাৎ ছাগল_



মনে করুন আপনি হঠাৎ আবিষ্কার করলেন আপনার পাশের বাড়ির উচ্চশিক্ষিত, নম্র-ভদ্র ছেলেটি হঠাৎ ছাগল হয়ে গেছে! শুধু তাই নয়, সে দাবী করছে “দুনিয়াটা কি শুধু মানুষদের যে তা মনুষ্য নিয়মে চলিবে? দুনিয়াতে ছাগলেরও সমান অধিকার। আজ থেকে দুনিয়া ছাগলের নিয়মে চলিবে।” আপনি কি করবেন?
১। তার দাবী দাওয়া নিয়ে তার সাথে আলোচনায় বসতে পারেন। সেই আলোচনা বিভিন্ন টিভি চ্যানেলে সম্প্রচার করতে পারেন।
২। এতো দিনের পরিচয় কি আর করবেন কিছু কাঁঠাল পাতা এনে খাওয়াতে পারেন। 
৩। সে যে হঠাৎ ছাগল হয়ে গেছে তা অস্বীকার করতে পারেন। কারন মানুষ কখনো আচমকা ছাগল হয়ে যায় না। তার মানে সে আগে থেকেই ছাগল ছিল, আপনিই ভুল জানতেন। কিন্তু ভুলেও তার সাথে আলোচনা বা তর্ক করে নিজেকে বেকুব প্রমান করবেন না, কারন বুঝায়ে লাভ নাই। ছাগল মানুষ হইছে এমন নজির দুনিয়াতে নাই।

