ইমরান_ জী হুজুর!


বেশ কয়দিন ধরে ইমরানকে খুব চিন্তিত দেখাচ্ছে। এক সময় জনগণ তার সাথে ছিল। আহা! কি অপূর্ব সেই দিন। লক্ষ, লক্ষ মানুষ............সবাই তার পক্ষে। অঙ্গুলি হেলনে চলছে সবাই। কিন্তু সেই সুদিন টিকলো না বেশিদিন। বড় বড় রথি মহারথিরা চলে আসলেন মঞ্চে। কেউ পর্দার আড়ালে, কেউ সামনে। তাকে আপোষের রাস্তায় হাটতে হোল। না হলে যে তেনারা ক্ষুব্ধ হবেন। ইমরান মোমবাতি জ্বালান, পায়রা উড়ান.........জনগণ দূরে সরে যায়। যাক, তাতে কি তেনারা তো আছেন।
কি যে হোল হথাৎ! জামাতিরা নাস্তিকতার অপবাদ দিয়ে দিল। দেশের সহজ সরল ধর্মপ্রাণ মানুষের একটা অংশ তাদের অপপ্রচার সত্য বলে মেনে নিল। পায়ের নিচ থেকে ক্রমশ মাটি সরে যেতে লাগলো। কিন্তু তেনারা তো আছেন।
তবে আজ অনেকদিন পর ইমরানের মনটা খুব ভাল। কাল রাজাকার শিরোমণি গোলাম আযমের রায় হবে। আজ থেকে আবার শাহবাগে অবস্থান। আবার শাহবাগ! আবার মঞ্চ! ক্যামেরা! টিভি! আহ!
আজ গোলাম আযমের রায় হবে। কুখ্যাত রাজাকার শিরোমণি গোলাম আযম। ইমরান সত্যই ঘৃণা করে তাকে।
রায় দেয়া হল। কিন্তু একি! ৯০ বছর কারাদণ্ড? ফাঁশি নয়? এখন?
ক্যামেরা ঘিরে ধরেছে তাকে। কি বলবেন ইমরান? তাকে তো এখন তেনারা তাকে চিনছেনই না। জনগণ যখন তার সাথে নেই তাকে আর তাদের কি দরকার। কি বলবেন! নিরাপদ কিছু্ একটা বলা দরকার। এই যেমনঃ সন্তুষ্ট নই, অবস্থান চলবে ইত্যাদি। আশা করি কিছুক্ষনের মধ্যে তেনাদের কাছ থেকে ইন্সট্রাকশান চলে আসবে।
কিন্তু অমি ভাইয়ের মোবাইল বিজি কেন এতো! শিট! কি যে বলব? কি যে করব কিছুই তো বুঝছি না! ভাই নিশ্চয় উপরে কথা বলছেন। এই তো ভাই ফোন ধরেছেন! জী, জী.........
তার মানে হল আমরা শাহবাগে অবস্থান করব। কোন কর্মসূচি নয় এই তো ভাই? ঠিক আছে। আর যদি জনগণ বেশি ক্ষেপে যায় তবে টপাটপ জায়গাটা দখল করতে হবে। নেতৃত্ব হাতে রাখতে হবে। প্রয়োজনে জান দিতে হবে। না, না............রাজাকারের ফাশির দাবিতে আমি জান দিতে সব সময় প্রস্তুত। 
আহ! রাজপথ যদি আবার উত্তাল হয়? আবার লক্ষ লক্ষ জনতা............ক্যামেরা, মাইক্রোফোন.........আহ!
এই যে, এই যে ইমরান সরকার। রায় নিয়ে আপনার প্রতিক্ক্রিয়া জানতে চাচ্ছিলাম।
রায়? না মানে...ইয়ে...মোবাইল বিজি......ইয়ে......মানে......গোলাম আযম খুব খারাপ......মানে ফাঁশি......মানে ৯০ বছর...মানে............

