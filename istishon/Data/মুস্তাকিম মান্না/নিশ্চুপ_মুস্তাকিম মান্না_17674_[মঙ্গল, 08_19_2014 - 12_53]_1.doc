নিশ্চুপ


আকাশ আজ ধূসর।অঝোরে কাঁদছে।ওর চোখের জল বৃষ্টিরুপে অভ্রলোকে প্রবেশ করছে। সব লেগে থাকা ধুলো আজ বৃষ্টি স্রোতে মৃত্তিকায় লুটিয়ে পড়ছে।পথ বেয়ে ছোট্ট স্বচ্ছ জলের ধারা নির্মল আনন্দে আপন মনে চলতে থাকে।কঁচু গাছগুলো কেমন যেন অসামাজিক,বৃষ্টি ফোঁটাকে যেন তারা মেনেই নিতে পারছে না।যতই ফোঁটাগুলো যেচে এসে বন্ধুত্ব করতে চায় ততই দূরে ঠেলে দেয়।পাঁতিহাসদের আজ আনন্দের দিন,জমে থাকা জলে সেই সকাল থেকেই তারা স্নানে ব্যাস্ত।সবুজ ঘাসরা ফিরে পেয়েছে প্রাণের স্পন্দন।গায়ে লেগে থাকা পানিতে অশ্বথ গাছটা অশরীর রুপ নিয়েছে।কেমন যেন গা ছমছমে পরিবেশে নিজেকে বন্দি করে রেখেছে।গোয়াল ঘরের গরুটা আর সহ্য করতে না পেরে ক্ষণিক পরপর ডেকে ডেকে অস্থির হয়ে পড়ছে।উঠোনের এক কোণে কাকভেজা মুরগসম্প্রদায় দাড়িয়ে দাড়িয়ে ঝিমুচ্ছে।
এ যেন বিবর্ণ প্রকৃতিরুপ।
আজ বিশ্রাম।
সব আজ নিশ্চুপ। 

