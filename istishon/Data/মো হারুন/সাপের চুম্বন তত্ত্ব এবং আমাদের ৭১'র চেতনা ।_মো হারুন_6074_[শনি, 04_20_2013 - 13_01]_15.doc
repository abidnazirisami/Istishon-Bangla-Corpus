সাপের চুম্বন তত্ত্ব এবং আমাদের ৭১'র চেতনা ।


মাননীয় প্রধানমন্ত্রী শেখ হাসিনা আপনার অবগতির জানাচ্ছি যে সাপ কক্ষনো চুমু খায়না । কেউ যদি সাপ চুমু দেয় এই বিশ্বাসে সাপের সাথে প্রেম প্রেম খেলা করে হয় সে মহা আহম্মক নয়তো ধূর্ত সাপুড়ে । আমরা আপনাকে একজন ধূর্ত সাপুড়ে হিসেবে দেখতে চাই । কারন আপনি এখন যে সাপ নিয়ে খেলছেন তারা প্রচন্ড বিষাক্ত সাপ । তারা ইতিমধ্যে তাদের বিসবাস্প ছড়াতে শুরু করেছে । তারা আমাদের হাজার বছরের ঐতিহ্য , মহান মুক্তিযুদ্ধ , আমাদের স্বাধীনতা তথা আমাদের অস্তিত্বের উপর আঘাত হেনে আজ কথা বলেছে ।
ওরা মসজিদে মসজিদে দেশের বিরুদ্ধে প্রকাশ্যে বিসবাস্প ছড়াচ্ছে । এখন মাদ্রাসাগুলো এক একটা জঙ্গি তৈরির কারখানা । এদিকে আপনাদের কোন নজর নাই। আমরা সময় সময় দেখি আপনি কিছু মৌলানার সাথে বসেন , তাদের মিষ্টি কথা শুনে হয়ত আপনি খুশি হয়ে যান , হয়তো ভাবেন যাক বাবা ভোটের বাক্স ঠিক আছে । যদি এই ধরনের চিন্তা করে থাকেন তাহলে আপনার জন্য করুণা ছাড়া আমাদের আর করার কিছু থাকবেনা । এই মওলানা গুলো কক্ষনো এই দেশ , এই দেশের ইতিহাস , ঐতিহ্য , মুক্তিযুদ্ধ , মুক্তিযুদ্ধের পক্ষের শক্তি , মুক্তিযুদ্ধের চেতনা মেনে নেবেনা । তারা আজ নেমেছে এগুলো ধংসের খেলায় । ওরা বিষাক্ত কালসাপ , ওরা ভালবাসতে জানেনা ,ওদের অন্তরে এই দেশের জন্য ঘৃণা ছাড়া আর কিছু অবশিষ্ট নাই। ওরা এই দেশ , সংবিধান তথা দেশের সামগ্রিক অস্তিত্বকে ধংসের খেলায় নেমেছে এবং দুঃখের সাথে বলতে হচ্ছে এতে ওরা আপনার অনুগ্রহও পাচ্ছে । আবারও বলছি প্লিজ , সাপ নিয়ে খেলবেন না । সাপ কক্ষনো চুমু দেয়না ।
আমরা সবসময় বলি আওয়ামীলীগ জয়ী হলে আওয়ামীলীগের কিছু মুষ্টিমেয় নেতা কর্মী লাভবান হন , দেশ সামান্য কিছু পায় । কিন্তু আওয়ামীলীগের পরাজয় মানে বাংলাদেশের পরাজয় । আমরা বাংলাদেশের নাগরিক , মুক্তিযুদ্ধের সপক্ষ শক্তি এখনও আপনাকে বিশ্বাস করতে চাই । আমরা চাইনা মুক্তিযুদ্ধের সপক্ষ শক্তির পরাজয় হোক কিন্তু আপনি যদি দেশ বিরোধী, স্বাধীনতার চেতনা বিরোধীদের খুব বেশি আশ্রয় প্রশ্রয় দেন তখন আমরা আহত হয় । আমাদের চেতনা আহত হয় ।
দেশের অস্তিত্ব রক্ষার স্বার্থে আপনি এখনই কওমি মাদ্রাসাগুলো নিয়ন্ত্রনের উদ্যোগ গ্রহণ করুন । ওরা এই দেশ , এই দেশের স্বাধীনতা , ইতিহাস ঐতিহ্য কক্ষনো মেনে নেয়নি এবং নেবেওনা । সুযোগ পেলে আক্রমণ করবে এই দেশের স্বাধীনতায়, আমাদের মুক্তিযুদ্ধের চেতনায় এবং প্রতিনিয়তই ওরা গোপনে তা করে যাচ্ছে ।
তবে কেন ওদেরকে ছাড় দেওয়া ।
কসম এই দেশের । আমরা এখনও আপনাকে বিশ্বাস করি । স্বাধীনতার সপক্ষ দলের নেত্রি হিসেবে আপনার কাছে আমাদের অনেক চাওয়া । সর্বশেষ চাওয়া আমার সোনার বাংলা যেন সোনার বাংলা থাকে ।পাপের কালো থাবা যেন আমার পবিত্র বাংলায় না লাগে ।

