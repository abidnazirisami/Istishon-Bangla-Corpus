হেফাজতিরা এখন সরকারমুখী কিন্তু আমাদের ক্ষমা তারা পাবেনা।


হেফাজতিরা এখন নরম সুরে কথা বলছেন।
সরকারের সাথে আলোচনায় বসতে চাচ্ছেন।
কেন?
সরকার কি হেফাজতিদের ১৩ দফা মেনে নিয়েছেন?
ব্লগারদের ফাসি দিয়েছেন?
নারী নীতি বাতিল করেছেন?
সংবিধানে আল্লাহর উপর পূর্ণ আস্থা ও বিশ্বাস পুনস্থাপন করেছেন?
যত টুকু জানি উপরের কোন দাবিই পূরণ করেননি ।
তবে কেন তাদের এইরকম বিড়ালের মত আচরণ?
প্রথম দিকে সরকার সরকার বিভিন্ন সময় তাদের সাথে আলোচনায় বসতে চেয়েছিলেন ।
কিন্তু তাতে হেফাজতিরা কর্ণপাত করেনি বরং উল্টা সরকারকে ক্ষমতাচ্যুত করার হুমকি দিয়েছিলেন। তবে এখন এখন বিড়ালের মত আচরণ?
কোথায় গেলো হেফাজতিদের ঈমানি শক্তি?
আমাদের কথা-
সরকার হয়ত হেফাজতিদের সাথে আলোচনায় বসবে। আগেও বলেছি সরকারের মগজের দরকার নাই, তাদের দরকার মাথার। হেফাজতে প্রচুর মাথা আছে তাই ভোটের হিসাবে তাদের সাথে আলোচনায় বসার ইচ্ছা সরকারের থাকতে পারে। তাতে আমাদের কোন আপত্তি নাই।
কিন্তু হেফাজতিরা যে এতগুলো মানুষ মেরেছে তার দায় কে নিবে?
হেফাজতিরা যে কোরানে আগুন দিয়েছে তার দায় কে নিবে?
হেফাজতিরা যে পুলিস- বিজিবি মেরেছে তার দায় কে নিবে?
আমাদের কিছু তরুণ যারা আওয়ামীলীগ করত বলে হেফাজতিরা তাদের হত্যা করেছে তার দায় কে নিবে?
এবং হেফাজতিদের দাবি অনুযায়ি আমাদের কিছু ব্লগার ভাইকে যে অন্ধকার জগতে রাখা হয়েছে তাদের কি হবে?
দেশের প্রায় প্রতিটি জায়গায় গণজাগরণ মঞ্চের কর্মীদের উপর আক্রমন করেছে হেফাজতিরা। তাদেরকে নাস্তিক বলে সারাক্ষন গালিগালাজ করেছে হেফাজতিরা।
হেফাজতিরা তো এই দায়বার এড়াতে পারেনা?
আমাদের ব্লগার ভাইয়েরা ধর্ম অবমাননার অপরাধে জেলে আর হেফাজতিরা কোরান পুড়িয়ে এই বাংলার মুক্ত আকাশে ঘূরে বেড়াবে তা তো হতে পারেনা। 

