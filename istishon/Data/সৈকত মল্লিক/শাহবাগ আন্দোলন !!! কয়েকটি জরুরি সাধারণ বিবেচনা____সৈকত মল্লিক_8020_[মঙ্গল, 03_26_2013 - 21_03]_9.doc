শাহবাগ আন্দোলন !!! কয়েকটি জরুরি সাধারণ বিবেচনা___


'জনগণ'ই 'জনগণে'র শক্তি, 'জনগণ' ছাড়া 'জনগণের' আর কোন বন্ধু নাই।
'জনগণের সংগঠন' ছাড়া 'জনগণে'র মুক্তি নাই।
১... ৭১' সালেও জনগণই জনগণের শক্তি ছিল, আর শত্রু ছিল 'শত্রুর সাথে আঁতাতকারী' বেঈমানেরা। আজ ২০১৩ সালেও আমাদের নির্ভর করতে হবে জনগণের ওপরই,আর প্রত্যাখ্যান করতে হবে আঁতাতকারীদের।
২... আন্দোলন ছোট থেকে বড় হয়, অসংগঠিত থেকে সংগঠিত হয়, হাল্কা থেকে তীব্র হয়, তীব্র থেকে তীব্রতর হয়... এটাই সাধারণ নীতি। এই নীতির বিপরীতে কোন আন্দোলন হয় না, সেটা হয় 'আন্দোলন আন্দোলন খেলা'। যে নেতৃত্ব আন্দোলনকে শুকিয়ে মারার পথে ধাবিত করে, বুঝতে হবে তারা সঠিক কিংবা যোগ্য ডিরেক্টর নয়।
৩... আন্দোলনের নিরাপত্তা ব্যবস্থা আন্দোলনকারীকেই গড়ে তুলতে হয়। যেটাকে বলা যায় 'জনগণ দ্বারা জননিরাপত্তা' কিংবা 'গণ প্রতিরক্ষা'। 
৪... 'আমার শত্রুর শত্রু, আমার বন্ধু'- এই নীতিতেই যুদ্ধ করতে হয় ঠিকই, কিন্তু যাকে আমি আমার 'শত্রুর শত্রু' মনে করছি, সে আসলেই তাই কিনা, তা পুরোপুরি নিশ্চিত না হয়ে বন্ধুত্ব করলে সেই যুদ্ধে পরাজিত হওয়ার সমূহ সম্ভাবনা থাকে। আমার শত্রুকে পৃষ্ঠপোষকতা দিয়ে যে বড় করে, সে আসলেই আমার বন্ধু কিনা তা সচেতনভাবে বিবেচনায় রাখা খুব জরুরি।
৫... আন্দোলনে নেতা থাকে, কিন্তু নেতা-নেতৃত্ব কোন স্থায়ী ব্যাপার নয়। আন্দোলন, আন্দোলনের স্বার্থেই যোগ্য ও সত্যিকারের নেতা খুজে নেয়। অর্থাৎ, যেমন আন্দোলন তেমনই নেতা, যতটুকু সংগ্রাম ততটুকুই অর্জন। 
'হতাশা' আন্দোলনের সবচেয়ে ক্ষতিকর বিষয়। সঠিক লক্ষ্যে আন্দোলনে ঐক্যবদ্ধ থাকাটা সবচেয়ে জরুরি বিষয়। সংগ্রাম- সংগঠন-সংগ্রাম, তীব্র সংগ্রাম-আরো বড় সংগঠন-তীব্রতর সংগ্রাম... ... ... সংগ্রাম। বিজয়, তারপর আবার আরো বড় সংগ্রাম।
'সংগ্রাম' ছাড়া মানব জীবনের আর কোন মানে নাই। 'জনগণ' ছাড়া 'জনগণের' আর কোন বন্ধু নাই। 

