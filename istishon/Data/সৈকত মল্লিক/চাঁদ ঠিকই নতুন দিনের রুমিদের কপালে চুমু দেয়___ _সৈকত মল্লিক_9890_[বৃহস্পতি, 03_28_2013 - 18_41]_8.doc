চাঁদ ঠিকই নতুন দিনের রুমিদের কপালে চুমু দেয়___ 


'একাত্তরের রুমি'রা ২০১৩ সালে এসে নিলয়, শুভ্র, আকাশ, জয়, আনন্দ, মানিক, দ্বীপ, প্রধান, সাফি, নদী, মিতু, হামজা... হয়ে হাজির হয়েছে। নতুন দিনের রুমিদের শ্রদ্ধা, স্যালুট।
নিলয়, শুভ্র, আকাশ, জয়, আনন্দ, মানিক, দ্বীপ, প্রধান, সাফি, নদী, মিতু, হামজা... । ওরা যখন যুদ্ধাপরাধীদের বিচার ও জামাত-শিবির নিষিদ্ধের দাবীতে আমরণ আনশন করছে, তখন ''মুক্তিযুদ্ধ ব্যাবসায়ী'' দল ও ব্যাক্তিদের তৎপরতা কিন্তু থেমে নেই!
১... মহান ''মুক্তিযুদ্ধের স্বপক্ষের'' রক্ষী অমি পিয়াল অসভ্য কুটনামি করে বেড়াচ্ছেন। ইচ্ছামতো বাপ বানাচ্ছেন!!!
২... ''মুক্তিযুদ্ধের স্বপক্ষের'' প্রসিকিউটর রাজাকার কামারুজ্জমানের বিরুদ্ধে অভিযোগ গঠন করতে গিয়ে তালগোল পাকিয়ে ফেলছেন, কাঠগড়ায় বসে কামারুজ্জজামান হাসছেন।
৩... ''স্বাধীনতার ঘোষক'' দলের খালেদা হরতাল ফেরি করে বেড়াচ্ছেন, সেনাবাহিনীকে শান্তি প্রতিষ্ঠায় মাঠে নামতে আহবান করছেন। তার দেখাদেখি কিনা জানি না, শেখ হাসিনাও খালেদার মতোই সেনাবাহিনীকে গণতন্ত্র রক্ষায় ভূমিকা পালনে আহবান জানাচ্ছেন।
৪... ওদিকে দেশের সম্পদ বিদেশি কোম্পানীর মাধ্যমে পাচার করার তৎপরতাও থেমে নেই। হোসেন মনসুর সাহেব বলে যাচ্ছেন, ''আমরা পানির দামে গ্যাস ব্যবহার করি''। যদিও সেই পানি সারাদেশে দেয়া সম্ভব হয় না। পাইপ লাইন প্রস্তুত হয় বিদেশে যাওয়ার জন্য।
৫... ''বন্ধু রাষ্ট্র'' ভারতের বিএসএফের গুলিতে মানুষ হত্যা অব্যাহতভাবে চলছেই। যদিও হত্যাকে নাকি ''স্বাভাবিক মৃত্যু'' বলতে হবে!!! (বন্ধুর হাতে আমার মৃত্যু ঘটছেই!!!)
৬... ''মুক্তিযুদ্ধের স্বপক্ষের'' গডফাদার শামীম ওসমানের কুদরতে ত্বকী'দের লাশ পেট ফুলিয়ে শীতলক্ষ্যায় ভেসে উঠছে। সাধারণ মানুষের প্রতিবাদও থেমে নাই। থেমে নাই ''মুক্তিযুদ্ধের স্বপক্ষের'' ছাত্রলীগের বাধা, গুন্ডামী।
৭... ''মুক্তিযুদ্ধের স্বপক্ষের'' স্বরাষ্ট্রমন্ত্রী যেকোন নাশকতা দেখা মাত্রই গুলি করার হূকুম দিয়েছেন, যেন কারফিউ চলছে। নাশকতা দেখবেন কিন্তু ধরবেন না, ধরলে আবার যদি কোন তথ্য প্রমাণ বেড়িয়ে যায় !!! ফলে গুলি করবেন। তিনি পেপার স্প্রে মজুত রেখে দিয়েছেন গরিব শিক্ষকদের জন্য, বিদ্যুতের দাম বৃদ্ধির প্রতিবাদে হরতালকারীদের জন্য।
৮... বিশ্ববেহায়া এরশাদ তার বেহায়াগিরি চালু রেখেছেন, সরকারের দুশসময়ে পাশে থাকার ঘোষণা দিয়েছেন।
নিলয়, শুভ্র, আকাশ, জয়, আনন্দ, মানিক, দ্বীপ, প্রধান, সাফি, নদী, মিতু, হামজা... । ওরা যখন অনশন করছে, তখন মিডিয়াতে জায়গা হচ্ছে না তাদের। ''মুক্তিযুদ্ধের স্বপক্ষের'' মন্ত্রী-এমপিদের সংহতি প্রকাশ করার কথা তো বাদই দিলাম। যাহা কিছু ভালো তাহার সাথে প্রথম আলো!!! রুমি স্কোয়াডের অনশন কর্মসূচী সেই ভালোর মধ্যে পড়ছে না!!!
তবে আকাশে চাঁদ ঠিকই উঠছে, জ্যোৎস্না লুটোপুটি খেলছে ঠিকই। হ্যালোজেন আলোর মিডিয়া ক্যামেরা আজকের দিনের রুমিদের আদর করতে জানে না, কিন্তু চাঁদ !! সারা দুনিয়ার মানুষকে চাঁদ ফ্রি জ্যোৎস্না বিলায়, সেকেন্ড-ইঞ্চির হিসেব ছাড়াই। ঐ চাঁদ ঠিকই নিলয়, শুভ্র, আকাশ, জয়, আনন্দ, মানিক, দ্বীপ, প্রধান, সাফি, নদী, মিতু, হামজা... নামে হাজির হওয়া নতুন দিনের রুমিদের কপালে চুমু দেয়।

