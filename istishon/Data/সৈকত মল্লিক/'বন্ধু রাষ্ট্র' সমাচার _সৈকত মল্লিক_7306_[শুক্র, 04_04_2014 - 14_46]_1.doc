'বন্ধু রাষ্ট্র' সমাচার 


দেশের নাম বাংলাদেশ।
ভালবেসে আমরা “সোনার বাংলা” ডাকি।‘বন্ধু রাষ্ট্র’ ভারত আজ এক ভয়ংকর ‘বন্ধু বাস্তবতা’র নাম !!!
ভারতের সাথে বাংলাদেশের সাম্প্রতিক সর্বনেশে বিদ্যুত করিডর চুক্তিঃ 
ক... ভারতকে বিদ্যুৎ করিডোর দেয়ার সিদ্ধান্ত নিয়েছে বাংলাদেশ সরকার। এ করিডরের মাধ্যমে ভারতের উত্তর-পূর্বাঞ্চল থেকে ১ লাখ ২৬ হাজার ৫৮৮ মেগাওয়াট বিদ্যুৎ পশ্চিমবঙ্গের কলকাতা হয়ে ভারতের অন্যান্য রাজ্যে যাবে।
ভারতের উত্তর-পূর্বাঞ্চলে হিমালয় থেকে নেমে আসা বিভিন্ন নদীর ওপর ৪২৯টি বাঁধ দিয়ে এ পরিমাণ বিদ্যুৎ উৎপাদন করা হবে। কিছু বাঁধ ইতোমধ্যেই নির্মিত হয়েছে।
খ... কিন্তু সব থেকে অবাক করা বিষয় হলো এ করিডর দিয়ে যে বিদ্যুৎ যাবে সেই বিদ্যুৎ তৈরি হবে বাংলাদেশের উজানে হিমালয়ের বিভিন্ন স্থানে বাংলাদেশেরই প্রাপ্য পানি প্রত্যাহার করে। অর্থাৎ বাংলাদেশকে ধ্বংস করার বিদ্যুৎ বাংলাদেশের মধ্য দিয়ে যাবে ভারতে।
গ... বাংলাদেশের প্রায় সব নদীর উৎস হিমালয়। ফলে বাংলাদেশের নদী ও পরিবেশের ওপর এর তীব্র নেতিবাচক প্রভাব পড়বে।
ভারতের সাথে বাংলাদেশের বন্ধুত্বের অতীত ইতিহাসঃ
১... বাংলাদেশের সাথে ভারতের ৫৪ টি অভিন্ন নদী। সবগুলোতেই উজানে ভারত আর ভাটিতে বাংলাদেশ। ১৯৭১ সালের মহান মুক্তিযুদ্ধের ১ বছর পরই দুই দেশের মধ্যে যৌথ নদী কমিশন গঠন করা হয়। শত শত মিটিং করেও নদী-পানির ন্যায্য হিস্যা বাংলাদেশ পায়নি। ফারাক্কা বাধ দিয়ে পদ্মা হত্যা, টিপাইমুখে বাধ দিয়ে সুরমা হত্যা...। সম্প্রতি ভারত হিমালয় থেকে নেমে আসা বিভিন্ন নদীর উপর ৪২৯ টি বাধ দেয়ার পরিকল্পনা নিয়েছে। 
২... প্রমত্ত তিস্তাকে আজ ভারত ২০ ফুটি নালায় পরিণত করেছে উজান থেকে পানি প্রত্যাহার করে। পানি প্রত্যাহার করেই তারা ক্ষান্ত হয়নি। মমতাময়ী মমতা মিথ্যাচার করে বেড়াচ্ছেন, “তিস্তা থেকে বাংলাদেশ পানি পাচার করছে।” বারবার “উদ্যোগ” নিয়েও তিস্তা চুক্তি সই করছে না ভারত।
৩... পদ্মা, তিস্তা ছাড়াও দুধকুমারী, খোয়াই, সুমেশ্বরী, মনু, গোমতী, মুহুরী, ধরলা ইত্যাদি অভিন্ন নদীর উপর ভারত আগ্রাসী অবকাঠামো নির্মাণ করে নদী গুলোকে হত্যা করছে।
৪... ‘ফ্যালানি’ আজ ভারত কর্তৃক শোষিত বাংলাদেশের প্রতীক। ২০০৭ সালে ভারতের সীমান্তরক্ষী বাহিনীর হাতে নিহত হন ১২০ জন বাংলাদেশী। ২০০৮ সালে ৬২ জন, ২০০৯ সালে ৯৮ জন, ২০১০ সালে ৭৪ জন। গত এক দশকে নিহতের সংখ্যা হাজার ছাড়িয়েছে। ২০০০ সাল থেকে ২০১০ সালের ৩১ আগষ্ট পর্যন্ত গুলিবিদ্ধ হয়েছেন ৯২৩ জন বাংলাদেশী নাগরিক, অপহরণের শিকার হন ৯৩৩ জন, নিখোজ হয়েছেন ১৮৬ জন, ধর্ষণের শিকার হন ১৫ জন নারী।(সূত্রঃ অধিকার) 
৫... ভারত তার স্বার্থে একতরফা সড়ক ট্রানজিট সুবিধা পেতে চাপ দিয়ে যাচ্ছে লাগাতার। যা বাংলাদেশের কৃষি জমির উপর ক্ষতিকর প্রভাব পড়বে, কৃষি পণ্যের দাম বাড়বে, বাংলাদেশের রফতানি আয়ের ওপর প্রভাব পড়বে। সর্বোপরি বাংলাদেশের নিরাপত্তা হুমকির মধ্যে পড়বে।
৬... ভারতের সাথে বাংলাদেশের বাণিজ্য ঘাটতি মিলিয়ন মিলিয়ন ডলার। স্বাধীনতার পর থেকেই বাংলাদেশের অর্থনীতিকে কব্জা করতে পারা ভারতের সাথে ৮০-৮৫ সাল পর্যন্ত বাংলাদেশের বাণিজ্য বৃদ্ধির হার ছিল ৯.৭২ ভাগ, ৮৫-৯০ পর্যন্ত ২০.৬৩ ভাগ, ৯০-৯৫ পর্যন্ত এই বৃদ্ধির হার ছিল ৮৭.২৯ ভাগ। এই বৃদ্ধির পুরোটাই ছিল বাংলাদেশের বিপক্ষে। কারণ বাংলাদেশ থেকে ভারতের আমদানীর তুলনায় ভারত থেকে বাংলাদেশের আমদানীর পরিমাণ বহুগুণ বৃদ্ধি পেয়েছে। 
বন্ধুরা,
ভাসানী বলেছিলেন, "৭১ সালে বাংলার মানুষ জীবন দিয়ে পিন্ডির (পাকিস্তানের রাওয়ালপিন্ডি) গোলামী ছিন্ন করেছিলেন দিল্লীর গোলামী করার জন্য নয়।"
সরল অংকঃ
পাকিস্তানও শোষণ করতো, আজ ভারতও শোষণ করছে।
তখনও পাকিস্তানের দালাল ছিল, আজ ভারতেরও দালাল আছে।
প্রশ্ন একঃ
পাকিস্তানের দালাল যদি রাজাকার হয়, তাহলে ভারতের দালালদের কি বলা হবে? 
প্রশ্ন দুইঃ
৪৩ বছর ধরে কারা এই দালালী করলো?
সিন্ধান্তঃ
বাংলার জনগণকে আজ ঐক্যবদ্ধ হয়ে "পাকিস্তান-ভারত-মার্কিন" দালালদের বিতারিত করে বাংলাদেশের দালালী করার রাজনৈতিক শক্তি অর্জন করতে হবে। জনগণের সোনার বাংলা জনগণের অধিকারে আনতে হবে। 

