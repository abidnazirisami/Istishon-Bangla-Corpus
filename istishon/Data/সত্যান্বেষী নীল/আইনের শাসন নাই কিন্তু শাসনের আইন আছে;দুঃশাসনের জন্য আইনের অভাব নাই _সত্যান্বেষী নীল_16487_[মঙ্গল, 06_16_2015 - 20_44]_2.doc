আইনের শাসন নাই কিন্তু শাসনের আইন আছে;দুঃশাসনের জন্য আইনের অভাব নাই 


ইন্টারনেট ব্যবহারে আরও কঠোর আইন করার প্রস্তাব করেছে সরকার। 
পুলিশের হাতে দেওয়া হয়েছে অনিয়ন্ত্রিত ক্ষমতা ; সোজা কথায় পুলিশকে ডাকাতি করার সুযোগ করে দেওয়া হলো।
রাত দুপুরে যার তার ঘরে দরজা জানলা ভেঙ্গে প্রবেশ করে তার ব্যবহৃত পিসি বা ল্যাপটপটি তুলে নেবে আর বিনা ওয়ারেন্টে ধরে নিয়ে যাবার ব্যবস্থা করে দিয়েছে সরকার।
আবার পুলিশের খাওয়া ৯০ গুন বাড়িয়ে দিল ! ধরে নিয়ে বলবে টাকা দেয় না হয় ভিতরে ডুকিয়ে দেব !
এ তো শেয়ালের কাছে মুরগী বন্ধক দেওয়ার চাইতেও জটিল! 
সর্বোচ্চ শাস্তির বিধান রাখা হয়েছে ২০ বছর এবং সাইবার অপরাধী(!) মামলায় জামিন অযোগ্য করার প্রস্তাব করা হয়েছে।
প্রশ্ন হচ্ছে:
সাংসদ পিনু খান যিনি মহিলা আওয়ামী লীগেরও সাধারণ সম্পাদক, তার ছেলে ২ টা খুন করে ২ মাস যাবত আরামে বাইরে ছিল, এখন তিনি জেলে গিয়েও হাসপাতালে জামাই আদরে আছে !!! তো অন লাইনে কেউ কিছু লিখে ২০ বছর কেন সাজা খাটবে ?? 
সরকার যে সাইবার নিরাপত্তা আইন বাস্তবায়ন করতে যাচ্ছে সেই প্রেক্ষিতে বলতে বাধ্য হচ্ছি আইনটা জনকল্যাণকে গুরুত্ব না দিয়ে বরং তাদের কন্ঠ রোধ করার জন্যই করা হয়েছে । 
এই দেশে একটার পর একটা খুন করেও সরকারি প্রশ্রয়ে সদর্পে বুক ফুলিয়ে ঘুরে বেড়ায় সন্ত্রাসীরা, সেখানে অনলাইনে মত প্রকাশের শাস্তির তরিকা দেখে অবাক হতে হয়! 
হে মহামান্য শাসকগোষ্ঠী, আগে দেশে আইনের সুশাসন প্রতিষ্ঠা করুন, দলকানা মনোভাব পরিহার করুন, খুণীকে সর্বোচ্চ রাষ্ট্রীয় শাস্তি প্রদান করুন, ধর্ষককে সর্বোচ্চ শাস্তি প্রদান নিশ্চিত করুন,
বিদেশি রাষ্ট্রের সাথে নতজানু পররাষ্ট্রনীতি বাতিল করুন, মুক্তিযুদ্ধের চেতনা :গণতন্ত্র,জাতীয়তাবাদ, সমাজতন্ত্র ও ধর্মনিরপেক্ষতা যা রাষ্ট্রপরিচালনার মূলনীতি এর আলোকে দেশ পরিচালনা করুন,
দেশের সাধারণ মানুষের মৌলিক অধিকারের নিশ্চয়তা প্রদান করুন তাহলে অনলাইন এক্টিভিটিষ্টদের হাত, কীবোর্ড এমনিতেই বন্ধ হয়ে যাবে। আপনাদের পেছনে তারা লাগবে না। 
আমরা সাইবার আইনের বিপরীতে নই। 
তবে যে সাইবার আইনটি করা হচ্ছে তাতে অনলাইনে বাকস্বাধীনতা আরও সঙ্কুচিত করার পথকেই সরকার প্রশস্ত করেছে। 
জনগনের কন্ঠরোধের এ জাতীয় কালাকানুন প্রণয়নের সকল চেষ্টাকে ধিক্কার ও নিন্দা জানাই এবং এই আইন সংশোধনের দাবি করছি।

