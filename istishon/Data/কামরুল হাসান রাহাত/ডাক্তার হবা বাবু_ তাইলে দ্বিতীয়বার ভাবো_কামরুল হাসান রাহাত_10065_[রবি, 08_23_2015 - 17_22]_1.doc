ডাক্তার হবা বাবু_ তাইলে দ্বিতীয়বার ভাবো


আমাদের দেশে সবচেয়ে গ্ল্যামারার্স পেশা হচ্ছে ডাক্তার। তাই সন্তানকে ডাক্তার বানাতে বাবা মার চেষ্টার কমতি নেই। পারলে ঘটিবাটি চাটি বেঁচে ছেলে মেয়েকে মেডিকেলে পড়ায়। তাই যারা ডাক্তার হতে চায় তাদের রুঢ় বাস্তবতাটা বুঝতে হবে। বাস্তবতাটা অনেকটা এরকম:
১.
দেশে এখন ডাক্তারদের চাকরির বাজার খুব খারাপ। ৩৫তম বিসিএস এ মেডিকেলের পোস্ট ১৮৭টা আর ডেন্টাল ডাক্তারের পোস্ট ৫৬ টা। অথচ প্রতিবছর সরকারী বেসরকারী মিলিয়ে মেডিকেল ও ডেন্টালে মোট ছাত্রছাত্রী ভর্তি হয় প্রায় ৫-৬ হাজার।
২.
ভাবছেন সরকারী চাকরি নাইতো কি হয়েছে বেসরকারী চাকরি করবো। ‍হুম, আপনি যদি এমবিবিএস ডাক্তার হয়ে থাকেন তাহলে আপনাকে মেডিকেল অফিসার হিসেবে কোন হাসপাতালে ঢুকতে হবে। সেখানে আপনার বেতন হবে শিফট প্রতি ৫০০-৬০০ টাকা। সপ্তাহে আপনি তিন থেকে চারদিন কাজ করতে পারবেন। আপনার এই চাকরি হচ্ছে দৈনিক ভিত্তিক। এতে কোন ছুটি নেই, বোনাস নেই, প্রমোশন নেই। দিন গুনে বেতন দেওয়া হয়। মানে মাসে যতদিন ঘন্টা ডিউটি করবেন ততঘন্টার বেতন পাবেন।
৩.
আর যদি হন ডেন্টাল ডাক্তার তাহলে আপনাকে কোন প্রফেসরের চেম্বারে চাকরি নিতে হবে। বেতন সর্বোচ্চ ৫০০০ থেকে ৬০০০ টাকা।
৪.
কেউ কেউ হয়তো ভাবছেন আমি বেসরকারী মেডিকেল কলেজের লেকচারার হবো। সেক্ষেত্রে প্রথমেই দেখতে হবে কোন মেডিকেল কলেজে আপনার মামা, চাচা, খালু, ফুপু আছে কিনা। যদি না থাকে তাহলে সেসব চাকরি পাওয়া আপনার জন্য খুবই কঠিন। আর চাকরিটা যদিও পেয়েও যান, সাবধান বেতন নিয়ে কোন টু-শব্দ করবেন না। কোন মাসের বেতন কোন মাসে পাবেন সেটা পুরোটাই কর্তৃপক্ষের ইচ্ছা। বেতন সাকুল্যে ১০০০০ টাকা। 
৫.
তাহলে অবস্থাটা দাড়াচ্ছে আপনার বন্ধুরা যখন পাশ করেই নূন্যতম ২০০০০ টাকা স্টার্টিং স্যালারীতে চাকরিতে ঢুকছে তখন আপনি হয়তো কোন মফস্বল শহরে ৫০০ টাকা দিন হিসেবে ক্ষ্যাপ মারবেন অথবা কোন প্রফেসরের চেম্বারে ৫০০০টাকায় ঘাড়গুজে কাজ করবেন।
৭.
আরেকটা উপায় আছে প্রাইভেট প্রাকটিস। তবে সে কোন ছেলের হাতের মোয়া নয়। প্রাইভেট প্রাকটিস করে সফল হতে হলে বছরের পর বছর সময় লেগে যায়। যতদিনে সফল হবেন তখন আপনার বয়স হবে ৪০ প্লাস। অন্তত প্রাইভেট প্রাকটিস করে সংসার চালানোর আশা করা যাবে না।
৬.
তারপর আছে পোস্ট গ্রেজুয়েশনের ধাক্কা। আপনি যদি ভাগ্যবান সরকারী চাকুরিজীবী হন তাহলে পোস্টগ্রেজুয়েশন করার জন্য স্ববেতন ছুটি পাবেন। আর তা না হলে আপনাকে অনারারী ট্রেনিং করতে হবে। অর্থ্যাৎ টানা ৪ বছর বিনা বেতনে আপনাকে হাসপাতালে ডিউটি দিতে হবে। পেট চালানোর জন্য ৮ঘন্টা ফ্রি ডিউটির পর আপনার অতিরিক্ত চাকরি করতে হবে।
তারপরও প্রতিবছর হাজার হাজার ছাত্রছাত্রী মেডিকেলে ভর্তি হবে। পাস করবে, পাস করার পর হতাশায় ভুগবে। তাই ভর্তি হওয়ার আগে অন্তত বাস্তবতাটা জেনে ভর্তি হোন।
(ফেসবুক স্ট্যাটাস: ২২/০৮/২০১৫)

