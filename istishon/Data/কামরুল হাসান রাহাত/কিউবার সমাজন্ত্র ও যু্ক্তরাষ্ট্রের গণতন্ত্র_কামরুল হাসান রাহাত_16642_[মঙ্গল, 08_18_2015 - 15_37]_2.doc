কিউবার সমাজন্ত্র ও যু্ক্তরাষ্ট্রের গণতন্ত্র


১৯৫৯ সালে ফিদেল ক্যাস্ত্রোর নেতৃত্বে কিউবায় সম্পন্ন হয় সমাজতান্ত্রিক বিপ্লব। অবসান হয় সাম্রাজ্যবাদীদের দোসরদের শাসন। তারপর দীর্ঘ কয়েক দশক ধরে যুক্তরাষ্ট্র কিউবার উপর অর্থনৈতিক অবরোধ আরোপ করে রাখে। গুপ্তঘাতক দিয়ে ফিদেলকে হত্যার চেষ্টা করে ৬৩৮বার। তারপরও দমানো যায়নি কিউবাকে। ফিদেলের দৃঢ় নেতৃত্বে কিউবায় শক্ত ভিতের উপর প্রতিষ্ঠিত হয় সমাজতন্ত্র।
কিউবায় আজ সব মানুষ সমান। সব শিশু স্কুলে যায়। সব মানুষ সমান সুযোগ সুবিধা পায়। দরিদ্র দেশ হলেও কিউবা সবার জন্য নিশ্চিত করেছে স্বাস্থ্যসেবা। কিউবার নেতৃত্বে আজ লাতিন আমেরিকায় গড়ে উঠেছে সাম্রাজ্যবাদবিরোধী জোট। যেখানে কিউবার যোগ্য সহচরের ভূমিকা পালন করছে ভেনেজুয়েলা ও বলিভিয়ার মত দেশগুলো। উঠে এসেছে হুগো শ্যাভেজ, মাদুরো, ইভো মোরালেস, হোসে মুজিকার মতো নেতারা।
সম্প্রতি কিউবার সাথে যুক্তরাষ্ট্রের কুটনৈতিক সম্পর্ক প্রতিষ্ঠা হয়েছে। ৫৪ বছর পর কিউবায় প্রতিষ্ঠিত হয়েছে যুক্তরাষ্ট্রের দূতাবাস । আর এই সুযোগেই মার্কিন পররাষ্ট্রমন্ত্রী জন কেরি তাদের আমেরিকার মডেলের গণতন্ত্রের ধারনা ফেরি করা শুরু করেছেন। তিনি বলেছেন ওনারা কিউবাতে গণতন্ত্র প্রতিষ্ঠায় কাজ করবেন।
কেরি সাহেবে ভুলে গেছেন যে ওনাদের মডেলের গণতন্ত্র আজ সারা ‍পৃথিবীতে ব্যর্থ। খোদ যুক্তরাষ্ট্রেই আজ বর্ণবাদের বিষবাষ্প ছড়িয়ে পড়েছে। এই ব্যর্থ গণতন্ত্রকে কবর দিয়েই কিউবাতে প্রতিষ্ঠিত হয়েছে সমাজতন্ত্র। দূর হয়েছে শ্রেনী শোষন। ব্যক্তিস্বাধীনতার নামে যেখানে মুক্তবাজার তৈরীর পথ সুগম করা হয় সেই গণতন্ত্র কিউবাতে অচল। ফিদেল ক্যাস্ত্রো ও চে গেভারার অগনিত অনুসারীরাই রক্ষা করবে কিউবার সমাজতন্ত্র। রক্ষা করবে সাম্রাজ্যবাদ বিরোধী লড়াইয়ের অগ্রদূত কিউবাকে।
সাম্রাজ্যবাদ নিপাত যাক
সমাজতন্ত্রের জয় হোক
(ফেসবুক পোস্ট - ১৪/০৮/২০১৫)

