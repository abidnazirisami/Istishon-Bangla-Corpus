প্রতিক্রিয়াশীল আসিফ মহিউদ্দিন গং ও প্রগতিশীলতা


বাজারে চালু যত গুজব আছে তারমধ্যে উল্লেখযোগ্য দুটো হলো-
১. আসিফ মহিউদ্দিন ও তার সাঙ্গপাঙ্গরা সব প্রগতিশীল
২. নাস্তিক মানেই প্রগতিশীল ও মুক্তমনা
এখন প্রথম গুজবটা বিশ্লেষন করে দেখি। আসিফ গংরা কি প্রগতিশীল? প্রগতিশীল মানে কি? প্রগতিশীল মানে হচ্ছে সমাজের প্রগতি অর্থ্যাৎ সমাজকে এগিয়ে নেওয়ার জন্য যারা কাজ করে বা সমাজকে এগিয়ে নেওয়ার জন্য যে উন্নত চিন্তা তা যারা ধারন করে তারাই প্রগতিশীল। এখন আসিফ মহিউদ্দিনদের চিন্তা সমাজ প্রগতির কোন কাজে লাগছে? কোরআন শরীফের উপর চায়ের মগ রাখা বা কাবা শরীফের রং বিকৃত করার মতো এই ধরনের সস্তা নাস্তিক্যবাদী কাজকর্ম দ্বারা সমাজের কোন উপকারটা হচ্ছে? না, এসব কাজে সমাজের কোন উপকারই হচ্ছে না। যা হচ্ছে তা হলো আসিফ গংদের সস্তা পাবলিসিটি। আসিফরাও ভিনদেশে বসে এসব পাবলিসিটি উপভোগ করে।
এবার দ্বিতীয় গুজবটাতে নজর দেই। নাস্তিক মানেই কি প্রগতিশীল ও মুক্তমনা? পৃথিবীতে অনেক বিখ্যাত বিখ্যাত নাস্তিক আছে যারা পৃথিবীর মানুষের জন্য কাজ করে গেছেন। তারা সত্যিকার অর্থেই প্রগতিশীল ও মুক্তমনা। আমাদের দেশের এইসব জনপ্রিয় নাস্তিকরা কোন প্রগতিশীল ও মুক্তমনার কাজটা করছে? ধর্মকে আঘাত করা কি মুক্তমনাদের কাজ? হিন্দুদের মূর্তি ভাঙ্গা যেমন প্রতিক্রিয়াশীলদের কাজ তেমনি কি মুসলমানদের কাবা শরীফের রং বিকৃত করাও কি প্রতিক্রিয়াশীলতা নয়?
আদতে আমাদের এইসব জনপ্রিয় নাস্তিকরা কেউই মুক্তমনা নয়। মুক্তমনাদের প্রধান বৈশিষ্ট্য হচ্ছে অন্যের মতের সাথে যতই বিরোধ থাকুক তাকে সম্মান করতে হবে। যা আমাদের এইসব তথাকথিত মুক্তমনাদের মধ্যে দেখা যায় না।
আরও একটা গুরুত্বপূর্ণ বিষয় হচ্ছে এইসব নাস্তিকদের আমরা দেশের কোন গুরুত্বপূর্ণ ইস্যুতে মাঠে নামতে কিংবা কলম ধরতে দেখি না। তেলগ্যাস ও জাতীয় সম্পদ রক্ষার আন্দোলন কিংবা রামপাল আন্দোলনের মতো জাতীয় স্বার্থ সংশ্লিষ্ট কোন বিষয়ে নাস্তিকদের আমরা জড়িত হতে দেখি না। সাম্রাজ্যবাদী আগ্রাসনের বিরোধীতাতো দূরে থাক ক্ষেত্র বিশেষে ওনারা সাম্রাজ্যবাদীদের কোলে বসেই নিরাপদ দূরত্বে থেকে এইসব ফাঁকা কামান দাগেন। তাইতো আমরা দেখি সমকামীদের অধিকার নিয়ে ওনারা সোচ্চার হলেও দেশের সাধারন খেটে খাওয়া শ্রমিকদের অধিকার নিয়ে ওনাদের কোন মাথা ব্যাথা নেই।
মূলত এইসব জনপ্রিয় নাস্তিকরা হচ্ছে একেকজন আত্মপ্রেমী, সস্তা জনপ্রিয়তা লোভী ও সাম্রাজ্যবাদের দালাল। দেশে সাম্প্রদায়িক সাহিংসতা জিইয়ে রেখে সাম্রাজ্যবাদীদের এজেন্ডা বাস্তবায়ন করাই এদের কাজ। তাই প্রকৃত প্রগতিশীলদের উচিত এই ধরনের প্রতিক্রিয়াশীল নাস্তিকদের প্রতিহত করে সত্যিকারের প্রগতিশীল আন্দোলনকে এগিয়ে নিয়ে যাওয়া।
২৯/০৬/২০১৫ (ফেসবুক পোস্ট)

