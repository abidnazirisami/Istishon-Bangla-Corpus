সঙ্কট _ সমুদ্রপথে মানবপাচার 


বর্তমান সময়ের বড় সঙ্কট মানবপাচার। মিয়ানমার ও বাংলাদেশ থেকে থাইল্যান্ড হয়ে মালেয়শিয়া রুটটি ব্যবহার করে সমুদ্র পথে বিপুল পরিমাণ মানব পাচার করা হচ্ছে প্রতিদিন।
মানব পাচারকারিরা বিপুল অংকের অর্থ হাতিয়ে নিয়ে নিরীহ মানুষগুলোকে মালেয়শিয়া পার করার স্বপ্ন দেখায়। সমুদ্র পথে থাইল্যান্ড মালেয়শিয়া সীমান্তবর্তী উপকূলের কোন গহীনস্থানে তাদের নামিয়ে দিয়ে জিম্মি করে রাখে।
অর্থ আদায়ে তাদের উপর চালায় অকথ্য নির্যাতন। অনেক সময় হত্যা করা হয় নিরীহ জিম্মিদের। সাম্প্রতিক সময়ে এ ধরনের অনেক উদাহরণ ওঠে এসেছে।
প্রতিবেশি দেশ মিয়ানমারের সংখ্যালঘু রোহিঙ্গা মুসলমানরা এখন নিজ দেশেই তারা প্রবাসী। মিয়ানমার সরকার তাদের মিয়ানমারের জনগণ বলেই মনে করে না। তাদের পিঠে লাগানো হয়েছে বাঙালি লেবেল।
বাংলাদেশে আশ্রয় নিয়েছে বিপুল পরিমাণ রোহিঙ্গা জনগোষ্ঠি। জাতিসংঘের শরণার্থী পুনর্বাসন আইনে তারা এখানে আশ্রয় পেয়েছে।
বাংলাদেশে আশ্রয় নিয়েছে ঠিকই, কিন্তু তাদের লক্ষ্য দূর কোন সমৃদ্ধ দেশে পার হয়ে যাওয়া। হোক মালেয়শিয়া ক্ষতি নেই।
মানবপাচারকারিরা এ সুযোগ টিকে কাজে লাগিয়ে নিরীহ লোকগুলোক মালয়েশিয়া পার করার স্বপ্ন দেখিয়ে গাদাগাদি করে নৌকায় তুলে দেয়।
ভাগ্য সুপ্রসন্ন হলে থাইল্যান্ডের জঙ্গলে গিয়ে জিম্মি হয়ে পড়ে, নয়তো সাগরে নৌকাডুবি। থাই ও মালেয়শিয়া সীমান্ত রক্ষীরা এরকম অনেক অবৈধ অভিবাসীকে আটক করলেও থেমে নেই অভিবাসীদের স্রোত। এ সমস্যা সৃষ্টি করছে স্থানীয় কতিপয় মানবপাচারকারি চক্র। তারা সংঘবদ্ধ হয়ে তাদের শিকার নিরীহ মানুষগুলোকে একাট্টা করে বিপদের মুখে ঠেলে দেয়। ফলে ঘটছে প্রাণহানী। রেখে যাওয়া পরিবারগুলো হয়ে পড়ছে কপর্দকশূন্য অভিভাবকহীন। এখনই সময়, এদের রুখতে হবে। লোভী মানবপাচারকারিদের কঠোর শাস্তি দিতে হবে। সরকারকে কঠোরভাবে আইন পাশ করে এ সব অপরাধীকে আইনের আওতায় এনে ফাঁসি কাষ্ঠে ঝুলাতে হবে। 

