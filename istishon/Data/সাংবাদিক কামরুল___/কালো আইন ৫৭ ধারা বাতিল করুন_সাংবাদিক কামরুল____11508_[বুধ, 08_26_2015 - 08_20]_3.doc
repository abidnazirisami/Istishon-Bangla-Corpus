কালো আইন ৫৭ ধারা বাতিল করুন


সংশোধিত তথ্য ও যোগাযোগ প্রযুক্তি আইন ২০১৩ অধ্যাদেশের কঠোর সমালোচনা করে গোলটেবিল বৈঠকে বিশিষ্টজনরা বলেছেন, আইনটিতে পুলিশকে সীমাহীন মতা দেয়া হয়েছে। অজামিনযোগ্য এবং এর প্রতিটি অপরাধ আমলযোগ্য হওয়ায় নিরীহ নাগরিকরা হয়রানির শিকার হবেন। আইনটিতে রাষ্ট্রের মালিক জনগণের মৌলিক অধিকার মতপ্রকাশের স্বাধীনতাকে অস্বীকার করা হয়েছে। ত্রে বিশেষে খুনের অপরাধের চেয়ে বড় করে দেখানো হয়েছে অনলাইনে মত প্রকাশকে। খুনের অপরাধে যে সাজার প্রয়োগ হয় ফেসবুক, টুইটার, ব্লগ ও অনলাইনের মাধ্যমে করা অপরাধেও একই সাজা হতে পারে। প্রশ্ন ওঠেছে অনলাইনে কিছু প্রকাশের কারণে যদি ১৪ বছরের কারাদণ্ড হয়, তবে খুনের শাস্তি কত বছর হবে? ফলে মতপ্রকাশের স্বাধীনতা খর্ব হওয়ার আশঙ্কা করছেন বিশিষ্টজনরা। এমনকি তারা এই আইনকে মধ্যযুগীয় এবং ত্রাসের রাজত্ব কায়েমের সঙ্গেও তুলনা করে তথ্য ও যোগাযোগ প্রযুক্তি আইন (সংশোধন) ২০১৩-এর ৫৭ ধারার বিলোপ চেয়েছেন। তারা বলেছেন আইনটি অগণতান্ত্রিক।
গত ৭ সেপ্টেম্বর শনিবার সকালে রাজধানীর সিরডাপ মিলনায়তনে ট্রান্সপারেন্সি ইন্টারন্যাশনাল বাংলাদেশ (টিআইবি), মানুষের জন্য ফাউন্ডেশন, বিলিয়া, আর্টিকেল ১৯, আইন ও সালিশ কেন্দ্র, আইআইডি, বেলা ও ব্লাস্টের যৌথ উদ্যোগে আয়োজিত গোলটেবিল বৈঠকে বিশিষ্টজনরা এসব কথা বলেন। বিলিয়ার পরিচালক ড. শাহদীন মালিকের সভাপতিত্বে এবং টিআইবির নির্বাহী পরিচালক ড. ইফতেখারুজ্জামানের পরিচালনায় গোলটেবিল বৈঠকে বক্তব্য রাখেনÑ মানবাধিকার কর্মী ড. হামিদা হোসেন, প্রধান আলোচক হিসেবে ব্যারিস্টার সারা হোসেন, ঢাকা বিশ্ববিদ্যালয়ের আইন বিভাগের সাবেক ডীন ড. বোরহান উদ্দিন খান, মানবাধিকার কর্মী এডভোকেট জেড আই খান পান্না, এডভোকেট মো. আসাদুজ্জামান ও ব্যারিস্টার জ্যোর্তিময় বড়–য়া, জনপ্রিয় বাংলা ব্লগ সামহোয়্যার ইনের নির্মাতা গুলশান ফেরদৌস, মানুষের জন্য ফাউন্ডেশনের মিনা রায়, ব্র্যাক কর্মকর্তা আসিফ সালেহ, চেইঞ্জ মেকার্সের সভাপতি তানভীর সিদ্দিকী, সুজনের দিলীপ সরকার ও এডভোকেট মো. শামসুদ্দিন প্রমুখ। প্রবন্ধ উপস্থাপন করেন ঢাকা বিশ্ববিদ্যালয়ের আইন বিভাগের সহযোগী অধ্যাপক ড. মুহাম্মদ মাহবুবুর রহমান ও ইনস্টিটিউট অব ইনফরমেটিক্স এন্ড ডেভেলপমেন্ট’র (আইআইডি) নির্বাহী পরিচালক সাঈদ আহমেদ।
আইনের ৫৭ নম্বর ধারায় বলা হয়েছে, কোনো ব্যক্তি যদি ইচ্ছাকৃতভাবে ওয়েবসাইটে এমন কিছু প্রচার করে, যা মিথ্যা ও অশ্লীল, যা রাষ্ট্র ও ব্যক্তির ভাবমূর্তি ুণœ করে, ধর্মীয় অনুভূতিতে আঘাত করে, এমন অপরাধের শাস্তি হিসেবে সর্বোচ্চ ১৪ বছর ও সর্বনিম্ন সাত বছরের কারাদণ্ড হবে। আগের আইনে কারাদণ্ডের সর্বোচ্চ সাজা ছিল ১০ বছর। গত ২০ আগস্ট অধ্যাদেশের মাধ্যমে এ আইন সংশোধন করে সাজার মেয়াদ বাড়ায় সরকার।
ড. হামিদা হোসেন বলেন, আইন করা হয় নাগরিকদের কল্যাণের জন্য। তথ্য ও যোগাযোগ প্রযুক্তি আইন করা হয়েছে নাগরিকদের নিয়ন্ত্রণের জন্য। প্রত্যেক সরকার মনে করে, কীভাবে নাগরিকদের নিয়ন্ত্রণ করবো! সরকারের আইন মন্ত্রণালয় যেহেতু আইনটি অধ্যাদেশ আকারে করেছে সংসদ অধিবেশন শুরু হলে দলীয় সংসদ সদস্যরা নিশ্চয় হাত তুলে আইনটি পাস করে দেবেন। কিন্তু আইনে কি কি তিকর ও হয়রানিমূলক দিক রয়েছে সেটা নিয়ে কোনো আলোচনা হবে না। তথ্য ও যোগাযোগ প্রযুক্তি আইন (সংশোধন)-২০১৩ আইনের ৫৭ ধারার সংশোধনকে অগণতান্ত্রিক দাবি করে তিনি সকলকে প্রতিবাদ জানানোর আহ্বান জানান।
ব্যারিস্টার সারা হোসেন বলেন, আইন করা হলে সেখানে অপরাধের সুনির্দিষ্ট সংজ্ঞা থাকতে হবে। তথ্য ও যোগাযোগ প্রযুক্তি আইনে সুনির্দিষ্টভাবে অপরাধের সংজ্ঞা নেই। আইন যদি অস্পষ্ট হয়, তাহলে আইনটাকে অসাংবিধানিক ঘোষণা করা সম্ভব।
তিনি বলেন, ‘আমাদের আন্তর্জাতিক আইনের দিকে তাকানোর দরকার নেই; সংবিধানের দিকে তাকালেই বোঝা যায়, তথ্য ও যোগাযোগ প্রযুক্তি আইনটি প্রশ্নবিদ্ধ। এর আগেও ‘মুক্তিযুদ্ধের চেতনাকে আঘাত করে কথা বলা যাবে না’ এমন একটি আইন করা হয়েছিল উল্লেখ করে তিনি বলেন, ওই আইনটি বরং মুক্তিযুদ্ধের চেতনাকে হেয় করেছিল। কারণ মুক্তিযুদ্ধ হয়েছিল মুক্তবুদ্ধির চর্চার জন্য।
সারা হোসেন বলেন, এই আইনটিতে সর্বনিম্ন সাজা সাত বছর আর সর্বোচ্চ ১৪ বছর। তাহলে আমাদের কথা বলার সময় যদি ভাবতে হয়, সাত নাকি ১৪ বছর, তাহলে কী হবে জানি না! এই যদি হয় অবস্থা, তাহলে এমন একটি দেশ হবে, যেখানে ‘জ্বি হুজুর’ ছাড়া কেউ কথা বলবে না।
ড. বোরহান উদ্দিন খান বলেন, তথ্য ও যোগাযোগ প্রযুক্তি আইনে অপরাধের যে সংজ্ঞা দেয়া তা গ্রহণযোগ্য নয়। ফৌজদারী দণ্ডবিধিতে অপরাধের সংজ্ঞা সুনির্দিষ্টকরণ রয়েছে। যেহেতু আইনের অপরাধের সংজ্ঞা যথাযথ হয়নি তাই ৫৭ ধারা বিলুপ্ত করতে হবে। তিনি বলেন, আইনের আওতায় বিচার করা সম্ভব হবে না। যে বিচার হবে তা হবে রাজনৈতিক বিচার।
এডভোকেট জেড আই খান পান্না বলেন, আইনটি করে আইন মন্ত্রণালয় রাষ্ট্রের ভাবমূর্তি ুণœ করেছে। এটা একটি কালো আইন। এর আগেও অনেক কালো আইন হয়েছে। কিন্তু মতপ্রকাশের স্বাধীনতার টুঁটি চেপে ধরার চেষ্টা করেও সফল হতে পারেননি। আমি নিশ্চিত যে, আজ যারা আইন প্রণয়ন করেছেন, তারাও বিরোধী দলে গেলে আইনটি বাতিল করার জন্য রাস্তায় নামতে বাধ্য হবেন।
ড. ইফতেখারুজ্জামান বলেন, আইনটিতে আইন প্রয়োগকারী সংস্থাকে সীমাহীন মতা দেয়া হয়েছে। তাদের মর্জির ওপর আইনের প্রয়োগ হবে। বলা যায় হয়রানির জন্য পুলিশের হাতে একটা হাতিয়ার তুলে দেয়া হবে। আমরা যে কারণে উদ্বিগ্ন তা হলো রাষ্ট্রের মালিক হলো জনগণ। কিন্তু রাষ্ট্রের মালিকদের ত্রাসের রাজত্বে ফিরিয়ে নেয়ার চেষ্টা হচ্ছে। আইনের ৫৭ ধারার অপপ্রয়োগ হবে না। এর নিশ্চয়তা কি? বরং আইনের অপপ্রয়োগ হবে এটা ভাবা স্বাভাবিক। আইনটিতে খুুন ও ধর্ষণের মতো অপরাধের মতো তথ্য প্রযুক্তির ব্যবহারকেও চিহ্নিত করা হয়েছে। তিনি বলেন, সরকার যে তথ্য ও যোগাযোগ প্রযুক্তি আইনের সংশোধনী পাস করলো, বিরোধী দলের কাছ থেকেও কোনো মন্তব্য শোনা যায়নি। তাদের উচিত ছিল আইনের অপপ্রয়োগের দিকগুলো জনগণের সামনে তুলে ধরা। তারা হয়তো ভাবছে মতায় গেলে তারাই এর সুবিধাভোগ করতে পারবে। আমাদের সবাইকে সোচ্চার হতে হবে যাতে সরকার আইনটির ব্যাপারে সজাগ হয়।
সভাপতির বক্তব্যে ড. শাহদীন মালিক বলেন, নিঃসন্দেহে বলা যায়, তথ্য ও যোগাযোগ প্রযুক্তি আইনের ৫৭ ধারা একটি নিকৃষ্ট নজীর। এই অধ্যাদেশ কোনোভাবে পাস উচিত হবে না। ৫৭ ধারাকে যত দ্রুত সম্ভব বিলোপ করতে হবে। এ ধরনের আইন মধ্যযুগে ছিল। এই আইনের মাধ্যমে দেশকে অসভ্য যুগে ফিরিয়ে নেয়া হবে।
তিনি বলেন, নাগরিকের কার্যকলাপ যত বেশি ফৌজদারী আইনের আওতার প্রয়োগও ততটা বেশি। এর কারণে গণতন্ত্র চর্চাও ততটা কমে যাবে। তিনি উদাহরণ দিয়ে বলেন, আগামীবার টিআইবি যদি বলে যে, বাংলাদেশে দুর্নীতি বেড়েছে, তাহলে টিআইবির সাত বছর সাজা নিশ্চিত। এটা একটা হাস্যকর আইন।
তিনি বলেন, রাষ্ট্রপতির অধ্যাদেশ প্রণয়নের মতা সংবিধান দিয়েছে। তাই বলে সংসদের অধিবেশন সামনে অপমোণ থাকাসত্ত্বেও একটি বিদ্যমান আইনে শাস্তি বাড়ানোর জন্য অধ্যাদেশের আশ্রয় নিতে হবে কেন? এটা রাষ্ট্রপতির মতার অপব্যবহার।
প্রবন্ধে ড. মুহাম্মদ মাহবুবুর রহমান বলেন, আইনে উস্কানি বলতে এবং মানহানি বলতে কি বুঝানো হয়েছে আমাদের জানা নেই। এটা বলতে পারি পুলিশকে অবাধ মা দেয়া হয়েছে। ফলে পুলিশ তার দায়িত্ব ভুলে গিয়ে ব্যস্ত থাকবে কে প্রধানমন্ত্রী বা স্বরাষ্ট্রমন্ত্রীর ছবি বিকৃত করেছে তাদের খুঁজতে। অথচ প্রতিদিনই সাধারণ নাগরিকের শত শত ছবি বিকৃত হচ্ছে তার প্রতিকার হবে না। বলা যায় কিছু নির্দিষ্ট ব্যক্তির সম্মান রা করা এবং কিছু নির্দিষ্ট ব্যক্তির শাস্তির জন্য আইনটি প্রয়োগ হবে। এটা এমন একটি আইন যেখানে অপরাধের পুনঃ তদন্তের সুযোগ আছে। পুনঃ তদন্ত মানে হলো অবারিত হয়রানির সুযোগ করে দেয়া। অথচ পুনঃ তদন্ত ন্যায়বিচারের ধারণার পরিপন্থী।
তিনি বলেন, খুনের অপরাধের শাস্তি ত্রে বিশেষে ২ বছর থেকে শুরু করে ১৪ বছর এবং মৃত্যুদণ্ড। কিন্তু তথ্য ও যোগাযোগ প্রযুক্তি আইনে সর্বনি¤œ ৭ বছর এবং সর্বোচ্চ শাস্তি ১৪ বছর রাখা হয়েছে। খুনের মামলায় জামিনের বিধান থাকলেও এ আইন জামিনঅযোগ্য। ফলে জামিনতো হবে না আবার সর্বোচ্চ সাত বছর শাস্তি নিশ্চিত।
সাঈদ আহমেদ বলেন, মেয়াদের শেষ সময়ে আইন করা হয়েছে। প্রশ্ন উঠা স্বাভাবিক আরো আগে আইনটি করা হলো না কেন? কি এমন হলো যে তড়িঘড়ি করে অধ্যাদেশের মাধ্যমে আইন করতে হলো? আইনটি করার আগে সংশ্লিষ্টদের ভাবা উচিত ছিল। এটা এমন আইন যেখানে পুলিশকে সীমাহীন মতা দেয়া হয়েছে। ফলে অনলাইন ব্যবহারকারীদের মধ্যে ভীতির সৃষ্টি হবে। তাদের চিন্তায় আসবে না জানি লঘুপাপে গুরুদণ্ড হয়ে যায়!
তিনি বলেন এটা সুস্পষ্ট যে, আইনটি অনলাইন ব্যবহারকারীদের মতপ্রকাশের স্বাধীনতা খর্ব করবে এবং প্রতিবন্ধক হিসেবে চিহ্নিত হবে।

