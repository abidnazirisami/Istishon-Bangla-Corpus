রাষ্ট্রের কোন ধর্ম নেই!!


 বর্তমান রাজনীতি প্রেক্ষাপটে লেখক সালাম আজাদের কথাটি যথার্থই যোগ্যতা অর্জন করেছে, 'যতদিন কোন মানুষের মাঝে মাঝে ধর্ম থাকবে, সে প্রকৃত মানুষ হতে পারবে না৷ ধর্ম অশিক্ষিত মানুষের সংস্কৃতি৷'
ধর্মের আবির্ভাব কিভাবে কবে হয়েছিল তার সঠিক উত্তর আমার জানা নেই৷ তবে অতীতে ধর্মের যে বৈশিষ্ট্য সমূহ ইতিহাসে স্থান পেয়ছে- সতীদাহ, বহু বিবাহ, বর্ণ বৈষম্য, মানুষে মানুষে ভেদাভেদ, নারীদের অধীকার থেকে বিচ্যুত রাখা ইত্যাদি ইত্যাদি থেকে স্পষ্টতঃ বুঝা যায়; ধর্ম নামক শব্দটি কিছু স্বার্থান্বেশী মানুষের হাতে সৃষ্ট- দুর্বল মানুষদের পরকালের ভয় দেখিয়ে ক্ষমতা কায়েম করার জন্য৷৷ পরবর্তীতে কিছু শিক্ষিত নারী/পুরুষ ধর্মের সেই কালো দিকটাকে উপরে ফেলে প্রতিষ্ঠিত করেছিল.....
'শোন হে, মানুষ ভাই....
সবার উপরে মানুষ সত্য, তাহার উপরে নাই!!'
কিংবা
'জীবে প্রেম করে যেইজন, সেইজন সেবীছে ঈশ্বর!!'
ধর্ম একটি বিশ্বাস, সম্পূর্ন ব্যক্তিগত এবং অভ্যন্তরিন৷৷ প্রত্যেক ধর্মেই দুটো দিক আছে, ১) ঐতিহাসিক ও ২) মানবিক.... ঐতিহাসিক দিক কোন ধর্মের ভালো দিক নয়, হত্যা-লুটপাত-জোর করে ধর্ম প্রতিষ্ঠা জন্য রক্তপাত কিংবা সংখ্যালঘু নারীদের ধর্ষণ, কোনভাবেই ধর্ম বা বিশ্বাস হতে পারেনা৷ অপরদিকে মানবিক পর্যায়টা ধর্মে অন্তর্ভুক্ত করা হয় জোরপূর্বক প্রতিষ্ঠিত ধর্মকে আলোকিত করে অন্যায়টাকে ধামাচাপা দেয়ার জন্য৷৷ কিন্তু যা সত্য তা চিরকালই সত্য৷৷ ধর্মে যত মানবতার কথা বলা হোকনা কেন, তা মানুষের মনুষ্যত্ব থেকেই ধার করা৷৷ অর্থাৎ ধর্ম মানুষের থেকেই সৃষ্ট!! মানুষ যেরূপ ধর্মকে বিশ্বাস করে আদর্শ স্বরূপ গ্রহণ করেছে, সেইরূপ ধর্ম কেন সকল স্তরের মানুষকে আদর্শ রূপে গ্রহণ করে না??
ধর্ম ও রাষ্ট্র নিয়ে সংক্ষিপ্ত দুটো কথা বলি,
রাষ্ট্র গঠনে জাতি-ধর্ম-বর্ণ নির্বিশেষে মানুষকে সবার উপরে স্থান দেয়া হয়৷ রাষ্ট্রের আইন নির্ধারিত হয় রাষ্ট্রের সকল নাগরিকের জন্য নিরপেক্ষ৷ সকল নাগরিকের অধিকার সমান, রাষ্ট্রের প্রতি কর্তব্যও সমান৷ কোন রাষ্ট্রে যদি ধর্ম বিবেচ্য হয় তবে সেখানে যেকোন এক ধর্মালম্বী থাকতে হবে৷ নির্দিষ্ট কোন ধর্ম রাষ্ট্রে অন্তর্ভুক্ত হতে পারেনা যদি সেখানে একজনও ভিন্ন ধর্মালম্বী বর্তমান থাকে৷ কেননা একটি ধর্ম রাষ্ট্র অন্তর্ভুক্ত করার অর্থ সেই ধর্মের শাসনও রাষ্ট্রের আইন করা৷ কিন্তু সেটি হবে একপক্ষ অর্থাৎ অন্যধর্মালম্বীদের প্রতি অবিচার৷ রাষ্ট্রে ধর্মের অবদান থাকতে পারে, তবে সেটি শুধুমাত্র ঐতিয্য স্বরূপ...... ধর্ম রাষ্ট্রের সিংহভাগ হতে পারেনা, যদি তার চেষ্টা করা হয় তাহলে ধর্মের ঐতিহাসিক দিকটাই প্রস্ফুটিত হবে৷ অর্থাৎ রাষ্ট্রে চালু হবে পৌশাচিক আইন৷৷
জোরপূর্বক ধর্ম প্রতিষ্ঠা, সংখ্যালঘুর উপর অত্যাচার, লুন্ঠন কিংবা ধর্ষণ..... আজ বাংলার পবিত্র মাটিতে এনেছে পৌশাচিক নীতি, যেভাবে জন্ম নিয়েছে এক একটি ধর্ম৷৷
হয়তো আমার মন্তব্যটা পুরোপুরি তুলে ধরতে পারিনি, তবে
"ধর্ম যার যার, রাষ্ট্র সবার৷"
এটাকে একজন শিক্ষিত মানুষ কিংবা নাগরিক হিসেবে রাষ্ট্রে স্থান দেয়া উচিত৷৷ তেল আর জল মিশানোর মত মূর্খ্য কাজ কোন কিছুর প্রতি অন্ধ্য বিশ্বাসীর পক্ষেই সম্ভব!!

