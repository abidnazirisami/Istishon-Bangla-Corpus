নামে জোরেই সব___


বর্তমানে একটি কিন্ডার গার্ডেন স্কুলে শিক্ষকতার জন্য যোগ্যতা প্রয়োজন স্নাতক পাশ৷৷ এস.এস.সি./এইচ.এস.সি. শিক্ষার দৌড় কম্পানির কেয়ার-ট্যাকার/গেটের সামনে বসে রাতভর সিগারেটে ফুঁক টান৷৷ শহরের পার্ক গুলোতে এমন দৃশ্য অস্পষ্ট নয়, এমএ কিংবা বিএ পাশ করে বাদাম বিক্রি করছে অনেকেই৷৷ আজ ভার্সিটি থেকে ফেরার পথে এমন এক ব্যক্তির সাথে পরিচিত হলাম যিনি ম্যাথের উপর এম.এস.সি. করেও কোন চাকরি পাননি৷৷ কেননা তার বাবার কোন ডাক নাম নেই, নেই নামের কোন জোর; অত্যন্ত আশ্চর্য্যের বিষয় হল, লোকটি আজ রিক্সা চালক!! পরিবারের দায় তার ঘাড়,কর্তব্য তাকে করতেই হচ্ছে শুধু পার্থক্য একটাই- যে সময়টা তার শিক্ষা অর্জনে হারিয়ছে তা না হারালে হয়তো আজ তার হাতে রিক্সার হ্যান্ডল থাকতো না৷৷
তাহলে এমন শিক্ষার কি প্রয়োজন যা প্রয়োগ করতে বাপ-চাচার নামের জোর লাগে?? মেধার কোন মূল্য নেই এই সমাজে, আছে মেধা নামক ভাইরাসটাকে স্ক্যান করার কিছু নাটক মাত্র৷৷ যেই লাউ সেই কদু; সুইপারের সন্তান সুইপার'ই হবে আর মন্ত্রীর সন্তান মিনিস্টার কিংবা প্রাইম-মিনিস্টার৷৷
নামের জোর এমনই এক ব্যাধি যার শত-সহস্র উদাহরণ রয়েছে এই স্বাধীন বাংলার বুকে৷৷ অষ্টম শ্রেণী পাশ করে বাংলার প্রধানমন্ত্রী হয়েছেন কেবল মাত্র স্বামীর নামের জোরে, কিংবা প্রার্থীর অবর্তমানেই দলের সভাপতি করা হয় শুধু বাবার নামের জোরে- আর এমনটাই সম্ভব এই বিষাক্ত রাষ্ট্রের প্রধান রক্ষকদের কাছে৷৷
নাম আছে.......... কাম হইছে!!! নাম নাই...... টাকা লও!!! কোনটাই নাই.... তয় ফুট্ ফকিন্নির বাচ্চা!!!
তাই তো দু'লক্ষ টাকা দিতে না পেরে মেডিকেলে পড়া স্বপ্নই রয়ে গেলো!! আজ শিক্ষার হার তেলের দামে বাড়ছে আর শিক্ষার মান কমছে মোবাইল ফোনের তালে!!

