একটি অনাকাঙ্ক্ষিত সাম্প্রদায়িক হামলার ভয়


গত দূর্গা পূজোর কথা। সকালে বন্ধুর ফোন পেয়ে ঘুম ভাঙ্গলো। বন্ধুর ফোন কলে জানতে পারলাম পাশের গ্রামে এক হিন্দু মন্দির ভাঙ্গচুর করেছে উগ্র মুসলিমরা, প্রতিমা ধ্বংস করে দিয়েছে। মটর সাইকেল যোগে ছুটে গেলাম ঘটনাস্থলে। সেদিনই প্রথম দেখেছিলাম সাম্প্রদায়িক হামলার পর ধ্বংস যজ্ঞের ফল। শতশত হিন্দু ভাইদের চোখের জল, আর আর্তনাদ। অথচ তাদের মুখে শুনিনি এর বিরুপ কোন মন্তব্য। প্রতিশোধের কোন হুংকার। তারা এর বিচার স্বয়ং ঈশ্বরের হাতেই ন্যাস্ত করেছিল। জানা যায় যে মন্দিরটি ভাঙ্গা হয়েছিল সেটি ছিল প্রায় দুশত বছর পুরনো, বিগত ৪০ বছর যাবৎ তা মুসলিম কর্তৃক দখলে ছিল এবং সম্পুর্ণ জায়গা জুড়ে মাদ্রাসা গড়ে উঠেছিল। যাহোক, গত ২০১০ সালে স্থানীয় প্রভাবশালী হিন্দু ও সাবেক খাদ্যমন্ত্রীর প্রচেষ্টায় সেই জায়গাটি সমস্ত তথ্য প্রমাণের ভিত্তিতে হিন্দুদেরই প্রমাণিত হয়। যেহেতু ৪০ বছর যাবৎ সেখানে একটি মাদ্রাসা ছিল তাই এই জায়গার এক তৃতীয়াংশ মাদ্রাসার জন্যই রেখে বাকিটুকু হিন্দুদের মন্দির নির্মানে প্রশাসন কর্তৃক দিয়ে দেয়া হয়।
এরপর আসি গতকাল অর্থাৎ ৪ এপ্লিল এর দৃশ্যে। মধুপুর উপজেলার ভাওয়াল গড়। গ্রামের নাম জলছত্র। সেখানে হিন্দু ও আদিবাসির গরিষ্ঠতাই বেশি। যদিও আদিবাসিরা হিন্দু ও মুসলিম ধর্মের দিকে দিন দিন অগ্রসর হচ্ছে। সেখানে একটি মাদ্রাসা আছে। মাদ্রাসার ছাত্ররা ক্রিকেট খেলছে। হঠাৎ ব্যাটে বল লেগে তা পাশের এক হিন্দু বাড়ির ঠাকুর ঘর (গৃহদেবতার ঘর) এ ঢুকে পড়ে। মাদ্রাসার ছেলেরা দল বেধে বল চাইতে যায়। বাড়ির হিন্দু কর্তি বল দিতে অস্বীকৃতি জানালে ছাত্রদের সাথে কর্তির বাক বিতন্ডা বেধে যায়। এক পর্যায়ে ছাত্ররা কর্তিকে মালাওয়ানের বাচ্চা ও গৃহদেবতাকে নিয়ে যাচ্ছে তাই বলতে থাকে। স্বভাবতই কর্তির ধর্মানুভূতিতে আঘাত লাগে। তিনিও এক পর্যায়ে ছাত্রদের উদ্দেশ্যে সাম্প্রদায়িক গালি শুরু করেন। একপর্যায়ে যখন বাক বিতন্ডা তুঙ্গে তখন কর্তি সেখানকার এক ছাত্রের মাথার টুপি নিয়ে আগুনে পুড়িয়ে দেয়। ব্যাস.... লেগে গেল সাম্প্রদায়িকতা।
দুপুরের নামাজের পর বিচার বসালেন স্থানীয় মসজিদের ইমাম ও মুসলিম তওহিদি জনতা। বিচারে রায় হলো আগামী তিন দিনের মধ্যে সেই কর্তিকে তার পরিবার নিয়ে বাড়িঘর ছেড়ে চলে যেতে হবে।
কথায় বলে বিচার মানছি তাল গাছ আমার। আগামি তিন দিন সেই কর্তি বা তার পরিবার কিংবা আশেপাশের হিন্দু পরিবারগুলো কতটুকু নিরাপদ? কে নিরাপত্তা দিতে পারে আজ বা কাল রাতে তাদের উপর হামলা করবে বা মুসলিমরা? দোষ কি কর্তির নাকি সাম্প্রদায়িক মন্তব্য ছোড়া প্রথম মাদ্রাসা ছাত্রদের? মাদ্রাসা ছাত্ররা কিভাবে বুঝলো বা জানলো হিন্দুরা মালায়ুন, তাদের এই বলেই গালি দিতে হয়? মসজিদে বল গেলে ইমামের গাল শুনতে হয় (আমিই নগত প্রমান, একটা চড়ও খেয়েছিলাম), তবে হিন্দুদের গৃহদেবতার ঘরে বল গেলে হিন্দুরা কেন প্রতিবাদ বা শাসন করবে না? হিন্দুদের মালায়ুন বা তাদের বিশ্বাস নিয়ে গালি দিলে কেন তাদের অনুভুতিতে আঘাত লাগবে না? নাকি হিন্দুদের অনুভুতি নেই?
আমি ব্যক্তিগতভাবে সেই বিচারের রায় সমর্থন করি। তবে সময়টা তিনদিন না দিয়ে এক বেলা দিলে ভাল হতো, অন্ততঃ অনাকাঙ্ক্ষিত সাম্প্রদায়িক হামলার ভয় থাকতো না। কিংবা কর্তির ভুল স্বীকার করিয়ে তাকে ক্ষমা চাওয়াতে পারতো তারা (মুসলিম), এটা অবশ্য ভাল বা কারো মনপ্লুত হতো না। ভাল হয়েছে, তবে প্রার্থণা করি হিন্দু পরিবারটির সম্পত্তিগুলো স্থানীয় খ্রিষ্টানদের নামে দিয়ে যাক।
(প্রথম ঘটানাকে এমনিই এনেছি, ঘটনাটা শেয়ার করতে ইচ্ছে হলো তাই করলাম)

