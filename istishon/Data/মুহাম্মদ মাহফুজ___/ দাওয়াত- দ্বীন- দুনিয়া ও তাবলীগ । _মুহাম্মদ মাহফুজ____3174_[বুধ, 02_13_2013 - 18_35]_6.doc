 দাওয়াত- দ্বীন- দুনিয়া ও তাবলীগ । 


মহান আল্লাহ পাক রাব্বুল আলামিন দুনিয়া সৃষ্টির পর থেকে যুগে যুগে লক্ষাধিক নবী রাসুল দুনিয়ায় প্রেরন করিয়াছেন । আর সকল নবী রাসূল পয়গাম্বর{আঃ}গন দুনিয়ায় এসে,এক আল্লাহর একত্ববাদের দাওয়াত,অর্থাৎ-লা ইলাহা ইল্লাল্লাহর –দাওয়াত দিয়েছেন । যে,আল্লাহ এক তার কোন শরীক নেই । এরই ধারাবাহিকতায় আল্লাহ পাক তার প্রিয় হাবীব হযরত মুহাম্মদ {সাঃ}কে দুনিয়ায় প্রেরনের মাধ্যমে,দুনিয়াতে নবী প্রেরনের ইতি টানলেন । এবং আল্লাহ পাক হুজুর পাক {সাঃ}কে দিয়ে মানব জাতির নিকট দ্বীনের দাওয়াত পৌঁছালেন । আর যেহেতু দুনিয়াতে কোন নবী রাসূল {আঃ} গন এর আবির্ভাব ঘটবে না । এ জন্যই দাওয়াতের মত গুরু দায়িত্ব রাসুলে কারীম {সাঃ} তার নিজ উম্মতের উপর ন্যস্ত করে গেছেন । অন্য দিকে সয়ং মহান আল্লাহ পাক রাব্বুল আলামিন বলেন, ঐ ব্যক্তির কথা হইতে উত্তম কথা আর কাহার হইতে পারে,যে মানুষকে আল্লাহর দিকে ডাকে এবং নিজে নেক আমল করে ও বলে যে,নিশ্চয় আমি মুসলমানদের মধ্য হইতে একজন।{সূরা- হা-মীম – সিজদাহ – আয়াতঃ ৩৩} বয়ানুল কুরআন ।। আল্লাহ পাক রাব্বুল আলামিনের ঐ কথাটির অনুসরণ করে দেশ হতে দেশান্তরে – লা ইলাহা ইল্লাল্লাহর – দাওয়াত নিয়ে মানুষের দ্বারে দ্বারে ঘুরে বেড়াচ্ছেন একদল মানুষ । আর তাহারাই হলেন,তাবলীগ জামাতের ভাইয়েরা। যাহারা মানুষকে আল্লাহর দিকে ডাকে,নিজে নেক আমল করে,ও নিজেদের পরিপূর্ণ মুসলমান হিসাবে গড়ে তোলার লক্ষে জানতর মেহনত করে যাচ্ছেন । এবং রাসুলে কারীম{সাঃ}এর সুন্নতের যথাযত পাবন্দি করেন । তাদের মুখে থাকে জিকির আর অন্তরে থাকে ফিকির,যে কি করে বাজার মুখো মানুষ গুলোকে মসজিদ মুখি ও দুনিয়া মুখি মানুষ গুলোকে আখেরাত মুখি করা যায় । সেই চিন্তা ফিকির নিয়ে পুরো দুনিয়া ব্যপী মেহনত করে যাচ্ছে তাবলীগ জামাত । দুনিয়াতে দ্বীন জিন্দা রাখার জন্য দ্বীনের দাওয়াত এতটাই জরুরী,যেমন মাছের জন্য পানি যতটা জরুরী। দুনিয়াতে দাওয়াত থাকবে তো দ্বীন থাকবে, দ্বীন থাকবে তো আল্লাহ পাক রাব্বুল আলামিন --- সমস্ত মাখলুকাত সহ তামাম পৃথিবীকে ঠিকিয়ে রাখবেন। আর দ্বীন থাকবে না তো,দুনিয়া ও থাকবেনা,এই কথা যে বিশ্বাস করবে না তার ঈমান থাকবে কি ? এই দ্বীন আমাদের মাঝে এমনি এমনিই আসে নাই । আর এমনি এমনিই যদি আসতো,তা হলে রাসুলে পাক {সাঃ} মক্কা ছেড়ে মদিনায় হিজরত করতে হতো না । দ্বীনের জন্য কাফেরদের নিকট লাঞ্চিত হতে হতো না,দাঁত মোবারক শহীদ করার প্রয়োজন ছিল না ,শরীর থেকে রক্ত মোবারক ঝরাতে হতো না । যারা ভাবে ঘরে বসে একা একা এবাদত করলেই দুনিয়াতে দ্বীন জিন্দা থাকবে,তারা তো বোকার স্বর্গে বাস করছে । তাহারা দ্বীন জিন্দা রাখার চিন্তা ফিকির নিয়ে এবাদত করে না,তারা শুধু নিজেরাই জাহান্নাম থেকে বাঁচার ভয়ে এবাদত করে । আর যারা অপর ভাইকে কি করে নামাজি করে দেওয়া যায়,বা আল্লাহর সাথে সম্পর্ক গড়ে দেওয়া যায় । সেই চিন্তা ফিকির না করে,চাচা আপন প্রান বাঁচা ‘র = মতো এবাদত করে তাদের এবাদত আল্লাহ পাকের নিকট কতটা গ্রহণ যোগ্যতা পাবে,তা একমাত্র মহান আল্লাহ পাকেই ভাল জানেন । দ্বীনের জন্য দাওয়াত কতটা জরুরী তা সচ্ছ আয়নার মতো আমাদের সামনে পরিষ্কার । সাহাবা কেরাম{রাযিঃ}গনের রাসুল{সাঃ}পরবর্তী জীবনের দিকে তাকালেই আমরা স্পষ্ট দেখতে পায় । যে তাহারা রাসূল{সাঃ}এর সহিত দীর্ঘ ১০/১৫ বছর জানতর মেহনত করে দ্বীন শিক্ষা করেছেন ও ঈমান মজবুত করেছেন । আর ঈমান মজবুত হওয়ার পর রাসূল {সাঃ}এর জীবনাবসনের পর তারা আর মক্কা মদিনায় বসে থাকে নি । লক্ষাধিক সাহাবায়ে কেরাম গনের মধ্যে মাত্র ১০,০০০/ দশ হাজারের মত সাহাবী গনের কবর রয়েছে মক্কা মদিনায়,আর বাকি সাহাবা গন দ্বীনের দাওয়াত নিয়ে হিজরত করেছেন পৃথিবীর বিভিন্ন দেশে । এছাড়া ও সাহাবাদের পরবর্তী সময়ে ভারত বর্ষে দ্বীনের দাওয়াত নিয়ে আমাদের পূর্ববর্তী গনের নিকট এসেছেন, ইয়ামেন থেকে – হযরত শাহ জালাল {রাহঃ] ও হযরত শাহ পরান {রাহঃ}সহ ৩৬০ জন আউলিয়ায়ে গন,যাহাদের মাধ্যমে আমরা আজ দ্বীন পেয়েছি । আলহাদুলিল্লাহ...। দাওয়াত সম্পর্কে {সূরা-আলি ইমরানের -১০৪,নং আয়াতে= মহান আল্লাহ পাক রাব্বুল আলামিন বলেন... তোমাদের মধ্যে হইতে একটি জামাত এমন হওয়া জরুরী ,যাহারা মঙ্গলের দিকে আহবান করিবে –সৎ কাজে আদেশ করিবে ও অসৎ কাজে নিষেধ করিবে ,তাহারাই পূর্ণ কামিয়াব হইবে ।। আর এই জামাতটিই হলো তাবলীগ জামাত, এতে বিন্দু মাত্র সন্দেহের কোন অবকাশ নেই । কেননা দুনিয়া ব্যপী একটিই মাত্র জামাত রয়েছে, যে জামাতটি দুনিয়ার লোভ লালসাকে বিসর্জন দিয়ে এক আল্লাহর একত্ববাদ ও আখেরাতের উপর পূর্ণ ঈমান নিয়ে,আল্লাহর দেওয়া জান,আল্লাহর দেওয়া মাল,আল্লাহর দেওয়া সময় নিয়ে –আল্লাহর রাস্তায় বের হয়ে,জান মালের সহিহ ব্যবহার শিক্ষা করার জন্য –নিঃস্বার্থ ভাবে জানতর মেহনত করে যাচ্ছে । একমাত্র মহান আল্লাহ পাকের অসীম খাজানার দিকে তাকিয়ে ঘুরে বেড়াচ্ছেন মানুষের দোয়ারে দোয়ারে,পথে ঘাটে,মাঠে ময়দানে,পৃথিবীর এক প্রান্তে হইতে অপর প্রান্তে । তাদের একটিই মাত্র লক্ষ্য কি করে দুনিয়ার প্রতিটি মানুষ নামাজি হয়ে যায়, প্রতিটি ঘরে ঘরে কি ভাবে দ্বীন পৌঁছে যায়, প্রতিটি মানুষ কি করে আল্লাহ ওয়ালা দ্বীনদার,ঈমানদার বনে যায় । যেমন পূর্বের ইতিহাসের দিকে তাকালে দেখা যায়,যে হযরত ঈসা {আঃ}পর আল্লাহ পাক পাঁচশো থেকে সাড়ে পাঁচশো বছর,অর্থাৎ আখেরী নবী হযরত মুহাম্মদ{সাঃ}এর আবির্ভাব পূর্ব মধ্যকার সময়ে আল্লাহ পাক কোন নবী রাসুল দুনিয়ায় প্রেরন না করার ফলে,দুনিয়াতে দাওয়াতের কাজ ছিল না। আর দ্বীন-ই -দাওয়াতের কাজ দুনিয়াতে না থাকার কারনে কি ভয়ানক জাহিলাতের যুগের সৃষ্টি হয়েছিল । তা শুধু মুসলমান নয়,দুনিয়ার সকল ধর্মের মানুষেই কম বেশি জানেন । আর এমন করুন জাহিলাতের যুগে,আল্লাহ পাক রাব্বুল আলামিন দুনিয়ায় প্রেরন করেন-তাহার প্রিয় হাবীব উম্মতের কান্ডারী হযরত মুহাম্মদ{সাঃ}কে । প্রিয় নবী {সাঃ} দুনিয়ায় এসে মহান আল্লাহ পাকের হুকুমে শুরু করলেন– লা ইলাহা ইল্লাল্লাহর = দাওয়াত ।। অবশেষে এই দাওয়াতের মাধ্যমেই দুনিয়াতে পুনরায় দ্বীন জিন্দা হয় । আলহামদুলিল্লাহ্‌....। মক্কা মদিনায় অবসান ঘটে জাহিলাত যুগের । যেহেতু হুজুর পাক{সাঃ}কে দুনিয়ায় প্রেরনের মাধ্যমে আল্লাহ পাক নূবুয়েতের দরজা বন্ধ করে দিলেন । সুতরাং দুনিয়ায় দ্বীনের দাওয়াত নিয়ে আর কোন নবী রাসুল আসবেনা । এমতাবস্তায় দ্বীনের দাওয়াতের মতো মহান দায়িত্ব আজ উম্মতে মুহাম্মদির উপর অর্পিত । আর এই জন্যই উম্মতে মুহাম্মদি সকল নবী{আঃ}গনের উম্মতের চেয়ে সবচে সন্মানী । মহান আল্লাহ পাক ঐ কাজের দায়িত্ব যে আমাদের উপর,অর্থাৎ উম্মতে মুহাম্মদীর উপর অর্পণ করবেন এর ইঙ্গিত দিয়েছিলেন,হযরত মূসা{আঃ}ও হযরত জাকারিয়া{আঃ}কে । আর এই খবরে,হযরত মূসা {আঃ} ও হযরত জাকারিয়া {আঃ}আল্লাহ পাকের নিকট উম্মতে মুহাম্মদীকে নিজেদের অনুকূলে দান করার জন্য আর্জি করেন । কিন্তু মহান আল্লাহ পাক তাদের জানিয়ে দেন,এই উম্মত মুহাম্মদ{সাঃ}এর জন্য রাখা হয়েছে । আমরা আজ কতই না দামি ! অথচ! যে দাওয়াতের কাজের জন্য আল্লাহ পাক আমাদেরকে সকল নবী{আঃ}গনের উম্মতের চেয়ে দামি করেছেন । সেই দাওয়াত থেকে আমরা আজ কতই না পিছিয়ে ! আশ্চর্যের বিষয়,মুসলমানদের জন্য এরই চে দুর্ভাগ্যের কারন আর কি হতে পারে ? । আসুন দ্বীন ও দুনিয়ার স্বার্থে,আপন ঈমান আখলাক ও আমল ঠিক করার জন্যে,দুনিয়ায় দ্বীন প্রতিষ্ঠা রাখার লক্ষে,দুনিয়াকে পিছনে ফেলে আখেরাতকে সামনে এনে = লা ইলাহা ইল্লাল্লাহর = দাওয়াত নিয়ে আল্লাহর রাস্তায় বের হয়ে পড়ি । বিপথগামী মানুষ গুলোকে আল্লাহর দিকে ডাকি,যে যত বেশী দ্বীনের দাওয়ার দিবে, আল্লাহ পাক তাহার ঈমানকে তত বেশী মজবুত করে দিবেন .... ইনশাআল্লাহ । এসো ভাই জীবন সাজাই কোরআনের আলোকে, শরীর সাজাই রাসুলে কারীম {সাঃ} এর সুন্নতের পাবন্দি করে । এবং মেনে চলি –আল্লাহ পাকের আদেশ- নিষেধ গুলো । হায়াতের জিন্দিগী পার করি ঈমানী হালতে....আল্লাহ পাক আমাদের সকলকে দ্বীনের উপর অটুট থাকার তৌফিক দান করুন ...আমীন ।।

