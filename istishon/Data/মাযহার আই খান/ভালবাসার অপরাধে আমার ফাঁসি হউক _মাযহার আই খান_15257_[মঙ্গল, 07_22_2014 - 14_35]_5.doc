ভালবাসার অপরাধে আমার ফাঁসি হউক 


আমি চাই - তোমাকে ভালোবাসার দায়ে আমার ফাঁসি হউক
অথবা আমার থেকে কেড়ে নেওয়া হউক ৪০/৪৫ টি বসন্ত ।
আমার জীবনে আর কখনোই না আসুক বরষা স্নাত সন্ধ্যা ,
না আসুক শিশির ভেজা ঘাস ।
গোধূলির সোনালী আভা ,
ওই রক্তিম সূর্যের সাক্ষী যেন আর না হতে হয় আমায় ।
রাত্রির তিমির কোনদিন আমার প্রেমিকসত্তাকে জাগ্রত না করুক ,
ভোরের হিমেল হাওয়া না ভিজিয়ে দিক আমার সর্বাঙ্গ ।
আমি চাই না - মাছরাঙ্গাটির সাথে আর চোখাচোখি হউক ,
মধ্যাহ্নের কিছু আগে চড়ুইটা শীষ দিয়ে ডেকে যাক ।
আমি চাই - তোমায় ভালবাসি বলে আমার ফাঁসি হউক ।

