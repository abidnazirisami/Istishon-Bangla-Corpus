আমার ভেতর তুমি


 একটি কাঠের চেয়ার,কাঁচ ঘেরা ঘর
আর সেই পুরাতন আমি ।
সকাল থেকে সন্ধ্যা, তারপর রাত
অনেকটা সময়,তাই না !
এখানে আমি,আমার পৃথিবী
আর আমার ভেতর তুমি।
মাঝে-মাঝে বড় ক্লান্ত লাগে- জানো তো,
তারপরও আমি আর আমার ভেতর তুমি।
মনে হয় এক গোপন অভিসার,
যেখানে আমি শুধুই তোমার।
এখানে আমি,আমার পৃথিবী
আর আমার সবটা জুড়ে তুমি।
প্রায়শই বড় একা লাগে নিজেকে-জানো তো,
তারপরও আমি আর আমার সবটা জুড়ে তুমি।
মনে পরে আমাদের প্রনয় উপাখ্যান,
স্মৃতিতে আজীবন থাকবে হয়ে অম্লান।

