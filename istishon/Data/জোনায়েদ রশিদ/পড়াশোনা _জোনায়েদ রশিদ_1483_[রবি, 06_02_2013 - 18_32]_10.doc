পড়াশোনা 


 কিশোরী আসে লাল জামা পরে ধীরে
মুখ তার অবনত, বসে সুস্থির
এবং তাকায় আনত চোখে, লাজুক হাসি (একটু)
ভালোতো? জিজ্ঞাসিলে উত্তরে।
কিশোরী বই খোলে এগিয়ে দেয় গণিত
হোমওয়ার্ক, আঁকিবুঁকি, খাতাপত্তর;
সব করেছ, সব? ভালো, জবর!
কে জানে কেন, ঠোঁট কাঁপে তার তর-তর!
মাঝে-সাঝে কিশোরী আনমনা
গালে হাত, দাঁতে কাটে নখ;
কিশোরী ক্লান্ত ভীষণ (যেন)
চিবুকের তলে একফোঁটা ঘাম ঝকমক। 
যুবক ক্লান্তিহীন ফুটছে টগবগ
তেজি ঘোড়া; বুঝেছ, বুঝেছ সব?
প্রাণিত দারুণ, মুখে জ্ঞানের খৈ
হাসে কিশোরী মিটি মিটি; পরিবেশ?
তা- থৈ- থৈ!
তারা দুজন আর মাঝে গনিতের ধ্রুমজাল
সরিয়ে যুবক বলে, আনো ব্যাকরণ-গ্রামার
তাও হল, আর কিছু রয়েছে কি বাকি?
দু'চরন পদ্যও, যুবক দেয়না তো ফাঁকি!
চমৎকার সবকিছু, সুরভিত কস্তূরী
পড়ায় যুবক আর পড়ছে কিশোরী।

