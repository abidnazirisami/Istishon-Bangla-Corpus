এবার আমরা না হয় দুষ্ট ছেলেই হলাম___


প্রিয় প্রজন্ম, নোংরা খেলা শুরু হয়েছে, সে যে হত তা জানাই ছিল। এখন দুষ্ট, বিধর্মী, নাস্তিক বলছে কদিন পর হয়ত কুত্তার বাচ্চা, মালাউন, মুরতাদ বলবে। এ হতই, অস্তিতের সংকটে পড়লে এটাই হয়, এটা জয়ই। মুনির চৌধুরীর নষ্ট ছেলে নাটকটির কথা মনে কর, তিনি তো কবেই বলে গেছেন নষ্ট ছেলেরাই সমাজ পরিবর্তন করে। মুনির চৌধুরীকে তারা মেরে ফেলেছে কিন্তু তার চেতনাকে তারা মারতে পারেনি। চেতনা এমনি, কালে কালে হয়তো সুপ্ত থাকে, কিন্তু যখন জেগে উঠে তখন প্লাবন বয়ে দেয়। প্রিয় প্রজন্ম এই চেতনাকে দুষ্ট, বিধর্মী, নাস্তিক বালির বাধে রোধা যাবে না, ছড়িয়ে পড় তোমরা, বিস্তৃত হও।
প্রিয় প্রজন্ম, এবার বরং তোমরা দুষ্টই হও, ভালো ছেলেদের মত কোন ভবন না গড়ে। বরং তোমরা দুষ্টই হও, মালেশিয়া- সিঙ্গাপুরে টাকা না রেখে। বরং তোমরা দুষ্টই হও, ভালো ছেলেদের মত তলোয়ার হাতে উম্মত্ত না হয়ে। 
প্রিয় প্রজন্ম, ৫২-তে বাংলাকে মালাউনদের ভাষা বলেছিল তারা, ৭১ এর গণ্ডগোলের সময় ধর্ম রক্ষার জন্য পাকিদের গনিমতের মাল সাপ্লাই দিত, ১৩-তে তারা পালটে যাবে কীভাবে বিশ্বাস করলে? তাদের মত ভালো হইয়ো না বরং তোমরা দুষ্টই হও। 
প্রিয় প্রজন্ম, হাটহাজারি বা কউমি মাদ্রাসা বাংলাদেশের ভবিষ্যৎ নয়, বাংলাদেশের ভবিষ্যৎ ঢাকা, চট্টগ্রাম, সিলেট... বিশ্ববিদ্যালয়। ভালো ছেলেরা মসজিদ-মন্দির-গির্জা ভাঙ্গুক, তোমরা বেলুন উড়াও। তাদের মত ভালো হইয়ো না বরং তোমরা দুষ্টই হও। 
প্রিয় প্রজন্ম, নিজের কাজে আস্থা রাখ আর সৎ থাক, কারো মুখাপেক্ষি হওয়ার দরকার নেই। যে আগুন জ্বালিয়ে গেছ- কেবল কটা ফাঁসিতে তা নেভার নয়। হতাশ হইয়ো না, যে স্কুল- কলেজের ছাত্ররা আজ বলছে ‘তুমি কে আমি কে বাঙালি বাঙালি’ কিংবা ‘ ধর্ম যার যার, রাষ্ট্র সবার’ তারা একদিন জেগে উঠবে, জাগবেই। মুনির চৌধুরীর কথা মনে কর, তার স্বপ্নের নষ্ট ছেলেরা জেগে উঠেছে, উত্তর প্রজন্মে তোমাদের চেতনা ধারণ করে আরও লাখো নষ্ট ছেলে জেগে উঠবে। উঠবেই।
কোন বিশুদ্ধ আবেগই ব্যার্থ হয় না কখনো। 

