অশেষ ভালোবাসা 


সময় আসবে নিশ্চয়
যখন উল্লসিত তুমি
দুয়ারে সম্ভাষণ জানাবে নিজেকেই
আর দর্পনে তোমার প্রতিকৃতি
সহাস্যে স্বাগত জানাবে একে অপরকে।
এবং বলবে- জিরোও খানিক, আহার করো।
আবারো সেই আগন্তুককেই ভালোবাসবে যে ছিলে তুমিই স্বয়ং
সুরা দাও তাকে, দাও আহার্য এবং মগ্ন হও আপন সত্তায়।
পারনি চিনতে তাকে ভালোবেসেছে তোমাকে সমস্ত জীবন ধরেই,
অশেষ উপেক্ষা করেছো যাকে সুদূরের প্রেমে
সে-ই তোমাকে চেনে আমূল।
বইয়ের তাক থেকে ছুড়ে ফেলো প্রেমপত্রসব
ধূলোপড়া ফটোগ্রাফস, বিষন্নতার দিনলিপি...
বেরিয়ে আসো নিজ খোলস ভেঙ্গে,
উদযাপন করো নিজস্ব জীবন। 
[মূল: Derek Walcott
Love after Love, ১৯৯২ সালে সাহিত্যে নোবেল পুরষ্কার প্রাপ্ত সেন্ট লুসিয়ার কবি, নাট্যকার, লেখক]

