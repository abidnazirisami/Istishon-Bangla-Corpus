ব্লেড দিয়ে তৈরি করুন টেলিফোন



শিরোনাম দেখে অবাক হচ্ছেন ? অবাক হওয়ার কিছু নেই । সত্যিই
আপনি ব্লেড দিয়ে টেলিফোন তৈরি করতে পারবেন । আর সেই
টেলিফোন দিয়ে আপনি আপনার
নানুবাড়ির মামাতো বোনের
সাথে কথাও বলতে পারবেন । শুধু লাগবে ইয়া লম্বা তার । অর্থাত্‍ তার যতদূর কথা যাবে ততদূর । এখন আপনি যদি চাঁদ পর্যন্ত তার নিয়ে যেতে পারেন
তাহলে সাঈদি সাহেবের সাথেও
কথা বলতে পারবেন । পাশাপাশি বাড়ি এরকম প্রেমিক প্রেমিকার চোখ নিশ্চই চকচক করছে ।  কোন সমস্যা নেই । আপনার প্রিয়জনের দূরত্ব যদি পাশের বিল্ডিং, উপর তলা নিচ তলা কিংবে এবাড়ি ওবাড়ি হয় তাহলে অনায়াসে ব্লেড দিয়ে তৈরি এই টেলিফোন দিয়ে কথা বলতে পারবেন । Gp আপনাদের যেভাবে বাঁশ দেয় আমি কল্পনা করে পাই না । ভাগ্যিস আমার কোন Gf নাই  । আসুন তাহলে শুরু করা যাক । 
যা যা লাগবেঃ
১। দুটি ব্লেড
২। একটি কার্বনদন্ড (ঘাবড়াবেন
না)
৩। একটি জুতার বাক্স (অবাক হবেন না)
৪। সুতা
৫।তার
৬। স্পিকার
৭। ব্যাটারী
কার্যপদ্ধতি:
আমি আপনাদের বলছি One way টেলিফোনের কথা । অর্থাত্‍ একজন বলবে আরেকজন শুনতে পাবে । আপনি ইচ্ছা করেলে Two way তৈরি করতে পারবেন । ব্লেড কোন দোকানে কিনতে পাওয়া যায় এটা নিশ্চই জানেন ।  ওখান থেকে দুটো ব্লেড কিনে আনুন । পুরাতন পেন্সিল ব্যাটারীর ভেতরে থাকা কার্বন দন্ডটি সাবধানে বের করে নিন যেন ভেঙ্গে না যায় । কার্বন দন্ডটির গায়ে পীচ লেগে থাকলে তা তুলে ফেলুন । সুতা বাসায় থাকার কথা । যদি না থাকে তাহলে আপনার নতুন শার্ট/শাড়ি থেকে একহাত মতন সুতা বের করে নিন 
প্রেমিকা/প্রেমিক থাকলে বাসায়
জুতার বাক্সও থাকার কথা ।
যদি না থাকে তাহলে নতুন
একজোড়া জুতা কিনে আনুন ।
সাথে পেয়ে যাবেন একটি জুতার
বাক্স । 
১০/১২ মিটার লম্বা একটি তার
লাগবে । এবার দরকার একটি স্পিকার আর একটি ব্যাটারী । এটা আপনার উপর নির্ভর করবে । যতবড় স্পিকার ততবড় ব্যাটারী লাগবে । যেমন,
আমি রেডিওর স্পিকার ব্যাবহার
করেছি আর সাথে ২০ টাকা দামের একটি ড্রাই সেল ব্যাটারী ব্যবহার লাগিয়েছি । সব রেডি হলে এবার তৈরি করুন আপনার
নিজের হাতে তৈরি টেলিফোন 
ব্লেড দুটো জুতার বাক্সের ভেতর
প্রস্থবরাবর এমনভাবে স্থাপন
করুন যেন ব্লেডের দুপাশের
ধারালো অংশের একপাশ বাক্সের
ভিতর আর একপাশ বাইরে থাকে । ব্লেড দুটো স্থাপনের মধ্যবর্তী দূরত্ব যেন কার্বন দন্ডের দৈর্ঘ্যের
চেয়ে কিছুটা কম হয় । এবার
সুতা দিয়ে কার্বন দন্ডটি এমনভাবে ঝুলিয়ে দিন যেন
কার্বনদন্ডটি ব্লেডদ্বয়ের ধার
স্পর্শ করে ঝুলে থাকে । ব্লেড
দুটোর সাথে তার যুক্ত করে ব্যাটারীতে সংযুক্ত করে স্পিকারের সাথে সংযোগ দিন । এবার কথা বলুন জুতার বাক্সের ভিতর স্পিকারে শুনতে পারবেন । মোটামুটি ১০/১২ মিটার
লম্বা তার ব্যবহার করুন । তনাহলে শব্দের পার্থক্য বুঝতে পারবেন না । জুতার বাক্সটি খাড়া করে কিংবা শুইয়ে না রেখে হেলানোভাবে এমন করে রাখুন
যেন, সুতাটি টানটান থাকে আর
কার্বনদন্ডটির ভর ব্লেডদ্বয়ের
উপর ক্রিয়া করে । আরেকটি বিষয় খেয়াল করবেন, ব্লেড যেন
নড়বড়ে না হয় । শক্তভাবে তার
অবস্থানে থাকে । উপরিক্ত সব কাজ ঠিকঠাকমত করলে অবশ্যই
কথা শোনা যাবে । উপরের ছবিটি ভাল করে দেখলে বিষয়টি আরো ভালভাবে বুঝতে পারবেন । S1 ও S2 দুটি ব্লেড । C কার্বনদন্ডটি ব্লেডদুটোর উপর
সুতা দ্বারা ঝুলানো আছে ।
ব্লেডের সাথে তার যুক্ত স্পিকারের
সাথে লাগানো হয়েছে এবং মাঝপথে একটি ব্যাটারী B স্থাপন করা হয়েছে । খুবই সহজ একটি বিষয় । তারপরও যদি সমস্যা হয় তাহলে কমেন্ট জানান, আমি উত্তর দিতে বাধ্য থাকব 
[সতর্কতা : ব্লেডে আবার হাত মুখ
কাটিয়েন না । আর সবসময় এই
টেলিফোন দিয়ে কথা বলবেন না । কেউ দেখে ফেললে আপনাকে পাগল ভাবতে পার  আর আমাকেও গালাগালি করতে পারে  ]
আপনাদের উত্সাহ পেলে এরকম পোস্ট আরো দিব 
পাঠকদের সুস্থতা কামনা করে আজকের পোস্ট এখানেই সমাপ্ত করছি । ভাল থাকবেন 

