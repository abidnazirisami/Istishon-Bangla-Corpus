ব্লগ ! সেটা আবার কি _ খায় না মাথায় দেয় _


ব্লগ জিনিসটা এদেশে এখন একটা লুলায়িত এবং সেই সাথে কষ্টেরও বিষয় । ব্লগ দিয়ে কি হয়? এর উত্তরে চলে আসে ব্লগ দিয়ে ইন্টারনেট চালানো হয় । আর ব্লগার কারা? যারা নাস্তিক তারাই ব্লগার । অত্যন্ত দুঃখের ব্যপার হলেও সত্যি যে আমাদের দেশের একটা বিশাল অংশের মানুষ ব্লগ আর ব্লগার সম্পর্কে এই ধারণাই পোষণ করছে । তবে এর মধ্যে একটা সুসংবাদও আছে । আগে তো ব্লগ কি সেটাও জানতো না । কিন্তু এখন ভুল জানলেও কিছু একটা জানে । ব্লগ বলে যে পৃথিবীতে কিছু একটা আছে সেটা জানাটা কি কম বড় কথা ? এরই মধ্যে আবার আমার মত কিছু অপদার্থ ব্লগার অ্যকাউন্ট খোলা শুরু করছে বিভিন্ন ব্লগে । তাই আমিও চলে আসলাম ব্লগিং এর জগতে । আগে বিভিন্ন ব্লগের লেখা পড়তাম কিন্তু আজ নিজেই অ্যকাউন্ট খুলে ব্লগার হয়ে গেলাম । ব্লগিং এর জগতে আমি একেবারে নতুন । হয়ত অনেক নিয়ম কানুন এখনও জানি না । এসব লেখা ঠিক হচ্ছে কিনা তাও জানি না । ইস্টিশনের পুরাতন অভিজ্ঞ বড় ভাই আর আপুদের কাছে সাহায্যের প্রার্থনা করছি । পরবর্তীতে ভাল কিছু লেখার চেষ্টা করব । আটক ব্লগারদেয় মুক্তির দাবি জানিয়ে আমার ব্লগিং জগতের প্রথম পোস্ট এখানেই সমাপ্ত করছি ।

