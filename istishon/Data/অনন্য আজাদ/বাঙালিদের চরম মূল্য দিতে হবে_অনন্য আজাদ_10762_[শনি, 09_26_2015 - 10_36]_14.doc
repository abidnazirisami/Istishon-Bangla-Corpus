বাঙালিদের চরম মূল্য দিতে হবে


আমি সেই দিনের অপেক্ষায় আছি, যে দিন বাঙলাদেশের মানুষদের চোখ দিয়ে পানি ফেলা ছাড়া কিছুই করার থাকবে না। ওইদিন স্মৃতির জগতে আহমদ শরিফের স্বপ্নিল বাঙলাদেশও ধূসর হয়ে যাবে। 
বাঙলাদেশে সামনে বিশাল বড় একটা রেভেলিউশন হওয়ার সম্ভাবনা আছে। যা বাঙলার চিত্রকে সম্পূর্ণরূপে পরিবর্তন করে দেবে। ভয়ানক এক পরিস্থিতির দিকে অগ্রসর হচ্ছে। আজ ব্লগাররা অসাম্প্রদায়িক বাঙলা বিনির্মাণের ক্ষেত্রে যেই রক্ত বিসর্জন দিয়েই যাচ্ছে; সে দিন প্রতিটি মানুষ উপলব্ধি করবে, কী ভুলই না তারা করেছিল! 
রক্ত এখনও ঝরছে, তখন দ্বিগুণ ঝরবে। ধর্ষণ এখনও হচ্ছে, তখন দ্বিগুণ হবে। আজ প্রকাশ্যে রাস্তায় ফেলে মানুষ কোপানো হচ্ছে, বাসায় ঢুকে জবাই করে পালায় যেতে হচ্ছে কিন্তু তখন আর পালানোর দরকারই পরবে না। বাঙলার প্রতিটি মানুষ প্রতিনিয়ত এক ভয়াবহ আতংকের মধ্য দিয়ে বসবাস করবে; এখন যেমন মুক্তচিন্তকেরা বসবাস করছে। 
আজ পাকিস্তানে যা হচ্ছে, আফগানিস্তানে যা হচ্ছে তা আগামীতে বাঙলাদেশে হবে। আমি বলে গেলাম, এটা নিশ্চিত। মোহাম্মদপুর শিয়া মসজিদে বোমা হামলা চালাবে সুন্নিরা, আত্মঘাতী হামলা চালিয়ে ঢাকা বিশ্ববিদ্যালয় এলাকা দখল করবে, স্বাধীনতায় বিশ্বাসী সকল মানুষকে রাস্তায় ফেলে বোমা মেরে উড়িয়ে দেওয়া হবে, কাদিয়ানীদের সাথে চলবে গৃহযুদ্ধ, কোরআন পোড়ানোর অজুহাতে নারীদের আগুনে পুড়িয়ে মারা হবে, মুক্তিযুদ্ধ শব্দটি অদৃশ্য হয়ে যাবে, প্রথমে শেখ হাসিনাকে মারবে, ধীরে ধীরে খালেদা জিয়াকে মারবে। খুব বেশি দেরি নেই, একটা ঘূর্ণিপাক হতে। মানুষ স্মরণ করবে, ব্লগাররা ভুল ছিল না। তাদের দৃষ্টিভঙ্গি ভবিষ্যতের দিকে ছিল। সময় থাকবে না, লাশের সংখ্যা গণনা করাও কঠিন হয়ে পরবে। বাঙালিদের চরম মূল্য দিতে হবে।

