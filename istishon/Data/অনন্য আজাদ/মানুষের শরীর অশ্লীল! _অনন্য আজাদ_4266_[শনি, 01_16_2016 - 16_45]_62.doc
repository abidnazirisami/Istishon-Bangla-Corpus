মানুষের শরীর অশ্লীল! 


মানুষের শরীরও যে অশ্লীল হতে পারে সেটা বাঙলাদেশে জন্ম না নিলে জানতাম না। ছোট্টকাল থেকে শুনে আসছি, পুরুষদের লিঙ্গ একটি অশ্লীল অঙ্গ। খুব ধাঁর এই অঙ্গের। যে কোন কিছু ঘটে যেতে পারে। তবে পুরুষ জাত বলে কথা; শিশ্ন যখন তখন যার তার উপর জাগ্রত জনতার মত ক্ষুব্ধ হতে পারে; সেক্ষেত্রে শিশ্নের দোষ নেই। সামনের মানুষের যতসব সমস্যা। নারীর শরীরের কারণে শিশ্ন জাগ্রত হয়; পুরুষের কোন দোষ নেই, তারা নিষ্পাপ।
বড় হতে হতে আরও জেনেছি, নারী মানুষ নয়। নারীর শরীর কোন মানুষের মধ্যে পড়ে না। নারীর শরীরের প্রতিটি অঙ্গপ্রত্যঙ্গ অশ্লীল। নারীর চোখে কাম, পায়ে কাম; আপাদমস্তক কামাসক্ত। চোখ, নাক, কান, হাতের মতই শরীরের অন্য অঙ্গগুলো খুব স্বাভাবিক। কিন্তু অস্বাভাবিক পুরুষেরা বলেছেন, নারীর শরীর স্বাভাবিক নয়।
যে মা তার পুত্রকে বুকের দুধ পান করিয়ে ভাবে আমার ছেলে একদিন মানুষ হবে; সেই ছেলেও বড় হয়ে অন্য নারীদের বুকে বিনা অনুমতিতে ছুঁতে চায়। ব্রায়ের ফিতা দেখলেই শিশ্ন জাগ্রত হয়। শরীরের অন্য অঙ্গ কিঞ্চিত দেখতে পেলে তো কথাই নেই! শরীরের অন্য সব অঙ্গের মতই স্বাভাবিক অঙ্গ হল নিতম্ব। পুরুষেরা নিতম্ব খুব পছন্দ করে কিন্তু অশ্লীল অঙ্গ হিসেবে চিহ্নিত করে। ভারী নিতম্বে নান্দনিকতার পরিচয় মেলে। প্রেম ভালোবাসা বহিঃপ্রকাশের ক্ষেত্রেও নিতম্ব গুরুত্বপূর্ণ। লুকিয়ে লুকিয়ে দেখতে, ভেতরে ভেতরে ছুঁতে পুরুষেরা খুব ভালোবাসে কিন্তু অশ্লীল নোংরা বলতেও দ্বিধাবোধ করে না।
ইউরোপ আমেরিকাতে প্রেয়স প্রেয়সী, দম্পতি ভালোবাসা আহ্লাদ প্রকাশের সময় প্রকাশ্যে নিতম্বে হাত দিয়ে আদর করে। তাদের কাছে এই অঙ্গটি অন্য সব অঙ্গের মতই স্বাভাবিক। কিন্তু বাঙলাদেশে নিতম্ব শুধু পায়খানা আর মাইর দেয়ার অঙ্গ হিসেবেই বিবেচনা করা হয়।
শিশ্নের বাহাদুরি, পেশীশক্তির আহামরি, কুরুচিপূর্ণ মন্তব্য এগুলো বিকৃত চিন্তাধারার মানুষের পরিচয়। যে সকল অস্বাভাবিক মানুষেরা যখন স্বাভাবিক অঙ্গকেও অস্বাভাবিক বলে চিহ্নিত করে তখন সেই সকল অস্বাভাবিক মানুষদের অস্বীকার করা জরুরি।

