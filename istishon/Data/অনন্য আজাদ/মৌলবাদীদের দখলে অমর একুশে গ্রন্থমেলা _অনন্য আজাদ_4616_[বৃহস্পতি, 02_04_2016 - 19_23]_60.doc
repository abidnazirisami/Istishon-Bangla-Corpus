মৌলবাদীদের দখলে অমর একুশে গ্রন্থমেলা 


বইমেলা শুরু হতে আর মাত্র কয়েকদিন বাকি! এরই মধ্যে গণহারে প্রকাশকদের হত্যার হুমকি দেয়া শুরু হয়ে গেছে। জেনে শুনে সেই সব প্রকাশকদের হুমকি দেয়া হচ্ছে যারা হূমায়ুন আহমেদ কিংবা ইমদাদুল হক মিলনের মত ক্ষুধাতুর লেখকদের নিয়ে চিন্তা করেন না। যারা নতুন ও ভিন্ন চিন্তাধারাকে প্রাধান্য দেন, যারা নতুনত্ব, সৃষ্টিশীল,মননশীল কর্মকে পাঠকদের মাঝে তুলে ধরার জন্য প্রচুর পরিশ্রম করে থাকেন।
গত বছর ইসলামী মৌলবাদীদের চাপের মুখে বাঙলা একাডেমী একটি জঘন্য অপরাধ ও ভুল সিদ্ধান্তগ্রহণ করেছিল। রোদেলা প্রকাশনী বন্ধ করে দিয়ে তারা প্রমাণ দিয়েছিল, বাঙলা একাডেমী একপাল মেরুদণ্ডহীনদের দখলে। এবার রোদেলা প্রকাশনী স্টল পেয়েছিল এবং আবারো তাদের উপর হুমকি দেয়া হয়। অর্থাৎ বাঙলা একাডেমীর মধ্যেই লুকিয়ে আছে মৌলবাদী গোষ্ঠী।
পৃথিবীতে নিকৃষ্ট পুলিশ বাহিনীর তালিকা করলে বাঙলাদেশের পুলিশের নাম অবশ্যই থাকবে। দেশের একটি মানুষও পুলিশের উপর ভরসা করে না। কিন্তু ভদ্রতাবশত বলতে হয়, পুলিশ মানুষের নিরাপত্তা নিশ্চিত করে। সেই পুলিশের কাছে কয়েকজন প্রকাশক জীবনের নিরাপত্তার জন্য গেলে তারা বলেন, উপর থেকে আমাদের বলা হয়েছে যে প্রোগ্রামে গেলে নিজের নিরাপত্তা নিজে দিতে পারবে সেই প্রোগ্রামেই শুধু অংশগ্রহণ করতে।
বাঙলার পুলিশই যেখানে নিজের নিরাপত্তা নিয়ে চিন্তিত, উদ্বিগ্ন সেখানে তারা সাধারণের নিরাপত্তা কীভাবেই বা নিশ্চিত করবে! এতে আবারো প্রমাণ হয়, বর্তমান সরকার মুখের চাপার জোরেই ক্ষমতায় টিকে আছে। ইসলামী মৌলবাদীরা সরকারকে ব্যাপক পরিমাণে দৌড়ের উপর রেখেছে। মুখে যতই বলুক না কেনো, দেশে তালেবান নেই, জংি নেই সব মিথ্যে।
পুলিশের চোখের সামনে লেখক অভিজিৎ রায়কে হত্যা করা হয়েছিল, ব্লগার নিলয় নীলকে নিরাপত্তার পরিবর্তে মৃত্যুর মুখে ঠেলে দিয়েছিল। এবং সেই পুলিশ বাহিনীর উচ্চ পর্যায়ের একজন বলেছেন, 'জীবন চাইলে বই ছাপানো বাদ দিন'।
ধিক্কার বাঙলাদেশ পুলিশ।

