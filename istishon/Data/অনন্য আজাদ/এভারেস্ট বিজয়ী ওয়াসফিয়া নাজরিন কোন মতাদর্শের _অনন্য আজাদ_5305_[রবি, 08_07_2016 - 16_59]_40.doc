এভারেস্ট বিজয়ী ওয়াসফিয়া নাজরিন কোন মতাদর্শের 


গুলশানে হামলাকারী জঙ্গি তাহমিদের জন্য এভারেস্ট বিজয়ী ওয়াসফিয়া নাজরিন আবেগপ্রবণ স্ট্যাটাস প্রসব করেছেন। গুলশান হামলার সাথে নর্থ সাউথ বিশ্ববিদ্যালয়ের জঙ্গি শিক্ষক হাসনাত ও তাহমিদ ওতপ্রোতভাবে জড়িত।
জঙ্গি হাসনাতের পিতার মন্তব্য ও হাসনাতের সাথে তাহমিদের পিস্তলসহ একাধিক ছবি এবং গুলশান ঘটনাস্থলে স্ত্রীর উপস্থিতি প্রমাণ করে এই হামলার সাথে হাসনাতের পুরো পরিবার জড়িত।পরিবারের সকল সদস্যদের গ্রেপ্তার করলে তথ্য খুব দ্রুততার সাথেই প্রকাশিত হবে।
জঙ্গিদের বাঁচানোর জন্য এই-দেশে প্রায়ই রাজনীতিকেরা সহানুভূতি সেন্টার খুলে থাকে। এবার সহানুভূতি ভাণ্ডার খুলেছেন এভারেস্ট বিজয়ী। দেশপ্রেমের বুলি তুলে রাজনীতিবিদেরা যেভাবে সন্ত্রাসকে আশ্রয় ও প্রশ্রয় দেয়, ঠিক একইভাবে অনেক সুশীল মিডিয়া ব্যক্তিবর্গ দেশপ্রেমের ধ্বনি তুলে নিজেদের সুপ্ত সাম্প্রদায়িকতা মূর্খতার সাথে প্রমাণে ব্যস্ত থাকে। এ-দেশে অপরাধীকে শাস্তি দেবার বদলে তাকে বাঁচানোর জন্য মরিয়া হয়ে উঠে। কী অদ্ভুত!
প্রিয় ওয়াসফিয়া নাজরিন, আপনি এভারেস্ট বিজয়ী হিসেবে পরিচিত। এভাবেই থাকেন। আপনার নামের পূর্বে জঙ্গিদের মদদদাতা শব্দদ্বয় বেমানান লাগবে। আশা করি, সংকীর্ণ চিন্তাধারা থেকে মুক্ত হতে পারবেন। জঙ্গিদের প্রতি সহানুভূতি সেন্টার না খুলে, জঙ্গিবাদমুক্ত বাঙলাদেশের প্রচারণা চালান।

