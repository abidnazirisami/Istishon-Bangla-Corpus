বাঙালির প্রিয় শব্দ Boobs


ফেইসবুকের কল্যাণে একটি ইংরেজি শব্দ শিখতে পেরেছি। শব্দটি 'Boobs'. আমাদের দেশে এই ইংরেজি শব্দটি যে এত জনপ্রিয় তা ফেইসবুক না ব্যবহার করলে জানাই হতো না। এমন কোন দিন নেই যে ছবির মন্তব্যের বক্সে এই শব্দ দেখি নি। আমার মত হয়তো আরো অনেকেই লক্ষ্য করেছেন। 
বাঙলাদেশের অধিকাংশ পুরুষই যৌন বিকৃত। এই বাক্যটির সাথে অনেকেই একমত না হতে পারে কিন্তু বাক্যটি অপ্রিয় সত্য। পুরুষেরা শয়নে স্বপনে নারীকে খাদ্য হিসেবেই বিবেচনা করে। এই কারণে পুরুষেরা সারাক্ষণ নারীর পোশাক, চালচলন, আচারব্যবহার, চরিত্র, স্বভাব ইত্যাদি শব্দে ব্যস্ত থাকে। নারী পেলে ছুঁয়ে দেখতে হবে, স্পর্শ করতে হবে, অশ্লীল দৃষ্টিতে দেখতে হবে- এমনটাই তাদের চোখে স্বাভাবিক। দেশে এমন কোন মেয়ে অবশিষ্ট নেই যে পথেপ্রান্তে যৌন নিপীড়ন নির্যাতনের শিকার হয় নি।
প্রতিটি মেয়েই রাস্তায় হাঁটার সময়, রিকশায় ও বাসে চলার সময় অশ্লীল অসভ্য কুরুচিপূর্ণ মন্তব্যের শিকার হয়েছে। এবং অধিকাংশ মন্তব্যই মাল ও মাগীসংক্রান্ত। বিস্তারিত বলতে গেলে, দুধটা যা বড়, কতজন যে দুধটা টিপছে, কতজন যে দুধটা খাইছে, কতজনের সাথে যে শুইছে, একবার যদি খাইতে পারতাম ইত্যাদি। এই লেখাটি পড়তে এখন অনেক মানুষের কাছেই অশ্লীল মনে হচ্ছে কিন্তু বাস্তবে কিন্তু এমনই ঘটে। বাঙালি একমাত্র জাতি যারা বাস্তবকে অস্বীকার করে। বাস্তবে যা ঘটে সেটা যদি লেখার মাধ্যমে প্রকাশ করা হয় তাহলেই মোল্লা বাহিনী চিৎকার করে উঠে ঘোষণা দেয়- এই বই নিষিদ্ধ করতে হবে, এই লেখককে দেশছাড়া করতে হবে ইত্যাদি। কিন্তু এই মন্তব্যগুলো প্রতিটি নারীই জীবনে একাধিকবার শুনেছে।
শরীরের একটি অঙ্গের নাম স্তন। ইংরেজিতে Breast শব্দের অর্থ স্তন। বুকের ইংরেজি Chest বা Breast বলা হয়। বক্ষ শব্দের ইংরেজিও Breast. তাহলে Boobs শব্দটি এলো কই থেকে? Boobs শব্দের অর্থ কী? ফেইসবুকে যারা অনবরত Boobs শব্দটি ব্যবহার করে থাকে তারা কি আসলেই জানে Boobs এর অর্থ কী? Boobs এর বাঙলা হল দুধ। অর্থাৎ যারা বিভিন্ন নারীর প্রোফাইলে গিয়ে অনবরত Nice Boobs, Sexy Boobs, Big Boobs লিখে থাকে তারা মূলত জানে না স্তনের ইংরেজি শব্দ কিংবা তারা মনেপ্রাণে যৌন বিকৃত অসুস্থ বলেই Big Boobs অর্থাৎ বড় দুধ শব্দটি ব্যবহার করে। অতএব, যারা রাস্তাঘাটে নারীদের বিরক্ত করে, কুরুচিপূর্ণ মন্তব্য করে তারাই কিন্তু Boobs শব্দটি ব্যবহার করে। কারণ তারা জেনে শুনেই নারীর স্তনকে দুধ হিসেবে গণ্য করে। তাদের কাছে নারী হল রসগোল্লা, তেঁতুল। কখনো মিষ্টি কখনো টক।
জনপ্রিয় কোন নারী ব্যক্তিত্বের প্রোফাইল লক্ষ্য করলে দেখতে পাবেন Awesome Boobs, Big Boobs, Sexy Boobs, Nice Boobs, Soft Boobs, Hard Boobs এই জাতীয় কিছু মন্তব্য। এই ধরণের মন্তব্যকারীরাই মূলত যৌন বিকৃত, অসুস্থ, যৌন নির্যাতনকারী, ধর্ষক। এই চিন্তাচেতনার মানুষেরাই ধর্ষণে উদ্বুদ্ধ এবং ধর্ষকের পক্ষে সাফাই গায়। প্রতিটি শরীর খুবই গুরুত্বপূর্ণ এবং আকর্ষণীয়। বিপরীত লিঙ্গের প্রতি আকর্ষণ খুবই স্বাভাবিক।এমনকি বড় স্তনের প্রতি আকর্ষণবোধ করাও অস্বাভাবিক নয় কিন্তু তাই বলে নারী দেখা মাত্র নারীকে দুধরূপে কল্পনা ও দুধ হিসেবে সম্বোধন করা ধর্ষকের লক্ষণ।

