বাঙলাদেশে আপোষকামীরাই বুদ্ধিজীবী 


যে বুদ্ধিজীবী নিজের সময় ও সমাজ নিয়ে সন্তুষ্ট, সে গৃহপালিত পশু। - হুমায়ুন আজাদ
বুদ্ধিজীবীরা এখন বিভক্ত তিন গোত্রে। ভণ্ড, ভণ্ডতর, ভণ্ডতম। - হুমায়ুন আজাদ
ভারতে তিনজন যুক্তিবাদী লেখককে হত্যা করার কারণে ইতিমধ্যে ভারতের ৪১জন সাহিত্যিক সন্মাননা ফেরত দিয়েছেন। ভারতে অসহিষ্ণুতা বেড়ে যাওয়ার প্রতিবাদে সকল সরকারি-বেসরকারি সন্মাননা ফেরত দেবার সাথে সাথে সরকারের কঠোর সমালোচনা এবং ভারত ধীরে ধীরে হিন্দুত্ববাদী হওয়ার পথে এগোচ্ছে বলে লেখকেরা মন্তব্য করছেন। শুধু যুক্তিবাদী লেখকেরাই নয়, প্রতিবাদী সকলে ঐক্যবদ্ধ করে ভারতের বহুত্ববাদী চরিত্র হারিয়ে যাওয়ার আশংকা করছেন।
অন্যদিকে, চলতি বছরে বাঙলাদেশে ২ জন বিজ্ঞানভিত্তিক লেখক ও ২ জন যুক্তিবাদী প্রতিবাদী ব্লগারকে হত্যা করার পরে কথাসাহিত্যিক আনিসুল হক’কে খুঁজে পাওয়া যায় নি। ১৯৯১ সালে প্রথম প্রকাশিত ‘ছহি রাজাকারনামা’ লেখার কারণে ২০১৩ সালে ইসলামি মৌলবাদীদের কাছে তিনি ক্ষমাপ্রার্থনা চেয়েছিলেন। সুতরাং আপোষকামী লেখকের পক্ষে প্রতিবাদ সম্ভব নয়।
সেই ৯০ দশকে কবি নির্মলেন্দু গুণ মন্ত্রী হওয়ার যেই স্বপ্ন দেখেছিলেন, সেটা থেকে তিনি এখনও বের হতে পারেন নি। আওয়ামী ভালোবাসায় তিনি আওয়ামী মোড়ল কবিতে পরিণত হয়েছেন। সুতরাং আওয়ামী কবির পক্ষে প্রতিবাদ সম্ভব নয়।
বাঙলাদেশের প্রথম জনপ্রিয় লেখক ইমদাদুল হক মিলন কী নিয়ে ব্যস্ত ছিলেন, কী নিয়ে ব্যস্ত আছেন এবং কী নিয়ে ব্যস্ত থাকবেন কেউই জানে না।
কবি মহাদেব সাহা জীবিত থেকেও মৃত।
২০১৫ সালে বাঙলা একাডেমি পুরষ্কারপ্রাপ্ত লেখক জাকির তালুকদার লেখক ও ব্লগারদের হত্যার প্রসঙ্গে একাধিকবার মন্তব্য করেছিলেন, ইউরোপের পাকা পায়খানার লোভেই ব্লগার লেখকেরা নাস্তিক্যবাদী যুক্তিবাদী লেখা লেখেন। একটি পুরষ্কার কত দ্রুত একজন লেখককে ভণ্ডে পরিণত করে-জাকির তালুকদার উৎকৃষ্ট উদাহরণ হিশেবে ইতিহাসে লিপিবদ্ধ থাকবে।
ঢাকা বিশ্ববিদ্যালয়ের জনপ্রিয় তুখোড় ২০০৭ সালে গ্রেপ্তারকৃত অধ্যাপক ড মো আনোয়ার হোসেন লেখক অভিজিৎ রায়ের হত্যাকাণ্ডের প্রতিবাদে বক্তব্য দিতে এসেই বলেছিলেন, এই হত্যাকাণ্ডের সাথে খালেদা জিয়া জড়িত। পরবর্তীতে যদিও তিনি ও তার পুত্র কলামের মাধ্যমে বিস্তারিত আলোচনা ও সরকারের সমালোচনা করেন।
বিশিষ্ট শিক্ষাবিদ ঢাকা বিশ্ববিদ্যালয়ের এমিরিটাস অধ্যাপক ড আনিসুজ্জামান শেষ জীবনে এসে কঠোর অবস্থান নিয়ে ঝামেলায় জড়াতে চান না।
বামপন্থীদের আব্বা যতীন সরকার ব্লগার ও লেখক হত্যার পেছনে ব্লগার লেখকদেরই দায়ী করেছিলেন। বেনসন সিগারেট টানতে টানতে সাম্রাজ্যবাদের বাল ছেঁড়া ঝান্ডুবামপন্থীরা ইনিয়ে বিনিয়ে সুবিধাবাদের সাফাই গেয়েই যাচ্ছে।
ঈশ্বরচন্দ্র বিদ্যাসাগর বলেছেন, ‘তিনি তরুণ বাঙালিদের বিশ্বাস করেন না, কেননা এরা যৌবনে প্রচণ্ড বিপ্লবী ও নাস্তিক হতে পারে কিন্তু বুড়ো বয়সে এরা হবে ঘোর স্বার্থপর, প্রতিক্রিয়াশীল ও ধর্মান্ধ’। এটা সবারই জানা, আম পাকলে মিষ্টি হয় এবং বাম পাকলে মৌলবাদী হয়।
এছাড়া বিএনপিপন্থী শিক্ষক কিংবা বুদ্ধিজীবী তেনারা তো আজীবন বুদ্ধিপ্রতিবন্ধীদের মত মৌলবাদীদের দ্বারা নিয়ন্ত্রিত।
বর্তমানে বাঙলাদেশ আপোষের দেশ। দেশের ক্রান্তিকালে যখনই সকলের ঐক্যবদ্ধ হওয়ার দরকার ছিল, যখনই ইসলামি মৌলবাদীদের কোণঠাসা করে দেয়ার প্রয়োজন ছিল, যখনই ধর্মান্ধতাকে অস্বীকার করে মানবতাকে প্রাধান্য দেয়ার কথা ছিল, যখনই ধর্মনিরপেক্ষ বাঙলা বিনির্মানের সুযোগ ছিল, যখনই দেশের শিক্ষক, লেখক, ব্লগার, সাংস্কৃতিক ব্যক্তিবর্গের ঐক্যের সাথে লড়াই চালিয়ে দেওয়ার কথা ছিল, যখনই শেখ হাসিনার শক্তভাবে মৌলবাদীদের দমন করার দরকার ছিল, যখনই গণজাগরণ মঞ্চের ধর্মনিরপেক্ষ থাকার দরকার ছিল- যতবারই দরকার ছিল ততোবার, ততোবারই আপোষ করেছে বুদ্ধিজীবী সমাজ। আপোষের মহাসমুদ্রে ভাসছে বাঙলাদেশ। এই আপোষের জন্য বাঙালিদের একদিন চরম মূল্য দিতে হবে।

