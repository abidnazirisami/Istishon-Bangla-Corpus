ধর্মনিরপেক্ষ পৃথিবী চাই


 ধর্মনিরপেক্ষ পৃথিবী চাই। জঙ্গিবাদমুক্ত পৃথিবী চাই। মৌলবাদমুক্ত পৃথিবী চাই।
এমন একটি পৃথিবী চাই, যেখানে ধর্মের নামে মানুষ হত্যা হবে না। ধর্মীয় পরিচয়কে বড় করে দেখে মানুষ মারা হবে না। মুসলমান মারছে মুসলমানদের, মুসলমান মারছে খ্রিষ্টানদের, বৌদ্ধরা মারছে মুসলমানদের, খ্রিষ্টানরা মারছে মুসলমানদের, হিন্দুরা উদ্ভট কায়দায় ধর্মান্তরিত করছে মুসলমানদের। এভাবে শুধু ধর্মীয় পরিচয়কে কেন্দ্র করে কাকে মারছে? লাভ কী হচ্ছে? শুধু তো মানুষই মরছে। মানুষ হত্যা বন্ধ করতে হবে। ধর্মের নামে মানুষ হত্যা চলবে না। মুসলমানরা শুধু মৌলবাদী নয়, হিন্দু মৌলবাদীও আছে, খ্রিষ্টান মৌলবাদীও আছে, বৌদ্ধ মৌলবাদীও আছে। এরা শুধু মানুষই মারছে। মানুষ মেরে শুধু পৃথিবীকে রক্তাত্ত করছে। ক্ষত বিক্ষত করা হচ্ছে মনুষ্যত্ব। ধর্মীয় পরিচয়কে প্রাধান্য না দিয়ে মানুষ হত্যার বিপক্ষে সবাইকে সোচ্চার হতে হবে। তেমনি অপপ্রচার ও প্রপাগান্ডার বিরুদ্ধে কণ্ঠস্বর জোরদার করতে হবে। মানবতাবোধ আজ স্বার্থপরতায় বন্দি। ভালোবাসা শ্রদ্ধাবোধ ছাড়া পৃথিবী টিকে থাকবে না। জয় হোক মানুষের, ধর্মীয় মৌলবাদের বিরুদ্ধে সোচ্চার হোক পৃথিবীর মানুষেরা।

