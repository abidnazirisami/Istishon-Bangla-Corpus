বাঙলাদেশের ছেলেদের ওড়নাপ্রীতি 


আমাদের দেশের ছেলে'দের ''ওড়নার'' প্রতি এত দুর্বলতা কেনো? তাদের মুখে ওড়না, ঠোঁটে ওড়না, জিহ্বায় ওড়না, কণ্ঠনালী'তে ওড়না অথচ তাদের দু'টি নয়ন ওড়না দ্বারা পরিবেষ্টিত নয়। ওড়নার প্রতি এত ভালোবাসা পৃথিবীর আর কোথাও দেখা যায় না। তারা প্রায়'ই বলে; বলতে'ই থাকে, ওড়না পরলে ভাল হতো, বুকে ওড়না দিলে ভাল হতো অথচ তারা বলে না, বুকে ওড়না দেওয়ার কারণে কত মেয়েদের মনে মনে গালমন্দ করেছে। অভুগা শরীর এবং বিকৃত মানসিকতার কারণে তাদের চোখে প্রথমে মুখমণ্ডল পড়ে না বরং স্তন ভেসে ওঠে। কুমড়ার মত আকৃতির স্তন ছেলে'রা পছন্দ করে অথচ কুমড়া'র আকৃতি'র স্তন দেখলে তারা আবার সন্দেহ প্রকাশও করে। ওড়নাপ্রেমীরা দোদুল্যমান হয়ে ভাসে। 
ওড়না পরলে সুন্দর লাগতো কিংবা মেয়ে'দের ঢেকে রাখা'ই ভালো- এই সব বাক্যে একটি ছেলের সুস্থ চিন্তা প্রকাশিত হয় না বরং বুঝা যায় সে কতটা ক্ষুধার্ত প্রাণী! তার কাছে ওড়না কতটা গুরুত্বপূর্ণ; সে স্পর্শকাতর অঙ্গ ছুঁতে চায়, বিকৃত চিন্তা করে। এমন ছেলে'রা কল্পনায় ধর্ষণে মেতে উঠতে পছন্দ করে। বাস্তবে এরা ধর্ষণের জন্য পোশাক'কে দায়ী করে। টেলিভিশনে তারা যে সব সুন্দরী নারী'দের দেখে- তাদের কখনো'ই আপন ভাবতে পারে নি; বোনের দৃষ্টিতে দেখতে পারে নি, মানুষ ভাবা তো দূরের কথা। পুরুষতান্ত্রিক সমাজে নারী কখনো মানুষ হতে পারে না।
ওড়নাপ্রেমী'রা নারীর শরীর খুঁজে, শরীরের ভাঁজ খুঁজে, বাহু খুঁজে, অন্তর্বাস খুঁজে। মানুষকে দেখায় তাদের ওড়নাপ্রীতি কিন্তু অন্তরে তারা ধর্ষণকামী। ওড়না কিংবা বোরকা কোন সমাধান না। এগুলো যদি সমাধান হতো তাহলে চার বছর বয়সী শিশু ধর্ষিত হতো না, মাদ্রাসায় আল্লাহর খেদমতে থাকা শিক্ষক বলৎকার করতো না। ওড়নাপ্রেমী'রা নিজের প্রেয়সী কিংবা স্ত্রীকে ঢেকে রাখে কিন্তু অন্যের স্ত্রীকে তার নষ্ট চোখ দিয়ে ধর্ষণ করতে উপভোগ করে। ওড়নাপ্রেমী হতে সাবধান। এরা ভবিষ্যতে ভয়ানকরূপ ধারণ করে।

