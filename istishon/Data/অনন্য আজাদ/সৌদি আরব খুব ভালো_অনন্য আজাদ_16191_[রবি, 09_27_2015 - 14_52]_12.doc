সৌদি আরব খুব ভালো


সৌদি আরব খুব ভালো। সৌদির আকাশ খুব সুন্দর। সৌদির বাতাস খুব নির্মল। সৌদির পানি খুব মিষ্টি। সৌদির তেল খুব বিশুদ্ধ। সৌদির মাটি খুব পবিত্র।
সৌদি সরকার মানবাধিক লঙ্ঘন করলেও ভালো। সৌদি সরকারের অবস্থাপনায় কারণে হাজার হাজার মানুষ মারা গেলেও সেটা ভালো। সৌদি সরকারের সাথে ওসামা বিন লাদেনের মত সন্ত্রাসীর যোগাযোগ থাকলেও সেটা ভালো। সৌদির প্রিন্সের ব্যর্থতায় ত্রেন ছিঁড়ে শত শত মানুষ মারা গেলেও সেটা ভালো। ইসলামে মদ নিষিদ্ধ থাকা সত্ত্বেও সৌদির প্রিন্স মদ পান করলেও সেটা ভালো। সৌদির প্রিন্স ও শেখ বংশধরেরা মদ সিগারেট একাধিক নারী নিয়ে উন্মাদনা করলেও সেটা ভালো। সৌদির শেখেরা ১২টি বিবাহ করলেও সেটা ভালো। সৌদিতে ধর্ষণে শিকার হলে সেই নারীকেই ফাঁসির কাষ্ঠে ঝুলতে হয় সেটাও ভালো। সৌদির প্রিন্স খুন করে ধরা পরলেও সেটা ভালো। সৌদির প্রিন্স মিলিয়ন মিলিয়ন ডলারের গাড়ি ব্যবহার করলেও সেটা ভালো। হলিউডের এক নায়িকার সাথে একটা রাত কাটানোর জন্য সৌদির প্রিন্স ৮ মিলিয়ন ডলার ব্যয় করার ঘোষণা দিলেও সেটা ভালো। সৌদির প্রিন্স পতিতাদের সাথে রাত্রিযাপন করলেও সেটা ভালো। স্ত্রী থাকা সত্ত্বেও একাধিক রক্ষিতা রাখলেও সেটা ভালো।
‘আল্লাহ’ শব্দটি ব্যবহার করে সৌদি যা করছে তা ইসলামবিরোধী। হজ্জের মাধ্যমে মিলিয়ন মিলিয়ন অর্থ উপার্জন করে সেই অর্থ দ্বারা তারা মানবতাবিরোধী কর্মকাণ্ড করেই চলছে। কিন্তু এই বিষয়ে সব মুসলমানের মুখ বন্ধ। তাদের ধারণা, সৌদির অসৎ কর্মের বিরোধিতা করলে তারা অমুসলিম হয়ে যাবে। এই ভয়ে মুসলমানরা সাড়াশব্দ করে না। সারাদিন ইহুদী নাসারা বলে যে সকল মুসলমান গালাগাল করে তারা কী জানে না যে সেই ইহুদী নাসারাদের সাথেই সৌদির ভালো সম্পর্ক! শুধুমাত্র এই হজ্জের কারণেই বিভিন্ন দেশের মুসলমান সৌদির কাছে বন্দি এবং এই সুযোগ নিয়েই সৌদি সকল মুসলমানের মুখ বন্ধ করে রেখেছে।
মুসলমানরা ‘আল্লাহ’ শব্দটি ব্যবহার করে সকল অপকর্ম ধামাচাপা দেয়ার যে কৌশল অবলম্বন করে আসছে তাতে শুধু ইসলামের অপমানই করছে। বাঙলাদেশের মৌলবাদীগোষ্ঠী থেকে শুরু করে ভণ্ড রাজনীতিক সবাই ‘আল্লাহ’ শব্দটি ব্যবহার করে ইতিপূর্বে অনেক হত্যা বৈধ ঘোষণা করেছে। অনেক নির্যাতন নিপীড়ন দুর্নীতি ধামাচাপা দিয়েছে। বাঙলাদেশে যেমন ‘আল্লাহর মাল আল্লাহ নিছে’ বললেই সব কিছু বৈধ, ঠিক তেমনি সৌদি আরবও ঘোষণা দিয়েছে ‘মিনায় দুর্ঘটনা আল্লাহর ইচ্ছায়’। এই সত্যগুলো তুলে ধরলেই আপনি হয়ে যাবেন নাস্তিক।

