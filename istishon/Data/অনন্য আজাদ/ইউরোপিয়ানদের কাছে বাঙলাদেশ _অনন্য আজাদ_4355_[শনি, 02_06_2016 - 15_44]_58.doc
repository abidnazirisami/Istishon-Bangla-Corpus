ইউরোপিয়ানদের কাছে বাঙলাদেশ 


ইউরোপের মানুষজন বাঙলাদেশ সম্বন্ধে খুব একটা জানে না। অসংখ্য মানুষ আছে যারা বাঙলাদেশ নামক যে একটা দেশ আছে সেটাও শুনে নি। অনেক মানুষকে বলতে শুনেছি, বাঙলাদেশ আর ইন্ডিয়া এক, তাই না? এ বিষয়ে অগণিতবার মানুষজনকে বিস্তারিত বুঝিয়ে বলেছি।
আবার অনেক মানুষ আছে যারা বাঙলাদেশের নাম শুনেছে। কিন্তু তারা বাঙলাদেশের নামটি উচ্চারণ করার পূর্বে ইন্ডিয়ার নামটি উচ্চারণ করে। কারণ যারা ইন্ডিয়া ও বাঙলাদেশের নাম জানে তারা দুটি কারণে এই দুটি দেশ সম্বন্ধে অবগত। কারণ দুটি হল- প্রথমটি, ধর্ষণ ও দ্বিতীয়টি দুর্নীতি। ইন্ডিয়া বলতেই ইউরোপের মানুষজন বলতে শুরু করে দিল্লি ও বোম্বাইয়ের কথা। ইন্ডিয়ার একটি গবেষণায় জানা যায়, প্রতি এক সেকেন্ডে ইন্ডিয়াতে ৩ জন নারী ধর্ষিত হয়। এমন অনেক ঘটনা আছে যা প্রকাশিত হয় না, এমনটি বাঙলাদেশেও ঘটে।
বাঙলাদেশে এমন কোন গবেষণা হয়েছে কী না জানা নেই। যদি শুদ্ধভাবে হতো তাহলে নিশ্চিতভাবে বলা যেত ইন্ডিয়া থেকে বাঙলাদেশও কম নয়। গত ৩ বছরে আরও কয়েকটি কারণে ইউরোপের মানুষজন বাঙলাদেশ সম্বন্ধে জেনেছে। শাহবাগ, যুদ্ধাপরাধীর ফাঁসি ও লেখক ব্লগার হত্যায় মৌলবাদীদের আগ্রাসন।
ইউরোপে কি ধর্ষণ হয় না? অবশ্যই হয়।গত বছর জার্মানিতে ৫০০টি ধর্ষণের ঘটনা জানা গেছে। 
বাঙলাদেশে ধর্ষণ হলে যেভাবে নারীর উপর সব কিছু চাপানো হয় সেভাবে উন্নত দেশগুলোতে করা হয় না। ধর্ষণ যে বিকৃত যৌন বিকারগ্রস্থের অসুস্থতার কারণেই হয় সেটা শিক্ষিত দেশের শিক্ষিত মানুষজন জানে, যা অশিক্ষিত দেশের মানুষজন বোঝে না। বাঙলাদেশেও হয়তো প্রতি সেকেন্ডে ২ টি নারী ধর্ষিত হয়। কিন্তু বাঙলাদেশের কোন গবেষণাই যেহেতু বিশ্বাসযোগ্য নয় সেহেতু অনেক কিছুই হারিয়ে যায় বা হারানোর উদ্দেশ্যেই মিথ্যাচার দুর্নীতি করা হয়।
ধর্ষণে ধর্ষিতার দোষ খুঁজে ধর্ষকেরাই। এবং বৈধ ঘোষণা করে ধর্ষণ। ইউরোপে ধর্ষণ হলে মানুষজন সরাসরি কথা বলে। ধর্ষককে ঘৃণার দৃষ্টিতে দেখে কিন্তু বাঙলাদেশে ধর্ষককে বীরপুরুষ বানানো হয় এবং ধর্ষিতাকে মাগী হিসেবে চিহ্নিত করা হয়। পার্থক্য এখানেই, অশিক্ষিত ও শিক্ষিতদের মাঝে। সচেতন ও অসচেতন মানুষের মধ্যে।

