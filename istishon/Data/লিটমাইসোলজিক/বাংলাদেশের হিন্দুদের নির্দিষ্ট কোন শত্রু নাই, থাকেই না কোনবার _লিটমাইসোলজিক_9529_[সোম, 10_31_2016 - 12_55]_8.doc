বাংলাদেশের হিন্দুদের নির্দিষ্ট কোন শত্রু নাই, থাকেই না কোনবার 


অনেকেই লেখাটা চোখে পড়লেও এড়িয়ে যাবেন জানি।
কিছু লোকের ফেসবুক স্ট্যাটাস, দৈনিক পত্রিকা ইত্যাদি পড়ার পড় আল কোরআন আর আল হাদিস এর কিছু লেখা মনে পড়লো। মিলিয়ে দ্যাখলাম। বুঝলাম, আমারই মাথা খারাপ। আজকের মুসলিমরা যে আল্লাহ এবং রাসুলের পথই অনুসরণ করছে এবং তাদের কথা অক্ষরে অক্ষরে, বিন্দুতে বিন্দুতে পালন করছে এই ব্যাপারে আমার কোন সন্দেহই আর থাকল না। নিচে প্রমাণ।
১। সাবধান! যদি কোনো মুসলিম কোনো অমুসলিম নাগরিকের ওপর নিপীড়ন চালিয়ে তার অধিকার খর্ব করে, তার ক্ষমতার বাইরে কষ্ট দেয় এবং তার কোনো বস্তু জোরপূর্বক নিয়ে যায়, তাহলে কিয়ামতের দিন আমি স্বয়ং তার পক্ষে আল্লাহর দরবারে অভিযোগ উত্থাপন করব।
- হযরত মুহাম্মদ (সঃ),
সূত্রঃ আবূ দাঊদ : ৩০৫২
২। তারা আল্লাহ তা‘আলার বদলে যাদের ডাকে, তাদের তোমরা কখনো গালি দিয়ো না, নইলে তারাও শত্রুতার কারণে না জেনে আল্লাহ তা‘আলাকেও গালি দেবে, আমি প্রত্যেক জাতির কাছেই তাদের কার্যকলাপ সুশোভনীয় করে রেখেছি।
সুত্রঃ আল কোরআন, সূরা : আল আন‘আম, আয়াত : ১০৮
৩। আল্লাহর বাণী প্রচার করতে গিয়ে মহানবী (সঃ) তায়েফের প্রান্তরে প্রস্তরাঘাতে ক্ষত-বিক্ষত হয়েছেন। মালায়েকা তাঁর নিকট পাহাড় চাপা দিয়ে তায়েফবাসীদের ধ্বংস করে দেওয়ার অনুমতি চয়েছেন। মহানবী (সা.) কখনোই নাকি এধরনের অনুমতি দেননি। বরং তিনি আল্লাহর কাছে বিনয়াবনত মস্তকে আরজ করলেন; হে আল্লাহ ওরা অবুঝ!
সূত্রঃ আল হাদিস
৪। অহুদের যুদ্ধে নবীজী মারাত্মকভাবে আহত হয়েছেন। তাঁর পবিত্র দাঁত ভাংগা গেছে। লৌহ শিরস্ত্রাণ ভেঙ্গে মাথায় ঢুকে গেছে। নবীজীর দুঃখে অহুদ পাহাড় আরজ করলো আপনি অনুমতি দিন আমি কাফিরকুলকে গ্রাস করে ফেলি। কিন্তু রাসুলুল্লাহ বলেছেন, না। আল্লাহ ওদের হেদায়েত দিন।
সুত্রঃ আল হাদিস
৫। আমি তোমাদের কয়েকটি উপদেশ দিয়ে প্রেরণ করছি : তোমরা বাড়াবাড়ি করবে না, ভীরুতা দেখাবে না, কারো চেহারা বিকৃতি ঘটাবে না, কোনো শিশুকে হত্যা করবে না, কোনো গির্জা জ্বালিয়ে দেবে না এবং কোনো বৃক্ষও উৎপাটন করবে না।’
- হযরত মুহাম্মদ (সঃ),
সূত্রঃ হাবীব ইবন অলীদ থেকে বর্ণিত, আবদুর রাযযাক, মুসান্নাফ : ৯৪৩০
উপরে যা করতে বলা হইছে আর যা মানা করা হইছে সেইটা বুঝার খেমতা নাই আমার।
নারায়ে তাকবীর, আল্লাহু আকবর।
বিদ্রঃ বাংলাদেশের হিন্দুদের নির্দিষ্ট কোন শত্রু নাই। তাইলে কারা তাদের ভাংচুর করে, জ্বালায় পোড়ায় ? এরা অনির্দিষ্ট শত্রু। এদেরকে তাই ধরা পড়তেও দেখা যায় না।

