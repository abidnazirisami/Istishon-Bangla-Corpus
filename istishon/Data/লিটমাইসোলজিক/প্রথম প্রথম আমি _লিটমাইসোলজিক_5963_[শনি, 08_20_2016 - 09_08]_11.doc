প্রথম প্রথম আমি 


প্রথম লাইনে,
আমিই প্রথম শুরু করেছিলাম।
প্রথম শুরু করে-
প্রথম ভুলটি আমিই করেছিলাম।
প্রথম শেখা,
প্রথম মন খারাপ,
প্রথম যে কান্না প্রথম আমিই কেঁদেছিলাম।
প্রথম অস্থিরতায় কেবল আমার শ্বাস-প্রশ্বাসই
থেকে থেকে বন্ধ হয়ে যেতো।
আমার চোখেই প্রথম অনিদ্রা;
গভীর রাতের সাথে কেবল আমিই জেগেছিলাম।
আমার বুকেই প্রথম তোলপাড়,
কষ্ট নিয়ে পথে পথে আমিই ঘুরেছিলাম।
প্রিয় কিছু মুখের খোঁজে
হাতড়ে গেছি অতীত কত,
অসহায়ত্বের হায়েনা-হাসিতে
প্রথম প্রথম চমকেছিলাম আমিই।
প্রথম চোখের প্রথম জলের ঢেউ-
শেষ কটা দিন আমিই কেবল একলা মরেছিলাম;
মরে মরে বাঁচতে প্রথম আমিই শিখেছিলাম।
আবার প্রথম সব ছেড়ে, সুখ
আমিই নিলাম জেনে।
সুখের মুল মন্ত্র প্রথম আমিই জেনেছিলাম;
কারন,
আমিই প্রথম ঝাঁপ দিয়েছি ট্রেনে।

