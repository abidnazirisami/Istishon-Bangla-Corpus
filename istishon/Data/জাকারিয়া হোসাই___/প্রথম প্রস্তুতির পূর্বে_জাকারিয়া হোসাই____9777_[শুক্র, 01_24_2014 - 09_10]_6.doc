প্রথম প্রস্তুতির পূর্বে


কোন এক প্রতিক্ষীত দিন যেদিন,
জানালায় জানালায় ভাঙনের সুর,
দরজায় দরজায় উচ্চ স্বরে কষাঘাত ; 
বিছানারা তার স্বরে চিৎকার করে বলবে 
“ আমরা আর ঘুমুতে চাই না ”।
যেদিন
দীর্ঘশ্বাসে শেষ হবে রাত প্রচন্ড আশায় ।
পাখিরা গান ছেড়ে দেবে বিক্ষুব্ধ চিৎকার; মানুষের গলায় ।
পিচঢালা পথে উকি দেবে তরুন ঘাস ;নতুন সূর্যের ছোয়ায় ।
কারখানার মেশিন থমকে দাড়াবে ;সশব্দ বিপ্লবের আশংকায় ।
.................
অদূরেই শহর পেড়িয়ে বিস্তীর্ন
খেতের আল ভাঙতে শুরু করেছে কৃষক ,
চাষাবাদ শুরু করেছে প্রতীক্ষিত সেই দিনের ।
পাহাড়ে পাহাড়ে বাজতে শুরু করেছে আদিবাসী ঢোল ।
পতিতারা সন্তান প্রসব করছে
প্রচন্ড আক্রোশে
পরিচয়হীন বেজন্মা রাষ্ট্র ভাঙতে জন্ম দেবে ব্যাঘ্র শাবক ।
শেষবারের মত বুক উদোম করছে
 বৃহন্নলা মেটাবে রাষেট্রর আজন্ম কাম ।
জেলেরা গাবের রসে ভালো মতো শুকিয়ে নিচ্ছে তাদের জাল
 এবার তারা শুধু রাঘব বোয়াল ধরবে ।
মধ্যবিত্তের সংকট ক্রমশ বাড়ছে
 তাই
সে ছাড়তে শুরু করেছে তার পেটি-বুর্জোয়া খোলস 
কেউ আবার ভালোমতো বেল্ট কষে নিচ্ছে আন্ডার-ওয়ারের ।
শ্রমিকের হাতুরি খুজে বেড়াচ্ছে
 বিশ্বায়ন আর ১ম বিশ্বের কিলবিলে বিষাক্ত মগজ ভর্তি কর্পোরেট মাথা ।
অন্যদিকে পৃথিবীর আকাশে এখন টহল দিচ্ছেশান্তির কপোত বি -১৬ অথবা ড্রোন ।
পানিকে নিরাপদ রাখতে আছে ৭ম নৌ বহর ।
দেশে দেশে শান্তি রক্ষায় আছে সশস্ত্র শান্তিরক্ষী ।
৩য় বিশ্বের শ্রমিক কৃষকদের বাঁচাতে আছে জি-৮ সম্মিলন ।
অথবা কর্পোরেট মাথাব্যথা ।
পৃথিবীকে নিরাপদ রাখতে 
“ বন্দুকের নলই সকল শান্তির উৎস ”
এই শ্লোগানে পৃথিবী বদলে দেওয়ার অংগীকার ব্যক্ত করছেন মিঃ মার্কিন প্রেসিডেন্ট । 
সময় ও রাস্তা খুব পরিষ্কার বন্ধু ;
কোন দিকে যাবে শান্তিবাহিনী সুরক্ষিত শান্তির দুনিয়ায় ??
নাকি জন যুদ্ধে গড়ে নেবে দুনিয়া সবার ??
কি করবে বন্ধু স্বপ্নেরা কি শুধু তোমায় কুড়ে কুড়ে খাবে ?
নাকি স্বপ্ন বন্দী করবে চেতনায় ।
বেছে নাও পথ,খুজে নাও শেষ ।
শহরবন্দী পিচঢালা পথ নাকি বির্স্তিন মাঠ ??
মাউথ-পিস নাকি কাস্তে ??
স্বপ্ন নাকি চেতনা ??
নাকি সব কিছু ঘড়ির কাটায় 
আর ক্যালেন্ডারের পাতায় 
তুমি এগুবে নাকি দিনটি থাকবে প্রতীক্ষায় ....???

