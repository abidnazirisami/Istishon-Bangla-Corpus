পুংসাম্রাজ্যের নর্তকী


বিশ্বনারী দিবসের শুভেচ্ছা আমি আমার দেশের কোন নারীকেই জানাব না।কারন একটায়, এ দেশের ২ তৃতীয়াংশ নারী এখনো চিন্তায় স্বাধীন হন নি।স্বাধীন হওয়ার চেষ্টাও তারা করছেন না।৪৫ সিটের পাবলিক বাস এ নিজেদের জন্য বরাদ্দ ৬ সিটেই এ দেশের নারী খুশি।নারী দিবসে বুদ্ধিমান পুরুষ স্বামীর হাতে ১ বেলা রান্না খেয়ে নারী খুশিতে আত্মহারা হয়ে বছরের বাকি সময়ে কলুর বলদ খাটনি ভুলে বসেন।পাবলিক বাসে উঠতে গিয়ে পুরুষ হেলপারের হাত প্রতিনিয়ত নারীর পশ্চাদদেশ ছুঁয়ে আসে,আমার দেশের নারী এতে অভ্যস্ত! এদের আমি কি করে শুভেচ্ছা জানাই? 
বাংলাদেশে গত ৪ মাসে নারীর উপর সহিংসতার ঘটনা প্রায় ৮২৭ টি(তথ্য আধুনিক সংবাদমাধ্যম)।এ খবর নারী রাখে না।একজন পুরুষ হয়ে বলছি,এ ঘুনে ধরা সমাজ ব্যবস্থা পুরুষদের দখলে।চালাক পুরুষদের দ্বারা ঘটা সহিংস ঘটনা গুলো নিমিষে চাপা পরে যাবে যখন পুরুষ আপনাকে বিক্রয় কর্মি নিয়োগ করবেন,পন্যের বিজ্ঞাপনের মডেল বানাবেন।আপনি খুশিতে আত্মহারা হয়ে ধেয় ধেয় করে নাচবেন।আপনার চোখে নারী এখন পুরুষের সাথে সমান তালে কাজ করছে। সমান অধিকার প্রতিষ্ঠিত! বাহ! বাহ! বাহ!
আসলেই কি সমান অধিকার পাচ্ছেন? নাকি ব্যবহার করা হচ্ছে আপনাকে যুগে যুগে নতুন পন্থায়?
আপনি নারী,উত্তর দিতে পারবেন না অথবা স্বামীর হাতের চড়ের পর যেভাবে চুপ করে থাকেন,ঠিক সেভাবেই চুপসে থাকবেন।তাই একজন পুরুষ হয়ে আমি বলছি,আপনি সেটায়দেখছেন যা বুদ্ধিমান পুরুষ আপনাকে দেখাচ্ছে।বিশ্বাস করুন,আপনাকে সেক্স বোম করে রাখা হচ্ছে।পুরুষকে আকর্ষন করার জন্য আপনাকে না আপনার সুন্দর শরীরটাকে নিয়োগ করা হচ্ছে ছোট বড় বিভিন্ন পদে।
উদাহরন-আমাদের দেশে নারী এয়ার হোস্টেসদের চাকরীর বয়সসীমা ৩০-৩২ বছর!কি আশ্চর্য্য আমার দেশের নারী এয়ারহোস্টেসদের গড় আয়ু কি ৩২?
তবুও নারী মুগ্ধ!পুরুষের মুখে নিজের সুন্দর ঠোঁট,চোখ,মিষ্টি চিবুকের প্রশংসা শুনতে শুনতে নারী মুগ্ধ! অথচ পিরিয়ড বা মাসিকের মত প্রকৃতিক পবিত্রতা নিয়ে কথা বলতে পুরুষ নারাজ!কারন পুরুষের কাছে ঐ চোখ মুখ চিবুক ই মূখ্য যা সাঁজিয়ে আকর্ষন বর্ধন করা হবে পন্যের।
অন্য দিকে আরেক দল চালাক পুরুষ নারীকে মা,বোন,বধু তকমা দিয়ে নারীর সম্মানের গান করে। নারীর মনে রাখা দরকার পুরুষের কাছে নারী মা,বোন বধু ছাড়া আরেকটি বিশেষ রুপেও পরিচিত-ব্যেশ্যা!
নারী পুরুষের কাছে মা,বোন,বধু কিনবা ব্যেশ্যা,তবুও মানুষ নই।
১৮৫৭
খ্রিস্টাব্দের কথা।মজুরিবৈষম্য, কর্মঘণ্টা
নির্দিষ্ট করা, কাজের অমানবিক
পরিবেশের বিরুদ্ধে প্রতিবাদ
জানাতে মার্কিন যুক্তরাষ্ট্রের
নিউইয়র্কের রাস্তায় নেমেছিলেন
সুতা কারখানার নারী শ্রমিকেরা।
সেই সূত্র ধরেই পরবর্তীতে বিভিন্ন
ঘটনার মধ্যে দিয়ে ৮ ই মার্চকে নারী
দিবস হিসেবে পালন করা হয়।নিউইয়র্ক উন্নত রাষ্ট্র।ওখানে হয়ত এত বছরে নারী বৈষম্ম কিছুটা হলেও গুছেছে।কিন্তু আমি হলপ করে বলব,আমাদের দেশের নারীরা এখনো পেছনের সারির।আপনি যদি বলেন,অনেক কিছুই পাল্টেছে।সতী পোড়ানোর মত কাজ বন্ধ হয়েছে,দোররা মারা হয় না এখন। আমি বলব খবরের কাগজ খুলে দেখুন-স্বামীর অত্যাচারে গায়ে কেরোসিন দিয়ে আত্মহত্যা করল নব-বধূ এরকম সংবাদ এখনো পাওয়া যাবে।আপনি দেখতে পান না,কারন আপনি তাই দেখেন যা পুরুষ আপনাকে দেখাতে চাই।
হ্যা একজন পুরুষ হিসেবে বলছি-নারী আপনি অবহেলিত,লাঞ্চিত।আপনারা পুংসাম্রাজ্যের নর্তকী,সাম্রাজ্যের চাবি পুরুষের হাতে।আমি বলছি না ছিনিয়ে নিতে এ চাবি।শুধু বলছি একি সিংহাসনে পুরুষের সাথে নারীও বসে সাম্রাজ্য শাসন করবে সমান অধিকারে।তবে এবার আর মনভোলানা অধিকার চলবে না। ভাগ বুঝে নিতে হবে সমােন সমােন,কড়াই-গন্ডায়।।
জয়তু নারী। 
সবুজ মূর্খ
পুংসাম্রাজ্যের আহত সৈনিক।।

