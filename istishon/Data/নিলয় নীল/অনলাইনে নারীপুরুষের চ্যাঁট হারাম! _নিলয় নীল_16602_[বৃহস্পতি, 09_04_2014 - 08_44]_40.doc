অনলাইনে নারীপুরুষের চ্যাঁট হারাম! 



মিশরের একটি ধর্মীয় প্রতিষ্ঠান অনলাইনে অপরিচিত নারী-পুরুষের চ্যাটকে হারাম বলে ঘোষণা করেছে। এ নিয়ে দেশটিতে তুমুল বিতর্ক তৈরি হয়েছে।
শুক্রবার দার আল ইতফা নামের এক ধর্মীয় প্রতিষ্ঠান অনলাইনে অপরিচিত নারী-পুরুষের মধ্যে চ্যাট এবং ফেসবুকে মেয়েদের ছবি বিনিময় করাকে হারাম বলে ফতোয়া দেয়। এ বিষয়ে তাদের যুক্তি হচ্ছে, অপরিচিত লোকদের সঙ্গে এসব আলাপচারিতা এবং ছবি বিনিময় নারীর মর্যাদা ক্ষুন্ন করে।
এছাড়া অনাত্মীয় পুরুষরা নারীদের এসব ছবি তাদের হীন উদ্দেশ্য চরিতার্থ করার কাজে ব্যবহার করে থাকেন। তাই নারীদের চ্যাট করা থেকে বিরত থাকা উচিত। শুক্রবার এই ফতোয়া জারি হওয়ার পর গোটা দেশ জুড়ে সমালোচনার ঝড় শুরু হয়েছে। মিশরের অন্যতম শিক্ষা প্রতিষ্ঠান আল আজহারের উর্ধ্বতন আলেম আবদুল হামিদ আল আতরাশ একে সমর্থন করে বলেন,‘ধর্মীয় দৃষ্টিকোন থেকে দেখতে গেলে এই ফতোয়া জায়েজ।
একজন অপরিচিত নারী ও পুরুষের মধ্যে আলাপ করা ইসলাম সমর্থন করে না। কেননা এর মাধ্যমে তাদের মধ্যে অবৈধ সম্পর্ক গড়ে ওঠে এবং এর ফলে নানা ধরণের সামাজিক সমস্যার ঝুঁকি তৈরি হয়।’
তবে আল আজহার বিশ্ববিদ্যালয়ের ইসলামিক আইডলজি এন্ড ফিলসফি বিভাগের অধ্যাপক এই ফতোয়াকে ‘অবাস্তব’ বলে নাকচ করে দিয়েছেন। তার মতে,‘সামাজিক নেটওয়াকিং সাইটগুলো আমাদের দৈনন্দিন জীবনের একটি অংশ হয়ে ওঠেছে এবং এগুলোকে অস্বীকার করার কোনো উপায় নেই। তাই ফেসবুক চ্যাটকে ধর্মীয়ভাবে বৈধ বলে ঘোষণা করা উচিত।’
তিনি মনে করেছেন এসব সাইটের মাধ্যমে কিছু পুরুষ নানাভাবে মেয়েদের হয়রানী করার প্রেক্ষিতে এ ফতোয়া জারি করা হয়েছে। মিশরের তরুণ সমাজও এ ফতোয়ার বিরুদ্ধে ক্ষোভে ফেটে পড়েছে।
ধারণা করা হয়, আরব দেশগুলে মধ্যে ইন্টারনেট ব্যবহারকারীদের সংখ্যা মিশরেই সবচেয়ে বেশি। ৮ কোটি ৭০ লাখ জনসংখ্যা অধ্যুষিত এই দেশটিতে অনলাইন ইউজারের সংখ্যা প্রায় ৩ কোটি ৭০ লাখ। 
খবরের উৎস এখানে। 

