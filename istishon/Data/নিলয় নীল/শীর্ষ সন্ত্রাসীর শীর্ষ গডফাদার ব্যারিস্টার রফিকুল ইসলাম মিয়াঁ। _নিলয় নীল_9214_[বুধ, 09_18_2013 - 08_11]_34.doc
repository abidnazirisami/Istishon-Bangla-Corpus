শীর্ষ সন্ত্রাসীর শীর্ষ গডফাদার ব্যারিস্টার রফিকুল ইসলাম মিয়াঁ। 


পল্লবী থানার তালিকাভুক্ত ১ নং শীর্ষ সন্ত্রাসী ডি,এম,পি , ডিবি এবং র‍্যাব ৪ এর মোষ্ট ওয়ান্টেড আসামী হচ্ছে মফিজুর রহমান মামুন যার পোষ্টারে ছেয়ে গেছে পল্লবীর অলিগলি এমনকি মূল সড়কের ডিভাইডারগুলোও। আর বিএনপির স্থায়ী কমিটির সদস্য ব্যারিষ্টার রফিকুল ইসলাম মিয়াকে অভিনন্দন জানিয়ে লাগানো রঙ্গিন এসব পোষ্টারে আতংকিত ঢাকা ১৬ আসনের বিএনপির ত্যাগী নেতৃবৃন্দও। তাদের মতে শীর্ষ সন্ত্রাসী মামুনের এসব পোষ্টার ও ফেস্টুনের কারনে কমে যাচ্ছে বিএনপির সাধারন ভোটব্যাংক। কারন সাধারন মানুষের যে ধারনা তা হচ্ছে বিএনপি ক্ষমতায় আসলে আবারও, হয়রানির মুখে পরবে তারা।

মফিজুর রহমান মামুনের পোস্টার। 
মূলত মামুন যুবদলের নেতা হিসাবে পরিচয় দিলেও পল্লবী তথা বৃহত্তর মিরপুর যুবদলে কোন পদ নেই তার। সম্প্রতি পল্লবী ২২ নাম্বার রোডের শাহআলম নামের এক বাড়ির মালিক পল্লবী থানায় নিরাপত্তা ডায়েরি করে। ডাযেরি সূত্রে ধরে জানা যায়, ঢাকা ১৬ আসনের মনোনয়ন প্রার্থী বিএনপির স্থায়ী কমিটির সদস্য রফিকুল ইসলাম মিয়ার ইফতার মাহফিলের নামে শীর্ষ সন্ত্রাসী মামুন ইন্ডিয়া থেকে তার কাছে ৫ লক্ষ টাকা চাদা দাবি করে। তবে তিনি ২ লক্ষ টাকা দিয়ে রক্ষা পান। তার বিরুদ্ধে পল্লবী থানা ছাএদলের সাবেক সাধারন সম্পাদক আসাদুজ্জামান ও ঢাকা মহানগর পুলিশের সহকারী পরিদর্শক আনিছ এর জোড়া হত্যাসহ ৭ টি খুনের মামলা ১৫ টি চাদাবাজির মামলা , ৪ টি অস্ত্র ৩টি মাদক মামলা সহ রাজধানীর বিভিন্ন থানায় আরও অনেক মামলা রয়েছে । বি,এন,পি জোট সরকারের আমলে ধ ব্লক ও সাংবাদিক কলোনী খ্যাত দেশের সর্ববৃহৎ ফেন্সিডিল আড়ত পরিচালনাকারী মামুন ২০০২ সালে আসামী ছিনিয়ে নেয়ার চেষ্টায় পল্লবী থানায় হামলা চালালে প্রায় ২ ঘণ্টা বন্দুক যুদ্ধের পর অস্ত্রসহ গ্রেফতার হন।
ব্যরিষ্টার রফিকের সহায়তায় একদিনে সাতটি মামলার জামিন নিয়ে ২০০৫ সালের জোট সরকার ক্ষমতায় থাকাকালে ভারতে পালিয়ে যান এই শীর্ষ সন্ত্রাসী যার ফলে তখন জোট সরকারকে পরতে হয় মিডিয়ার সমালোচনার মুখে। ভারতে পালিয়ে যাবার পর সেখানেও অস্ত্রসহ গ্রেফতার হন এবং তার গ্রেফতারকে কেন্দ্র করে রাজ্য সরকার এর এক মন্ত্রী পদ্যত্যাগ করেন। মাঝখানে জামিনে মুক্তি পেলেও বর্তমানে অবৈধ পাসপোর্ট রাখার মামলায় ভারতে কারাভোগ করছেন তিনি। আর কারাগারে বসেই মোবাইল ফোনে চালাচ্ছেন চাদাবাজী, ঘটাচ্ছেন হত্যাকান্ড। সর্বশেষ গতবছর ২৬ নভেম্বর তার বাহিনীর হাতে নির্মম ভাবে খুন হন গার্মেন্টস কাপড় ব্যাবসায়ী রমজান। আর এই মামলায় তাকে প্রধান আসামী হিসেবে অভিযুক্ত করে চলতি বছরের ১২ জুন পুলিশ আদালতে চার্জশিট দাখিল করে। 

মফিজুর রহমান মামুনের পোস্টার। 
ভারতের কারাগার হতে ব্যবহার করা ৯১৯৮৭৪৭৩৫৫৭৭ এবং ৯১৯৬৭৯৭৩৩৮১ এই দুই নাম্বারের ফোনে পল্লবীর ব্যবসায়ীরা এখন অতিষ্ট। তার আপন বড় ভাই জামিল ৫টি হত্যা সহ ১৭টি মামলার আসামী এবং পল্লবী থানার তালিকাভুক্ত ২ নং শীর্ষ সন্ত্রাসী ও ছোট ভাই মশিউর রহমান গাজীপুরের সাবেক জনপ্রিয় সংসদ সদস্য আহসান উল্লাহ হত্যা মামলার ফাসির দন্ডাদেশ প্রাপ্ত পলাতক আসামী। ব্যারিষ্টার রফিকুল ইসলাম মিয়া মুলত গত রোজায় মামুনের সহযোগী একাধিক হত্যা মামলার আসামী এবং পল্লবী থানার তালিকা ভুক্ত সন্ত্রাসী দিদার, কিবরিয়া, মাইচ্ছা দুলাল, শাওনদের সাথে নিয়ে হোন্ডা শোভাযাত্রা সহ বিভিন্ন ইফতার পার্টিতে অংশগ্রহনের মাধ্যমে পল্লবীর বি,এন,পির রাজনীতিতে নিজের অবস্থান কে সুসংগত করতেই মামুন কে আবার লাইমলাইটে নিয়ে আসেন। 
নিচে মামুনের বিরুদ্ধে দায়ের করা মামলার তালিকা।।
পল্লবী থানার মামলা নং- ৩১(১০)০০, ২৫(৭)৯৬, ৩(৪)৯৬, ৬(৪)৯৬, ৫৪(৯)৯৯, ১৭(৪)০১, ২৬(২)৯৮, ৪৮(১১)০১, ৪৯(১১)০১, ৫১(১১)০১, ২৩(৭)০১, ১২৫(৮)০৭, ১০(১০)০৯, ৫৮(১)০৮, ২৮(১)০৬, ৮০(৩)০৭, ৩৬(৯)০১, ১৮(৮)০৭, ৩৬(১)০০, ৩৩(১২)০১, ৩৩(৩)০৫, ৩০(৫)৯৭, ১৪(৯)৯৭, ৫৬(৬)০৭, ১(১)৯৬, ৪(২)৯৮, এবং মোঃপুর থানার মামলা ৫(১১)০৫
কৃতজ্ঞতায় এইচ. এম. মেহেদী হাসান

