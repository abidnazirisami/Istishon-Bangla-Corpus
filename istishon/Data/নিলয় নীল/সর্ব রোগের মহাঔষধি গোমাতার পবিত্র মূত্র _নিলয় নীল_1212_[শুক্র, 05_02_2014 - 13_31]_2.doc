সর্ব রোগের মহাঔষধি গোমাতার পবিত্র মূত্র 


ভারতের আগ্রাতে প্রচুর মানুষ ডি ডি সিঙ্ঘাল এর গোয়াল ঘরে জড়ো হয়েছে এক গ্লাস ফ্রেশ গোমাতার পবিত্র মূত্র পানের প্রত্যাশায়। জয়রাম সিঙ্ঘাল (৪২) দশ বছর ধরে গোমূত্র পান করে এসেছেন তিনি দাবী করেন, "গোমূত্র শুধু সমস্ত প্রকারের রোগ থেকে মুক্তই করে না, এটি সুস্বাদুও বটে।" 
হিন্দু বিশ্বাসীরা গরুকে পবিত্র দেবতা মনে করে এবং গোমূত্রের মধ্যে যে কোন অসুখ থেকে সুস্থ করার গুন আছে বলেই তাদের বিশ্বাস। হিন্দুদের মধ্যে গরু পূজারীরা দাবী করে যে, গোমূত্র পানে ক্যান্সার সহ সমস্ত রকমের রোগ বালাই থেকে সুস্থ হওয়া যায়। জয়রাম বলেন, “আমার ডায়াবেটিস ছিলো কিন্তু যখন থেকে আমি গোমূত্র পান করা শুরু করি তখন থেকে আমার ডায়াবেটিস পুরোপুরি নিয়ন্ত্রণে রয়েছে। গোমূত্র শরীরের সমস্ত রোগের মহাঔষধি।”  

সিঙ্ঘাল বলেন, ১২ বছরের অধিক সময় ধরে আমরা গোমূত্র পান করে আসছি, সকালে উঠেই আমাদের প্রথম কাজ হলো গোমাতার মূত্র পান করা। সকালে আমরা একসাথেই জড়ো হই এবং ভাগাভাগি করে যেটুকু গোমাতার পবিত্র মূত্র পেয়ে থাকি তা পান করি। কয়েক বছর আগেও খুব কম মানুষ ছিলো যারা গোমাতার মূত্র খেতে পছন্দ করতো তবে আমরা এটাকে এই এলাকায় আস্তে আস্তে জনপ্রিয় করে তুলি। 

আমরা এখন প্রায় সবাই কম বেশী গোমূত্র পান করি, ইতিমধ্যেই একজন ক্যান্সার রুগী এই গোমূত্র পান করে উপকার পেয়েছেন। এই এলাকার আধ্যাত্মিক নেতারা ইতিমধ্যে গোমাতার পবিত্র মূত্র পান করার উপরে গুরুত্ব প্রদান করে ক্যাম্পেইন পরিচালনা করছেন। অনুসারীরা যারা গোমাতার মূত্র পান করেন তারা দাবী করেন- ক্যান্সার, ডায়াবেটিস, টিউমার, তলপেটের যে কোন সমস্যা সমাধানে গোমাতার মূত্র চমৎকার কাজ করে। এমনকি টাক প্রতিরোধের ক্ষেত্রে গোমূত্র চমৎকার ফলাফল দিয়ে থাকে। 

হিন্দু পুরোহিত রমেশ গুপ্ত বলেন, “এই মহাবিশ্বে ২ টি জিনিষ একমাত্র বিশুদ্ধ, একটি হলো গঙ্গা মায়ের পবিত্র জল এবং অন্যটি হলো গোমাতার পবিত্র মূত্র। সনাতন ধর্মগ্রন্থে গোমাতার মূত্রের কথা উল্লেখ রয়েছে। মানব শরীরে গোমূত্রের উপকারিতা সম্পর্কে কোন সন্দেহ নেই। গোমাতার মূত্র সংগ্রহে সর্বোৎকৃষ্ট সময় হলো সূর্যোদয়ের পূর্বে যার কার্যকারিতা সব থেকে বেশী। এছাড়া মূত্র সংগ্রহের জন্য ভার্জিন মেয়ে গরু সব থেকে পবিত্র যার এখনো বাচ্চা হয় নি।” 
যদিও গ্রামে কিছু মানুষ আছে যারা গোমাতার মুত্রে বিশ্বাস স্থাপন করেন নি। এমনকি ধর্মগুরুদের ক্রমাগত প্রচারের পরেও তারা কখনোই গোমূত্র পান করেন নি। এই বিষয়ে সিঙ্ঘাল বলেন, অনেক লোকেরা এখনো গোমাতার মূত্রের মহত্ত্ব সম্পর্কে উপলব্ধি করতে পারেনা। তারা গোমাতার মূত্রের কার্যকারিতা সম্পর্কে একেবারেই অজ্ঞ। একটা সময় অবশ্যই আসবে যখন তারা সত্য উপলব্ধি করতে পারবে। 

সিঙ্ঘাল আরও বলেন, বাণিজ্যিকভাবে আমরা গোমাতার মূত্র প্রোসেসিং করে বিপণনের চিন্তা করছি কারণ সবার পক্ষে গোমাতার পবিত্র মূত্র পান করা সম্ভব হয়না। যেভাবে টুথপেস্ট, সাবান বা পাউডার বাণিজ্যিক ভাবে বিক্রয় করা হয় সেভাবে গোমাতার পবিত্র মূত্রও বিক্রয় করা সম্ভব। অনেক গোয়ালাই আমাদেরকে এই ব্যপারে সহযোগিতা করতে পারবে। আর এই জিনিশের চাহিদাও রয়েছে আবার পুণ্য অর্জনও হবে। (সূত্র – ডেইলি মেইল) 
গোমাতার পবিত্র মূত্র পানের পবিত্র দৃশের ভিডিও দেখতে ক্লিক করুন এখানে 
তথ্যসূত্র ০১ 
তথ্যসূত্র ০২ 
তথ্যসূত্র ০৩ 

