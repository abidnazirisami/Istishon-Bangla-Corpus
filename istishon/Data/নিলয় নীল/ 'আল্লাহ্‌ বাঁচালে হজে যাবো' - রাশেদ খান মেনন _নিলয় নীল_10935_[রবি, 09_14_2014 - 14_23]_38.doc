 'আল্লাহ্‌ বাঁচালে হজে যাবো' - রাশেদ খান মেনন 


আগামী ২৮ শে সেপ্টেম্বর হজ করতে পবিত্র সৌদি আরবের উদ্দেশ্যে ঢাকা ত্যাগ করবেন বাংলাদেশ ওলামা লীগের সহযোগী সংগঠন বাংলাদেশ ওয়ার্কার্স পার্টির বিসংবাদিত নেতা, প্রখ্যাত বামাবতার, শোষিত বঞ্চিত ও গরিবের বন্ধু, বিশিষ্ট রাজনীতিবিদ, কমরেড ও ভবিষ্যৎ আলহাজ রাশেদ খান মেনন।

হজব্রত পালন শেষে ১০ অক্টোবর তার দেশে ফেরার কথা রয়েছে। তিনি এবার সস্ত্রীক হজ করছেন। এdickএ তার হজব্রত নিয়ে ফেসবুকে তোলপাড় শুরু করেছেন অনলাইন এক্টিভিস্টরা। এসব ব্যপার নিয়ে আজ তার মুখোমুখি হয়েছিলাম, নিম্নে আমাদের কথোপকথনের অংশবিশেষঃ
কেমন আছেন? 
লাল আসসালামুলাইকুম। আলহামদুলিল্লাহ্‌।
হজে যাচ্ছেন শুনলাম? 
হ্যা, আল্লাহ যদি বাঁচায় তাহলে যাবো।
হঠাৎ হজে কেন? 
হঠাৎ নয়, অনেক দিন ধরেই ভাবছি, বয়স তো কম হলো না। তাছাড়া আমার পরিবারও অনেক দিন ধরে চাপাচাপি করছেন। আর কম্যুনিস্ট ভাবধারায় চলে গুনাহ তো কম করলাম না, এখন আল্লাহ যদি মাফ করে।
অনেকেই আপনাকে নাস্তিক বলে, এই বিষয়ে আপনি কি বলবেন? 
যুদ্ধাপরাধীদের বাঁচাতে এটা জামাত শিবিরের চক্রান্ত। তারা যারে তারে নাস্তিক বানায়, কিন্তু ইসলাম কি বলে শুনুন, যে ব্যাক্তি কাউকে কাফের বলে ডাকে অথবা আল্লাহর শত্রু বলে, অথচ ( যাকে কাফের ও আল্লাহ তাআলার শত্রু বলা হচ্ছে) সে তা নয়, তখন তার কথা নিজের দিকে ফিরবে।
বামধারার সাথে হজব্রত পালন কি সাংঘর্ষিক নয়?
দেখুন কোরআনের ইহুদি, নাসারা, কাফের, বেধর্মীদের বিরুদ্ধে অনেক কথা রয়েছে তবে বামধারার বিরুদ্ধে একটা কথাও আপনি খুজে পাবেন না। কছম আল্লাহার, আপনি যদি খুজে আমাকে দেখাতে পারেন তাহলে আমি বাম করাই ছেড়ে দিবো। তাহলে কিভাবে আপনি বলবেন যে, বামধারার সাথে হজব্রত পালন সাংঘর্ষিক?
শুনলাম আপনার সাথে আপনার স্ত্রীও যাবে?
ইসলামে সক্ষম পুরুষদের তাদের স্ত্রীদেরকে হজ করানো ফরজ। এই বিষয়ে হজরত আয়েশা (রা.) বলেন, আমি রাসূলে করিম (সা.)-এর দরবারে প্রশ্ন করেছি, হে আল্লাহর রাসূল! নারীদের ওপর কি জিহাদ নেই। তিনি জবাব দিলেন হ্যাঁ, নারীদের ওপর জিহাদ আছে, তবে এ জিহাদে কিতাল তথা সশস্ত্র সংগ্রাম নেই। নারীদের জিহাদ হচ্ছে হজ ও উমরা। (আহম্মদ ইবনে মাজা) তাছাড়া একসাথে স্বামী স্ত্রী হজ করলে সওয়াব বেশী।
আজকাল তো নারীদের উপর অন্য এক জিহাদের কথা শুনছি....
নাউজুবিল্লাহ, ইসলাম শান্তির ধর্ম। এসব শয়তানের কর্ম।
শোষিত, বঞ্চিত মানুষের অধিকারের জন্য বিপ্লবের কি খবর? 
বিপ্লব চলছে, এটা অন্তহীন প্রক্রিয়া, চলতেই থাকবে।
কমরেড না আলহাজ কোনটায় স্বাচ্ছন্দ্যবোধ করবেন?
যে যেটা ডেকে খুশী হবে আমিও তাতেই স্বাচ্ছন্দ্যবোধ করবো। কমরেড তো অনেক দিন হয়ে দেখলাম এখন একটু আলহাজ হয়ে দেখি। বাংলাদেশের প্রেক্ষাপটে আলহাজের মূল্যায়ন বেশী তাই দেখাই যাক।
আপনাকে ধন্যবাদ। 
আপনাকেও শুকরিয়া।
(সাক্ষাৎকারটি আমার মস্তিষ্ক থেকে প্রসবকৃত, অনুভূতিতে আঘাত পেলে আন্তরিকভাবে দুঃখিত) 

