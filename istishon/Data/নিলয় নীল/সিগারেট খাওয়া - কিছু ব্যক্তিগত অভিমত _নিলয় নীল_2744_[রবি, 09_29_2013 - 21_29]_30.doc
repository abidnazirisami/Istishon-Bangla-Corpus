সিগারেট খাওয়া - কিছু ব্যক্তিগত অভিমত 


সিগারেট খাওয়া নিয়ে আমার ব্যাক্তিগত কিছু অভিমত বলতে চাই। প্রথমেই অনন্ত জলিলের ভাষায় ইংরেজিতে বলতে চাই – I never Drink Air অর্থাৎ আমি কখনই ধূমপান করি নি। সত্যি কথা বলতে ধূমপানের ক্ষেত্রে আমার ঠোঁট এখনো ভার্জিন। ইতিমধ্যে জোরপূর্বক আমার ওষ্ঠদ্বারের অভ্যান্তরে সিগারেটি শিশ্ন প্রবেশ করাতে চেয়েও ফেইল করেছেন আমার কয়েকজন বন্ধু। একদিন অত্তাধিক প্রভোকেশনের ফলে এবং ড্রাঙ্ক থাকায় দু একবার স্বেচ্ছায় টান দিলেও কাশাকাশি করে রেখে দিয়েছি। 
আমার এক এক্স গার্লফ্রেন্ড আমাকে বলেছিল যে, “তোমার অনেক মেয়েলী ব্যাপার আছে আর তার মধ্যে একটি হল সিগারেট সহ্য না করতে পারা।” সত্যি কথা বলতে সিগারেট আমি আসলেই সহ্য করতে পারিনা সে ছেলে হোক আর মেয়ে হোক। আমার আবদ্ধ এরিয়ার মধ্যে কেউ সিগারেট খেলে আমি তাকে দূরে যেয়ে খেতে বলি, অন্য কারো আবদ্ধ এরিয়াতে সে সিগারেট খেলে আমি নিজেই দূরত্ব বজায় রাখি আর যদি তা উন্মুক্ত জায়গা হয় তাহলে মানিয়ে চলার চেষ্টা করি। 
আমার কাছে ব্যাক্তিগত ভাবে ছেলে মেয়ে নির্বিশেষে সিগারেট খাওয়াটা অবশ্যই ক্ষতিকর মনে হয়। যারা আমার ক্লোজ বন্ধু তাদেরকে সব সময় উৎসাহিত করি এটা ছেড়ে দেবার জন্য। বাংলাদেশের প্রেক্ষাপটে হাই ও লো সোসাইটির কিছু মেয়ে সিগারেট ধরলেও মধ্যবিত্ত সমাজের মেয়েদের কাছে সিগারেট এখনো একটি ট্যাবু। অনেক মেয়েই এই ট্যাবু ভাঙ্গতেই সিগারেট খায়। 
আমি কয়েকটা চেইন স্মোকার মেয়ের সাথে ব্যাক্তিগত ভাবে কথা বলে দেখেছি সিগারেটের শুরু তাদের প্রচলিত সমাজের প্রতি বিদ্রোহ হিসেবে। পুরুষ শাশিত সমাজকে বৃদ্ধাঙ্গুলি দেখিয়ে ধূম্র নিক্ষেপ করে সে এক অনাবিল সুখ পায়। তবে তাদের বেশীর ভাগেরই বাহাদুরি শুধুমাত্র বন্ধু এবং অপরিচিত মানুষদের সাথে। পরিবারে বসে সিগারেট খাওয়ার কথা চিন্তা তো ভালো জানতে পারলেও বিশাল সমস্যা হবে বলেই আমার এক মেয়ে স্মোকার বন্ধু মাঝের মধ্যেই আমাকে ঘুষ দিতো। যদিও কেউ জোর করে কিছু দিতে চাইলে আমি আবার না করে তার মনে কষ্ট দিতে পারিনা। 

আমার পর্যবেক্ষণ থেকে দেখেছি মেয়েদের সিগারেট খাওয়ার শুরুটা হয় ফ্যাশন থেকে এবং সিগারেট থেকেই শুরু হয় অন্যান্য মাদক গ্রহণ। যাকে আমি ২ বছর আগে চিনতাম তখন সে সিগারেট খাবার কথা চিন্তাও করতে পারতো না, তাকে আমি মুক্তমনা চর্চা করতে করতে গাঞ্জা নিয়ে পড়ে থাকতে দেখি এখন ছবির হাটে। সে গাঞ্জা থেকে আরও উপরে উঠতে চায় কিন্তু টাঁকা নাই বলেই এবং সেই ধরনের আপার সার্কেল নাই বলেই তাকে গাঞ্জায় সীমাবদ্ধ থাকতে হচ্ছে। আমি মনে হয় সে তার সমস্ত সম্ভাবনা গুলো ইতিমধ্যেই বিসর্জন দিয়ে ফেলেছে। 
সিগারেট ভালো না এটা যেমন মেয়েদের ক্ষেত্রে প্রযোজ্য তেমনি ছেলেদের। কিন্তু তারপরও যদি কেউ খায় সেটা তার নিজের ব্যাপার, যত সময় না সে অন্যের ক্ষতি করছে। কিন্তু একদল মানুষ আছে যারা নিজেরা সিগারেট খেলেও সেটা দোষের কিছু না হলেও একটা মেয়ে সিগারেট খেলে তাদের পশ্চাৎ দেশে আগুন লাগে। অবস্থা দেখে যা মনে হয় তাহলো তাদের কাছে ছেলেদের সিগারেট হালাল হলেও মেয়েদের সিগারেট হারাম। 

আমি একটা ছেলে হয়ে সিগারেট কে ঘৃণা করা যেমন আমার ব্যক্তিগত ব্যাপার ঠিক তেমনি একটা মেয়ে হয়েও চেইন স্মোকার হওয়া তার একান্তই ব্যাক্তিগত ব্যাপার। জীবনে প্রথম বার সিগারেট খাওয়া কে উৎসাহিত করছি এবং তা শুধু পশ্চাৎদেশে আগুন লাগানোর জন্য, অন্য কোন কারণে নয়।

