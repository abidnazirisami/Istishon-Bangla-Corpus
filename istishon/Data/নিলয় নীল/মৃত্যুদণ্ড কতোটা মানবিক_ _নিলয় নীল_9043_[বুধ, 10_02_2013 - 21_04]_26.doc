মৃত্যুদণ্ড কতোটা মানবিক_ 


অ্যামনেস্টি ইন্টারন্যাশনাল থেকে স্পষ্ট জানানো হয়েছে- “সালাউদ্দিন কাদের চৌধুরী সহ অন্যদের মৃত্যুদণ্ডের আদেশ প্রত্যাহার করা উচিত বাংলাদেশের।” খুব জোরালো এই দাবীর পক্ষে বিপক্ষে রাজনৈতিক অবস্থান নিয়ে অনেকেই বলছেন। একদিকে মুক্তিযুদ্ধের বিপক্ষের শক্তি অ্যামনেস্টি ইন্টারন্যাশনালের ভূয়সী প্রশংসা করছে আর অন্যদিকে মুক্তিযুদ্ধের স্বপক্ষের শক্তিগুলো অ্যামনেস্টি ইন্টারন্যাশনালের অযাচিত হস্তক্ষেপ এবং মৌলবাদী গোষ্ঠীর সমর্থন করায় তীব্র নিন্দা করছে।

অ্যামনেস্টি ইন্টারন্যাশনাল
অ্যাবোলিশনিজম দর্শনে বিশ্বাস করে অ্যামনেস্টি ইন্টারন্যাশনাল। অ্যামনেস্টি ইন্টারন্যাশনালের অধিকাংশ দেশই "অ্যাবোলিশনিস্ট" অর্থাৎ মৃত্যুদণ্ড বিলোপের পক্ষপাতী। মৃত্যুদণ্ড হল আইনি পদ্ধতিতে কোনো ব্যক্তিকে শাস্তিস্বরূপ হত্যা করা। অতীতে প্রায় সকল দেশেই মৃত্যুদণ্ড প্রথা প্রচলিত ছিল। বর্তমানে বিশ্বের ৯৫টি দেশ এই প্রথা অবলুপ্ত করে দিয়েছে। 
অ্যামনেস্টি ইন্টারন্যাশনালের মতে চায়না, ইরান, সৌদি আরব, ইরাক, যুক্তরাষ্ট্র, ইয়েমেন, দক্ষিন কোরিয়া, বাংলাদেশ, ভিয়েতনাম, আফগানিস্থান, মালয়শিয়া, সিরিয়া প্রভিতি দেশসমূহে এখনো এই অমানবিক মৃত্যুদণ্ড হচ্ছে সব থেকে বেশি। অ্যামনেস্টি ইন্টারন্যাশনাল সব সময় এই দেশগুলোকে মৃত্যুদণ্ড কার্যকর করা থেকে বের হয়ে আসার তাগিদ দিচ্ছে। আর এই তাগিদের ফলশ্রুতি হিসেবেই বাংলাদেশের সাম্প্রতিক যুদ্ধ অপরাধের মৃত্যুদণ্ডের শাস্তির বিরুদ্ধে ভয়েস রেইজ করছে অ্যামনেস্টি ইন্টারন্যাশনাল। কোন ধরণের বিরোধী মতের প্রচারণার ফলে অথবা মৌলবাদী পক্ষাবলম্বন করার ফলে এআই এই মৃত্যুদণ্ডের বিরুদ্ধে কথা বলছে আমার তা মনে হচ্ছে না।

অ্যাবোলিশনিস্ট মুভমেন্ট পোস্টার 
দার্শনিকভাবে যে প্রশ্ন গুলো মাথায় আসে তা হলো, মৃত্যুদণ্ড কি অমানবিক নয়? মৃত্যুদণ্ড কি সমর্থনযোগ্য? এই বিষয়ে সতন্ত্র কিছু চিন্তা আছে আমার। আমিও আমার দার্শনিক অবস্থান থেকে মানবতাবাদী হিসেবে অবশ্যই একজন অ্যাবোলিশনিস্ট তবে কৌশলী। কৌশলগত দিক থেকে আমি একটু অন্যরকম ভাবে অ্যাবোলিশনিজম ইমপ্লিমেন্ট করতে চাই। সেটা নিয়ে নিম্নে সংক্ষেপে আলোকপাত করছি- 
ছোটকালে আমাদের স্কুলে স্যাররা বেত নিয়ে আসতো ক্লাসে এবং পড়া না পারলে মারধোর করতো। এখন বেত নেয়া নাকি নিষিদ্ধ এবং মারধোর অমানবিক। হ্যাঁ বেত্রাঘাত অমানবিক হলেও তারপরও আমি বেত নিয়ে ক্লাসে আসা সমর্থন করি। এবং মাঝের মধ্যে দুএকজন চরম স্তরে বখে যাওয়া ছাত্রকে বেত্রাঘাত করাও সমর্থন করি। এটা হবে অন্যে ছাত্রের জন্য দৃষ্টান্তমূলক এবং একমাত্র চরম ক্ষেত্রেই এর ব্যবহার হবে। 
অনুরূপভাবে একটি দেশে অবশ্যই মৃত্যুদণ্ড চালু রাখা উচিত সেটা যতই অমানবিক হোক। কিন্তু এই মৃত্যুদণ্ডের ব্যবহার যত সম্ভব কম করাই ভালো। এবং সুপ্রিম অপরাধের জন্য অবশ্যই দৃষ্টান্তমূলক হিসেবে এই মৃত্যুদণ্ড দিতে হবে যাতে ভবিষ্যতে এই অপরাধ আর কেউ না করতে পারে। 

অ্যাবোলিশনিস্ট মুভমেন্ট মোটিভেশন 
এইবার প্রশ্ন হলো, দেলু সাইদি, সাকা চৌ, কসাই কাদেররা এই রকম সুপ্রিম অপরাধ করেছে কিনা যাতে তাদেরকে দৃষ্টান্তমূলক শাস্তি দেয়া যায়? বাংলাদেশের ইতিহাসে আমরা জানি তারা এই রকম সুপ্রিম অপরাধ করেছে যার শাস্তি মৃত্যুদণ্ড না দিয়ে অন্য কিছু দেয়াই বরং অমানবিক মনে হয়। তাই একজন অ্যাবোলিশনিস্ট হয়েও আমি এদের মৃত্যুদণ্ড সমর্থন করি। অ্যামনেস্টি ইন্টারন্যাশনালের কাছে একজন বাংলাদেশী অ্যাবোলিশনিস্ট হিসেবে প্রত্যাশা করি মানবিকতার প্রেক্ষাপট অনুধাবন করে অ্যাবোলিশনিস্ট হয়েও কৌশলগত কারণেই মৌনতা অবলম্বন করবেন তারা। 

