ছাগল নারী ও কুকুর পুরুষের অকথ্য কথন 


জীবনে কয়টা প্রেম করেছেন? আপনার প্রেমের বয়স যদি হপ্তাখানেকও হয় তাহলে নিশ্চয়ই সেই প্রেমগুলোতে বিয়ে করবেন বলে সঙ্গীকে কথা দিয়েছিলেন? বাদ দেন রিয়াল লাইফ, ভার্চুয়াল লাইফে ২/৪ দিনের পরিচয়ে ঘনিষ্ঠ হতে না হতেই বিয়ে করবেন, বাচ্চার নাম রাখবেন ব্লা ব্লা ব্লা স্বপ্ন দেখিয়ে যাচ্ছেন। আর এই আপনি সুশীল মানুষ সমালোচনা করেন রুবেলকে নিয়ে! 
ধরুন আপনাকে আমি ৫ লাখ টাকা ধার দিবো বলে প্রতিশ্রুতি দিলাম, কিছুদিন আপনার সাথে ঘুরলাম, আপনি আমার সাথে ঘুরলেন ৫ লাখ টাকার আশায়। ৫ লাখ টাকা দিয়ে ব্যবসা করে আপনি কি কি করবেন তার স্বপ্ন দেখা শুরু করলেন। আমি আপনার সঙ্গ পেয়ে দেখলাম আপনি মানুষ সুবিধার না (আমিও মানুষ সুবিধার না তাই সুবিধা খুঁজি), আপনাকে ৫ লাখ টাকা ধার দেয়া যাবে না, দিলে আমারই সমস্যা বেশী। তাই এখন আমি আপনাকে ৫ লাখ টাকা ধার দিবো না, আপনার সমস্ত স্বপ্ন ভেঙ্গে খান খান হয়ে গেলো। আপনি কি আমাকে প্রতারক ভাববেন? 
বলবেন বিয়ে করার প্রতিশ্রুতি আর ৫ লাখ টাকার প্রতিশ্রুতি কি এক হলো? আমি বলবো পুরুষরা যে হারে পরিচিত অপরিচিত মেয়ে দেখলে প্রেম করবে আর বিয়ে করবে বলে তাতে প্রেম ও বিয়ে নিঃসন্দেহে ৫ লাখ টাকার তুলনায় খুব সস্তা জিনিষ মনে হয়। 
ছাগল দেখেছেন ছাগল? ছাগলকে স্বাভাবিক ভাবে আপনি একটা জায়গায় নিয়ে যাবেন যেতে চাইবে না, ছাগোইল্লা খামি দিবে, কিন্তু আপনি কাঁঠাল পাতা সামনে ঝুলিয়ে গন্তব্যের দিকে হাঁটলে সে আপনার পিছু পিছু এমনি এমনিই দৌড়াবে। এরপর জায়গা মতো যেয়ে আপনি কাঁঠাল পাতা ছাগলকে খেতে দিতেও পারেন আবার নাও দিতে পারেন। তবে না দেয়া কিন্তু ছাগলের সাথে প্রতারণা, কারণ সে আশায় আশায় এসেছিলো। কিছু কিছু নারী এই ছাগলের মতো যাদের সামনে বিয়ে নামক কাঁঠাল পাতা ঝুলালে ঠিকই পিছনে পিছনে গন্তব্যে দৌড়ায়। আমি আবারও বলছি কিছু কিছু নারী যাদের কাছে কাঁঠাল পাতাই জীবনের একমাত্র লক্ষ্য, সব নারী নয়। 
“আজকে যা ভালো লাগে
কালকে আবার
বদলে যেতেও পারে তা”
হ্যা বাস্তবতা হলো ভালোলাগা বদলাতে পারে, কারণে অকারণে বদলাতে পারে, বিভিন্ন অবস্থা বিচারে তা বদলাতে পারে, ঐ ভালো লাগার থেকে আরও বেটার ভালোলাগা আসার কারণে বদলাতে পারে, মানিব্যাগের স্বাস্থ্যের কারণেও ভালোলাগা বদলাতে পারে, সামান্য কিছু কথা ব্যবহারে ভালোলাগা বদলাতে পারে। আর কিছু কিছু পুরুষের ভালো লাগা তো কুকুরের প্রসাবের মতো ঘন ঘন ঘটে থাকে। আমি আবারও বলছি কিছু কিছু পুরুষ, সবাই নয়। 
এই ছাগল নারী এতো কাছে থাকতেও কুকুর পুরুষ চিনতে পারলা না? নাকি ভেবেছে জোর-জবরদস্তী করে কুকুরকে তোমার মতো ছাগল বানাবে। কুকুর পুরুষের পিছনে লেগে না থেকে, যাও একটা ছাগল পুরুষ খোঁজো।

