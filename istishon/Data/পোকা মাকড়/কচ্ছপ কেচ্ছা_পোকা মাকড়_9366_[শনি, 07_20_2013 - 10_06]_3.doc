কচ্ছপ কেচ্ছা


এক ডোবায় এক কচ্ছপ বাস করতো । ডোবায় তার দিনকাল ভালোই কাটতে ছিলো । বছর পাঁচেক পরে খরার কারনে ডোবার পানি কমতে শুরু করলো ।কচ্ছপটিও তার আবাসস্থল নিয়ে চিন্তায় পরে গেল । সে আবাসস্থল পরিবর্তন করার সিদ্ধান্ত নিল । মনে মনে খুব বেশি পানি আছে এমন একটা ডোবার সন্ধান করা শুরু করল । কিন্তু কিভাবেই বা সে তা পাবে ? হথাৎ করে তার দুটি বক বন্ধুর সাথে দেখা । সে বক বন্ধুদয়ের কাছে সাহায্য প্রার্থনা করল তাকে যেন গভীর একটা ডোবায় রেখে আসে । বক বন্ধুদয় রাজি হলো এবং বললো যে ,"আমরা একটা লাঠির দুই মাথা দুই পা দিয়ে ধরবো আর তুমি লাঠিটা কে ভালো করে কামড়িয়ে ধরবে । এভাবে তোমাকে উড়িয়ে নিয়ে যাবো নতুন ডোবায় ।" তবে তারা কচ্ছপ কে এক শর্ত দিলো যে যাত্রা পথে তুমি কোনো কথা বলতে পারবা না ।কচ্ছপ রাজি হলো ।কথা মতো কাজ শুরু হল ।বকদ্বয় কচ্ছপ কে উড়িয়ে নিয়ে যাওয়া শুরু করলো ।পথের মাঝে কিছু দুষ্টু বালক এই দৃশ্য দেখে কচ্ছপ কে স্লেজিং শুরু করল ।কচ্ছপের তো মাথা গরম হয়ে গেল । তবু বক বন্ধুদের শর্তের কথা মনে করে চুপ করে থাকলো ।কিছুদূর যাওয়ার পরে আবার কিছু দুষ্টু বালক বলতে শুরু করলো ,"দেখ দেখ দুটো বক একটা বোবা কচ্ছপ কে উড়িয়ে নিয়ে যাচ্ছে ।" কচ্ছপ এই বার আর মাথা ঠান্ডা রাখতে পারলো না । কচ্ছপ বলে উঠল কি আমি কথা বলতে পারি না ?কথা বলার সাথে সাথে কচ্ছপের আকাশ থেকে মাটিতে পতন হলো।
আমরা যারা স্বাধীনতার পক্ষের শক্তিকে আবার ক্ষমতায় দেখতে চাই তারা বক বন্ধুদের মতো পার করে দিতে চাইলেও পারবো কি না জানি না । দলে কথা বলার কি আর কোন মানুষ নাই ?কম কথা বলুন । আমাদের মতো বক বন্ধুদের আশাহত করবেন না ।

