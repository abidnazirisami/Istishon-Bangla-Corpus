বদল-ই কি সবকিছুর সমাধান _


গণতন্ত্র কখনই মূর্খদের শাসন ব্যাবস্থা হতে পারে না । গনতান্তিক শাসন ব্যাবস্থার জন্য যতটুকু গনতন্ত সচেতন হতে হয় আমরা বাঙ্গালীরা তার ধারে কাছেও পৌঁছাইতে পারিনি । যারা না জানে যে পৃথিবী সূর্যের চারদিকে ঘুরছে তাদের নিয়ে যদি এই ব্যাপারে জরিপ করা হয় ফলাফল কি হবে তা আশা করি সবাই বুঝবেন । একটা জটিল ম্যাথের উত্তর কক্ষনো জরিপের মাধ্যমে পাওয়া যায়না ; পাওয়া যায় লজিকের মাধ্যমে । জরিপ করা যেতে পারে তখনই যখন লজিকের মাধ্যমে একাধিক উত্তর আসে । আর এই লজিক টুকু অর্জনে সবচেয়ে বড় ভুমিকা হল সংবাদমাধ্যমের । একটা গনতান্ত্রিক দেশের সংবাদমাধ্যমের সবচেয়ে বড় দায় হল জনগণকে গণতন্ত্র সচেতন করা । প্রেমিক যদি সিগারেট খেতে পছন্দ করে আর প্রেমিকা যদি প্রেমিকের মন রক্ষায় সিগারেট খাওয়ার প্রশংসা করে তাহলে সে প্রেমিকা প্রেমিককে কতটা ভালবাসে তা নির্বোধ প্রেমিক ছাড়া সবাই বুঝবে ।আমরা বাঙ্গালীরা হলাম এন্টিএস্টাব্লিসমেন্ট মানসিকতার । আমরা প্রতি পাঁচ বছর পর পর বদল চাই । আর এই বদল চাওয়া উৎসবে ঘি ঢালে দেশের সবচেয়ে জনপ্রিয় পত্রিকাটি ( সিগারেটের মত জনপ্রিয় ) । তারা সবসময় বদল চায় ।তারা কখনো বলে না যা কিছু খারাপ আমার তা বদলে দিতে চাই । তারা সবকিছু বদলে দিতে চায় । তাদের উচিৎ জনগনকে গনতন্ত্র সচেতন করা ,প্রত্যেক তা রাজনৈতিক সরকারের ভালোমন্দ সবকিছু নিয়ে লেখা । বাংলাদেশের বয়স শুধু পাঁচ বছর না । শুধু ক্ষমতাসীন সরকারের ব্যার্থতা না বরং বিগত সব সরকারের ভালোমন্দ নিয়ে নির্বাচনের আগে লেখালেখি করা । হুজুগে দেশকে শুধু বদলের জোয়ারে ভাসিয়ে দিতে সহযোগিতা করলে তাদের অন্তত দেশপ্রেমিক বলা টা মারাত্মক ভুল হবে । তাদের কল্যানে আমারা কিছু শিখতে না পারলেও আমাদের বিরোধী দলের নেত্রী কিন্তু ভয়ানক একটা বিষয় শিখে ফেলেছেন তা তার একটা ভাষণেই বোঝা যায় । তিনি ক্ষমতাসীন দলের নেত্রী কে বলেছেন যে " যতই উন্নয়ন করেন জনগন আপনাদের চায়না "। ক্ষমতাসীন দল উন্নয়ন করেছেন কি না তা নিয়ে আমি কিছু বলতে চাই না তবে তিনি যে শিক্ষা টা পেয়েছেন তা হল ক্ষমতা পাঁচ বছর অন্তর অন্তর বদল হবেই । সুতরাং উন্নয়ন করে লাভ নেই । তার দল যদি ক্ষমতায় আসে নিরশ্চিৎ এই শিক্ষা টা উনি কাজে লাগাবেন । আর ক্ষমতাসীন দলও পরবর্তী টার্মে একই শিক্ষা কাজে লাগাবেন বলে আমার বিশ্বাস । তাদের ব্যবসা হয়তো ভালই চলবে তবে দেশের যে সর্বনাশ টা হবে যার ফর আমরা জনগনই ভোগ করবো । সবসময়ই ক্ষমতাসীন দলের বিরুদ্ধে লেখা ছাড়ুন । বিগত ফকরুদ্দিন - মইন শাসনামলের প্যাঁদানির ভয়ে তো তাদের বিরুদ্ধে কিছু লিখতে পারতেন না । রাজনৈতিক সরকার আপনাদের বাক স্বাধীনতা দিয়েছে বলে কি সবসময়ই তাঁদের বিরুদ্ধে লিখতে হবে । দয়া করে নিজেরা একটু বদলান । নিজেদের ব্যবসার কথা ভাবার পাশাপাশি দেশের কথা একটু ভাবুন ।

