আমাদের বিজ্ঞান শিক্ষা 


বছর তিনেক থেকে ইংলিশ মিডিয়ামের ছাত্র পড়ান শুরু করলাম । ফিসিক্স ও ম্যাথ পড়ানোর জন্য আমাকে রাখা হলো ।প্রথম যেদিন ওদের সিলেবাস দেখলাম আমি বিস্মিত হয়ে গেলাম ।এত সুন্দর সিলেবাস ওদের !আফসুস হতে লাগলো যে এতো ইন্ট্রেসটিং বিষয় বস্তু আমরা মিস করেছি ।কেউ কেউ ভাবতে পারেন যে ইংলিশ মিডিয়াম মানেই অনেক কঠিন কঠিন পরা । এটা আসলে তাদের ভুল ধারণা । যেহেতু আমাদের মাতৃ ভাষা বাংলা তাই ইংরেজিতে লেখা বিষয়বস্তু কঠিন মনে হওয়া স্বাভাবিক তবে বিষয়বস্তু গুলোকে সঠিক ভাবে বাংলায় উপস্থাপন করতে পারলে বাংলা মিডিয়ামের পড়ার চেয়ে সহজ ও ইন্ট্রেসটিং মনে হবে এবং প্রকৃতপক্ষে বিজ্ঞান শিক্ষায় আগ্রহও বাড়বে ।ওদের বইগুলোর চেয়ে মোটা মোটা বই পরেও আমরা ভালো ভাবে বিজ্ঞান শিখতে কেন পারিনা তা ওদের বই এবং আমাদের বই নিয়ে একটু বিশ্লেষণ করলে সহজে বোঝা যাবে । ওদের প্রতিটা টপিক্স নিয়া আলোচনা শেষে বাস্তব জীবনে তার প্রয়োগ দেখিয়ে দেয়া । আমরা শুধু বিজ্ঞান পড়ার জন্য বিজ্ঞান পড়ি । অঙ্ক পারার জন্য অঙ্ক করি । আর ওরা জীবনের সমস্যা সমাধানের জন্য , প্রযুক্তিগত ঊৎকর্ষ সাধনের জন্য বিজ্ঞান পরে । যদিও বাংলাদেশের ধনীর দুলালেরা আবার স্ট্যাটাস মেইন্টেইন করার জন্য পরে বিধায় তেমন কিছু শিখে না ।কারণ হল ইংলিশ মিডিয়াম কোর্সএ পাস করা আবার সহজ আর ওরা পাস করলেই খুশি ।
এবার আসি আমাদের বাংলা মিডিয়ামের কথায় । কয়েকদিন আগে বাংলা মিডিয়ামের ইন্টার ফার্স্ট ইয়ারের এক স্টুডেন্ট পড়ান শুরু করলাম । দেখলাম ফিসিক্স ফার্স্ট পেপারের অধ্যায় ১৭ টার জায়গায় ১১ টা করা হয়েছে । আঝইরা প্যাঁচাল কিছুটা কমানো হয়েছে । যা শিখানো দরকার তা মোটামুটি আছে এবং আগের বইএর চেয়ে অবশ্যই মানের দিক থেকে ভালো ।তবে আরো অনেক ভালো করা যেতো ।যেমন ফিজিক্স প্রথম পত্রের দুই তৃতীয়াংশ জুরে বিদ্যমান ভেক্টর ও বলবিদ্যা যা গনিতের ভেক্টর ও বলবিদ্যায় সুন্দর ভাবে উপস্থাপনের মাধ্যমে গনিতের প্রয়োগ ও বুঝানো যেতো এবং ফিজিক্স বইটাও পাতলা হয়ে যেত যেখানে ফিজিক্সের সুন্দর সুন্দর প্রায়োগিক বিষয় অন্তরভুক্ত করা যেত । যেমন শব্দের চাপ্টারে আলট্রাসনগ্রাফি ; স্থির তড়িৎ অংশে প্রিন্টার ,ফটোকপিয়ার ,গাড়ির রং করা ;তাড়িত চৌম্বক তরঙ্গে আমরা যে থ্রীডি মুভি দেখি তার চশমা কিভাবে পোলারাইজিং ফিল্টার হিশাবে কাজ করে এই ধরণের বিষয় অন্তরভুক্ত করা যেত । তাতে ছাত্ররা বুঝতো কেন তারা বিজ্ঞান পরছে । সত্তিকার অর্থে বাংলাদেশি ছাত্ররা অনেক মেধাবী । আমার মনে হয় আমাদের সিলেবাস টা কে ঢেলে সাজাতে পারলে অচিরেই এসব মেধার বিস্ফোরণ ঘটবে । 

