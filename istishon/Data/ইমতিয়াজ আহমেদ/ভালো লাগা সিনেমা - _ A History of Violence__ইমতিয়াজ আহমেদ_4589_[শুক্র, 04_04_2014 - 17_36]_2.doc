ভালো লাগা সিনেমা - _ A History of Violence_



টম স্টল নির্ভেজাল মানুষ । স্ত্রী , এক ছেলে আর এক মেয়ে নিয়ে তার পরিবার । টম ছোট শহর মিলব্রুকে একটি রেস্টুরেন্ট চালায় । একদিন রাতে রেস্টুরেন্ট বন্ধ হয়ে যাবে এমন সময় দুজনের আগমন ঘটে । তাদের উদ্দেশ্য ডাকাতি । এদের একজন রেস্টুরেন্টের ওয়েট্রেসকে বিনা কারনে খুন করতে যায় , এই সময় নিরীহ টম যেন সম্পূর্ণ অন্য এক মানুষে পরিণত হয় । চোখের পলকে খুন করে ফেলে সে দুই ডাকাতকে । এতে সে সামান্য আহত হয় । রাতারাতি লোকাল হিরো বনে যায় টম । টিভি , নিউজপেপারে টমের কাহিনী ফলাও করে ছাপানো হয় , নিউজ রিপোর্টারদের যন্ত্রণায় অতিষ্ঠ হয়ে যায় তার পরিবার ।
কিন্তু ঘটনাতো এখানেই শেষ না কিংবা বলা যেতে পারে এটি মাত্র ঘটনার সূত্রপাত । টম সুস্থ হয়ে আবার স্বাভাবিক জিবনে ফিরে আসে । এমন সময় একদিন তার রেস্টুরেন্টে কয়েকজন ব্যক্তির আগমন ঘটে । তারা টমকে জো কুস্যাক নামে ডাকা শুরু করে । তাদের মতে যে নিজেকে টম বলে দাবি করছে সে হচ্ছে একজন প্রাক্তন গ্যাংস্টার জো কুস্যাক । টম তাদের কথায় সম্পূর্ণ অস্বীকৃতি জানায় এবং লোকগুলোকে তার রেস্টুরেন্ট থেকে বের করে দেয় । টম এই ঘটনা এলাকার লোকাল শেরিফকে জানায় । খবর নিয়ে শেরিফ জানতে পারে তারা অ্যামেরিকার মোস্ট ওয়ান্টেড এবং খুবই প্রভাবশালী গ্যাংস্টার । এদিকে টম এবং তার পরিবারের পিছনে লাগে তারা । টমের স্ত্রী , বাচ্চারা যেখানেই যায় সেখানেই ওই গ্যাংস্টাররা তাদের ফলো করে । তাদের কথা একটাই , ওই লোক টম না , কুখ্যাত গ্যাংস্টার জো কুস্যাক , যাকে তারা অনেকদিন ধরে খুঁজছিল । সে যদি স্বেচ্ছায় তাদের কাছে ধরা না দেয় , তার ফল টমের পরিবারকে ভোগ করতে হবে । এবার আস্তে আস্তে তার স্ত্রীর সন্দেহ হয় । সে টমকে চেপে ধরে । এতদিন ধরে সে যার সাথে সংসার করছে সে কি আসলেই নিরীহ এক রেস্টুরেন্ট মালিক নাকি হিংস্র জো কুস্যাক যে চোখের পলকে মানুষ খুন করতে পারে যার প্রমাণ কয়েকদিন আগে রেস্টুরেন্টেই পাওয়া গিয়েছিলো ?
অসম্ভব সুন্দর এবং সাসপেন্সে পরিপূর্ণ মুভি " A History of Violence"। দেখতে বসলে চোখের পলকে দেড় ঘণ্টা সময় চলে যাবে ।
শুধু মুভির কাহিনী না , মুভির অ্যাকশানও ভয়াবহ , যাকে ব্রুটাল অ্যাকশান বলা যায় । যাদের হার্ট একটু নরম তাদের এই মুভি না দেখাই ভালো ।
imdb :- http://www.imdb.com/title/tt0399146/
trailer:- http://www.youtube.com/watch?v=Wi-cPZWWtkY
download :-http://thepiratebay.se/torrent/9742884

