ভালো লাগা সিনেমা - _Eternal Sunshine of the Spotless Mind_ 



যাকে সত্যিকারের ভালোবাসেন তাকে কি কখনো ঘৃণা করা যায় ? হয়তো তার উপর অভিমান করা যায় , কিন্তু একটা সময় ভালোবাসার স্রোত এসে সকল অভিমান ভাসিয়ে নিয়ে যায় । কিন্তু এই সামান্য অভিমানও কি হয়ে উঠতে পারে ভালোবাসা হারানোর একটি কারণ ?
জোল এবং ক্লেমেন্টাইন একে অপরকে ভালোবাসে । কিন্তু তাদের সম্পর্কে আস্তে আস্তে ভাঙ্গন শুরু হয় এবং একসময় তা এতটাই ভয়ঙ্কর রূপ নেয় যে ক্লেমেন্টাইন ডাক্তারের কাছে গিয়ে জোলের সমস্ত স্মৃতি মুছে ফেলে । জোল একসময় তা জানতে পারে এবং ক্ষোভে-দুঃখে সেও ওই ডাক্তারের কাছে যায় ক্লেমেন্টাইনের সমস্ত স্মৃতি মুছে ফেলতে । স্মৃতি মুছে ফেলার প্রক্রিয়াটি রাতে ঘুমের ভিতর করা হয় । যাই হোক শুরু হয় জোলের স্মৃতি মুছার প্রক্রিয়া । 

যখন জোলের স্মৃতি মুছার কাজ চলছে তখন জোল বুঝতে পারে সে ক্লেমেন্টাইনকে কি পরিমান ভালোবাসে । জোল আশ্চর্যজনকভাবে তার নিজের মস্তিস্কে প্রবেশ করতে পারে এবং সেখানে সে ক্লেমেন্টাইনকে খুজে পায় ।ডাক্তার যেন ক্লেমেন্টাইনকে তার স্মৃতি থেকে মুছতে না পারে সে ক্লেমেন্টাইনকে নিয়ে পালাতে শুরু করে । শুরু হয় এক অদ্ভুত লুকোচুরি খেলা ।

ক্লেমেন্টাইন জোলকে বিভিন্ন বুদ্ধি দেয় যেন ডাক্তার কোনোভাবেই ক্লেমেন্টাইনকে তার স্মৃতি থেকে মুছতে না পারে । সে ক্লেমেন্টাইনকে নিয়ে তার স্মৃতির বিভিন্ন অলিগলিতে ঘুরে বেড়ায় । এদিক দিয়ে স্মৃতি মুছতে গিয়ে ডাক্তার বিভ্রান্ত হয়ে যায় । কিন্তু একটা সময় ধীরে ধীরে ঠিকই ক্লেমাইন্টাইনের স্মৃতি জোলের মস্তিষ্ক থেকে সে মুছে ফেলে । এদিক দিয়ে জোল দেখে সে ক্লেমেন্টাইনকে নিয়ে যেখানেই যাক না কেন , একটা সময় ঠিকই ক্লেমেন্টাইন গায়েব হয়ে যাচ্ছে । সে মাঝে মাঝে চেষ্টা করে ঘুম থেকে জেগে উঠার , কিন্তু তা সম্ভব হয়না । একটা সময় সে বুঝতে পারে এই লুকোচুরি খেলার কোন অর্থ নেই । সে আর ক্লেমেন্টাইন একে অপরকে কথা দেয় তাদের আবার দেখা হবে ।

শেষ পর্যন্ত কি হয় ? দুই স্মৃতিহারা প্রেমিক-প্রেমিকা কি খুঁজে পায় একে অপরকে ? পারে কি তাদের দেওয়া কথা রাখতে ? নাকি একে অপরের কাছে অচেনাই রয়ে যায় ?
অসম্ভব সুন্দর একটি মুভি - "Eternal Sunshine of the Spotless Mind" ।
imdb :- http://www.imdb.com/title/tt0338013/
trailer :http://www.youtube.com/watch?v=lnSgSe2GzDc
download link : http://kickass.to/eternal-sunshine-of-the-spotless-mind-2004-720p-brrip-... 

