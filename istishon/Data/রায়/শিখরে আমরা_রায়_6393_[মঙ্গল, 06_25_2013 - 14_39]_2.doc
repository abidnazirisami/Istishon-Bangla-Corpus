শিখরে আমরা


‘বাংলাদেশ উন্নত নয়’,এমন আজগুবি কথা কি করে বলেন আপনারা?কী?ব্যাখ্যা চান?
>ধরা যাক আহার্যের কথা,’বাংলাদেশ কাগজে-কলমে খাদ্যে স্বয়ংসম্পূর্ণ’,তারপরেও যদি এক-তৃতীয়াংশ লোক তিনবেলা খেতে না পায়,এটা নিশ্চয়ই তাদের দোষ,তাই না?
>আমাদের রাস্তাঘাট প্যারিসের কাছাকাছি,শুধু পরিকল্পনা সেক্টরে কাজ একটু কম হয়েছে,ও আর দোষের কি?দুর্ঘটনাগুলোর দায় তো কেবল মাতাল ড্রাইভার আর উচ্ছনে যাওয়া স্টান্টবাজদেরই
>লোডশেডিং এর কথা বলবেন?ওটা তো নাগরিক সভ্যতাকে প্রকৃতির কাছাকাছি নিয়ে যাবার একটা ছদ্মবেশী প্রচেষ্টা,আমাদের বাপ-দাদাদের আমলে বিদ্যুত্ ছিলনা,তাদের কষ্টটা উপলব্ধি করতেহবে তো!
>আমাদের বাঙালী সত্ত্বাও থেমে নেই,ফেব্রুয়ারীতে সবাই বাংলায় স্ট্যাটাস দেয়,১৪ই এপ্রিল ‘happy new year’ মেসেজের মাধ্যমে বাংলানববর্ষ শুরু হয়,আর কি চান?
>‘ভাষা উন্নয়ন কমিটি’র সাফল্য তো রীতিমত ঈর্ষ্বণীয়,জনগণের মুখের ভাষাকে আমাদের নেতা-নেত্রীরা সংসদের মত মর্যাদাপূর্ণ জায়গায় নিয়ে গেছেন,তাও বলবেন আমরা থেমে আছি?
এত এত যুক্তি দিয়েও মনের গোঁয়ার অংশটাকে প্রবোধ দিতে পারলামনা,সমস্যা নেই,যুক্তিবাদী মনটাই আমার পাবলিক ফিগার,সে বুঝলেই এই উন্নয়নের কিছুটা অংশ আমার পকেটেও আসবে
সুতরাং বলতেই হচ্ছে,’লাগাতার উন্নয়নের জোয়ারে আনন্দের বাঁধ অনেক আগেই ভেঙেছে,এখন শুধু প্লাবিত হওয়ার অপেক্ষা’

