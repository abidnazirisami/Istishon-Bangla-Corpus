মহাজাগতিক ভ্রান্তি


শিথিলতা জেঁকে ধরল আমায়,
মহাশূন্যের অজ্ঞাত এক অঞ্চলে।
আর অন্তহীন আসক্তি নির্লিপ্ত করলো মস্তিষ্ককে,
উগ্রভাবে কিংবা 'আরও উগ্রভাবে' ...
নিমিষে নিহত হলাম আমি,
সেই সমান্তরাল দৃষ্টিতে বিদ্ধ হয়ে।
নষ্ট পাতার মতো,
মাটির বুকে এলিয়ে পড়লাম ;
অতঃপর অনূভুতিগুলো মহাকাশচারী হলো,
আর পড়ে রইল অবিশ্রান্ত ক্লান্তি...
শিথিলতা জেঁকে ধরল আমায়,
মহাশূন্যের অজ্ঞাত এক অঞ্চলে।
আর অন্তহীন আসক্তি নির্লিপ্ত করলো মস্তিষ্ককে,
উগ্রভাবে কিংবা 'আরও উগ্রভাবে' ...
নিমিষে নিহত হলাম আমি,
সেই সমান্তরাল দৃষ্টিতে বিদ্ধ হয়ে।
নষ্ট পাতার মতো,
মাটির বুকে এলিয়ে পড়লাম ;
অতঃপর অনূভুতিগুলো মহাকাশচারী হলো,
আর পড়ে রইল অবিশ্রান্ত ক্লান্তি...
সে চোখ ছিল একটা ব্লাকহোল,
অসীম আকর্ষণ যার।
কেউ তাকে পরিত্যাগ করতে পারে না
কেউ না!
আমিও পারব না।
হয়তো বেহায়ার মত যুদ্ধ চালাব;
শেষ পর্যন্ত...
কিন্তু একসময় সে ঠিক গ্রাস করবে আমায়;
শুষে নেবে আমার সবটুকু,
দৈর্ঘ্য, প্রস্থ, উচ্চতা সব...সব...
শুধু,
সমগ্র মহাকাশ জুড়ে,
পড়ে থাকাবে আমার অস্তিত্ব।
একাকী...অনন্তকাল...
অথবা...
অথবা সে বৈদ্যুতিক তরঙ্গ হবে,
অতঃপর নতুন কোন মহাকর্ষের খোঁজে-
ছুটে চলবে নক্ষত্র পানে,
উগ্রভাবে কিংবা 'আরও উগ্রভাবে'...

