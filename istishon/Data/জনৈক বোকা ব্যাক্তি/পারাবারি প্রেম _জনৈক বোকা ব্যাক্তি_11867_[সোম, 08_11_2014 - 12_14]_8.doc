পারাবারি প্রেম 


 বিষণ্ন সমুদ্র,
ধীরে ধীরে ধেয়ে আসে ঢেউ।
ঢেউয়ে আমি শুভ্র তুলোর মত ভাসি,
ভাসতে ভাসতে ভালবাসি।
সে বুকের পাজঁরে কেপেঁ ওঠা আশার মত,
তীরে আছড়ে পরে উদ্দাম।
আর ফেরারী গাংচিলেরা,
তারাও আহত বাতাসে পাক খায়।
আর দিগন্ত জুড়ে কবিতা লেখে ,
উত্তরের সুর তাদের কবি বানিয়েছে...
এই নবাগত নাবিকের মাস্তুল জুড়ে,
আমি চেয়ে থাকি অন্ধ চোখে।
স্বপ্ন গুলো ঘোরে রূপ নেয়,
বুকের ভেতর বিশাল একটা অন্ধকার।
ঘুটঘুটে সেই অন্ধকারে একটা মূর্তি -
আমার দিকে তাকিয়ে মিটমিটিয়ে হাসে,
তার অধরা আকাশের মেঘ হয়
আর আমি চেয়ে থাকি একনাগাড়ে।
আমি চেয়ে থাকি,
চেয়ে থাকি বিষণ্ণ সমুদ্রের মত, যে তপ্ত চোখে দিগন্ত জুড়ে কবিতা লেখে,
কেন উত্তরের সুর তাকেও কবি বানালো?
সেই বিষন্ন সমুদ্র,
ধীরে ধীরে যার ধেয়ে আসে ঢেউ...

