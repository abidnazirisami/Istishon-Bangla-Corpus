একজন অপরাধী 


-ঠক্ ঠক্ ঠক্...ভেতরে কেউ আছেন?
-কাকে চাই?
-'ভালোবাসা'-কে।
-ভুল বাসায় এসেছেন, এখানে ভালোবাসা বলে কেউ
থাকে না।
-আলবত থাকে! আমরা মন-পুলিশের লোক। খবর
পেয়ে তবেই এসেছি।
-বিশ্বাস করা আপনার ব্যাপার...সত্য বলছি,
ভালবাসা বলে কেউ নেই এখানে। ছোট্ট ঘরটায় শুধু
আমি আর আমার ওয়াইফ 'কষ্ট' থাকি।
-ভালোমানুষ সাজছেন! আপনার ওয়াইফ নিজেই
থানায় গিয়ে মামালা ঠুকেছেন।
আপনি নাকি তাকে ছেড়ে ভালোবাসার
দিকে ঝুঁকেছেন। তাকে ঘরের কোণায়
লুকিয়ে রেখে নতুন আনন্দে মাতেছেন সম্প্রতি।
-আপনি অমনি বিশ্বাস করলেন তার কথা, না! আমার সাথে ভালোবাসার কি লেনাদেনা। সেই-বা আমার ঘরে আসবে কেন? কি আছে এমন আমার?
-অতশত জানিনা! প্রতক্ষ্যদর্শীর
জবানবন্দি নিয়ে তবেই এসেছি, সরুন! আমারা তাকে নিয়ে যেতে এসেছি। কিছু বলার থাকলে কোর্টে বলবেন।
-বলছিতো কেউ নেই এখানে! চলে যান, চলে যান আপনারা!
-ওইতো আপনার বাসার হাড়্গুলো ভেদ করে উঁকি দিচ্ছে সে। মি. দূঃখি, আমরা কিন্তু ফায়ার অন করতে বাধ্য হবো...সরুন দরজা থেকে!
-ফায়ার অন করবেন! করুন! আমি বুকপেতে নেব...
...তবু এতো সহস্রাব্দ শেষে আমার ঘরে ভালবাসা এসেছে এই বুক রাখলাম দরজা জুড়ে। হোক রক্তপাত, তাকে আমি নিয়ে যেতে দেবো না...

