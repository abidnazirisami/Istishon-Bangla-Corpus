সার্চ ইঞ্জিনে আমরা কি নিরাপদ_


প্রশ্নের উত্তর দিয়েই পোষ্টের সূচনা হোক।
- না। আমরা নিরাপদ নই।
এখন মাথায় প্রশ্ন আসতে পারে, কেন আমরা নিরাপদ নই? এবং আরেকটি প্রশ্ন এর সাথে সাথে চলে আসে, কী থেকে আমরা নিরাপদ নই?আগে নিরাপত্তা নিয়ে কথা বলা যাক!
আমরা ইন্টারনেটে ঘুরি তথ্যের জন্য। নিজ আগ্রহের বিষয়-বস্তুর উপর; নিজের মনে উৎপন্ন হওয়া প্রশ্ন, কোন বিষয়ের উপর সর্বশেষ তথ্য জানার জন্য (এ রকম আরো নানা কারন আছে ) ইন্টারনেটে খুঁজি এবং ঘুরে বেড়াই।যদিচ ইদানিংকার আধুনিক ছেলে-মেয়েরা তথ্যের জন্য ঘুরাঘুরি করার চেয়ে সোশাল মিডিয়াতে অধিকতর সময় নিজ-চর্চা ( সেলফি, ছবি, স্ট্যাটাস ) ও পরচর্চায় ব্যস্ততম ভাবে কাটায়।
তবে এটাই শেষ কথা নয়, এই ব্যবহার ক্ষেত্রটি ব্যক্তি বিশেষে ভিন্ন, মতবাদ হিসেবে ভিন্ন, প্রয়োজন হিসেবে ভিন্ন।
সোশাল মিডিয়াতে নিজ তথ্যের সঞ্চালন ঘটানো ছাড়াও প্রোপাগান্ডাসহ ইত্যাদি যেমন: রাজনীতি, সামাজিক উন্নয়ন, সচেতনতার কাজে ব্যবহার করা যায়।
এসব বিষয় তথ্যের অন্তর্ভুক্ত এবং এগুলোকে নিরাপত্তা দেওয়া হচ্ছে নিরাপদ থাকা। নিরাপত্তা মানে হচ্ছে, নিজ তথ্য যাতে অন্য কেউ ভুলভাবে ভুল জায়গায় ব্যবহার না করতে পারে। এসব ব্যবহার করে যাতে কেউ কারো অর্থ আত্মসাৎ কিংবা কারো মানহানি না করতে পারে।
এখন পূর্বে ফিরে যাই, সার্চ ইঞ্জিন আমরা কেন ব্যবহার করি? (আপনাকে প্রশ্ন করা শিখতে হবে। কারন প্রশ্ন জানার পরিধি বৃহৎ করে।)
আমরা সার্চ ইঞ্জিন ব্যবহার করি মূলত কোন ওয়েবসাইট বা নির্দিষ্ট কোন তথ্য ও তার সম্পর্কিত অন্যান্য তথ্যের সম্মিলিত মেলবন্ধন করে একত্রে যাতে ঐ নির্দিষ্ট বিষয়-বস্তুর উপর নজর বুলানোর পারি। যার ফল আমাদের পরিশ্রম বলতে যা বুঝায়, ঘাটাঘাটি করার জন্য যে সময় অপচয় হবে তা থেকে রক্ষা করা। এবং অধিকতর দ্রুত ফলাফলের দিকে এগিয়ে নিয়ে যাওয়া।
প্রচলিত সার্চ ইঞ্জিন যেমন: গুগল, ইয়াহু! ইত্যাদি ওয়েবসাইটগুলোতে যখন আমরা কোন তথ্য খুঁজি তারা তা আমাদের দেখায়। এবং তারা আমাদের এই সুবিধা দেওয়া সাথে সাথে আরো কিছু কাজ করে। তারা এটা করে এই বলে যে, আমরা ব্যবহারকারীকে অধিকতর সুবিধা দেওয়ার স্বার্থে এই কাজ করছি।
তারা কী করে?
আমরা যখন আমাদের নির্দিষ্ট আইপি ঠিকানা ( IP address : যা আমাদের ইন্টারনেট সেবা দানকারী প্রতিষ্ঠান কর্তৃক প্রদত্ত ক্রমান্বয়িক সংখ্যা-গুচ্ছ যেটা দিয়ে নির্দিষ্ট ইন্টারনেট ব্যবহারকারীর পরিচয় চিহ্নিত করে ) থেকে কোন তথ্য একটি নির্দিষ্ট সার্চ ইঞ্জিনে খুঁজি তখন তারা আমাদের কম্পিউটারে ব্যবহৃত ইন্টারনেট ব্রাউজারে কিছু স্ক্রিপ্ট জমা রাখে। যা কুকিজ নামে পরিচিত। এটা তারা ব্যবহারকারীর অনুমতি নিয়ে প্রকাশ্যেই করে। কিন্তু এতে কিছু ফাঁক থেকে যায়।
কুকিজ কী?
কুকিজ হল কুকি এর পরে দ্বৈত বা অধিকার্থে ব্যবহৃত হয়। যা কয়েকটি ছোট ফাইল। এটা দিয়ে আপনাকে নজরে রাখা হয়। আপনি কোন কোন সাইট ব্যবহার করলেন? কী কী খোঁজ করলেন? 
উইকিপিডিয়া থেকে দেখে নেই-

তো কুকিজ দিয়ে একটি ওয়েবসাইট কিংবা একটি সার্চ ইঞ্জিন একটি নির্দিষ্ট কম্পিউটারের উপর চোখ রাখে। কিন্তু চোখ রাখলে তো চলে না। তথ্য লিপিবদ্ধ করে রাখতে হয়। তাই তারা একটি আইডি তৈরি করে। যাকে কুকিজ আইডি বলে। এই আইডিতে তারা আপনার তৈরিকৃত তথ্য যেমন: খোজ কৃত শব্দ, নির্দিষ্ট কোন সাইট ভ্রমণ করেছেন তা সংরক্ষণ করে রাখে। এবং এখান থেকে অনেক সমস্যার শুরু হয়ে যায়।
আধুনিক সার্চ ইঞ্জিন কোডিং এর মাধ্যমে অনেক উন্নতি করা ফলে যা কিছু আমরা খোজ করতে চাইছি তা আগে থেকে অনুমান করতে পারে। এবং এগুলো কুকিজ আইডিতে জমা রাখে। পরবর্তী কোন সার্চে তা হয়তো সুবিধার স্বার্থে কাজে দিতেও পারে আবার নাও পারে। কিন্তু এই অনুমান নির্ভর ফলাফল দেখানোর সুবিধা দিয়ে তারা আপনার সার্চ ইঞ্জিনে খোজ করার ধরনের মাত্রা ঠিক করে দেয়, যা হয়তো আপনার চারিত্রিক বৈশিষ্ট্য নির্দেশ করে। এবং এটা খুব ভালো করে চিন্তা করলে বুঝা যায় যে জিনিসটি কত ভয়ংকর!
এছাড়াও এইসব সার্চের ফলাফল তারা এলাকাভিত্তিক, দেশ ভিত্তিক, আশেপাশের খোজার ধরণ দেখে অনুমান করে দেখায়। যাতে সবচেয়ে বিরাট ভূমিকা রাখে এই কুকিজ। 

নির্দিষ্ট সার্চ ইঞ্জিন ওয়েবসাইট কুকিজ আইডিতে তথ্য সন্নিবেশিত করে, খোজ করার সময় অনুযায়ী। যাকে লগ বলে। এতে সময়, খোজ কৃত শব্দ, ভ্রমণকৃত সাইট ইত্যাদি অন্তর্ভুক্ত হয়।
এবং ব্যাপারটা আরো সহজ হয় যখন কেউ ইমেইল আইডিতে প্রবেশ থাকা অবস্থায় কোন কিছু খোজ করেন। কারন কুকিজ চাইলে মুছে দেওয়া যায়। আবার ই-মেইলে থেকেও খোজ কৃত তথ্য মুছে দেওয়া যায়, যদিও ব্যাপারটি পদ্ধতিগত দিক থেকে বিষয়টি জটিল। 
এখন প্রশ্ন হল: এই সার্চ ইঞ্জিনগুলো এসব তথ্যসমূহ দিয়ে কী করে?
নির্দিষ্ট করে বলতে চাইলে সবচেয়ে জনপ্রিয় সার্চ ইঞ্জিন ওয়েবসাইট ‘গুগল’ যেহেতু অনেক কুকিজ ব্যবহার করে। আসুন দেখে নেই গুগল কী কাজে কোন কোন কুকিজ ব্যবহার করে? 

যেগুলো পর্যায়ক্রমে হল:
১। প্রিফেরেন্স (preferences) কুকিজঃ যা দিয়ে একটি নির্দিষ্ট ব্রাউজারে ওয়েবসাইটটিকে কোন ধরনের ব্যবস্থাপনা সম্বলিত করে রাখা হয়েছিল তা মনে রাখে। আবার ধরুন আপনি বাংলাদেশ থেকে কোন ধরনের শব্দ বা বাক্য খোঁজ করলেন। তারা এই কুকিজ দিয়ে আপনার ব্রাউজারটিকে মনে রাখবে। আইপি ঠিকানা মনে রাখবে। এবং এটা যে বাংলাদেশ থেকে খোঁজ করা হয়েছে তা টুকে রাখে। তাই সামনের বার তারা গুগলের বাংলাদেশের ঠিকানায় সরাসরি ব্যবহারকারীকে নিয়ে প্রবেশ করাবে। অন্য সময় আর কোন তথ্য খুঁজতে এলে তা সরাসরি বাংলাদেশের গুগলের ওয়েবসাইট থেকে দেখাবে।
২। নিরাপত্তামূলক কুকিজঃ যা দিয়ে মধ্যবর্তী স্থানে কেউ আপনার তথ্য চুরি করতে না পারে তা নিশ্চিত করে। এছাড়া আপনার গুগল আইডি রক্ষা করে।
৩। প্রক্রিয়াজাত কারী কুকিজঃ এই কুকিজগুলো গুগলের নিজস্ব অনেক সেবার গুনগত মান বাড়ানো খাতিরে ব্যবহার করে।
৪। বিজ্ঞাপনী কুকিজঃ এই কুকিজগুলো অন্য সব কুকিজ থেকে সবচেয়ে গুরুত্বপূর্ণ। এটা তারা কী জন্য ব্যবহার করে তা যদি একে খেয়াল করি তাহলে দেখব:
অ. মাত্র খোঁজা তথ্য জমা রাখার জন্য।
আ. তৃতীয় পক্ষের বিজ্ঞাপন দেখানোর জন্যে।
ই. খোঁজ কৃত তথ্যের সময় কোন ধরনের বিজ্ঞাপন দেখাতে হবে তা আগে থেকে বিজ্ঞাপনদাতার সাথে ঠিক করে রাখা হয়েছে হিসেবে বর্তমানে কেমন পদক্ষেপ নিতে হবে তা বুঝে নিতে এবং আগে এই খোঁজ কৃত শব্দ বা বাক্য থেকে পাওয়া বিজ্ঞাপনে কেমন মানুষ ঐ ওয়েবসাইটে প্রবেশ করেছিল তা লিপিবদ্ধ করে রাখতে ব্যবহৃত হয়।
ঈ. ইউটিউবের বা অন্যান্য ওয়েবসাইটের বিজ্ঞাপনের মান উন্নয়ন করতে এই কুকিজগুলো ব্যবহৃত হয়।
এই ধরনের কুকিজে তারা আরেকটি ব্যবস্থা রাখে যে, কতজন মানুষ কোন কোন বিজ্ঞাপনে প্রবেশ করেছেন তা লিপিবদ্ধ করা।
৫। বিশ্লেষণাত্মক কুকিজঃ এই কুকিজগুলো দিয়ে তারা বিচার-বিশ্লেষণ করে গুগল সার্চের সাথে তারা কেমন তাদের অন্যান্য সুযোগ সুবিধা যোগ করতে পেরেছে?
এইসব কুকিজে জমা কৃত তথ্য একজন ইন্টারনেট ব্যবহারকারীর প্রত্যেকটি কার্যকলাপ লিপিবদ্ধ করে রাখে। যা তথ্যের খনি হিসেবে ব্যবহার করে এক একটি ওয়েবসাইট। একটি বিজ্ঞাপনদাতা সংস্থা বুঝতে পারে, তার কেমন কেমন গ্রাহক বৃদ্ধ মান আছে। সেই অনুসারে সে পরবর্তী পদক্ষেপ নিতে পারে। একজন হ্যাকার বা এক চোর তথ্যগুলো চুরি করে নথিবদ্ধ করে একজন নির্দিষ্ট ব্যবহারকারীর সম্পর্কে জেনে নিয়ে তার বর্তমান পরিস্থিতির উপর নজর রাখতে পারে। যা হয়তো তার ব্যাংক একাউন্ট কেমন অর্থ আছে তা অনুমান সহায়ক হতে পারে! ব্যাপার হাস্যকর শুনালেও আপনি একটু খেয়াল করলে দেখবেন, আপনি যখনই কোন কিছু ইন্টারনেটে খুঁজছেন তা আপনি বর্তমান চিন্তার সমসাময়িক। আর এটা আপনার চরিত্র সম্পর্কে তথ্য দেয়।
তাহলে আমরা দেখতে পাই, সার্চ ইঞ্জিনগুলো এইসব তথ্য দিয়ে যা করে হচ্ছে-
১. বিজ্ঞাপন দেখানো। ( এই কাজ করে একটি সার্চ ইঞ্জিন প্রয়োজনীয় বা অপ্রয়োজনীয় বিজ্ঞাপন দেখিয়ে অনেক অর্থ উপার্জন করে। যেহেতু তারা এই বিশাল চারণভূমিতে আমাদের গন্ডিবদ্ধ তথ্যের উপর চোখ বুলানোর সুযোগ করে দেয়। এটা তারা বাহ্যিক ভাবে বিনামূল্যে দেখানোর প্রয়াস দেখায়।)
২. গ্রাহক সম্পর্কে তথ্য জমা রাখা। ( এটাই সবচেয়ে স্পর্শকাতর বিষয়। কেউ কেউ হয়তো এক্ষেত্র দাড়িয়ে বলবেন “এটা ততোটা গুরুত্বপূর্ণ নয়”। আপনি গর্ভবতী কিনা তা সার্চ ইঞ্জিন অন্য সবার অনেক আগে জেনে যায় যদি আপনি এই সংক্রান্ত বিষয়ে কিছু খোজ করে থাকেন। এটা একটি বিজ্ঞাপনদাতার কাছে গুরুত্বপূর্ণ। এছাড়া একজন চোরের কাছে এরকম তথ্য অনেক গুরুত্বপূর্ণ। এমনকি একটি দেশের সরকারের কাছে বিষয়টি খুবই গুরুত্বপূর্ণ হিসেবে দেখা দিতে পারে। একটি দেশের সরকার হয়তো জানতে চাইতে পারে, তার নাগরিক গন ইন্টারনেটে কেমন আচরণ করছেন? সরকারের প্রতি জনগণের মনোভাব কেমন? কিংবা একজন নির্দিষ্ট ইন্টারনেট গ্রহীতা এই মূহুর্তে কী করছেন?)
গুগলের কাছে প্রত্যেক বৎসর সরকারের কাছ থেকে এমন অনেক অনুরোধ যায়। যা গুগল তাদের ওয়েবসাইটে প্রকাশ করে। বাংলাদেশও তাদের কাছে এমন অনেকবার তাদের কাছে অনুরোধ করেছে। যদিও এমন তথ্য দেওয়ার ক্ষেত্রে অনেক আইনি জটিলতা দেখা দেয়। কিন্তু এটা ততো কঠিন কিছু নয়।
এছাড়া যে কোন প্রতিষ্ঠান ইন্টারনেট সেবা দানকারী প্রতিষ্ঠান (ISP) এর কাছ থেকে টাকার বিনিময়ে কিংবা সরকার চাইলে নিয়ম নীতির বেড়াজালে আটকিয়ে তার গ্রাহক সম্পর্কে তথ্য আদায় করতে পারে। আপনি জেনে রাখুন আপনার ISP প্রতিষ্ঠানটি আপনার সম্পর্কে তথ্য সংগ্রহ করতে সক্ষম। যদি আপনি HTTPS ব্যবহার না করে HTTP ব্যবহার করেন। এই পদ্ধতিটি ক্রিপ্টোগ্রাফি এর অন্তর্ভূক্ত। যা নিয়ে সামনে পোষ্ট দেওয়া হবে। 
একটা উদাহরণ দেখা যাক:

২০০৬ সালে AOL নামের এক ওয়েবসাইটে সার্চকৃত শব্দ বা অন্যান্য তথ্য ভুলক্রমে ফাঁস হয়ে যায়। যাতে প্রায় ৬,৫০,০০০ গ্রাহকের তথ্য লিপিবদ্ধ আছে। এটা এখনও অনলাইনে বৃদ্ধ মান। এই ডাটাবেইজ থেকে এক একটি কুকিজ আইডি থেকে গ্রাহকের খোজ কৃত নির্দিষ্ট তথ্য পাওয়া যায়।
এখন প্রশ্ন হচ্ছে, এর থেকে বাঁচার কোন উপায় আছে কি?
এর উত্তরে আমরা বলব, এর থেকে বাঁচার উপায় অবশ্যই আছে। এর জন্য আমাদের বিকল্প পদ্ধতি অবলম্বন করতে হবে। আমাদের খোঁজে বের করতে হবে এমন একটি ওয়েবসাইটকে যারা গুগল বা অন্যান্য সার্চ ইঞ্জিনের মত না করে এমন স্পর্শকাতর ব্যাপারে খুবই মনোযোগ দিয়ে গ্রাহকের তথ্য লুকিয়ে রাখে বা মুছে ফেলে। 
এরকমই একটি ওয়েবসাইট হচ্ছে স্টার্টপেইজ।

আমরা যদি তাদের গোপনীয়তা নীতি খেয়াল করি তাহলে দেখবঃ
অ. তারা আইপি ঠিকানা টুকে রাখে না।
আ. তারা গ্রাহকের ব্যক্তিগত তথ্য (যেমন কোন ব্রাউজার গ্রাহক ব্যবহার করছেন? কোন কম্পিউটার গ্রাহক ব্যবহার করছেন? কোন শব্দ বা বাক্য গ্রাহক খুঁজলেন? ইত্যাদি) লিপিবদ্ধ করে না।
ই. তারা স্রেফ একটি কুকিজ ব্যবহার করে যা প্রিফেরেন্স (preferences) নামে পরিচিত।
ঈ. কোন বিজ্ঞাপনী সংস্থার কাছে তথ্য বিক্রি করে না।
উ. কোন তৃতীয় পক্ষের কাছে তথ্য বিক্রি করে না।
ঊ. সরকার কোন গ্রাহক সম্পর্কে তথ্য চাইলে তারা তা সরবরাহ করতে পারে না যেহেতু তারা তা সংরক্ষণ করছে না। (শুধুমাত্র আদালতের নির্দেশে একজন নির্দিষ্ট গ্রাহকের তথ্য সংগ্রহ করা শুরু করে। যদি সে কোন অপরাধমূলক কাজে অভিযুক্ত হয়।)

নিরাপদে থাকুন। তথ্য নিরাপদে রাখুন।

