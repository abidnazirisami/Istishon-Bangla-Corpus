 বাসর রাতে বিড়াল 


 বিড়াল মেরে বাসর রাতে
ভাবছে পালোয়ান
ভয়ের চোটে নতুন বউয়ের
উঠবে কেঁপে প্রাণ।
মিন মিনিয়ে বলবে কথা
চোখটি রেখে নিচে
কথার আগেই দৌড়ে আসবে
ঘুরবে পিছে পিছে।
সকাল বিকাল দুপুর রাতে
রাঁধবে গরম ভাত
ধমক দিয়ে রাখতে হবে
এসব নারীর জাত।
বিড়াল মারলেই বর্তমানে
বউ কি রে ভয় পায়?
নাদান স্বামীর কান্ড দেখে
উল্টো ক্ষেপে যায়।
বাসর রাতেই ঘোমটা ফেলে
উঠল যখন রেগে
মুখরা বউয়ের মুর্তি দেখে
পালোয়ান গেল ভেগে।
বাসর রাতে ভয় ভীতি নয়
হয়রে বদল মন
বিড়াল মারার কাহিনী সব
বৃদ্ধ লোকের বচন।

