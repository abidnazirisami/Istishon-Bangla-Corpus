একটু খানি ভুলে মাসুল 


 'আমাদের ছেলে হয়েছে! কই দেখি? '
অতি আবেগ প্রবল হয়ে কথাটা বলল
কাওসার। তাঁর উল্লাস যেন বাধ
ঠেকছে না। প্রথম সন্তান বলে কথা।
তাও আবার ছেলে।
ছেলেকে দেখার পর কাওসারের
মুখে উজ্জল হাসি ফুটে উঠলো।
' এভাবে দাড়িয়ে থাকলে হবে? যা,
মিস্টি নিয়ে আয়। '
' যাচ্ছি মা। ' বলে কাওসার
মিস্টি আনতে দোকানে চলে গেল।
পকেট হাতরে দেখল মিস্টি কেনার
মত টাকা নেই। অভাবের সংসার। তাই
মিস্টি না কিনে জিলাপি কিনে
নিয়ে আসল। তাও
তো মিস্টি জাতীয় একটা কিছু
কেনা হল।
*****
কাওসার গ্রামের ছেলে। গরীব
বাবার সন্তান। গ্রামে যে কোন
ধরনের টুকিটাকি কাজ করে সংসার
চালায়। পরিবারে লোক সংখ্যা খুব
বেশি নয়। অসুস্থ বাবা, মা,
স্ত্রী সাহেলা এবং সদ্য প্রসুত তাঁর
ছেলে। সে সহ মোট পাঁচ জন। তবুও তাঁর
কাছে সংখ্যাটা কম নয়। নিজের
একার রোজগারের টাকায় সংসার
চলে। যাইহোক ছেলে হওয়ার
আনন্দে কস্ট অনেকখানি দূর হল।
কিন্তু কয়েকদিনের মাথায়
আরেকটা বিপদ এসে হাজির হল। তাঁর
ছেলে বুকের দুধ পায় না বললেই চলে।
কৌটার দুধ কিনে খাওয়ানোর মত
সামর্থ্যও নেই তাঁর। অথচ
ছেলেকে তো বাঁচিয়ে রাখতে হবে।
অবশ্য কিছুক্ষণ পরেই এই দুশ্চিন্তার
পরিসমাপ্তি ঘটলো। কাওসারের
মা এর একটা সমাধান বের
করে ফেললেন।
তাদের একটা গাভী আছে।
এবং এটা দুধ দেয়।
নাতীকে খাওয়ানোর জন্য গরুর দুধই
উপযুক্ত মনে করলেন।
তিনি দুধের
সাথে পানি মিশিয়ে এবং এতে
চিনি দিয়ে নাতীকে খাওয়াতেন।
এই প্রক্রিয়াটা তিনি সাহেলাকে
শিখিয়ে দিলেন।
এভাবেই চলতে থাকে দিনকাল।
এর ছয় মাস পরের ঘটনা।
সাহেলা কাউসারকে বলল, ' শোন,
বাচ্চার দুধ খাওয়ার চিনি শেষ। '
' পারব না আনতে। ' একটু রাগান্বিত
হয়ে বলল কাওসার।
পকেটে টাকা নেই। এজন্যই এত রাগ।
তা না'হলে কী কেউ ছেলের খাবার
আনতে না করে। কিছু সময় পার হবার পর
চিন্তা করল কাজটা সে ঠিক করেনি।
উঠে গিয়ে চিনির কৌটাটা দেখল।
না, আজ না আনলেও চলবে।
কালকে নিয়ে আসব।
পরের দিন কাওসার কাজ শেষ
করে বাজার করতে দোকানে গেল।
লবণ কিনতে গিয়ে দেখল
বাজারে নতুন ধরনের লবণ এসেছে।
প্যাকেটে মোড়ানো মিহি দানার
লবণ। দেখতে হুবুহু চিনির মতো। যাই
হোক নতুন ধরনের লবণ নিয়ে এল। কিন্তু
চিনি আনতে ভুলে গেল।
সাহেলা লবণ দেখে ভাবল
এটা মনে চিনি। তাই সে চিনির
কৌটায় লবণ রেখে দিল। রাতে যখন
ছেলেকে দুধ খাওয়ানোর সময় হল,
সে চিনি ভেবে দুধের সাথে লবণ
মিশিয়ে ফেলল। যেই ছেলের মুখে দুধ
দিল, ছেলেটা মুখ ফিরিয়ে নিল।
সাহেলা ভাবল চিনি মনে হয় কম
হয়েছে তাই দুধ খাচ্ছে না।
সে দুধে আরও চিনি মেশানো।
তারপরও যখন খেতে চাইল না তখন
সে জোর করে খাওয়ানো শুরু করল।
এবং পুরো বোতল খাওয়ায়ে ফেলল।
আস্তে আস্তে ছেলের শরীর
নিস্তেজ হতে লাগল।
ছেলের এই
অবস্থা দেখে সাহেলা সবাইকে ডাক
দিল।
' কি হয়েছে? ' কাওসার জিজ্ঞেস
করল।
'আরে দেখনা,ওর শরীরটা কেমন
নিস্তেজ হয়ে গেছে। '
' কিভাবে হল? '
' ও দুধ খেতে চাচ্ছিল না, তাই জোর
করে খাওয়াইছি। '
কাওসারের চোখ পড়ল চিনির
বোতলের দিকে। তাঁর
মনে একটা সংশয় ডুকে গেল।
' দেখি কি খাওয়াইছো।' বলে দুধের
বোতলে অল্প জমে থাকা দুধ
মুখে দিল। দুধ মুখে দেয়ার
সাথে সাথে কাওসার থুতু ফেলল।
' কি হল? ' ভীতু কণ্ঠে বলল সাহেলা।
'এতো তিতা! তুমি চিনির বদলে লবণ
দিয়ে দিয়েছ এটাতে। '
' আমি তো ভেবেছিলাম
তুমি চিনি এনেছ। '
' কেন খাচ্ছে না তা একটু দেখবে না।
অন্য সময় তো নিজে একটু খেয়ে দেখ
চিনি পরিমাণ মত হয়েছে কিনা। '
বলে কাওসার কেঁদে দিল।
ভোর হওয়ার সাথে সাথে কাওসার
তাঁর ছেলেকে নিয়ে গ্রামের
ডাক্তারের কাছে গেল। ডাক্তার
ছেলেকে দেখার পর বললেন, '
ছেলেটাকে এভাবে মেরে ফেললি
? '
' ডাক্তার সাব দেখেন কিছু করা যায়
কিনা। ' কেঁদে কেঁদে ডাক্তারের
পায়ে পরে গেল কাওসার।
' ওষুধ লিখে দিচ্ছি, এগুলো নিয়ে আস।
যদি তিন ঘণ্টা বাঁচানো যায়
তবে আমি কিছু
একটা ব্যবস্থা করতে পারব। '
কাওসার ওষুধ আনতে চলে গেল।
ফিরে এসে দেখল, সবাই কাঁদছে।
কাওসারের
মা তাকে দেখে দৌড়ে এসে গলা
জড়িয়ে কেঁদে কেঁদে বললেন , '
বাবা তোর মানিক আর
পৃথিবীতে নেই। '
কাওসার
কি বলবে বুঝে উঠতে পারছে না।
সে তাঁর বাক
শক্তি হারিয়ে ফেলেছে। অন্ধকার
যেন তাঁর চারপাশ ঘিরে রেখেছে।

