ধোঁকা!


বলেছিলেন অসাম্প্রদায়িক দেশ গড়ার জন্যে ৭২'র সংবিধানে ইউটার্ন নেবেন.....আজ পাশ করতে যাচ্ছেন মুর্খ, উগ্র, মৌলবাদী আইন!
বলেছিলেন ডিজিটাল বাংলাদেশ বানাবেন.....আজ ডিজিটাল বাংলাদেশের স্থপতিদের গ্রেফতার করে অন্ত:জেলা ডাকাত দলের মতো ফটো সেশন করছেন! (এর প্রতিবাদ জানানোর ভাষা আমার জানা নেই)
বলেছিলেন প্রগতিশীল শিক্ষা ব্যবস্থার কথা....আজ মুর্খ মোল্লাদের জঙ্গি বানানোর মাদ্রাসার জন্য শত কোটি টাকা নাজরানা দিচ্ছেন! 
যতবার আপনি নিশ্বাস ফেলেন তারচেয়েও বেশিবার আপনি বঙ্গবন্ধুর স্বপ্নের বাংলাদেশের কথা বলেন....আজ বাংলাদেশকে আফগানিস্তান, পাকিস্তানের মতো তালেবানি রাষ্ট্র বানানোর জন্য সব প্রস্তুতি নিয়ে ফেলেছেন!
মাননীয় প্রধানমন্ত্রী, কিছুদিন আগে এক সমাবেশে বেগম জিয়াকে আপনি বলেছিলেন, আমার সন্তানদের নষ্ট, বলার সাহস আপনাকে কে দিয়েছে?....."জামাত, শিবির, রাজাকার / এই মুহুর্তে বাংলা ছাড়।" অবিচল যোদ্ধার মতো একশো মুর্খ জামাতি মৌলবাদীর সামনে বুক ফুলিয়ে এভাবে ঘৃনা ভরে উচ্চারন করতে পারা এই প্রজন্মের একজন আলোকিত সন্তানের মতো আপনার কোটি কোটি আলোকিত সন্তানদের উপর ভরসা রাখতে পারেননি, আপনি ওদের ত্যাজ্য করেছেন!
আপনি আমাদের ধোঁকা দিয়েছেন সমস্যা নাই ... আপনি আমাদের পাশে না থেকে মৌলবাদীদের খুশি করতে ব্যস্ত, তবুও সমস্যা নাই....কারন আমরা আমাদের শক্তি সম্পর্কে অবগত। ইতিহাস সাক্ষী, আমরা যদি জেগে উঠি আমাদের এক ফুৎকারে ভেসে যাবে মৌলবাদ-জামাত-শিবির-রাজাকার। আমাদের প্রানের দাবি, সমস্যা এবং সর্বশেষ প্রশ্ন হচ্ছে যুদ্ধাপরাধীর বিচার আদৌ কি করবেন? নাকি সেটা আমাদেরই করতে হবে?

