আমার মা____!


মাডাম শার্লট, বিধবা। বয়স ৭২, সাদাকেশী, সবসময় ফিটফাট আর বার্ধক্যকে পোষ মানানোর নিরন্তর চেষ্টা...আমার পাশের ফ্ল্যাটে থাকেন, দুই মেয়ে আর এক ছেলে...বুড়ির মতোই আমিও তাদের বছরে দুইবার দেখি ক্রিসমাস আর মাদারডেতে। অনেক ফুল, ফল আর এক বোতল সেম্পেন নিয়ে আসে...! তার ছোট্ট একটা কুকুর আছে, একাকিত্ব কাটানোর জন্য সারাক্ষণ এটাকে নিয়েই ব্যস্ত থাকেন, কুকুরের সাথে একা একা কথা বলেন, রুটিন করে বাইরে নিয়ে যান, কুকুরের সেলুনে, ডাক্তারের কাছে যান। সেদিন লিফট থেকে নেমে কুকুরটাকে উঠাতে গিয়েই হুমড়ি খেয়ে পড়ে গেলেন, তার পেছনে থাকা আমি ধরতে গেলেই আমাকে রাম ঝাড়ি, তোর সাহায্যের দরকার নেই, কিন্তু আমার সাথে উনার বিরাট সখ্যতা...তবে বার্ধক্যের ব্যপারে কোন ছাড় নেই! কেউ তাদের ধরে উঠাতে চাচ্ছে, মানা যায় না...কিন্তু মানুষটি একা! তারপরও আমি দাড়িয়ে রইলাম, সে তার ঘরে না ঢোকা পর্যন্ত! আজ দেখি উনার বাসায় বেশ হইচই হচ্ছে, নাতি, নাতনি নিয়ে ছেলে, মেয়েরা এসেছে মাদারডেতে। নাচ, গান, হইচই সবই হবে। কাল রাতে আবার তারা চলে যাবে, সোমবার থেকে কাজ করবে। কিন্তু এত বড় ফ্ল্যাটে বুড়ি মা একাই থেকে যাবেন। ওদের জীবনধারাটাই এরকম...আমাদের মতো মা বাবার প্রতি ওদের নাড়ির টান এতো গভীরে না! আমি এর দুইটা কারণ খুঁজে পেয়েছি- 
এক) এরা ছোট সময় বাচ্চাকে বুকে জড়িয়ে রাখেনা, যার ফলে বাচ্চাদের সাথে মায়ের হার্ট টু হার্ট সম্পর্ক গড়ে উঠেনা। 
দুই) এখানকার কোনো মা-ই বাচ্চাদের হাতে তুলে খাওয়াতে, খাওয়াতে বলে না, আরেকটা লঙ্কা না খেলে আমি তোমার নানা বাড়ী চলে যাবো। 
চাকরি, সংসারের হাজার ব্যস্ততা আর রাজ্যের ক্লান্তির মাঝেও তুমি প্রতিমুহুর্তে সমান ভালবাসা দিয়ে গেছো.... মা তোমাকে খুউব ভালবাসি...তোমাকে নিয়ে সারাজীবন লিখে গেলেও কম হয়ে যাবে।

