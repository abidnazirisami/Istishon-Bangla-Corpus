শহীদমিনারে মূর্তিপূজা হয়_


দলে দলে আগের দিন নিরামিষ খেয়ে, সারাদিন উপোষ করে, ফুল নিয়ে শহীদমিনারে গেলেন। সেখানে, মন্ত্রপাঠপূর্বক শহীদবেদীতে ব্রাহ্মণেরা পুষ্প অর্পণ করছেন, নতমস্তকে প্রণাম করে পুরুষেরা ধনসম্পত্তি চাচ্ছেন এবং কেউ কেউ দীর্ঘায়ু কামনাপূর্বক স্রষ্টার সান্নিধ্য লাভের চেষ্টা করছেন, কেউবা আরোগ্য লাভের জন্য দু'হাত জোর করে প্রার্থনা করছেন, সন্তানহীন মা; সন্তান লাভের জন্য আকুতি জানাচ্ছেন। ঠিক এমন দৃশ্য শহীদমিনারের পাদদেশে কেউ দেখেছেন?
যদি উত্তর না হয়, তাহলে, শহীদমিনারে ফুল দেয়া মূর্তিপূজা হয় কিভাবে? মূর্তিপূজা মানে কোন প্রতিমা তৈরী করে, কাল্পনিক রুপদানপূর্বক তার পূজা করাকে বুঝায়।
শহীদমিনারে ফুল দেয়া যদি মূর্তি পূজা হয়, তাহলে প্রতিদিন মূর্তি পূজা হচ্ছে এবং কাউকে ফুল দিলেই পূজা হয়ে যাবে, সেটা ভালবাসাস্বরুপ হোক বা অন্য উদ্দেশ্যেই দেয়া হোক।
এত মোটামাথা নিয়া এই সমাজে প্রাণীগুলো বেঁচে আছে কিভাবে? যারা মূর্তি এবং ভাস্কর্যের পার্থক্য বুঝেনা।
এই শ্রেণির প্রাণীগুলো জিয়াউর রহমানের মাজারে ফুল দেয়াকে মূর্তিপূজা বলেনা কেন?
শুধুমাত্র শহীদমিনার নিয়ে এদের এত চুলকানি কেন?
আসলে কি, এদের চুলকানি অন্য জায়গায়। ধর্মীয় বিষয়কে ইস্যু বানিয়ে, ভাষা শহীদের প্রতি সম্মানপ্রদর্শন বন্ধ করতে চায়। এরা এই বাংলা ভাষাকেই মেনে নিতে পারেনি, পারেনি এই স্বাধীনতাকে মেনে নিতে। এরা বরাবরই পরাজিত শক্তি। এরা পিছন দিক দিয়ে কুপরামর্শ দিয়ে, জাতীয়তাবাদে ফাটল ধরাতে চায়। এরা এখনো মো. আলী জিন্নাহ'র সেই বক্তব্য "Urdu & Urdu shall be the state language of Pakistan" এর প্রতি শ্রদ্ধাশীল। এরা এখনো মনে করে যে, এই দেশ অবিভক্ত পাকিস্তান হলেই ভাল হত।
যেদিন, দেশমাতৃকা এই স্বাধীনতা বিরোধী শক্তি থেকে মুক্ত হবে,
ঠিক সেদিনই ভাষা শহীদের আত্মা শান্তি পাবে।
১৯৫২ এর ২১শে ফেব্রুয়ারিতে বাংলা ভাষার জন্য আত্মত্যাগী সকল শহীদের প্রতি জানাই বিনম্র শ্রদ্ধাঞ্জলি।
আমরা তোমাদের ভুলিনি, ভুলব না।
যতদিন এই দেশ থাকবে, বাংলা ভাষা থাকবে,
তোমাদের আত্মত্যাগের ইতিহাসও ততদিন থাকবে।

