ক্ষমা


 রাতের আঁধারে মনের মিনারে
ব্যথা বুকে কাঁদি একা,
জানে অন্তর্যামী কত পাপী আমি
কপালে নাই ক্ষমা লেখা। 
সেকেলে রাত মিটে না যে স্বাদ
বলছে যে চাঁদ কথা,
হৃদয় চিতায় দাওগো চাপা
মনের সকল ব্যথা। 
কলঙ্ক যে ভাই আমারো আছে
চেয়ে দেখ মোর গায়,
আছে কিগো বল ছিঁটেফোটা তার
আমারই জ্যোৎস্নায়। 
কেন তবে হায় কিসের আশায়
করো বিনিদ্র রজনী পার,
তিক্ত ব্যথা স্মরণ করে ঘুচে কি
তোমার বিষাদ ভার? 
দগ্ধ হ্নদয়ে প্রভাত আলোয়ে
ঘুচাও মনের অমা,
হেনকালে পাপ হয়ে যাবে মাফ
প্রভু করবে তোমায় ক্ষমা।

