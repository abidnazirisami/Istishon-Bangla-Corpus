নৈতিক অবক্ষয় ও এর ভবিষ্যৎ।


মানুষের মানবিক গুণগুলোর মধ্যে নৈতিক গুনাবলি খুবই গুরুত্বপূর্ণ।কেননা মানুষের নৈতিকবোধের সাথে মানবিক গুণাবলী বিশেষভাবে সম্পর্কিত।
আমাদের দেশে বরাবরই নীতি ও নৈতিকতাবোধ ছিল প্রবল।যে কারণে সমাজে কোথাও কোনো দুর্নীতি,স্বজনপ্রীতি,ঘুষ বা অন্যায় কোন আবদারের চর্চা ছিল না।কিন্তু ইদানীং এ নেতিবাচক বিষয়গুলোর চর্চা এমনভাবে বেড়ে গেছে যে,মানবিক গুণাবলী জিম্মি হয়ে গেছে।সরকার তো বটেই,বেসরকারি পর্যায়েও এগুলো মারাত্মক রূপ নিয়েছে।ফলে সৎমানুষ কোনঠাসা হয়ে পড়ছে আর ভালোমানুষ শুধু বিস্ময়ে তাকিয়ে দেখছে।মেধাবিরা হচ্ছে অবহেলিত আর মেধাহীনরা হচ্ছে প্রতিষ্ঠিত।তাদের প্রতিবাদ,তাদের লেখালেখি কোন কাজে লাগছে না।মানুষের মধ্যেকার সহযোগীতা,সহানুভূতি লোপ পেয়ে লোভ,লালসা,স্বার্থপরতা এবং পরস্ব গ্রাস করার জঘন্য প্রবণতা জেগে উঠেছে।এ কারণে উন্নয়ন কর্মকান্ড গুলো বাধাগ্রস্ত হচ্ছে।কেননা উন্নয়ন প্রকল্পগুলো জোর করে কেড়ে নিচ্ছে সন্ত্রাসী,চাঁদাবাজরা।স্বাস্থ্য,শিক্ষা,যোগাযোগ,বিদ্যুৎ ক্ষেত্রে অনিয়ম জেকে বসেছে।শিক্ষাঙ্গনে দলবাজি,রাজনৈতিক প্রভাব,শিক্ষকদের মধ্যে অনৈক্য ও শিক্ষাদানে ফাকি দেওয়ার প্রবনতা এখন কোমলমতি শিক্ষার্থীদের প্রভাবিত করছে,তাদের ক্ষতি করছে।শিল্প ও ব্যবসায় ক্ষেত্রে শ্রমিকরা নারা শোষণ ও বঞ্চনার শিকার।স্বাস্থকেন্দ্রের চিকিৎসকেরা তাদের প্রকৃত দায়িত্ব ভুলে অনৈতিকভাবে হাসপাতালের বাইরে তার নিজস্ব চেম্বারে চিকিৎসা কাজে ব্যস্ত থাকছে।যোগাযোগ ক্ষেত্রে দুর্নীতির চিত্র সবার চোখের সামনেই হচ্ছে।এ সবই নৈতিক অবক্ষয়ের কারণে হচ্ছে।তাই নৈতিক অবক্ষয় উন্নয়নের পথে প্রবল বাধা সৃষ্টি করছে।নৈতিক অবক্ষয় থেকে মুক্ত হওয়ার জন্য শিশুদের নৈতিক শিক্ষা দিতে হবে।রাজনৈতিক নেতা-কর্মীদের মধ্যে নৈতিকতার চর্চা করে চরিত্রে সংশোধন আনতে হবে।তাহলেই নৈতিক অবক্ষয় কমে আসবে এবং উন্নয়ন ত্বরান্বিত হবে।

