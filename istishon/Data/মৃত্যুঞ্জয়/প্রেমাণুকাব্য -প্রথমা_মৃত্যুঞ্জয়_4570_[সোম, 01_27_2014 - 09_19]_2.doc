প্রেমাণুকাব্য -প্রথমা


 (১)
তোমায় দেখে অমন রূপের আলোয়
জীবন তরী টলমল
বৈঠা বাওয়া দায়।
পথ হারালাম, মেঘলা চুলের কালোয়।
(২)
হারায়ে গিয়াছে কবিতাখানি
ঐ অপরূপ হেরি,
না ভাসালে নাও অথৈ জলে
তীর পেলনা তরী!
(৩)
চায়ের কাপটা ঠান্ডা হল
তোমার পানে চেয়ে।
ভালোবাসি, তাও বোঝ না
কেমন তুমি, মেয়ে?
(৪)
দুঃখ. পেলেও মজা পাওয়ার
সেই হাসি আর হাসবো না,
আবেগ ঢেলে তোমায় নিয়ে
গান কবিতা লিখবো না।
আসল কথা ঠিক করেছি
তোমার প্রেমে ভাসবো না
ছন্দ -সুরে কষ্ট নিয়ে
তোমায় ভালবাসবো না!

