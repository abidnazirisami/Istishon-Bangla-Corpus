অবদান 


 আমি তবে বাচ্চা বনে ছিলাম।
তোমার চোখের ঐ গভীরতায় ডুবে যাওয়া,
ক্লান্তপ্রাণ, সাঁতার না জানা ডুবুরি ছিলাম আমি।
সেখান থেকে তুমি আমায় উদ্ধার করেছিলে।
আমি অন্ধকারে চেনা জানা পথটাতেও হারিয়ে গিয়েছিলাম,
তোমার ঐ কালো চুলের গভীরতায় আমি নিকষ আঁধার দেখেছি।
আমি ঢাকা শহরে নতুন আগত গ্রাম্য বালকের মত
হারিয়ে ফেলা ঠিকানা খুঁজেছিলাম।
তবে ভাল ব্যাপার, এখন আর আমি আনাড়ি বালকটা নই!
তাতেও তোমার অবদান কম নয়।
তোমার চোখে সেই গভীরতা আর দেখিনা।
তাতে আজ নানারকম প্রসাধনীর বাহার খেলা করে। 
আমি আজ পথ হারাই না সেই মেঘ কালো চুলের
গভীর অন্ধকারে!
সেথায় আজ সুন্দরবনের চোরা কাঠশিকারীদের মত
হানা দিয়েছে বিউটি পার্লার।
আমি আর কারো গহীন কালো চুলের আঁধারে
হারাই না!
তাতে তোমার অবদান ছাড়া আর কারো নেই।।

