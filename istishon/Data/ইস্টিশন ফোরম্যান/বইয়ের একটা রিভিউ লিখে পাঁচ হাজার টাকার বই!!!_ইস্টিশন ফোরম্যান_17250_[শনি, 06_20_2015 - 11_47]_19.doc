বইয়ের একটা রিভিউ লিখে পাঁচ হাজার টাকার বই!!!


বই অনেকেই পড়েন। কেউ চোখ বুলিয়ে চলে যায়, কেউ ছুরি কাঁচি নিয়ে ছিঁড়ে-ফেড়ে বই পড়ে। আবার অনেকে বার বার পড়ে সেটা মুখস্তই করে ফেলে। বই পড়ে সেটার ওপর ভিত্তি করে নিজের অভিজ্ঞতার বয়ান অন্যদের জন্য তুলে ধরাই হলো রিভিউ লিখন। 

পাঠাভ্যাস, রুচি, অভিজ্ঞতা এবং প্রতিক্রিয়া পাঠকভেদে ভিন্ন রকম হতে পারে, এটাই স্বাভাবিক। রিভিউ লেখা একটা আর্ট। রিভিউ লেখার ওপর একটি প্রতিযোগিতার ডাক দিয়েছে অনলাইন ভিত্তিক বই বিক্রয়কারী প্রতিষ্ঠান কারিগর.কম। দীর্ঘদিন ধরে অনলাইনে সর্বাধিক মূল্য ছাড়ের ঘোষণা দেয়া এই প্রতিষ্ঠান ইতিমধ্যে বই পিপাসুদের কাছে একটি প্রিয় নাম। প্রতিনিয়ত সমৃদ্ধ হচ্ছে প্রতিষ্ঠানটির ওয়েবসাইট। যুক্ত হচ্ছে প্রচুর বই। প্রতিষ্ঠানটির ওয়েবসাইট ঠিকানা- http://books.karigor.com/ 
প্রতিযোগিতা সম্পর্কে বলা হয়েছে- বাংলাদেশি প্রকাশনী থেকে প্রকাশিত বই (কারিগর.কম এর ওয়েবসাইটে থাকুক বা না থাকুক) সম্পর্কে রিভিউ লেখা যাবে। বইটি পড়ার অনুভূতি, লেখকের দৃষ্টিভঙ্গিসহ বিভিন্ন বিষয়ে যৌক্তিক পর্যালোচনা নিয়ে লেখা হতে পারে রিভিউ। যতোগুলো ইচ্ছা ততোগুলো বই সম্পর্কে এক বা একাধিক রিভিউ লেখা যাবে। আগ্রহীরা খাতা-কলম-কীবোর্ড নিয়ে হয়তো ইতিমধ্যে ঝাঁপিয়ে পড়েছে। 

রিভিউ লেখার নিয়ম
রিভিউ লিখতে হলে http://books.karigor.com/ এ গিয়ে সার্চ অপশন ব্যবহার করে পছন্দের বইটি খুঁজে নিন। তারপর বইয়ের ওপর ক্লিক করুন। বইটি আসলে স্ক্রল করে নিচে নামুন। রিভিউ কলামে ক্লিক করলে লেখার সুযোগ তৈরী হয়ে যাবে। ওয়েবসাইটে কোন বই খুঁজে না পেলে বইয়ের প্রচ্ছদের একটা ছবিসহ রিভিউটি প্রতিযোগিতা উপলক্ষে খোলা ইভেন্ট এর পেইজেও পোষ্ট আকারে প্রকাশ করা যাবে। এক্ষেত্রে রিভিউর নিচে রিভিউ লেখকের নাম ও ই-মেইল ঠিকানা উল্লেখ করতে হবে। 
সেরা রিভিউ লেখক নির্বাচিত হলে নিজের পছন্দের ৫,০০০/- (পাঁচ হাজার) টাকার বই পুরষ্কার পাবে বিজয়ী। সেরা হতে না পারলেও নির্বাচক প্যানেলের পছন্দের পাঁচজনের একজন হয়েও জেতার সুযোগ আছে হাজার টাকার বই। বই ছাড়াও বিজয়ীদের জন্য রয়েছে পুরো এক বছর কারিগর.কম থেকে ২৫% ছাড়ে বই কেনার অপূর্ব সুযোগ। রিভিউগুলো প্রকাশিত হবে কারিগর.কম এর ওয়েবসাইটে, ফেসবুক পেইজে এবং ব্লগে।
বিস্তারিত জানতে কারিগর.কম এর গ্রাহক পরিষেবা নাম্বার ০১৯৪৩ ৮২৮২৮২ তে যোগাযোগ করতে পারে আগ্রহীরা। এই প্রতিযোগিতা শুরু হয়েছে ১৫ই জুন, ২০১৫ইং থেকে, চলবে ১৫ই আগষ্ট, ২০১৫ইং তারিখ পর্যন্ত। কারিগর.কম পরিবারের সদস্যরা এই প্রতিযোগিতার বাইরে থাকবে।
রিভিউ লেখা প্রকাশনা শিল্পকে আরেকটু এগিয়ে দেয়। কেননা রিভিউর কারনে আরো একজন পাঠক বইটি সম্পর্কে আগ্রহী হতে পারেন। রিভিউর কারনেও অনেক সময় কোন বই পাঠককে নতুন করে ভাবায়। প্রতিযোগিতায় অংশ গ্রহন করার আহ্বান জানালাম সবাইকে।

