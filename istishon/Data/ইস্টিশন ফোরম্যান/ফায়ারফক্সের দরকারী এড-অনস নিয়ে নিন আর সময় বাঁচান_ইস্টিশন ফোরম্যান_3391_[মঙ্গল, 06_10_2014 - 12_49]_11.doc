ফায়ারফক্সের দরকারী এড-অনস নিয়ে নিন আর সময় বাঁচান


সার্চ ইঞ্জিনের জগতে গুগল এখনো শীর্ষে থাকলেও, ব্রাউজার হিসেবে এখনো পর্যন্ত শীর্ষস্থানে রয়েছে মজিলা ফায়ার ফক্স। ইন্টারনেট এক্সপ্লোরার বাই ডিফল্ট থাকলেও আমরা অধিকাংশই কমবেশি মজিলা ফায়ারফক্স ইউজ করে থাকি। এমনকি ব্রাউজারের সহায়ক এপসের দিকেও এগিয়ে আছে ফায়ারফক্স। অন্যদিকে গুগলের এক্সটেনশনস আগের চাইতেও কিছুটা এগিয়েছে। আজকে আমি আপনাদের সাথে কিছু প্রয়োজনীয় Add-ons এর সাথে পরিচয় করিয়ে দেবো। অনেকের কাছে পরিচিত আবার অনেকের কাছেও অপরিচিত কয়েকটি এড-অনস নিয়ে কথা বলব আজকে।

ফায়ারফক্সের যে কোন এড-অনসের জন্য আপনাকে যেতে হবে তাদের এড-অনস ফর ফায়ারফক্স সাইটে। এরপর ডানদিকে সার্চ বক্সে লিখতে হবে আপনার প্রয়োজনীয় এড-অনসটির নাম।
এডব্লক প্লাস- বিরক্তিকর এডসগুলো ব্লক করতে এই এপসের কোন জুড়ি নেই। ফেসবুক ব্যবহার করেন না এমন নেট ব্যবহারকারী নেহায়েত কম। অহেতুক অপ্রয়োজনীয় বিজ্ঞাপনগুলো লোডের মাধ্যমে নষ্ট হতে পারে আপনার মূল্যবান ডাটাগুলো। তাই অহেতুক ডাটা খরচ হতে বাঁচতে চাইলে ইনস্টল করে নিতে পারেন এই এড-অনসটি। বিস্তারিত জানতে হলে লিংকে ক্লিক করতে পারেন অথবা এড-অনসের সাইটে গিয়ে লিখুন "Adblock Plus"। বলে রাখা ভালো এই এড-অনসটি মোস্ট পপুলারের একদম প্রথমটি।
ঘোস্টারি- এটিকে চোরের উপর বাটপারি বা দাদাগিরিও বলা যেতে পারে। অনলাইনে ভুরি ভুরি সাইট আছে যেখান থেকে আপনার উপর নজরদারি করা হয়। এই এড-অনসটি ব্যবহারের মাধ্যমে আপনি খুব সহজেই বের করতে পারবেন কোন কোন সাইট আপনার অবস্থান সম্পর্কে তথ্য নিচ্ছে আপনারই অজান্তে। ইনস্টল করতে ক্লিক করতে পারেন লিংকে অথবা এড-অনসের সাইটে গিয়ে লিখুন "Ghostery"। এটিও মোস্ট পপুলারের শীর্ষতালিকায় রয়েছে।
অসাম স্ক্রীণশট প্লাস- অনলাইনে স্ক্রীণ ক্যাপচার দরকার পড়ে না এমন ব্যবহারকারীর সংখ্যা খুবই কম। বারবার প্রিন্ট স্ক্রীণ সিস্টেম বাটন টিপে টিপে করাটা ঝামেলা। এছাড়াও পুরো পাতা করতে গেলে তো ঝামেলার শেষ নেই। এই ঝামেলা থেকে মুক্তি পেতে এই ধরণের স্ক্রীণ ক্যাপচার এড-অনসের বিকল্প নেই। এই জাতীয় অন্যান্যগুলোর মধ্যে এটি অনেকটা সহজসাধ্য হওয়াতে আমি এটি ব্যবহার করছি। ইনস্টল করতে লিংকে ক্লিক করুন অথবা এড-অনসের সাইটে গিয়ে লিখুন "Awesome screen capture"
ইজি ইউটিউব ভিডিও ডাউনলোডার এক্সপ্রেস ইউটিউবের ভিডিও ডাউনলোড করা নিয়ে ঝামেলা পড়েননি এমন ব্যবহারকারীর সংখ্যা কম নয়। মাঝে মধ্যে দেখা যায় আইডিএমও কাজ করে না আবার এমপিথ্রি হিসেবে ডাউনলোড করতে পারবেন না। ইউটিউবের ভিডিও ডাউনলোড করার সমস্যাকে এবার ছুটি দিয়ে দিন আর নামিয়ে নিন উপরের লিংক্লে ক্লিক করে অথবা এড-অনসের সাইটে গিয়ে লিখুন "Easy Youtube Video Downloader Express"। এরপর সেখান থেকে বিস্তারিত জেনে ব্যবহার করতে পারবেন এটি।
আজকের মতো এই পর্যন্ত। আপনাদের সকলের সুস্ততা কামনা করে আজকে এখানেই বিদায় নিচ্ছি। আল্লাহ হাফেজ।

