অনলাইনে নিরাপদে থাকুন


আজকে আমি আপনাদের সাথে অতি গুরুত্বপূর্ণ একটি বিষয় নিয়ে কিছু শেয়ারিং করবো। বিষয়টি হলো "নিরাপত্তা" ব্যবস্তা নিয়ে। এই অনলাইনে প্রতিটি মুহুর্তই আমাদের জন্য অনিশ্চিত। যেকোন মুহুর্তেই আমরা হারিয়ে ফেলতে পারি আমাদের অতি মূল্যবান একাউন্ট বা ফাইল। চুরিও হয়ে যেতে পারে হ্যাকের মাধ্যমে। এই পোস্টটি তাদেরই জন্য যারা মনে করেন আপনার একাউন্ট বা ফাইল আপনার কাছে গুরুত্বপূর্ণ। 
একাউন্ট- প্রথমেই আমরা জানবো একাউন্ট কিভাবে নিরাপদ রাখা যায়। আগে এই নিরাপত্তা নিশ্চিতের ব্যবস্থা ছিলো "Security Question" এর মাধ্যমে। বর্তমানে আধুনিকতার সাথে তাল মিলিয়ে আরো সহজ হয়েছে নিরাপত্তা ব্যবস্থা মোবাইল নাম্বার ব্যবহারের মাধ্যমে। এইজন্যে অবশ্যই যে নাম্বারটি দিবেন সেটি যেন আপনার নামেই রেজিস্ট্রেশন হওয়া থাকে। অন্যথায় কোন কারণবশত সিমটি হারিয়ে গেলে, চুরি হলে সমস্যা হবে আপনারই। ই-মেইলের ক্ষেত্রে ইয়াহু থেকে জিমেইল অনেকাংশে নিরাপদ।
পাসওয়ার্ড- পাসওয়ার্ড শুধু নাম্বার বা নাম না দিয়ে করে। নাম, নাম্বার এবং সিম্বল দিয়ে করবেন। যেমন- @Bc#90kl12%। পাসওয়ার্ড কমপক্ষে ৮ অক্ষরের দিবেন। একি পাসওয়ার্ড বার বার মানে ইমেইল, ফেইসবুক, ওয়েব সাইট এবং অনন্যা সাইটের পাসওয়ার্ড একি রাখবেন না। আর আপনার পাসওয়ার্ড কাউকে বলবেন না। পাসওয়ার্ড ম্যানেজার ব্যবহার করলে অবশ্যই ভালোমানের বিশ্বস্ত পাসওয়ার্ড ম্যানেজার ব্যবহার করবেন।
২০১৩ সালের সেরা ২৫ কমন পাসওয়ার্ড সমূহ -
 123456 (Up 1) 
 password (Down 1)
 12345678 (Unchanged)
 qwerty (Up 1)
 abc123 (Down 1)
 123456789 (New)
 111111 (Up 2)
 1234567 (Up 5)
 iloveyou (Up 2)
 adobe123 (New)
 123123 (Up 5)
 Admin (New)
 1234567890 (New)
 letmein (Down 7)
 photoshop (New)
 1234 (New)
 monkey (Down 11)
 shadow (Unchanged)
 sunshine (Down 5)
 12345 (New)
 password1 (Up 4)
 princess (New)
 azerty (New)
 trustno1 (Down 12)
 000000 (New)
এছাড়া আমাদের দেশে সচরাচর মোবাইল নাম্বারকে পাসওয়ার্ড হিসেবে ব্যবহারের প্রবণতা বেশি দেখা যায়। কিন্তু এটিই হচ্ছে সবচেয়ে বড় বোকামীর কাজ। কোনভাবেই আপনার মোবাইল নাম্বারকে পাসওয়ার্ড হিসেবে ব্যবহার করাটা ঠিক হবে না। নাম্বার এদিক সেদিক করে ব্যবহার করুন।
এন্টিভাইরাস-  সবকিছুর আগে নিরাপদ রাখা দরকার আপনার ডিভাইসের। এজন্য দরকার একটি ভালো শক্তিশালী এন্টিভাইরাস। বাজারে বহু এন্টিভাইরাস পাওয়া যায় ৫০০ থেকে ১৫০০ টাকা পর্যন্ত এর দাম পড়তে পারে। বিটডিফেন্ডার, ইসেট৩২, নরটন, কাস্পারিস্কি, এভিরা, পান্ডা, ম্যাকাফে ইত্যাদি। অবশ্যই ইন্টারনেট সিকিউরিটি সমৃদ্ধ এন্টিভাইরাস ব্যবহার করুন। কিনে ব্যবহার করাটাই ভালো। অন্তত এই ক্ষেত্রে ক্র্যাক, প্যাচ করে ব্যবহার করবেন না।
ইউএসবি ডিস্ক সিকিউরিটি- অনলাইনে বিনামূল্যে বহু ইউএসবি ডিস্ক সিকিউরিটি পাওয়া যায় সেখান থেকে বেছে নিতে পারেন আপনার প্রয়োজনীয় টুলসটি। ইউএসবি এর মাধ্যমে আপনার কাছের জনই হয়তো পরীক্ষামূলকভাবে ঢুকিয়ে দিতে পারে ভাইরাস সহ কী-লগার। এজন্যে "Autoplay" বন্ধ করে রাখুন। যেকোন ইউএসবি ডিভাইস চালু করার পূর্বেই আপনার ভাইরাস স্ক্যানার দিয়ে স্ক্যান করে নিন।
টিপস- কিছু কিছু সফটওয়্যার ইনস্টল করার সময় এন্টিভাইরাস অফ করে দিতে হয়। মনে রাখবেন ঐ সময় পুরোপুরিভাবে সুইচ অফ করে দিন আপনার ইন্টারনেট কানেকশন। দরকার পড়লে সফটওয়্যার ইনস্টলেশন পদ্ধতি মুখস্থ করে নিয়ে কম্পিউটার রি-স্টার্ট করে নেটের কানেকশন চালু না করে ইনস্টল করুন সফটওয়্যারটি। ভাইরাস জাতীয় দরকারী কোন সফটগুলো .RAR ফাইল হিসেবে সেইভ করে রাখুন।
আজ এই পর্যন্তই। আপনাদের সুস্ততা কামনা করে বিদায় নিচ্ছি। আল্লাহ হাফেজ।

