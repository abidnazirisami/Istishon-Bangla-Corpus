 দীপ্তিমান একুশ


একুশ, একুশ, একুশ--
একুশ আমার তাজা রক্ত খেয়াল-স্বপ্ন হুঁশ
একুশ আমার ভাবনাহীন চপলা তরুন খুশ ।
একুশ আমার ঊষার আলো ঐশ্বর্য-আভিজাত্য
একুশ আমার বন্ধনহীন উপচে পরা দ্বীপ্ত ।
একুশ আমার প্রানের ভাষা হৃদয়ের স্পন্দন
একুশ আমার ভালবাসা হাজারো মায়ের ক্রন্দন ।
একুশ মানে পিচ ঢালা পথে ঝরে পরা লাল কুঁড়ি
একুশ মানেই শত শহীদের সুখের সুর পরী ।
একুশ মানে রক্তে রাঙানো টুকটুকে লাল তপন
একুশ মানেই শত কোটি মায়ের হারানো বুকের রতন ।
একুশ মানে কিশলয় হারা হৃদয়ের শোক ব্যথা
একুশ মানেই চিৎকার করে মন খুলে বলা কথা ।
একুশ আমাদের ভোরের পাখির আনন্দে গাওয়া গান
একুশ আমাদের বাউল ভাটিয়ালি সকল সুরের টান।
একুশ আমাদের ফিরিয়ে দিয়েছে গৌরবময় মাতৃভাষা
একুশ আমাদের পূরন করেছে সকল তৃপ্তি আশা ।

