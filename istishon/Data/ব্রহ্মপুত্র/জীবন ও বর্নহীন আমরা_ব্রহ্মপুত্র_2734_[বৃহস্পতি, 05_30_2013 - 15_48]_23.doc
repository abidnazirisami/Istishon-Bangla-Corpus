জীবন ও বর্নহীন আমরা


 জীবন এমনই
ঝঞ্ঝা বিক্ষুব্দ এক অদ্ভূত মদির।
অজানার পথে ছুটে চলে বন্ধনহীন, অন্যমনা...
জীবন এমনই।
যে যুবক চাই চাই করে ধ্যান করতে থাকে
আমরা তার দিকে মুখ তুলেও তাকাই না।
আশ্রয় বা প্রশ্রয় নতুবা সামান্য করুনা
মিশিয়ে বলিনা, এসো আমার পাশে বসো।
আমরা যোগ্যতার কথা বলি
বাস্তবতার জিকির তুলে এড়িয়ে চলি সাম্যের প্রাসাদ।
জীবন এমনই।
আলো আধারীতে যে নারী হেলে দুলে হাটে
আমরা তাদের ঘৃণা করি। একটুও ভাবিনা
তারা কি হেলে দুলে হাটে নাকি খদ্দেরের জন্য
টেনে হেছড়ে নিয়ে চলে ভারবাহী শরীর?
আমরা পাপের কথা বলি কিন্তু
ভাত দিতে পারি না।
জীবন এমনই।
যারা ভীত পায়ে এসে হাত বাড়ায়
আমরা তাদের মুন্ডুলেপন করি
গলা টিপে হত্যা করি ওদের প্রত্যাশা।
ছুড়ে ফেলি হতাশায় ঘেরা কোন প্রাচীন বন্দরে!
আমরা আত্মার কথা বলি কিন্তু
তার সত্‍কার করতে পারিনা।
জীবন এমনই
আমরাও এরকম।
আমরা এমনই
জানিনা কি চাই, কেমন করে চাই?
আদিগন্ত ছুটে যাই হতাশার মৌনতায়
অশ্লীল কামনায়, উম্মাদনায়।
আমরা ঝড় তুলি জোছনা সমুদ্রে
তছনছ করে দেই সবুজ প্রান্তরে।
দিনান্তে মেতে উঠি তুমুল উল্লাসে আর
চোখের জলে করি বষ্টি বিলাস।
আমরা এমনই
আমরা এরকম।।

