স্বপ্ন সময় - ২


 দেখো রোদ উঠেছে
আজ বৃষ্টি হবে।
বৃষ্টি! তাও ভালো শুধু ভিজিয়ে দিবে
আমার মন ভালো নেই..
তোমার কি কষ্ট হচ্ছে?
সেগুলোতো উড়ে গেছে দূরের বনে।
বনে! তাও ভালো ছায়া পাবো
আমি আজ কোথাও যাবো না..
সরে বসো রোদ লাগছে
আমি ভালো আছি।
ভালো! কান্না তবে আমার হলো
আমার ক্ষিধে লেগেছে..
তোমার হাতটা কোথায়?
বুকের মাঝে দঃখ ঘরে।
দুঃখ! তাও ভালো থেকো শুধু আমার সাথে
চলো একটু হেটে আসি..
তোমার নূপুর কই?
চিলে নিয়েছে
চিল! তাও ভালো এড়িয়ে যেও মানুষ হলে
আমার খুব ঘুম পাচ্ছে..
তোমার পা ছুই
সে তো শিকল পরা
শিকল! তাও ভালো হবে মালা
যাও পানি আনো
...আমি পাহাড় হবো।।

