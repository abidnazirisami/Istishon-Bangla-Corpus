সমসাময়িক


 অবস্থাটা এমন যে
কাউকে ভালোবাসতে নেই
আর ভালোবাসলেও তা বুঝতে দিতে নেই।
তবুও ভালোবাসা আর ভালো না বাসা
সর্বক্ষন এক কান ধরে থাকে!
কতো সম্বোধন আর মিথ্যা বিনিময়
কি হইছে, কি খাইছ ইত্যাদি ইত্যাদি...
এখন নদীর দুপাড় থেকে কাছে আসা হয় না
কি নাম? কেমন আছেন? জানতে হয়না মাসের পর বছর
একবার দেখা বা চোখ ইশারার স্মৃতি নিয়ে
পার হয়না অযুত প্রহর।
আবেগগুলোও পাতলা হতে হতে পলিথিনের রুপ ধারন করেছে;
অবিরাম নানান নামে প্যাকেটজাত হয়ে
ছড়িয়ে পড়ছে ভ্যানিটি ব্যাগ, বাথরুম আর নালার পাশে…
এখন ফড়িং টাকা জমা দিয়ে সময় কিনে নেয়
২৫, ৩০ পয়সা দিয়ে রাজত্ব করে ঘাসের উপর!
আর ঘাস অস্থির থাকে বোঝার জন্য
কখন সময় আসে শাসন করার ?
কখন সময় আসে হতাশ করার ?
কখন সময় আসে ঝাপসা চোখে তাকানোর…?

