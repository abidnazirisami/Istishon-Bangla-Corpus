আমার তুমি


 তুমি নূপুরের রিনিঝিনি শব্দ
রক্তে নেশার মাদকতা তুমি
তুমি কুঞ্চিত মনের অলীকভ্রম
অবিন্যস্ত পথের শেষে ক্লান্তির প্রসাদ।
তুমি শিশির কনায় বিন্দু বিন্দু জল
ঘাসের বুকে লেপটে থাকা সুখ তুমি
তুমি কুয়াশাচ্ছন্ন হিমালয়ের বিবর্ন ছবি
না, তুমি ভোরের প্রথম আলো।
ঝরা পাতার গান তুমি
ফাগুনের বুকে আগুন তুমি
কলকল ধ্বনির স্রোত তুমি
পাহাড় চূড়ার পথ তুমি।
তুমি অস্থিরমতি তন্বি কন্যা
হাওয়ায় উড়িয়ে চুল, চলে যাও তুমি দূর
তুমি ঝড়ো হাওয়ার প্রথম দিকের ঝাপটা
পূর্ন কর মন তুমি অতল স্পর্শে।।

