ধর্মাচার, না অনাচার _


...সমাজ কাঠামোর অন্যান্য অংশগুলোর মত এদেশে ধর্ম ও ধার্মিকতায় একধরনের বিষায়ন হয়েছে। শতকরা হিসেবে সংখ্যাধিক্যের পেশিশক্তি বিভিন্ন সময় উথাল পাথাল করলেও বাস্তবে ধর্মাচর্চাকারী ধার্মিকের সংখ্যা শুক্রবার ছাড়া এদেশের যেকোনো মসজিদে গেলেই অনুধাবন করা যায়। জীবনাচারনে মান্য করার চেয়ে দেখানোটা মূখ্য হওয়ায় সপ্তাহের শীতনিদ্রা ভাঙ্গে জুমআর নামাজের সময়। একই অনুষঙ্গ সংযমের মাসে বিলাস ও কুরবানে মূল্য প্রতিযোগিতায় নামিয়ে দেয় সর্বাঙ্গে অনুভূতিপ্রবনদের!
ধর্ম কায়েম, আল্লাহর আইন বাস্তবায়ন বা নবী প্রেমে উদ্ধুদ্ধ ব্যক্তিরা যতটা কার্যকর থাকেন অন্য ধর্মের অনিষ্ট ও নিজ ধর্মে বিভাজনে, ততটা সক্রিয় থাকেননা যাকাত প্রদান বা মা, বোন ও স্ত্রীকে ধর্মীয় বিধানুযায়ি সম্পত্তি প্রদানের বেলায়! কোরবানির মাংশের ফ্রিজায়ন, যাকাতের কাপড় প্রদানে পদদলন ও ধর্মব্যবসায়ি কাঠ মোল্লাদের ধর্মকথন সংখ্যাগরিষ্ঠের ঈমানহীনতাকেই নির্দেশ করে মাত্র।
যতটুকু পক্ষে যায় ততটুকু ও নিজের মত করে কোরআন হাদিসের ব্যাখ্যা করার আলোকে রগ কর্তন,খুন জখম,ধর্ষন লুটপাট এবং জঙ্গীবাদকে ধর্মব্যবসায়ীরা ধর্মের প্রতিশব্দে পরিনত করেছে! ধর্মাচার শান্তিবাদ সংকুচিত হয়ে অধর্ম ধর্মীয় পোষাকে বিচরিত হচ্ছে সংখ্যাগরিষ্ঠ মনে। তাই সপ্তাহে একদিন নামাজ আদায়ে,রোযার নামে উপবাস উত্‍সবে,কোরবানের নামে মাংশ ভক্ষনে,যাকাত প্রদানের নামে রাজনৈতিক প্রচারাভিযানে,ধর্মপ্রতিষ্ঠার নামে সমাজে ফিতনা ফাসাদ করাকে ধর্মোদ্ধার বলে বিশ্বাস করে ধর্মান্ধরা।
সংখ্যাগরিষ্ঠ অন্যান্যরা নিশ্চুপ থেকে উম্মাদদের সহযোগী হয়ে ধর্মাচার করার ত্ প্তি নিতে চায়! সংখ্যাগরিষ্ঠরা নিজ জীবনাচারনে ধর্ম ধার্মিকতা মানবিকতা নৈতিকতা চর্চা করেনা বলেই ধর্ম এদেশে ব্যবহারিক উপাদানে বিলীন হয়ে নিপীড়নের হাতিয়ারে পরিনত হয়েছে। প্রয়োগিক উত্‍কর্ষতাই পারে কূপমুন্ডকদের এই বংশবিস্তার রোধ করতে। কেবল তখনই প্রতিষ্ঠিত হবে 'ধর্ম মানবতার,মানব হত্যার নয়'...

