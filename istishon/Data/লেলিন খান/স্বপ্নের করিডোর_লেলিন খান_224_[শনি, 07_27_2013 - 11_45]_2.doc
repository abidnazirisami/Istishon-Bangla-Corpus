স্বপ্নের করিডোর


 কত রাত তোমায় ঘিরে দুঃস্বপ্ন দেখেছি তা জানাতে পারিনি
কত রাত নির্ঘুম তোমায় ভেবেছি তা বলা হয়নি......
কল্পনার রং দিয়ে স্বপ্ন এঁকেছিলাম
কখনো বোঝাতে পারিনি যা ছিল তোমাকে ঘিরে।
আমি ভুলে বসেছিলাম কল্পনা আর বাস্তবতার ভেতর সীমাহীন তফাৎ ...
তবুও নিশাচর ফেরারী চাতক এর মত কল্পনায় ভেসে বেড়িয়েছি এক অজানা গন্তব্য তে ।
আর মেঘেদের শীতল ছোঁয়ায় অনুভব করেছিলাম তোমায় .....।
আমি এখনো স্বপ্ন দেখি তবে স্বপ্নের সংজ্ঞা আমার অজানা
আর জানার ইচ্ছেটাও মৃত পরে আছে আধারে এবং কখনো জানতে ইচ্ছে হয়না সেটা কতটা
বিষণ্ণ অথবা মধুর ।
বরাবরের মত নির্ঘুম রাতে এখনো ভেবে যাই অবিরাম তবে সব ভাবনাই এলোমেলো ।
কল্পনার রং এ এখন আর স্বপ্ন আঁকতে পারিনা ......
বিভিন্ন যন্ত্রণা আর কষ্টের রং এর মিশ্রণে আমার কল্পনার রং তুলির রং এখন ধূসর ।
যত বার স্বপ্নের দেয়ালে তুলি ছোঁয়াই সবই ধূসর হয়ে যায় ......
তবে এত কিছুর পরেও একটাই প্রাপ্তি সেটা কষ্ট ,যন্ত্রণা ,ভুল আর অজানা পাগলামির কংক্রিট দিয়ে তৈরি আমার কল্পরাজ্য যেখানে আমার একমাত্র সঙ্গী একাকীত্ব আর অতীত এর একমুঠো স্বপ্ন......
যেখানে বেঁচে থাকার খোঁড়াক কিছু মিথ্যা আশা ।
এবং তোমাকে অন্ধের মত ভালোবাসা ......
আসলে তোমায় নিয়ে শত পৃষ্ঠা লিখলেও আমার হৃদয়ের অনুভতি গুলো শেষ হবে না ......
শুধু এক বাক্যে বলতে চাই তোমায় ভীষণ ভালোবাসি...।
তোমায় ভালোবাসার সাজা সরূপ আমার মন এখনো খুজে পায়নি তার সঠিক গন্তব্যস্থল ......
আজীবন দণ্ড প্রাপ্ত আমার সাথে আমার ফেরারী মন ...

