ইহুদী-নাছারাদের ষড়যন্ত্র সম্পর্কে সম্যক অবগত হয়ে প্রতিহত করতে সক্রিয় হতে হবে মুসলমানদেরকে। (১)


মার্কিনি, ব্রিটিশ ও ইসরাইলীদের মুসলিম দেশসমূহ ভাঙ্গার বিস্তৃত পরিকল্পনা এখন বাস্তবে প্রকাশ পাচ্ছে।
আল-কায়দার নতুন সন্ত্রাসী সংগঠন ‘আইএসআইএল’-
সউদী আরবকে পাঁচ টুকরা ও ইরাককে তিন টুকরাসহ অন্যান্য মুসলিম দেশও টুকরা টুকরা করার চক্রান্তই বাস্তবায়ন করছে।
তারা হযরত নবী আলাইহিমুস সালামগণ উনাদের পবিত্র মাযার শরীফ একের পর এক ধ্বংস করেই ক্ষ্যান্ত হচ্ছে না-
তাদের তথাকথিত খলীফা ইহুদী শামউন ইয়লুতের আদেশে পবিত্র কা’বা শরীফ ধ্বংসের হুমকিও দিয়েছে।
সাগর-মহাসাগরসহ সারা বিশ্বে স্বীয় আধিপত্য বজায় রাখতে মুসলিমবিদ্বেষী বর্তমান সাম্রাজ্যবাদী অপশক্তি কয়েকটি মতবাদ অনুসরণ করে থাকে। উক্ত মতবাদসমূহের রচয়িতা হলো, ইসলামবিদ্বেষী নিকোলাস স্পাইফস্ম্যান, হার্বাট স্পেন্সার, হেনরি পাইরেনি ও স্যামুয়েল হান্টিংটন। এসব মতবাদের সারকথা হলো-
(ক) ইউরোয়েশিয়ান হার্টল্যান্ডে (উত্তরে রাশিয়া, দক্ষিণে ইরান, পূর্বে চীন, পশ্চিমে পূর্ব ইউরোপ ও উত্তর আফ্রিকা এলাকাকে ইউরোয়েশিয়ান হার্টল্যান্ড বলা হয়) অবস্থিত রাষ্ট্রসমূহের ঐক্য সমুদ্রে আধিপত্য বিস্তারকারী সাম্রাজ্যবাদী অপশক্তিসমূহের জন্য ব্যাপক হুমকি। এ জন্য এ এলাকার দেশগুলিকে ছিন্নভিন্ন করা, ভেঙে দেয়া, টুকরা করা বর্তমান সাম্রাজ্যবাদী দেশসমূহের স্থায়ী নীতি।
(খ) ইউরোয়েশিয়ার হার্টল্যান্ডে অবস্থিত দেশগুলোতে প্রায়ই ঐক্যের প্রবণতা দেখা দেয়। এই প্রবণতাকে প্রতিহত না করলে বিশ্ব আধিপত্য বজায় রাখা যাবে না। এ জন্যই ১ম ও ২য় বিশ্বযুদ্ধের পর যুক্তরাষ্ট্র-ব্রিটেন জোট মধ্যপ্রাচ্য, মধ্যএশিয়া, পূর্ব ইউরোপ, ভারত ও দক্ষিণ-পূর্ব এশিয়ায় অনেকগুলো নতুন রাষ্ট্রের সৃষ্টিতে কার্যকর ভূমিকা রেখেছে।
(গ) পূর্ব ইউরোপকে রাশিয়া থেকে বিচ্ছিন্ন করা, ভারত ও মধ্যপ্রাচ্যকে রাশিয়া থেকে বিচ্ছিন্ন রাখা ব্রিটেনের দীর্ঘস্থায়ী নীতি। দার্শনিক ম্যাকাইন্ডার ব্রিটেনকে এই মর্মে সতর্ক করে যে, অদূর বা সুদূর ভবিষ্যতে রাশিয়া-চীন-ইরান এবং ভারত যদি একটি একক অবস্থানে উপনীত হয়, তবে সাগরের কর্তৃত্ব যুক্তরাষ্ট্র-ব্রিটেন ও জাপানের নিকট থেকে উক্ত শক্তি চতুষ্টয়ের নিকট চলে যাবে।
(ঘ) স্নায়ুযুদ্ধের অবসানের পর স্যামুয়েল হান্টিংটন ‘সভ্যতার সংঘাত’ নামক যে তত্ত্ব হাজির করেছে- তা মূলত ইউরোয়েশিয়ান হার্টল্যান্ড ভিত্তিক সাম্রাজ্যবাদীদের দীর্ঘ দিনের ভাবনার ফসল। সে মূল ধারণাকে সভ্যতার সংঘাতের আবরণ পরিয়েছে মাত্র। হান্টিংটন তত্ত্বের মূল কথা হলো- ইউরোয়েশিয়ান হার্টল্যান্ডে ৯টি ভিন্ন ভিন্ন সভ্যতা অবস্থান করছে। এদের পরস্পরের মধ্যে সংঘাত সৃষ্টি করে এদের নিয়ন্ত্রণ ও গ্রাস করার জন্য ক্ষুদ্র ক্ষুদ্র ন্যাশন এস্টেট স্থাপন করলে পশ্চিমা আধিপত্য অক্ষুণ্ন থাকবে। 
এই পরিকল্পনা অনুযায়ী মার্কিন কর্নেল রাল্ফ পিটার ২০০৬ সালের
ÔU-S Armed Forces JournalÕ-এর জুন সংখ্যায় একটি মানচিত্র প্রকাশ করে। উক্ত মানচিত্রের শিরোনাম ছিল ‘বিস্তৃত মধ্যপ্রাচ্য প্লান’। উক্ত প্লানে যেসব দেশকে টুকরা করার এবং ভেঙ্গে দেয়ার লক্ষ্য ঘোষিত হয়েছে তা হলো-
১। সউদী আরব
সউদী আরবের বর্তমান ভূখণ্ডকে পাঁচ (৫) ভাগে ভাগ করা হবে।
এর কিছু অংশ জর্দানের সাথে যোগ করে Greater Jordan,
কিছু অংশ ইয়েমেনকে দেয়া হবে,
কিছু অংশ কুয়েতকে দিয়ে
অবশিষ্ট অংশে দুইটি দেশ গঠন করা হবে। একটি হলো- পবিত্র মক্কা শরীফ ও পবিত্র মদীনা শরীফ নিয়ে Islamic Sacred State|
অপরটির নাম হলো- Soudi Homeland Independent Territory.
২। সিরিয়ার পশ্চিমাঞ্চল ও তুরস্কের দক্ষিণাঞ্চল যোগ করে গঠন করা হবে Greater Lebanan.
তবে লেবাননের দক্ষিণাঞ্চলের বিরাট এলাকা ও সিরিয়ার বেকা উপত্যাকার মালিক হবে ইসরাইল। ফিলিস্তিন-মিশরের সীমানা তুলে দিয়ে ফিলিস্তিনীদেরকে মিশরের দিকে ঠেলে দেয়া হবে।
৩। পাকিস্তান থেকে উত্তর-পশ্চিম সীমান্ত প্রদেশ বিচ্ছিন্ন করে আফগানিস্তানের সামিল করা হবে। আজাদ কাশ্মীরকে আফগানিস্তানের সামিল করা হবে। আফগানিস্তানের পশ্চিমাঞ্চলের শিয়া অধ্যুষিত এলাকা ইরানের সাথে সামিল করা হবে। পাকিস্তান থেকে সিন্ধু প্রদেশকে বিচ্ছিন্ন করে ভারতের সামিল করা হবে এবং বালুচিস্তানকে বিচ্ছিন্ন করে Free Baluchistan নামক দেশ প্রতিষ্ঠা করা হবে। 
৪। ইরানের দক্ষিণ-পশ্চিমাঞ্চলের প্রদেশ ও ইরাকের শিয়া অঞ্চল নিয়ে Arab Shia State, ইরাকের মধ্য পশ্চিমাঞ্চলে গঠিত হবে Sunni Iraq,
ইরান-ইরাক-তুরস্ক ও সিরিয়ার কুর্দী অঞ্চল নিয়ে গঠন করা হবে Free Kurdistan.
ইরানের উত্তরাঞ্চলের কিছু অংশ তুর্কমেনিস্থানকে দেয়া হবে।
মার্কিন কর্নেলের আঁকা উপরোক্ত মানচিত্র যে কোনো কথার কথা নয়, তা যে কোনো চক্ষুষ্মান ব্যক্তিই অনুধাবন করতে পারবেন। কেননা ইতোমধ্যে তারা পাকিস্তানকে প্লান অনুযায়ী অস্তিত্বহীনতার সংঘর্ষে নিমজ্জিত করেছে। পাকিস্তানের তালেবানদেরকে (টি.টি.পি) সাম্রাজ্যবাদী শক্তিসমূহ সরকারের সাথে রক্তক্ষয়ী সংঘর্ষে লিপ্ত করিয়েছে, বালুচ লিবারেশন আর্মীকে অস্ত্র-অর্থ-প্রশিক্ষণ ও স্বীকৃতি দিয়ে বিচ্ছিন্নতার দ্বারপ্রান্তে নিয়ে গেছে। সিন্ধুতে ‘জিয়ে সিন্ধ’ আন্দোলনকে পরিচর্যা করা হচ্ছে।
সিরিয়ায় গৃহযুদ্ধ শুরু করানো হয়েছে, ইয়েমেনও গৃহযুদ্ধে লিপ্ত হয়েছে, ইরানে গৃহযুদ্ধ লাগানোর প্রচেষ্টা ব্যর্থ হওয়ায় সরাসরি হামলার প্রস্তুতি পর্ব চলছে।
এভাবে টুকরো টুকরো করার মূল উদ্দেশ্য হলো- মুসলিম বিশ্বকে ছিন্ন বিচ্ছিন্ন করা এবং এক গ্রুপকে আরেক গ্রুপের পেছনে লেলিয়ে দেয়া। যাতে মুসলিম বিশ্ব নিজেরাই অন্তঃবিবাদে লিপ্ত হয়ে ধ্বংস হয়ে যায়। নাঊযুবিল্লাহ! আর সে লক্ষ্যে এখন ‘নতুন ইসলাম’ নাম দিয়ে সন্ত্রাসবাদী আইএসআইএলকে পুরো মদদ করা হচ্ছে। আর ইরাককে সুন্নি, শিয়া ও কুর্দিদের মধ্যে তিনভাগে ভাগ করার কাজ চলছে।
উল্লেখ্য, নিজের পররাষ্ট্রনীতি বাস্তবায়নের অশুভ লক্ষ্যে যুগে যুগে এ ধরনের বহু সন্ত্রাসী গোষ্ঠী তৈরি করেছে আমেরিকা। এর আগে তারা আফগানিস্তানে তালেবান ও আল-কায়েদা তৈরি করেছিল। পাশ্চাত্য প্রকৃত ইসলামী জাগরণকে সন্ত্রাসবাদের মাধ্যমে প্রতিহত করতে চায়, যাতে নিরাপদ থাকে বিশ্বব্যাপী তাদের লুণ্ঠন ও দখলদার ইহুদীবাদী ইসরাইলের ক্রমবর্ধমান আগ্রাসী তৎপরতা। আর ইসলাম সম্পর্কে আতঙ্ক ছড়িয়ে দিতে পারলে পাশ্চাত্যে অমুসলিমদের পবিত্র দ্বীন ইসলাম গ্রহণের হিড়িকও কমে আসবে বলে পবিত্র দ্বীন ইসলামের শত্রুরা আশা করছে।
তথাকথিত ‘মুসলিম সন্ত্রাস’ নাম দিয়ে পবিত্র দ্বীন ইসলাম ও মুসলমানদেরকে হেয় করে পাশ্চাত্য ও বিশেষ করে হলিউড নানা ছায়াছবিও নির্মাণ করেছে, করছে। তবে সম্প্রতি পাশ্চাত্যের গোপন ও প্রকাশ্য-মদদপুষ্ট সন্ত্রাসী দল ‘আইএসআইএল’-এর উত্থান কোনো চলচ্চিত্র নয়, বরং বাস্তব ঘটনা। সন্ত্রাসী দল আল-কায়দার নতুন সংস্করণ ইসলামিক স্টেট অফ ইরাক অ্যান্ড লিভান্ট বা সংক্ষেপে ‘আইএসআইএল’ একটি ওহাবী-সালাফি সন্ত্রাসবাদী সংগঠন। গ্রুপটির নাম থেকেই বোঝা যায় উগ্র বা কথিত সালাফিবাদের ভিত্তিতে ইরাক ও আশশাম তথা বৃহত্তর বা প্রাচীন সিরিয়ায় (লেবানন ও ফিলিস্তিনসহ) তথাকথিত খিলাফতের নামে এ অঞ্চল পাশ্চাত্যদের হাতে তুলে দেয়াই তাদের উদ্দেশ্য। 
প্রসঙ্গত উল্লেখ্য, আফগানিস্তানে সাবেক সোভিয়েত দখলদারিত্ব ও প্রভাব মোকাবেলার জন্য আমেরিকাই বিন লাদেনকে দিয়ে গঠন করেছিল আল-কায়দা ও আরো পরে গঠন করে তালিবান। 
তালেবান ও আল-কায়দাকে দ্বিমুখী বা ত্রিমুখী কাজে ব্যবহার করেছে সিআইএ। প্রথমতঃ পবিত্র দ্বীন ইসলামের নাম ভাঙ্গিয়ে এক শ্রেণীর যুবককে শত্রুর বিরুদ্ধে ব্যবহার করা, দ্বিতীয়তঃ প্রথম এই উদ্দেশ্য হাসিলের পর তথা সরলমনা ধর্মপ্রিয় যুবকদেরকে বিভ্রান্ত করে কুটউদ্দেশ্যে ব্যবহার করার পর পবিত্র দ্বীন ইসলামের নামে ধর্মান্ধতার বিস্তার ও সন্ত্রাসবাদী শাসন প্রতিষ্ঠার মাধ্যমে বিশ্ববাসীর কাছে পবিত্র দ্বীন ইসলাম সম্পর্কে আতঙ্ক ও খারাপ ধারণা ছড়িয়ে দেয়া এবং তৃতীয়তঃ এদেরকে সন্ত্রাসী তৎপরতায় ব্যবহার করে সেই একই সন্ত্রাস দমনের নামে মুসলিম দেশগুলোতে হস্তক্ষেপ করতে সক্ষম হয় হানাদার আমেরিকা।
২০০৩ সালে ইরাকে মার্কিন হামলার সময় সর্বপ্রথম গঠিত হয়েছিল সন্ত্রাসবাদী ‘আইএসআইএল’ গ্রুপ। তখন গ্রুপটির নাম ছিল ইসলামিক স্টেট অফ ইরাক।
২০০৬ সালের ১৫ অক্টোবর বেশ কয়েকটি সন্ত্রাসী গ্রুপের মধ্যে বৈঠক অনুষ্ঠিত হওয়ার পর ‘আইএসআই’-এর আনুষ্ঠানিক আত্মপ্রকাশের কথা ঘোষণা করা হয় এবং আবু ওমর আল বাগদাদি গ্রুপটির নেতা বলে প্রচার করা হয়। 
২০১০ সালের ১৯ এপ্রিল আবু ওমর নিহত হলে আবুবকর আল বাগদাদি এই সন্ত্রাসী গ্রুপটির নতুন প্রধান হয় এবং মধ্যপ্রাচ্যে গ্রুপটির বিস্তার শুরু হয়। 
‘নয়া বিন লাদেন’ নামে খ্যাত বাগদাদিকে ধরিয়ে দেয়ার জন্য মার্কিন সরকার দশ (১০) লাখ ডলার পুরস্কার ঘোষণা করেছিল। বাগদাদি ২০০৫ সাল থেকে ২০০৯ সাল পর্যন্ত ইরাকের উম্মে কাসর শহরে একটি মার্কিন কারাগারে মার্কিনিদের আনুগত্যে ছিল। ২০০৩ সালের আগেও সে আল-কায়দার সদস্য ছিল।
পরে মার্কিনিরা তাদের গোপন মিশন কার্যকর করার লক্ষ্যে ২০১০ সালে বাগদাদিকে ছেড়ে দেয়। সেই বছরই বর্বর চরিত্রের অধিকারী বাগদাদি আইএসআইএল গঠন করে। বাগদাদির প্রকৃত নাম ‘শামউন ইয়লুত’ এবং সে ইহুদী বাবা-মায়ের সন্তান। গত ১০ জুন তার সন্ত্রাসী বাহিনী হঠাৎ করে ইরাকের উত্তরাঞ্চলীয় কয়েকটি শহর দখল করে নেয়। এসব শহর দখলের পূর্ব পরিকল্পিত ষড়যন্ত্র বাস্তবায়নে ইরাকী সরকারি সেনারা অনেকগুণ শক্তিশালী হওয়া সত্ত্বেও হাজারখানেক আইএসআইএল সন্ত্রাসীর কোনো প্রতিরোধ না করে মার্কিনিদের দেয়া ভারী ট্যাংক-আর্টিলারি তাদের জন্য ফেলে রেখে উর্দি খুলে পালিয়ে যায়। (ইনশাআল্লাহ চলবে)

