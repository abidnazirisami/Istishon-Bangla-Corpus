একজন ঐশী ও ঘুনেধরা সমাজ !! 


পুলিশ কর্মকর্তা ও তার স্ত্রী হত্যা মামলার রায় হয়েছে আজ নিম্ন আদালতে, মাননীয় বিচারক হত্যার দায়ে ফাঁশির আদেশ দিয়েছেন কর্মকর্তার কন্যা ঐশীকে। পর্যালোচনায় বলেছেন এই রায়ে ঐশীর বয়শ বিবেচনায় নেওয়া হয়নি, এবং এই রায় একটি দৃষ্টান্ত।
একটু পিছনে ফিরে যেতে চাই - ঐশী যখন হত্যাকাণ্ড ঘটায় এবং পরে থানায় আত্মসমর্পণ করে তখন অনেক মুখরোচক কথা ছিল, শুনেছিলাম ঐশী একসাথে পাঁচ জনকে সামলায়, ঐশীর শারীরিক গঠন অস্বাভাবিকের কথা।
ঐশীকে সমর্থন করিনি, হত্যাকাণ্ডও সমর্থন করিনি, বিচার চেয়েছি সেটাও সত্য। অনেকের সাথে এই বিষয়ে মতবিরোধ হয়েছে তাও সত্য। আজকেও এই রায়ের বিরোধিতা করছি না তবে কয়েকটা প্রশ্ন রেখে দিলাম -
হত্যাকারী ঐশীর বিচার হয়েছে, কিন্তু ঐশীকে যারা হত্যাকারী বানিয়েছে তাদের বিচার কে করবে ? তাদের কি বিচার করা কোন দিনই সম্ভব হবে ?
একজন ঐশী কেন হত্যাকারী হয় ? এর জন্য পরিবার - সমাজ - রাষ্ট্র দায়ী কিনা ? দায়ী হলে কতটুকু দায়ী ? তাদের কি বিচার হবে ?
যে আইন ঐশীকে হত্যাকারী হওয়া থেকে বিরত রাখতে পারে না, সেই আইন কি ঐশীর বিচার করার অধিকার রাখে ?
যেই রাষ্ট্রযন্ত্রে মাদকের মূল অভিযোগ থাকে আইন প্রনেতার দিকে, যেই রাষ্ট্রযন্ত্রের প্রতিটি অঞ্চলে থাকে মাদকের আখড়া সেই রাষ্ট্রযন্ত্র মাদকাশক্ত কিশোরীকে হত্যার দায়ে ফাঁশিতে ঝুলাতে চায় কোন বিবেচনায় ?
ঐশীর বিচার হোক, সাস্থি হোক কিন্তু আর একজন ঐশী হওয়া থেকে কিশোর - কিশোরীদের রক্ষা করার জন্য প্রশ্নগুলির উত্তর ও সমাধান খুবই জরুরী।
বোধোদয় হোক সমাজ ও রাষ্ট্রের। 

