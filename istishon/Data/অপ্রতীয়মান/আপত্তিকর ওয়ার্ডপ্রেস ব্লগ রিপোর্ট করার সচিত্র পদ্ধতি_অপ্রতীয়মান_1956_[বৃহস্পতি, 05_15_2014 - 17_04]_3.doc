আপত্তিকর ওয়ার্ডপ্রেস ব্লগ রিপোর্ট করার সচিত্র পদ্ধতি


ব্লগ তৈরি করা এখন খুবই সহজ। ফ্রি ও তৈরি করা যায়। সহজ পরিচালনা পদ্ধতি আর ফ্রি ব্লগের জন্যে ওয়ার্ডপ্রেস ইদানীং খুব জনপ্রিয়। শুধু ফ্রি-এর জন্যে নয়, তাদের বিভিন্ন সুবিধা আর সিকিউরিটির জন্যেও তারা সমান ভাবে জনপ্রিয়।

আর এই সুবিধাটাকেই কাজে লাগিয়েছে বিকৃত চিন্তা ভাবনার কিছু লোক ওয়ার্ডপ্রেসে আপত্তিকর/অশ্লীল কন্টেন্ট দিয়ে ব্লগ খুলেছে। অশ্লীলতা আর বিকৃত মন-মানুষিকতা তাদের এমন পর্যায়ে পৌঁছেছে যে তারা 'মা' নামের পৃথিবীর সবচেয়ে দামী সম্পর্কটাকেও এর বাইরে রাখতে পারে নি। আর তাদের এই জঘন্য কাজের ফলাফল আমাদের উপরও সমান প্রভাব ফেলছে।
এই সমস্যা থেকে পরিত্রাণ পেতে আমাদেরই এগিয়ে আসতে হবে। আমাদেরই কঠোর হতে হবে। আর সময় কিন্তু এখনই, কারণ কয়দিন পর হয়তো সেটা এমন মাত্রায় পৌছবে যেখানে আপনি তার বিরুদ্ধে হাত তুলতেও সময় পাবেন না।
♦ ওয়ার্ডপ্রেস ব্লগ রিপোর্ট করার পদ্ধতি:
¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯¯
ধাপ ১: প্রথমে http://en.wordpress.com/abuse/ এই লিংকে যান।

ধাপ ২: প্রথম বক্সটাতে আপনার ইমেইল এড্রেসটি লিখুন, সাইট রিমুভ হলে তা আপনাকে মেইল করে জানিয়ে দেয়া হবে। দ্বিতীয় বক্সটাতে যেই ওয়ার্ডপ্রেস ব্লগটা সম্বন্ধে রিপোর্ট করতে চান তার ঠিকানা/URL লিখে/কপি-পোষ্ট দিন। 
এখানে কয়েকটি আপত্তিকর সাইটের লিস্ট রয়েছে।
এগুলিকে রিপোর্ট করতে পারেন প্রথমে : http://pastebin.com/hqdPL6SP

এরপর নিচের "Why are you reporting this?" এর অপশন গুলি থেকে "This content is abusive" অপশনটা সিলেক্ট করুন। 

এরপর Contunue বাটনে চাপুন।

ধাপ ৩: এরপর টেক্সটবক্সটিতে আপনার মত করে সাইটটি নিয়ে আপত্তির কারণ লিখুন ইংরেজিতে। প্রয়োজনে নিচের মেসেজটি কপি-পেস্ট করে ব্যবহার করতে পারেন। 
This blog site contents pornographic like sexual and dirty stories, publish women's pictures without their permission, which broke wordpress.com's terms and conditions. Hope you will check this site and remove this blog as soon as possible. 
Thank you

এরপর Submit Report বাটনে ক্লিক করুন।

কিছুক্ষণের মধ্যেই স্ক্রিনে আপনার রিপোর্টটি তাদের সাইটে জমা হয়ে গেছে সেটা দেখাবে।
এভাবে খুব সহজেই আপনি ২-৫ মিনিটের মধ্যে কাজটি করতে পারবেন ( নেট স্পিডের উপর ভিত্তি করে )। কিন্তু এই কিছু সময়ই আপনি আপনার পরিচিত কারো জন্যে সবচেয়ে বড় উপকারটি করলেন বুঝে নিবেন।
চাইলে 'মা' লিখে গুগলে সার্চ দিয়ে যা দেখি,আসুন মা দিবসের আগে সে সব মুছে মাকে নতুন করে সাজাই - এই ইভেন্টে সবাই যুক্ত হয়ে কাজ করতে পারেন।
ইভেন্ট লিংক : http://goo.gl/YdXtEr
সবাইকে ধন্যবাদ।

