বিজয় হবেই মোদের


আধার হোক যতই কালো
সকাল এলে ফুটবে আলো,
সোনার আলোয় ভরবে আবার
সোনার বাঙলা আমার,
ওরে তোরা হাল ছাড়িস নে
বাঙলার কৃষক কুমার কামার।
উষা লগ্নে উঠি উঠি ওই
লাল সূর্য্য খানি,
সবুজ ক্ষেতে আসন পেতে
নতুন সূর্য্য আনি।
শক্ত হাতে ধরে রাখ হাল
উড়িয়ে দে ওই বিজয় তরীর পাল,
পতাকা আজ উন্নত করে শীর
জাগিয়েছে বাঙালার দামাল বীর।
ওরে বিজয় মোদের এলো বলে
সাহস রাখিস বুকে,
ইতিহাস আজ সময়ের সাক্ষী
দোসররা মরে ধুকে।
ছন্দ পতন হবেই ওদের
বিজয় আজ আসবে মোদের,
সোনার বাঙলায় ঠাঁই নেই আর
দোসর রাজাকারের,
ওরে তোরা হাল ছাড়িস নে
বিজয় হবেই মোদের।

