সত্যি করে বলো তো____ আমি আসলে কি চাই_



রাঙ্গামাটির পথে হেঁটে হেঁটে পাঠশালা
নাকি, চার চাকায় দুলতে দুলতে ইংলিশ মিডিয়াম
বিকেল রোদের খোলা মাঠে নাটাই হাতে
ঘুড়ির মত নিজের ডানায় শূন্যে ওড়া!!
নাকি, বোকা বাক্সের ইদুর নেড়ে
‘মিশন-২০০০’ এর নায়ক হয়ে
রঙ্গিন চোখে ঘুড়ে ফিড়ে বিশ্ব দেখা!!
সত্যি করে বলো তো
আমি আসলে কি চাই?
নদীর ধারে বসে বসে তোমার
শাড়ির আঁচল টেনে ধরে
গ্রাম্য প্রেমের রচনা করা!!
নাকি, লেঙ্গিস পড়া তোমাকে নিয়ে
বাইকে চড়ে দুর-দুড়ান্তের ‘লং-ড্রাইভে’ যাওয়া!!
আমি আসলে কি চাই, বলো তো?
লাখ টাকার বিছানায় শুয়ে
গণতন্ত্রের গল্প বলা
নাকি, রাস্তায় ঘুড়ে বেড়ানো বেওয়ারিশের
বাস্তুহারা নামটাকে মুছে দেয়া
সত্যি করে বলতো
আমি আসলে কি চাই?
স্বপ্ন বিভোর নাড়ির বস্ত্রহীন শরীরের
উষ্ণ আমিষ যুক্ত আদর!!
নাকি, অবোলা নাড়ির বস্ত্রাধিকার!!
ফাস্টফুড, চাইনিস রেস্তোরাঁয় বসে
উটকলের পোড়া মাংস!!
নাকি, ক্ষুধার্ত ঠিকানাবিহীন মুখে
তুলে দেয়া এক মুঠো সাদা ভাত!!
আমি কি চাই, বলো তো?
রক্তাক্ত রাজনৈতিক গণতন্ত্রের
আড়াম করা দোলনা!!
নাকি, আমার সত্যিকার স্বাধীনতা!!!
সত্যি করে বলো তো
আমি কি চাই?

