অভিশপ্ত চোখ



অস্তিত্বহীন বস্ত্রে মোড়ানো তুমি
অভিশপ্ত হয়েছে আমার চোখ
অভিশপ্ত হয়েছে আমার হাত-ঠোট-বুক
এমনকি আমার পবিত্র হৃদয়ও
শুধু শুদ্ধ হয়েছে আমার অসভ্য যৌনাঙ্গ
যে আমাকে টেনে নিয়াছে অজানা আকর্ষণে
পুরনো নিভে যাওয়া দর্শন প্রদীপে
অভিশপ্ত হয়েছে আমার স্নায়ু
আমার অবুঝ নিউরন এবং
চোয়ালে বন্দি আড়ষ্ট লোভাতুর জিভ
শুধু অপরাধী আমার আঙ্গুল
যে কিনা বারে বারে নড়ে ওঠে
সান্তনার ভাষা না বোঝার অপরাধে
শুধু তুমি কামাতুর হলেও শুদ্ধ
যত দোষ সব আমার অভিশপ্ত চোখের।।

