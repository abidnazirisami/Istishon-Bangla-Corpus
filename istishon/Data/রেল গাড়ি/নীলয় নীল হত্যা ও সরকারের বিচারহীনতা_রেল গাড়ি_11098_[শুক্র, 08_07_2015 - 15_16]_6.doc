নীলয় নীল হত্যা ও সরকারের বিচারহীনতা


* ড. হুমায়ুন আজাদ থেকে নীলয় নীল* আট খুনের ধরন’ই একরকম

মুক্তমনা লেখক ও ব্লগারদের টার্গেট করে একের পর এক হত্যা চলছে। বার বার আইন শৃঙ্খলা বাহিনীর প থেকে তীè নজরদারির কথা বলা হলেও থেমে থাকছে না ঘাতকদের মিশন। মুক্তমনা ব্লগার ও লেখক হিসেবে সর্বশেষ ঘাতকদের ধারালো চাপাতির বলি হলেন নীলাদ্রি চট্টোপাধ্যায় (৪০) ওরফে নীলয় নীল। তিনি নীলয় নীল নামেই ব্লগে লেখালেখি করতেন। গতকাল শুক্রবার দুপুর সাড়ে ১২টার দিকে খিলগাঁও গোড়ানের ১৬৭ নম্বর বাড়ির পঞ্চম তলায় নিজ বাসায় ঢুকে জঙ্গীরা চাপাতি দিয়ে কুপিয়ে হত্যা করে নীলয়কে। এছাড়াও এবছরের শুরুর দিকেই পর পর তিন মাসে খুন হন বিজ্ঞান লেখক অভিজিৎ রায়, মুক্তমনা ব্লগার ওয়াশিকুর বাবু ও সিলেটের ‘যুক্তি’ পত্রিকার সম্পাদক এবং মুক্তমনা লেখক অনন্ত বিজয় দাশ। এভাবে একের পর এক ব্লগারকে হত্যা করা হলেও কোনো হত্যাকান্ডেরই সুষ্ঠু বিচার হয়নি, দৃশ্যমান কোনো ব্যবস্থা গ্রহণ চোখে পড়ে নি। বিচারহীনতার ফলে মৌলবাদী ও জঙ্গী গোষ্ঠী এই ধরণের হত্যাকান্ড নির্বিঘেœ ঘটিয়ে চলছে বলে মনে করেন গণজাগরণ মঞ্চের মুখপাত্র ডা. ইমরান এইচ সরকার।
একজন দু'জন নয়, দেখতে দেখতে হামলার শিকার হয়েছেন ১০ জন। এদের মধ্যে ভাগ্যক্রমে দু’জন প্রাণে বেঁচে যান। ঢাকা বিশ্ববিদ্যালয়ের বাংলা বিভাগের শিক ড. হুমায়ুন আজাদ থেকে শুরু ব্লগার নীলাদ্রি চট্টোপাধ্যায় ওরফে নীলয় নীল পর্যন্ত মোট আট জন প্রাণ হারান মৌলবাদের গুপ্ত হামলায়। এর প্রতিটি হত্যাকান্ডেরই ধরন একই। হত্যাকারীরা পেছন থেকে অতর্কিত হামলা করেছে, সময় নিয়েছে মাত্র ২ থেকে ৩ মিনিট। ব্যবহার করা হয়েছে চাপাতি জাতীয় দেশীয় অস্ত্র। আঘাত করেছে গলা, ঘাড় অথবা মাথায়। কেন এ হত্যাকান্ড, এ প্রশ্নের সঠিক উত্তর নেই আইনশৃঙ্খলা রাকারী বাহিনীর কাছেও। অনলাইন এক্টিভিস্ট ও গোয়েন্দারা দাবি করছেন বিজ্ঞানমনস্ক ও মুক্তমনের লেখার কারণেই রাজধানীর বিভিন্ন স্থানে ধর্মীয় মৌলবাদি গোষ্ঠীর হাতে খুন হচ্ছেন অনলাইন এক্টিভিস্ট, ছাত্র ও শিক। এসব হত্যাকান্ডের ধরন একই। তবে একটি ঘটনারও কূলকিনারা করতে পারেনি আইনশৃঙ্খলা রাকারী বাহিনী।অধ্যাপক হুমায়ুন আজাদ
২০০৪ সালের ২৭ ফেব্র“য়ারি রাতে একুশে বইমেলা থেকে বাসায় ফেরার পথে বাংলা একাডেমীর সামনে দুর্বৃত্তরা হুমায়ুন আজাদের ওপর আক্রমণ চালায় এবং তাঁকে হত্যার চেষ্টা করে। তিনি বিদেশে উন্নত চিকিৎসা নিয়ে কিছুটা সুস্থ হওয়ার পর ওই বছরের ১১ আগস্ট জার্মানিতে মারা যান। ২০০৭ সালের ১৪ নভেম্বর সিআইডির পরিদর্শক কাজী আবদুল মালেক জঙ্গিসংগঠন জামাআতুল মুজাহিদীন বাংলাদেশের (জেএমবি) প্রধান শায়খ আবদুর রহমানসহ পাঁচজনের বিরুদ্ধে অভিযোগপত্র দেন। ঝালকাঠির দুই বিচারক হত্যা মামলায় শায়খ আবদুর রহমান ও আতাউর রহমানের ফাঁসি কার্যকর হওয়ায় অভিযোগ থেকে তাঁদের নাম বাদ দেওয়া হয়। দীর্ঘ ১১ বছর হয়ে গেলেও এরপর আর চোখে পরার মত প্রশাসনিক কোন তৎপরতা ল করা যায়নি।ব্লগার রাজীব হায়দার শোভন (থাবা বাবা)
যুদ্ধাপরাধীদের ফাসির দাবিতে তৈরি হওয়া গণ-জাগরণ মঞ্চের আন্দোলন ব্লগারদের একটা অংশের সক্রিয় ভূমিকা ছিল। ২০১৩ সালে ১৫ ফেব্র“য়ারি গণজাগরণ মঞ্চের আন্দোলন শুরুর ১০ দিনের মাথায় রাজধানীর মিরপুরের কালসীতে বাসার সামনে একই কায়দায় কুপিয়ে হত্যা করা হয় ব্লগার আহমেদ রাজীব হায়দারকে। ওই হত্যাকান্ডে জঙ্গিবাদীদের সম্পৃক্ততার প্রমাণ পায় পুলিশ। এ মামলায় জঙ্গি সংগঠন আনসারুল­াহ বাংলা টিমের প্রধান মাওলানা জসিম উদ্দিন রহমানীসহ কয়েকজন জড়িত ছিলেন। তবে বর্তমানে এ হত্যাকান্ডের বিচার কার্যক্রম চলছে ধীরগতিতেই।ব্লগার আশরাফুল আলম
একই বছরে অর্থাৎ ২০১৩ সালের ১ অক্টোবর সাভারে ব্লগার আশরাফুল আলমকেও কুপিয়ে হত্যা করে উগ্রবাদী ধর্মীয় সন্ত্রাসীরা। এই হত্যাকান্ডেরও কোন কুল কিনারা হয়নি।অধ্যাপক এ কে এম শফিউল ইসলাম
গত বছরের ১৫ নভেম্বর বিকাল ৩টার দিকে রাজশাহী মহানগরীর বিহাস এলাকায় রাজশাহি বিশ্ববিদ্যালয়ের সমাজবিজ্ঞান বিভাগের অধ্যাপক ড. এ কে এম শফিউল ইসলামকে কুপিয়ে হত্যা করে দুর্বৃত্তরা। হত্যাকান্ডের দায় স্বীকার করে ফেসবুকে স্ট্যাটাস দিয়েছে ‘আনসার আল ইসলাম বাংলাদেশ-২’ নামের একটি সংগঠন। এর আগে এধরণের কোনো সংগঠনের নাম বাংলাদেশে শোনা যায়নি। সংগঠনটির ফেসবুক পেইজও খোলা হয়েছে ১৫ নভেম্বর হত্যাকান্ড সংগঠিত করার কাছাকাছি সময়ে। হত্যাকান্ডের ঘণ্টা খানেকের মাঝেই সংগঠনটি তাদের ফেসবুক পেইজ খুলে সেই পেইজে স্ট্যাটাস দেয়।বিজ্ঞান লেখক অভিজিৎ রায়
বইমেলা থেকে বাসায় ফেরার পথে ঢাকা বিশ্ববিদ্যালয়ের টিএসসির মোড়ে গত ২৬ ফেব্র“য়ারি দুর্বৃত্তরা পিছন থেকে চাপাতি দিয়ে কুপিয়ে হত্যা করে বিজ্ঞান লেখক ও মুক্তমনা ব্লগের প্রতিষ্ঠাতা ড. অভিজিৎ রায়কে। এ সময় তার স্ত্রী রাফিদা আহমেদ বন্যাও গুরুতর আহত হন। ডিবির ওপর দেয়া এ হত্যাকান্ডের তদন্তে সহায়তার জন্য এফবিআইয়ের (ফেডারেল ব্যুরো অফ ইনভেস্টিগেশন) একটি দলও বাংলাদেশে আসে। কিন্তু এখন পর্যন্ত তদন্তের কোন কূলকিনারা হয়নি।ব্লগার ওয়াশিকুর বাবু
অভিজিৎ রায় হত্যাকান্ডের এক মাস যেতে না যেতেই গত ৩০ মার্চ তেজগাঁওয়ের দণি বেগুনবাড়িতে সকাল সাড়ে ৯টার দিকে বাসা থেকে বের হওয়ার পর ওয়াশিকুর রহমান বাবুকে (২৬) রাস্তায় চাপাতি দিয়ে মাথায় আঘাত করে খুন করে আবু তাহের, জিকরুল­াহ (২০) ও আরিফুল ইসলাম (১৯) নামের তিন তরুণ। পুলিশ তাৎণিক খুনিদের ধাওয়া দিয়ে ঘটনাস্থলের কিছু দূরে জিকরুল­াহ ও আরিফুলকে আটক করে। আবু তাহের পালিয়ে যায়। ঘটনার দীর্ঘ চার মাস পার হলেও পলাতক আবু তাহের ও পরিকল্পনাকারী মাসুমকে গ্রেফতার করতে পারেনি পুলিশ।লেখক ও ব্লগার অনন্ত বিজয় দাশ
গত ১২ মে সকাল সাড়ে নয়টার দিকে ব্লগার ও লেখক অনন্ত বিজয় দাশ দুর্বৃত্তদের হামলায় খুন হয়েছেন। তিনি মূলত মুক্তমনা ব্লগে লিখতেন। পাশাপাশি তিনি ‘যুক্তি’ নামের একটি পত্রিকার সম্পাদক ছিলেন।ব্লগার নীলাদ্রি চট্টোপাধ্যায় (নীলয় নীল)
গতকাল দুপুর সাড়ে ১২টার দিকে খিলগাঁও গোড়ানের ১৬৭ নম্বর বাড়ির পঞ্চম তলার নিজ বাসায় খুন হন ব্লগার নীলাদ্রি চট্টোপাধ্যায় ওরফে নীলয় নীল। জানা যায়, দুপুর সাড়ে ১২টার দিকে কয়েকজন যুবক বাসা ভাড়া নেওয়ার কথা বলে ওই বাড়িতে ঢুকে পড়েন। তারা ধারালো অস্ত্র দিয়ে নিলয়কে আঘাত করতে থাকেন। ঘটনাস্থলেই নিলয় মারা যান। নিলয়ের গ্রামের বাড়ি পিরোজপুরে। তিনি ঢাকার একটি এনজিওতে গবেষণা কর্মকর্তা হিসেবে চাকরি করতেন। বাংলাদেশ বিজ্ঞান ও যুক্তিবাদী সংগঠনেরও সদস্য ছিলেন তিনি। নিলয় গণজাগরণ মঞ্চের কর্মী ছিলেন।
গত ১৫ মে’র নীলয় নীলের একটি ফেসবুক পোষ্টের মাধ্যমে জানা যায়, নীলয় আগেই বুঝতে পেরেছিলেন তাকে পেছন থেকে অনুসরন করা হচ্ছে। সে ব্যাপারে তিনি জিডি করতে চাইলেও থানা তা নেয়নি, বরং তাকে যত দ্রুত সম্ভব ‘দেশ ছেড়ে’ চলে যাওয়ার পরামর্শ দেওয়া হয়েছিল।
বাংলাদেশে একের পর এক ব্লগার হত্যা ও এ হত্যার বিষয়ে সরকারের নিরবতা আজ দেশের সমগ্র ব্লগার ও মুক্ত চিন্তার মানুষদের এক অজানা আতংকের দিকে নিয়ে যাচ্ছে! তাই আজ বাংলাদেশে সকল মুক্তচিন্তাার ব্লগারদের জীবন হুমকির মুখে বলে মনে করছেন অনলাইন এক্টিভিষ্টরা।
গণজাগরন মঞ্চের মুখপাত্র ডা. ইমরান এইচ সরকার বলেন, কাউকে হত্যা করা বা আঘাত করা ধর্ম রা নয়। সমাজের অন্ধকার দিকগুলো দূর করা না গেলে উগ্রবাদও দূর করা যাবে না। একটি মহল ব্লগারদের বিরুদ্ধে ঘৃণা ছড়াচ্ছে, উস্কানি দিচ্ছে। এটা বন্ধ হওয়া প্রয়োজন। আর হত্যা একটি জঘন্যতম অপরাধ। অতীতে ব্লগারদের ওপর আক্রমণ ও হত্যার বিচার না হওয়ায় এই পরিস্থিতির সৃষ্টি হয়েছে। বিচারহীনতার সংস্কৃতি অপরাধী ও জঙ্গিদের অপরাধ সংঘটনে উৎসাহিত করে। অতীতের ঘটনাগুলোর যদি সুষ্ঠু বিচার হতো এতগুলো হত্যাকান্ডের ঘটনা ঘটত না বলেও মনে করেন তিনি।
ছাত্রমৈত্রীর সাবেক সভাপতি বাপ্পাদিত্য বসু বলেন, নিলয় গণজাগরণ মঞ্চের একনিষ্ঠ কর্মী। যুদ্ধাপরাধের বিচার দাবিতে শাহবাগে গণজাগরণ মঞ্চের যে আন্দোলন শুরু হয়েছিল, সেখানেও নিলয়ের স্বতঃস্ফূর্ত অংশগ্রহণ ছিল। ব্লগার রাজীব হত্যার মধ্য দিয়ে ব্লগারদের হত্যার যে সংস্কৃতি গড়ে উঠেছে তা দিন দিন ভয়ঙ্কর থেকে ভয়ঙ্করতর হচ্ছে। ব্লাগার রাজিব হায়দারের হত্যার সুষ্টু বিচার হলে পরবর্তিতে আর কোন এরকম ঘটনা ঘটতো না বলে মনে করেন তিনি।
বাংলাদেশ অনলাইন অ্যাক্টিভিস্ট ফোরাম-বোয়াফ’র সভাপতি কবির চৌধুরী তন্ময় বলেন, অত্যন্ত দুঃখজনক হলেও সত্য, দেশের মেধাবী সন্তানদের একের পর এক হত্যার যে সংস্কৃতি গড়ে উঠেছে তা দেশ ও জাতির জন্য খুবই ভয়ঙ্কর যা ভবিষ্যত প্রজন্মেও মেধা বিকাশের বাধা স্বরূপ। একটি গোষ্ঠি পরিকল্পিত ভাবে ব্লগারদের হত্যার যে নীলনকশা তৈরি করেছিল তা নীলয় চৌধুরী হত্যার মাধ্যমে আবারও প্রামাণ করলো, ষড়যন্ত্রকারী এখনো সংঘবদ্ধ এবং মানুষ, মানবতা, মনুষত্ব ধ্বংস করতে এগিয়ে যাচ্ছে।
উলে­খ্য, ২০১৩ সালের ১৪ জানুয়ারি ব্লগার আসিফ মহিউদ্দিনকে হত্যার চেষ্টা করা হয়। ভাগ্যক্রমে তিনি বেচে যান। দুই বছরেও এ মামলাটির কোন অগ্রগতি হয়নি। 

