বাঁচাও সুন্দরবন



অধিদফতরে বসে ঝিমোয় কান্ত কুকুরের দল।
খানিক বাদে বাদে চিবোয় নিজের হাড়
চিবোয় সুন্দরবনের কাঠ, বাঘ ও মাছ
মাছ চিবোয়, হাড় চিবোয়, গাছ চিবোয়
বাঘ চিবোয়, চিবোয় দেশ।।
কান্ত শুকরের চোখে ভেসে ওঠে
বর্তমান ও পরিত্যাক্ত অতীত
হকার থেকে পাড়ার গলির বিড়ি দোকানদার
ট্রাক ড্রাইভার থেকে রক্তপ্রিয় শ্রমিক নেতা
দালালের পায়ে করে রাঘব বোয়াল
অতিমাত্রায় আত্মকামী থেকে মন্ত্রিসভা।
অসাম্যের সীমানা লুপ্ত জীবনের ছবি
ঘুম ভাঙে অধিদফতরের পুরোনো শুয়োরের
তবুও, দিব্যি চিবোচ্ছে নিজের হাড়,
সুন্দরবনের গাছ, বাঘ ও মাছ।।

