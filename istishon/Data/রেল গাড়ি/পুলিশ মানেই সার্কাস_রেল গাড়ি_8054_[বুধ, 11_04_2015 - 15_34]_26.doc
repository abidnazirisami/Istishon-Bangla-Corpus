পুলিশ মানেই সার্কাস


পুলিশ মানেই সার্কাস। হ্যা, আমাদের বাংলাদেশের পুলিশ। অনেকেরই প্রশ্ন জাগতে পারে, হঠাৎ পুলিশকে কেন সার্কাস বলছি। তাহলে আজকের পুলিশ সংশ্লিষ্ট দুটি ঘটনায় চোখ বোলানো যাক।
ঘটনা -১
‍আশুলিয়ায় চেকপোস্টে পুলিশ খুন : এসআই বরখাস্ত, আটক ২
বিস্তারিত:- আশুলিয়ার বাড়ইপাড়ায় শিল্প পুলিশের এক সদস্যকে কুপিয়ে হত্যা করেছে দুর্বৃত্তরা। এ ছাড়া আরও তিনজন আহত হয়েছেন। তারা চার জনই শিল্প পুলিশ-১ এর কনস্টেবল। আশুলিয়ার নবীনগর-চন্দ্রা মহাসড়কের নন্দন পার্কের সামনের পুলিশ চেকপোস্টে বুধবার সকাল সাড়ে ৭টার দিকে এ ঘটনা ঘটে। প্রত্যক্ষদর্শীরা জানান, গাজীপুরের চন্দ্রা থেকে একটি মোটরসাইকেলযোগে তিন দুর্বৃত্ত নন্দন পার্কের চেকপোস্টে পৌঁছলে দায়িত্বরত পুলিশ সদস্যরা তাদের গতিরোধ করেন। এ সময় কিছু বুঝে ওঠার আগেই মোটরসাইকেলে থাকা দুর্বৃত্তরা দুই পুলিশ সদস্যকে এলোপাতাড়ি কুপিয়ে আহত করে। এসময় বাকি তিন পুলিশ সদস্য ভয় পেয়ে বনের ভিতর দৌড়ে পালাতে গিয়ে পড়ে যায় এবং আরো দুজন পুলিশ সদস্য আহত হয়।
বি.দ্র.- পুলিশ সদস্যের সংখ্যা ছিলো মোট পাচজন আর হামলাকারির সংখ্যা ছিলো ৩ জন ( আশুলিয়া থানা থেকে পাওয়া তথ্য মতে)। পুলিশ সদস্যদের সবার কাছেই রাইফেল ছিলো।ঘটনা - ২
বেনাপোলে প্রিজন ভ্যন উল্টে ৪ পুলিশ আহত: পালিয়েছে অস্ত্র মামলার আসামি
বিস্তারিত:- যশোরের বেনাপোল পোর্ট থানা পুলিশের পিকআপভ্যান উল্টে ৪ পুলিশ সদস্য আহত হয়েছেন এবং ভ্যানে থাকা অস্ত্র ও গুলিসহ আটক এক আসামি হ্যান্ডকাপসহ পালিয়ে গেছেন। ওই আসামিকে আদালতে নেয়ার সময় এক সড়ক দুর্ঘটনায় পুলিশের পিকআপভ্যানটি উল্টে যায়।
এ দুর্ঘটনায় বেনাপোল পোর্ট থানা পুলিশের এক উপ-পরিদর্শক (এসআই), দুই কনস্টেবল ও পিকআপ চালক আহত হয়েছেন। বুধবার দুপুর একটার দিকে এ ঘটনা ঘটলেও পুলিশ বিষয়টি গোপন রাখেন।
এখন আপনারাই বিবেচনা করুন 'পুলিশ মানেই সার্কাস' কেন হবে না?

