সকাল ! একি জীবন


সকাল ! একি জীবন
=============
আজকাল নিজেকেও বিশ্বাস করতে ভীষণ ভয় হয়, ভীষণ !
আমার কবিতার নির্বোধ শব্দেরা হঠাৎ হঠাৎ স্ব শব্দে হেঁসে উঠে।
আমাকে ব্যঙ্গ করে। আমার অতীত গুলোকে কানের কাছে এসে ফিস ফিস করে বলে ।
আমার ভীষণ লজ্জা হয়। মাথার ভিতর কি যেন খেলে !
সকাল !
আমার একমাত্র কবিতার একনিষ্ঠ পাঠিকা ।
নিঃসঙ্গতার নৈশব্দের উৎসবের প্রধান বক্তা আমি হতে চাইনি !
একবার দেখুন ! কেবল একবার ভাল করে দেখুন …
আমার কবিতার শব্দেরা আজ কেমন নির্মম হয়ে গেছে !
মনে করো সকাল,
নিয়নে নির্বাক নিশ্চুপ কোলাহল হয়ে,
একদিন এই শহরের বুকে আমার প্রথম বেওয়ারিশ বর্ষা হওয়ার গল্প !
নাগরিক নগ্নতার দেয়াল দেয়ালে আর্তনাদের পেরেক ঢুকিয়ে কবি হওয়ার স্বপ্ন !
রূপালী রুক্ষতার অনিমেষ আঁধারে পরাজিত দিন গুলোর কথা !
অনন্ত নীলের উপেক্ষিত উপমার স্থবিরতা !
সকাল !
একি জীবন ! নাকি,
অনাবিল ব্যথার এক ডুব সাতার ?

