এবার কে_ - Who Is Next_



‘‘হু ইজ নেক্সট?’’- দেশে একের পর এক নৃশংসভাবে ব্লগার হত্যাকান্ডে ব্লগার ও অনলাইন এক্টিভিস্টদের মনে এখন একটাই প্রশ্ন। শুধু প্রশ্নই নয়, রাষ্ট্রযন্ত্রের প্রতি ধিক্কার ও ঘৃণাসহ তাদের মধ্যে বিরাজ করছে মহা আতঙ্ক। এ আতঙ্ক শুধু ব্লগার ও অনলাইন এক্টিভিস্টদের মধ্যেই সীমাবদ্ধ নেই, তা ছড়িয়ে পড়েছে সর্বস্তরের মুক্তমনা প্রগতিশীলদের মাঝে। প্রায় সকল ব্লগ ও ফেসবুকে মুক্তমনা লেখকদের পোস্টগুলোতে চোখ রাখলেই এই আতঙ্ক স্পষ্ট বোঝা যায়।
গত শুক্রবার নৃশংসভাবে হত্যা করা হলো ব্লগার ও মুক্তমনা লেখক নীলাদ্রি চট্টোপাধ্যায় (৪০) ওরফে নিলয় নীলকে। ঠিক একই কায়দায় হত্যা করা হয় ব্লগার আহমেদ রাজীব হায়দার, অভিজিৎ রায় ও ওয়াসিকুর রহমান বাবুসহ আরো বেশ কয়েকজন মুক্তমনা লেখককে। এভাবে একের পর এক হত্যাকান্ডে আতঙ্কিত ব্লগার ও মুক্তচিন্তার মানুষেরা। সবার প্রশ্ন, এরপরে কার পালা। এভাবে কি হত্যাকান্ড ঘটতেই থাকবে এসব হত্যার বিচার না হওয়াকেই নতুন হত্যাকা-ের জন্য দায়ী করছেন তারা।
চলমান ব্লগার হত্যাকান্ডের প্রেক্ষিতে বেশকিছু মুক্তমনা চিন্তাবিদ ও ব্লগারের অনলাইনে প্রকাশ করা মন্তব্য তুলে ধরা হলো।
মুক্তমনা চিন্তাবিদ ও লেখিকা তসলিমা নাসরিন তার ফেসবুক পোস্টে বলেন, ‘‘আহমেদ রাজিব হায়দার (থাবা বাবা), অভিজিৎ রায়, ওয়াশিকুর রহমান বাবু, অনন্ত বিজয় দাশ, নীলাদ্রি চট্টোপাধ্যায় (নিলয় নীল)। এরপর কে? অনেক ব্লগার দেশ ছেড়েছে। যারা আছে দেশে, তাদের কুপিয়ে মেরে ফেলা হবে। একজন ইসলাম-সমালোচকেরও অস্তিত্ব দেশে রাখা হবে না। হাসিনা ভয় পাচ্ছেন, নাস্তিকদের নিরাপত্তা দিলে তাঁকে না আবার নাস্তিক বলে ভাবা হয়। নাস্তিক বলে ভাবলে তার তো আবার মুসলমানের ভোট জুটবে না। দেশটাকে দেশের সরকারগুলোই পুরো নষ্ট করে দিয়েছে। যে ক’জন ইসলাম-সমালোচক অবশিষ্ট আছেন দেশে, দেশ ছাড়–ন। আজই। এক্ষুণি। দেশের চেয়ে জীবন বড়। এক দেশ গেলে আরেক দেশ পাবেন। জীবন গেলে জীবন পাবেন না।’’
এক্টিভিস্ট ও গণজাগরণ মঞ্চের মুখপাত্র ডা. ইমরান এইচ সরকার বলেন, বাংলাদেশে এখনো মানুষ ফুরিয়ে যায়নি। খুন, ধর্ষণ, নিপীড়ন, ধর্মের নামে সন্ত্রাস রুখে দিতে প্রয়োজনে আরো রক্ত দিতে প্রস্তুত আছি। আমাদের রক্তেই ধুয়ে মুছে পরিষ্কার করবো পুরো ৫৬ হাজার বর্গমাইলে উগ্র মৌলবাদ আর অপশক্তির বিষাক্ত ছোবল।
মুক্তমনা ইত্তিলা রায় ইতু বলেন, এতদিন ঘরের বাইরে মারতো, এখন ঘরে ঢুকে মারছে। আমি কিচ্ছু ভাবতে পারছি না, মূর্খদের দেশে জন্মানোর ফল এভাবে পেতে হয় বুঝি?
অনলাইন এক্টিভিস্ট নজরুল ইসলাম নিলয় নীলের স্ত্রী আশা মনির উদ্দেশ্যে বলেন, সান্ত¡না দেবার ভাষা আমার নেই। পারলে পালান। এই দেশে জন্মটাই আজন্ম অভিশাপ। কারো নিরাপত্তা নেই, গর্ভজাত সন্তান কিংবা অশীতিপর বৃদ্ধ। দেশ থেকে অন্য দেশে চলে যান।
এক্টিভিস্ট ওমর ফারুক লুক্স বলেন, আছেন আর কেউ, যারা ব্লগার হিসেবে নিরাপত্তা চেয়ে পুলিশকে নিজের নাম ঠিকানা দিয়ে এসেছেন? তাহলে এখনই পালান। খুনি আপনার পেছনে।
মুক্তমনা লেখিকা অন্নপূর্ণা দেবী (উম্মে হাবিবা) বলেন, হু ইজ দ্যা নেক্সট নয়! মনে হচ্ছে আমরা সবাই নেক্সট! শুনলাম নিলের ল্যাপটপ নাকি জানোয়ারেরা নিয়ে গেছে। ওর সাথে যাদের চ্যাট ছিল, তারা পার্সোনাল কনভারসেশন মুছে ফেলুন। এখন থেকে আর কাউকে সাবধান থাকতে বলব না। ঘরেও কোনো নিরাপত্তা নাই! যদি পারেন দেশ ত্যাগ করেন, ইন্ডিয়া হলেও সই! বাঁচা আগে, তারপর সব!
ব্লগার ‘পুঞ্জিভূত ক্ষোভ’ বলেন, নিলয়ের বাসা থেকে আশা মনির আত্মচিৎকার দেখে ফিরেছি। আর কিছুই করার ক্ষমতা নেই আমার, আমাদের কারো নাই। শুধু দেখে যাবো আর একেকজন মরতে রেডি হব।
মুক্তমনা আসিফুজ্জামান পৃথিল বলেন, আমরা যারা মনে করি, চাপাতির বিরুদ্ধে কলম ভালো অস্ত্র, তারা প্রথম শ্রেণীর বোকা ছাড়া আর কিছুই না।
ব্লগার সাগর কান্তি দেব বলেন, নরবলি দেয়া একটা সময় হিন্দু ধর্মে স্বীকৃত ছিল। কালে কালে সেই প্রথা অন্য ধর্মে চলে গেল। এবার বলি হওয়ার জন্য কাকে প্রস্তুত হতে হবে?
এক্টিভিস্ট নাজনিন টুম্পা বলেন, কিছুই বলব না আর। এদেশে মুক্তমনা হত্যার কোনো বিচার নেই। শুধু বলব লেখালেখি ছেড়ে দিন। আর কাউকে হারাতে চাই না।
ব্লগার উল্লাস চৌধুরী বলেন, সত্যি বলতে নিলয়দা মারা যাওয়াতে আমার একটুও কষ্ট হচ্ছে না। বরং ভয় লাগছে। বেশ ভয়। এই ভেবে যে, অন্তত এইবার আমি না মরলেও হয়তো পরবর্তীতেই আমার পালা।
জানা গেছে, ব্লগার ও মুক্তমনা লেখকদের বিশেষ টার্গেটে নিয়েছে ধর্মীয় উগ্রবাদীরা। এজন্য আলাদা আলাদা হিটলিস্ট তৈরি করছে তারা। উগ্রপন্থীদের এমন হিটলিস্টে আছেন কমপক্ষে ৮৪ জন। এই ৮৪ জনের মধ্যে শুধু যে ব্লগার রয়েছেন তা নয়, রয়েছেন প্রগতিশীল দলের সংগঠক, বিভিন্ন প্রগতিশীল আন্দোলনের সংগঠক, মুক্তমনা, প্রগতিশীল লেখক ও সাংবাদিক।
একজন দু’জন নয়, দেখতে দেখতে নৃশংস নরবলির শিকার হয়েছেন ৮ জন। এছাড়াও হামলার শিকার হয়েছেন বেশ কয়েকজন। ঢাকা বিশ্ববিদ্যালয়ের বাংলা বিভাগের শিক্ষক ড. হুমায়ুন আজাদ থেকে শুরু ব্লগার নীলাদ্রি চট্টোপাধ্যায় ওরফে নিলয় নীল পর্যন্ত মোট ৮ জন প্রাণ হারান মৌলবাদের গুপ্ত হামলায়। এর প্রতিটি হত্যাকা-েরই ধরন একই। কেন এ হত্যাকা-, এ প্রশ্নের সঠিক উত্তর নেই আইনশৃঙ্খলা রক্ষাকারী বাহিনীর কাছেও।
অধ্যাপক হুমায়ুন আজাদ: ২০০৪ সালের ২৭ ফেব্র“য়ারি রাতে একুশে বইমেলা থেকে বাসায় ফেরার পথে বাংলা একাডেমীর সামনে দুর্বৃত্তরা হুমায়ুন আজাদের ওপর আক্রমণ চালায় এবং তাঁকে হত্যার চেষ্টা করে। তিনি বিদেশে উন্নত চিকিৎসা নিয়ে কিছুটা সুস্থ হওয়ার পর ওই বছরের ১১ আগস্ট জার্মানিতে মারা যান।
ব্লগার রাজীব হায়দার শোভন (থাবা বাবা): ২০১৩ সালে ১৫ ফেব্র“য়ারি গণজাগরণ মঞ্চের আন্দোলন শুরুর ১০ দিনের মাথায় রাজধানীর মিরপুরের কালসীতে বাসার সামনে একই কায়দায় কুপিয়ে হত্যা করা হয় ব্লগার আহমেদ রাজীব হায়দারকে।
ব্লগার আশরাফুল আলম: একই বছরে অর্থাৎ ২০১৩ সালের ১ অক্টোবর সাভারে ব্লগার আশরাফুল আলমকেও কুপিয়ে হত্যা করে উগ্রবাদী ধর্মীয় সন্ত্রাসীরা। এই হত্যাকান্ডেরও কোন কুল কিনারা হয়নি।
অধ্যাপক এ কে এম শফিউল ইসলাম: গত বছরের ১৫ নভেম্বর বিকাল ৩টার দিকে রাজশাহী মহানগরীর বিহাস এলাকায় রাজশাহি বিশ্ববিদ্যালয়ের সমাজবিজ্ঞান বিভাগের অধ্যাপক ড. এ কে এম শফিউল ইসলামকে কুপিয়ে হত্যা করা হয়।
বিজ্ঞান লেখক অভিজিৎ রায়: বইমেলা থেকে বাসায় ফেরার পথে ঢাকা বিশ্ববিদ্যালয়ের টিএসসির মোড়ে গত ২৬ ফেব্র“য়ারি দুর্বৃত্তরা পিছন থেকে চাপাতি দিয়ে কুপিয়ে হত্যা করে বিজ্ঞান লেখক ও মুক্তমনা ব্লগের প্রতিষ্ঠাতা ড. অভিজিৎ রায়কে। এ সময় তার স্ত্রী রাফিদা আহমেদ বন্যাও গুরুতর আহত হন।
ব্লগার ওয়াশিকুর বাবু: অভিজিৎ রায় হত্যাকান্ডের এক মাস যেতে না যেতেই গত ৩০ মার্চ তেজগাঁওয়ের দণি বেগুনবাড়িতে সকাল সাড়ে ৯টার দিকে বাসা থেকে বের হওয়ার পর ওয়াশিকুর রহমান বাবুকে (২৬) রাস্তায় চাপাতি দিয়ে মাথায় আঘাত করে খুন করা হয়।
লেখক ও ব্লগার অনন্ত বিজয় দাশ: গত ১২ মে সকাল সাড়ে নয়টার দিকে ব্লগার ও লেখক অনন্ত বিজয় দাশ দুর্বৃত্তদের হামলায় খুন হয়েছেন। তিনি মূলত মুক্তমনা ব্লগে লিখতেন। পাশাপাশি তিনি ‘যুক্তি’ নামের একটি পত্রিকার সম্পাদক ছিলেন।
ব্লগার নীলাদ্রি চট্টোপাধ্যায় (নীলয় নীল): গত শুক্রবার দুপুর সাড়ে ১২টার দিকে খিলগাঁও গোড়ানের ১৬৭ নম্বর বাড়ির পঞ্চম তলার নিজ বাসায় একই কায়দায় খুন হন ব্লগার নীলাদ্রি চট্টোপাধ্যায় ওরফে নীলয় নীল। জানা যায়, কয়েকজন যুবক বাসা ভাড়া নেওয়ার কথা বলে ওই বাড়িতে ঢুকে ধারালো অস্ত্র দিয়ে তাকে আঘাত করতে থাকে। ঘটনাস্থলেই মারা যান নিলয়।
শুধু খুন নয়, এর দুই দফায় আঘাতের শিকার হন ব্লগার আসিফ মহিউদ্দিন। ২০১৩ সালের ১৩ জানুয়ারি রাতে উত্তরায় নিজ বাসার সামনে চাপাতি দিয়ে কুপিয়ে আহত করা হয় তাকে। একই বছরের ৭ মার্চ রাতে মিরপুরের পূরবী সিনেমা হলের কাছে কুপিয়ে জখম করা হয় ব্লগার সানিউর রহমানকে। ২০১৩ সালের জুনে এলিফ্যান্ট রোড এলাকায় কোপানো হয় গণজাগরণ মঞ্চের কর্মী ও ব্লগার রাকিব আল মামুনকে।

