জার্মানিতে শরণার্থী শিবিরে পোশাক খুলে নগ্ন করা হত


শরণার্থী শিবিরে পোশাক খুলে নগ্ন করা হত : জার্মান নারী

খুনের হুমকি। অবিরত লিঙ্গ বৈষম্যের শিকার। পোশাক খুলে নগ্ন করার হুমকি। এক জার্মান নারীর জবানবন্দিতে উঠে এল উদ্বাস্তু রেজিস্ট্রেশন শিবিরে কাজ করার এমনই ভয়াবহ অভিজ্ঞতার কথা। জানালেন, 'কানের কাছে উদ্বাস্তুরা সারাক্ষণ চিৎকার করে যাচ্ছে, 'কোতল করে দেব তোমাকে।' অবশেষে তাই চাকরি ছাড়ার সিদ্ধান্ত নিয়েছেন তিনি।
তাঁর ভয়াবহ অভিজ্ঞতায় উঠে এসেছে একের পর এক রোমহর্ষক ঘটনার কথা। তিনি বলেন, এক এক সময় এক এক কাগজ নিয়ে হাজির হত তারা। এরপর আপনি যদি একটু টাইট পোশাক পরে যান, তাহলে আপনার দিকে ছুঁড়ে আসবে নানারকম কু-ইঙ্গিত। বাধ্য হয়ে তাই ঢোলা প্যান্ট ও গলাবন্ধ জামা পরে যেতে হত।
হামবুর্গ রেজিস্ট্রেশন ক্যাম্পে ওই নারীর কাজ ছিল শরণার্থীদের অ্যাসাইলাম খুঁজে পেতে সাহায্য করা। নিজের পরিচয় প্রকাশে অনিচ্ছুক ওই নারী জানিয়েছেন, সেই কাজের দৌলতে ইতিমধ্যেই তাঁর বহু সম্মানহানি ঘটেছে। উদ্বাস্তুরা শুধু যেকোনাে মূল্যে তাদের পুরনো বিলাসী জীবন ফিরে পেতে চান। আর আপনি যদি তা দিতে না পারেন, তাহলেই আপনি তাদের চক্ষুশূল হয়ে গেলেন। জানিয়েছেন ওই নারী।
নাম প্রকাশে অনিচ্ছুক ওই নারী জানিয়েছেন, জার্মানিতে আশ্রয় নেওয়া শরণার্থীদের সাহায্য করতে প্রথম প্রথম তিনি বেশ উৎসাহী ছিলেন। নিজে থেকেই এগিয়ে গিয়েছিলেন তাঁদের সাহায্যে। কিন্তু, ধীরে ধীরে পরিস্থিতি বদলাতে শুরু করলে তাঁর ভুল ভাঙে। তাঁর উপলব্ধি ভ্রান্ত বলে বোঝার সঙ্গে সঙ্গেই তাই সেখান থেকে চলে আসার সিদ্ধান্ত নেন তিনি। ২০১৫-র থেকে শীতের সময় থেকে ক্যাম্পে ছিলেন ওই জার্মান নারী।
ওই নারী বলে চলেন, 'তোমার কাছে শরণার্থীরা এসেই প্রথমে ভালো ফ্ল্যাট আর গাড়ি চাইবে। সেখানেই শেষ নয়। তাঁদের হাতে একটা ভালো চাকরির নিয়োগপত্র ধরিয়ে দিলে, আরও ভালো হয়। দাবি মোতাবেক জিনিস না পেলেই তারা তখন আক্রমণাত্মক হয়ে ওঠে। হৈ হট্টগোল জুড়ে দেয়। একবার সিরিয়া ও আফগান শরণার্থীরা অনশনে বসার হুমকিও দেয়। এক আরব ব্যক্তি তো খুনের হুমকিও দিয়ে বসেন।' তিনি জানান, এর চেয়ে আরও ভয়ানক শিবিরে নারী কর্মীদের প্রতি তাঁদের ব্যবহার। 'আপনি নারী হলে অদ্ভুত চোখে ওরা তাকিয়ে থাকবে আপনার দিকে। জোরে জোরে শিস দিবে। নিজেদের মধ্যে আপনাকে নিয়ে হাসি-ঠাট্টা করবে। আর তারপর অশ্লীলভাবে হেসে উঠবে। এমনকী, আপনার অনুমতির তোয়াক্কা না করেই খচখচ করে ক্যামেরা ঝলসে উঠবে। আপনার ছবি তুলে নেবে ওরা।'
যদিও সবাই সমান নয় বলেই জানিয়েছেন ওই নারী। কিন্তু, তাঁর মতে ৯০ শতাংশ শরণার্থীই এরকম। তাদের সঙ্গে কাজ করা ভয়াবহ অভিজ্ঞতা। এর মধ্যে অবশ্য নতুন করে উদ্বেগ বাড়িয়েছে বর্ষবরণের রাতে জার্মান শহর কলোজেনে নারীদের গণশ্লীলতাহানির হওয়ার ঘটনা। প্রতিক্ষেত্রেই অভিযুক্তরা ভিনদেশি, বাইরে থেকে এসেছে। আর এসব কিছুর পর প্রশ্ন উঠছে শরণার্থীদের প্রতি জার্মান চ্যান্সেলর অ্যাঞ্জেলা মার্কেলের উদার মানসিকতা নিয়েও।
** আর্টিকেলটি বাংলাদেশি একটি জাতীয় দৈনিক থেকে নেয়া।

