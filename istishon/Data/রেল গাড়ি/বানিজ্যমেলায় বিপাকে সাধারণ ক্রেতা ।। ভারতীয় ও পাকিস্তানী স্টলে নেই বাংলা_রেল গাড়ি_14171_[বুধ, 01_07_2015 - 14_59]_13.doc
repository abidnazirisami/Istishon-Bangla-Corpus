বানিজ্যমেলায় বিপাকে সাধারণ ক্রেতা ।। ভারতীয় ও পাকিস্তানী স্টলে নেই বাংলা


বাংলা ভাষা বর্তমানে নানাভাবে আক্রান্ত হচ্ছে। যার ফলে প্রতিনিয়ত আমাদের মাতৃভাষার সৌন্দর্য্য বিলীন হচ্ছে। এরই ধারাবাহিকতায় বানিজ্যমেলার বিভিন্ন স্টলে নানাভাবে বিকৃত হচ্ছে বাঙ্গালীর প্রাণের ভাষা বাংলা। বানিজ্যমেলার স্টলগুলোতে ঘুরে দেখা গেছে, বেশীরভাগ বিদেশী স্টলেই চলছে বাংলাভাষার বিকৃতি। এর মধ্যে কিছু বিদেশী স্টলে বাংলাভাষী সেলসম্যান থাকলেও ভারতীয় ও পাকিস্তানী স্টলগুলোতে নেই বাংলা ভাষার ছিটে ফোটাও। আবার এদের মধ্যে যারা বাংলাদেশী রয়েছেন তারাও নিজেকে ওভার স্মার্ট হিসেবে উপস্থাপন করতে ইচ্ছাকৃতভাবেই এড়িয়ে যাচ্ছেন মাতৃভাষাকে।
রাজধানীর ঐতিহ্যবাহী বানিজ্যমেলার এই বিশাল সমাহারে সাধারণ মানুষ ছুটে আসেন প্রয়োজনীয় জিনিসপত্র কেনাকাটা করতে। এদের মধ্যে অনেকেই হিন্দী এবং উর্দু ভাষা না জানার কারণে পড়েন বিপাকে। এসব বিদেশী ভাষা না জানা অনেকেই লজ্জায়, আবার এসব ভাষা জানা সত্তে¡ও অনেকেই ঘৃনায় এসকল স্টলের ধারেকাছেও ভিড়েন না।
মেলায় ঘুরতে আসা দর্শনার্থী আসাদ মাহমুদ জানান, ভাষা একটি সক্রিয় যোগাযোগ মাধ্যম। ভাষার ক্রমশ পরিবর্তন অবশ্যম্ভাবী। কিন্তু ভাষার বিকৃতি কখনোই কাম্য নয়। যেখানে ২১ ফেব্র“য়ারীকে আন্তর্জাতিক মাতৃভাষা দিবস হিসেবে আখ্যায়িত করা হয়েছে, সেখানে বাংলাদেশের মাটিতেই বাংলা ভাষাকে বাদ দিয়ে অন্য ভাষার ব্যবহার অত্যন্ত লজ্জাজনক ও বাঙ্গালী জাতির জন্য ঘৃণার। ভারত ও পাকিস্তানের স্টলে ঢুকে সেখানে বাংলাভাষা বলতে না দেখে ধাক্কা খেতে হয়। মেলা বাংলাদেশে হচ্ছে, সুতরাং এখানে বিদেশী স্টলগুলোতে বাংলাভাষাভাষী সেল্সম্যান থাকবে এটাই স্বাভাবিক। কিন্তু ওখানে বাংলার নামগন্ধও নেই। বাংলাদেশের সেল্সম্যান থাকলেও তারাও বাহাদুরি ফলাতে দিব্যি তারা উর্দু কিংবা হিন্দিতে কথা বলছেন। রক্ত দিয়ে কেনা এই বাংলা ভাষাকে যারা অবহেলার মাধ্যমে বিকৃত করছে তাদের প্রতি মেলা কর্তৃপ ও সরকারের যথাযথ ব্যবস্থা নেয়া দরকার।
সরেজমিনে মেলা ঘুরেও একথার সত্যতা দেখা যায়। পাকিস্তানী স্টলে ঢুকে দেখা যায়, সেখানে প্রায় সব সেল্সম্যানই নিজেদের সাথে উর্দু ভাষায় কথা বলছেন। এমনকি সেখানে থাকা বাংলাদেশী সেল্সম্যানরাও বাংলার পরিবর্তে কথা বলছেন উর্দুতে। একজন তার বাড়ি কোথায় জিজ্ঞেস করতেই তিনি জানান তার বাড়ি পাকিস্তানে। পরবর্তীতে সাংবাদিকদের প্রশ্নের মুখে পড়ে তিনি স্বীকার করেন তার বাড়ি রাজশাহীতে।
বর্তমানে দেশে বিভিন্নভাবে বাংলা ভাষাকে বিকৃত করা হচ্ছে। এর মধ্যে তরুণ-তরুণীরাই জেনে না জেনে প্রতিনিয়ত নানাভাবে ভাষার বিকৃতি ঘটিয়ে চলেছে। বর্তমানে বিদেশী ভাষার আগ্রাসনের মাধ্যমে ভাষার বিকৃতি শুরু হয়ে যায় প্রাথমিক পর্যায় থেকেই। এছাড়াও বিভিন্ন সাইনবোর্ড, বিজ্ঞাপনী বিলবোর্ডের ব্যবহৃত ভুল বানান দেখতে দেখতে অনেকেই সঠিক বানানই ভুলে যাচ্ছে। তাছাড়া বহুল প্রচলিত এফএম রেডিওগুলোতে কান পাতলেই বোঝা যায়, ইদানীং যেন শুদ্ধ বাংলা ভাষার প্রচলন উঠেই গেছে। এমনকি অনলাইন মিডিয়াগুলোতেও যথাযথভাবে শুদ্ধ বাংলা ভাষার ব্যবহার হচ্ছে না। ##
ফেসবুকে রেলগাড়ী : - https://www.facebook.com/aminai84

