১৬ অক্ষরে ১৬ লাইনের কবিতা


স্বপ্ন দেখতে নেই মানা
জরীফ উদ্দীন
=====================
স্বপ্ন ভাঙ্গার ডাক দিয়ে কে যাও তুমি ভাই?
আমি স্বপ্ন বুনি, স্বপ্নে যেথায় সেথায় যাই।
হতাশ মনে যাচ্ছ চলে, যাও যেথায় খুশি
খেতে পার ভাত-ডাল কিংবা লবন ভূষি।
ভাবছ আমি স্বপ্ন দেখি বাস্তবে নাই কিছু,
স্বপ্ন একদিন সত্যি হবে ছাড়ছিনা পিছু।
চলনা তুমিও স্বপ্নের রাজ্যে সাথে আমার,
পালাবে যত হতাশা, দুঃখ, কষ্ট তোমার।
স্বপ্নে খাওয়া, স্বপ্নে বেড়ানো, স্বপ্নই আসল
স্বপ্নে আমি গড়তে পারি যমুনার মহল।
হতে পারি স্বপ্নে মহারাজ পাশে মহারানী
রাজ্যে দুঃখ নেই, কষ্ট নেই, নেইকো গ্লানি।
স্বপ্নে আমি ঘুরতে পারি সারথি ছাড়া রথে
সপ্তাকাশ ভ্রমণ করতে পারি শূন্য পথে।
নিমিশে পাড়ি দেই সাত সমুদ্র-তেরো নদী
স্বপ্ন দেখতে নেইকো মানা, ইচ্ছে কর যদি।

