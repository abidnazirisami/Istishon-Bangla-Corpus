বৃষ্টি ও বাস্তবতা 


বাইরে আষাঢ়ের বর্ষণ
অবিরাম সেই সকাল থেকে
থামার নামগন্ধ নেই।
চলো না বৃষ্টিতে নেমে
কাকতাড়ুয়ার মত ভিজি?
"না, আমার যে অনেক কাজ
তাছাড়া বাবুটার জ্বর-সর্দি
আজকাল আমারও সহ্য হয়না।"
তাহলে আমি একাই ভিজি।
"তোমার না জ্বর? "
ও তো হয়েই থাকে।
"বসে থাক একটুও নড়বে না।
আমি আচ্ছি। "
ও বারান্দা পেড়িয়ে রান্না ঘরে যায়
একটু পর ফিরে আসে
"চলো এখন খাবে
ভুনাখিচুড়ি, গরুর মাংস........."
ও আরও কিছু বলতে যাচ্ছিল
আমি বললাম কেন এত আয়োজন?
ও হাসল কিছু বলল না
হাসিটা আজও আমাকে বিমোহিত করে
ভুলে যাই আমার কিছু দুঃখ আছে
ছন্নছাড়া জীবনটা পায় দিশা
পথ হাড়া নাবিকের মত।
ভাবনা হঠাৎ করেই মাথায় চাপে
আমি যে ক্ষনিকের অতিথি
হয়ত এখনই পথে হারিয়ে যাব
আর কোনদিন দেখা হতেও পারে
চত্রাকার বসুধায় চলতে চলতে।
তার চেয়ে একটু বস
কাজ সেতো রোজ হচ্ছে
একটু গল্প করি
সেই ফেলে আসা দিনের
না থাক ওগল্পগুলো নেই এখন
হয় কবরে শায়িত নয়ত চিতায় প্রজ্জলিত
জানই তো আমি কবিতা ভালবাসি
তুমি একটা কবিতা অাবৃতি কর
"কোন কবিতাটি?"
কবিতা থাক, যখন খুঁজেই পাচ্ছ না
একটা গান শুনাতেও পার
রবীন্দ্র-নজরুল-মান্না দে
কিংবা ভাওয়াইয়া হলেই চলবে।
সে হা করে আমার দিকে তাকাল
একটুও পরিবর্তন হয়নি তার
সেই প্রথম দিনের তাকানোর মতই।
"তুমি না খুব জ্বালাতে পার
সেই কতদিন পর দেখা
আমাদের প্রথম দেখা বৃষ্টিতে......."
আর থাকতে চাইনা এখানে
ভাবলাম বৃষ্টিতে চলে যাই
ভিজতে ভিজতে।
কি লাভ ওকে জ্বালিয়ে?
আমি তো ওর জ্বালানোর কেউ না
পথেই আমার বাস
ঘরের মানুষকে কষ্ট দিতে চাইনা
সত্যিই পা বাড়ালাম বাইরে যাবো।
সে হাতটা টেনে ধরল
পিছনে ফিরে দেখি
তার চোখে পানি
"আমাকে ছেড়ে যাচ্ছো? "
পরিবার, সমাজ ওরা তাই চায়।

