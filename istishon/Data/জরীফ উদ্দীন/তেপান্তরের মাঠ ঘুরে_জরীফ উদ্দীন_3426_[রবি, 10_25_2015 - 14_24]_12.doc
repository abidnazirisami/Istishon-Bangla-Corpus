তেপান্তরের মাঠ ঘুরে


ছোট বেলা মানে আজগুবী কিছু ভাবনা। হাজারো প্রশ্ন আর অলিক স্বপ্নের খেলা ঘর, মা-বাবার শাসন, আদর, মায়া, মমতা আর একরাশ দুষ্টামীর নর্দমা। এমনি কিশোর বেলার রোমাঞ্চিত গল্পের পটভূমিতে রচিত ‘চলো যাই তেপান্তরের মাঠে’। গল্পের সূচনা প্রচলিত ছড়া দিয়ে “তেপান্তরের মাঝে আছে / রাজকুমারীর বাড়ি / রাজকুমারী হরণ করে আনবে তারে / অনেক যুদ্ধ করি।” যা পড়ে শুভ্র প্রেমে পরে ৭ম শ্রেণিতেই রাজকুমারীর। আর স্বপ্ন দেখে তেপান্তরের মাঠে যাওয়ার।
তারপর বিভিন্ন দুষ্টামী, অন্য মানুষের ক্ষতি করে একদিন লাপাত্তা হয়ে যায় শুভ্র সঙ্গে থাকে আদিত্য, উপকারী বন্ধু কুমির এবং অবিভাবক হিসাবে খিজির (আঃ) তারপর নৌকায় করে দুঃসাহসীক অভিযান। এ ঘাট থেকে ও ঘাট এভাবে সেন্টমার্টিন হয়ে সোজা তেপান্তরের মাঠ। চলতে চলতে এগিয়ে চলে গল্প। পথে সঙ্গি হয় আর দু’জন।
তরুণদের কোন কিছু করতে ইচ্ছা শক্তিই যে বেশি প্রয়োজন তা বারবার মনে করে দেন লেখক। তরুণদের করেন স্বপ্নীল। তুলে ধরেন বাংলার নৌপথের আদি অন্ত। লোকমুখে প্রচলিত খিজির (আঃ) এর অলৌকিক ঘটনা। মানুষের চালচিত্র।
শেষের দিকে গল্পের ছন্দপতন। তেপান্তরের মাঠ থেকে ফিরে শুভ্রর অস্তিরতা বাড়ির পথে নৌকায় এসে ট্রেনে চড়ে নতুন বিপদ আর আদম পাচারকারীর খপ্পরে পরা। নিজ বুদ্ধি বলে বেঁচে যাওয়া। অতঃপর হারিয়ে যাওয়া অন্ধকার জগতে। এক্ষেত্রে সমাজের বাস্তব চিত্র লেখক তুলে ধরেন সুনিপুন হাতে যা বোদ্ধা পাঠক মেনে নিবেন অবলীলায়। অবশেষে লেখক আমাদের হতাশা থেকে ফিরিয়ে এনে জুটে দেন শুভ্রর একটি ভালো চাকরী এবং হঠাৎ বদলে যাওয়া।
উপন্যাসের গল্পটি শুধু গল্পই নয়। এতে খুঁজে পাওয়া যায় বাংলার সবুজ-শ্যামল মনোরম দৃশ্য, মানুষের লৌকিক বিশ্বাস আর আল্লাহর উপর পূর্ণ আস্থা এবং সমাজের মুখোশধারী গোষ্টির মুখোশ উম্মোচন করেন হাটে হাড়ি ভাঙ্গার মত। বইটিতে ইতিহাস, ভূগোল, লৌকিক গল্প, সাধারন জ্ঞান কিছুই যেন বাদ নেই উপন্যাসটিতে। আমি মনে করি নতুন প্রজন্মকে একবার হলেও অত্র বইটি পড়া দরকার
চলো যাই তেপান্তরের মাঠে
হায়দার বসনিয়া
পাল প্রকাশনা
প্রচ্ছদঃ মনোয়ারুল মিঠু

