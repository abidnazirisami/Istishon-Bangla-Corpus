জয়তু ভ্যাট, জয়তু মূর্খতা


কথা বললেই দোষ তারপরও চুপ থাকতে পারলাম না। ভ্যাট নিয়ে অনেক পক্ষ বিপক্ষ কথা শুনলাম, পড়লাম। ইচ্ছে ছিল কিছু বলব না। কারণ আমি বেসরকারি বিশ্ববিদ্যালয়ে পড়ি না আবার যে ভ্যাট নেওয়া হবে তার ভাগ পাবনা ওনাদের মত তবে সুবিধা পাব জাতীয় বিশ্ববিদ্যালয়ের জাতীয় ছাত্র হিসাবে।
আমাদের দেশ বিশ্বের অন্যান্য দেশের চেয়ে শিক্ষাক্ষেত্রে পিছিয়ে। কেন পিছিয়ে তা আর নতুন করে বলার প্রয়োজন মনে করি না। আপনারা সে সম্পর্কে ভালো জানেন। এমতাবস্থায় এই দেশের সরকারের উচিৎ যে কোন উপায়ে শিক্ষাকে এগিয়ে নিয়ে যাওয়া। কিন্তু তা নেই, শিক্ষাকে কিভাবে আরও সংকুচিত করা যায় তাই নিয়ে মেতেছে। বুঝিনা রাষ্ট্রে যখন কোন পণ্যকে প্রচার ও প্রসারের আওতাধীন আনা হয় তখন তা সুলভ মুল্যে বাজারজাত করণ করা হয় আর কোন পণ্যকে বাজার থেকে বিদায় জানাতে বা মানুষের অরুচি সৃষ্টি করতে তাতে ভ্যাট বাড়ানো হয়। ( শিক্ষাকে পণ্য আমি মনে করি না বড় বাবুদের কথায় পেয়েছি)। সরকার কি তাই চাচ্ছে যে এ দেশ থেকে বেসরকারি বিশ্ববিদ্যালয় বিলুপ্ত করতে? সেটা হলেও হতে পারে কারণ সেখান থেকে প্রতি বছর তো অনেক শিক্ষার্থী বাহির হচ্ছে। তা ছাড়া বিশ্ববিদ্যালয় ও জাতীয় বিশ্ববিদ্যালয়ের শিক্ষার্থী তো আছেই। সরকার তাদের চাকরি দিতে ব্যর্থ। যদি তাই না হত তাহলে আজ বেকার সমস্যা থাকত না। সরকার এই ব্যর্থতা ঢাকতে এটা নতুন ফন্দি নয়ত। তাছাড়া আমলাদের বেতন কি এই ভ্যাট থেকে তুলতে চায়? হয়ত। দেশ, জাতি ধ্বংস হলে কার বা কি? সময় শুধু অপেক্ষার। ইতিহাস স্বাক্ষী, পূর্বে যা হয়েছিল তাই হবে।
জয়তু ভ্যাট, জয়তু মূর্খতা।

