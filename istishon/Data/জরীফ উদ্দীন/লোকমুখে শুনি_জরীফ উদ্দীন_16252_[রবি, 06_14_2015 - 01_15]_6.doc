লোকমুখে শুনি


অন্যের মুরগি খাওয়া
জরীফ উদ্দীন
========================
এক মহিলা বাড়িতে ধান শুকাচ্ছিলেন। হঠাৎ করে পাশের বাড়ির একজনের মুরগি এসে ধান খাওয়া শুরু করল। মহিলার হাতের কাছে বটি ছিল তাই দিয়ে ঢিল ছুড়ল। মুরগি গায়ে লেগে ঝাপটানো শুরু করছে। মহিলা এখন কি করবে? যার মুরগি তাকে বলাও বিপদ। তারাতারি মুরগি জবাই করে। এবং কেউ দেখার আগে রান্না করে রেখে দেয়। রাতের বেলা স্বামী এসে ভাত খেতে বসে দেখে মুরগির মাংস। স্বামী মহা খুশি নিশ্চয় শ্বশুর বাড়ি থেকে পাঠিয়েছে। তারপরও কৌতূহল দমিয়ে রাখতে না পেয়ে স্ত্রী কে জিজ্ঞাসা করল,
মুরগির মাংস পেলে কোথায়?
মহিলা সহজ ভাষায় সব বলে দিল। স্বামী তো মহা রাগ।
আমি একজন হুজুর মানুষ। মানুষের না বলা মুরগি দিয়ে ভাত খাবো? হ্যা, তুমি এ কি করছো?........"
স্ত্রী রাগ করে মাংসের বাটি তুলে রাখল। লবন এনে দিয়েছে ভাত খাওয়ার জন্য। স্বামী বলল,
আচ্ছা ঠিক আছে, মুরগি আমাদের নয় কিন্তু ঝোল করছো, পানি কার?
কেন আমাদের।
মরিচ, পেয়াজ, রসুন, আদা, তেল, লবন এগুলো কার?
আমাদের।
যে খড়ি দিয়ে রান্না করছো। এগুলো কার?
আমাদের।
তাহলে নিয়ে আসো ঝোল দিয়ে খাবো। এটা খাওয়া পাপ হবে না। স্ত্রী ঝোল দিতে শুরু করছে। মাংস ভাতের থালিতে যখন পড়ল তখন স্ত্রী তুলতে গেলে স্বামী মুখ গম্ভীর করে বলল,
যা রিজেকে আছে তা খেতে দাও। ওটা আমার রিজিকে আছে। এই বলে বাটির মাংস সাবাড় করল।
কি বুঝলেন?

