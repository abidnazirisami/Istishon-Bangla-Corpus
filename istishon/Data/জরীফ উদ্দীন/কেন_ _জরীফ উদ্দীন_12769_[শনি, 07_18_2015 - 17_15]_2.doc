কেন_ 


তোমাদের ঘরে ঈদ-পূজা'র আনন্দ প্রতিদিন,
ওদের কেন দুঃখ নিত্য সাথী, হয় নাকো লীন?
তোমরা খাও সদা কোরমা-পোলাও-গোস্ত
ওদের চুলায় আগুন কেন থাকে অস্ত?
নিত্য পড় নতুন কাপড়, সাজো তোমরা সাধু
ওদের গায়ে নতুন পোশাক কেন ওঠেনা কভূ?
তোমাদের ছেলে-মেয়েরা পড়ে উন্নত স্কুলে
ওদের ছেলে-মেয়েরা কেন দৌড়ায় জীবিকার সন্ধানে?
তোমরা সবে যাচ্ছো মাদ্রাজ-সিঙ্গাপুর একটুতে
ওরা কেন রোগে-শোকে কাতরায় বিনা চিকিৎসাতে?
তোমরা থাক অট্টালিকায় সুখ-শান্তি করে
ওদের কেন দুচোখের পানি নিত্য ঝড়ে?
ওদের ঘামে তোমাদের হয় গুল-বাগিচা
কেন বিদায় নেয়না ওদের জন্মসূত্রে পাওয়া দারিদ্র্যতা?
তোমাদের ওদের কেন হেথায় এত পার্থক্য?
তোমরা মালিক, ওরা শ্রমিক নেই কেন ঐক্য?
ওদের কি নেই প্রয়োজন বাঁচার অধিকার?
সমতা কি হবেনা মালিক-শ্রমিক জনতার?
_______________________
জরীফ উদ্দীন
১৮/০৭/২০১৫

