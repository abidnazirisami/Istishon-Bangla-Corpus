ভাত খাস কিয়ারে __ 


 কি খাস ?
বিরি খাই?
সারাদিন কি খাস ? সকাল,বিকাল,রাইত ? খালি বিরি খাইয়া থাকস ?
না ভাত খাই।
ভাত খাস কেন?
ভাত খাই কেন মানে?আমরা তো সবাই ভাত খাই।
সবাই ভাত খাই? সব মানুষ ই তর মত তিন বেলা এক সাঙ্কি কইরা ভাত গিলে ?
কেন তুই কি কম খাস নাকি ?
না আমিও কম খাই না, কিন্তু তুই কি মনে করস সবাই ভাত খায়? যেমন পাঞ্জাবী বা আমেরিকান রা ?
না তা খাইব কেন? ওরা কেউ রুটি খায় , আরও কি কি জানি খায়।
তাইলে তুই আমি ভাত খাই কেন ?
কারন আমরা আগের থিকাই ভাত খাই।
আচ্ছা এই ভাত খাওয়া আমরা কবে শিখলাম ?
তাতো জানি না।
তা জানবা কেন ? তোমার জানা দরকার সরোয়ারদি উদ্যানে হাত কাটা রুবেল এর কাছে ৫০ টাকা পুটলা গাঞ্জা পাওয়া যায়।
কেন তুই মনে হয় খাস না গাঞ্জা ?
খাই তো , কিন্তু আমরা ভাত কবে থেকে খাই এইটাও জানি ।
তাইলে ক, আমরা কবে থিকা খাই?
আমরা যখন থেকে বাঙালি বলে স্বতন্ত্রতা লাভ করছি তখন থিকাই আমরা খাই।তা ধর কমপক্ষে ৪০০০ বছর।
তাইলে তো অনেক দিন রে মামা !
হ্যাঁ, আমরা সেই অনেক দিন ধরেই বাঙালি।তাই কেউ ৩০০ বা ৫০০ বছর আগের কোন ভিনদেশি ধর্ম বিশ্বাসকে জাতীয়তাবাদ ভেবে আমাদের উপর চাপালে তা নিজেদের উপরই বেইমানি করা হবে।ধর্মীয় জাতীয়তাবাদের সুচন হয় মধ্যযুগে।আর আমরা এই অঞ্চলের বাসিন্দা বাঙালি, হাজার বছর ধরে।
সেই মধ্যযুগেই একদল লোক নিজেদের স্বার্থ হাসিল করার জন্য নিজেদের আরব ইরানের বংশ দাবি করেই এর সুচনা ।আর পাকিস্থান আমলে বলেছে,পাকিস্থানিরা আমাদের ভাই।বাঙালিরা শয়তান।
নতুন এক জাতীয়তাবাদ বানাইলো, তিনারা আগে বাংলাদেশি।আর পরে,অনেক কষ্টে বাঙালি।
অবশ্য তুই এই রকম মানুষ আজও দেখতে পাবি।এই তো, এক বছরও হয়নি, আমি ইন্টারনি করার সময় এক সিনিয়র কর্মকর্তা বলতেছিল,পাকিস্থান আমল নাকি ভাল ছিল।
১ টাকায় চাল পাওয়া যেত।কিন্তু ওরা আজ খবর রাখে না,সেই ভাল পাকিদের দেশে আজ কত টাকায় চাল মিলে?
তাই একদল দেশে ধর্মীয় জাতিয়তাবাদের নামে ব্যবসা করে আরেক দল বাঙালি জাতীয়তাবাদের নামে ব্যবসা করে।মনে হয় বাঙালি জাতীয়তাবাদ ওদের কাছে ৫০ বা ১০০ বছরের জন্য কেউ লিজ দিছে !!
হয়ত আরেক দল মার্ক্সবাদ বা মাওবাদকে বৈজ্ঞানিক তত্ত্বের মত বিশ্বাস করে দেশ নিয়ে সপ্ন দেখে !
কিন্তু মাওবাদ বা মাক্সবাদ কি বাংলাদেশের জন্য ?
মার্ক্স-লেলিন তত্ত্ব কি সার্বজনীন ? সব দেশের জন্য প্রযোজ্য ?
কিম্বা বৈজ্ঞানিক তত্ত্ব এটা ? আমি জানি প্রচুর লোক আছে যারা এই তত্ত্বগুলকে সার্বজনীন বৈজ্ঞানিক তত্ত্ব মনে করে।
তবে অনেকেই বলবেন,আপনি তো একুল অকুল কোন কুলেই নাই।
আরে ভাই আমি আশাবাদি,আমার এই কুলেই বা ঐ কুলেই থাকতে হবে কে বলল ?
সব কুলে না থাকার অধিকার আমার আছে।কোন কুলে থাকার অধিকারও আমার আছে।
আসল কথা,দরকার বিজ্ঞানমনস্ক চেতনার।এই জিনিস, মুখে আছে, কাজে কতটা আছে সেটাই ভাবার বিষয়।

