সত্ত্বা


 বায়ো অণুগুলোর বিক্ষিপ্ত সংযোগ-ভাঙ্গনে
আমাদের জীবন পথে হাটা,সুখ- দুঃখ
ভালবাসা,মায়া, ক্রোধ, ঘৃণা;
এসবের কি আসলেই কোন মানে আছে?
সব ছুটে চলছে অবিরাম।
তার মাঝে আমরা কিছু স্বয়ংক্রিয় বস্তুপিন্ড;
আমদের নিজস্ব বলয়ে কত বিচিত্র ক্রিয়া করে চলেছি।
মহাবিশ্বের এই স্থানটায়,
এই স্বয়ংক্রিয় বস্তুপিন্ডগুলির অনুভূতির
আসলেই কি কোন অর্থ আছে?
আছে কোন সুনির্দিষ্ট লক্ষ্য ?
ভাল মন্দের তফাত?
নাকি সবই বিক্ষিপ্ত সমাবেশ মাত্র?
অথবা সিসিফাসের অ্যাবসার্ড,
জীবনানন্দের বোধ, কুয়ালিয়া পর্যন্তই সীমাবদ্ধ?

