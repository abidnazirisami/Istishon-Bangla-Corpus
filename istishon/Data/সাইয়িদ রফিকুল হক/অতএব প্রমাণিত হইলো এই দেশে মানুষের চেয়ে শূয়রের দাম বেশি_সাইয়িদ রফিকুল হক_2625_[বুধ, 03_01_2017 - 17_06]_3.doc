অতএব প্রমাণিত হইলো এই দেশে মানুষের চেয়ে শূয়রের দাম বেশি



অতএব প্রমাণিত হইলো এই দেশে মানুষের চেয়ে শূয়রের দাম বেশি
সাইয়িদ রফিকুল হক
এই দেশে মানুষের জীবনের কোনো মূল্য নাই। তাই, ১৯৭১ সালে পাকিস্তানীজানোয়াররা লক্ষ-লক্ষ নিরপরাধ বাঙালিকে হত্যা করেছে। আর এই সংখ্যা ত্রিশলক্ষ। আর এখন, স্বাধীন দেশেও নিরপরাধ বাঙালিদের হত্যা করছে সেই একইগোষ্ঠী—পাকবাহিনীর দোসররা। এরাই এখন এই দেশের হর্তাকর্তা। এদের অনিয়মে আর অত্যাচারে বাংলার মানুষ আজ বড়ই অতিষ্ঠ। এই দেশে মানুষহত্যার বিচার হতে পারবে না—তারই একটি শয়তানীআন্দোলন শুরু হয়েছিলো গত দুইদিন যাবৎ। এদের হাবভাব দেখে মনে হয়েছে: এরা বাংলাদেশের উন্নতজাতের শূয়র আর শয়তান। আর তাই, এই স্বাধীনবাংলাদেশে আজ এদের এতো আস্ফালন।
দেশের আদালত বেপরোয়া গাড়ি চালানোর দায়ে একটা মাতাল-লম্পট-ড্রাইভারকে মাত্র ফাঁসির আদেশ দিয়েছে! তার এখনও ফাঁসি হয়নি। আর তা-ই বাতিল ঘোষণার দাবিতে পরিবহণ ‘মালিক-শ্রমিকে’র ব্যানারে বাংলাদেশের কতকগুলো আদিমশূয়র ‘পরিবহণ-ধর্মঘটে’র নামে সাধারণ মানুষকে জিম্মি করে স্মরণকালের অন্যতম জঘন্য হিংস্রতায় মেতে উঠেছিলো। দেশের মানুষকে অন্যায়ভাবে গাড়িচাপা দিয়ে হত্যা করেছে ড্রাইভার নামক একটা জংলী-শূয়র। এতে নিহতের পরিবার আদালতের শরণাপন্ন হয়েছিলেন। আর দেশের আদালত ওই লম্পট-মাতাল-খুনী-ড্রাইভারকে মাত্র কয়েকদিন আগে মৃত্যুদণ্ডের আদেশ দিয়েছে! আর তাতেই খুনীচক্র পরিবহণ-ধর্মঘটের ডাক দিয়ে দেশব্যাপী নারকীয় ঘটনার জন্ম দিয়েছে।
এই শয়তানীআন্দোলনের মূলহোতা ঢাকা তথা বাংলাদেশের শীর্ষসন্ত্রাসী নৌপরিবহণ-পাতিমন্ত্রী শাজাহান আর তারই যোগ্য উত্তরসূরী ঢাকার আত্মস্বীকৃত ভূমিদস্যু আসলামুল হক। এই দুটোই আবার জাতীয় সংসদের এমপি!
মানুষখুনের অপরাধে এই দেশে কারও ফাঁসি কিংবা যাবজ্জীবন হতে পারবে না! আর ড্রাইভার হলেই তার সাতখুন মাফ! এরা দেশের নৌপরিবহণ-পাতিমন্ত্রী শাজাহান এমপি ও ভূমিদস্যু আসলামুল হকের পরমাত্মীয়। তাই, তাদের পক্ষে এই দুই সন্ত্রাসীর অবস্থান। এই দুই নরপশু এখন এই দেশের আইননিয়ন্ত্রক।
দুইদিন যাবৎ কীসের আন্দোলন হয়েছে? দেশের আদালতের রায়ের বিরুদ্ধে এই আন্দোলন! আদালতের রায়ে একটা মাতাল-বদমাইশ-খুনী-ট্রাকড্রাইভারকে ফাঁসির আদেশ দেওয়া হয়েছে। আর এদেশের খুনী-বদমাইশ ‘পরিবহণ-মালিক-শ্রমিক’ নামক সন্ত্রাসীরা অপআন্দোলন শুরু করেছিলো একটা মাতাল-লম্পট-খুনী ট্রাকড্রাইভারকে বেকসুর খালাস দেওয়ার জন্য—কিংবা তাকে লোকদেখানো নামমাত্র দুই-তিন বছরের জেল-নাটক দেওয়ার জন্য। দেশের নিরীহ ও নিরপরাধ মানুষহত্যার দায়ে এই ড্রাইভারকে মাত্র যাবজ্জীবন কারাদণ্ড দেওয়া হয়েছে! অথচ, এই খুনীকে ফাঁসি দেওয়া উচিত। মানুষহত্যার ঘটনাটি দেশের নৌপরিবহণ-পাতিমন্ত্রী শাজাহান খান এমপি কিংবা তার যোগ্য-উত্তরসূরী ভূমিদস্যু আসলামুল হকের কাছে কোনো বিষয়ই নয়। তাই, এই দুইটা ব্যক্তি নির্লজ্জভাবে জনপ্রতিনিধি হয়েও খুনী-ড্রাইভারসহ ভবিষ্যতের আরও খুনী-ড্রাইভারদের রক্ষা করার জন্য পরিবহণ-ধর্মঘটের ডাক দেয়! এদের কত ক্ষমতা! এরা মানুষের পক্ষে না গিয়ে একটা কিংবা আরও কতকগুলো শূয়রের পক্ষে আন্দোলন করেছে! এদের কাছে মানুষের জীবনের কোনো মূল্য নাই! এরা কি মানুষ নয়? নাকি এরাও…?
এসব দেখেশুনে অতএব প্রমাণিত হইলো এই দেশে মানুষের চেয়ে শূয়রের দাম বেশি।
সাইয়িদ রফিকুল হক
মিরপুর, ঢাকা, বাংলাদেশ।
০১/০৩/২০১৭

