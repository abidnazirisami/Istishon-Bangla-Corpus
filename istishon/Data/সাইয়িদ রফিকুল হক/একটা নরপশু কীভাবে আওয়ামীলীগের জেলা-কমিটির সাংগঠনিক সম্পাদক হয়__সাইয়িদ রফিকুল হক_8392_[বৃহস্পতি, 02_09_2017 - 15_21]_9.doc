একটা নরপশু কীভাবে আওয়ামীলীগের জেলা-কমিটির সাংগঠনিক সম্পাদক হয়_



একটা নরপশু কীভাবে আওয়ামীলীগের জেলা-কমিটির সাংগঠনিক সম্পাদক হয়?
সাইয়িদ রফিকুল হক
দেশে এখনও শিক্ষিত-মানুষ আছে। আর শিক্ষিত মানুষ তৈরি হচ্ছে নিয়মিত। তবুও আমাদের দেশের একশ্রেণীর রাজনীতিবিদ-নামধারী-পশু অমানুষদের দলে ঠাঁই দিয়ে জনজীবনে চরম-দুর্ভোগের সৃষ্টি করছে। আর এই নরপশুগুলো রাজনৈতিক দলগুলোর হাতিয়ার হয়ে সাধারণ মানুষকে এখন ঘায়েল করতে শুরু করেছে। আর কবে যেন শুনবো—এই দেশে বনের শূয়রও নেতা-কর্মী হয়ে যাচ্ছে। এসব হতে আর বেশি বাকী নাই। বনে এখন পশুর সংখ্যা কমছে। আর বনে এখন শূয়র নাই। এখন পশু আর শূয়রের সংখ্যা বাড়ছে লোকালয়ে। আর দুনিয়ার সব শূয়র যেন বাংলাদেশে এসে জড়ো হচ্ছে। এইরকম একটা শূয়রের কাহিনীই আজ বলতে চাচ্ছি।
অতিসম্প্রতি দেশের সিরাজগঞ্জের শাহজাদপুরে আওয়ামীলীগনেতা-নামধারী একটা নরপশুর হাতে একজন সাংবাদিক নিহত হয়েছেন। হত্যাকারী-নরপশুর নাম হালিমুল হক মিরু। সে শাহজাদপুরের নির্বাচিত পৌর-মেয়র! আর এই নির্বাচিত-শূয়রের হাতেই দেশের একজন সাংবাদিক নিহত হয়েছেন। নিহত সাংবাদিকের নাম আব্দুল হাকিম শিমুল। 
‘মিরু’ নামক এই নরপশুর সংক্ষিপ্ত পরিচয়:
পুরা-নাম: হালিমুল হক মিরু।
দেশস্বাধীনের পর সে একসময় দেশের নিষিদ্ধ-ঘোষিত চরমপন্থীদলের নেতা ছিল। আর সে তৎকালীন জাসদ-গণবাহিনীর সদস্য ও আঞ্চলিক-কমান্ডার ছিল। তারপর সে কৌশলগত-কারণে কিছুদিন ছিল আত্মগোপনে বা পলাতক-অবস্থায়। ১৯৮০ সালের দিকে সে চরমপন্থীদল-ত্যাগ করে আনুষ্ঠানিক রাজনীতিতে অংশগ্রহণ করার প্রচেষ্টা চালায়। এরপর সে সরাসরি বিএনপিতে যোগ দেয়। বিএনপিতে যোগ দিয়ে সে বিএনপি’র টিকিটে এমপি-পদে নির্বাচন করার সুযোগ না পেয়ে একদৌড়ে আওয়ামীলীগে যোগ দেয়। আর সে আওয়ামীলীগের টিকিটে এমপি হতে না পেরে বর্তমানে সিরাজগঞ্জের শাহজাদপুর-পৌর-মেয়র হয়েছে।
মিরু একটা চিহ্নিত ও পেশাদার সন্ত্রাসী। তার ছোট ভাই পিন্টুও এলাকার চিহ্নিত-সন্ত্রাসী। বংশ ভালো। এরা নিয়মিত সন্ত্রাস চাষবাস আর লালনপালন করে যাচ্ছে। ঘটনার বিবরণে জানা যায়: সন্ত্রাসী পিন্টু এলাকায় ঠিকাদারি কাজ করে। আর সে কাজকর্ম কখনও ঠিকমতো করে না। সে সরকারি-টেন্ডার বাগিয়ে নিয়ে নয়-ছয় করে তা শেষ করে। এইরকম একটি কাজ নিয়েই ঘটনার সূত্রপাত। পিন্টু ঠিকমতো এলাকায় ঠিকাদারি কাজ না করায় শাহজাদপুর-সরকারি-কলেজের ছাত্রলীগনেতা বিজয় মাহমুদ এর প্রতিবাদ করলে প্রচণ্ড আক্রোশবশতঃ পিন্টু তার দলবল নিয়ে বিজয়ের উপর ঝাঁপিয়ে পড়ে। আর তারা বিজয়কে বেদম প্রহার করে তার হাত-পা ভেঙে দেয়। এই ঘটনার কারণে দলের নেতা-কর্মীরা ও তার এলাকা কান্দাপাড়ার লোকজন ক্ষিপ্ত হয়ে লাঠিসোঁটা নিয়ে মনিরামপুরে অবস্থিত সন্ত্রাসী মিরু-পিন্টুর বাড়ি ঘেরাও করে। আর এখানেই সন্ত্রাসী-মিরু এলাকাবাসীর উপর গুলি ছোঁড়ে। আর এখানে খবর সংগ্রহ করতে গিয়ে মিরুর নিক্ষিপ্ত গুলিতে প্রথমে আহত হন এবং পরে মারা যান দৈনিক সমকাল পত্রিকার শাহজাদপুর-প্রতিনিধি আব্দুল হাকিম শিমুল।
রাজনীতির নামে আর রাজনৈতিক নেতার নামে দেশে এখন একশ্রেণীর কুলাঙ্গারের জন্ম হচ্ছে। এদের না-আছে দেশপ্রেম, না-আছে মানবপ্রেম, আর না-আছে সামান্যতম মানবতাবোধ। আর এই নরপশুগুলোই বিভিন্ন রাজনৈতিক দলে নাম-লিখিয়ে আজকাল সমাজের মানুষকে অতিষ্ঠ করে তুলছে। এই মিরু তাদেরই একজন। কিন্তু প্রশ্ন হচ্ছে: এইরকম একটা হারামজাদা আর বনের পশু কীভাবে আওয়ামীলীগের মতো একটি দলের জেলা-কমিটির সাংগঠনিক সম্পাদক হয়? দেশে কি যোগ্যলোকের আকাল পড়েছে নাকি? দেশে কি শিক্ষিত, সৎ, বিবেকবান মানুষ নাই? তাহলে, এইরকম হারামজাদাদের জোড়াতালি দিয়ে আর কতকাল রাজনৈতিক দল চালানো হবে? বাংলার মাটি থেকে এই হারামজাদাদের শিকড়সুদ্ধ উপড়ে ফেলতে হবে।
জয়-বাংলা।
সাইয়িদ রফিকুল হক
মিরপুর, ঢাকা, বাংলাদেশ।
০৯/০২/২০১৭


