দুটি কবিতা_ মানুষ হয়ে থাকবি বাংলাদেশে এবং সত্যবচন-১ _ভুল_


সত্যবচন-১ “ভুল”
সাইয়িদ রফিকুল হক
ভুল করেছে মামুদ মিয়া
দিচ্ছে ভুলের মাশুল,
নিজের কাছে লজ্জা পেয়ে
এখন বড় আকুল।
ভুল যে এমন পাপের কামাই
লেগে থাকে পিছে,
অতি-ভুলে জীবনটা যে
হয়ে যায় মিছে।
আগে যদি জানতো মামুদ
করতো নারে ভুল,
ভুল-বাগানে ফোটে নারে
এমন কোনো ফুল।
মানুষ হয়ে থাকবি বাংলাদেশে
সাইয়িদ রফিকুল হক
আবোলতাবোল কথা বলে
করবি কাকে খুশি?
দেশবিরোধী কথা লিখে
ফুলাস কেন পেশী?
দেশটা কিন্তু এতিম নয়রে
দেশের আছে জনক,
একাত্তরে বজ্রকণ্ঠে
দিছে তোদের ধমক।
মাফ চেয়েছিস একাত্তরে
করবি না আর যুদ্ধ,
নতশিরে হেরে গেলি
তোরা গুষ্টিসুদ্ধ।
বীর-বাঙালি বীরের জাতি
তাদের নাই যে ভয়,
একাত্তরের দালালেরা
কথা কেন কয়?
পাকিস্তানকে কবর দিয়ে
আমরা হলাম স্বাধীন,
বাংলাদেশটা আগায় যাবে
দিনের-পর-দিন।
বীর-বাঙালি মাথা-তুলে
থাকবে বীরের বেশে,
মানুষ হয়ে থাকতে পারলে
থাকবি বাংলাদেশে।
সাইয়িদ রফিকুল হক
মিরপুর, ঢাকা, বাংলাদেশ।

