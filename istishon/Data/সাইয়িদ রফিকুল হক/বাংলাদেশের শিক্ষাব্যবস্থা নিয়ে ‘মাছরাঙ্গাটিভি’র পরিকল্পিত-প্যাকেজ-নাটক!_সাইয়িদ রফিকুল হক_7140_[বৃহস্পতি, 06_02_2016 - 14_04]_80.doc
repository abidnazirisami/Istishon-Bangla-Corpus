বাংলাদেশের শিক্ষাব্যবস্থা নিয়ে ‘মাছরাঙ্গাটিভি’র পরিকল্পিত-প্যাকেজ-নাটক!


স্বাধীনতাবিরোধীদের তথা একাত্তরের চিহ্নিত-যুদ্ধাপরাধী মীর কাশেম আলীর পরিচালনাধীন আবোলতাবোল-টিভি-দিগন্তটিভি বন্ধ হয়ে যাওয়ার পর এর দায়িত্ব পেয়েছে ‘কথিত-মাছরাঙ্গাটিভি’। জীবনের শুরু থেকে এদের উদ্দেশ্য ভালো নয়। এটি একটি সম্পূর্ণ ব্যবসায়িক-টিভি-চ্যানেল। আর এটি একটি ‘গ্রুপ-অব-কোম্পানি’র মুখপাত্র হিসাবে কাজ করছে। আর এই ‘গ্রুপ-অব-কোম্পানিটি’ দেশে ভেজাল ওষুধ তৈরি করা-সহ দেশের কর-ফাঁকি দেওয়ার মতো জঘন্য ও নীতিগর্হিত কাজে লিপ্ত হয়েছে। এদেরই ব্যবসানির্ভর একটি প্রতিষ্ঠান হলো: কথিত-মাছরাঙ্গাটিভি।
মাঝে-মাঝে এরা দেশের বোকামানুষগুলোকে আরও বোকা বানানোর জন্য এমন সব রিপোর্ট তৈরি করে থাকে—আর যা দেখে অনেক সময় সাধারণ মানুষ পর্যন্ত বিভ্রান্ত হয়ে পড়ে। এদের একমাত্র পুঁজি পাকিস্তানীফর্মুলা ও আঁতেলকেন্দ্রিক বুদ্ধিসুদ্ধি। আর এদের প্রধান অস্ত্র হলো আঁতলামি। কিছু আঁতেল এখানে বাসা-বেঁধেছে। আর এরা মনে করে থাকে: এরা যা বলবে দেশের মানুষ সবাই বুঝি তা-ই বিশ্বাস করবে! এমন একটা ভণ্ডামি-জাতীয় চিন্তাভাবনা থেকে তাদের দেশবিরোধীআগ্রাসন পরিচালিত হচ্ছে।
আসল রহস্য কী?‘মাছরাঙ্গাটিভি’র এই রসিকতা ও শয়তানীর উদ্দেশ্য হলো: দেশের শিক্ষাব্যবস্থাকে সরাসরি আঘাত করে দেশের একটি নাশকতাসৃষ্টিকারীগোষ্ঠীকে অপরাজনীতি করার সুযোগ তৈরি করে দেওয়া। আসুন, একবার দেখে নেই ‘মাছরাঙ্গাটিভি’র শয়তানীউদ্দেশ্যে পরিচালিত কতিপয় বাজে-প্রশ্ন ও তার বিভ্রান্তিকর-উত্তরের নমুনাস্বরূপ কিছু এখানে তুলে ধরা হলো:
প্রশ্ন-১. বাংলাদেশের জাতীয় সঙ্গীতের রচয়িতা কে?
মাছরাঙ্গা-উত্তর: কাজী নজরুল ইসলাম!
প্রশ্ন-২: ‘আমি জিপিএ ফাইভ পেয়েছি’-এর ইংরেজি কী?
মাছরাঙ্গা-উত্তর: I am GPA 5!
প্রশ্ন-৩: নেপালের রাজধানীর নাম কী?
মাছরাঙ্গা-উত্তর: নেপচুন!
প্রশ্ন-৪: পীথাগোরাস কে ছিলেন?
মাছরাঙ্গা-উত্তর: ঔপন্যাসিক!
ইত্যাদি। ইত্যাদি। ইত্যাদি। এসবকিছু খুব ঠাণ্ডামাথায় ‘মাছরাঙ্গাটিভি’র দেশবিরোধী-নাশকতা। আর এসব তাদের আগে থেকে সাজানো নাটক। এদের ধরে এইবার ৩-৭ দিনের রিমান্ডে নিলেই সব সত্য বেরিয়ে আসবে।
‘মাছরাঙ্গা-টিভি’ প্রযোজিত দেশের শিক্ষাবিষয়ক মনগড়া ও বানোয়াট রিপোর্টের বিরুদ্ধে কতিপয় বস্তুনিষ্ঠ ও সঠিক যুক্তিদলিল পেশ:
দেশের শিক্ষাব্যবস্থা নানাকারণে সমালোচিত হতেই পারে। এর পাঠ্যসূচি, পাঠ্যপুস্তক, পরীক্ষাপদ্ধতি, পাসের হারের আধিক্য, প্রশ্নপত্রপ্রণয়নে ত্রুটিবিচ্যুতি, পরীক্ষার উত্তরপত্র মূল্যায়নের ক্ষেত্রে নানারকম অনিয়ম-দুর্নীতি ইত্যাদি সমালোচিত হতেই পারে। কিন্তু তাই বলে দেশের সামগ্রিক শিক্ষাব্যবস্থাকে ঢালাওভাবে তুচ্ছতাচ্ছিল্য করাটা শিষ্টাচারবর্জিত কার্যকলাপ। আর সেই অপকর্মটিই করছে পাকিটিভি-মাছরাঙ্গা। এদের দৌরাত্ম্য দিন দিন বৃদ্ধি পাচ্ছে। অতিসম্প্রতি তারা দেশের এসএসসি-পাস কতিপয় শিক্ষার্থীদের নিয়ে এক অনুষ্ঠানে কিছুসংখ্যক ছাত্রনামধারী-পাকিস্তানপন্থী-ছাত্রসংগঠনের ছেলেদের কাছে লাইভ অনুষ্ঠানে বিভিন্ন পরিকল্পিত প্রশ্ন করে। আর তাতে দেখা যায়, এখানে উপস্থিত সদ্যো-এসএসসি-পাস শিক্ষার্থীরা নানারকম পরিকল্পিত-প্রশ্নের আবোলতাবোল উত্তর দিচ্ছে। তারা রাস্তা দিয়ে হেঁটে যাওয়া একেকজন যুবককে এসএসসি-পাস বলে পরিচয় করিয়ে দিয়ে তাদের কাছে মাছরাঙ্গাটিভির নানারকম মনগড়া প্রশ্ন ছুঁড়ে দিচ্ছে। আর কথিত-এসএসসি-পাস শিক্ষার্থীরা হাস্যকর সব উত্তর দিচ্ছে।
আরে, এসব তো আগে থেকে পরিকল্পিত। আর এসব তো মাছরাঙ্গাটিভির প্যাকেজ-নাটক। এখন পুরাদমে তারই শুটিং চলছে।
আসলে, যাদের কাছে বিভিন্ন প্রশ্ন করা হয়েছে, এরা কেউই ছাত্র নয়। এরা মাছরাঙ্গাটিভির নিজস্ব লোকজন। এদের দীর্ঘদিন প্রশিক্ষণ দিয়ে টিভি-ক্যামেরার সামনে আনা হয়েছে। আর তাদের কাছে মাছরাঙ্গাটিভির আগে থেকে নির্ধারিত প্রশ্নগুলো করা হয়েছে। আর এদের আগে থেকেই বলা হয়েছে: তারা কে কোন প্রশ্নের উত্তরে দিবে। এসব নাটকীয় প্রশ্নের উত্তর আগে থেকেই ঠিক করা ছিল। এরা সেভাবেই উত্তর দিয়েছে। এটি একটি পরিকল্পিত-প্যাকেজ-প্রোগ্রাম। আর এর সঙ্গে মাছরাঙ্গাটিভির এমডি থেকে শুরু করে সকল স্তরের কলাকুশলীরা জড়িত। এদের এখন অবিলম্বে বিচারের আওতায় এনে এদের ধৃষ্টতামূলক অনুষ্ঠানের দাঁতভাঙ্গা জবাব দিতে হবে।
যে-সব শিক্ষার্থী-নামধারী ব্যক্তি বিভিন্ন প্রশ্নের উল্টাপাল্টা জবাব দিয়েছে, তারা একাত্তরের যুদ্ধাপরাধীদের বিচার-বানচালকারী ছাত্রসংগঠনের সক্রিয় নেতা-কর্মী। আর এরা মাছরাঙ্গাটিভির পোষ্য। এদের হাতে মোটা অঙ্কের অর্থ ধরিয়ে দিয়ে এই চাঞ্চল্যকর-নাটকসৃষ্টি করা হয়েছে। এটি সম্পূর্ণভাবে একটি পরিকল্পিত-নাশকতা।
মাছরাঙ্গাটিভি কতজন শিক্ষার্থীকে তাদের আগে থেকে ঠিক করা প্রশ্ন করেছে? দেশের এসএসসি-পাস করা শিক্ষার্থীদের তুলনায় তা একেবারে নগণ্য। মাত্র এই কয়েকজন শিক্ষার্থীর আবোলতাবোল প্রশ্নোত্তরের মাধ্যমে একটি দেশের শিক্ষাব্যবস্থার সম্পূর্ণ চিত্র তুলে ধরা হাস্যকর, বেআইনি, বেআদবি ও সরাসরি ধৃষ্টতা।
আসলে, মাছরাঙ্গাটিভির এই পুরা অনুষ্ঠানটিই ছিল একটি পরিকল্পিত-নাটক। এটি সাজানো-গোছানো একটি প্যাকেজ-প্রোগ্রাম। এর মাধ্যমে তারা জাতির সামনে আমাদের শিক্ষাব্যবস্থাকে সমূলে ধ্বংস করতে চেয়েছে। এটি রাষ্ট্রদ্রোহিতার শামিল। দেশের শিক্ষাব্যবস্থা নিয়ে মাছরাঙ্গাটিভির এই গাঁজাখুরি ও শয়তানী প্রতিবেদনের বিরুদ্ধে রাষ্ট্রকে অবিলম্বে কঠোর ও কার্যকর পদক্ষেপগ্রহণ করা আশু প্রয়োজন বলে মনে করছি।
সাইয়িদ রফিকুল হক
মিরপুর, ঢাকা, বাংলাদেশ।
০১/০৬/২০১৬

