বিজয়দিবস আসবে বলে



বিজয়দিবস আসবে বলে
সাইয়িদ রফিকুল হক
বিজয়দিবস আসবে বলে
বীর-বাঙালি রক্ত দিলো সাগরভরে,
পাকিস্তানী-হায়নাগুলো
মারলো তারা বীরের মতো যত্ন করে।
বাংলাদেশের বুকে ছিল
পাকিস্তানী-নরঘাতক-হায়নাপশু,
মদের নেশায় ডুবে তারা
মারছিলো যে নারী-পুরুষ-দুধের শিশু!
এমন পশু দেখছো নাকি?
নির্বিচারে মারছিলো যে দেশের মানুষ,
আর যে তারা মদের নেশায়
পাগল হয়ে উড়াচ্ছিলো রঙিন-ফানুস।
পাকিস্তানী এমন পশু
বিশ্বজুড়ে আর ছিল না কোথাও ভাইরে,
এখনও যে ওরা পাপী
ওদের মতো জঙ্গিপশু আর তো নাইরে।
বিজয়দিবস আসবে বলে
বীর-বাঙালি অস্ত্রহাতে পড়লো ঝাঁপায়,
বজ্রপাত যে হানলো আঘাত
পাকিস্তানীপশুগুলোর হিংস্র-মাথায়।
বিজয়দিবস আসবে বলে
বীর-বাঙালি একনিমিষে উঠলো জেগে,
মুক্তিযোদ্ধা-নামে তারা
সবখানে যে ছুটলো ভীষণ উল্কাবেগে।
বিজয়দিবস আসবে বলে
বঙ্গবন্ধু জন্ম নিলেন গোপালগঞ্জের টুঙ্গিপাড়া,
তাঁরই ডাকে বীর-বাঙালি
দেশের জন্য অস্ত্রহাতে দিলো সাড়া।
সাইয়িদ রফিকুল হক
মিরপুর, ঢাকা, বাংলাদেশ।
১৫/১২/২০১৬

