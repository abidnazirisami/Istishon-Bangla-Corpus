ফেসবুকে এখনও ‘রোহিঙ্গানির্যাতন’-এর ছবি এবং বাংলাদেশে সাম্প্রদায়িক-অপশক্তির অপরাজনীতি



অপপ্রচারের একটি নমুনা-ছবি:
ফেসবুকে এখনও ‘রোহিঙ্গানির্যাতন’-এর ছবি এবং বাংলাদেশে সাম্প্রদায়িক-অপশক্তির অপরাজনীতি
সাইয়িদ রফিকুল হক
মিয়ানমার নামক দেশটি পূর্বে ‘বার্মা’ বা ‘বর্মা’ বা ‘বার্মা-মুলুক’ নামে আমাদের ভারতীয় উপমহাদেশে পরিচিত ছিল। আশির দশকে বার্মার সামরিকজান্তারা দেশটি দখল করে নিজেদের ইচ্ছেমতো পরিচালনা করতে থাকে। এরা আইনকানুনের প্রতি বৃদ্ধাঙ্গুলিপ্রদর্শন করে নিজেদের খেয়ালখুশি মতো দেশচালাতে শুরু করে দেয়। যেমন, আমাদের বাংলাদেশে জিয়া-এরশাদ রাজনীতিতে সফলতার জন্য ‘বিসমিল্লাহির রাহমানির রাহীম’ ও ‘রাষ্ট্রধর্ম ইসলাম’ নিয়ে হাজির হয়। আর এই দেশের একশ্রেণীর বোকা-পাঁঠারাও তাতে সায় জানিয়ে সদ্যোজাত গোবৎসের মতো তিড়িংবিড়িং করে লাফাতে শুরু করে দেয়। আর এরা ভাবে: এইবার দেশে ইসলাম-কায়েম হয়ে গেল! বার্মার সামরিকজান্তারাও সেই অপশক্তিরই অংশ। এদের বিবেক ও মানবতাবোধ বলে কিছু নাই। এরা আাদিমপশুশক্তিরই অংশ। তবে এরা পোশাকধারী। বার্মার সামরিকপোশাকধারী এই জঙ্গলগুলো একসময় দেশের নাম পরিবর্তন করে ‘মিয়ানমার’ রাখে। কিন্তু এতে কাজের কাজ কিছুই হয়নি। বার্মা নামক দেশটি আজ মিয়ানমার নামধারণপূর্বক অন্ধকারের অতলগহ্বরে তলিয়ে যেতে বসেছে। এই দেশে এখন কোনো নেতা নাই। এখনও দেশটি সামরিকজান্তাদের প্রত্যক্ষ-পরোক্ষশাসনে রয়েছে। আর নামমাত্র বা এই পুতুলসরকারের অংশীদার হয়েছে অং সান সুচী।
বর্তমানে অং সান সুচী নামক যে নেত্রী আছে—সে বার্মার সামরিকজান্তাদের তল্পিবাহক। আর সুচীদের অনুমোদনেই বার্মার সেনাবাহিনী রাখাইন-রাজত্বপ্রতিষ্ঠার লক্ষ্যে একটি নৃগোষ্ঠীকে নির্যাতন করছে। আবার অনেকে বলেছে, এদের চিরতরে বার্মা থেকে বিদায় করতে চাচ্ছে। এই ঘটনার কিছুটা সত্যতা রয়েছে। আর মিয়ানমারে কিছুটা রোহিঙ্গানির্যাতন হচ্ছে। তবে বাংলাদেশের কিছুসংখ্যক দালাল ও একাত্তরের যুদ্ধাপরাধীবংশজাত-কুচক্রীমহল যা-বলছে তা আদৌ সত্য নয়। এরা রোহিঙ্গানির্যাতনকে সারাবিশ্বের ইস্যু হিসাবে দাঁড় করানোর জন্য নিজেরা ঘরে বসে যে যেখানে যে-সব আজেবাজে ছবি বা মানুষহত্যার ছবি পাচ্ছে তা-ই নিয়ে অপপ্রচারে ঝাঁপিয়ে পড়েছে। আর তারা সম্পূর্ণ অসৎউদ্দেশ্যে এগুলোকে বার্মার রোহিঙ্গানির্যাতনের ছবি বলে অপপ্রচার করছে। এদের উদ্দেশ্য ভালো নয়। এরা সাম্প্রদায়িকপশুশক্তি।
ফেসবুকে এখনও কুপরিকল্পিতভাবে ভুয়া ও মিথ্যা ছবি দিয়ে ‘রোহিঙ্গানির্যাতনে’র নামে আমাদের দেশে অস্থিতিশীলপরিবেশসৃষ্টি করতে চাচ্ছে বাংলাদেশবিরোধী একটি শয়তানচক্র:
আমাদের দেশের একটি চিহ্নিত ও একাত্তরের যুদ্ধাপরাধীগোষ্ঠী সবসময় দেশের ভিতরে একটি অস্থিতিশীলপরিবেশসৃষ্টিতে ব্যস্ত। এদের না আছে মানবতাবোধ আর না আছে কোনো ধর্ম। কিন্তু এরাই সবসময় ধর্মের জিগির তুলে মানুষহত্যা করতে দ্বিধাবোধ করে না। 
আমাদের দেশে কিছুদিন আগে যে চিহ্নিত-সাম্প্রদায়িকগোষ্ঠীটি ব্রাহ্মণবাড়িয়াসহ দেশের বিভিন্নস্থানে সংখ্যালঘুনির্যাতন তথা হিন্দুসম্প্রদায়ের উপর হামলা চালিয়েছে—সেই একইগোষ্ঠী এখন মিয়ানমারের ‘রোহিঙ্গানির্যাতন’ নিয়ে দেশের ভিতরে একটি অস্থিতিশীলপরিবেশসৃষ্টি করতে চাচ্ছে।
রোহিঙ্গাদের উপর কথিত-হামলার চিত্র শুধু ফেসবুকেই দেখতে পাওয়া যায়। কিন্তু বাস্তবের সঙ্গে এর বিরাট পার্থক্য। আমাদের দেশেও উল্লেখ্যযোগ্যসংখ্যক রোহিঙ্গা আশ্রয়লাভ করেছে। কিন্তু এরা কেন কীজন্য এখানে এসেছে তার সুষ্ঠু তদন্ত আজও হয়নি। এদের দাবি কতটা সত্য আর কতটা ন্যায়সঙ্গত সবার আগে তা খতিয়ে দেখতে হবে। বার্মার সরকার কেন রোহিঙ্গাদের উপর এতোটা নির্দয়! এটি গুরুত্বের সঙ্গে বিচার করতে হবে। আসলে, রোহিঙ্গা হলেই সে ধুয়া তুলসীপাতা নয়—কথাটা আমাদের সবার মনে রাখতে হবে। কারণ, বাংলাদেশেও এদের আচারআচরণ চরম আপত্তিজনক। আমাদের সবসময় মনে রাখতে হবে: বাংলাদেশবিরোধী একটি অপশক্তি সবসময় রোহিঙ্গা-ইস্যু নিয়ে তিলকে তাল বানিয়ে বিভ্রান্তিসৃষ্টি করছে।
সাইয়িদ রফিকুল হক
মিরপুর, ঢাকা, বাংলাদেশ
০৪/১২/২০১৬

