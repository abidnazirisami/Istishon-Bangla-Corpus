ওয়াজমাহফিলের নামে সাধারণ ধর্মপ্রাণ মানুষকে ধর্মান্ধ, গোঁড়া ও জঙ্গি বানানো হচ্ছে



এখন শীতকাল। আবহাওয়া শুষ্ক আর বৃষ্টিহীন। তাই, যেকোনোস্থানে একটা তাঁবু বা প্যান্ডেল টানিয়ে ইচ্ছেমতো ইসলামধর্মের নাম-ভাঙ্গিয়ে নিজেদের স্বার্থহাসিলের ব্যবসা করা যায়। আর স্বাধীন-বাংলাদেশে ওয়াজের ব্যবসা সবসময়ই জমজমাট। বাংলাদেশে শীতকাল হলো ওয়াজের ভরা মৌসুম। এইসময় ওয়াজকারীদের (ওয়াজীনদের) খাতিরযত্ন আর তোয়াজটা একটু বেড়ে যায়। আর তাতেই এরা খুব জোশে ওয়াজের নামে আবোলতাবোল-কথাবার্তা শুরু করে দেয়। আর টাকার গরমে এদের মাথা ঠিক থাকে না।
আর স্বৈরাচার-সামরিকজান্তা ও স্বঘোষিত-প্রেসিডেন্ট জিয়া-এরশাদের সময় এটি আরও বেশি জমজমাট ছিল। তখন একশ্রেণীর মোল্লা—মানে, আস্ত-কাটমোল্লা—জিয়া-এরশাদকে নিজেদের খলিফা মনে করতো। কারণ, একজন পাপিষ্ঠ, রাজাকার ও সংবিধানহত্যাকারী মেজর জেনারেল জিয়াউর রহমান বিনাঅজুতে জাতির সংবিধানে ‘কুরআনে’র পবিত্র বাণী ‘বিসমিল্লাহির রাহমানির রাহীম’ সংযোজন করেছিলো। আর এরশাদ তারই পদাঙ্ক-অনুসরণ করে এদেশের সংবিধানে ইসলামকে ‘রাষ্ট্রধর্ম’ হিসাবে ঘোষণা করে। আর সেই থেকে এদেশের সমস্ত কাটমোল্লা তথা ধর্মব্যবসায়ী-প্রতিক্রিয়াশীলগোষ্ঠী আজও জিয়া-এরশাদকে তাদের খলিফা হিসাবে পূজা করে থাকে। এই শ্রেণীটিই সবসময় রাষ্ট্রের ভিতরে ওয়াজমাহফিলের নামে নানারকম অনাসৃষ্টির অপকর্মে জড়িত।
শীতকালে ওয়াজ জমে ভালো। আর তা শুরু হয় আছরের নামাজের পর থেকে। তবে স্থান-কাল-পাত্র ভেদে কোনো-কোনোস্থানে তা জোহরের নামাজের পর থেকেই শুরু হয়ে যায়। এখানে, নানারকম বক্তা এনে হাজির করা হয়ে থাকে। এদের যোগ্যতার কথা পরে বলছি। আর মাগরিবের পর থেকে এদের আসল-বক্তাদের ওয়াজনসীহত শুরু হয়ে যায়। আর তা চলে প্রায় রাতভর। কোনো-কোনোক্ষেত্রে তা রাত কমপক্ষে বারোটা পর্যন্ত। আর রাত দশটার মধ্যে ওয়াজ শেষ হয় খুব কমই। এরা নিজের ইচ্ছেমতো ইসলামধর্মকে ব্যাখ্যা করছে। আর তা জোর করে সাধারণ মানুষ তথা মুসলমানদের শোনানোর জন্য প্যান্ডেলের বাইরে জায়গায়-জায়গায় অসংখ্য মাইক-সংযুক্ত (সেট) করে থাকে। এদের প্যান্ডেলের মধ্যে মানুষ হয়—বড়জোর শ’খানেক। কিন্তু এরা দম্ভভরে এর আশেপাশে মাইক-সংযুক্ত করে থাকে কমপক্ষে ৫০-৬০টি। আর সে-কী শব্দদূষণ! আর পবিত্র ইসলামধর্মের নাম-ভাঙ্গিয়ে সে-কী ভয়ানক গালিগালাজ! আর সর্বত্র তাদের মিথ্যা দম্ভোক্তি আর বৃথা আস্ফালন। আর সর্বত্র শুরু হয় তাদের আস্ফালনের রাজত্ব! এখানে, তারা সাধারণ থেকে শুরু করে দেশের ভালোমানুষসহ সর্বস্তরের জ্ঞানীমানুষের চরিত্রহনন করে থাকে। এইসময় এদের আবোলতাবোল কথা শুনে স্পষ্টতঃ মনে হয়: যতবড় মুখ নয় ততবড় কথা! ওয়াজ করার সময় এইসব সাধারণ স্বল্পশিক্ষিত, অশিক্ষিত ওয়াজীন নিজেকে একেকজন রাজা-বাদশাহ মনে করে থাকে। আর এরা নিজেদের ছাড়া আর-কাউকে মানুষ কিংবা মুসলমান ভাবে না। 
যারা আজকাল ইসলামের কথা বলে ওয়াজ করতে আসে তাদের যোগ্যতা:১. আজকাল আমাদের দেশের মাঠে-ঘাটে যারা টাকার বিনিময়ে ওয়াজনসীহত করতে আসে এদের অধিকাংশই মাদ্রাসাপড়ুয়া সাধারণ ও নিম্নমানের ছাত্র। আর এদের অনেকেই নকল করে কিংবা অন্য যেকোনো অসদুপায় অবলম্বন বা দুই-নাম্বারি করে মাদ্রাসার ডিগ্রীসমূহ অর্জন করেছে। এরা কেউই মেধাবী কিংবা বুদ্ধিমান নয়। এদের অধিকাংশই পরের টাকায় খেয়েদেয়ে, লিল্লাহ-বোডিংয়ে কিংবা এতিমখানায় থেকে কোনোরকমে একটা মাদ্রাসা থেকে কামিল পাস করেছে। আর তাই, এরা আলেম হয় কীভাবে? আর কে এদের আলেম বলেছে? উত্তরটা সোজা—এরা নিজে-নিজেই নিজেদের আলেম বলে ঘোষণা দিয়েছে। আর এখনও দিচ্ছে। তাহলে, এই দেশে একশ্রেণীর মূর্খ-মুসলমানদের কাছে এরা আলেম-সেজে ধর্মব্যবসা করে খেতে পারবে।
২. এদের কেউই আলেম নয়। আর শতকরা ৯৮ভাগ জাহেলই এখন টাকা-কামানোর ধান্ধায় ওয়াজমাহফিল করে বেড়াচ্ছে। আর এদের টার্গেট—সাধারণ-মূর্খ-ধর্মপ্রাণমুসলমান। এরা মাদ্রাসাপাস সাধারণ কিছু আরবি জানা লোক মাত্র। আর একটি ব্যক্তি ১২-১৪ বছর কিংবা ১৫-১৬ বছর যাবৎ মাদ্রাসায় পড়লে, আরবি শিখলে—সে তো এমনিতেই একটুআধটু আরবি বলতে ও লিখতে পারবে। আর এজন্য তাকে কখনও আলেম বলা যায় না। এরা কোনোভাবেই আলেমের কোনো স্তরে বা সংজ্ঞায় পড়ে না। এরা নিজেদের আলেম-দাবি করলে তা হবে ইসলামের সঙ্গে সরাসরি ধৃষ্টতা।
৩. এদের কারও আলেম হওয়ার যোগ্যতা নাই। এরা শুধু মাদ্রাসা থেকে দাখিল-আলিম-ফাজিল কিংবা কামিল পাস কোনো ব্যক্তি মাত্র। এগুলো সাধারণ কতকগুলো সার্টিফিকেট মাত্র। আর এগুলো সাধারণ ও নিম্নমানের পরীক্ষার মাধ্যমে আজকাল বাংলাদেশের যেকোনোস্থানে-যেকোনোসময়ে যে-কেউই অর্জন করতে পারে। দেশের শিক্ষার এখন যে হাল—তাতে এইসময়ে মাদ্রাসা থেকে পাস করা আরও সহজ। অথচ, এরা সাধারণ একটি ‘কামিল-ডিগ্রী’ অর্জন করেই নিজেদের আলেম ভেবে বসে আছে! আর তা-ই নিয়ে মাঠে নেমেছে—ওয়াজের নামে দুই-চারপয়সা কামানোর জন্য। এখন, ওয়াজের নামে নীরবে চাঁদাবাজি চলে। আর এতে বলা হয়—ওয়াজমাহফিলে টাকাপয়সা দান করলে তার সওয়াব অশেষ! আর আখেরাতে নাজাত পাওয়া যাবে! আর এটি নাকি বেহেশতোলাভের উসিলাও হবে। এসব শুনে অনেক মূর্খই এখন ওয়াজমাহফিলের তহবিলে টাকাপয়সা দান করে থাকে। আর একশ্রেণীর ধান্দাবাজ ওয়াজীন (ওয়াজকারী) তার থেকে দুই-এক ঘণ্টা সময় ব্যয় করে হাজার-হাজার টাকা হাতিয়ে নিচ্ছে। আমাদের সবসময় মনে রাখতে হবে: মাদ্রাসা থেকে পড়ালেখা করে পাস করলেই সে আলেম নয়। পবিত্র কুরআন-হাদিসের কোথাও মাদ্রাসাশব্দটি নাই। আর মুসলমানদের মাদ্রাসায় পড়ার জন্য মহান আল্লাহ কিংবা তাঁর রাসুলের পক্ষ থেকে কখনও-কোনোদিন আদেশ করা হয়নি। আর এর স্বপক্ষে কুরআন-হাদিসে কোথাও কোনো দলিল নাই। আর এটি ইসলামে বিদআত বা নতুনসৃষ্টি।
৪. মাদ্রাসা থেকে পাস করা এইসব সাধারণ মোল্লা ও পাতিহুজুর কোনো আলেম না হওয়া সত্ত্বেও তারা নিজেদের আলেম-দাবি করে সাধারণ ধর্মপ্রাণমুসলমানদের নিয়মিত ধোঁকা দিচ্ছে। আর নিজের লাভের আখের গুছিয়ে নিচ্ছে। আধুনিক-জ্ঞানবিজ্ঞানের সঙ্গে এদের অধিকাংশেরই সংযোগ নাই। এরা নিজেদের মনগড়া, কাল্পনিক, মিথ্যা, আবোলতাবোল, আলতুফালতু, আজেবাজে, উদ্ভট আর বানোয়াট গল্পকাহিনী বলতেই বেশি পারদর্শী। এরা ওয়াজের নামে নিজেদের মিথ্যা আলেম-দাবি করে ইসলামের মনগড়াব্যাখ্যা দিয়ে ইসলামেরই ক্ষতি করছে।
৫. এইসব পাতিহুজুর ওয়াজের নামে ওয়াজমাহফিলে শতকরা ৬০-৭০ ভাগ মিথ্যাকথা বলে থাকে। আবার কারও-কারও জন্য তা একেবারে ৮০-৯০ ভাগ হবে। এরা নিজেদের বানানো নানারকম কথাবার্তা কুরআন-হাদিসের সঙ্গে মিশিয়ে সত্যকে অসত্যে পরিণত করে থাকে। আর এভাবে, তাদের রাজনৈতিক দলের স্বার্থপ্রতিষ্ঠার জন্য নিয়মিত ওয়াজের নামে মিথ্যা বলে অপকর্ম চালিয়ে যাচ্ছে। 
৬. পাতিহুজুরগুলো কোনো-না-কোনো ধর্মভিত্তিক কথিত-ইসলামীদলগুলোর সমর্থক-কর্মী কিংবা আরও কিছু। হয়তো দেশবিরোধী ‘হেফাজতে শয়তান’ কিংবা ‘জামায়াতে ইসলামী পাকিস্তান’ কিংবা ‘নেজামে ইসলাম’ কিংবা ‘খেলাফত-আন্দোলন’ আর নয়তো শর্ষিণা-চরমোনাই নামক ভণ্ডপীরের অনুসারী। আর এরা কীভাবে দেশ, জাতি, মানুষ আর মুসলমানের পক্ষে সত্যকথা বলবে? কারণ, এই শয়তানগুলোই তো একজোট হয়ে ১৯৭১ সালে, পাকিস্তানীদের পক্ষ নিয়ে এদেশের মানুষ তথা মুক্তিযোদ্ধাদের হত্যা করাকে আর বাঙালি-নারীধর্ষণকে ‘জায়েজ’ ঘোষণা করেছিলো। এদের সেই শয়তানী এখনও আছে। এরা এখন মিথ্যা-দেশপ্রেমের বা নাটকসৃষ্টি করে নিজেদের শয়তানীবৃদ্ধি করার অপকৌশল হিসাবে পবিত্র ইসলামধর্মের নামে ওয়াজনসীহতকে কাজে লাগানোর অপচেষ্টা করছে। এরা ঘোর-মিথ্যাবাদী। আর তাই, ওয়াজমাহফিলে ধর্মের নামে মিথ্যাকথাই প্রচার করছে। 
৭. এদের অধিকাংশই পাকিস্তানপন্থী আর নয়তো সৌদিআরবপন্থী। কিন্তু এরা আজও বাংলাদেশকে ভালোবাসে না। কিন্তু এই পশুগুলোই এখন আত্মরক্ষার্থে সুর পাল্টে হাস্যকরভাবে বলে থাকে: স্বাধীনতা এনেছি—স্বাধীনতা রাখবো! আর এদের কথা শুনলে পাগলেরও হাসি পায়। ‘পাগলে কিনা বলে—আর ছাগলে কিনা খায়’ অবস্থা এখন এদের। এরা, এবং এদের পূর্বপুরুষরা ১৯৭১ সালে ছিল পাকিস্তানের অন্ধভক্ত। আর তার বর্তমান-উত্তরসূরীরা বলছে স্বাধীনতারক্ষার কথা! এ যে ভূতের মুখে রাম-নাম! এরা আসলে, এভাবে সাধারণ মানুষকে ধোঁকা দিতে চায়—আর তারা দেখাতে চায় যে, তারাও এদেশকে ভালোবাসে। আসলে, এগুলো স্বাধীনতাবিরোধী জামায়াতে ইসলামী পাকিস্তানের অপকৌশল মাত্র। এই ভণ্ডগুলো এখন ওয়াজমাহফিলের আসরেও নিজদলের পক্ষে সাফাই আর মিথ্যাটাকে সত্যে পরিণত করার জন্য মুখে (অন্তরে নয়) বাংলাদেশের পক্ষে কথা বলার ভান করে থাকে।
৮. অধিকাংশই নিম্নস্তর থেকে মাদ্রাসাপাস করে একখান সাধারণ কামিল-ডিগ্রী অর্জন করে এখন নিজেদের একজন আলেম ভেবে ইসলামধর্মের বিভিন্ন বিষয়কে মনগড়াব্যাখ্যা দেওয়ার অপচেষ্টা করছে। মাদ্রাসায় এখনও যারা পড়ে তাদের অধিকাংশই অভাবী, দরিদ্র, নিঃস্ব, আর নামপরিচয়হীন এতিম। তাই, এরা আলেম হয় কীভাবে? আর এদের কে আলেম বলে?
৯. এরা কুরআন-হাদিস ভালোভাবে শেখেনি, পড়েনি, জানেনি, মানেনি, আর তা এখনও না-জেনে মিথ্যাবাহাদুরী করছে। এরা শুধু বিভিন্ন ওয়াজমাহফিলে এদেশের সাধারণ ধর্মপ্রাণ মানুষ তথা একশ্রেণীর মূর্খ-মুসলমানদের কাছে নিজের সবজান্তাভাব ফুটিয়ে তোলার জন্য বেছে-বেছে আল-কুরআনের বিশেষ-বিশেষ কতকগুলো আয়াত মুখস্থ করেছে। আর তা এখনও মুখস্থই রেখেছে। কারণ, এগুলো একশ্রেণীর মুর্খ’র কাছে বলে নিজের ইমেজবৃদ্ধি করতে হবে না! তাই, ওয়াজমাহফিলে এদেশের সাধারণ মূর্খশ্রোতাদের কাছে নিজের ইল্ম (এলেম) জাহির করার জন্য এরা আরও কতকগুলো হাদিসও মুখস্থ করে রেখেছে। আর ওয়াজের সময় নিজেদের দলের স্বার্থে আর বিপক্ষ সেক্যুলার রাজনৈতিক দলগুলোকে ঘায়েল করতে এগুলো তারা ব্যবহার করে থাকে। আসলে, এরা কুরআন-হাদিসসম্পর্কে কিছুই জানে না। আর তারা যেটুকু জানে—তারচেয়ে বেশি পরিমাণে মিথ্যা বলে—আর নিজদলের স্বার্থে সবসময় কুরআন-হাদিসের অপব্যাখ্যা করতে বিন্দুমাত্র দ্বিধাবোধ করে না। তাই, এইসব মনগড়া-পার্টির আলেম হওয়ার কোনো যোগ্যতা নাই। 
ওয়াজমাহফিলের নামে সাধারণ মাদ্রাসাপাস পাতিহুজুররা আজকাল মাঠে-ঘাটে যে-সব-বিষয়ে কথা বলছে—তার সংক্ষিপ্ত বিবরণ এখানে তুলে ধরা হলো:১. এরা অত্যন্ত সূক্ষ্ণভাবে আর ভীষণ কুকৌশলে ওয়াজমাহফিলে ওয়াজের নামে আর কুরআনের তাফসিরের কথা বলে স্বেচ্ছায়-স্বজ্ঞানে কুরআন-হাদিসের অপব্যাখ্যা করতে বিন্দুমাত্র দ্বিধাবোধ করে না। এরা প্রকাশ্যে কুরআন-হাদিসের অপব্যাখ্যা করে মানুষকে ব্যক্তিগত-আক্রমণ করে থাকে। বিশেষ করে এরা কুরআনের একটি আয়াত সাধারণ শ্রোতাদের সামনে বলে তার তাফসিরের নামে আমাদের দেশের বিভিন্ন রাজনৈতিক দলগুলোকে আক্রমণ করে থাকে। আর যে-সব রাজনৈতিক দল তাদের অপছন্দ যেমন—সেক্যুলার রাজনৈতিক দলগুলোকে তারা খুব অপছন্দ করে বলে তারা কুরআনের কোনো আয়াতকে অপ্রাসঙ্গিকভাবে সেখানে টেনে এনে এইসব রাজনৈতিক দলকে আক্রমণ করে কথা বলে থাকে। আর এভাবে কুরআনের মর্যাদা ক্ষুণ্ণ করে কথা বলতে এদের সামান্যতম লজ্জাও হয় না। আর এগুলো নাকি ওয়াজ!
২. ওয়াজের নামে এরা সবসময় কুরআনের আয়াতের অপব্যাখ্যা করে ভিন্নধর্মাবলম্বীদের বিশেষ করে ইহুদী, খ্রিস্টান, হিন্দু, বৌদ্ধ, শিখ ইত্যাদি সম্প্রদায়কে অশ্রাব্যভাষায় গালিগালাজ করে থাকে। কুরআনে কিন্তু এসব নাই। বরং কুরআনে কারও ধর্মকে আক্রমণ করে কথা বলতে নিষেধ করা হয়েছে। তবুও এরা জোর করে কুরআনের আয়াতের অপব্যাখ্যা করছে বিভিন্ন ওয়াজমাহফিলে। আর একশ্রেণীর মসজিদের ইমাম তো প্রতি জুম্মার খুতবার আলোচনার নামে আবোলতাবোল ওয়াজ শুরুই করে ইহুদী-খ্রিস্টানদের গালি দিয়ে।
৩. এরা মুখসর্বস্ব চাপাবাজ-ওয়াজীন। আর এরা এতোটাই উগ্র যে, এরা রাষ্ট্রের আইন পর্যন্ত মানে না। ধর্মসভার নামে এরা ব্যক্তিগত-গালিগালাজের আসর জমায়। এরা প্রকাশ্যে-অপ্রকাশ্যে ওয়াজের নামে সবসময় বাংলাদেশরাষ্ট্রবিরোধী অপতৎপরতা চালায়। তবুও এদেশের সরকার নির্বিকার।
৪. এরা পর্দার কথা বলতে গিয়ে দেশের জাতি-ধর্ম-বর্ণ-গোত্র-নির্বিশেষে সর্বস্তরের নারীদের অত্যন্ত কুৎসিতভাষায় আক্রমণ করে থাকে। আর এরা পর্দা বলতে বোঝে শুধু বোরকাকে। এরা জোর করে নারীদের বোরকা পরাতে চায়। আর মনে করে কেউ-একজন বোরকা পরলেই বুঝি সে সতী হয়ে গেল! আসলে, এই দেশে অনেক অসতী-কুলটাও এখন স্বার্থের জন্য বোরকা পরে থাকে। এরা অতিশয় অজ্ঞ বলেই পর্দার আয়াতগুলো ভালোভাবে না-বুঝেই নিজেদের মনগড়া-ব্যাখ্যা দিতে দ্বিধা করে না। আর একজন মুসলিম-নারীকে কতটুকু পর্দা করতে হবে তাও এরা জানে না। এরা জানে শুধু অপব্যাখ্যা করতে।
৫. এরা মহিলাদের ঘরের বাইরে যেতে না দেওয়ার জন্য চিল্লাইয়া—মানে, চেঁচামেচি করে মানুষের কান ঝালাপালা করে দেয়।
৬. এরা সামাজিক সকল কাজে অবনতির জন্য সরাসরি মহিলাদের আক্রমণ করে থাকে। আর বলে থাকে মহিলাদের বেপর্দার জন্যই দুনিয়াতে আজকাল এতো আজাবগজব আসছে!
৭. কুরআনের কিছু-কিছু আয়াত সরাসরি মক্কা ও মদীনার তৎকালীন-বিধর্মীদের বিরুদ্ধে নাজিল হয়েছে। আর আমাদের দেশের এইরূপ একশ্রেণীর আলেম-নামধারী জাহেল তথা মূর্খ-ওয়াজীন জেনেশুনে হিংসার বশবর্তী হয়ে সেইসব আয়াতকে এখন সেক্যুলার রাজনৈতিক দলগুলোকে ঘায়েল করার জন্য ব্যবহার করছে। আর কুরআনের অপব্যাখ্যা করে এরা নিজেরাই আসলে আজকাল কুফরী করছে। এমনকি কুরআনে বর্ণিত ‘মুরতাদ’ শব্দটিকে তারা নিজের মতো অপব্যাখ্যা করে এখন যাকে-তাকে (মানে, যারা তাদের মনঃপুত নয় এবং যারা এই সমাজের বিশিষ্ট ব্যক্তিবর্গ) ঘায়েল করার জন্য এটির উদ্দেশ্যমূলক ব্যবহার শুরু করে দিয়েছে। আর তারা ওয়াজের নামে যাকে-তাকে কাফের, নাস্তিক, ধর্মহীন-তাগুত ইত্যাদি বলছে। অথচ, এব্যাপারে এদের কারও কাছে কোনো দলিল-প্রমাণ নাই। 
৮. বাংলাদেশে এখন নিয়মিত ভণ্ডপীরের চাষাবাদ হচ্ছে। দেশে এখন অসংখ্য ভণ্ডপীরের অপরাজত্ব। আর এদের মধ্যে উল্লেখযোগ্য হচ্ছে—একাত্তরের যুদ্ধাপরাধীবংশের উত্তরাধিকারী চরমোনাই-পীর ও তাদের বিভিন্ন চামচা; পাকিস্তানের একনিষ্ঠ-দালাল ও একাত্তরের যুদ্ধাপরাধীবংশজাত শর্ষিণা-পীরের দরবার, তাদের ভ্রান্ত-অনুসারীগণ; হাফেজ্জীহুজুরের রেখে যাওয়া দরবার ও চেলাচামুণ্ডাগণ ইত্যাদি। এরা ইসলামের নামে ওয়াজমাহফিলের কথা বলে ইসলাম ও মানবতাবিরোধী অপকাণ্ড করছে। এরা দেশে কথায়-কথায় ইসলামীশাসন চায়! অথচ, এদের নিজের ভিতরেই কোনো ইসলাম নাই।
এদের ওয়াজ করার কোনো পরমিশন নাই—আর যোগ্যতাও নাই। এরা বেআইনীভাবে দরদী-সেজে ইসলামের নাম-ভাঙ্গিয়ে নিজেদের স্বার্থে ওয়াজের নামে শুধু আওয়াজ করে আজ পরিবেশদূষণ করছে। আর দেশের একশ্রেণীর সাধারণ মানুষকে পরিকল্পিতভাবে ধর্মান্ধ, গোঁড়া ও জঙ্গি বানাচ্ছে। তাই, এদের বিরুদ্ধে রাষ্ট্রের এখনই যথাযথ ব্যবস্থাগ্রহণ করা প্রয়োজন।
বসন্তের কোকিলের মতো এখন একদল ইসলামপ্রেমিক শীতের কোকিলের আবির্ভাব হয়েছে। এরা পবিত্র কুরআন-হাদিসের তাফসিরের, ইসলামীজলসার ও ওয়াজের কথা বলে আজ প্রকাশ্যে ইসলামবিরোধী-অপকর্ম করছে। এদেশের সরকার কি এদের চোখে দেখে না?
সাইয়িদ রফিকুল হক
মিরপুর, ঢাকা, বাংলাদেশ।
২০/০১/২০১৭

