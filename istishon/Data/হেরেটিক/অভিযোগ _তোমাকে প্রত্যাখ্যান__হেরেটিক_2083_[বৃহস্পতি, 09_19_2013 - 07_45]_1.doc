অভিযোগ _তোমাকে প্রত্যাখ্যান_


উৎসর্গ করলাম এই একটি কবিতা
যাদের দিলাম একটি সৌজন্য কপি
নিজের একটি প্রতিচ্ছবি,খ্যাতির লোভ
আর সস্তায় অভিক্ষেপী বাস্তবতার
লাঞ্চিত চিবুকের বিচ্ছিরি ছবিতা
কবির ঘামে,কবির শ্রমে উৎপাদিত
এটিও একটি ছাপা সাধারণত কপি
খ্যাতির লোভে,বিড়ম্বনার ছোয়া পেতে
বিসর্জিত উক্ত কপি নব্য নাম-সৌজন্য কপি
কবির ঘামে, কবির শ্রমে লালিত এটিও একটি কপি
এই মূহুর্তে চিন্তিত কবি!
একদিকে লেখক কাম কবি,এক অসাড় মরূভূমি
তৃষার্ত গাংচিল,জড়িয়ে বুকে ব্যর্থ আশা
দৃশ্যপট তরঙ্গময়,অস্পষ্ট ভাসা ভাসা
এমনি কিছু যদি চাইতেই হারানোর ভয়
মৃত গাংচিলের শোকে অযথা মূল্যবোধ ক্ষয়
নির্বোধ থাকাকালে যতোটা নয় অপরাধী
বোধ হতো নিজেকে
বাস্তবতায় এসে তার চেয়েও অধিক আত্মকেন্দ্রিক,সামর্থবান
নতুন এক সন্ধ্যায় প্রতীক্ষিত রমণীর হাতে মেহেদী
লাশ পড়ে থাকবে অবহেলায়,খোলাসা তৃপ্ত
যেন অনুমোদনপ্রাপ্ত এক মুক্ত জেহাদী। 

