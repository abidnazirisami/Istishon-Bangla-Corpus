কণা 


 >তোমার কি মন খারাপ?
কেন?
>না এমনি,
এমনি মানে? এমনি কেউ কাউকে প্রশ্ন করে না।
>মুখ গোমড়া করে বসে আছো তাই ভাবলাম তোমার মন খারাপ।
আমার চেহারাটাই এমন।
>বাহ, অনেক মজার তো! এমন চেহারা আমার খুব ভালো লাগে।
আমার কথা শুনে মজা পেলে নাকি চেহারা দেখে?
>দুটোই
আমার চেহারায় মজার কি আছে?
>এভাবে কথা বলছ কেন?
তো কিভাবে বলব?
আবিদ উঠে দাঁড়ালো। 
মন খারাপের কয়েকটা মুহুর্ত একা থাকা ভালো। তার কষ্ট পাওয়া মন আরও কিছুক্ষণ কষ্টে থাকুক। হয়তো তার ব্যাথাটাই এমন যে কাউকে বলা যাবে না। 
আবিদ কয়েক পা এগিয়ে সামনের ইটের কণার স্তূপ থেকে একটা পরিষ্কার কণা মুখে পুরে নিল। 
বৃষ্টি দেখেও না দেখার ভান করে বসে থাকে।
আরও কয়েকটা কণা হাতে নিয়ে আবিদ বৃষ্টির পাশে এসে বসে। তারপর কণা মুখের ভেতর রেখে চকলেটের মত একবার একপাশে নিচ্ছে। এতে টক টক শব্দ বেরুচ্ছে। 
'বৃষ্টি কিছু বলতেও পারছে না, সইতেই পারছে না'।
এবার আবিদ খটাশ করে ইটে কামড় বসিয়ে দিল। 
এসব কি হচ্ছে?
>কিছু না।
কিছু না মানে! দুর্ভিক্ষ শুরু হয়েছে নাকি দেশে?
>নাহ, তা হবে কেন? ইটও তো এক প্রকার খাবার।
প্রতিদিন খাও নাকি!
>হ্যাঁ
পাগল
(আবিদ জিহ্বা বের করে বৃষ্টিকে দেখিয়ে বলে)
>দেখতো, লাল হয়েছে কি না । এএএএ
না, হলুদ হয়েছে। 
(অতঃপর অনেক বেশি হাসাহাসি)

