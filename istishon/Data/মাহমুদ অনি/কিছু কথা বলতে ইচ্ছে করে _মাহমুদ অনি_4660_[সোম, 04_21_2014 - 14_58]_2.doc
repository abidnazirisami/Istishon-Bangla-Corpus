কিছু কথা বলতে ইচ্ছে করে 


আপনি ব্যাস্ত থাকেন, বুঝলাম। আপনার এতসব ব্যাস্ততার ভিড়ে কিছু অন্যান্য কাজও করতে ভুলে যান। যাদের ভুলে যান তারা সামনে আসলে আপনি লজ্জিত হন। ঠিক তখন আপনার মনে হয়, "ইশ আগেই জানিয়ে দেয়া উচিত ছিলো" । 
আপনি ভালো ছিলেন, ভালো আছেন, আশা করি ভবিষ্যতেও থাকবেন।
কেউ প্রশ্ন করলেই হল, "কেমন আছেন"। "ভালো" বলতে দেরী হয় না। অথচ একটু আগেই লাইফটাকে নিয়ে গালমন্দ করলেন। এক ঘন্টা পরে ঘরের চাপাচাপি, রেষারেষি প্রভৃতি নিয়ে নিজেকে ধিক্কার দেবেন। 
আপনার মন খারাপ থাকে বিভিন্ন বিষয় নিয়ে।
একটু আগে না আপনি ভালো ছিলেন? কে জানি আপনাকে প্রশ্ন্ করার পর আপনি উত্তর দিয়েছিলেন ? বন্ধুদের সাথে আড্ডা দিলেন ইচ্ছেমত ! কি অদ্ভুত এই মস্তিষ্ক, কি অদ্ভুত এই জীবন। 
অনেক কঠিন/খারাপ সময় অতিবাহিত হবার পর আপনি ভেঙ্গে পড়েছেন। আপনি কি সিওর, আপনার জীবনে এতটুকু পরিমাণ ভালো সময় নেই? ভালো সময় যখন থাকে তখন ভালো লাগে, খারাপ সময় আসলে দম বন্ধ হয়ে যায় কেন?
জিলাপি খাইতে মিষ্টি লাগে, পয়সা দিতে কষ্ট লাগে ?

