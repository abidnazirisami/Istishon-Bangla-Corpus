_কথোপকথন_


সন্ধ্যা শেষ হয়ে রাত। রাস্তার পাশের বাক্স দোকান থেকে নিকোটিন ধরিয়ে এক পাশে দাঁড়িয়ে মহানন্দে ধোঁয়া ওড়াচ্ছিলাম। অনেক ব্যাস্ত রাস্তা। পথচারী পারাপারেও মানুষের ভিড়। এর মধ্য থেকে অধিকাংশ মানুষ সারাদিনের কর্মব্যাস্ততা শেষে বাড়ি ফিরছে। তাদের সবার চেহারায় ক্লান্তি, আনন্দ দুইই বিদ্যামান। হঠাৎ পিঠে সুচালো কিছুর খোঁচা লাগলো। পেছন ফিরে তাকাবার আগেই একটা কন্ঠ......
পিছনে তাকানোর দরকার নাই।
>কে ভাই?
মানুষ মানুষ। গরু ছাগলে তো আর তোমার লগে কথা কইতে আইবো না।
>আপনি কি চান বলেন তো?
টাকা বাইর কর
>ভাই আমি ব্যাচেলর মানুষ। হিসেব করে......
কথা কম, মানিব্যাগ বাইর কর।
>টাকা তেমন নাই, একটু আগে দশ টাকা অপচয় করে ফেললাম। মানিব্যাগে একটা ৫টাকার নোট আর একটা ১ টাকার ছেঁড়া নোট আছে।
দেখি... ও ... তো বুঝলাম তোমারও আমার মত অবস্থা !
>জী
চল দুইজনে মিলে একসাথে কাম করি।
>না ভাই, আপনি আপনার কাজে দক্ষ। আমার দ্বারা এসব হবেনা।
১টাকার নোটের কাম কি তোর?
>১টাকার নোট তো এখন আর নেই। মানিব্যাগটাকে জাদুব্যাগ করলাম আর কি।
বুজলাম না
>জাদুঘর থেকে জাদুব্যাগ
প্রেম টেম করস না?
>নাহ, ব্যাচেলরদের আবার প্রেম !
এই কারনেই তো টাকা নাই।
>কি বলেন, আমি জানতাম প্রেম করলে অনেক খরচ করা লাগে !
আরে পাগলা, করে দ্যাখ। টাকা ভুতে জোগাইবো।
>আপনিওকি প্রেমের ঘরচ জোগার করার জন্য মাঠে নেমেছেন?
নাহ রে। আমারটা অন্য কাহিনী, আরেকদিন শুনামু। দে বিড়িটা এদিক দে দুই টান দেই।
(দুই টান)
>তোর এতো সমস্যা তয় বেনসন টানস ক্যা? ভাবের ঠেলায়?
ধূমপান করি কেনো তাই এখনো জানতে পারলাম না ! আর বাকি আপনার কথা
>কই যাইতেছিলি?
বাসায় যাচ্ছিলাম।
>তো যাহ, অনেক কথা হইল।
একটা কথা বলি?
>ক
আপনার গলা আমার খুব বেশি পরিচিত একজনের মত মনে হচ্ছে।
>কার মত?
রাশেদ, আমার স্কুল বন্ধু। ৬-৭ মাস আগে কথা হয়েছিলো তার সাথে।
>এত কিছু জিগাইছি তোরে?
ভাবলাম, বারবার জিগ্যেস করার চেয়ে একবারে বলা ভালো।
>মানিব্যাগ বাইর কর, পাঁচ টাকা আর ওই একটাকা সহ একটা GL ল।
আচ্ছা,
>ধরাই আমার মুখে দে।
(দেয়ার পর)
>চল তোরে আগাই দেই
নাহ থাক
>কথা কম। আগাই দিমু তোরে। তবে একটা কথা, আমার মুখের দিকে তাকাবি না।
আচ্ছা ঠিকাছে।
অতঃপর তারা হাঁটতে লাগলো...

