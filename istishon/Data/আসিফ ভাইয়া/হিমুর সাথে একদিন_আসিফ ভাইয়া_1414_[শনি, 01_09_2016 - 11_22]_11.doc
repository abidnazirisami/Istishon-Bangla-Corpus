হিমুর সাথে একদিন


হুট করেই দেখা হয়ে গেলো হিমুর সাথে। খুব বেশি অস্বাভাবিক না ব্যাপারটা। আমিও হাঁটি, এই ব্যাটাও হাঁটে। এই ব্যাটা হাঁটে ঢাকায়, আজ শেরপুরে কী করছে? কথা বললেই বোঝা যাবে।
আসিফ : হিমু সাহেব?
হিমু : জ্বি বলুন।
আসিফ : কেমন আছেন?
হিমু : ভালো। আপনি?
আসিফ : ভালো। আপনাকে কেনো ডেকেছি, জানেন?
হিমু : আপনি আমায় প্রচন্ড ঘৃণা করেন বলে।
আসিফ : হুঁ। আপনি এখানে কী করছেন?
হিমু : আপনার সাথে দেখা করতে এলাম।
আসিফ : সেটা ভালো কথা। আমি আপনাকে কেনো ঘৃণা করি, জানেন?
হিমু : হুঁ, জানি। আপনাকে সবাই হিমুর সাথে তুলনা করে বলে।
আসিফ : আপনি আমায় আপনি আপনি করে বলবেন না। তুমি করে বলুন, চাইলে তুইও বলতে পারেন।
হিমু : আপনিই ভালো লাগছে।
আসিফ : ভালো লাগলে বলুন। আপনি করেই বলুন।কিন্তু কদিন পর আর চাইলেও তুমি কিংবা তুই করে বলতে পারবেন না। কারণ, আপনার বয়স বাড়ে না, আমার বাড়ে। তখন আমি আপনাকে আপনি করে বলবো না।
হিমু : তাহলে তুমি করেই বলি।
আসিফ : বলুন।
হিমু : না থাক, আপনিই ভালো লাগছে।
আসিফ : যা ইচ্ছা বলুন।
হিমু : জ্বি আচ্ছা।
আসিফ : আমাকে সবাই আপনার সাথে তুলনা করে কেনো? আমি তখন থেকেই আমার মতো যখন আমি আমার প্রতিবেশি হিমু ফুপু ছাড়া আর কোনো হিমুর নাম পর্যন্ত শুনিনি।
হিমু : কারণ, আমাদের মধ্যে কিছু মিল আছে। বাহ্যিক মিল না, মনস্তাত্ত্বিক মিল। আপনি হলুদ পাঞ্জাবি পরে খালি পায়ে হাঁটেন না, আমি হাঁটি।
আসিফ : আপনার গু কালার পাঞ্জাবি পরে আপনি হাঁটুন।
হিমু : জ্বি আচ্ছা।
আসিফ : আপনাকে কেউ আসিফ বলে ডাকে?
হিমু : জ্বি না।
আসিফ : জ্বি না বলার কী দরকার, শুধু না বলা যায় না?
হিমু : আর বলবো না।
আসিফ : আপনাকে আসিফ বলে ডাকে না কেনো?
হিমু : কারণ আমার বয়স বেশি।
আসিফ : এই হুমায়ুনটাকে সামনে পেলে কী যে করতাম!
হিমু : পাবেন না।
আসিফ : আমি জানি। কোনো ভাবে ভগবানকে বলে এই ব্যাটার পুনর্জন্ম করাতে পারলে ভালো হতো। ব্যাটাকে সকাল বিকাল থাপরা দিয়ে আপনার হিমুগিরি বের করতাম।
হিমু : রেগে যাচ্ছেন কেনো?
আসিফ : কারণ আমি হিমু না।
হিমু : ও আচ্ছা।
আসিফ : আপনি আমার চোখের সামনে থেকে যান।
হিমু : প্রথম দিন দেখা। এমনি এমনি চলে যাবো?
আসিফ : যাবেন। এটাই যেনো শেষ দেখা হয়।
হিমু : সেটা হবে। চলুন চা খাওয়া যাক। কফি তো খাওয়াবেন না। আমার পাঞ্জাবির আবার পকেট নেই।
আসিফ : চলুন।
হিমু : এদিকে কোথায় যাচ্ছেন?
আসিফ : "আড্ডা"য় যাবো। কাপল দেখতে দেখতে কফি খাওয়ার একটা মজা আছে।
হিমু : চলুন।

