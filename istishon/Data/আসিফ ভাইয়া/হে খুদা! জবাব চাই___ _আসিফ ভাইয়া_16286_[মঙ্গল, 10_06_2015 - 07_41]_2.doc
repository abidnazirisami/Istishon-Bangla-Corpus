হে খুদা! জবাব চাই___ 


হে খুদা! তুমি তো সবকিছুর সৃষ্টকারী। তোমার আশরাফুল মাখলুকাত মানুষেরও। তুমি মানুষকে সৃষ্টি করেছো তোমার ইবাদাতের জন্য। প্রয়োজন ছিলো কোনো? জবাব চাই। কী প্রয়োজন ছিলো এই খেয়ালের। তার উপর আবার পুরস্কার আর শাস্তিও রেখেছো। যেমনটা আমি ছোট বেলায় খেলতাম। একটা পিঁপড়াকে পানিতে ছেড়ে দিতাম, সাঁতড়ে উঠতে পারলে পুরস্কার (জীবন), না পারলে শাস্তি (মৃত্যু)। যে যত বড়, তার খেলাও তত ভয়ানক। তোমার এই খেয়ালির জন্যই সৃষ্টি করলে মানুষ। আর মানুষের কী হবে, একবারো ভেবে দেখলে না?
মানুষ যখন সৃষ্টি করেছো তুমি, তাদের ভালো রাখার দায়িত্বও তোমার। এই দায়িত্ব তুমি এড়িয়ে যেতে পারো না। তোমার দায়িত্ব পালন করতে তো কোনো সমস্যা নেই। তুমি চাইলেই সব করতে পারো। তবে কেনো এই হাত গুটিয়ে বসে থাকা? জবাব চাই খুদা। আমাদের তুমি অনেক ধরনের সমস্যা দিয়েছো। যে জন্য আমরা সব সময় তোমার কথা মতো চলতে পারি না। আমাদের দায়িত্ব আমরা পালন না করলে তোমার তো কনো সমস্যা হবে না। তুমি যেমন আছো, তেমনি থাকবে। কেউ তোমার গুণকীর্তন করুক, না করুক, তোমার কী আসে যায়? এরপরও তোমার অবুঝ সৃষ্টির জন্য রেখেছো কঠিন শাস্তি। আর তোমার খেয়ালিপনার জন্য কত সৃষ্টি কেমন বিপদে আছে, জীবন বিষিয়ে যাওয়ায় আত্মহত্যা করে নরককেই সুখ হিসেবে বেছে নিচ্ছে, এসব তোমার চোখে পড়ে না?
শেষ প্রশ্ন, আমাদের দায়িত্ব পালন না করার শাস্তি তো তুমিই দেবে। তোমার দায়িত্বে অবহেলার শাস্তি কে দেবে খুদা? জবাব দাও। 

