ঘোর বিপদে রবি ঠাকুর!


স্বর্গে বসে বসে বেশ বিরক্তই হয়ে গেছেন রবি ঠাকুর। কম দিন তো হয়নি স্বর্গে আছেন। স্বর্গে থাকা যে কতোটা বিরক্তিকর, তা তিনি ভালো ভাবেই টের পাচ্ছেন। পৃথিবীতে যাওয়ার জন্য তাঁর মন কাঁদে। কিন্তু ভগবান সাহেব তাঁকে কিছুতেই পৃথিবীতে যেতে দিচ্ছেন না। শেষ মেষ বিরক্ত হয়ে তিনি ভগবানকে একটা দরখাস্ত দিলেন, এক মাসের জন্য পৃথিবীতে যাওয়ার জন্য আবেদন। ভগবান এবার কেনো জানি সহায় হলেন। পৃথিবীতে রবি ঠাকুরের বেশ নাম ডাক ছিলো। এখনো আছে। দেখলে খুশি হবে বেচারা। এই ভেবে ভগবান সাহেব রবীন্দ্রনাথকে সাত দিনের জন্য পৃথিবীতে যাওয়ার অনুমতি দিলেন। রবি ঠাকুর বেশ খুশিই হলেন, তবে মাত্র সাত দিনের কথা ভেবে খানিকটা মন খারাপও হলো। কিন্তু পৃথিবীতে তো যাওয়া হলো!
রবীন্দ্রনাথ সাহেব স্বাধীন বাংলা দেখে যেতে পারেন নি। তাই তিনি ঠিক করলেন, তিনি বাংলাদেশেই যাবেন। ভগবান সাহেব সেটাও মঞ্জুর করলেন। তিনি স্বর্গের দুজন দূতকে দিয়ে রবি ঠাকুরকে ঢাকায় পাঠানোর ব্যবস্থা করলেন। দূত দুই জন রবি ঠাকুরকে ঢাকায় নামিয়ে দিয়েই চলে গেলেন। কথা হলো, সাত দিন পর এসে সেখান থেকেই নিয়ে যাবেন। রবি ঠাকুর তো মহাখুশি। তিনি নেমেই হাঁটা ধরলেন। আর মন দিয়ে যানজট উপভোগ করতে লাগলেন। আহা রে! কী সুন্দর জিনিসটা তিনি মিস করে গিয়েছিলেন।
কিছুক্ষণ হাঁটার পর তার মনে হলো, কেউ যেনো তাঁকে ফলো করছে। তিনি ভাবলেন, তাঁর কোনো ভক্ত-টক্ত হবে। তাকে চিনে ফেলেছে। তাই পিছু নিয়েছে। এই ভেবে তিনি ভক্তদের সাথে কথা বলতে গেলেন। উনি কাছে যাওয়া মাত্র ভক্তগণ পকেটে হাত দিতে দিলো। তিনি ভাবলেন, হয়তো অটোগ্রাফের জন্য কলম বের করছে। কিন্তু কই? বের হলো ছুড়ি! ছুড়ি দিয়ে কী হবে, বুঝতে পারলেন না ঠাকুর মশাই। ভক্তগণ বললেন, "যা আছে বাইর কর"। রবি ঠাকুরের কাছে তো কিছুই নেই। তাই দুইটা থাবড়া দিয়ে ঠাকুর মশাইকে ছেড়ে দিলো ভক্তরা।
থাবড়া দুটো খেয়ে বরি ঠাকুর মনে মনে বেশ অপমানিত বোধ করলেন। কষ্টও পেলেন। একি অবস্থা দেশের! কিছুক্ষণের মধ্যেই বেশ কিছু গাড়ি এলো ঘণ্টা বাজিয়ে। ওমা! এসে রবি ঠাকুরকেই পাকড়াও করলো কালো পোশাকধারী দল। গাড়িতে বড় করে লেখা "RAB"। ঠাকুর মশাই জিজ্ঞেস করলেন, "আমাকে ধরছেন কেনো? ছিনতাইকারী তো আমি না। ওরা ছিলো"। অফিসার বললেন, "আমাদের কাছে ইনফরমেশন আছে, আপনি জঙ্গি"। কথা শুনে তো রবি ঠাকুরের যাই যাই অবস্থা। উনি বললেন, কোন প্রমাণ আছে আপনাদের কাছে? অফিসার হেসে বললেন, এত বড় দাড়ি থাকার পর আরও প্রমাণ চাই?
রবি ঠাকুর বুঝলেন, বড্ড ভুল করে ফেলেছেন। দাড়ি কেটে আসা উচিৎ ছিল। RAB মহাশয়ের দল তাকে কোথায় একটা নিয়ে গেল। থানা নয় ওটা, তবে কোথায়, তিনি বুঝলেন না। তিন দিন পর তাকে গ্রেফতার দেখানো হলো। পরদিন কোর্টে নিয়ে গেলে, কোর্ট তিন দিনের রিমান্ড মঞ্জুর করে। রিমান্ডে ঠাকুর মশাই এর নতুন অভিজ্ঞতা হয়। ডিম সিদ্ধ তার খুবই প্রিয় একটা খাবার ছিলো। রিমান্ডেও এই ডিম সিদ্ধ বেশ প্রসিদ্ধ। গরম গরম ডিম সিদ্ধ খোসা না ছাড়িয়ে "অন্য এক ফুঁটো" দিয়ে খাওয়ানো হয়। সেখানে দাঁত না থাকায় রবি ঠাকুরের চিবোতে ও গিলতে বেশ সমস্যা হয়। ঠাকুর সাহেব যতোই বলেন, আমার মুখ নিচে না, উপরে ; তারা তত উতসাহেই নিচ দিয়ে ডিম দিতে থাকেন।
এভাবে রিমান্ডের তিন দিন পেরোয়, আর পৃথিবীর সাত দিন। সাত দিন পর স্বর্গের দূত দুই জন এসে রবি ঠাকুরকে আর খুঁজে পান না। শেষে পত্রিকায় দেখেন মওলানা মুহাম্মাদ কিছু একটা নামের লোককে জঙ্গি সন্দেহে গ্রেফতার করে রিমান্ডে নেয়া হয়েছে। তার কাছে পাওয়া গেছে জেহাদি বই, ধারালো অস্ত্র, বোমা বানানোর সরঞ্জাম। রবি ঠাকুর মওলানা কবে হলেন, তার কাছে এতো সব কী করে এলো দূতদের মাথায় আসলো না। তারা তাকে কীভাবে ছাড়িয়ে নিয়ে যাবেন, এ নিয়েও বেশ চিন্তিত হয়ে পড়লেন। পরে তারা বুদ্ধি করে সরকার দলের দুজন নেতার বেশ ধরে RAB হেডকোয়ারটারে গিয়ে সহজেই ছাড়িয়ে আনলেন। আর তাকে নিয়ে স্বর্গে চলে গেলেন।
পরদিন সকালে তিনি পত্রিকায় চোখ দিতেই বেশ বড় একটা খবর চোখে পড়লো। "জামায়াত নেতা মওলানা মুহাম্মাদ কিছু একটা গুম। বিশ দলের সাত দিনের আলটিমেটাম ও বাহাত্তর ঘণ্টা হরতালের ডাক। তিন দিন পর পরবর্তী কর্মসূচি ঘোষণা করা হবে। ঈদের পর ব্যাপক আন্দোলনের হুমকি"। মনে মনে ভগবানকে ধন্যবাদ দিলেন রবীন্দ্রনাথ। ভাগ্যিস, এক মাসের জন্য পৃথিবীতে পাঠান নি! ভাবতে ভাবতেই "ইয়ে" করার চাপ অনুভব করলেন ঠাকুর মশাই। তিনি ইয়ে করতে গিয়ে অাবিষ্কার করলেন, তিনি একটা ডিম পেড়েছেন!
[উপরোক্ত লেখাটি সম্পূর্ণ কাল্পনিক। কারো ব্যক্তিগত বা রাজনৈতিক জীবনে মিলে গেলে লেখক বা ব্লগ কর্তৃপক্ষ দায়ী থাকবে না।]

