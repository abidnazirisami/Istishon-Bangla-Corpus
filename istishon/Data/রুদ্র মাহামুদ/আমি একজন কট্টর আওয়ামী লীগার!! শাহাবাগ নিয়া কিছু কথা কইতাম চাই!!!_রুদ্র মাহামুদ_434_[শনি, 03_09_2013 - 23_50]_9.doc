আমি একজন কট্টর আওয়ামী লীগার!! শাহাবাগ নিয়া কিছু কথা কইতাম চাই!!!


প্রথমেই একটা কথা বলে নিই, সেটা হলো যারা সক্রিয়ভাবে জামাতের রাজনীতি করেন অথবা জামাত-শিবির সমর্থন করেন তাদেরকে আসলে কোন কিছুই বলার নাই!! যারা আমার মানচিত্রে বিশ্বাস করে না, আমার দেশে যারা পাকিস্তানের পতাকা উড়িয়েছে, পাকিস্তানের জাতিয় সঙ্গীত বাজিয়েছে (সাতকানিয়ায়) তাদের কোন কিছু বলার প্রয়োজন আছে বলেও মনে করি না!! সত্য কথা টা হচ্ছে জামাত শিবিরের সাম্প্রতিক যে কর্মকাণ্ড, যে মোটিভ এরপর তাদের সাথে আলোচনার আর কিছু থাকে না!! 
ভাবছেন হু দা ফাক এম আই?? আমি একজন আম-জনতা। ব্লগিয় বা ফেসবুকিয় ভাষায় ম্যাঙ্গো-পাবলিক!! তবে এর বাইরে আমি আরেকটা পরিচয় দিতে চাই, সেটা হলো আমি একজন খাইয়া- না খাইয়া আওয়ামীলীগ সমর্থক! শাহাবাগ আন্দোলন নিয়ে দুটো কথা বলবো!!
শাহাবাগ আন্দোলনের শুরু থেকে এই পর্যন্ত অনেক কথাই শুনলাম, অনেক কথাই পড়লাম। শুরুতে দেখলাম এই আন্দোলনের বিরোধীরা বলছেন এটা আওয়ামি লীগের প্রোপাগান্ডা!! ছাত্রলীগ সহ প্রায় সবগুলো প্রগতিশীল দলই এই আন্দোলনের সাথে সংহতি জানালো একমাত্র ছাত্রদল ছাড়া। কিন্তু যখন দেখা গেলো এই মঞ্চ থেকে খুব কড়া ভাবে জানিয়ে দেয়া হলো কোন দলের রাজনৈতিক ব্যানার আনা যাবেনা, এমনকি সরকারি দলের সাংসদদের পর্যন্ত বলা হলো যে তারা সংহতি জানাতে পারবেন কিন্তু কোন বক্তব্য ফক্তব্য দিতে পারবেন না, তখন এই দাবী আর ধোপে টিকলোনা! এই আন্দোলন নিয়ে বিএনপি’র বক্তব্য আমরা সবাই জানি। শুরু থেকে এই পর্যন্ত তাদের নানান রকমের বক্তব্য অনেক হাসিয়েছে আমাদের। কারা সত্যিকার ভাবে এই আন্দোলন সমর্থন করেন আর কারা করেন না এটা এখন দিনের আলোর মতো স্পষ্ট!! ‘বিচার আমিও চাই, তবে...ফাঁসি আমিও চাই, তবে’ এইসব বলে বলে যারা মুখের ফেনা উঠিয়েছেন তারা যে এই আন্দোলন কে কতটুকু সমর্থন করেন সেটা বোঝা গেল ব্লগার রাজীব হায়দারের হত্যার পর। এই চিহ্নিত তবেবাদীরাই তখন উঠেপড়ে লাগলেন এই আন্দোলনকে নাস্তিকদের আন্দোলন বলে প্রমান করার জন্য! তবে সেটাও তারা পারেননি যখন আরিফ জেবতিক, অমি রহমান পিয়াল সহ আন্দোলনের নেতৃস্থানীয় ব্লগাররা চ্যালেঞ্জ ছুঁড়ে দিলেন, যে কেউ যদি তাদের একটিও ইসলাম বিরোধী লেখা দেখাতে পারেন তাহলে তারা মেনে নিবেন যে এটা নাস্তিকদের আন্দোলন!! ব্লগার রাজীবের খুনিদের গ্রেপ্তার করা হয়েছে এবং এটা এখন আমরা জানি কারা আছে এই হত্যাকাণ্ডের পিছনে। তবে এই হত্যাকারিরা যে একদম সফল হয়নি তা কিন্তু না। এই মঞ্চ নাস্তিকদের না হলেও সাধারন অনেক মানুষের কাছে এখন ব্লগার মানেই নাস্তিক। আর এরপর শুরু হলো শিবিরের হিন্দুদের উপর হামলা, নির্যাতন। যদিও আমার পরিচিত যেসব তবেবাদী আছেন তারা কেউ আমাকে এখনো বলতে পারেননি হিন্দুরা নাস্তিক হলো কবে থেকে!? যারা জামাত-শিবির করেন তাদের কথা বাদ দিলাম, কিন্তু যেসব তবেবাদী নিজেদের অসাম্প্রদায়িক এবং প্রগতিশীল বলে দাবী করেন তারা কি করে চুপ করে থাকেন এই সংখ্যালঘু নির্যাতন দেখে!?
আমি ব্যক্তিগতভাবে জামাতের সমর্থক ছাড়া আর কাউকে ছাগু বলতে চাইনা। আমার কাছে এরা হচ্ছে তবেবাদী। তো এইসব তবেবাদীরা এখনো এই আন্দোলনের বিপক্ষে নানান ধরনের বক্তব্য দিচ্ছেন, পোস্ট করছেন ফেসবুকে। আমি বিশ্বাস করি তারাও আমার আপনার মতো দেশপ্রেমিক। শুধু তাদের রাজনৈতিক চিন্তাভাবনাটা ভিন্ন। আর এই চিন্তা চেতনা থেকেই তারা এইসব পোস্ট শেয়ার করছেন। প্রসঙ্গক্রমে এখানে এরকমই একটা পোস্ট উদাহরণ হিসাবে আনতে চাই। আমি জানি না মুল লেখাটি কার, আমার এক তবেবাদী বন্ধু কিছুদিন আগে এটি পোস্ট করেছিলেন। লেখাটি এরকম-
----------------------------------------------------------------------------------------------------------------------------------------‘এক দেশে ছিল এক ম্যাজিশিয়ান। তার নাম ছিল ইমরান এইচ সরকার। তার ছিল একটা জাদুর চাদর। সে এই চাদর গলায় পেচায়া যা চাইত তাইই পাইত। সে চাইল সাঈদি রাজাকারের ফাঁসি, তামিল হয়ে গেল। আমরা বললাম 'আলহামদুলিল্লাহ ¬!', কারন আমরাও তাই চাইতাম। সে বলল কাদের রাজাকারের ফাঁসি, তাহাও হইয়া গেল (প্রায়)। আমরা আবার বললাম 'আলহামদুলিল্লাহ ¬!' কারন আমরাও তাই চাইতাম। তারপর কইল জামাত শিবির নিষিদ্ধ কর। আমরা আবার কইলাম আলহামদুলিল্লাহ! ¬ সে এবার কইল ব্লগার রাজিবের খুনিদের গ্রেপ্তার চাই ২সপ্তার মধ্যে। তার আগেই কাজ হইয়া গেল। আমরা মুগ্ধ হইয়া গেলাম। অবশেষে জাতি তার কান্ডারিকে পেয়ে গেছে। তো দেশের এই নতুন সরকারের সাথে একদিন মায়াময় চেহারার এক শিশু দেখা করতে এল । শিশুটির নাম মেঘ। প্রায় এক বছর আগে তাঁর বাবা মা কে কে বা কাহারা নৃশংস ভাবে জবাই করেছিল, তাঁর চোখের সামনেই! সাহারাআন্টি তাঁকে কথা দিয়েছিল ৪৮ ঘন্টার মধ্যেই খুনীদের গ্রেপ্তার করা হবে। কিন্তু সাহারা আন্টি চলে গেল, আলমগীর আঙ্কেল(আঙ্কেল নাকি তাঁর বাবা মা কে নিয়ে উল্টাপাল্টা কথা বলেছে,সে অবশ্য ঠিক বোঝেনি) এল তারপরও বিচার দূরে থাক খুনিরা গ্রেপ্তার পর্যন্ত হলনা। তাই বেচারা ইমরান ভাইয়ার কাছে এসেছে বাবা মা হত্যার বিচার চাইতে। সে শুনেছে ইমরান ভাইয়া আর তাঁর অনুসারীরা যে দাবীই তুলে সেই দাবীই নাকি পুরন হয়ে যায়, তৎক্ষণাৎ!
মেঘঃ ইমরান ভাইয়া, তুমি একটু আমার হয়ে আমার মা বাবা হত্যার বিচার চাওনা। তোমাদের পেছনে তো সারা দেশ আছে, তুমি শুধু চাইলেই হবে!
ইমরানঃ খোকা, আমরা এখন ভূগোল পরীক্ষা দিচ্ছি। তুমি এখন সোশ্যাল সাইন্স পরীক্ষা দিতে বললে কেমনে হবে?
ঃ কিসের পরীক্ষা, বুঝলাম না ভাইয়া!
ঃ আরে এখন আমরা ৭১ এর গনহত্যার বিচার চাইতেছি। অন্যকারো হত্যার বিচার চাওয়া এখন সম্ভব না!
ঃ কিন্ত ভাইয়া, তোমরা তো রাজিব ভাইয়া হত্যার বিচার চেয়েও আল্টিমেটাম দিয়েছিলে।রাজিব ভাইয়া তো আর ১৯৭১ এ মারা যায় নাই?
ঃ অফ যা ছাগুর বাচ্চা! (বিড়বিড় করে)
ঃ কি বললা ভাইয়া?
ঃ বললাম তুমি কিউট বাচ্চা! তুমি বাচ্চা কাচ্চা। দেশের ছাগু গুলাই বুঝতেছেনা তুমি কিবুঝবা! কিন্তু তোমার হাতে কি ওটা?
ঃ ও! এটা একটা লিস্ট। আপনার সাথে দেখা করতে আসব জেনে বিশ্বজিতের মা এটা দিয়েছিল। পরে অনেকেই অনেক কিছু লিখে দিয়েছে। আপনি এটা রাখেন ভাইয়া, আপনার ভূগোল পরীক্ষা শেষ হলে এটা পড়েন।
লিস্টটা হাতে নিয়ে খুলল ইমরান।
১। বিশ্বজিত হ্ত্যার বিচার চাই
৩. শেয়ার বাজার ধ্বংস করে যারা লাখ লাখ মানুষকে পথে বসিয়েছে তাদের বিচার চাই
৪. হলমার্ক কলঙ্কের বিচার চাই
৫. পদ্মা সেতু দূর্নীতির বিচার চাই
৬. ডেস্টিনির অপকর্মের বিচার চাই
৬. আওয়ামীলীগেরদের লালিত রাজাকারদেরও বিচার চাই
৭. রেল কেলেংকারীর কালো বিড়ালের বিচার চাই
ঃ সব ছাগুর দল! (বিড়বিড় করে)
ঃ আচ্ছা ভাইয়া আপনাদের ভূগোল পরীক্ষা শেষ হবে কবে?
ঃ ইলেকশন নাগাদ! মানে এই ধর আর আট নয় মাস! তারপরই তোমার বাবা মা হত্যার বিচার চাইব। তুমি টেনশন নিয়োনা। বাসায় গিয়ে লেগোসেট দিয়েখেলগে! আমার আবার আম্রিকা থেকে ফোন আসছে, তোমার জয় ভাইয়া...... থুরি.... জয় বাংলা!
মেঘ চলে এল। তার ছোট মাথায় একটা জটিল হিসাব কষার চেষ্টা করছে। 
৪৮ ঘন্টা সমান যদি ৩৮৬ দিনহয়, তাহলে ৯ মাস সমান কত দিন হবে?
--------------- ¬--------------- ¬--------------- ¬-
দেও, এখন ছাগু বইলা দুইখান গালি দেও!’
-----------------------------------------------------------------------------------------------------------------------------------------
এটি একটি তবেবাদী লেখা সন্দেহ নেই। লেখাটি পড়ে আমার মনে হয়েছে রাজনৈতিক ভাবে সচেতন একজন মানুষ এই লেখাটি লিখেছেন। ইনফ্যাক্ট, আমার যেই বন্ধুটি এই লেখা শেয়ার করেছেন তিনিও ব্যাক্তিগত জীবনে খুবই সচেতন একজন মানুষ, ভালো মানুষ। তো এই লেখাটির প্রত্যুত্তরে কিছু কথা বলি। যে সমস্ত ইস্যুগুলো এইখানে এসেছে উনাদের কাছে এগুলোর গুরুত্ব যুদ্ধাপরাধীদের বিচার এর চেয়ে কোন অংশে কম নয়। বুঝলাম!! এখন আমি এই তবেবাদীদের দুটো প্রশ্ন করি-
১। পৃথিবীতে এমন কোন দেশটি আছে যেখানে এই ধরনের সমস্যা বা ইস্যুগুলো কম বেশি নেই??
২। গনজাগরন মঞ্চ থেকে যদি এই সমস্যাগুলো সমাধান করার দাবী তোলা হয় তাহলে কি এই ধরনের সমস্যা গুলো আর আসবে না??
বলার অপেক্ষা থাকেনা পৃথিবীর সফলতম রাষ্ট্রগুলোতেও রাজনৈতিক, অর্থনৈতিক, সামাজিক বা দুর্নীতি সংক্রান্ত এই সমস্যা গুলো কম বেশি বিদ্যমান!! আর আমাদের মতো তৃতীয় বিশ্বের দেশে তা বলার অপেক্ষা থাকে না!! তো তাহলে কি দাঁড়ালো?? গনজাগরন মঞ্চ এই সমস্যা গুলোই সমাধান করতে থাকবে আর করতেই থাকবে। রাজাকারের বিচার হবে পরে। সত্যিই মাঝে মাঝে খুব হতাশ লাগে এই সমস্ত তবেবাদীদের যুক্তি দেখে!!! সমসাময়িক এই ইস্যুগুলোর সাথে যারা ৭১এর যুদ্ধাপরাধীদের বিচার, রাজাকারের বিচার এর ইস্যুকে গুলিয়ে ফেলছেন তাদের বলতে চাই, এই বিচার বাঙালির প্রানের দাবী! এই বিচার মুক্তিযুদ্ধের চেতনার দাবী!! এই বিচার নিজের ইতিহাস, নিজের পূর্বপুরুষের কাছে থাকা ঋণ মোচনের দাবী!! এবং সংগত কারনেই গনজাগরন মঞ্চ এখন ভূগোল পরীক্ষা দিচ্ছে!! দয়া করে এই ইস্যুর সাথে অন্য কোন ইস্যুকে গুলিয়ে ফেলবেন না!! এটা সমসাময়িক কোন ইস্যু নয়। যারা অতীত ভুলে সামনে এগিয়ে যাওয়ার কথা বলেন তাদের বলি, ৭৫ এ যে ক্ষত তৈরি হয়েছিলো এ জাতির শরীরে তা আজ পচে গ্যাংগ্রিন এ পরিনত হয়েছে! আজ যদি আমরা সেই পচা অংশ কেটে বাদ না দেই, যদি সেই ক্ষত না সারাই তাহলে আর এই পচা শরীরে কখনোই দাড়াতে পারবে না এই দেশ!!
ইদানিং আরো কিছু কথা শুনি এইসব তবেবাদীদের মুখে এবং আন্দোলনের সমর্থক সুশীল কিছু ব্লগারের লেখায়। যেমন-
“ কোন রাজনৈতিক দলকে (আওয়ামী লীগকে) এই আন্দোলন থেকে রাজনৈতিক মোয়া খেতে দিতে তারা নারাজ”
“তিন স্তরের নিরাপত্তা বলয়ের মধ্যে থেকে আবার গন আন্দোলন,হুহ”
“কি দরকার ছিলো দেশকে এমন সহিংস পরিস্থিতির দিকে ঠেলে দেওয়ার, শিবিরের সাথে আলোচনা করে কি সমাধানে আসা যেত না?”
“সরকার কেন এই গনজাগরন মঞ্চকে সবদিক থেকে সমর্থন দিচ্ছে?? কি উদ্দেশ্যে??”
এখন একজন কট্টর আওয়ামী সমর্থক হিসাবে বলতে চাই, কেন আওয়ামী লীগ এই আন্দোলনকে সর্বাত্মক সমর্থন দিবে না?? বর্তমান পরিস্থিতি দেখলে মনে হয় বাংলাদেশের সমস্ত রাজনৈতিক দলগুলোর মধ্যে একমাত্র আওয়ামী লীগের মাথা ব্যাথা এই বিচার!! এই বিচার থেকে আওয়ামী লীগের অবশ্যই রাজনৈতিক ফায়দা আছে। কারন যাদের বিচার করা হচ্ছে তারা সরাসরি এই সরকারের রাজনৈতিক প্রতিপক্ষ। বর্তমান সরকার এই বিচারকার্য যখন শুরু করে তখন কিন্তু এই গন আন্দোলন শুরু হয়নি। লক্ষ লক্ষ মানুষের এই আন্দোলনে অংশগ্রহন, সারা দেশব্যাপী নিরবতা পালন সহ বিভিন্ন কর্মসূচি প্রমান করে সাধারন মানুষও এই বিচার চায়। তাহলে এই মুহূর্তে আওয়ামী লিগের কি করা উচিৎ বলে মনে করেন আপনি?? নিজেদের এই বিচারের উদ্যোগের বিপক্ষে কথা বলা!? নাকি এই আন্দোলন কে সমর্থন দেয়া?! 
আসলে, আমাদের রাজনৈতিক সংস্কৃতিটা খুব অদ্ভুত!! যে কোন মুল্যে সরকারের বিরোধিতা করা চাই, না হয় নিজের সচেতনটা যে জাহির হয় না! ঐদিন একজন ব্লগারের লেখায় দেখলাম, তিনি শিবিরের এই সহিংস আচরনের জন্য সরকারকে দায়ী করছেন। এই প্রসঙ্গে তিনি আবার আমেরিকার বিখ্যাত প্রেসিডেন্ট জন এফ কেনেডির একটি অহিংশবাদী উদ্ধৃতিও দিলেন। আশ্চর্য!! আপনারা কি সত্যিই বিশ্বাস করেন জামাত-শিবির কে আলোচনার মাধ্যমে নিষিদ্ধ করা সম্ভব?? আমেরিকার রাজনীতি আর বাংলাদেশের রাজনীতি এক?? যে দেশে প্রতিটি নির্বাচনের পর আমরা শুনি, সরকারি দল বলছে নির্বাচন সুষ্ঠু হয়েছে আর বিরোধীদল বলছে নির্বাচনে কারচুপি হয়েছে, প্রতি বাজেটের পর সরকার বলছে এই বাজেট গণমুখী আর বিরোধীদল অবধারিত ভাবে বলছে এই বাজেট গরিব মারা বাজেট, সেই দেশের রাজনীতির সাথে আপনারা আমেরিকার রাজনীতির তুলনা করছেন??? সত্যিই আশ্চর্য!! বাস্তবতাটা হচ্ছে, শাহাবাগের এই আন্দোলন যদি সফল হয় তাহলে কিছুটা মুড়িমুড়কি, মোয়া আওয়ামী লীগের পাতে যাবেই!! এখন আন্দোলনের সমর্থক বা আন্দোলনকারী হিসাবে আপনিই সিদ্ধান্ত নিন এই আন্দোলনের সফলতা চাইবেন নাকি আওয়ামী লীগের মোয়া খাওয়া রুখবেন!??
পরিশেষে বলি, আওয়ামী সমর্থক হলেও আমি আপনার মতই একজন সাধারন মানুষ। আমি ব্লগার নই, নাস্তিক নই, কোন রাজনৈতিক নেতাও নই। শুধুই বিবেকের তাড়না থেকে এতো কথা লিখে ফেললাম। আমি জানি পরবর্তী নির্বাচনে যদি আওয়ামী লীগ জয়ী হয় তারা বাংলাদেশকে উদ্ধার করে ফেলবে না!! এ সময়ের একজন তরুন হিসাবে আমিও ফিল করি যে প্রতি নির্বাচনে আমাদের পচা কলা বাছতে দেয়া হয়। তবুও বঙ্গবন্ধুর আদর্শে বিশ্বাস করি বলেই এই দলটিকে এখনো সমর্থন করি। বিশ্বাস করি নৈতিক দিক থেকে এই দলটিও অনেকটা পচে গেলেও মূল্যবোধের জায়গাটায় এখনো মুক্তিযুদ্ধের চেতনাটা ধরে রেখেছে তারা!! একজন ম্যাংগো পাবলিক হিসেবে চাই যে কোন মুল্যে রাজাকারদের বিচার হোক!! একজন সাধারন মানুষ হিসাবে চাই, আমার সন্তান জানবে ২১ মানে কি?? ৭১ মানে কি?? সপ্ন দেখি একটি অসাম্প্রদায়িক বাংলাদেশের!! রাজাকার মুক্ত বাংলাদেশের!!
জয় বাংলা!!
জয় বঙ্গবন্ধু!!
জয় প্রজন্ম!!!

