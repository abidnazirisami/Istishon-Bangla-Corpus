প্রসঙ্গ ব্রিটেনের নির্বাচন ২০১৫, (তথাকথিত মুজিব সেনাদের উদ্দেশ্যে)


আমার এই কথাগুলো হয়তো অনেক মানুষের ভালো লাগবে না!! বিশেষ করে আমার অতিলীগার ভাইদের। প্রসঙ্গ ব্রিটেনের ইলেকশান ২০১৫। ইলেকশানের আগে থেকেই দেখছিলাম কিছু মানুষ প্রকৃতপ্রস্তাবে যারা আবাল তারা দাবি করছিলেন টিউলিপ সিদ্দিকি বঙ্গবন্ধুর আদর্শের রাজনীতি করেন, দেখতাম আর দুঃখে হাসতাম!! এবং নির্বাচনের দিন এবং টিউলিপের বিজয়ের পর থেকে তাদের এই আবালগিরি আসলে সহ্য সীমা ছাড়িয়ে গেছে। চুপ করেই ছিলাম, কিন্তু এখন আসলে আর চুপ করে থাকতে পারছিনা!!!
কিছু ইনফো দেই আপনাদেরকে। ব্রিটেনের এই নির্বাচন যারা দেখেছেন, তারা জানেন আমাদের দেশের নোংরা রাজনীতি আর আমাদের দেশের নির্বাচন এর সাথে আসলে ওদের রাজনীতির বা নির্বাচনের আকাশ পাতাল ফারাক। নৈতিকতা, রাজনৈতিক শিষ্টাচার সব মিলিয়ে ওরা আর আমরা আসলে তুলনা কেন ভাবাই যায় না!! শুধু বাঙ্গালি কেন, সমগ্র ইমিগ্র্যান্ট কমিউনিটি লেবার পার্টিকে সমর্থন করেছে। এবং সেটা তারা নিজেদের স্বার্থ চিন্তা করেই করেছে। কারন লেবার এর ইমিগ্রেশান পলিসি কঞ্জারভেটিবের চেয়ে অনেক নমনীয়। সেই সমর্থক দের মধ্যে, বাঙ্গালি যেমন ছিলো তেমনি মোটামুটি সব দেশের মানুষই ছিলো, এমনকি আমাদের চিরশত্রু পাকিস্তানিরাও। তবে টিউলিপ যে এলাকা থেকে এবারের নির্বাচন করেছেন, হ্যাম্পস্টেড এন্ড কিলবার্ন সেটি মূলত ক্যারিবিয়ান অধ্যুষিত এলাকা!! এদেশের রাজনীতিতে লিগেসি বলতে আসলে কিছু নেই, আপনি রাজনীতি করলে সেটা নিজের যোগ্যতা বলেই করতে হবে। ডেভিড ক্যামেরন আজ প্রধানমন্ত্রী বলে এরকম কোন ব্যাপার নেই যে কোন এক সময়ে গিয়ে তার ছেলে বা মেয়েও দেশের প্রধানমন্ত্রী হবে অথবা কঞ্জারভেটিব পার্টির লিডার হবে। এবং টিউলিপ সিদ্দিকি নিজেও তার যোগ্যতা বলে ব্রিটেনের মুল ধারার রাজনীতিতে জায়গা করে নিয়েছেন। এবং এটা করতে গিয়ে তিনি একবারের জন্যেও কোথাও দাবি করেননি তিনি বঙ্গবন্ধুর আদর্শের রাজনীতি করছেন। যদি করতেন , তাহলে তাকে আর নির্বাচন জিততে হতো না!! প্রসঙ্গত উল্লেখ করতে পারি, এদেশের একজন বাঙ্গালি সংবাদিক উনাকে নির্বাচন বিজয় পরবর্তী অনুভূতি নিয়ে প্রশ্ন করছিলেন- তিনি জিজ্ঞেস করলেন যে বাঙ্গালিদের উদ্দেশ্যে কিছু বলুন। টিউলিপ তখন উত্তর দেন যে, সবাইতো মানুষ, আবার বাঙ্গালি কেন, আমাকে ফিনল্যান্ডের ইমিগ্র্যান্টরা সমর্থন করেছে, ইউরোপিয়ান রা করেছে, ক্যারিবিয়ানরা করেছে আর বাঙ্গালিরাও করেছে। আসলে আমি সবার জন্যে কাজ করতে চাই। আজকে এই ব্যাপারটা একাত্তর টিভিতে একটা রিপোর্টে লন্ডনের একজন সাংবাদিক তানভীর ভাই পরিষ্কার করার চেষ্টা করেছেন। যদিও একাত্তরের উপস্থাপক তাকে প্রশ্ন করছিলেন এভাবে যে, বঙ্গবন্ধুর নাতনি টিউলিপ সিদ্দিকি। তানভীর ভাই তখন বলেছেন যে এদেশের রাজনীতিতে বঙ্গবন্ধুর নাতনী পরিচয়টা দেয়ার কিছু নেই, টিউলিপ তার নিজের যোগ্যতাতেই এখানে।
অথচ, নির্বাচনের দিন ও কিছু আবালকে দেখলাম ভোট দিয়ে, ছবি পোস্ট করছে, আর ক্যাপশান জয় বাংলা জয় বঙ্গবন্ধু। নির্বাচনের পর আর কিছু সুপার আবাল বলছে এই বিজয় বঙ্গবন্ধুর আদর্শের বিজয়। অথচ স্বয়ং টিউলিপকে একথা একটিবারের জন্যেও বলতে শুনলাম না!!
ভাইয়েরা, সবিনয়ে দুইটা কথা বলতে চাই। কিছু মনে করবেন না!! আমার জাতির পিতাকে আর কত ছোট করবেন আপনারা?? আর কত ব্যাবহার করবেন?? আমি নিজে আওয়ামীলীগ সমর্থক। বারবার একথা বলেছি, বলবো। কেন সমর্থন করি জানেন?? এক বঙ্গবন্ধুর কারনে। তাঁর আদর্শে বিশ্বাস করি বলে। বাঙ্গালি হিসেবে তাঁর কাছে চিরঋনি অনুভব করি বলে। আমি জানি, একথা অনেকেই মানে যে নৈতিকতায় আওয়ামীলীগ হয়তো অনেকটা পচে গেলেও মূল্যবোধের জায়গাটায় তারাই এখন বাংলাদেশের একমাত্র দল যারা মুক্তিযুদ্ধের চেতনাটা এখনো ধরে রেখেছে। এজন্যই তাদের সমর্থন করা। আপনারা মুজিব সেনা!! বুঝি, বুঝলাম!! তা জাতির পিতা কে সম্মান করতে যেয়ে দয়া করে, আবারো বলছি দয়া করে তাঁকে আর ছোট করবেন না!! একটু খেয়াল রাখবেন, প্লিজ!!! যেখানে সেখানে বঙ্গবন্ধুর আদর্শ বললেই জাতি এবং জাতির পিতার সম্মান বৃদ্ধি পায় না!! আবারো বলছি, একটু খেয়াল করে, প্লিজ!!!!!

