আত্মপক্ষ সমর্থন!! ( মজা লস, টিএসসিতে বর্ষবরণে যৌন হয়রানি এবং অন্যান্য!!)


মজা লসের হিসাব খাল্লাস!!! অন্তত আমি তা মনে করি। আমার দায়িত্ব ছিলো সত্যটা আপনাদের সবার সামনে নিয়ে আসা। আমি সে চেষ্টা করেছি, কতটুকু পেরেছি সেটা আম ফেবুকারদের হাতে ছেড়ে দিলাম। তবে এইটা করতে গিয়ে আমার যে অভিজ্ঞতা হয়েছে সেটাও আপনাদের সামনে নিয়ে আসতে চাই, আত্মপক্ষ সমর্থন করে আর অল্প কিছু কথা বলতে চাই, এবং আমার মুল উদ্দেশ্য টা আপনাদের সামনে পরিষ্কার করতে চাই। যেহেতু আত্মপক্ষ সমর্থনের ব্যাপার তাই এই লেখায় কিছুটা আমি আমি থাকবে!! যদিও আমি মগাচিফ নই!!! 
প্রথমে ফেবু মহারথিদের নিয়ে কিছু কথা বলি!! আমার ব্লগিয় এবং ফেবুকিয় অভিজ্ঞতায় জানি, অথবা জানতাম যে বাংলা ফেবু পরিমণ্ডলে মজা লসের এডমিন চৌধুরী সাহেবের পরিচয়ের মত বোমা ফেলার আগে আমাকে একটু হিসেবি হতে হবে!! বলতে দ্বিধা নেই, আমার কনফিডেন্সে একটু ঘাটতি ছিলো, কতটা কি করতে পারবো কিংবা কতটা রেসপন্স পাবো অথবা পরবর্তী রিয়েকশান কিভাবে সামাল দেবো। তাই, আমি লেখা পোস্ট করার আগেই স্বাধীনতার সপক্ষের ফেবুকার, রথি-মহারথি, লীগার-অতি লীগার, লাল পর্দার সামনের শক্তি এবং লাল পর্দার পেছনের শক্তির কিছু মানুষের সাহায্য চাই। যদিও এটা করে আমাকে শুনতে হয়েছে আমি লীগের পারপাস সার্ভ করছি, আমি অমুক পীরের মুরিদ, ছাত্রলীগের পেছনে মজা লস লেগেছে বলেই আমি চৌধুরী এবং মজা লসকে এক্সপোজ করেছি। সবিনয়ে আপনাদের কাছে একটা কথা জানিয়ে রাখি, এরা কেউই আমাকে নুনতম সাহায্য টুকু করেনি। যদি কেউ সামান্য সাহায্য করে থাকে সেটা আমার মত দুই একজন ধইঞ্চা ফেবুকার বা ব্লগাররা করেছে! এবং এতে করে আমার আরেকটা ধারনা আরও পরিষ্কার হয়েছে, পোক্ত হয়েছে যে এইসব ফেবু মহারথিদের দেশপ্রেমের বেশির ভাগটাই ঢং। এরা সবাই ব্যাস্ত ব্যাক্তিগত এজেন্ডা বাস্তবায়নে। তাই যদি না হবে তবে আমাকে তারা নুন্যতম সাহায্যটুকুও করলো না কেন?? লাল পর্দার আগে পিছের ব্যাপার ছিলো বলে?? এনিওয়েস, এতটুকু বোধহয় প্রমাণ করতে পেরেছি যে প্রমাণ ছাড়া আমি কথা বলি না!! ব্যাক্তিগত ভোটটা আমি আওয়ামী লীগকেই দেই, তাই হয়তো আমার লেখায় বেশ কিছুটা ছাত্রলীগ প্রীতি ছিলো, কিন্তু আমার মুল ইস্যু যে পহেলা বৈশাখের সেই বর্বর হামলা এবং তা নিয়ে মজা লসের প্রোপাগান্ডা, এতটুকু বোঝার মত মস্তিষ্ক তো আপনাদের ছিলো!! আপনারা না মহারথী?? তাহলে আপনারা আমাকে সাহায্য করলেন না কেন??যদিও এ নিয়ে পাবলিক রিয়েকশান শুরু হওয়ার সাথে সাথে মজা লসকে ট্রল করে নতুন পেজ নিয়ে একদিনে হাজার চারেক লাইক কামিয়ে নিতে এবং তা নিয়ে মাতামাতি করতে আপনাদের দেরি হয়নি। করুন, আমার সমস্যা নেই!! এতটুকুই সান্ত্বনা…আপনারা জামাতের ফেভারে কোন কথা বলবেন না!! তবে, বড় বেশি চোখে লাগে দাদা!! আর আমার প্রবলেম হল আমি না বইলা থাকতে পারি না!!! 
দ্বিতীয়ত, আম ফেবুকারদের নিয়ে কিছু কথা বলতে চাই!! আম ফেবুকারদের কাউকেই আমি ছাগু বা ছুপা ছাগু বলতে চাইনা!! আমি মনে করি এরা মিসগাইডেড, আর সেটা মজা লস এবং এর মত পেজ এবং সেলেব্রিটিদের কারনে মিস গাইডেড!! যে দেশের কিছু মানুষের কাছে জাতির পিতাকে হত্যার মত ঘটনার ও ভ্যালিড রিজন থাকে সে দেশে কেয়ামতের আগ পর্যন্ত ছাগু থাকবে, লিখে রাখেন!! যাই হোক, মজা লস পেইজ নিয়ে কিছু মানুষের পোস্ট আর কমেন্ট গুলো দেখলাম!! দেখে হাসলাম কিছুক্ষণ, আনন্দের নয় দুখের হাসি!! আপনারাই হলেন আসল কালপ্রিট!! চোখে আঙ্গুল দিয়ে দেখিয়ে দিলেও আপনাদের বিশ্বাস হয় না!! আপনারা যেখানেই যাবেন, যাই সমর্থন করবেন, সেখানে একজন পীর সৃষ্টি করবেন। আপনাদের মত পোলাপানের আসলে মাথা ভরতি গু!! সরি এ কথা বলতে বাধ্য হলাম। মজা লস বাঁশের কেল্লা না!! তারা সরাসরি আপনাকে বলবে না কোন কিছু, ঘুরিয়ে পেঁচিয়ে ইনিয়ে বিনিয়ে বলবে। মজা লসের এডমিনকে কেউ চিনতো না তা ভুল, কিছু মানুষ তাকে চিনতো। যে ছবিটা দিয়ে তারা আপনাকে বিশ্বাস করিয়েছে টিএসসির ঘটনায় ছাত্রলীগ জড়িত এরকম ছবি বানানোর এখতিয়ার তাদের কে দিয়েছে?? বুইঝেন কথা টা, ফ্রিডম অফ এক্সপ্রেশান আর ফ্রিডম অফ ভারডিক্ট কখনো এক জিনিস নয়। যে ছবি দিয়ে আপনি দাবি করলেন এই ঘটনায় ছাত্রলীগ জড়িত এরকম ছবি আধা ঘণ্টায় ১০০ বানানো সম্ভব। এজন্যই আমি বলছি আমরা এখন দেখছি সোশ্যাল মিডিয়া ভারডিক্ট। টিএসসির ঘটনা নিয়ে যদি সত্যিকারের কোন অনুসন্ধান হয়ে থাকে তা করেছেন ৭১ টিভির ফারজানা রুপা!! দেখেছেন আশা করি ভিডিও টা।এবং এরপর আনসার বাংলা ৭ তাকে হত্যার হুমকি দেয়। করলো ছাত্র লীগ আর হত্যার হুমকি দেয় আনসার বাংলা!! বুইঝেন!! কিন্তু মজা লস কি করল?? আস্তে করে আপনাদের মত বুদ্ধিমানদের হাতে এইটাইপের ছবি তুলে দিলো। এমন একটা ইস্যু যা কি না সমস্ত রাজনীতির বাইরে রেখে বিচার করা দরকার তার একটা রাজনৈতিক মেরু করন করে ফেলল। এবার আপনি যদি বুঝেন কেন আমি বা আমরা মজা লসের পিছে লেগেছি। আরেকটা হাস্যকর কথা বলেছেন এসব পোলাপান, চৌধুরীর গতকাল দেয়া পোস্ট যেটা সে পরে সরিয়ে নিয়েছে ওই যে বুটটার না ফুট্টার নামে এক ইন্ডীয়ান ছেলের ছবি দিয়ে তা পাওয়া যাচ্ছে না!! এর পরবর্তী পোস্ট এ সে বলেছে সে আসলে মজা করেছে, এরপর ও দেখলাম আপনারা জিনিসটা ডিফেন্ড করার চেষ্টা করেছেন, আজব না?? এটা দিয়েই তো আপনারা তাকে ডিফেন্ড করতে আসছিলেন। এটা করে বুঝিয়েছেন আপনারা মুরিদানায় বিশ্বাসী এবং আপনাদের করোটির অভ্যন্তরে গু ও নেই, সেখানে শুধুই হাওয়া। মজা লস খোলা যাচ্ছে কি যাচ্ছে না সেটা ভিন্ন তর্ক!! মজা লস বাঁশের কেল্লা নয়। তারা যেটা করে সেটা হচ্ছে কন্সপিরেসি!! তারা এবং তাদের সাথের মহারথী সেলেব্রিটিরা যেটা করে তা থেকে সাধারণ ইউজার দের বাঁচাতে চাই বলেই আমি বা আমরা এই সব নিয়ে কথা বলছি, পাঁচ লাখ ফলোয়ারের পেজে তারা টিএসসি বর্জন করতে বলে, পুরো ঘটনাটার রাজনৈতিক মেরুকরণ করে, তারা কিন্তু সরাসরি আপনাকে বলবে না পহেলা বৈশাখ বর্জন করুন। আপনারাই আমাকে বলে দিন পহেলা বৈশাখ কোথায় উদযাপন হবে তাহলে, চাঙ্খার পুলে?? এটা কি কন্সপিরেসি না?? তাদের সোশ্যাল রেস্পন্সিবিলিটির কি হল তাহলে?? টিএসসির ঘটনাটার সঠিক প্রতিবাদ এবং রাস্ট্রযন্ত্রের উপর সঠিক চাপ সৃষ্টির প্রয়োজনেই মজা লসকে এবং তাদের এসব ধান্দাবাজিকে সিনারিয়ো থেকে সরানোর প্রয়োজন ছিল। আর সে কারনেই আমি মজা লসের পেছনে লেগেছিলাম। যাক, মজা লস নিয়ে কথাবার্তা এখানেই শেষ, ফুল স্টপ। অন্তত আমি আর এ নিয়ে কোন কথা বলবো না!!
এবার, আসল কথায় আসি। মজা লস নিয়ে যখন লিখছিলাম তখন প্রতিটা শব্দ লেখার আগে একটা কথাই চিন্তা করেছি!! এই হুজুগে আসল ঘটনাটাই সবাই ভুলে যাবে না তো?? যদিও আমি জানি কিছু মানুষ এটা কখনোই ভুলবে না!! তারা শেষ পর্যন্ত নিজেদের সবটুকু দিয়ে এর প্রতিবাদ করে যাবে!! এবং এরাই আসলে শেষ ভরসা!! পহেলা বৈশাখের এই ঘটনা কোন ভাবেই ভুলে যাওয়া চলবে না!! যেই করে থাকুক, এর বিচারটা কিন্তু হতেই হবে। এবং যে করে হোক হতেই হবে। সেটা যেই করুক, সেটা জঙ্গি বাহিনী হোক অথবা ছাত্রলীগ। এমন শাস্তি দিতে হবে যাতে বাপের নাম ভুলে যায়। তবে আমি অন্ধের মত কাউকে দায়ী করে কথা বলার বিপক্ষে। তার চেয়ে চলুন আমরা রাস্ট্রযন্ত্রকে বাধ্য করি!! সেটা কিভাবে তা নিয়েও আমার কিছু প্রস্তাব ছিলো, যারা এই ইস্যুটা নিয়ে এখনো চেষ্টা করে যাচ্ছেন তাদের কাছে। শাড়ী চুড়ি নিয়ে পুলিশের কাছে প্রতিবাদ করে আসলে তেমন কোন লাভ নেই। তার চেয়ে আমরা সবাই মিলে বিশেষ করে নারীরা গিয়ে সুপ্রিম কোর্টের গেটে একটা করে ওড়না বেঁধে দিয়ে আসি, প্রধান বিচারপতির বক্তব্য দাবি করি, একই কাজ আমরা করতে পারি সংসদ ভবন কিংবা প্রধানমন্ত্রীর দপ্তরের সামনে!! দাবি করতে পারি এ নিয়ে প্রধানমন্ত্রীর সুনির্দিষ্ট বক্তব্য!! অবস্থান নিই এসব জায়গার সামনে।প্রয়োজনে দেশের সমস্ত প্রগতিশীল ছাত্রী সংগঠন এবং নারী সাংবাদিক এবং আইনজীবীদের সম্পৃক্ত করি!! আমি প্রস্তাব করলাম মাত্র,অন্য কারো মাথা থেকে হয়তো আরো ভালো কিছু বের হবে। আমার এক বড় ভাই সেদিন একটা কথা বলছিলো…কথায় আছে কান টানলে নাকি মাথা আসে... কিন্তু পহেলা বৈশাখে টিএসসি'র ঘটনায়, কান টেনে ছিঁড়ে ফেলার যোগাড় হলেও মাথা না এসে বার বার পাছা চলে আসছে!!! কিন্তু আমরা কি সত্যিই কান টানতে পেরেছি?? দিল্লীর সেই রেপ ইন্সিডেন্ট এর কথা মনে আছে? ভারতের এক্টিভিস্টরা কিন্তু বাধ্য করেছিল তাদের সরকারকে এই ঘটনার বিচার করতে, সারা বিশ্বে এ নিয়ে তোলপাড় করেছিল তারা। তারা যদি পারে আমরা পারবো না কেন?? আর নাই যদি পারলাম কি মুল্য আমাদের এইসব এক্টিভিজমের????!!
একটু দীর্ঘ হয়ে গেল!! আমি এবার ক’দিন চুপ থাকি, দেখি আপনারা কি করেন!! ধন্যবাদ!!!

