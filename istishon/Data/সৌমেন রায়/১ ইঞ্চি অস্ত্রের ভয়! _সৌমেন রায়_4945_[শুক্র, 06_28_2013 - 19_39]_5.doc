১ ইঞ্চি অস্ত্রের ভয়! 


প্রিয়তমা,
‘প্রথম যেদিন তোমায় দেখেছি ...’
তালগোল পাকানো প্রেমকীর্তন আর গাইবনা।
‘ফেল ফেল চোখে তাকিয়ে থেকেছি ...’
রস মাখিয়ে ঝাঁঝালো-আঠালো প্রেমকষও চাইবনা!
রাস'এর খবর কে রাখে?
বলি, রাতেরও যে পচন ধরেছে!
সকালের প্রাপ্য রাতেও পাইনি,
তাই বলে কি পাওনা চাইতে তোমার নগ্ন বুলেট ভয় পেয়েছি?
মনে পড়ে মধ্যরাতের আকুতি, "দোহাই আমায় ভয় দেখিও না"?
ভয় যখন পেয়েছ তখন মন ভরেই দিয়েছি,
পাঁজর চিঁড়েই দিয়েছি আর এই শরীর নিংড়ে ভালোবেসেছি।
এখন কিনা চোখেই বল, "দূরেই রও, আর পারি না"!
প্রিয়তমা,
তোমার ১ ইঞ্চি অস্ত্র আর ৩ ইঞ্চি বুলেট বুক পকেটে রেখে
খেয়াল করে দেখো আশেপাশের চিল-শকুন আর বুনো শিয়াল,
ওরা আমার মত পাষান না,
সুযোগ পেলে আদর করে ছিড়ে-কুড়ে খাবে!
১ ইঞ্চি ক্ষেপনাস্ত্রের ভয় আমাকে আর দেখিওনা,
আমার বুকের পাঁজর কি আর সস্তা দামে কেনা?
২৭/০৩/২০১৩
© সর্বস্বত্ব সংরক্ষিত

