একাকীত্বের নির্যাস


 কত রাত থেকেই আবছা তারাটা তনুর আঁধারে জ্বলে
ধোঁয়ায় কালো ঘরে সূর্যও দু’চোখ আঁকড়ে ধরে,
শরীরের তরল অংশ নেশার তুঙ্গে উঠে মাত্রা ছাড়িয়ে যায়,
রাতজাগার পাগলামি হিমোগ্লোবিনকে সাদা করে দেয়,
তবুও তোর ঘুম ভাঙ্গেনা। 
প্রবল হাসির কড়াঘাত অন্ধ করে রেখেছিল মাদকীয় অনুভবে
ফিরতে গিয়েও হাত ছাড়তে চায়নি,
শ্লীলতার সব শর্ত উপড়ে ফেলে টলে পড়ে নগ্ন বুকে
অসম্ভবের এই বাড়াবাড়ি তো আমি চাইনি!
তবে কেন তোর আস্ফালন! 
মুখগহ্বর থেকে বোবা চিৎকার বেরিয়ে এসে
খায়েশী হয়ে ঢুকে যেতে চায় তোর দূষিত রন্ধ্রে,
টিপ্পনি কাটা ঔদ্ধত্যকে মূহুর্তে ধ্বংস করে
অন্তঃস্বত্তা করে দিতেই চায় তোর কষ্টের বীজকে!
এমনই এক অন্ধ ঘরের দেয়ালে জড়িয়ে
নীলের বিষাদ-বর্ণ ধারন করুক তোর অপরাধী রক্ত।
এইটুকু তো চাইতেই হবে ...!
২৪/০৩/২০১৩ 
© সর্বস্বত্ব সংরক্ষিত

