নিলয় নীল - এক অপরাজিত বিপ্লবী ফুল 


১. আজ নিলয় নীল হত্যাকান্ডের এক বছর । অথচ এই হত্যাকান্ড নিয়ে কোন মাথা ব্যাথা নেই সরকার, আইন ও প্রসাসনের । এক বছর আগে এই দিনে এই সময় , নিলয় নীলের ফেসবুকের নামের পাশে একখানা সবুজ বাতি ছিল । যে সবুজ বাতি নিশ্চিত করছিলো দরজার ওপাশে সে জীবিত আছে ।
নিলয় নীল জীবিত ছিলেন ঠিকই কিন্তু নিরাপদে ছিলেন না মোটেও । এবং এর দায় রাষ্ট্র এড়াতে পারে না কিছুতেই । তাকে ইসলামী জঙ্গীরা কিংবা তাদের অনুচরেরা অনুসরন করছিলো বেশ কিছুদিন । বিশেষ করে ’অনন্ত বিজয় দাশ’ হত্যাকান্ডের পর সে থানায় সাধারণ ডাইরী করতে গিয়েছিলো কিন্তু পুলিশ তার ডাইরী নেয় নি । তার মানে এখানে কোন পলিটিক্যাল ব্যাপার জড়িত ছিল না তো ! বরংচ পুলিশ তাঁকে উপদেশ দিয়েছিলো , বিদেশে চলে যেতে । এটাই হয়তো তাঁর বড় অপরাধ যে, নিলয় নীল বিদেশে যান নি বরং তিনি বাংলাদেশকে ভালোবেসেছিলেন নিঃস্বার্থ ভাবে । একটা স্যেকুলার ও অপরাধহীন বাংলাদেশের স্বপ্ন সে দেখেছিলো । এটাই হয়তো তাঁর অপরাধ । এই ধোকাবাজির আর মানুষকে বোকা বানানোর দেশে যে প্রতিবাদী সুরগুলোকে গলা টিপে হত্যা করা হয় , এটা জানার পরও সে ভালোবেসে দেশমাতৃকার পরিবর্তন আনতে চেয়েছিলেন । তিনি মোটেও ব্যার্থ নন । বরংচ সার্থক, আজ দেশে হাজারটা নিলয় নীল জন্ম নিচ্ছে । কিন্তু সেই প্রতিবাদী আর বিজ্ঞানমনস্ক নিলয় নীল-কে আমরা হারিয়েছি । 
২. আজ বাংলাদেশে ইসলামী জঙ্গিদের জয়-জয়কার । পুত্র জঙ্গিসংগঠনের হোতা ও জঙ্গিহামলার প্রধান ছককারী জেনেও হাসনাত করিমের বাবা তারপুত্রকে হিরো বলছেন । তবে কী নিলয় নিলদের আদর্শ আর জীবনদান বৃথা গেল !
আমি বলবো,‘না, নিলয় নীল সহ সকল লেখক, ব্লগার ও অনলাইন একটিভিটিস্টদের কেড়ে নেওয়া প্রান বৃথা যায় নি মোটেও ।’
আসল কথা হচ্ছে যে বাংলাদেশে এখনো বৃটিশ শাসন চলছে । স্বাধীনতা সংগ্রামী ক্ষুদিরাম বসু, ভগৎ সিং, মাস্টারদা সূর‌্য সেন, প্রীতিলতা ওয়াদ্দার, চন্দ্রশেখর আজাদ,বাঘা যতীন, কানাই লাল দত্ত, প্রফুল্ল চাকি, প্রমথ নন্দী , নেতাজী সুবাস চন্দ্র বোস, রাজবিহারী, শওকত আলী, মোহম্মদ আলী, অভিরাম, রাজগুরু , সুকদেব প্রমূথ ব্যক্তিবর্গ ভারত উপমহাদেশের স্বাধীনতার জন্য জীবন উৎসর্গ করেছিলেন । এদের মাঝে হত্যা করা হয়েছিলো কিংবা ফাঁসি দেয়া হয়েছিলো অনেককে-ই , কাউকে আবার করা হয়েছিলো নির্বাসিত । দুইটা ব্যাপারে এরা একই গতানুগতিক ছিলেন ; তা হলো. এরা ভারতের স্বাধীনতার জন্য লড়েছেন ও সবাইকে তৎকালীন বৃটিশ সরকার সন্ত্রাসী অথবা বখে যাওয়া আখ্যা দিয়েছে । কিন্তু আজকের এই আধুনিক পৃথিবীতে বসে আমরা জানি , তাঁদের জীবনদান আর সংগ্রামের ফলেই আমরা অর্জন করতে পেরেছিলাম কাঙ্খিত স্বাধীনতা । 
নিলয় নীলরাও তেমনি, তাঁরা বাংলার স্বাধীনতা সংগ্রামী । আজ বাংলায় কথা বলার, স্বাধীনভাবে মত প্রকাশ করার স্বাধীনতা নেই । কিন্তু নিলয় নীল এই পরাধীনতার কাছে মাথা নত করেন নি । তিনি কথা বলেছেন, প্রতিবাদ করেছেন ,সর্বদা পাশে থেকেছেন মানুষের । এখন শুধু অপেক্ষা করতে হবে কবে বাংলাদেশের বৃটিশ শাসনের পতন হয় । 
৩.আজকে নিলয় নীল হত্যার প্রতিবাদে অনেক অনলাইন একটিভিটিস্টরা প্রতিবাদ সমাবেশ, প্রতিবাদী গান, চলচিত্র প্রদর্শনীর আয়োজন করেছেন । তাদেরকে আমার অন্তরের গভীর থেকে ভালোবাসা জানাই । আমার নিজেরও খুব ইচ্ছে ছিল সবার সাথে এক হয়ে রাজপথে গিয়ে দাঁড়াই । কিন্তু হয়ে ওঠে নি । সেজন্য আমি লজ্জিত ও সবার কাছে ক্ষমাপ্রার্থী । সাজু ভাই(sazu sazzad) নিলয় নীল হত্যার বিচারের দাবীতে আজ গোটা দিনব্যাপি অনশন করছেন রাজপথে । তার প্রতি শ্রদ্ধা জানানোর ভাষা নেই ।
 কিন্তু মনের মধ্যে একটা খচখছানি আর আশংকা সর্বদা জমে আছে , এই বৃটিশ শাসিত বাংলাদেশে নিলয় নীল হত্যার বিচার হবে তো ?
কেননা আমরা জেনে গেছি ইতিমধ্যেই , এই সব মেধাবী আর সুশিক্ষিত লোকেদের হত্যা করলেও দেশে সরকার চুপ মেরে বসে থাকে হুলো বেড়ালের ন্যায় । কেননা অর্ধশিক্ষিত আর বর্বর ধর্মান্ধ লোকের আনাগোনা যে আজকাল সর্বত্র , রাজনৈতিক মহল থেকে শুরু করে ফুটপাতের ফরিওয়ালা আর বেসরকারী/সরকারী বিশ্ববিদ্যালয় থেকে শুরু করে সরকারী প্রশাসনের কর্মচারী কর্মকর্তা অবধি । 
সরকারপক্ষীয় রাজনৈতিক দলের ব্যাবহার, বিশেষ করে জঙ্গিদের ও জঙ্গিপন্থি ইসলামী মৌ-লোভীদের প্রতি তোষামোদ দেখে মনে হয় না তারা নিলয় নীলের মৃত্যুতে বিন্দুমাত্র শোকাহত । গতকালকে আইজিপির দেয়া বক্তব্যে জঙ্গিদের প্রতি ছিলো ঈষৎ ইঙ্গিত । এসব বক্তব্য যে কে বা কারা আইজিপির মুখ দিয়ে বলাচ্ছে তা আমরা সবাই জানি । এইসব সমস্তকিছু, সমস্ত দেশের অর্থনীতি আর বিচারহীনতার সংস্কৃতির পেছনে চলছে স্বার্থোদ্ধারের রাজনৈতিক পাশা খেলা । 
 লিলয় নীল’রা আমাদের স্বাধীনতা আন্দোলনের প্রথম ধাপটা তৈরি করে দিয়ে গেছেন । এখন শুধু আমাদের চলতে হবে সঠিক মতাদর্শ বুকে ধারন করে । 
নিলয় নীলের প্রতি আমার অসীম ও অকৃত্তিম ভলোবাসা ।
আর শ্রদ্ধা তাঁর মা-বাবার প্রতি, যারা হারিয়েছেন তাঁদের প্রিয় সন্তানকে ।

