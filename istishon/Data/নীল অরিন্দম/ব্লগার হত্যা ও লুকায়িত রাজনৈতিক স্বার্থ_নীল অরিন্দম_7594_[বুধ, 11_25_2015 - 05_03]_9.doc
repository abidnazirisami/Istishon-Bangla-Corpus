ব্লগার হত্যা ও লুকায়িত রাজনৈতিক স্বার্থ


সবার কানের পর্দাই মোটা হয়ে গেছে , সহজে কথা ঢোকে না । বাঙলাদেশের রাষ্ট্রনীতি ও সামাজিক অবস্থা নিয়ে যেন আজকাল কারোরই মাথাব্যাথা নেই । যেন আমাদের মাথা আর বুদ্ধি পুরোটাই জমা রেখেছি সরকারী হিমাগারে। যখন অভিজিৎ রায় কে হত্যা করা হয়েছিলো তখন প্রায় অনেকদিন আন্দোলন হয়েছিলো । এই প্রতিবাদের রেশ কাটতে না কাটতেই ইসলামিস্টরা হত্যা করে ওয়াশিকুর রহমান বাবু কে । তখন একটা ভয়ের আমেজ সবার মধ্যেই । নাস্তিক ব্লগাররা তো অবশ্যই, এমনকি দেশে থাকা যারা শিক্ষামূলক ও রাজনৈতিক লেখা লেখেন ব্লগে তারাও ভয়ে ঘরে বসেছে । অর্থাৎ ইসলামিস্টরা সার্থক এবং সরকার ও সার্থক (সরকারের সার্থকতা পরে বলছি ) । যদিও এতে একটা ভূল হয়েছে ইসলামিস্টদের । সেটা হলো, তরুন ছেলেমেয়েরা এই সব লেখকদের ; বিশেষ করে অভিজিৎ রায়ের বই পড়ে হাজার বছরের পুরনো সব দুর্গন্ধময় ধর্মকে লাথি মেরেছে । এখন কী করবে ইসলামিস্ট রা !?
তারা মহাচিন্তায় । মাঝে এসে গেছে রমজান মাস । রোজা রেখে কাউকে হত্যা করার শক্তি থাকে না । আর ঐ দিকে অভিজিৎ রায়ের বই পড়ে বেশ কিছু তরুন, যারা কিনা শুধুমাত্র শুক্রবারে মসজিদে যেতো; তারাও তাদের ঐ বিশেষ যাত্রা বাতিল করে দিয়েছে ।
তাই ঈদের ছুটি কাটিয়ে আরেকটি খুন । যে লোকটা অভিজিৎ রায়ের হত্যাতে মুষড়ে পড়ে পাগলের মতো কলমের কোপ মারছিলেন ইসলামিস্টদের এবং তাঁর কোপে ইসলামিস্টদের কাপড় ছিঁড়ে ছন্নবিচ্ছিন্ন হয়ে যাচ্ছিল, সেই মানুষটা কে হত্যা করা হলো । অনন্ত বিজয় …! তাকে শুধু হত্যাই করা হয় নি তার হাতের কব্জিও কেটে ফেলা হয়েছিলো যাতে কিনা পরকালে গিয়ে আবার স্বয়ং সৃষ্টিকর্তা(ধার্মিকদের মতে)কে কলম দিয়ে খুঁচিয়ে না মেরে ফেলেন । এবং এই হত্যাকান্ড ভিডিও আকারে ধারন করে খুনিদের একজন । এখন এই ভিডিও নিশ্চই এই হত্যাকারী তার টিভিতে দেখে দেখে ছেলে মেয়েদের বিনোদন দিতেন না । কেন ভিডিও করা হয়েছিলো অনন্ত বিজয় দাসের হত্যাকান্ড ??(জ্ঞানীদের জন্য প্রশ্ন )
এই বার হলো আরেককান্ড- দলে দলে নাস্তিক লেখকেরা, মুক্তমনা লেখকেরা, বিজ্ঞানভিত্তিক ও বিজ্ঞানমনস্ক লেখকেরা, আমার মতো ( স্বয়ং আমিও) স্যেকুলার লেখকেরা চরম উত্তেজনায় । কী হবে?? কী হচ্ছে!!
তার পর নীলাদ্রী চট্টোপাধ্যায়কে হত্যা করে ইসলামিস্টরা ঘরে ঢুকে । এটি করাতে গণজাগরনমঞ্চের কর্মী ও সমর্থকেরা পড়ে গেল মহা দন্দে । এই তাদের মধ্যেই কী ইসলামি টিকটিকি লুকিয়ে আছে কিনা কে জানে!!
সারা দেশর গণজাগরনমঞ্চের কর্মীরা বেশ শঙ্কিত । যদিও একই শঙ্কা রাজীব হায়দারকে খুন করে সৃষ্টি করেছিলো তাদের মাঝে ।তারপর,গণজাগরন মঞ্চের কর্মী শাহারিয়ার কে হত্যা করে এই প্রজন্ম, যারা মুক্তিযুদ্ধের চেতনায় বেড়ে উঠছিলো ; তাদের পুরোপুরি হুমকি ছুঁড়ে দেয়া হলো । তার পর ও দিন দিন ধর্মের কাজ করা তরুন-তরুনী, যুবক-যুবতীরা কমিয়ে দিচ্ছে ও বাদ দিচ্ছে । কী করা যায় !! যারা অভিজিৎ রায়ের বই কিনে তাদের কে হত্যা করতে হলে যে প্রায় অর্ধেক তরুন-যুবক সমাজকে হত্যা করতে হবে !! তাই এত শত না ভেবে বইয়ের প্রকাশক কে কুপিয়ে হত্যা করা হলো । পরিকল্পনা সফল । মধ্যে বসে কোপ খেয়ে বেঁচে যাওয়া প্রকাশক টুটুল বলে বসলেন , যতই বাধা আসুক বই প্রকাশ করবোই । তাই এবার হয়তো নতুন ছক করছে ইসলামিস্ট রা । 
সরকার ও প্রশাসনের কৃতকর্ম:
এবার বলা যাক সরকার ও প্রশাসনের গুনকীর্তন । আমরা বড্ড সহনশীল জাতি । প্রত্যেকটা ব্যাপারে আমাদের সহ্যের কোন সীমা নেই । যুদ্ধাপরাধীদের বিচার হচ্ছে ৪০ বছর পর , on জাতীয় চার নেতা হত্যার বিচার এখনো হয় নি । বঙ্গবন্ধু – যিনি না থাকলে আজ বাঙলাতে লিখতে পারতাম না , না বলতে পারতাম বাঙলা, না দেশের নাম বলতে পারতাম বাঙলাদেশ ; সেই মহান দেশনায়ক হত্যার বিচার ও পেতে হলো ৪০ বছর পর । অন্তত দুঃখের সাথে বলতে বাধ্য হচ্ছি, আমাদের দেশনেত্রী বঙ্গবন্ধুর আদর্শ ধারন করেন না, করতে পারেন না কিংবা করার ইচ্ছা নেই ।
এত এত ব্লগার, লেখক, প্রকাশক হত্যা হলো, এতে সকল প্রকার মন্ত্রী ও প্রশাসনিক কর্মকর্তারা প্রায় একই কথা বললো যে, তারা হত্যাকারীদের ধরার জন্য সর্বোচ্চ চেষ্টা করছে । জানি তাদের অনেক কাজ থাকে , কিন্তু আজ অবধি একটা কাজও সঠিকভাবে করতে কিংবা হতে দেখি নি বাঙলাদেশে । যেটা হয়েছে সেটা হচ্ছে ৫৭ ধারা নামক এক আইন অনলাইনে লেখালেখিকে বন্ধ করেছে গলা চেপে । একমাত্র দেখা এই একটা কাজ সম্পূর্ন হয়েছে আমাদের এই পাহাড় কাটার, বন উজার করার, নদী ভরে ফেলার , প্রকাশ্যে ঘুষ খাওয়ার দেশে ।
পাকিস্তান নামক এক দেশ আছে আমাদেরই কিছুটা দূরে, যাদের পূর্বপুরুষেরা শাসন করেছে আমাদের ও রেখে গেছে তাদের কিছু বুদ্ধি । সে দেশের প্রায় ৯৯ভাগ জনতা মুসলিম । এবং মনে প্রানে ধার্মিক , যার দরুন নিজেরাই নিজেদের ঘরে বোমা বিষ্ফোরন করে পৌছে যাচ্ছে বেহেশতে । তাতে সেই বিষ্ফোরক সংগঠনের লাভ, সরকারেরও লাভ বেশ কিছু জনগনকে খুশি রেখে । আপনি একজন ধার্মিক হিসেবে যখন সব ধরনের সুবিধা পাচ্ছেন, এমনকি মানুষ হত্যা করার মতো সুবিধাও পাচ্ছে বিশেষ কিছু লোক তখন এখানে সরকারের তো সোনায় সোহাগা । কেননা প্রধানমন্ত্রীর পদ নিয়ে মাসে ৫০ -৭০ হাজারটাকা স্কেলে চাকরি করে মাসে কোটি টাকা ইনকামের একটা ব্যাপারও তো আছে, নাকি !
এখন বাঙলাদেশ কোন পথে যাচ্ছে বুঝতে অসুবিধা হচ্ছে না নিশ্চই!
এমনকি লেখক, প্রকাশক ও ব্লগার হত্যায় বিশেষ সংগঠন ও লোকদের হাতের ছাপ আছে তা সর্বস্তরের মানুষ জানার পরও সরকারের এমন নির্লিপ্ততার কারন বুঝতে পারেন নিশ্চই??
না বুঝলে নাকে তেল দিয়ে ঘুমান ।

