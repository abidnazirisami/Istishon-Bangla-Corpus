অন্ধ দূরাশা


এমন একটা দিন কবে দেখবে আমার পোড়া দেশ ?
যেদিন কোন মৃত্যুর সংবাদ শুনতে হবে না ঘুম ভাঙতেই,
যেদিন কোন দূর্ঘটনার কথা শুনবো না নিউজ চ্যানেল ঘোরাতে গিয়ে ,
যেদিন কোন ধর্ষণের খবর পত্রিকার পাতার মধ্যমনি হবে না অবস্বাদে,
কবে আসবে এমন দিন !
কোন কৃষকের না খেয়ে একবেলা কাটাতে হবে না যেদিন,
কোন গার্মেন্টস্ শ্রমিকের হাতে সুঁচ ফুঁটবে না অবহেলায় ,
না কোন শ্রমিক অতিরিক্ত পরিশ্রমের পরেও
ন্যায্য পাওনা হতে উৎখাত হবে না দিনশেষে ।
সত্যি করে বলো তো হে পৃথিবী-বাবু,
এমন দিন কি আমি-তুমি উৎযাপন করতে পারবো সত্যিই ?
যেদিন কোন গৃহবধুর শরীরে রক্তাক্ত আঘাতের চিহ্ন বসাবে না পাষন্ড স্বামী ।
যেদিন রাস্তার পাশে নগ্ন শরীরে কোন অভুক্ত শিশু-কিশোর হাত পাতবে না
দু-পয়সার জন্য ,
অদৃশ্য ঈশ্বরকে তুষ্ট করতে
গলাবাাজি করে কানের মাথা খাবে না ভগবানের ম্যানেজারেরা ।
আসবে এমন দিন !
যেদিন বিয়ের নামে সদ্য প্রস্পুটিত শিশু বালিকার আশা ভ্রষ্ট হবে না দহন সঙ্কায় ,
কবে আসবে এমন একটা দিন ?
যদি আসে এমন দিন ,
তবে কি সেদিন শনি-রবি-শুক্কুরবারের মতনই -
যেমন তেমন একটা দিন হবে ?
নাকি লেখা থাকবে শুধু ইতিহাসের বইয়ের ঘুঁণে খাওয়া পৃষ্ঠায়?
আমি চাই এমন একটা দিন আসুক,
খুব করে চাই এমন একটা দিন ;
যেদিন এই সূর্যের কিরণ নব প্রাণের স্বপ্ন যোগাবে ।
আর সেদিন থেকে-ই যেন শুরু হয় সেদিনের ক্রান্তিকাল ,
একদিন এসেই থেমে না যায় যেন -
এমন সুদিন ।
স্বপ্ন নষ্ট হওয়া চোখ আমার ,
তবুও অন্ধ উঁইপোকার মতন রোজ রোজ বেঁচে থাকি -
এই দূরাশালগ্ন সুদিনের সুখে বিদায় দেব বলে ।

