৫৭ ধারা ও বাকস্বাধীনতা দুটোই আমাদের দেশের অবিচ্ছিন্ন অংশ


অনেকে প্রায়ই উল্লেখ করেন, ওয়াজ মাহফিল ইত্যাদি ধর্মীয় সভাগুলোতে সেখানকার লোকেরা শ্রবণ সীমার অতিরিক্ত লাইন লঙ্ঘন করে বিপরীত ধর্মালম্বীর ও বিপরীত দলের মানুষের চৌদ্দ চৌদ্দ গুষ্ঠি উদ্ধার করে উদোর পিন্ডি বুধোর ঘাড়ে চাপিয়ে বাজে(এর আপডেট ভার্সন জানি না) বকাবকি করলে ৫৭ ধারা কাজ করে না কেন ? এখানে সবার বোধগম্য হওয়া উচিৎ যে, ৫৭ ধারা শুধুমাত্র তথ্য প্রযুক্তি মাধ্যম অর্থাৎ মিডিয়া ও ইন্টারনেটের ক্ষেত্রে প্রযোজ্য । অতএব আপনি যদি রাস্তায় দাড়িয়ে বিশেষ ব্যাক্তিদের নামে সত্য কথা বিশ্লেষণের সাথে তুলে ধরেন তবে আইনের ভেতর থেকে কেউ কিছু করতে পারবে না । এমন কি আপনি যদি ধর্মীয় সংখ্যালঘুদের পক্ষে কিংবা নাস্তিক্যবাদ ঝাড়তে ধর্মীয় সংখ্যা গরিষ্ঠদের বিপক্ষেও কিছু বলেন তাতে আপাত দৃষ্টিতে কিছু করতে পারবে না আইন । কিন্তু যেই আপনি রাস্তায় সভা করে বা আলোচচনা অনুষ্ঠানে সবার সামনে বিশেষ ব্যাক্তি, প্রতিষ্ঠান, ধর্মের নামে কিছু বলেন তবেই এই বিষয়ে নতুন আইন প্রনয়ন হবে । নয়ত এমন এক আইনের প্যাঁচে আপনাকে ফেলা হবে যে, আপনার প্রাণের দফারফা হয়ে যাবে আইনের রোলারকোষ্টারের ধাক্কায় । কিন্তু সবশেষে মুশকিল হলো যারা সাধারন লেখক, ব্লগার,সেক্যুলার নাস্তিক লেখক, ছোটখাটো সাংগঠনিক মানুষ তারা রাস্তায় দাড়িয়ে এরম কথা বলতে পারবেন না যাতে বিশেষ গোষ্ঠী ও ধর্মকে আঙ্গুল তুলে বলা যায় । কেননা ৫০ জন সাধারন মানুষ একজন মানুষের ওপর চটে গিয়ে লাথিয়ে-গুঁতিয়ে হত্যা করলে তা পাবলিক প্রসাকিউশন টাইপ কথা বলে মিডিয়া-পুলিশ মুক্তি পাবে রাজনৈতিক খেলার খেলোয়ারদের থেকে । এতএব যারা শান্ত,শিষ্ট বিশেষ সমালোচক তাঁরা এরম কথা রাস্তায় সভা করে করে কিংবা বিশেষ আলোচনা সভায় বলতে পারবেন না । বলতে পারতেন যদি কিনা সরকার-প্রশাসন আপনাকে নিরাপত্তা দিতো । কিন্তু তারা সংখ্যাগরিষ্ঠ ভোটার ও দলের মানুষ বাদে আপনার মতো তুচ্ছ দু-একজন সমালোচক, লেখককে নিরাপত্তা দিয়ে তাদের ভোট ও সমর্থন হারিয়ে ক্ষমতাচ্যুত হয়ে আঙ্গুল চুষে ভাতের ক্ষিদে মেটাতে চাইবে না । এটাই স্বাভাবিক । 
অতএব মহোদয়গন, নিশ্চই এখনও বুঝতে অসুবিধা হবার কথা নয় যে, আমরা জাতি হিসে বাকস্বাধীনতার মতো অধিকার কতটুকু পাই । এ ব্যাপারে আপনার ধারনা স্পষ্ট হবে একটা মাত্র কথাতেই -
"'বাঙলাদেশ সংবিধানের তৃতীয় অনুচ্ছেদে দেশকে একটি স্বাধীন ধর্মনিরপেক্ষ রাষ্ট্র হিসেবে ভূষিত করা হলেও সংবিধানের প্রথম লাইন হলো, 'বিসমিল্লাহির রহমানির রহিম' ।'"
এখনো বুঝলেন না ?? না বুঝলে না বুঝেন । আপনার-আমার মতো স্বরবর্ণ শেখা নিন্দুকের ভোট না পেলেও চলবে । দেশের অধিকাংশ আবেগী ও গরীব মানুষকে একবেলা খাবার টাকা আর ছেঁড়া কম্বল দিয়ে ভোট কেনাতেই দেশের মঙ্গল । 

