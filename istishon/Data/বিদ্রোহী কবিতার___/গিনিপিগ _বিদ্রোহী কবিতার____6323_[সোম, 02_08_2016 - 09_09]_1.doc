গিনিপিগ 


"মানুষের হৃদয় কখনই গিনিপিগ হতে পারে না যে, কেউ তাকে এক্সপেরিমেন্ট এর কাজে ব্যবহার করবে" -- কে বলেছে এটা?
মানি না।
ভাল লাগছে না? মন খারাপ? মানসিক অবস্থা খারাপ? কোন ঝড়ের মাঝে আছি?
চিন্তা নাই। কাউকে কাছে টেনে কিছুদিন রাখি।আমার খারাপ সময় গুলো তার সহায়তায় দূরে ঠেলতে চেষ্টা করি।
যদি স্বাভাবিক হই তবে সেই মানুষ কে ছেড়ে দিই।কারন আমার এক্সপেরিমেন্ট সফল হয়েছে।নতুন কাউকে খুজতে থাকি উন্নত এক্সপেরিমেন্ট এর জন্য।
ওকে। এক্সপেরিমেন্ট এ সফল হন নি তো? তবে গিনিপিগ চেঞ্জ করি। নতুন কাউকে ধরি। আগের গিনিপিগের কথা কে ভাবতে বলেছে আমাকে? না ভাবলেই তো হয়।
ভুলে যাই। সে বাঁচুক আর মরুক আমার কি?
তার কি হল না হল সেটা দেখলে তো হবে না।
"সরি" শব্দ টা তো আছেই। বলে দিবো। সব মাফ পেয়ে যাবো।
আর ইমোশনাল কথা হিসেবে তো "সব দোষ আমার", "পারলে মাফ করিও", "আমি খুব খারাপ" এসব ডাইলগ তো আছেই।
ক্লাস নাইনে যখন জীববিজ্ঞান প্রাকটিকাল ল্যাবে ব্যাং কাটছিলাম তখন আমার খুব মায়া লাগছিল ব্যাং টাকে সেভাবে হত্যা করতে দেখে। যখন একটা একটা করে অঙ্গ কাটছিলাম আর ফেলে দিচ্ছিলাম তখন ভাবছিলাম ইসস এটা আর বাঁচবে না। একটু আগে ছেড়ে দিলে অল্প ক্ষত নিয়ে হলেও অন্তত বেঁচে থাকতো।
কিন্তু এখন বড় হয়েছি। ব্যাং এর পরিবর্তে মানুষের হৃদয় কে বেছে নিয়েছি। একটা একটা করে আঘাত করি আর ঝলসে দিতে থাকি তার হৃদয়। এতে যে আমি খুব আনন্দ পাই তা না। তবে নিজে ভাল থাকার চেষ্টা করি। সব কিছুর আগে "আমি" নিজে।
জানি যাকে ছেড়ে দিলাম সে খুব কষ্টে আছে। কিন্তু তাকে তো সরি বলেছি ই। আমি এতো কস্টে আছি সেটা সে বুঝছে না কেন? বারবার ফোন দিয়ে আমাকে বিরক্ত করে কেন?ফ্রেন্ডস দের দিয়ে কেন বারবার আমাকে রিকুয়েস্ট করে? কেন নির্লজ্জের মতো আমার হাতে-পায়ে ধরে? আমি তো বলেই দিয়েছি ওকে দিয়ে আমার হবে না।
তখন মানসিক অবস্থা খারাপ ছিল তাই ওর সাথে সেভাবে কাটিয়েছিলাম। ভালবেসেছিলাম।
কিন্তু মাত্র ৩ মাস তো।
এর জন্য ওকে "সরি" বলেছি ই তো।
আর কি চাই সে???
উফফফ!!
পৃথিবী!!
এসব জঞ্জাল থেকে আমাকে বাঁচাও আল্লাহ।
শান্তি দাও।
আমার দ্বারা কে কস্ট পেল আর কে না পেল সেসব না দেখলেও চলবে।
[চারপাশের বেশ কয়েক টা ঘটনা দেখে স্পিচলেস হয়ে নিজেকেই "খলনায়ক" এর জায়গাতে বসালাম।]

