শিরোনামহীন একটি লেখা


এক বাদশার একটি বাগান ছিল। বাগানটি ছিল অনেক বড় এবং বিভিন্ন স্তর বিশিষ্ট। বাদশাহ একজন লোককে ডাকলেন। তার হাতে একটি ঝুড়ি দিয়ে বললেন, আমার এই বাগানে যাও এবং ঝুড়ি বোঝাই করে নানা রকম ফলমুল নিয়ে আস। তুমি যদি ঝুড়ি ভরে ফল আনতে পার আমি তোমাকে পুরস্কৃত করব। কিন্তু শর্ত হল, বাগানের যে অংশ তুমি পার হবে সেখানে তুমি আর যেতে পারবে না। 
লোকটি মনে করলো এটা কঠিন কাজ নয়। সে এক দরজা দিয়ে বাগানে প্রবেশ করল। দেখল, গাছে গাছে ফল পেকে আছে। নানা জাতের সুন্দর সুন্দর ফল।
কিন্তু এগুলো তার পছন্দ হল না। সে বাগানের সামনের অংশে গেল। এখানকার ফলগুলো তার কিছুটা পছন্দ হল। কিন্তু সে ভাবল আচ্ছা থাক সামনের অংশে গিয়ে দেখি সেখানে আরো উন্নত ফল পাব, সেখান থেকেই ফল নিয়ে ঝুঁড়ি ভরব।
সে সামনে এসে পরের অংশে এসে অনেক উন্নত মানের ফল পেল। এখানে এ সে তার মনে হল এখান থেকে কিছু ফল ছিড়ে নেই। কিন্তু পরক্ষণে ভাবতে লাগল ফলই ঝুড়িতে নিবে।
তাই সে সামনে এগিয়ে বাগানে সর্বশেষ অংশে প্রবেশ করল। সে এখানে এসে দেখল ফলের কোন চিহ্নই নেই। 
অতএব সে আফসোস করতে লাগল আর বলতে লাগল, হায় আমি যদি বাগানে ঢুকে ফল সংগ্রহ করতাম তাহলে আমার ঝুড়ি এখন খালি থাকত না। আমি এখন বাদশাকে কি করে মুখ দেখাব। 
বন্ধুগণ, বাদশাহ হলেন আল্লাহ, আর বাগানে প্রবেশ কারি লোকটি হল তুমি। আর ঝুড়ি দ্বারা উদ্দেশ্য হল তোমার আমলনামা। আর বাগান দ্বারা উদ্দেশ্য হল তোমার জীবন। বাগানের বিভিন্ন অংশ তোমার জীবনের বিভিন্ন ধাপ। আর তোমাকে নেক কাজের ফল ছিড়তে বলা হয়েছে। 
কিন্তু তুমি প্রতিদিনই ভাব, আগামী কাল থেকে ফল ছেড়া আরম্ভ করব। আগামী দিন আগামী দিন করতে করতে তোমার জীবনে আর আগামী দিন আসবে না। এভাবেই তুমি রিক্ত হস্তে মাওলার সামনে হাজির হবে। 
বন্ধুরা, আমরা যারা তরুণ যুবক, আমরা এই বয়সে ইবাদত করতে, মহান আল্লাহর কাছে হাজিরা দেয়ার ক্ষেত্রে নিজেদের বিরত রাখার জন্য যুক্তি উপস্থাপন করি যে, পরে করব বা বৃদ্ধ হলে করব। কিন্তু কে আপনাকে গ্যারান্টি দিল যে আপনি ততদিন বাঁচবেন? আর বাঁচলেও কাজ করার সামর্থ্য আপনার থাকবে? অথচ আপনার প্রতিটি মূহুর্তের হিসাব আপনাকে দিতে হবে।
কিন্তু আপনিতো বিশ্বাস করেন যে, আপনাকে আপনার রবের সামনে একদিন অবশ্যই দাড়াতে হবে। তাহলে কেন আপনি নিজেকে সেই দিনের জন্য প্রস্তুত করছেন না?
আল্লাহ আমাদের সবাইকে সঠিক বুঝ দান করে তার কাছে প্রত্যাবর্তনের জন্য প্রস্তুতি গ্রহণের তাওফিক দান করুন।
আমীন।।

