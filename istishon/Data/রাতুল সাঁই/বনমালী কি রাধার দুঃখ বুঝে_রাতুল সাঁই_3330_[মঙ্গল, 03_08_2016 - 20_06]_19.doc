বনমালী কি রাধার দুঃখ বুঝে


রিক্সায় বাপ ছেলে যাচ্ছেন বাজারে, রাস্তার ফুটপাত দিয়ে হেঁটে যাচ্ছে এক রমনী। বাপ ছেলে দুজনই মেয়েটির দিকে এক দৃষ্টিতে তাকিয়ে। এই হলো পুরুষ সমাজ।
এখানে লাজ লজ্জা সব নারীর জন্য বরাদ্দ। পুরুষ রা সিংহ খামচ্ছে খাবে সব কিছু। নারী তুমি দাসী। মা হয়ে সংসারের দাস, বউ হয়ে স্বামীর দাস, মেয়ে হয়ে সমাজের দাস। এই দাসত্ব প্রথা মেনে নারী চলছে যুগের পর যুগ। কোন প্রতিবাদ করার শক্তি ই দেয় নি এই পুরুষ তান্ত্রিক সমাজ।
যতই সমাজ আধুনিকতার মোড়কে নতুন হোক না কেন, নারী রা মুক্তি পাচ্ছে না কোন ক্রমেই। নারী যেন একটুকরো মাংস পিন্ড যা দেখলেই পুরুষ দের লোভ পায়।
এই সমাজে কজন পুরুষ আছেন যে বুকে হাত দিয়ে বলতে পারবেন নারীর প্রতি তার লালসা নেই। নারীদের নিয়ে বড় বড় বুলি আওরে তার স্বপ্নে থাকে সানি লিওন। সমাজে কজন পুরুষ আছেন যে বলতে পারবেন নারীদের ধর্ষণ দৃশ্য মোবাইলে দেখে মজার বদলে ঘৃণা জন্মেছে তার মনে।
পুরুষরা যতদিন নারীদের কে ভোগ্য পন্য মনে করবে ওদের দিকে তাকিয়ে নিজের মা বোনদের কথা মনে করবে না ততদিন মুক্তি নেই নারীদের।
নারীরা পুরুষের পরম সুখের বস্তু। নারী মানুষ নয় একটা পুতুল।
নারী দিবসে মিথ্যে প্রতিশ্রুতির ঢল দেখে একটা কথাই মনে হয় বনমালী তুমি পর জনমে হইও রাধা.....

