ধর্ম কখনও বহু হয় না ____ ★★★


যার উপর 'যা কিছু সব' দাঁড়িয়ে আছে তাই ধর্ম, আর তিনিই পরমপুরুষ।
ধর্ম কখনও বহু হয় না, ধর্ম একই আর তার কোন প্রকার নেই।
মত বহু হতে পারে, এমন কি যত মানুষ তত মত হতে পারে, কিন্তু তাই ব'লে ধর্ম বহু হতে পারে না। হিন্দুধর্ম, মুসলমানধর্ম,খৃষ্টানধর্ম, বৌদ্ধধর্ম ইত্যাদি কথা আমার মতে ভুল, বরং ও সবগুলি মত।
কোনও মতের সঙ্গে কোনও মতের প্রকৃত পক্ষে কোনও বিরোধ নেই, ভাবের বিভিন্নতা, রকমফের- একটাকেই নানাপ্রকারে একরকম অনুভব।
সব মতই সাধনা বিস্তারের জন্য, তবে তা' নানা প্রকারে হতে পারে ; আর যতটুকু বিস্তারে যা হয় তাই অনুভূতি, জ্ঞান। তাই ধর্ম অনুভূতির উপর। 
 শ্রী শ্রী ঠাকুর অনুকূলচন্দ্র 

