আমার জিজ্ঞাসা


এক সময় আমার গর্ব ছিল আমি বাংলাদেশী। কিন্তু এটা কোন বাংলাদেশ? যেখানে আমার মা, বাবা, ভাই কে বারবার ফোন করে বলতে হয় বাসা থেকে বের না হতে। যে বাংলাদেশে হিন্দু হয়ে জন্মানো একটা অপরাধ? নিরাপত্তার জন্য গোপন রাখতে হয় নিজের পরিচয়। যেখানে স্বামী স্ত্রী বাসা থেকে বের হলে লাঞ্চিত হতে হয়। আমরা কি এমন সাম্প্রদায়িক বাংলাদেশ চেয়েছিলাম? আমাদের কি ধর্ম পালনের অধিকার নাই? আমরা কি সংবিধানে উল্লেখিত "নিরপেক্ষ রাষ্টে" ধর্ম পরিচয় দিতে পারবো না? আমাদের মন্দির ভাঙলে কি ধর্মের উপর আঘাত হয় না? আমাদের প্রতিমা ভাঙলে, মন্দিরে আগুনে দিলে, বাড়িতে আগুন দিলে কি, আমাদের ধর্মীয় অনুভূতিতে আঘাত লাগে না? আমরা কি ধর্ম বজায় রাখতে পারবো না? আমরা সংখ্যা লঘু বলে প্রতিবাদ করলে আক্রমনের শিকার হতে হয়। আমি আমার মুসলিম ভাইদের দিলাম আমার ধর্মের হেফাজতের দায়িত্ব। তারা কি তা করবেন? রাষ্ট কি আমাদের ধর্মের হেফাজত করবেন? নাকি রাষ্ট পরিচয় দিবে তার অন্তর্নিহিত সাম্প্রদায়িকতা? নাকি আমাদের ধর্ম রক্ষার জন্য খুজে নিতে হবে অন্য কোনো পথ? রাষ্ট আর কত দিন মেনে নেবে এই ধর্ম বিভাজন? কে দিবে আমাদের ঘরে-বাইরের নিশ্চয়তা? আর কত দিন আমরা আমাদের প্রাণের শঙ্কায় থাকবো? কে দিবে আমার এই জিজ্ঞাসার সমাধান?

