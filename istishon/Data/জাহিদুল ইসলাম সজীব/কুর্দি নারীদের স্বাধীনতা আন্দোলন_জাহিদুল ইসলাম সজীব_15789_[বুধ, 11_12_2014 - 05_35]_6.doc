কুর্দি নারীদের স্বাধীনতা আন্দোলন


মূল: দেলাল আফসিন নূরহাক
অনুবাদ: জাহিদুল ইসলাম সজীব
সমগ্র কুর্দিস্তান একাধিক ঔপনিবেশিক শক্তির অধীন। কুর্দিস্তান কোন রাষ্ট্র নয়, কিংন্তু পৃথীবির মধ্যে সর্ববৃহৎ রাষ্ট্র-বিহীন গর্বিত এক জাতি। একটা সময় ছিল যখন লোকে কুর্দিস্তানের জন্য আক্ষেপ করত। কারণ মধ্যপ্রাচ্যের মধ্যে সাম্রাজ্যবাদের বিরুদ্ধে স্বাধীনতা সংগ্রামের শ্রেষ্ঠ গৌরবময় ইতিহাস তো কুর্দিদেরই দখলে। স্বার্বভৌম রাষ্ট্রগুলো তাদের লিখিত ইতিহাসের কোথাও কুর্দিস্তান কিংবা এর কোন অস্তিত্ব, এর সংস্কৃতি এবং জনগোষ্ঠীর কথা ঘুনাক্ষরেও উল্লেখ করেনি। এর অর্থ দাঁড়ায়, কুর্দিস্তানের কোন অস্তিত্বই কোন কালে ছিলোনা এবং যা পরবর্তীকালে একান্তই স্বার্বভৌম রাষ্ট্রগুলোর দয়ার উপর নির্ভরশীল হয়ে আছে। এ জন্য অস্তিত্ব থেকেও অস্তিত্বের লড়াইয়ে অবতীর্ণ হতে হচ্ছে কুর্দিদের। শুধুমাত্র এ রকম একটি ইতিহাসের মধ্যে জন্ম নেয়ায় আমাদের উপর এক অব্যহত প্রতিরোধ যুদ্ধের বাস্তবতা আরোপিত হয়েছে। এর এ প্রতিরোধ যুদ্ধের মধ্য দিয়েই স্থাপিত হয়েছে মহান আত্মত্যাগের দৃষ্টান্তসমূহ। প্রতিরোধ ও আত্মত্যাগ কুর্দিস্তানের নারীদের এনে দিয়েছে এক গভীরতর ও তীব্রতর অবয়ব।
আজ, বিশ্বব্যাপী লাখ লাখ কুর্দি নারীরা তাঁদের স্বাধীনতার জন্য রাজপথে অনবরত লড়ে যাচ্ছে। এ মূল্যবোধগুলো এসেছে প্রতিরোধের চেতনা থেকে। কুর্দিস্তানেই কুর্দি পরিচয় নিষিদ্ধ ছিল, কুর্দি হিসেবে পরিচিত হওয়া ছিল লজ্জার। এর ফলে পরিচয়হীনতা ও শ্রমের ন্যায্য মূল্য থেকে বঞ্চিত হওয়া; নীপিড়ণ এবং সহিংসতাই ছিল কুর্দি নারীদের ভাগ্যের লিখন।
যদিও কুর্দিস্তানের নারীরা কখনো এর কোনটিকেই নিজেদের ভাগ্য হিসেবে মেনে নেয়নি। তাঁরা ভাগ্যের এই লিখনকে অস্বীকার করে লড়াই চালিয়ে যেতে চেয়েছে, অর্থাৎ তাঁরা চেয়েছে নিজেদের স্বাধীনতাকে নির্মাণ করতে। স্বাধীনতা অন্বেষণে কুর্দি নারীদের এই সংগ্রাম সমগ্র কুর্দিস্তানের স্বাধীনতা সংগ্রামের সাথে একই সূত্রে গাঁথা। অথবা, আরও নির্দিষ্ট করে বললে, আব্দুল্লাহ ওকালানের শৈশব স্মৃতির মধ্য দিয়েই এই সংগ্রামের যাত্রা শুরু হয়। শৈশবে মেয়েদেরকে নিজের বন্ধু ভাবতে, তাদেরকে খেলার সাথী হিসেবে পেতে সমাজের মধ্যকার সামন্ততন্ত্রের বিরুদ্ধে আব্দুল্লাহ ওকালান তীব্র বিরুদ্ধতা প্রদর্শন করেছিলেন। এমনকি, যদিও খুব সচেতনতার সাথে না হোক, বেশ অল্প বয়েসেই আব্দুল্লাহ ওকালান সমাজের পশ্চাদপদ প্রথার বিরুদ্ধে প্রতিরোধ তৈরি করতে চেয়েছিলেন। তিনি চেয়েছিলেন এমন একটি জীবন ব্যবস্থা যেখানে নারীদের সাথে মুক্তভাবে এবং স্বাধীন নার্রীদের সাথে বসবাস করা সম্ভব হবে।
আব্দুল্লাহ ওকালানের ছবি হাতে কুর্দি নারীদের একটি সমাবেশ
নারীমুক্তির মধ্য দিয়ে মানবতার মুক্তি খোঁজার প্রায়সই আব্দুল্লাহ ওকালানের চিন্তায় একটি মৌলিক প্রভাবক হিসেবে কাজ করেছিল এবং করছে। প্রতিরোধের লড়াইয়ে কুর্দি নারীরা সর্বদাই একটি কার্যকর এবং মূখ্য ভুমিকা রেখেছিলেন। শুরুতে PKK (কুর্দিস্তানের ওয়ার্কর্স পার্টি) এর সভ্য হিসেবে অন্তর্ভুক্ত হয়ে কুর্দি নারীরা নিজেদের মধ্যে সংগঠিত হতে লাগল। যদিও PKK এর প্রাথমিক বছরগুলোতে নারীদের অংশগ্রহণ তেমন উল্লেখযোগ্য ছিল না, তবে যে ক’জন নারীই PKK তে যোগ দিত তাঁদের সকলের মধ্যেই নারী স্বাধীনতার জন্য অদম্য বাসনা মজুদ ছিল। একটি গণআন্দোলন তরান্বিত করার পথে PKK তে নারীদের ভূমিকা দিনকে দিন আরও তাৎপর্যপূর্ণ হয়ে উঠতে লাগলো।
১৯৮৪ সালের ১৫ অগাস্ট থেকে যখন PKK গেরিলা যুদ্ধ শুরু করল তখন তাতে নারীদের ব্যপক অংশগ্রহণ ছিল। জনপ্রিয় প্রতিরোধ যুদ্ধের এই লড়াইয়ে নারীরা যোগ দিয়েছিল সমপ্র কুর্দি জনগোষ্ঠির মুক্তির জন্য, কিন্তু সময়ের সাথে সাথে এ্টা স্পষ্ট হয়ে উঠল যে কুর্দি নারীদের একটি স্বতন্ত্র প্রতিরোধ অত্যবশ্যক। আমরা যখন কুর্দি সমাজের সামন্ততান্ত্রিক সমাজ কাঠামোকে বিশ্লেষণ করি তখন খুব সহজেই অনুমিত হয় কেন কুর্দি নারীরা স্বাধীনতা সংগ্রামে নিজেদের অধিকতর কার্যকর ভূমিকা নিশ্চিত করতে গিয়ে স্বতন্ত্রভাবে সংগঠিত হবার সিদ্ধান্তে উপনীত হলো।

পিতা ও কন্যা 
১৯৮৭ সালে PKK এর সামরিক শাখার নারী যোদ্ধারা প্রতিষ্ঠা করলো YJWK (the Union of the Patriotic Women of Kurdistan)। এই YJWK ই হচ্ছে বিপ্লবী ও স্বাধীনতাকামী আন্দোলনে কুর্দি নারীদের প্রথম একক সংগঠন। এই সংগঠনটি শুধুমাত্র কুর্দি নারীদের জন্যই উন্মুক্ত ছিল নয়, বরং সমগ্র দুনিয়ার বিভিন্ন প্রান্ত থেকে বিপ্লবী নার্রীরা এই সংগঠনে যুক্ত হতে থাকে। গেরিলা বাহিনীতে যোগদানের বিষয়টি কেবলমাত্র যুদ্ধে অংশগ্রহণ নয়। যেকোন ধরনের বহিরাগত শক্তির প্রভাবমুক্ত হয়ে স্বাধীনভাবে বাঁচবার ইচ্ছা তৈরির মাধ্যমে সমাজব্যবস্থা কর্তৃক আরোপিত জীবনধারা অতিক্রম করার শিক্ষাও মেলে গেরিলা জীবনের মধ্য দিয়ে।
হাতে হাত ধরে প্রকৃতি আরোপিত প্রতিবন্ধকতাসমূহের বিরুদ্ধে লড়াইয়ের সাথে সাথে শত্রুর বিরুদ্ধে এবং পুরুষতান্ত্রিক ব্যবস্থার বিরুদ্ধে লড়াইও চালিয়ে যেতে হয়েছিল সমানতালে। আর এতেই রচিত হয়েছিল একটি নার্রী সামরিক বাহিনীর ভিত্তি। আগে যেখানে কুর্দি নারীদের কোন আত্মপরিচয় লাভের সুযোগ ছিলনা সেখানে PKK এর অধীনে নারীরাই গড়ে তুললো নিজেদের একটি সামরিক বাহিনী। নারী সামরিক বাহিনী কর্তৃক প্রকাশিত প্রত্রিকার এক সংখ্যায় আমাদের নেতা আপো (Apo) (আব্দুল্লাহ অকালানকে কুর্দিরা ডাকনামে "আপো" বলে ডাকে) বলেছিলেন, “শুধুমাত্র পুরুষতান্ত্রিক ব্যবস্থার বিরুদ্ধেই নয়, বরং স্বাধীনতা আন্দোলনের মধ্যেও বিদ্যমান লৈঙ্গিক ভেদাভেদের মনস্তত্বের বিপক্ষে লড়াইয়ের জন্যও একটি নারী সমরিক বাহিনীর প্রয়োজনীয়তা নিহীত আছে। প্রথাগত জীবনধারা ও নারী-পুরুষ সম্পর্কের পরিবর্তে স্বাধীনতার উপর ভিত্তি করে রচিত নারী-পুরুষ সম্পর্ককে প্রতিষ্ঠিত করতে হবে; পুরুষের উপর নার্রীদের কৃত্রিম নির্ভরশীলতাকে অতিক্রম করতে হবে তাদের স্বাধীন মতের ভিত্তিতে।”
 নারীরাই নারীদের কফিন বয়ে নিয়ে যাচ্ছেন
পরবর্তিতে কুর্দিস্তানের পর্বতমালায় PKK এর নারীরা গঠন করল YAJK (the Women’s Kurdistan Liberation Union)। যুদ্ধের ময়দানে কি শিক্ষাঙ্গনে- সর্বত্রই YAJK নারীদের জন্য আলোকবর্তিকা হিসেবে আবির্ভুত হল। আত্মমর্যদায় বলীয়ান YAJK এর নারীরা পুরুষদের রুপান্তরের দায়িত্বও কাঁধে তুলে নেয়। আমাদের নেতা আপো YAJK কে মূল্যায়ন করতে গিয়ে বলেছেন, “প্রথমত, YAJK এর লক্ষ্য হল নিজ মাতৃভূমির জন্য সর্বোচ্চ ভালবাসাটুকু নিশ্চিত করা। এর অর্থ হচ্ছে, অন্য সবাই লড়াই ত্যাগ করলেও YAJK ঠিকই মাতৃভূমির জন্য লড়াই অব্যহত রাখবে। দ্বিতীয়ত, YAJK সৃষ্টি হয়েছে যুদ্ধের জন্যই। এখানে একটি জাতীয় মুক্তির সংগ্রাম চলছে। YAJK খুব সচেতনভাবেই অবগত আছে যে, যুদ্ধই তার অস্তিত্বের মৌলিক উপাদান। যুদ্ধই YAJK এর মূলনীতি। তবে, এই যুদ্ধ কেবল সামরিক যুদ্ধ নয়; এই যুদ্ধটা ততোটাই অভ্যন্তরী যতোটা বাহ্যিক। তৃতীয়ত, YAJK একটি দলীয় বাহিনী। পার্টির (PKK) মূলনীতি ও আদর্শের প্রতি এটি দৃঢ় আনুগত্য রক্ষা করে চলে। একথা খুবই স্পষ্ট যে, PKK এর লড়াই-সংগ্রাম ব্যতীত নারী স্বাধীকারের এই আন্দোলন এরকম উল্লেখ্যযোগ্য সফলতা পেতে পারতো না। তাই PKK এর প্রতি আনুগত্য বজায় রাখা ও এর নাম আন্তর্জাতিক পরিমন্ডলে ছড়িয়ে দেয়া YAJK এর গুরু দায়িত্বের মধ্যে পড়ে।”
নব্বইয়ের দশকে যুদ্ধ ও আন্তর্জতিক চাপের তীব্রতা বৃদ্ধি পেতে থাকে। তবে, এই সময়ে নারী স্বাধীনতার আন্দোলনে অংশগ্রহণের মাত্রা ব্যপকতা অর্জন করেছিল। যখন কুর্দি নারীরা সামরিক যুদ্ধের বিপুল সাফল্য প্রদর্শনে সমর্থ হল তখন তারা জনগণের সামগ্রিক প্রতিরোধ লড়াইয়ে নেতৃত্বের যায়গায় আসীন হতে শুরু করল। এসব উন্নতিগুলো নতুন অভিজ্ঞতার জন্ম দিয়েছিল, যার ফলে আরও নতুন নতুন যাত্রার সূচনা হয়। ১৯৯৭ সাল ছিল নারীদের স্বাধীনতা আন্দোলনের জন্য একটি গুরুত্বপূর্ণ বছর। ১৯৯৮ সালের ৮ মার্চ নারীদের স্বাধীকারের মতাদর্শ ঘোষণার মধ্য দিয়ে আমাদের নেতা আপো কুর্দিস্তানের নারীদের সংগ্রামকে সারা দুনিয়ার নারীদের সংগ্রামের সাথে একীভূত করেছেন। নানা মাত্রিকভাবেই এই মতাদর্শটি সামাজিক বৈষম্য দূরীকরণের অপরাপর মতাদর্শসমূহের মধ্যে ঠাঁই করে নিয়েছিল। নারী-পুরুষের মধ্যে সমতার সাদামাটা একটি উচ্চাকাঙ্খা ব্যক্ত করাই এই মতাদর্শটির উদ্দেশ্য নয়। বরং এর লক্ষ্য হচ্ছে আদিম প্রাকৃতিক সমাজে যে মাতৃতান্ত্রিক ব্যবস্থাটি বিদ্যমান ছিল তা ফিরিয়ে আনার মাধ্যমে বর্তমানের গোটা সমাজটাকে পুন:গঠন করা। 
নারীদের স্বাধীনতা আন্দোলনের সাধারণ মূলনীতিসমূহ: 
১. দেশপ্রেম: আমাদের নেতা আপো বলেন, “সবকিছুর আগে নিজস্ব ভূমি ছাড়া নারীদের মতাদর্শ কখনো টিকে থাকতে স্বক্ষম নয়। নারীদের মধ্যকার শিল্পদক্ষতার সাথে ফসল ও উৎপাদনের শিল্পের যোগসূত্র রয়েছে। তাই নারী মতাদর্শের প্রথম মূলনীতি হচ্ছে নিজের জন্মভূমির সাথে নারীর বন্ধন, অর্থাৎ দেশপ্রেম।” 
২. মুক্ত চিন্তা ও স্বাধীন ইচ্ছার মূলনীতি: “দ্বিতীয় মূলনীতি হচ্ছে, একজন নারীর স্বাধীনভাবে চিন্তা করার ক্ষমতা ও সামাজিক জীবনে অংশ নেয়ার স্বাধীন ইচ্ছার বিকাশ সাধন। এ মতাদর্শ তখনই সফলতার মুখ দেখবে যখন নারীরা নিজের মত করে বাঁচতে শিখবে এবং নিজেই সিদ্ধান্ত নিতে শিখবে। আমাদের উচিত হবে তাঁদের সিদ্ধান্তে আস্থা রাখা এবং তাঁদের ইচ্ছার প্রতি সম্মান প্রদর্শণ করা। এ মতাদর্শের জন্য মূলনীতিটি অপরিহার্য।” 
৩. স্বাধীনতা ও সংগঠনের মূলনীতির উপর ভিত্তি করে পরিচালিত জীবন: “উপরের যেকোন মূলনীতির বেলায় একটি সাংগঠনিক কাঠামো বাস্তবায়ন করার কোন বিকল্প নেই। অসংগঠিত একজন স্বতন্ত্র ব্যাক্তির কোন মূল্য নেই। নারীদের ঘিরেই প্রথম সামাজিক কাঠামোসমূহ গড়ে উঠেছিল। নারীদের উচিত তাদের সাংগঠনিক কাঠামোগুলোকে দৃঢ়ভাবে রক্ষা করে চলা, যেমনটা পুরুষদের বিভিন্ন সংগঠনে রয়েছে। নারীদের অবশ্যই নিজ সংগঠনকে সাধারণের কাছে নিয়ে যেতে হবে- এবং এই সংগঠনটি হচ্ছে YAJK.” 
৪. প্রতিরোধের মূলনীতি: “নারীদের উচিত জীবনটাকে প্রতিরোধ যুদ্ধের ময়দান হিসেবে চিন্তা করা। কারণ, নারীদের বেলায় প্রতিরোধ ত্যাগ করার অর্থ হল চার দেয়ালের মধ্যে বন্দী জীবন বরণ করে নেয়া। নারীদেরকে সাদামাটা কিছু কাজের মধ্যে ব্যস্ত রাখা হয়। আর এ বাস্তবতা মোকাবেলা করতে হলে নারীদের উচিত প্রতিটি সম্ভাব্য কায়দায় প্রতিরোধ গড়ে তোলার মাধ্যমে নিজেদের ক্ষমতায়ন নিশ্চিত করা।”
YAJK ধারাবাহিকভাবে এই মূলনীতিগুলো সামনে রেখে শিক্ষামূলক সভা-সেমিনার আয়োজন করে আসছে। কুর্দিস্তানের পবর্তসমূহে PKK যোদ্ধাদের উপস্থিতি এ অঞ্চলের মানুষকে স্বার্বভৌম রাষ্ট্রব্যবস্থাটি থেকে বেরিয়ে নিজস্ব মূল্যবোধ ও চিন্তা নির্মাণের শক্তি যুগিয়েছে। নারী যোদ্ধাদের জন্য এর তাৎপর্য আরও বেশি। সামরিক যুদ্ধে অংশগ্রহণের সামর্থ, আত্মরক্ষার সামর্থ এবং মুক্তচিন্তাকে প্রতিষ্ঠিত করার সামর্থ PKK এর নারী যোদ্ধাদের জীবনে গুরুত্বপূর্ণ অগ্রগতিকে তারান্বিত করেছে। এরই ধারাবহিকতায় প্রতিষ্ঠা লাভ করেছে PAJK (the Free Women’s Party of Kurdistan) যারা আজকে এই প্রতিরোধ যুদ্ধকে এগিয়ে নিয়ে যাচ্ছে।
২০০০ সাল থেকে, আমাদের নেতা আপোর এই নয়া গণতান্ত্রিক, সহাবস্থান এবং নারী পুরুষের সমতাভিত্তিক সমাজব্যবস্থার এই মডেল কুর্দিস্তানের নারীদের সংগ্রামের ইতিহাসের সম্পূরক হিসেবে গণ্য হয়ে আসছে। এই মডেলটির বাস্তবায়ন কুর্দিস্তানের নার্রীদের সংগ্রামে বেশ স্পষ্টাকারে দৃশ্যমান হয়েছে। কুর্দিস্তানের নারীদেরকে সারা দুনিয়ার নারীদের সাথে একই বন্ধনে আবদ্ধ করতে নারী-পুরুষের সমতার এই মডেলটি বিশেষ ভূমিকা রেখেছে।

কুর্দি নারীরা ২০০৫ সালে তাদের ডেমোক্রেটিক কনফেডার‍্যল আম্ব্রেলা অর্গানাইজেশন (democratic confederal umbrella organisation)গঠন করে। এই সাংগঠনিক ব্যবস্থায় ৪টি প্রধান অংশ রয়েছে:
1- The women’s ideological movement PAJK
2- The women’s social movement YJA (the Free Women’s Union)
3- The women’s self-defence force YJA-STAR
4- The young women’s organisation
কুর্দি স্বাধীনতা আন্দোলনের নারীরা KJB নামক আম্ব্রেলা অর্গানাইজেশনের মধ্যে একত্রিত হয়েছে। সাধারণত, এই ৪টি ভিন্ন ভিন্ন অংশের নারীরা আলাদা আলাদাভাবেই তাঁদের কাজের পরিকল্পনা ও বাস্তবায়ন করে থাকে, তবে বৃহত্তর আঙ্গিকে কোন কৌশল নির্ধারণে তারা একত্রে সিদ্ধান্ত গ্রহণ করেন। আমরা এই প্রবন্ধটির প্রায় শেষ পর্যায়ে এসে গেছি। এই লেখাটির পেছনে মূল উদ্দেশ্য হচ্ছে কুর্দি নারীদের সংগ্রামের সাথে সংক্ষেপে পরিচয় করিয়ে দেয়া। আর তাই এখন কুর্দি নারীদের সংগ্রামের অগ্রযাত্রায় চূড়ান্ত ধাপ, Jineology, প্রসঙ্গে আলোচনা করব। Jineology, শব্দটির প্রকৃত রুপটি পাওয়া যাবে কুর্দি ভষায় এবং কুর্দিতে ‘নারী’ শব্দটি (jin)থেকে এর উৎপত্তি। একে সজ্ঞায়িত করতে গেলে সম্ভবত womanology শব্দটি ব্যবহার করতে পারলেই সবচেয়ে সুবিধা হত।
একটি মৌলিক বৈজ্ঞাণিক পরিভাষা হিসেবে Jineology শব্দটি উদ্ভাবন করেছেন আমাদের নেতা আপো। কারণ প্রচলিত সমাজ বিজ্ঞানের কোন পরিভাষার মাধ্যমে এই শব্দটির আবেদন পূরণ করা সম্ভব নয়। Jineology এমন একটি মূলনীতির উপর প্রতিষ্ঠিত যার বক্তব্য হল- সমাজের মধ্যে নারীদের স্বাধীনতা ব্যতিত এবং নারীদের ঘিরে প্রকৃত সচেতনতা ছাড়া কোন সমাজই নিজেকে স্বাধীন দাবি করতে পারবে না। বর্তমানে বিজ্ঞানের সকল শাখাই পুঁজিবাদী আধূনিকতা কর্তৃক নির্ধারিত কাঠামোর মধ্যে আবদ্ধ এবং এ কারণে এগুলো বহুধাবিভক্ত এবং খন্ডিত। অন্যদিকে, Jineology মানবতা, সমাজ ও সমগ্র দুনিয়াকে একটি কল্যানকামী দৃষ্টিতে দেখার ভবিষ্যৎবাণী উচ্চারণ করছে। আর এজন্যই শুধুমাত্র একটি বিজ্ঞানের একটি নতুন অধ্যায় হিসেবে নয় বরং এটি হচ্ছে স্বাধীনতার চেনতায় তাড়িত একটি নতুনতর জ্ঞাণতাত্ত্বিক প্রয়াস। 
------------------------------------------------------------------
(কুর্দিস্তান ওয়ার্কার্স পার্টি, PKK, এর ওয়েবসাইটে প্রকাশিত Delal Afsin Nurhak এর 'The Kurdistan Woman’s Liberation Movement' শীর্ষক লেখাটির ভাবানুবাদ)
মূল লেখার লিংক: http://www.pkkonline.com/en/index.php?sys=article&artID=180

