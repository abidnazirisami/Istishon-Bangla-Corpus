ফেসবুক QUIZগুলো লগইন করে কেনো বিপদ ডেকে আনছেন_



ফেসবুক খুলে দেখলেন আপনার প্রিয় একজন বন্ধুর সাথে আপনার ছবি দিয়ে কেউ বলল 'এদেরকে তো দেখতে একেবারে জমজ ভাই/বোনের মত লাগে' তখন নিশ্চয়ই খুব ভাল লাগবে আপনার। ঐ বন্ধুকে তখন সেই পোস্টে ট্যাগ করে বলবেন 'দেখ দেখ, মানুষ তো বলে তুই আর আমি একেবারে জমজ'। তারপর বন্ধুও সেখানে মজা করে একটা কমেন্ট লিখল। এধরনের ব্যক্তিগত আবেগ-ভালোবাসাকে ঘিরে ফেসবুক জুড়ে অনেক QUIZ দেখতে পাই আমরা। নির্দিষ্ট QUIZ এ নিজের ফেসবুক একাউন্টি দিয়ে লগ ইন করার পর তারা আপনাকে জানিয়ে দিচ্ছে আপনার জমজ (Twin) কে, কিংবা কোন বন্ধুটি আপনার সবচেয়ে কাছের, কিংবা ব্যক্তি হিসেবে আপনি কত শতাংশ ভাল বা মন্দ। স্রেফ আনন্দ কিংবা ঠাট্টা করার ছলে আপনি নিজের বিপদ ডেকে আনছেন কিনা তা হয়ত ভেবে দেখার কারণ বা সময় কোনোটাই আপনার হয়নি। 
নিচের ছবিটি দেখুন। এধরনের ছবি আমাদের ফেসবুক ওয়ালে প্রায়ই দেখা যেত। কারণ আমরাই একটি বহুল আলোচিত QUIZ এর উত্তর দিতে গিয়ে প্রতিদিন বহু মানুষ এই APP টিতে নিজেদের ওয়ালে শেয়ার করেছি।
 What are your most-used words on Facebook? 
আপনার হয়তো কল্পনাতেই নেই যে, এই APP এর মাধ্যমে কুইজটিতে অংশ নিয়ে আপনি আসলে তাদের হাতে আপনার কী কী গুরুত্বপূর্ণ এবং একান্ত ব্যক্তিগত তথ্য তুলে দিচ্ছেন। এবং ভবিষ্যতে এ তথ্যগুলো ব্যবহারের আইনগত বৈধতাও তারা পেয়ে গেল আপনার কাছ থেকে। Vonvon.me নামের এই কোম্পানির ওয়েবসাইটে গিয়ে ঘূরে আসুন। তারাই এ QUIZটির APP তৈরি করেছিল। এ মুহুর্তে তাদের বহুল ব্যবহৃত আরেকটি QUIZ হচ্ছে Which Friend Do You Look Like The Most?. ইতোমধ্যেই আপনারা অনেকেই হয়ত এই কুইজের উত্তর পেয়েও গেছেন! যদি আমার অনুমান সঠিক হয় তবে তা্হলে দেখা যাক কী কী বিপদ নিজের জন্য ডেকে আনছেন আপনি- 
What are your most-used words on Facebook? এ QUIZ এর উত্তর পাওয়ার জন্য আপনি নিজের কোন তথ্যগুলো Vonvon.me নামের সেই কোম্পানির হাতু তুলে দিয়েছেন তা একটু চোখ বুলিয়ে নিন:
1. Name, profile picture, age, sex, birthday, and other public info
2. Entire friend list
3. Everything you’ve ever posted on your timeline
4. All of your photos and photos you’re tagged in
5. Education history
6. Hometown and current city
7. Everything you’ve ever liked
8. IP address
9. Info about the device you’re using including browser and language (বিশ্বাস না হলে এখানে ঢু মারুন)
(উপরের তথ্যগুলোর নাম ইংরেজিতে লেখার কারণ হচ্ছে ফেসবুকে আমরা সাধারণত এগুলো ইংরেজিতে দেখে অভ্যস্ত)
এবারে আরেকটু চমকে দেই। এ বিষয়টি নিয়ে লোকজন বলাবলি শুরু করলে Vonvon.me পরবর্তীতে তথ্য সংরক্ষণের পরিমাণ কমিয়ে আনে। 
আপনার জেনে রাখা ভাল যে, Social Sweethearts নামের একটি জার্মান কোম্পানি আছে যাদের QUIZ এ অংশ নিলে আপনার ই-মেইল আইডি পর্যন্ত তাদের জানা হয়ে যায়। ভবিষ্যতে যদি আপনার ই-মেইলে স্প্যাম আক্রমণ করে তবে Social Sweethearts কে সন্দেহ করার মত অবকাশ থেকই যাবে! 
তবে আপনাকে আশ্বস্ত করার জন্য কোম্পানিগুলো না না বক্তব্য দিয়ে থাকে বটে। কোনো কোম্পানি বলে যে, আপনার তথ্যগুলো তারা পরবর্তী কোনো ব্যবহারের জন্য সংরক্সণ করে না বা তৃতীয় কোনো ব্যক্তি বা প্রতিষ্ঠানের কাছে হস্তান্তরও করে না। কিন্তু যদি আপনি নিজের Privacy নিয়ে সজাগ থাকেন তো তাদের এসব কথায় কান না দেয়াই ভাল। কারণ আপনার পক্ষে সম্ভব না প্রতিটি কোম্পানির Terms & Conditions খুঁটিয়ে খুঁঁটিয়ে পড়ে তারপর QUIZ এর APP টি ব্যবহার করা। 
এতক্ষণ আমার আলাপ শুনে যদি আপনার মনে হয় যে ফেসবুকে আপনার যা যা তথ্য দেয়া আছে এবং যে তথ্যগুলো Privacy Settings এর মাধ্যমে আপনি অনেকটা গোপন করারও চেষ্টা করেছেন সেগুলো যদি Vonvon.me এর মত কোনো কোম্পানি ব্যবহার করায় আপনার কোনো আপত্তি নাই তাহলে এখানেই ক্ষান্ত দিন। ব্লগের বাকিটুকু আপনার পড়ার দরকার হবে না আশা করি। কিন্তু যদি আপনি নিজের ব্যক্তিগত তথ্যের সুরক্ষার ব্যাপারে কোন আপোশ করতে রাজি না থাকেন তাহলে অতি অবশ্যই পুরো লেখাটিই আপনাকে পড়ার জন্য অনুরোধ করবো। 

কিভাবে এসব APP থেকে সাবধান থাকবেন?
ফেসবুকের মাধ্যমে যে APP গুলো আপনি এর মধ্যেই ব্যবহার করছেন তা জানতে চাইলে আপনার একাউন্টের Settings অপশনে যান 
অত:পর বামে দেখুন (পিসিতে) Apps বাটন
Apps বাটনে ক্লিক করার পর আপনি দেখতে পাবেন আপনি এ যাবত যা যা Apps ফেসবুকের সাথে ইনস্টল করেছেন। এর অধিকাংশই হয়ত আপনার জন্য জরুরি। কিন্তু যেগুলো আপনি নিরাপদ মনে করছেন না সেগুলো রিমুভ করে দিন। আর যেগুলো প্রয়োজনীয় মনে করছেন সেগুলোর বেলায় যে তথ্য আপনি তাদেরকে দিতে চান না সে তথ্যটি মুছে দিন। রিমুভ করা জন্য X বাটনে ক্লিক করুন আর এডিট(Edit) করার জন্য পেন্সিল সদৃশ চিহ্নটিতে ক্লিক করুন।
এডিট (Edit) বাটনে ক্লিক করলে আপনি হয়তো চমকে উঠবেন। আপনি কখনোই শেয়ার করতে চাননি এমন তথ্যগুলোও যে ঐ APP এর কোম্পানির কাছে আপনি দিয়ে রেখেছেন!!! Instagram এর App ইন্সটল করতে গিয়ে আপনি যে নিজের এ তথ্যগুলো দিয়ে রেখেছেন তাকে? আপনার friend list বা e-mail যদি ইতোমধ্যে নিজের অজান্তে তাদের দিয়ে থাকেন তবে সেখান থেকে সরে আসতে চাইলে নীল রংয়ের টিক চিহ্নের বাটনটি ক্লিক করুন।
যে তথ্যগুলো ইতোমধ্যে দিয়ে রেখছেন তা যদি আপনি কোম্পানির সার্ভার থেকেও মুছে দিতে চান তবে সেক্ষেত্রে একটু বেশি কষ্ট করতে হবে। সেজন্য আরেকটু নিচে স্ক্রল করুন। “Learn more” সেকশনটি দেখতে পাবেন। আপাতত এখানে এ বিষয়ে বিস্তারিত আলাপ করছি না। আপনি চাইলে আপনার একাউন্টে গিয়ে ইন্সট্রাকশন গুলো
ফলো করে চেষ্টা করতে পারেন।
Apps এডিট করা শেষ হলে আরেকটু নিচে দেখবেন দুটি ছোট বক্স দেখবন। একটিতে লেখা Apps, Websites and Plugins এবং আরেকটি Apps Others Use. প্রথমটি বেশ গুরুত্বপূর্ণ। যদি আপনি চান ফেসবুকের মাধ্যমে আর কোনো Apps বা Games বা Website বা অন্যকোনো Plug in ব্যবহার করতে চান না তবে Edit অপশনে গিয়ে Disable বাটনে ক্লিক করুন।   মনে রাখবেন একবার Disable করলে আর কখনো আপনি তা আর কখনো Undo করতে পারবেন না। অর্থাৎ আর কখনো কোনো প্রয়োজনীয় Apps ও আপনি ব্যবহার করতে পারবেন না। তাই আমি বলবো এটি Disbale না করাই ভাল। ডানপাশের বক্সে অর্থাৎ, Apps Others Use বক্সের edit অপশনে ক্লিক করলে আপনি দেখতে পাবেন আপনার ব্যবহার করা Apps এর মাধ্যমে আপনি কি কি তথ্য আপনার বন্ধুতালিকার অন্য ইউজারদের জন্য উন্মুক্ত রেখেছেন বা সেগুলো তাদের ব্যবহৃত Apps এর সাথে আপনি শেয়ার করছেন। আমি সাজেস্ট করবো এখানে আপনি কোনো তথ্যই শেয়ার না করা উচিত। সেক্ষেত্রে কোনো একটু তথ্যের পাশের বক্সে যদি টিক চিহ্ন দেয়া থাকে তবে এটি আনমার্ক করুন এবং সেভ করুন।

