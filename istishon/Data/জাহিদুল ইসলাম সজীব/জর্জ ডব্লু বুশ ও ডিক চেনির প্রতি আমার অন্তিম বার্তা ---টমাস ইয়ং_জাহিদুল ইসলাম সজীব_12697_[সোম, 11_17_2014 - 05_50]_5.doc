জর্জ ডব্লু বুশ ও ডিক চেনির প্রতি আমার অন্তিম বার্তা ---টমাস ইয়ং



(অনুবাদকের কথা: টমাস ইয়ং ইরাকে মার্কিন সেনা হিসেবে দায়িত্ব পালন করতে গিয়ে আহত হয়ে আমৃত্যু পঙ্গু ছিলেন। তিনি গত ১০ নভেম্বর মারা যান। যুদ্ধ থেকে ফিরে তিনি পুরোদস্তুর যুদ্ধবিরোধী প্রচারনায় আত্ম নিয়োগ করেছিলেন। টমাস ইয়ং এর মৃত্যু আর সেইসাথে তাঁর চিঠির সম্পর্কে আমি কাউন্টার পাঞ্চের বরাতেই প্রথম জানতে পারি। সম্পাদকের চিরকূট সমেত ‘জর্জ ডব্লু বুশ ও ডিক চেনির প্রতি আমার অন্তিম বার্তা’ শিরোনামে টমাসের চিঠিটি গত ১২ নভেম্বর কাউন্টার পাঞ্চে প্রকাশিত হয়। কাউন্টার পাঞ্চের সম্পাদকের দাবি মোতাবেক ২০১৩ সালের জুনে টমাস চিঠিটি লিখেছিলেন। যদিও চিঠিটি ২০১৩ সালের মার্চের ১৮ তারিখে ট্রুথ ডিগে প্রকাশিত হয়েছিল। সেখানে শিরোনামটি ছিল ‘শেষ চিঠি: জর্জ ডব্লু বুশ এবং ডিক চেনির প্রতি একজন মৃত্যুপথযাত্রী সাবেক সেনা সদস্যের বার্তা’। ট্রুথ ডিগের আগে কোথাও এটি প্রকাশিত হয়েছিল কিনা কিংবা টমাস আসলে কবে এটি লিখেছিলেন তা আমি এখনো নিশ্চিত হতে পারিনি। তবে এমন একটি চিঠিটি যে টমাস লিখেছেন তা নিয়ে আমার সন্দেহ নেই। কাউন্টার পাঞ্চের সম্পাদকের চিরকূটসহ চিঠিটি হুবহু অনুবাদ করার চেষ্টা করেছি।)
 ------------------------------------------------- ------------------------------
টমাস ইয়ং: ৩০ নভেম্বর, ১৯৭৯ – ১০ নভেম্বর, ২০১৪

জর্জ ডব্লু বুশ ও ডিক চেনির প্রতি আমার অন্তিম বার্তা
টমাস ইয়ং
সম্পাদকের কথা: গতকাল (১১ নভেম্বর) খবর পেলাম, ৩৪ বছর বয়েসে টমাস ইয়ং নামের এমন সাবেক এক সেনা সদস্য পরলোক গমন করেছেন, যঁকে ইরাক যুদ্ধে পাঠানো হয়েছিল কিন্তু পরবর্তিতে তিনি যুদ্ধবিরোধী আন্দোলনের একজন কর্মীতে পরিণত হয়েছেন। ৯/১১ হামলার ঠিক দু’দিন পরে সেনাবাহিনীতে যোগ দিয়েছিলেন। টেক্সাসের ফোর্ট হুডে প্রশিক্ষণ শেষ করেই ইরাকে পাঠানো হয় তাঁকে এবং কর্মস্থলে পৌঁছাবার পঞ্চম দিনের মধ্যেই স্পাইনাল কর্ডে গুলি খেয়ে চিরদিনের জন্য পঙ্গুত্ব বরণ করতে হয়। কাউন্টার পাঞ্চের অনেক পাঠকেরই হয়ত ফিল ডোনাহিয়্যু এর ‘বডি অব ওয়ার’ প্রামাণ্য চিত্রটির কথা মনে হবে, যেখানে ইরাক যুদ্ধ থেকে ফেরার পরের সময়ে টমাসের সংগ্রাম তুলে ধুরা হয়েছিল। ২০১৩ সালের জুন মাসে জর্জ ডুব্লু. বুশ এবং ডিক চেনির নিকট লেখা থমাসের একটি চিঠি নিম্নে দেয়া হল। শান্তিতে ঘুমাও থমা ইয়ং। আমরা শপথ করছি তোমার লড়াইয়ের ধারাবহিকতা রক্ষার। - যশ্যুয়া ফ্যাঙ্ক

ইরাক যুদ্ধের ১০ বছর পূর্তিতে ঐ যুদ্ধে আমার সতীর্থ সেনা সদস্যদের পক্ষে আমি এই চিঠিটি লিখছি। ইরাকে জীবন দেয়া ৪৪৮৮ জন সৈনিক ও মেরিন সেনার পক্ষে আমি এই চিঠিটি লিখছি। শত সহস্র সাবেক সেনা সদস্য, যাঁরা আহত হয়েছিল- তাঁদের পক্ষে এবং যাদের শারিরীক কিংবা মানসিক ক্ষত তাঁদের জীবনকে ধ্বংস করে দিয়েছে- আমি তাদের পক্ষে এই চিঠিটি লিখছি। যারা গুরুতর আহত হয়েছিল আমি তাদেরই একজন। ২০০৪ সালে আল সদর শহরে বিদ্রোহীদের একটি এম্বুশে আমাকে পঙ্গুত্ব বরণ করে নিতে হয়। আমার জীবন এখন শেষের পথে। মৃত্যুপথযাত্রীদের যে সেবাসদনে রাখা হয় আমি এখন সেখানেই আছি।
আমি এই চিঠিটি লিখছি ঐ সকল স্বামী ও স্ত্রীদের পক্ষে- যাঁরা নিজেদের প্রিয়তম মানুষটিকে হারিয়েছেন, ঐসকল শিশুদের পক্ষে- যারা বাবা কিংবা মাকে হারিয়েছে, ঐ সকল বাবা ও মায়েদের পক্ষে- যাঁরা পুত্র ও কন্যাদের হারিয়েছেন এবং মস্তিস্কে আঘাতপ্রাপ্ত হয়েছেন আমার এমন হাজারো সতীর্থদের জন্য যারা সেবার হাত বাড়িয়ে দিয়েছেন তাঁদের পক্ষে। আমি এই চিঠিটি লিখছি ঐ সকল সাবেক সেনা সদস্যদের পক্ষে যাঁরা ইরাকের দু:সহ অভিজ্ঞতা থেকে সৃষ্ট মনোবৈকল্য ও মনোবিকৃতির স্বীকার হয়ে আত্মহত্যার দিকে ধাবিত হয়েছেন। যুদ্ধে দায়িত্বপালনরত অবস্থায় গড়ে দৈনিক একজন করে আত্মহত্যা করেছেন এমন সেনা ও মেরিন সেনাদের পক্ষে আমি এই চিঠিটি লিখছি। নিহত হয়েছেন এমন ১ মিলিয়নের মত এবং অগনতি আহত ইরাকিদের পক্ষ থেকে আমি এই চিঠিটি লিখছি। আমি আমাদের সকলের পক্ষে এই চিঠিটি লিখছি- যাঁরা তোমাদের যুদ্ধের পরিণতি সরূপ মানব জঞ্জাল হিসেবে বাকি জীবন অনবরত ব্যথা ও যন্ত্রণায় অতিবাহিত করবেন।

ন্যায় বিচারের দন্ড হয়ত তোমাদেরকে কখনো নাগালে পাবে না, কিন্তু আমাদের চোখে তোমরা প্রত্যেকেই গুরুতর যুদ্ধাপরাধ, লুটতরাজ, এবং সবশেষে হাজারো আমেরিকান যুবক-আমার সতীর্থ সেনাসদস্যগণ-যাঁদের ভবিষ্যতকে তোমরা নস্যাত করেছো তাঁদের হত্যার অপরাধে অপরাধী।

আমার এই শেষ চিঠিটি আমি লিখছি মি. বুশ এবং মি. চেনির উদ্দেশ্যে। তোমাদের গালভরা মিথ্যাগুলো, কূটচাল এবং সম্পদ ও ক্ষমতার জন্য তোমাদের লোভের ফলে সৃষ্ট নৃশংস মানবিক ও নৈতিক বিপর্যয় তোমরা উপলব্ধি করতে পারছো- এমন কোন কিছু মনে করার কারণে আমি লিখছি তা নয়। আমি এই চিঠিটি লিখছি, কারণ আমার নিজের মৃত্যুর আগে আমি নিশ্চিত করতে চাই যে আমি ও আমার সতীর্থ শত-সহস্র সাবেক সেনা সদস্য, আমার দেশের কোটি কোটি নাগরিক, ইরাক ও মধ্যপ্রাচ্যে কোটি কোটিরও বেশি মানুষ খুব ভাল করেই জানে তোমরা কারা এবং তোমারা কি করেছো। ন্যায় বিচারের দন্ড হয়ত তোমাদেরকে কখনো নাগালে পাবে না, কিন্তু আমাদের চোখে তোমরা প্রত্যেকেই গুরুতর যুদ্ধাপরাধ, লুটতরাজ, এবং সবশেষে হাজারো আমেরিকান যুবক-আমার সতীর্থ সেনাসদস্যগণ-যাঁদের ভবিষ্যতকে তোমরা নস্যাত করেছো তাঁদের হত্যার অপরাধে অপরাধী। 

তুমি, মি. ডিক চেনি, যে কিনা ভিয়েতনামে না যেতে বাহানা করেছিলে এবং তুমি, মি. বুশ, যে কিনা তোমার ন্যাশন্যল গার্ড ইউনিট থেকে পালিয়েছিলে

তোমাদের ক্ষমতার সিংহাসন, তোমাদের কোটি কোটি ডলারের ব্যাক্তিগত সম্পদ, তোমাদের জনযোগাযোগ বিশেষজ্ঞগণ, তোমাদের পদমর্যাদা এবং তোমাদের ক্ষমতা এসব কোন কিছুই তোমাদের চরিত্রের কপটতাকে ঢেকে রাখতে পারবে না। তুমি, মি. ডিক চেনি, যে কিনা ভিয়েতনামে না যেতে বাহানা করেছিলে এবং তুমি, মি. বুশ, যে কিনা তোমার ন্যাশন্যল গার্ড ইউনিট থেকে পালিয়েছিলে- তোমরা আমাদেরকে ইরাকে পাঠিয়েছো তোমাদের হয়ে যুদ্ধ করতে এবং মৃত্যুকে আলিঙ্গন করতে। কয়েক যুগ আগেই তোমাদের কাপুরুষতা এবং স্বার্থপরতা প্রমাণিত হয়েছিল। তোমরা আমাদের জাতির জন্য নিজেদেরকে উৎসর্গ করবার সাহস করোনি কিন্তু আবর্জনা ছুড়ে ফেলার জন্য যতটুকু সময় দরকার তার চেয়েও কম সময়ের চিন্তায় তোমরা লাখ লাখ যুবক ছেলে-মেয়েদের একটি অযৌক্তিক যুদ্ধে কোরবানি করতে পাঠিয়েছো।
ইরাকি জনগনকে ‘স্বাধীন’ করার জন্য আমি আর্মিতে যোগ দেইনি, কিংবা তথাকথিক ভয়ংকর বিপুল-বিধ্বংসী অস্ত্র ধ্বংস করার জন্যও নয়, অথবা তোমাদের ভাষ্যমতে বাগদাদ ও মধ্যপ্রাচ্যে ‘গণতন্ত্র’ এর বীজ বপন করতেও নয়। ইরাক পুন:গঠনের জন্য আমি আর্মিতে যোগ দেইনি।

৯/১১ এর হামলার ঠিক দু;দিন পরই আমি আর্মিতে যোগ দেই। আমার দেশ আক্রান্ত হয়েছে ভেবে আমি আর্মিতে যোগ দিয়েছিলাম। যারা আমার দেশের ৩০০০ জন নিরপরাদ মানুষকে হত্যা করেছিল আমি তাদেরকে উচিত শিক্ষা দিতে চেয়েছিলাম। ইরাকে যাওয়ার জন্য আমি আর্মিতে যোগ দেইনি, যে দেশটি ২০০১ এর হামলার জন্য কোভাবেই দায়ী নয় এবং তার প্রতিবেশী দেশগুলোর জন্যও সে কোন হুমকি ছিলনা, যুক্তযাষ্ট্রের জন্যতো আরও না। ইরাকি জনগনকে ‘স্বাধীন’ করার জন্য আমি আর্মিতে যোগ দেইনি, কিংবা তথাকথিক ভয়ংকর বিপুল-বিধ্বংসী অস্ত্র ধ্বংস করার জন্যও নয়, অথবা তোমাদের ভাষ্যমতে বাগদাদ ও মধ্যপ্রাচ্যে ‘গণতন্ত্র’ এর বীজ বপন করতেও নয়। ইরাক পুন:গঠনের জন্য আমি আর্মিতে যোগ দেইনি। আর তোমরা আমাদের বলেছিল ইরাক তার তেল বিক্রির আয়ে সে ঋণ শোধ করবে। তার পরিবর্তে দেখলাম এই যুদ্ধে যুক্তরাষ্ট্র ৩ ট্রিলিয়ন ডলার খরচ করল। বিশেষ করে কোন আগাম যুদ্ধে (pre-emptive war) অংশ নিতে আমি আমি আর্মিতে যোগ দেইনি। আন্তর্জাতিক আইনে এ ধরনের আগাম যুদ্ধ বেআইনি। এবং আমি এখন জানি ইরাক যুদ্ধে একজন সৈনিক হিসেবে আসলে তোমাদের মূর্খতা এবং তোমাদের অপরাধকে আড়াল করায় নিয়োজতি ছিলাম। যুক্তরাষ্ট্রের ইতিহাসে ইরাক যুদ্ধ ছিল সবচেয়ে বড় মারাত্মক একটি ভুল। এই যুদ্ধ মধ্যপ্রাচ্যে ক্ষমতার ভারসাম্যকে ধ্বংস করে দিয়েছিল। এই যুদ্ধ দুর্ণীতিবাজ এবং ইরানপন্থী একটি সরকারকে বাগদাদে অধিষ্ঠিত করেছে, যারা কিনা নির্যাতন, ডেথ স্কোয়াড এবং ভয়-ভীতিকে ব্যবহার করে ক্ষমতায় টিকে আছে। আর এই যুদ্ধ ইরানকে ঐ অঞ্চলের মধ্যে আধিপত্য এনে দিয়েছে। নৈতিক, কৌশলগত, সামরিক এবং অর্থনৈতিক- যেকোন বিচারে ইরাক যুদ্ধ ছিল একটা ব্যার্থতার উদারহরণ। এবং মি. বুশ ও মি. চেনি, তোমরা এ যুদ্ধটি শুরু করেছিলে। এবং তোমদেরই উচিত এর জন্য চড়া মূল্য দেয়া।

সত্য কথাটি হচ্ছে তেল কোম্পানিগুলোর একটু বেশি লোভ চরিতার্থ করার জন্য, সৌদি আরবের তেলের শেখদের সাথে তোমাদের মিত্রতা রক্ষার জন্য, এবং সাম্রাজ্যের প্রতি তোমাদের উন্মত্ত লালসার জন্য আমিসহ লাখ লাখ মানুষ, অসংখ্য শিশুকে তোমরা বলিদান করেছো।

যদি আমি আফগানিস্তানে তাদের বিরুদ্ধে লড়াই করে আহত হতাম, যারা ৯/১১ এর হামলা পরিচালনা করেছিল, তাহলে আমি কখনোই এই চিঠিটি লিখতাম না। আমি যদি সেখানেও এমনি আহত হতাম সেক্ষেত্রেও আমাকে একই পরিণতি ভোগ করতে হত; শারিরীক অবস্থার ক্রমাবনতি এবং আসন্ন মৃত্যু। কিন্তু তবু আমি নিজেকে এই বলে সান্ত্বনা দিতে পারতাম যে, আমার এই জখম হচ্ছে আমি যে দেশটিকে ভালবাসি সে দেশকে রক্ষার জন্য আমার নিজের সিদ্ধান্তেরই একটি ফল। আমাকে শয্যাশায়ী হতে হত না, আমার সমগ্র শরীর ব্যাথানাশকে ছেয়ে গেছে, আমার জীবন আস্তে আস্তে শেষ হয়ে যাচ্ছে, সত্য কথাটি হচ্ছে তেল কোম্পানিগুলোর একটু বেশি লোভ চরিতার্থ করার জন্য, সৌদি আরবের তেলের শেখদের সাথে তোমাদের মিত্রতা রক্ষার জন্য, এবং সাম্রাজ্যের প্রতি তোমাদের উন্মত্ত লালসার জন্য আমিসহ লাখ লাখ মানুষ, অসংখ্য শিশুকে তোমরা বলিদান করেছো।
 তুমি, মি. বুশ নিজেকে একজন খ্রিষ্টান বলে প্রচার করো। কিন্তু, মিথ্যা বলা কি কোন পাপ নয়? হত্যা করা কি কোন পাপ নয়? চুরি এবং স্বার্থপর উচাকাঙ্খা কোন পাপ নয়?

অবসরপ্রাপ্ত সেনাদের জন্য নিয়োজিত প্রশাসন অন্য আরও বহু পঙ্গু সাবেক সেনা সদস্যের ন্যায় আমাকে যে সেবাটুকু প্রদান করে থাকে তা অপর্যাপ্ত এবং অদক্ষতাপূর্ণ। আমি ও আমার সাথের অন্য আরও যেসকল সাবেক পঙ্গু সেনা সদস্যগণ রয়েছেন তারা খুব স্পষ্ট করেই বুঝতে পারছে যে তোমাদের কাছে এবং সম্ভবত কোন রাজনীতিকের কাছেই আমাদের শারীরিক ও মানুষিক যন্ত্রণার কোন দাম নেই। আমরা আসলে ব্যবহৃত হয়েছিলাম। আমরা প্রতারিত হয়েছিলাম। এবং আমাদেরকে ছুঁড়ে ফেলা হয়েছে। তুমি, মি. বুশ নিজেকে একজন খ্রিষ্টান বলে প্রচার করো। কিন্তু, মিথ্যা বলা কি কোন পাপ নয়? হত্যা করা কি কোন পাপ নয়? চুরি এবং স্বার্থপর উচাকাঙ্খা কোন পাপ নয়? আমি কোন খ্রিষ্টান নই। কিন্তু আমি খ্রিষ্টান আদর্শে বিশ্বাসী। আমি বিশ্বাস করি, তোমারা তোমাদের গুটিকয় ভাইদের জন্য যা করছো তা শেষ পর্যন্ত তোমাদের নিজের জন্যই করা, তোমাদের নিজের আত্মার তৃপ্তির জন্যই করা।
আমার শেষ বিচারের দিন সন্নিকটে চলে এসেছে। তোমাদেরও আসবে। আমি আশা করি তোমাদেরকে কাঠগড়ায় দাঁড়াতে হবে। কিন্তু আমি তোমাদের ভালোর জন্য বেশি করে কামনা করব যে, আমার এবং আরও অনেকের- যাদের বেঁচে থাকার অধিকার ছিল, তাঁদের প্রতি তোমরা যা করেছো তার পরিণতি মোকাবেলার করার জন্য পর্যাপ্ত নৈতিক শক্তি তোমরা অর্জন করো। আমি কামনা করি এখন যেভাবে আমার সময় শেষ হয়ে আসছে সেভাবে পৃথিবীর বুকে তোমাদের সময় শেষ হয়ে আসার আগে তোমরা আমেরিকার জনগনের সামনে এবং বিশেষ করে ইরাকের মানুষের সামনে দাঁড়িয়ে ক্ষমা ভিক্ষা চাওয়ার মতো চারিত্রিক শক্তি খুঁজে পাবে।
-টমাস ইয়ং
-----------------------------------
কাউন্টার পাঞ্চ'র লিংক:
http://www.counterpunch.org/2014/11/12/my-last-words-to-george-w-bush-an...
ট্রুথ ডিগ'র লিংক:
http://www.truthdig.com/dig/item/the_last_letter_20130318
জর্জ ডব্লু বুশ ও ডিক চেনির প্রতি আমার অন্তিম বার্তা
টমাস ইয়ং

