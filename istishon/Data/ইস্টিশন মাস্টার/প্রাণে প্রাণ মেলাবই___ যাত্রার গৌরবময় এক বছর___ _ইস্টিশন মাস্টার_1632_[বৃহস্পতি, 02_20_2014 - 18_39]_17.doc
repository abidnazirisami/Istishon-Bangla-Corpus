প্রাণে প্রাণ মেলাবই___ যাত্রার গৌরবময় এক বছর___ 



এক বছর... মহাকালের পরিক্রমায় খুব সামান্য সময় হলেও কিছু কিছু মুহুর্তে এক বছর সময় কালটিও মহাকালের যাত্রাপথে কিছু গভীর পদচিহ্ন রেখে যায়। বিশেষ করে বাংলাদেশের ইতিহাসে বিগত এক বছর সময়কাল এক বিশেষ স্থান দখল করে থাকবে। এর মধ্যে ফেব্রুয়ারি '১৩'র শাহবাগের গণজাগরণ তরুণ প্রজন্মের দেশপ্রেম আর তারুন্যের জোয়ারের এর নতুন মাইলফলক হিসেবে আজীবন দ্যুতি ছড়াবে। গণজাগরণের সেই মহাবিস্ফোরণের একেবারে শুরুর মুহুর্তেই বাংলা ব্লগস্ফিয়ারে আগমন ঘটে ইস্টিশনের। হাঁটি হাঁটি- পা পা করে যার যাত্রা শুরুর কথা ছিল, প্রজন্মের নবচেতনার উচ্ছ্বাসে দৃপ্ত পদক্ষেপেই এগিয়ে গেছে ইস্টিশন। এ আমাদের অহংকার নয়, আমাদের অর্জন। আর এই গৌরবের মূল দাবীদার ইস্টিশনের সকল যাত্রী। প্রাণে প্রাণ মেলানোর শ্লোগানকে বুকের গভীরে ধারণ করে নতুন এই বাংলা ব্লগটিকে মজবুত একটি অবস্থানে নিয়ে আসার পেছনে সকল যাত্রীর অক্লান্ত মেধা ও সময় ক্ষেপনই মূল নিয়ামক। তাই বর্ষপূর্তির এই শুভলগ্নে আমরা শুরুতেই সকল যাত্রীকে জানাচ্ছি প্রাণে প্রাণ মেলানোর আন্তরিক অভিনন্দন। 
যাত্রা শুরুর ঘোষণাতেই আমাদের প্রতিজ্ঞা ছিল ব্লগারদের মুক্তচিন্তার এক স্বাধীন প্ল্যাটফর্ম তৈরি করে দেওয়ার। কতটুকু সফল হয়েছি তার বিচারের ভার ব্লগারদের হাতেই ছেঁড়ে দিলাম। তবে আমাদের নীতি ছিল, বাংলা ব্লগস্ফিয়ারের একটা বড় অংশের মধ্যে সংকীর্ণ দলীয় লেজুড়বৃত্তি এবং মডারেশনের নামে দাদাগিরি ফলানোর সংস্কৃতি থেকে মুক্ত হয়ে একটি মুক্তচিন্তার বড় ক্যানভাস সৃষ্টি করা। ফলে সবসময় সকলের মন রক্ষা করে চলা সম্ভব হয়নি। বারংবার আমাদের শুনতে হয়েছে নানাজনের নানামুখী তির্যক কথা। ইস্টিশন কোন দলের তল্পিবাহক নয়, ইস্টিশন বাংলাদেশের তল্পিবাহক। ইস্টিশন নির্দিষ্ট কোন বিষয় ভিত্তিক ব্লগও নয়। ইস্টিশন বাংলা ভাষা ও সাহিত্যের সকল শাখায় পদচারনা করেছে সদম্ভে। 
ব্লগকে একটা নির্দিষ্ট গণ্ডিতে সীমাবদ্ধ না রেখে আমরা সবসময়ই চেয়েছি একটা নতুন ধারা তৈরি করতে। ব্লগারদের জ্ঞ্যানচর্চা এবং সুস্থ ব্লগিং চর্চাকে উতসাহিত করতে আমরা প্রতিমাসে বই উপহার দেওয়ার সংস্কৃতি চালু করেছি এবং এখনও তা ধরে রাখতে পেরেছি। বাংলা ব্লগগুলো যখন আলোচনা খরায় ভুগছে ইস্টিশন তখন মুখর যাত্রীদের বুদ্ধিদীপ্ত আলোচনায়। আমরা চলচ্চিত্রকে বিশেষ ভাবে পৃষ্ঠপোষকতা করেছি বাংলা চলচ্চিত্রকে এগিয়ে নিয়ে যাওয়ার পথে সহযাত্রী হতে। ইস্টিশনই এক্ষেত্রে চলচ্চিত্রের ব্লগ-পার্টনার হওয়ার সংস্কৃতি চালু করে এক নতুন উদাহরণ সৃষ্টি করেছে। আর্তমানবতার সেবায়ও ইস্টিশন পিছিয়ে থাকেনি। মৌলবাদী গোষ্ঠী কতৃক হিন্দু সম্প্রদায়ের উপর করা বাঁশখালি হামলায় ক্ষতিগ্রস্থদের সহায়তায় ইস্টিশনের যাত্রী ও পাঠকদের সাথে নিয়ে পাশে দাঁড়াতে সক্ষম হই আমাদের সামর্থ্যের সবটুকু নিয়ে। ই-বুক প্রকাশনার একটি নতুন এবং সময়োপযোগী উদ্যোগ নিয়ে বাংলা সাহিত্যের এক সমৃদ্ধ আন্তর্জালিক সংগ্রহশালা নির্মানের কাজ আমরা শুরু করেছি। সবচেয়ে বড় যে বিষয়টি, ব্লগারদের মধ্যে একটি আন্তরিক এবং সৌহার্দ্যপুর্ন সম্পর্ক তৈরির ক্ষেত্রেও আমরা সক্ষম হয়েছি যা সকল যাত্রী মাত্রই স্বীকার করবেন। আবারও বলছি এ আমাদের অহংকার নয়, ইস্টিশনের সকল যাত্রীর মেধা-শ্রমে প্রাপ্ত অর্জন। 
যাত্রীদের মেধায় শ্রমে ইস্টিশনের যাত্রাপথের একটি সংক্ষিপ্ত পরিসংখ্যান যাত্রীদের উপহার হিসেবে দিতে চাই। কারণ এই পরিসংখ্যানের উপাত্ত ইস্টিশনের সাথে সংশ্লিষ্ট সবার পরিশ্রমের অর্জন। যদিও যাত্রার শুরুতেই ব্লগের সাইটে ভিজিটরের সংখ্যাধিক্যের কারনে আমরা আমাদের সার্ভার পরিবর্তনে বাধ্য হই এবং যাত্রীদের ব্লগিং বাঁধাহীন এবং দ্রুততর করার লক্ষ্যে ডেডিকেটেড সার্ভারে স্থানানন্তরনের জন্য প্রথম পাঁচ মাসে ডাটা এখানে যুক্ত নেই। নতুন সার্ভার থেকে প্রাপ্ত ডাটা অনুযায়ী ইস্টিশনের এই স্বল্প সময়েই ইউনিক ভিজিটরের সংখ্যা (একক/অনন্য আইপি হতে) দাঁড়ায় ৯০,৯১৪। সর্বমোট পেইজভিউ/হিট হয় ২৪,০৪২,২২৪ বার।
ইস্টিশনে বিশ্বের মোট ১৪৩টি দেশ থেকে পাঠক এবং যাত্রীরা ভিজিট করেছেন বিগত এক বছরে। এর মধ্যে সর্বাধিক ভিজিটকৃত দেশগুলো হচ্ছে-
ইস্টিশনে এযাবৎ নিবন্ধনকৃত যাত্রীর সংখ্যা সর্বমোট ৯৬১০ জন। এই লেখা শুরু করা পর্যন্ত যাত্রীরা সর্বমোট পোস্ট দিয়েছেন ৬৯৩৭টি এবং মন্তব্য করেছেন ৭১২৪৩টি। এর মধ্যে সর্বাধিক মন্তব্যকৃত যাত্রীরা হচ্ছেন-
ক্রমিক
মন্তব্যকারীর নাম
মন্তব্যের সংখ্যা
১
ডাঃ আতিক
৪৩২৭
২
তারিক লিংকন
৩৪৮০
৩
ডন মাইকেল কর্লিওনি
২৯৮০
৪
দুরন্ত জয়
২৮২১
৫
এসজিএস শাহিন
২১৫২
৬
রাহাত মুস্তাফিজ
২১২৫
৭
মোশফেক আহমেদ
১৭২৯
৮
অন্ধকারের যাত্রী
১৬৮৩
৯
ছন্নছাড়া রাইয়ান
১৬৫৭
১০
ব্রহ্মপুত্র
১৫৬৯
ব্লগে সর্বাধিক পোস্ট দাতা তিনজন যাত্রী হচ্ছেন-
রাজু রনরাজ- ১১৩টি
তারিক লিংকন- ৮৪টি
ডন মাইকেল কর্লিওনি- ৭২টি
ইস্টিশনের ই-বুকঃ
আমরা ঘোষণা দিয়েছিলাম ইস্টিশনের গল্প নিয়ে ই-বুক করার। দায়িত্ব প্রাপ্তদের ব্যক্তিগত ব্যস্ততা একটি কারণ। তারচেয়েও বড় কারণ আমরা ইস্টিশনের ই-বুক কর্নার করার পরিকল্পনা নেওয়ার পর সিদ্ধান্ত নেওয়া হয় ই-বুক সাইটটি তৈরি হলেই নিয়মিত ইস্টিশনের বিভিন্ন ক্যাটাগরির লেখা নিয়ে ই-বুক প্রকাশ করার। অনাকাঙ্ক্ষিত এই বিলম্ব আশা করি যাত্রীরা ক্ষমাসুন্দর দৃষ্টিতেই দেখবেন। ইস্টিশনের গল্প নিয়ে আমাদের প্রথম ই-বুক "ইস্টিশনের গল্প-১" প্রকাশ করেছি আমরা। এখন ইচ্ছেমত ডাউনলোড করুন। ই-বুকের প্রচ্ছদটি আপনাদের সবার জন্য এখানে প্রদর্শীত হচ্ছে-
এখানে উল্লেখ্য যে, ইস্টিশনের গল্প-১ সংকলনে আরও কিছু ব্লগারের লেখা গল্প যোগ করার প্রবল ইচ্ছা থাকা সত্ত্বেও তা করা সম্ভব হয়নি ইস্টিশনবিধি অনুসরণ করতে গিয়ে। অনেক ব্লগারের লেখা গল্প আমাদের নিররাবক প্যানেলের পছন্দ হলেও একই গল্প অন্য কমিউনিটি ব্লগে প্রকাশ করার কারনে ই-বুকে স্থান দেওয়া সম্ভব হয়নি। ইস্টিশনবিধিতে স্পষ্ট ভাবে উল্লেখ করা আছে- অন্য কমিউনিটি ব্লগে পূর্বে বা একই সময়ে প্রকাশিত কোন লেখা 'ইস্টিশন'-এ স্টিকির জন্য মনোনীত হবেনা এবং ইস্টিশনের কোনোরূপ প্রকাশনায় (ই-বুক কিম্বা সম্মিলিত বই) স্থান পাবে না বা কোন বিশেষ বিবেচনার ক্ষেত্রে মনোনয়ন পাবে না। কোন মুদ্রণ মাধ্যম এই নীতির আওতায় পড়বেনা।
এছাড়াও ইস্টিশনের বর্ষপূর্তি উপলক্ষে গল্প লেখা প্রতিযোগিতায় যাত্রীদের পোস্ট করা গল্প নিয়ে একটি ই-বুক করার ঘোষণা আমরা দিয়েছিলাম। যাত্রীদের গল্প থেকে বাছাই করা গল্প নিয়ে সংকলন করার কথা থাকলেও, বিচারক প্যানেলের সর্বসম্মতিক্রমে পোস্ট হওয়া ১৯টি গল্পের সবগুলোই ই-বুকে স্থান পাচ্ছে। আশা করি দুই একদিনের মধ্যেই সেই ই-বুকটিও "ইস্টিশনের গল্প-২" নামে আপনারা পেয়ে যাবেন। 
গল্প লেখা প্রতিযোগিতার ফলাফলঃ
বর্ষপূর্তি উপলক্ষ্যে দেওয়া গল্প লেখা প্রতিযোগিতায় অভাবনীয় সারা পাওয়ায় আমরা অভিভূত। প্রতিটি গল্পই চমৎকার এবং মানসম্পন্ন হয়েছে। আমাদের বিচারক প্যানেল রীতিমতো হিমশিম খেয়ে গেছেন কাকে প্রথম, কাকে দ্বিতীয় বানাবেন, আর কাকেই বা বাদ দেবেন পুরষ্কার প্রাপ্তি থেকে। কিন্তু যেহেতু প্রতিযোগিতায় প্রথম দ্বিতীয় থাকবেই সেই নিয়ম রক্ষার্থে গল্পের বিষয়বস্তু, ভাষার প্রয়োগ, সাহিত্যমান বিবেচনায় নিয়ে বিজয়ীদের একটি তালিকা করা হয়েছে। কিন্তু আমরা আবারও বলছি এই প্রতিযোগিতায় প্রত্যেকেই বিজয়ী হওয়ার মতো সক্ষমতা রাখেন। 
বিচারকদের দেওয়া নাম্বার এবং পাঠক ভোটের ভিত্তিতে গল্প লেখা প্রতিযোগিতায় বিজয়ী গল্পগুলো-
১ম- নিখোঁজ সংবাদ - সাকিব 
২য়- যৌথভাবে, সে নেই ! - ক্লান্ত কালবৈশাখি এবং জয় বাঙলা - ডন মাইকেল কর্লিওনি
৩য়- কঙ্কন দাসী - অর্ফিয়াস 
বিজয়ী সহ প্রতিযোগিতায় অংশগ্রহকারী সবাইকে আন্তরিক অভিনন্দন। 
এবার একটি বিশেষ চমক......
ইস্টিশনের অসংখ্য যাত্রী তাঁদের চমৎকার চমৎকার সব পোস্ট এবং দারুণ বুদ্ধিদীপ্ত মন্তব্যের মাধ্যমে সারা বছর জুড়েই ইস্টিশনের প্ল্যাটফর্ম মাতিয়ে রেখেছিলেন। এতো অসংখ্য যাত্রীর মাঝ থেকে একজনকে বেঁছে নেওয়া সত্যিই কষ্টসাধ্য। তারপরেও আমাদের সিদ্ধান্ত অনুযায়ী একজন যাত্রীকে ব্লগার অব দ্যা ইয়ার ঘোষণা দেওয়ার সিদ্ধান্ত নেওয়া হয়েছে। 
ব্লগে পোস্ট প্রদান, মন্তব্যে অংশগ্রহণ, পোস্ট অ মন্তব্যের মান এবং সার্বিকভাবে ব্লগে সময় দেওয়ার উপর ভিত্তি করে ২০১৩ সালের
ইস্টিশনের সেরা ব্লগার বা ব্লগার অব দ্যা ইয়ার হিসেবে
মডারেশন প্যানেল থেকে
ব্লগার "তারিক লিংকন" কে ঘোষণা করা হচ্ছে।
 তারিক লিংকনকে আন্তরিক অভিনন্দন। 
পুরষ্কার বিজয়ী সকলের পুরষ্কার এবং ব্লগার অব দ্যা ইয়ার তারিক লিংকনের ক্রেস্ট অতি শীঘ্রই আমরা তাঁদের ঠিকানায় পাঠিয়ে দিতে চাই। এজন্য সংশ্লিষ্ট সকলকে তাঁদের নাম, ঠিকানা এবং ফোন নাম্বার ইস্টিশনের ই-মেইলে মেইল করার জন্য অনুরোধ জানানো হচ্ছে। 
পরিশেষে আমরা আমাদের যাত্রা শুরুর কিছু কথা দিয়েই শেষ করছি-আমরা ব্লগার। আমরাও খুঁজে ফিরছি মানুষের সেই প্রত্যাশিত সমাজ। ইস্টিশন একটি ব্লগ প্ল্যাটফরম। হাজার বছরের পথ চলার ফাঁকে মাঝে মাঝেই এখানে কিছুক্ষণ। তারপর চলে যাব নিজ নিজ গন্তব্যে। আবারও ফিরে আসতে হতে পারে। মাঝের এই স্বল্প সময়ে প্ল্যাটফরমে জমে ওঠা আড্ডায়, আলোচনায় খুঁজে ফিরব সেই ঠিকানা। হয়তো চড়তে হবে আলাদা ট্রেন, আলাদা বগিতে। তবু আমরা একে অপরকে দিক নির্দেশনা দেব, সহযোগীতা দেব। দিন শেষে পরিচয় একটাই- আমরা সবাই যাত্রী। একটাই সূর তুলি তাই আমরা সবাই- প্রাণে প্রাণ মেলাবই...
ডাউনলোড করুনঃ ইস্টিশনের গল্প-১

