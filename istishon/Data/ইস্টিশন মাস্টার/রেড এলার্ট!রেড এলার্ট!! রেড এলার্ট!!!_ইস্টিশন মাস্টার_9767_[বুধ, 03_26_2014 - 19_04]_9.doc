রেড এলার্ট!রেড এলার্ট!! রেড এলার্ট!!!


রেড এলার্ট!রেড এলার্ট!! রেড এলার্ট!!!
বিগত কয়েকদিন ব্লগের বিশৃঙ্খলা ইস্টিশন'র মডারেশন প্যানেল গভীরভাবে পর্যবেক্ষণ করছে এবং চুলচেরা বিশ্লেষন করে ইস্টিশনের যাত্রীদের যথেষ্ঠ সুযোগ দিয়েছে সমস্যার সমাধানে আসার সুযোগ তৈরীর জন্য চরম ধৈর্য্যের সাথে। কিন্তু, সেই সম্ভবনা বিবাদমান কোন যাত্রীর আচরণে দেখা যায়নি। শেষের দিকে ব্লগার 'কিরণ শেখর ও ব্লগার রাহাত মুস্তাফিজ'র একটি মন্তব্যে আমরা আশার আলো দেখতে পেলেও এজিএস শাহীন ও দুরন্ত জয়'র পরবর্তী মন্তব্যগুলোতে সেই আলোকে ক্ষীণ মনে হচ্ছে। যাত্রার শুরু থেকেই ইস্টিশন সর্বোচ্চ সতর্ক অবস্থানে ছিল এবং আছে যেন ইস্টিশন কোন নির্দিষ্ট দলের ধামাধরা ব্লগ প্ল্যাটফর্ম না হয়। বাক-স্বাধীনতা রক্ষায়ও ইস্টিশনের মডারেশন প্যানেল সবসময় সচেষ্ট থাকার চেষ্টা করে এসেছে। কিন্তু এই স্বাধীনতা মানে এই না যে যার যা ইচ্ছা তাই বলে যাবে এবং নিজ নিজ দলীয় এজেন্ডা বাস্তবায়নে এর সুযোগ নিয়ে অস্থিতিশীল পরিবেশ তৈরির চেষ্টা চালাবে। নিজ মতাদর্শের সাথে মিল না হওয়ায় কতিপয় ব্লগার সবসময়ই সুযোগ পেলেই ইস্টিশনের মডারেশন প্যানেলের সিদ্ধান্ত নিয়ে উস্কানি দেওয়ার চেষ্টা করে এসেছে। বর্তমান বিবদমান অবস্থায় ইস্টিশনের মডারেশন প্যানেল মনে করে ব্লগার তারিক লিংকনকে যথেষ্ট সুযোগ প্রদান করে এর আগেও সতর্ক করা হয়েছে এবং বর্তমানে যেই বিতর্ক সৃষ্টি হয়েছে সেখানেও তাকে সতর্ক করে ইস্টিশন মাস্টার মন্তব্য প্রদান করেছেন। তারপরেও উস্কানি অব্যহত রাখায় তাকে সাময়িকভাবে অনির্দিষ্টকালের জন্য ব্যান করা হয়েছে। এর প্রেক্ষিতে কতিপয় ব্লগার যেভাবে ইস্টিশন ব্লগ এবং এর মডারেশন প্যানেল নিয়ে বিতর্ক তৈরি করেছে এবং যেই ভাষায় এবং উদ্ধতপূর্ণভাবে মন্তব্য প্রদান করেছেন তাতে এটা স্পষ্ট হয় যে তাদের কাছে একটি ব্লগপ্ল্যাটফর্মের চেয়েও একজন ব্লগার বেশী গুরুত্বপুর্ন। এই অবস্থার অবসানকল্পে এবং ভবিষ্যতে কোন ব্লগারই যেন বাকস্বাধীনতার নাম করে এভাবে অহেতুক উত্তপ্ত পরিবেশ তৈরির অপচেষ্টায় লিপ্ত না হয় সেজন্য মডারেশন প্যানেল জরুরী আলোচনার ভিত্তিতে এই রেড এলার্ট জারি করছে। বিবাদমান অন্যদের সতর্ক করে দিয়ে সবার অবগতির জন্য জানানো যাচ্ছে-
১. রেড এলার্ট অনির্দিষ্টকাল পর্যন্ত জারী থাকবে এবং এই সময়ের মধ্যে কোন ব্লগার যদি পুনরায় একই বিষয় নিয়ে বিতর্ক তৈরির চেষ্টা করে তাকে ঘোষণা ছাড়াই ব্যান করা হবে। 
২. ইস্টিশন মাস্টারের এই ঘোষণার পর ইস্টিশন কর্তৃপক্ষ, ইস্টিশন'র মডারেশন প্যানেলের কোন সিদ্ধান্ত বা ইস্টিশন মাস্টার'কে কটাক্ষ করে কোন ধরনের মন্তব্য করলে তাকে সরাসরি ব্যান করা হবে।
৩. এই পোস্টে সমাঝোতার মনোভাব ছাড়া কোন উষ্কানী ধরনের মন্তব্য আসলে মন্তব্যদাতাকে ব্যান করা হবে। 
৪. ইস্টিশন কর্তৃপক্ষ যদি প্রয়োজন মনে করে তাহলে যে কোন সময় সিদ্ধান্ত নিয়ে সকল পোস্ট ও মন্তব্য মডারেশন প্যানেলের আওতায় আনার ঘোষণা দিতে পারে।
৫. ব্লগের স্বার্থে আঘাত আসে এমন কিছু মডারেশন প্যানেলের গোচরিভূত হওয়া মাত্রই ব্লগ কর্তৃপক্ষ যে কোন ধরনের কঠোর ব্যবস্থা গ্রহন করবে এই ধরনের রেড এলার্ট জারীর সময় থেকে অনির্দ্দিষ্ট সময়কাল পর্যন্ত। 
আমরা মনে করি ইস্টিশনব্লগ যাত্রীদের মুক্তভাবে আলোচনা সমালোচনা করার একটি জনপ্রিয় প্ল্যাটফর্ম তৈরি ক্ষেত্রে কাজ করে গেছে। অহেতুক হস্তক্ষেপের মাধ্যমে মুখ চেপে ধরার কালচারে ইস্টিশন কখনই আগ্রহী নয়। কিন্তু এই নীতিমালার সুযোগ নিয়ে কেউ যদি নিজ নিজ দলীয় মতামত প্রতিষ্ঠার ক্ষেত্রে জোর খাটায় সেটাও ইস্টিশন কর্তৃপক্ষ কখনই মেনে নেবে না এবং কঠোরভাবে তা নিয়ন্ত্রণ করা হবে। 

