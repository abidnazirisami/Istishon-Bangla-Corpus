সার্বক্ষনিক ইস্টিশনের সাথে থাকতে টুলবার যোগ করে নিন আপনার ব্রাউজারে


নতুন বাংলা ব্লগ হিসেবে যাত্রা শুরু করলেও ইস্টিশনব্লগ বাংলা ব্লগিস্ফিয়ারে একটা আলাদা অবস্থান তৈরি করে নিতে পেরেছে অল্প সময়েই। ইস্টিশনের সকল ব্লগার এবং পাঠকদের সক্রিয় অংশগ্রহণ এবং আন্তরিকতার কারনেই আমাদের আজকের এই অবস্থান। আশা করছি অতি অল্প সময়ের মাঝেই আমরা আপনাদের আরও নতুন নতুন ফিচার উপহার দিয়ে আপনাদের ব্লগিং আরও আনন্দময় ও ফলপ্রসূ করে তুলতে সক্ষম হবো। এই লক্ষ্যে আমাদের টেকনিক্যাল টীম নিরলস কাজ করে চলেছেন।
সার্বক্ষনিক ইস্টিশনব্লগের সাথে থাকার সুবিধার্থে ব্লগে নিজস্ব টুলবার যুক্ত করা হোল। আপনি আপনার ব্রাউজারে এই টুলবারটি যোগ করে নিলে ইস্টিশনে প্রবেশসহ আর বেশ কিছু সুবিধা উপভোগ করতে পারবেন। টুলবারটি আপনার ব্রাউজারে এড করা থাকলে মাত্র এক ক্লিকেই আপনি ইস্টিশনে প্রবেশ করতে পারবেন। ব্রাউজারের উপরের টুলবারে আপনি দেখতে পাবেন ইস্টিশনে সর্বশেষ লেখা পোস্টের তালিকা। এছাড়া অন্যান্য বেশ কিছু প্রয়োজনীয় এবং গুরুত্বপূর্ন ওয়েবসাইটের ডাইরেক্ট লিংক এবং বেশ কিছু অনলাইন টিভি দেখার লিংক আপনার ব্রাউজারের টুলবারে পেয়ে যাবেন। 
টুলবারটি এড করার জন্য ইস্টিশনের বাম পাশের সাইডবারে নোটিশবোর্ডে দেখতে পাবেন লেখা আছে "আপনার ব্রাউজার থেকে ইস্টিশনব্লগের সাথে সবসময় যুক্ত থাকতে নিচের টুলবারটি ইন্সটল করুন।" এই লেখার ঠিক নিচেই টুলবারটি ইন্সটল করে আপনার ব্রাউজারে যুক্ত করার জন্য লিংক পাবেন। লিংকে ক্লিক করলেই আলাদা ট্যাবে ঠিক এরকম একটি পেইজ ওপেন হবে
এরপর আপনি ওই পেইজে যে সবুজ অংশে "Install Toolbar" লেখা লিংকটি দেখতে পাচ্ছেন ওখানে ক্লিক করে টুলবারটি ইন্সটল করে নিন। ইন্সটল করার সময় আপনার ব্রাউজার আপনার অনুমতি চাইবে। সেক্ষেত্রে আপনি Allow বাটনে ক্লিক করলেই ইন্সটল হয়ে যাবে এবং আপনার ব্রাউজারটি রিস্টার্ট হয়ে টুলবারটি যুক্ত হয়ে যাবে। 
আশা করি ইস্টিশনে ব্লগিং এর ক্ষেত্রে এই টুলবারটি আপনাদের সহায়ক হবে। ইস্টিশনের সাথেই থাকুন। প্রাণে প্রাণ মেলাবই......... 

