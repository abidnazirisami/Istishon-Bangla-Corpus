পথচলার ২ বছর !!


দুই বছর... খুব বেশি সময় নয়। তারপরও হিসেবের খাতা খুলে বসলে দেখা যাবে এই স্বল্প সময়ের মধ্যেই বদলে গেছে অনেক কিছু, মহাবিশ্বে লেখা হয়েছে নতুন নতুন ইতিহাস। সেই সাথে বাংলা ভাষায় অন্তর্জালে আজ থেকে ঠিক ২ বছর আগে সময়ের প্রয়োজনেই জন্ম নেওয়া ব্লগটি দৃঢ়তার সাথেই আজ ২বছর পার করে ৩য় বর্ষে পদার্পণ করলো। তাই ২য় বর্ষপূর্তির এই শুভলগ্নে আমরা শুরুতেই সকল যাত্রীকে জানাচ্ছি প্রাণে প্রাণ মেলানোর আন্তরিক অভিনন্দন। 

যাত্রা শুরুর ঘোষণাতেই আমাদের প্রতিজ্ঞা ছিল ব্লগারদের মুক্তচিন্তার এক স্বাধীন প্ল্যাটফর্ম তৈরি করে দেওয়ার। এই দুই বছরে কতটুকু সফল হয়েছি তার বিচারের ভার ব্লগারদের হাতেই ছেঁড়ে দিলাম। তবে আমাদের নীতি ছিল, বাংলা ব্লগস্ফিয়ারের একটা বড় অংশের মধ্যে সংকীর্ণ দলীয় লেজুড়বৃত্তি এবং মডারেশনের নামে দাদাগিরি ফলানোর সংস্কৃতি থেকে মুক্ত হয়ে একটি মুক্তচিন্তার বড় ক্যানভাস সৃষ্টি করা। ফলে সবসময় সকলের মন রক্ষা করে চলা সম্ভব হয়নি। বারংবার আমাদের শুনতে হয়েছে নানাজনের নানামুখী তির্যক কথা। ইস্টিশন কোন দলের তল্পিবাহক নয়, ইস্টিশন বাংলাদেশের তল্পিবাহক। ইস্টিশন নির্দিষ্ট কোন বিষয় ভিত্তিক ব্লগও নয়। ইস্টিশন বাংলা ভাষা ও সাহিত্যের সকল শাখায় পদচারনা করেছে সদম্ভে। 
ব্লগকে একটা নির্দিষ্ট গণ্ডিতে সীমাবদ্ধ না রেখে আমরা সবসময়ই চেয়েছি একটা নতুন ধারা তৈরি করতে। ব্লগারদের জ্ঞ্যানচর্চা এবং সুস্থ ব্লগিং চর্চাকে উতসাহিত করতে আমরা প্রতিমাসে বই উপহার দেওয়ার সংস্কৃতি চালু করেছি এবং এখনও তা ধরে রাখতে পেরেছি। উল্ল্যেখ্য, বই উপহার দেবার কাজে সহযোগিতার জন্য কারিগর ডট কম কে ধন্যবাদ জানাচ্ছি। বাংলা ব্লগগুলো যখন আলোচনা খরায় ভুগছে ইস্টিশন তখন মুখর যাত্রীদের বুদ্ধিদীপ্ত আলোচনায়। আবারও বলছি এ আমাদের অহংকার নয়, ইস্টিশনের সকল যাত্রীর মেধা-শ্রমে প্রাপ্ত অর্জন। 
যাত্রীদের মেধায় শ্রমে ইস্টিশনের যাত্রাপথের একটি সংক্ষিপ্ত পরিসংখ্যান যাত্রীদের উপহার হিসেবে দিতে চাই। কারণ এই পরিসংখ্যানের উপাত্ত ইস্টিশনের সাথে সংশ্লিষ্ট সবার পরিশ্রমের অর্জন। সার্ভার থেকে প্রাপ্ত ডাটা অনুযায়ী ইস্টিশনের গত এক বছরের সর্বমোট পেইজভিউ/হিট হয় ৪,৬৯,৩৫,২০৩ বার।এর মধ্যে ইউনিক ভিজিটরের সংখ্যা- ৭,৪২,২০২বার। যা প্রথম বছরের তুলনায় প্রায় দ্বিগুন।
ইস্টিশনে বিশ্বের মোট ১৬৪টি দেশ থেকে পাঠক এবং যাত্রীরা ভিজিট করেছেন বিগত এক বছরে। এর মধ্যে সর্বাধিক ভিজিটকৃত দেশগুলো হচ্ছে-
বিভিন্ন ধরনের অপারেটিং সিস্টেম ও ব্রাউজারের তথ্য-
ইস্টিশনে এযাবৎ নিবন্ধনকৃত যাত্রীর সংখ্যা সর্বমোট ১৬,৩১৮ জন। এই লেখা শুরু করা পর্যন্ত যাত্রীরা সর্বমোট পোস্ট দিয়েছেন ১১,১৩৩টি এবং মন্তব্য করেছেন ১,০৭,৩৫৬টি। এর মধ্যে সর্বাধিক মন্তব্যকৃত যাত্রীরা হচ্ছেন-
ক্রমিক
মন্তব্যকারীর নাম
মন্তব্যের সংখ্যা
১
 শওকত খান
২৪৫৭
২
আকাশ 
২১২৯
৩
শেহজাদ আমান
১৫৪৬
৪
ইকারাস
১২২৯
৫
একজন আইজুদ্দিন
১১৭৬
৬
নুর নবী দুলাল 
১১৪৬
৭
ডাঃ আতিক
১০৫৭
৮
ডন মাইকেল কর্লিওনি 
৮১৫
৯
রিয়াজ খাঁন 
৭১৭
১০
সুমিত চৌধুরী
৭০৮
বিগত এক বছরের মধ্যে সবচেয়ে বেশিবার পঠিত পোষ্ট ৩টি-
১। জিপিএ ফাইভ, ঢাবি'র ভর্তি পরীক্ষা এবং একজন ঈমান আলী’র দীর্ঘশ্বাস  -লেখক-শঙ্খচিলের ডানা। মোট পঠিত হয়েছে- ১৯,৭২৮ বার।
২। মার্স ভাইরাসের ভয়াবহতা ও হজ্জ্ব প্রসঙ্গ! -লেখক-শওকত খান। মোট পঠিত হয়েছে- ১৩,৫০০ বার।
৩। যুদ্ধাপরাধী বাবার পরিবেশবাদী কন্যা সৈয়দা রিজওয়ানা হাসান !!! -লেখক-সুমিত চৌধুরী। মোট পঠিত হয়েছে- ১০,২৭২ বার।
বিগত দুই বছরে ব্লগে সর্বাধিক পোস্ট দাতা তিনজন যাত্রী হচ্ছেন-
১। আকাশ - ২২১টি
২। রাজু আহমেদ  - ১৫৬টি
৩। মহামান্য গুরুভাই - ১৪৬টি
ব্লগার অব দ্যা ইয়ার!
ইস্টিশনের অসংখ্য যাত্রী তাঁদের চমৎকার চমৎকার সব পোস্ট এবং দারুণ বুদ্ধিদীপ্ত মন্তব্যের মাধ্যমে সারা বছর জুড়েই ইস্টিশনের প্ল্যাটফর্ম মাতিয়ে রেখেছিলেন। এতো অসংখ্য যাত্রীর মাঝ থেকে একজনকে বেঁছে নেওয়া সত্যিই কষ্টসাধ্য। তারপরেও আমাদের সিদ্ধান্ত অনুযায়ী একজন যাত্রীকে ব্লগার অব দ্যা ইয়ার ঘোষণা দেওয়ার সিদ্ধান্ত নেওয়া হয়েছে। 
ব্লগে পোস্ট প্রদান, মন্তব্যে অংশগ্রহণ, পোস্ট ও মন্তব্যের মান এবং সার্বিকভাবে ব্লগে সময় দেওয়ার উপর ভিত্তি করে ২০১৪ সালের
ইস্টিশনের সেরা ব্লগার বা ব্লগার অব দ্যা ইয়ার হিসেবে
মডারেশন প্যানেল থেকে
ব্লগার "পারভেজ আলম" কে ঘোষণা করা হচ্ছে।
পারভেজ আলমকে আন্তরিক অভিনন্দন। 
 ব্লগার অব দ্যা ইয়ার পারভেজ আলমের ক্রেস্ট অতি শীঘ্রই আমরা তাঁর ঠিকানায় পাঠিয়ে দিতে চাই। এজন্য নাম, ঠিকানা এবং ফোন নাম্বার ইস্টিশনের ই-মেইলে মেইল করার জন্য অনুরোধ জানানো হচ্ছে। 
নতুন সংযোজন!
২য় বর্ষপূর্তি উপলক্ষ্যে আপনাদের জন্য ইস্টিশনে নতুন একটি ফিচার যুক্ত করা হল। এখন থেকে মন্তব্য করে আলোচনায় অংশগ্রহনের পাশাপাশি অন্যের মন্তব্য পছন্দ বা অপছন্দ করার সুবিধা যোগ করা হয়েছে। নিচের ছবিটা দেখলেই বুঝতে পারবেন আশা করছি।
খুব তাড়াতাড়ি আরোও নতুন নতুন কিছু ফিচার যোগ করারও ঘোষনা দিচ্ছি এখানেই।
পরিশেষে আমরা আমাদের যাত্রা শুরুর কিছু কথা দিয়েই শেষ করছি-আমরা ব্লগার। আমরাও খুঁজে ফিরছি মানুষের সেই প্রত্যাশিত সমাজ। ইস্টিশন একটি ব্লগ প্ল্যাটফরম। হাজার বছরের পথ চলার ফাঁকে মাঝে মাঝেই এখানে কিছুক্ষণ। তারপর চলে যাব নিজ নিজ গন্তব্যে। আবারও ফিরে আসতে হতে পারে। মাঝের এই স্বল্প সময়ে প্ল্যাটফরমে জমে ওঠা আড্ডায়, আলোচনায় খুঁজে ফিরব সেই ঠিকানা। হয়তো চড়তে হবে আলাদা ট্রেন, আলাদা বগিতে। তবু আমরা একে অপরকে দিক নির্দেশনা দেব, সহযোগীতা দেব। দিন শেষে পরিচয় একটাই- আমরা সবাই যাত্রী। একটাই সূর তুলি তাই আমরা সবাই- প্রাণে প্রাণ মেলাবই...

