ভাষার মাসে ফেসবুক আইডি বাংলা করার আহবান


ফেব্রুয়ারী মাস বাঙালীর জন্য একটি ঐতিহ্যবাহী মাস। দাবী আদায়ের মাস, প্রতিবাদের মাস। আর্ন্তজাতিকভাবে বাঙালীর বুক টান করে, মাথা উচু করে গর্বের সাথে নিঃশ্বাস নেওয়ার মাস। ১৯৫২ সালের ২১শে ফেব্রুয়ারী মাতৃভাষার দাবী প্রতিষ্ঠার জন্য বুকের রক্ত ঢেলে দিয়ে বাঙালী যে ইতিহাস সৃষ্টি করেছে, সমগ্র বিশ্ব শ্রদ্ধার সাথে সেই ইতিহাস স্মরণ করে এই মাসের ২১শে ফেব্রুয়ারীতে 'আর্ন্তজাতিক মাতৃভাষা দিবস' পালনের মধ্য দিয়ে। বিশ্ববাসী এই দিনে শ্রদ্ধার সাথে বাঙালী জাতির এই অমর ইতিহাস নিয়ে মাতম তুলে। আমাদের শহীদ মিনার হয়ে উঠে বিশ্বের সকল জাতির শ্রদ্ধা জানানোর কেন্দ্র বিন্দু হিসাবে।। বাঙালী জাতি হিসাবে আমাদের কি কোন দায়িত্ব নেই এই দিনে?
এই কথা স্বীকার করতেই হয়, সাম্প্রতিককালে বাংলাভাষার প্রসার ঘটেছে অর্ন্তজালে বাঙালীর দৃপ্ত পদচারণায়। বাংলা হরফ অর্ন্তজালে এখন বিচরণ করছে অবাধে। এটা সম্ভব হয়েছে ফেসবুক আর ব্লগের কারণে। অধিকাংশ বাঙালী ফেসবুক ব্যবহারকারী এখন ফেসবুকে নোট ও স্ট্যাটাস লিখছেন বাংলা হরফে। এই জয় বাংলা ভাষার, এই জয় বাঙালীর। এবারের মহান একুশকে স্মরণীয় করে রাখতে আমরা ইস্টিশনের সম্মানিত সকল যাত্রী, অতিথি, পাঠক ও শুভ্যানুধ্যায়ীদের অনুরোধ জানাচ্ছি ফেসবুক নিকটি একুশের প্রথম প্রহরের প্রারম্ভে বাংলায় রূপান্তর করে নেওয়ার জন্য। পাশাপাশি সকল বাংলা ভাষা ও বর্ণমালাপ্রেমী ফেসবুক ব্যবহারকারীদের প্রতিও আমাদের বিনীত আবেদন থাকবে বাংলা বর্ণমালার প্রতি শ্রদ্ধা ও ভালবাসার বহিঃপ্রকাশ ঘটান একুশের প্রথম প্রহরের প্রারম্ভে আপনার ফেসবুক নিকটি বাংলা বর্ণমালায় রূপান্তরিত করে। বাঙালীর দুঃখিনী বর্ণমালা এবার জ্বলজ্বল করে উঠবে লক্ষ লক্ষ ফেসবুক ব্যবহারকারীর প্রোফাইলে। যারা ইতিমধ্যে বাংলায় রূপান্তর করেছেন তাদের প্রতি 'ইস্টিশন'র পক্ষ থেকে একুশের রক্তিম শুভেচ্ছা।
অনেকই ফেসবুকে নিক বাংলা করতে ঝামেলা মনে করেন। তাদের উদ্দেশ্যে বলছি, কাজটি কোন ঝামেলার নয়। আপনি দুই থেকে তিন মিনিট ব্যয় করেই বাংলা বর্ণমালার প্রতি ভালবাসা দেখাতে পারেন। ফেসবুক নিক বাংলায় রূপান্তর করার একটি সহজ টিউটেরিয়াল নীচে দেওয়া হলঃ
এখানে ক্লিক করলেই খুলবে একটি উইন্ডো। যেটা দেখতে নীচের ছবিটির মত।
ছবি-১
লালবৃত্ত দেওয়া ১, ২ ও ৩ নং ঘর আপনার পছন্দানুযায়ী (১) First name, (২) Middle name, (৩) Last name লিখে পুরণ করুন।
৪) Reason for change এর ঘরে লিখুন “This is my real name.”
উপরের ছবিরধারাবাহিকতায় নীচের ছবিটি দেখুনঃ

"Your ID Upload"- যেখানে আপনার একটি Photo আপলোড করতে বলা হয়েছে, এখানে আপনার নিজের যেকোন একটি ছবি আপলোড করে দিলেই হবে।
এইবার Send বাটনে ক্লিক করুন। আপনার কাজ এখানেই শেষ। কিছুক্ষণের মধ্যেই আপনার ফেসবুক আইডিটি বাংলা বর্ণমালায় রূপান্তরিত হয়ে যাবে। ক্ষেত্র বিশেষে সাথে সাথে নাও হতে পারে। অপেক্ষা করুন......।
এবার একুশের প্রথম প্রহরের পুর্বে আমাদের সবার ফেসবুক নিক হোক বাংলা বর্ণমালার বিজয় গাঁথার দিপ্তীতে উদ্ভাসিত।
সবাইকে 'ইস্টিশনের পক্ষ থেকে একুশের অগ্রীম শুভেচ্ছা।

