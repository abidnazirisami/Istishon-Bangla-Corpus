বর্ষপূর্তি গল্প প্রতিযোগিতার গল্প সংকলন- _ইস্টিশনের গল্প-২_


ইস্টিশনের প্রথম বর্ষপূর্তি উপলক্ষ্যে দেওয়া গল্প প্রতিযোগিতায় আমরা যাত্রীদের তরফ থেকে অভাবনীয় সারা পেয়েছি। চমৎকার চমৎকার সাহিত্যমান সম্পন্ন গল্প দিয়ে প্রতিযোগিতাকে অনন্য উচ্চতায় নিয়ে গেছেন ইস্টিশনের সম্মানিত যাত্রীরা। প্রতিযোগিতায় অংশ নেওয়া প্রতিটি যাত্রী এবং গল্প পড়ে মতামতদানকারী সকলকে আন্তরিক ধন্যবাদ। আমাদের ঘোষণা ছিল, প্রতিযোগিতায় সাবমিট করা গল্প থেকে বাছাই করা গল্প নিয়ে একটি গল্প সংকলনের ই-বুক প্রকাশের। আমাদের সম্মানিত বিচারক প্যানেল প্রতিটি গল্প পড়েই মুগ্ধ হয়েছেন। প্রতিযোগিতার ফলাফল নির্ধারন করতে গিয়ে রীতিমত হিমশিম খেতে হয়েছে। তাই প্রতিযোগিতার নিয়ম রক্ষার্থে চারজনকে বিজয়ী ঘোষণা করা হলেও, বিজয়ী আসলে সকলেই। তাই বিচারক প্যানেলের মতামত অনুযায়ী ১৯টি গল্পই ই-বুকে স্থান দেওয়ার সিদ্ধান্ত নেওয়া হয়। 
ইতিমধ্যে আমরা ইস্টিশনের গল্প-১ সবার জন্য উন্মুক্ত করে দিয়েছি। আজ আনন্দের সাথে উন্মুক্ত করা হচ্ছে প্রতিযোগিতার গল্প নিয়ে সংকলন ইস্টিশনের গল্প-২। 

 ই-বুকটিতে আরও কিছু সুবিধা যোগ করা হয়েছে। সুচিপত্রে প্রতিটি গল্পের হাইপার লিংক যুক্ত করে দেওয়া হয়েছে, ফলে সুচিপত্র থেকেই যেই গল্পটি পড়তে ইচ্ছুক সেই গল্পের উপর ক্লিক করলেই কাঙ্ক্ষিত গল্পের পাতায় চলে যেতে পারবেন। এছাড়াও প্রতিটি গল্পের শেষেই সুচিপত্রে ফেরত যাবার জন্য একটি হাইপার লিংক যুক্ত করে দেওয়া হয়েছে যেন পাঠককে কষ্ট করে স্ক্রল করে করে সুচিপত্রে ফেরত আসতে না হয়। আশা করি ই-বুকটি সবার ভালো লাগবে। আমাদের দুটি ই-বুকেরই প্রচ্ছদ করে দিয়েছেন ইস্টিশনের যাত্রী "ডাঃ আতিক"। ডাঃ আতিককে আন্তরিক ধন্যবাদ ইস্টিশনের পক্ষ থেকে। 
অনেকেই ই-বুক ডাউলোড করতে পারছেন না বলে অভিযোগ করেছেন। তাঁদের জ্ঞ্যাতার্থে নিয়মটি জানিয়ে দেওয়া হচ্ছে। প্রথমে ডাউলোড লিংক ক্লিক করে বইটি ওপেন করুন। প্রচ্ছদের উপর কারসর রাখলেই ADD TO CART অপশন পাবেন। সেখানে ক্লিক করলে নতুন একটি পেইজ ওপেন হবে। ওখানে Proceed to checkout এ ক্লিক করলে আরও একটি পেইজ ওপেন হবে। সেখানে যেই তথ্যগুলো চাওয়া হয় সেগুলো নিয়মানুযায়ী পূরণ করতে হবে। নাম, ই-মেইল, ফোন নাম্বার ইত্যাদি। তথ্য পূরণ শেষে নীচের I have read and accept the terms & conditions এর পাশের ঘরে ক্লিক করে টিক চিহ্ন বসানো শেষে Place order এ ক্লিক করুন। একটি মেইল চলে যাবে আপনার ই-মেইল ঠিকানায়। সেখানে একটি ডাউনলোড লিংক পাবেন। সেই লিংকে ক্লিক করলেই ডাউনলোড শুরু হয়ে যাবে। 
সবার প্রতি আহ্বান থাকবে আমাদের ই-বুক সাইটটি শেয়ার করে সবাইকে জানিয়ে দিন। বাংলা সাহিত্যের অনলাইন ভাণ্ডার হিসেবে গড়ে তোলার এই মহান উদ্যোগে আপনিও সহযাত্রী হোন। প্রাণে প্রাণে মিলুক... 

