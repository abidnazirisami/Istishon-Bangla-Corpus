বিড়ি ফটিক


 বালকদিগকের সর্দার ফটিক
চক্রবর্তীর মাথায় চট
করিয়া একটা নতুন ভাবোদয় হইলো।
নদীর ধারে একতলা টিনশেডের
বাসায় সদ্য তৈরিকৃত আকিজ বিড়ির দোকানে
মিথ্যা হুমকি প্রদানপূর্বক
উড়োচিঠি পাঠানো হইবে ।
ইহাতে দোকানের মালিক
যে কতখানি বিস্ময় ,
বিরক্তি এবং অসুবিধা হইবে তাহাই
উপলব্ধি করিয়া বালকেরা এ
প্রস্তাবে সম্পূর্ণ অনুমোদন করিলো।
কাগজ কলম লহিয়া সবাই যখন হুমকিপত্র
লিখায় ব্যাস্ত তখন ফটিকের কনিষ্ঠ
‘মাখনলাল’ আসিয়া বাধ সাধিলো ।
কারন মাখন যে ঐ দোকানের বিড়ি অতিশয় মাত্রায়
পছন্দ করিত। তাই সে তীব্র প্রতিবাদ
জানাইয়া কাগজের উপরেই
বসিয়া থাকিলো ।
ফটিক আসিয়া ধমক
দিয়া বলিলো ‘যা, ফুট, তুই
না থাকলে নাই, তোরে ছাড়াই
লেখুম’। মাখন কোন অবস্থায়
সরিলো না। ‘ বিড়িকে
কি লিয়ে সালা কুছ ভি কারেগা’
ভাব লহিয়া বসিয়া থাকিলো।
ফটিকের উচিত ছিল
অনতিবিলম্বে চড় কষাইয়া দেওয়া।
কিন্তু সাহস হইলনা । যেন
ইচ্ছা করিলেই এখনি উহাকে শাসন
করিতে পারে কিন্তু করিলো না।
কারন পূর্বাপেক্ষা আর একটা ভাল
বুদ্ধি মাথায় উদয় হইয়াছে। ফটিক
প্রস্তাব করিল – ‘এই চিঠির
নিচে ‘ইতি- মাখনলাল ‘
লেখিয়া দিয়া হইবে ।
প্রস্তাব শুনিয়া বালকেরা হৃষ্ট
হইয়া উঠিলো । কিন্তু মাখন তৎক্ষণাৎ
লাফ দিয়া উঠিয়া অন্ধভাবে ফটিক
ও উহার
সাঙ্গপাঙ্গকে মারিতে লাগিলো ।
পরিকল্পনা জলে ভিজিয়া গেলো
গলির মোড়ের দোকান হইতে ফটিক
দুই টাকার আকিজ
কিনিয়া বসিয়া টানিতে লাগিল।
আর আজকের এই ঘটনার ফলে তাহার
মনে যে ভাবের উদয়
হইয়াছে উহা ফেসবুক
স্ট্যটাসে প্রদান করিলো- ‘ভাই আমার বড়
আদরের
ধন, ০ পজেটিভ রক্তের বাঁধন , যদিও গ্যাঞ্চাম হয়
বিড়ির কারণ
।‘ স্ট্যাটাস
দিতে দিতে ফটিকে ‘
নেত্রকোনায়‘ জলও আসিয়া পড়িল ।
এমন সময় একটি অর্ধবয়সী কাঁচাপাকা
ফ্রেঞ্চকাট দাঁড়িওয়ালা ভদ্রলোক
আসিয়া জিজ্ঞেস করিলেন
‘ খোকা ম্যাচ আছে ?' তারপর তিনি তার
বেনসনে অগ্নি প্রজ্বলন করিয়া জিজ্ঞেস
করিলেন ' চক্রবর্তীদের
বাড়ি কোথা ?’
ফটিক বিড়ি
টানিতে টানিতে বলিলো – ‘অই
হোতা’! কিন্তু কোন
দিকে দেখাইলো কাহারো
বুঝিবার সাধ্য রহিল না ।
ভদ্রলোক বিরক্ত
হইয়া চলিয়া গেলেন এবং সম্ভবত এলাকার
গাঞ্জাখোরদের
সাহায্য
লাহিয়া বাড়ি খুজিতে লাগিলেন।
এমন সময় ফটিকের চাইনিজ
সনি এক্সপেরিয়া জেডে তাঁর
মায়ের ফোন আসিল ।
অনতিবিলম্বে তিনি ফটিককে গৃহে
তলব করিয়াছেন । ফটিক
মনে মনে বুঝিলো আজ তাহার খবর
আছে !!
ঘরে ফিরিতেই ফটিক মায়ের
হুংকার শুনিল ‘ বিড়িখোরদের
কাউকেই ছাড় দেওয়া হবেনা।
এদেরকে দ্রুত গুমের আওতায়
এনে দৃষ্টান্তমূলক শাস্তি প্রদান
করা হবে।‘
ইহা শুনিয়া ফটিক হাঁপ
ছাড়িয়া বাঁচিল। যাক এইবারের
মতো রক্ষা পাওয়া গেলো !!
এমন সময় সেই ফ্রেঞ্চকাট
দাড়িওয়ালা আধবুড়া ভদ্রলোকটি
গৃহে প্রবেশ করিলেন । ফটিক
জানিতে পারিল আধবুড়ো এই
ভদ্রলকের নাম বিসশম্ভর বাবু।
সম্পর্কে তার মামা । দীর্ঘদিন
‘টেকনাফ’তে ছিলেন বাবার ব্যবসা করতেন।
ইদানীং পুলিশের হাতে দাবড়ানী খেয়ে মাইঙ্কার
চিপায়
পড়ে সম্প্রতি ঢাকায় ফিরেছেন।
মামা আসায় কয়েকদিন খুব
আনন্দে কাটিলো । অবশেষে বিদায়
লহিবার দু একদিন পূর্বে বিসশম্ভর বাবু
তার ভগিনীকে ছেলেদের
পড়াশোনা এবং মানসিক এবং বিড়ি খাওয়ার
উন্নতি সম্বন্ধে প্রশ্ন করিলেন । উত্তর
মোটেও আশাব্যাঞ্জক ছিলোনা ।
এই বালতিভরা ব্র্যান্ডের
যুগে ফটিকের আকিজ ছাড়া হয় নাই । ইহার দরুন
কোন
কোন স্থানে মুখ দেখাইবার সুযোগ
উহার ঘটে নাই।
শুনিয়া বিশম্ভর বাবু প্রস্তাব
করিলেন
তিনি ফটিককে ঢাকা লহিয়া
গিয়া নিজের
কাছে রাখিয়া সিগারেট খাওয়া শিক্ষা দিবেন।
ফটিক ও ফটিকের মা উভয়ই এককথায়
প্রস্তাবে রাজী হইলেন । মাখনও কম
খুশি হইলো না।
উহার পর থেকে ফটিক
আনন্দে বিনিদ্র রাত্রি যাপন
করিতে লাগিলো ।
অবশেষে ঢাকা যাইবার
পুরবরাত্রে বন্ধুসমাজে ঢুকিয়া
জানাইয়া দিল- ‘ সিগারেট টানিতে ঢাকা যাচ্ছি ,
lol’ . এমন
আবেগসম্পন্ন কথায় অনেেকর দর্শন ইন্দ্রিয়ে
জল আসিলো , তবে তাহার বিরোধী পক্ষের
লোকেরা প্রৎফুল্ল হইলো । কারণ তাহারা এখন
মনের আনন্দে বিড়ি টানিতে পারবে। ফটিক
কখনো বাগড়া প্রদান করিতে পারবে না ।
অবশেষে যাত্রাকালে আনন্দের
ঔদার্যবশত ফটিক তাহার আইফোন সিগারেট
লাইটার এবং কয়েক ডজন ম্যাচ
পুত্রপৌত্রাদিক্রমে মাখনকে
ভোগদখল করিবার পুরা অধিকার
দিয়া গেলো।
ঢাকায় মামাবাড়ি পৌছিয়া মামির
সঙ্গে প্রথম আলাপ হইলো। তিন
তিনটি ছেলে লইয়া মামি এম্নিতেই
সর্বদা আতংকে থাকিতেন তাহার
উপরে ১৩ ১৪ বছর বয়সী আরেকটি ছেলের
আগমন মামিকে চিন্তিত করিয়া তুলিল। কারন
এই বয়সীদের মতো ‘বদমাইশ’ পোলাপাইন আর
নাই । বিভিন্ন বান্দরামি কাজে এদের বিপুল
উৎসাহ থাকে । তাছাড়া এই বয়সের
ছেলেদের ইভটিজার
বা বাবাখোর সন্দেহে পিটাইয়া মারিতে
জনতা বড়ই আনন্দ পায়।.......( চলবে )

