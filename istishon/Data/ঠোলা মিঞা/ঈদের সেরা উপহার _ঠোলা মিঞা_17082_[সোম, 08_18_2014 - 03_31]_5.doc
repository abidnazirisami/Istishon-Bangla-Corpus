ঈদের সেরা উপহার 


এই রোজার ঈদে এক ভাইয়ের কাছ থেকে পাওয়া সুন্দর উপহার। 
ইচ্ছে হবে তার নগ্ন পায়ে নুপুর পড়িয়ে দিই
সবার অবহেলা, পারিবারিক সমস্যায় জর্জরিত হতাশায় ভোগা ছেলেটা ডুবে গেছে ড্রাগের নেশায়,
পড়া লেখা বন্ধ..
দিন কাটে সিগারেটের ধোয়া উড়িয়ে,
এলাকায় বেয়াদপ উড়নচণ্ডী ছেলে হিসেবে কুখ্যাতি পাওয়া হয়ে গেছে অনেক আগেই।
বই ফেলে হাতে উঠেছে ড্রাগের সিরিঞ্জ।
লাস্ট বেঞ্চে বসা ছেলেটা আর স্কুলেই যায় না।
পরিবারের প্রতিটা মানুষের প্রতি ঘৃনা উগরে দেয়ার চেষ্টা চলে প্রতিনিয়ত,
বুক ভরে টেনে নেয় নিকোটিন পুড়া ধোয়া। 
তার পর হঠাৎ একদিন-
সে আসল, যার হাসিতে নেশা ধরে যাবে,
যার চোখের পানি দেখে বুকের বুকের বাম পাশটা অবশ হয়ে যাবে,
ইচ্ছে হবে তার নগ্ন পায়ে নুপুর পড়িয়ে দিতে!!
জীবনে মাত্র দুবার কথা বলা যার সাথে সেই কিশোরির জন্য চৌদ্দ বছরের ছেলেটা
রোজ পেয়ারা গাছটার নিচে দাড়িয়ে থাকবে। ফিস ফিস করে ভালবাসি বলতে ইচ্ছে করবে।
তার দুচোখের নেশায় পৃথিবীর সমস্ত নেশা টুটে যাবে...
তার পর ছেলেটা ড্রাগের সিরিঞ্জ ছুড়ে ফেলে বই তুলে নেবে হাতে,
আবার স্কুলে যাবে,
লাস্ট বেঞ্চে হঠাৎ টকটকে লাল চোখের দৃষ্টি দেখে হয়ত চমকে যাবে ক্লাসমেটরা...
ধীরে ধীরে স্বপ্ন গুলো রং পেতে শুরু করবে।
বইয়ের দুনিয়ায় ডুবে যাবে ছেলেটা,
সে যে অনেক ভাল ছাত্রী-
তার সামনে দাঁড়ানোর জন্য যে এস এস সি তে প্লাস টা তাকে পেতেই হবে!!
চলবে নিজেকে পরিবর্তন করার সংগ্রাম,
পেছনের বেঞ্চের ছেলেটা একটু একটু করে সামনের দিকে এগিয়ে আসবে,
তার পর একদিন হঠাৎ করেই একদিন সে প্রেয়সীর হাতকে মুঠো বন্দি অবস্থায় দেখতে পাবে-
অচেনা কারও হাতে। সদ্য কেনা গোলাপ গুলো ফেলে চলে আসবে ছেলেটা,
চিরদিনের জন্য, হাটু গেড়ে আর বলা হবে না-
এই মেয়ে আমাকে ভালবাসবি?
বহু দিন পর শ্যামলা বর্ণের ছেলেটাকে নীলক্ষেতের মোড় দিয়ে হেটে যেতে দেখা যাবে,
এস এস সি তে প্লাস পাওয়ার খবর শুনে অঝোরে কাঁদছে, চোখের জল লুকানোর জন্য আমাদের বলবে -
আমার বাসায় সবাই আমার রেজাল্ট শুনার জন্য বসে আছে--অথচ সত্যিকারে পরিবার বলতে কেও নেই ওর !! 
ছেলেটা আর কোনো দিন ড্রাগ নেয় নি,
ভালবাসার অসম্মান হতে দেবে না কিছতেই।
ষোল বছর বয়সের এই ছেলেটা অ্যারোডাইনামিক্সের উপর রীতিমত বিশেষজ্ঞ,
রাত জেগে এখন পড়াশুনা করে-
বিষয় রাডার অ্যাবজর্বিং ম্যাটারিয়াল!!
থ্রাস্ট ভেক্টরিং টেকনোলজি সম্পর্কে কলেজে পড়া এই ছেলেটার লেকচার শুনলে মনে হবে এই বিদ্যে মায়ের পেট থেকে শিখে এসেছে...
এরিয়াল ওয়ারফেয়ার সম্পর্কে একজন সিভিলিয়ানের পক্ষে যত টুকু জানা সম্ভব ছেলেটার জ্ঞানের মাত্রা তার এক ধাপ উপরে""
তুই আজকে জিজ্ঞেস করলি তোর কেন একটা পরিবার নেই,ভালবাসার কেও নাই...
ঈদের দিন কেন তোর একা মন খারাপ করে বসে থাকা লাগে!! বিশ্বাস কর ভাই একদিন সব হবে তোর-সব।
তুই একটা জিনিয়াস,
তোকে পারতেই হবেরে ভাই।
তোর মত ছেলেদের জন্মই হয় অসাধারণ কিছু করার জন্য।
তুই কখনো ভেঙ্গে পড়বি না,
কখনো না..
ভালবাসা টুকু আগলে রাখ,
নিজের মত করে এগিয়ে যা,
আমরা একদিন বলব -
আমাদের এয়ার মার্শালের সাথে আমরা লেকে বসে একসময় আড্ডা দিতাম। B| B|

