বাকস্বাধীনতার বাকবাকুম !


একজন তসলিমা নাসরিনের কাছে কি বিশাল রাষ্ট্রটিও অসহায়,
নইলে কি তাকে নাগরিক নিরাপত্তাহীনতায় নির্বাসনে যেতে হয় ?
একজন তসলিমা নাসরিনের কাছে সংবিধানই মস্ত প্রশ্নবোধক,
বলো, মাতৃভূমির সংজ্ঞা কেন একেক ব্যাক্তিভেদে একেক ?
একজন তসলিমার কাছে সার্বভৌমত্ব যেনো নির্মমতার পরিহাস,
নিজের দেশ হারিয়ে তা্র নিভৃতে বিদেশ বিভূঁইয়ে পরবাস ।
তসলিমার লেখায় মহান শান্তির ধর্ম ইসলামও নড়বড়ে ভঙ্গুর,
ইসলাম টিকাতে তার কল্লা পাচলাখ ঘোষনা দিলো হুগুর ।
তসলিমার লেখায় আসমানী কোরানের বানীও যেন ফাপালো,
নাস্তিকের ফাঁসি চাই, চলো চলো মোমিন ঢাকাতে চলো ।
একজন তসলিমার কলমে যখন স্বয়ং আল্লার অস্তিত্ত্বই হুমকিতে,
মিছিল-মিটিং সবি হলো তার বলিষ্ঠকন্ঠ থামিয়ে দিতে ।
তসলিমা মানববাদী, নারীবাদী চায় নারীর পূর্ণ যৌন-স্বাধীনতা,
হায়! মোর চারখানা শষ্যক্ষেত, খায়েশ মিটাবে কে তা ?
তসলিমা জানান দেয়, বেহেস্ত দোজখ পরকাল বলে কিছু নেই ।
ইমানদন্ডে দণ্ডায়মান গেলমান বলে ৭২হুরী গেলো কই ?
তসলিমা জানায় নবি রসুল পয়গম্বর বহাল স্বঘোষিত ঘোষনায়,
মোমিন বংশ কেমনে বাড়াই অবলা চারখানা কারখানায় ?
তসলিমা নারীর সম অধিকার চেয়ে সোচ্চার বলিষ্ঠ এক কণ্ঠস্বর ।
তবে, ফুপু, খালা, মা, বোনের কুক্ষিগত সম্পদের বহর ?
একজন তসলিমা নাসরিন পুরো জাতীয় শক্তির চেয়েও শক্তিধর,
রাষ্ট্রযন্ত্র ধর্মমন্ত্র গোঁজামিলতন্ত্রে তসলিমাতেই এতো ডর !
আমি ভবঘুরে পুরুষ হয়েও নারীর মানবাধিকারের সমান্তরালেও,
তুমি আমারি মতোই মানুষ, মা-বোন-স্ত্রীর অন্তরালেও ।
তসলিমা নির্বাসনে সত্য, তার বিদ্রোহী কলম তো নির্বাসনে নয়,
মসীর বিরুদ্ধে অসী ধরলে, অসীধারীরই চুড়ান্ত পরাজয় ।
ধর্ম তুমি নারীবাদে পরাজিত, রাষ্ট্র সমাজ সভ্যতাও বেকায়দায়,
লেখার জন্য নির্বাসনে, সভ্যদেশ কি এড়াতে পারে এ দায় ?
রাষ্ট্র তোমার ভাঙ্গবে কবে বলো, দুই যুগের এই কুম্ভকর্ণের ঘুম ?
নইলে ঘুমের ঘোরে বকছো কেন বাকস্বাধীনতার বাকবাকুম !
-ভবঘুরে বিদ্রোহী (ভবদ্রোহী)
পুরান ঢাকায় থেকে
২৭/০৮/২০১৪, ০২ঃ১৫
উৎসর্গঃ নির্বাসিত নারীবাদী নারীমুক্তিকামী প্রথাবিরোধী লেখিকা তসলিমা নাসরিনকে ।

