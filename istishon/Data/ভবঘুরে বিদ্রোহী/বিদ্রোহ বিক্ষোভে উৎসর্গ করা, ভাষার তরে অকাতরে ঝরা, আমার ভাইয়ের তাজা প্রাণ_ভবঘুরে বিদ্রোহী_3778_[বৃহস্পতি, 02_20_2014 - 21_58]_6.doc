বিদ্রোহ বিক্ষোভে উৎসর্গ করা, ভাষার তরে অকাতরে ঝরা, আমার ভাইয়ের তাজা প্রাণ


বিদ্রোহ বিক্ষোভে উৎসর্গ করা, ভাষার তরে অকাতরে ঝরা, আমার ভাইয়ের তাজা প্রাণ
আমি আজো সব ভুলে প্রাণ খুলে মা বলে ডাকতে পারি, মনখুলে বলার আহাজারি
আমি শেষ বিকেলে মেঠোপথ ধরে গলা খুলে সুরধরে গান গেয়ে ফিরি বাড়ি ।
বিদ্রোহ বিক্ষোভে উৎসর্গ করা, ভাষার তরে অকাতরে ঝরা, আমার ভাইয়ের তাজা প্রাণ
আমি চিৎকার করে বিশ্বকে জানান দেই- এ ভাষা সর্ব আমার, এ ভাষা গর্ব আমার
এ ভাষাতে খাই-দাই-গাই-ঘুমাই-জেগে উঠে আবার কিছু চাই, এ ভাষা আমার বাবা-মার ।
বিদ্রোহ বিক্ষোভে উৎসর্গ করা, ভাষার তরে অকাতরে ঝরা, আমার ভাইয়ের তাজা প্রাণ
কে নিবি আমার মুখের ভাষা কেড়ে, ওরে পাকি নেকরে ! কী দিবি এ মুখে বয়ান ?
কামার কুমোর তাতী জেলে চাষা, যায় যাবে প্রাণ বাচাও হে ভাষা, হওরে সকলে আগুয়ান ।
বিদ্রোহ বিক্ষোভে উৎসর্গ করা, ভাষার তরে অকাতরে ঝরা, আমার ভাইয়ের তাজা প্রাণ
রাজপথ রক্তাক্ত , ভাইয়ের লাশ; ভাষার দাবীতে বিক্ষুদ্ধ গগনবিদারী শ্লোগান
পিছু হটে ইয়াহিয়া, উর্দু হটাইয়া রেখেছো মাতৃভাষার অক্ষুণ্ণমান, চির অম্লান ।
বিদ্রোহ বিক্ষোভে উৎসর্গ করা, ভাষার তরে অকাতরে ঝরা, আমার ভাইয়ের তাজা প্রাণ
মিছিলে গুলি খেয়ে ছটফট করে ডেকেছিলে মা মা বলে, মাগো আমার মমতাময়ী বঙ্গজননী
মায়ের ভাষা রক্ষায়, তার সন্তানের প্রাণ দিতে হয়, পৃথিবীর আর কোথা কেউ শোনেনি ।
বিদ্রোহ বিক্ষোভে উৎসর্গ করা, ভাষার তরে অকাতরে ঝরা, আমার ভাইয়ের তাজা প্রাণ
তাইতো প্রিয়তমা হৃদয়ের সবটুকূ মাধুরি মিশিয়ে নিঃসঙ্কোচে 'তোমাকে ভালোবাসি' বলতে পারি
তো বলো, নিঃশেষে প্রাণ, যে ভাষার জন্য করলো দান, সেই মহান ভাষাশহীদদের কী করে ভুলতে পারি ?
আমার ভাইয়ের রক্তে রাঙানো একুশে ফেব্রুয়ারী, আমি কি ভুলিতে পারি ?
ভুলিতে পারিনিঃ ভবঘুরে বিদ্রোহী (ভবদ্রোহী)

