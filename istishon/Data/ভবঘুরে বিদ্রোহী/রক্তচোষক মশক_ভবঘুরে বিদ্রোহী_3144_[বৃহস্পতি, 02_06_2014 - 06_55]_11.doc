রক্তচোষক মশক


ভবঘুরে ঘুরতে ঘুরতে পুরাণ ঢাকায় তো বহুদিন হলো । এঁদোডোবা নর্দমা আবর্জনার ভাগাড়েও ধারে কাছেই । দিনের আলো থাকতেই শুরু হয় ঢাকার স্থায়ী বাসিন্দা ঢাকাইয়া মশাদের চতুরমুখী সুরেলা সঙ্গিতসহ তীব্র উৎপাত । তো নিজের অজান্তেই মশক অতিষ্ঠ ভবঘুরের মুখ থেকেও কখনো সখনও বেরিয়ে যায়, মশা-তর মায়রে চু......; অন্তত যখন মশা নয়, নিজের থাপ্পর নিজের গালেই খেতে হয় ।
কিন্তু মুখে বললেই তো আর মশাদের মায়রে কিছু করা যায়না, ম্যালেরিয়া ফাইলেরিয়া ডেঙ্গুর ভয়তো আছেই, তার জন্য নিরাপদ কনডম পাবো কোথায় ? নাহ, ইচ্ছা বা অনিচ্ছায় যেভাবেই হউক মশাদের জন্ম নিয়ন্ত্রণ, নিরুতসাহিতকরণ বা স্থায়ী বন্দধ্যাকরণের জন্য কোন কনডম, বড়ি বা টিকা আজ পরযন্ত আবিস্কার হয়নি , কেননা কোনকিছু যাদের প্রয়োজনে প্রথম আবিস্কার হয়, তাদের দেশে মশাদের অবাধ প্রজননের জন্য এমন এঁদোডোবা নর্দমা নেই-তাই মশাদের উৎপাত নেই ; মশক নিয়ন্ত্রণের মাথাব্যাথাও নেই ।
যদিও মানুষের জন্ম নিয়ন্ত্রণের জন্য বহুজাতিক ব্যাবসা প্রসারের জন্য বহু পদ্ধতি চালু হয়েছে , কেননা ক্ষুধা-দারিদ্রক্লীস্ট অনিয়ন্ত্রিত মানুষের জন্ম বাঁধাগ্রস্ত করতে অনেক পদ্ধতিই প্রতিদিন আবিস্কার হচ্ছে বিশ্বের জনগণ নিয়ন্ত্রক বিভিন্ন দেশসমুহে । কিন্তু এই পদ্ধতি্র প্রয়োগ সকল দেশের জন্য সমান ভাবেও প্রযোজ্য নয়, যারা ফতওয়া দেয় তারা নিজের দেশে মানেনা । ইস্রায়েল বা জাপানসহ অনেক দেশে জন্মদান উতসাহিত করা হয় সরকারীভাবে, সেখানে এই নিয়ন্ত্রনপদ্ধতি রাষ্ট্রিয়ভাবে নিরুৎসাহিত করা হয় প্রণোদনা প্রদানের মধ্য দিয়েও । কারন তাদের কুক্ষিগত সম্পদের তুলনায় জনসংখ্যা অপ্রতুল । আবার চীনে একসন্তাননীতির ব্যাত্যয় ঘটিলে শাসকশ্রেণীর খড়গ নেমে আসে, সোজা শোধনাগার নইলে শ্রীঘর । যদিও তাদের ভৌগলিক আয়তনের তুলনায় জনসংখ্যার গড়ঘনত্ব খুব বেশী নয়, তারপরেও তাদের সন্তান জন্মদানের স্বাভাবিক অধিকার আইনের কাছে আবদ্ধ, যদিও সেটা যৌক্তিকও হতে পারে-চাইনিজদের একান্ত নিজের ভাবনা সেটা, আমার নয় । আমার সমস্যা সংখ্যার নিয়ন্ত্রণ নিয়ে-
জনসংখ্যা সম্পদ নয় সমস্যা শুধু অপুষ্ট অনাহারী আফ্রিকা আর আমাদের মত তথাকথিত উন্নয়নশীল দেশগুলোতেই , কেননা আমরা আমাদের সম্পদ সম্ভাবনা সম্পত্তি হারিয়েছি নিজস্ব অদক্ষতায় অক্ষমতায়, রাজনৈতিক দেউলিয়াপনায় বা সার্বভৌমত্বে মমত্বহীনতায় ; এবং এখনও হারাচ্ছি নিয়ত- বৈশ্বিক আর্থসামাজিক রাজনৈতিক পার্থিব পরাশক্তি জোটের লুটেরা কৌশলের কাছে । তারা খুদে মশাদের নিয়ে ভাবেনা, ভাবে কামান নিয়ে, গোলা বারুদ কামানের একচ্ছত্র ব্যাবসা তাদের বিশ্বজুড়ে, এখানে (কোন ) প্রতিদ্বন্দধী বা নতুন্মুখ- তারা চায়না(?) । ওরা জানে কামান যার-ক্ষমতা তার । তাই পরাশক্তির জানান দিতেই যখন তখন নানা অজুহাতে কামান দাগছে , মধ্যপ্রাচ্য এবং আফ্রিকায় , উদ্দেশ্য লুটেরা আগ্রাসী হস্তের আধিপত্য বিস্তার, তেল-গ্যাস-আফিম-অস্ত্র-বিমান পাচার আর সফলতা জনসংখ্যার মাত্রাতিরিক্ত বৃদ্ধির লাগাম টেনে ধরা । কারন বিশ্বজুড়ে ভুভুক্ষূ মানুষের মাত্রাতিরিক্ত সংখ্যাবৃদ্ধি উন্নত বিশ্বের রাজকীয় ভুরিভোজের লাঞ্চ-ডিনারের প্লেট বা ব্রেকফাস্টের টেবিলে অনাগত আতঙ্ক ছড়াছে । তাই আমরা দারিদ্রসীমার নিচে বসবাসকারী দরিদ্র-অনুন্নত-উন্নয়নশীল দেশের মানুষেরা উন্নত বিশ্বের অঘোষিত আতঙ্কের নাম, তাদের পার্থিব স্বরগরাজ্যে আমরা এক অচেনা আগুন্তুকের দল-প্রাগৈতিহাসিক নিয়ান্ডারথাল ।
ম্যালেরিয়া, ফাইলেরিয়াবাহী স্ত্রী এনোফিলিস মশাদের বিচরন এই বঙ্গে বরাবর থাকলেও, ডেঙ্গুবাহী এডিস মশারা সুদুর আফ্রিকা থেকে এই দেশে বিনা পাসপোর্টে অভিবাসী এমন কথা প্রায়ই শুনি , মশাদের ভিসা-পাসপোর্ট লাগেনা । তাই সীমান্তে তাদের বিএসএফ গুলি করে কাঁটাতারে ঝুলিয়ে রাখেনা । ফেলানীদের মত নিষ্পাপ নিরস্ত্র কিশোরীকে নির্মমভাবে হত্যা করে ঝুলিয়ে রাখা যায়, কেউ রা করেনা- এমনকি রাষ্ট্রীয়ভাবেও-না । আমরা এতোটাই শান্তশিষ্ট উদারতাবিশিষ্ট , হজমক্লিষ্ট, প্রতিবেশীপরায়ন পরহিতাকাঙ্ক্ষীপ্রধান জাতিগোষ্ঠী !
কেউ জানে কিনা জানিনা, সিটি কর্পোরেশনের আওতাধীন মশা নিয়ন্ত্রণের একটি কেন্দ্রীয় অধিদফতর এই শহরেই চুপটি করে ঘাপটি মেরে আছে । আজিমপুর এতিম খানার পাশের এই অনাদরে অনাথ দফতরটি বারোমাস ম্যালেরিয়া-ফাইলেরিয়া-ডেঙ্গু আক্রান্ত মুমূর্ষু । কয়েল আর এরোসল ব্যাপারীদের বদান্যতায় সেটা সফলতার মুখ দেখেনি কোন কালেই শুধু কিছু দুরগন্দ্বময় গরমচুনের বাষ্পপানি স্প্রে করা ছাড়া । তবে অধিকর্তাদের অবস্থা ঠিক উলটো, তারা ফুলে ফুলে দিন দিন কলাগাছ হচ্ছে-নগর ভবনকে মগের মুল্লুক বানিয়ে বসা কর্মকর্তাদের মেদবহুল হাটাচলা হামাগুড়ি থেকেই স্পষ্ট বোঝা যায় ।
নিন্দুকেরা বলে, ডেঙ্গুজীবানু প্রাকৃতিক নয়, এটা পশ্চিমাদের ল্যাবরেটরিতে আবিস্কার । স্নায়ুযুদ্ধকালীন জীবানু বোমার পরীক্ষামূলক সফল প্রয়োগই আজকের ডেঙ্গু, সুতরাং বিশ্ব মোড়লদের কাছে মশাদের মহান ব্যাবহারিক গুরুত্ব আমাদের চেয়ে কোন অংশেই কম নয় । যে কোন পরীক্ষামূলক প্রাথমিক প্রয়োগের নির্বোধ গিনিপিগেরা অনাহারে ভোগা, চিকিতসাহীনতায় রোগা সরীসৃপ প্রকৃতির মানুষের মতো আকৃতি আফ্রিকা এবং আমাদের মতো দেশেই বাস করে। তাই আমাদের স্বাস্থ্য মন্ত্রনালয়ও ভিনদেশী স্বার্থে গোপন কোন চুক্তির অর্থে, মাঝে মাঝে কিছু সদ্য আবিষ্কৃত ড্রাগটেস্টের গিনিপিগ নির্বাচন করে দারিদ্রক্লিস্ট দুর্ভাগ্যপিষ্ট হাভাতে অতিষ্ঠ বস্তিবাসী বা অজপাড়াগায়ে বিনামুল্যে স্কুলের বিতরিত খাবারের প্রতারিত মাধ্যমে বা সজ্ঞানে মিশ্র টীকাদান কর্মসূচীর অন্তরালে ।
বিদেশীদের স্বার্থে অনেক সময় নিজেদের স্বারথ জলাঞ্জলি দিতে আমরা এতোটুকু কার্পণ্য করিনা , আমরা এতোটাই উদার । তাই সুন্দরবন ধ্বংস করে হলেও ভিনদেশীদের স্বার্থে আমরা সামান্য বিদ্যুতের হিস্যার জন্য রামপাল ইজারা দিচ্ছি , বন্দর ইজারা দিচ্ছি, নদীর ইলিশ ইজারা দিচ্ছি, এমনকি ঢাকাই মসলিন এবং ফজলি আমও দিয়ে দিয়েছি । আমাদের জ্বালানি উপদেষ্টা তার জ্বালাময়ী ভাষণে বলেছেন, রামপালে কয়লা পুড়ালে সুন্দরবনের কোন ক্ষতি হবেনা , যেন সুন্দরবনে আগুন লাগালেও বাঘের চামড়া পুড়বেনা বলে ফায়ারপ্রুফ নিশ্চয়তা আর কী, জনতা ফায়ার হলেও কেয়ার করার কেউ নেই । কিন্তু আমরা আমাদের প্রতিবেশীর কাছে থেকে তিস্তা বা ছিটমহল চুক্তি এখনও করাতে পারিনি যদিও আমাদের অনুরোধে ট্রানজিট ঢেঁকি গলধকরণের গরলে গারগল চলছে ।
এই নাগরিক জীবনে শুধু কি মশাদের উতপাতই একমাত্র, না । ইদুর-মুষক-কাক-তেলাপোকা-মাছিদের উৎপাত বরাবরই আছে ,সাথে হরতাল ধর্মঘট অবরোধে পিকেটারদের উৎপাত, রাজনৈতিক বা অরাজনৈতিক মিছিল মিটিঙের অবাঞ্চিত উৎপাত , চলন্ত ট্রেনে ঢিল ছোড়ার উৎপাত, ফুটপাথে হকারের উৎপাত, স্কুল-কলেজগামী ছাত্রীদের বখাটের উৎপাত, যানজটের জঞ্জাট, বেতালে বিভ্রাট, সুযোগে দলবদ্ধ লুটপাট আরো কত কী !
অবাধ রক্তদান কর্মসূচী শুধু মশাদের জন্যই আমাদের করতে হয় এমন নয় ।এই দেশে ভ্যাম্প্যায়ার বাদুর না থাকলেও বিছানার তলায় দলবদ্ধ ছারপোকারা ঘুমন্ত শরীর থেকে রক্ত শুষে নিচ্ছে রোজ রোজ, সুদি মহাজনদের মতোই- এই মহাজনেরাও নোবেল পায় কিন্তু সুদ্গ্রহীতা দুস্থ্য দরিদ্রেরা বেল বা তাল বা তিল তেমন কিছুই পায়না । গার্মেন্টস শ্রমিকদের রক্ত চুষে কেউ নগর জীবনে নামী নারী দামী গাড়ী বাড়ীর মালিক হচ্ছে বিপরীতে শ্রমিকেরা দিন আনতে পান্তা ফুরিয়ে দিনে দিনে ঋণে ঋণে হাড়-কঙ্কাল। এই কঙ্কালসার মিছিলগুলো রোজকার কোলাহলে সাতসকালে শহরতলি থেকে এগলি ওগলি কানাগলি পায়ে হেটে যন্ত্রদানবের পেটে ঢুকে পরে , মালিক পক্ষ বাহির থেকে বিশাল তালা ঝুলিয়ে চলে যায় , কে জানে একবিংশ শতাব্দীর জঘন্য দাসপ্রথা এখনও এই তালাবদ্ধ গার্মেন্টস খোঁয়াড়ে চলছে । তাজরিনে আগুনে পুড়ে যখন কঙ্কালগুলো শেষ হাই তুলে ছাই হয়, স্পেক্ট্রাম বা রানা প্লাজায় ধ্বসে যখন তারা গুঁড়িয়ে যায়, বুল্ডোজার যখন পরিত্যাক্ত হাড় মাড়িয়ে যায় , তখন এই কঙ্কালগুলোর জন্য আমরা হয়তো অদৃশ্য কারো ইন্দধনে লোকদেখানো মানববন্দধনে মায়াকান্না কাঁদি । আর যখন ওরা বাঁচার জন্য নুন্যতম মজুরি দাবী করে , তখন আমরা ওদের বেচে থাকতে চাওয়ার আস্পরধাকে বাড়াবাড়ি বলে চালিয়ে দেই, সেই সাথে আমাদের শ্রমিককবান্ধব সরকার তাদের পোষা বাহিনী লেলিয়ে দেয় । পোষা শ্রমিক সংগঠনগুলো চিৎকার করতে করতে একসময় পূর্ণ পকেট ভরতেই চুপ-মুখে কুলুপ হয়ে যায় ।
ব্যাক্তি শরীরের পাশাপাশি জাতীয় শরীরেও উকুন ছারপোকারা বাসা বেঁধেছে , তবে সে ব্যাপারে আমাদের গাত্রদাহ কম । হলমার্ক, বিসমিল্লাহ গ্রুপ, সোনালী ব্যাঙ্ক, শেয়ার বাজার, রেলের কালোবিড়াল, নির্বাচনী হলফনামা এবং তার অন্তরালের ঘটনা(রটনা) সামান্য তার উদাহরন আর অন্যদিকে যাচ্ছে সব দেনার দায়ে বাকি আছে বস্ত্রহরণ ।
রক্তখেকো দানবেরা এখন যেমন আছে আগেও ছিলো, একাত্তরের ভয়ঙ্কর দাঁতাল ছারপোকা রাজাকার, আল-বদর, আল-শামস এর বিচার দেরীতে হলেও অন্তত শুরু হয়েছে , এটাই বড় কথা । আমরা আমজনতা সেই বিচারে সমর্থনও দিয়েছি প্রজন্মের ডাক দেয়া শাহবাগের গনজাগরনে । কিন্তু বিচার বানচালে আমাদের বিরোধীদলসহ , সেই একাত্তুরের প্রেতাত্মাদের আস্ফালন এখনও রাজপথে জনপদে । শাহবাগের বিপরীতে ধর্মের ধুয়া তুলে হেফাজতের মতিঝিল তুলকালাম, ফটিকছড়ি, নীলফামারী, গাইবান্দধা, ডুমুরিয়া কিংবা মানিকগঞ্জের নৃ্সংসতা, সাতক্ষীরার সহিংসতা, মুক্তিযোদ্ধা গুপ্তহত্যা, বাড়িঘর যানবাহনে অগ্নিসংযোগ, পুলিশ ও পথচারী বা গাড়ির চালক হত্যা , স্বাক্ষী ঘুম, রাজীব হত্যা এক্সুত্রে গাঁথা ।
মশারা রক্তপানের সময় রক্তের গ্রুপের বাছবিচার করেনা, যদিও মৃত্যুপথযাত্রীর জীবন বাচাতে রক্তের গ্রুপ বিবেচনায় রাখতেই হয়, নইলে বিধিবাম- ডাক্তার তখন অকর্মণ্য অসহায় নিধিরাম । কিন্তু মশারা এ ব্যাপারে একদমই বিবেচনাহীন, রক্ত শোষনে তাদের হিন্দু মুসলিম আস্তিক নাস্তিক কৃষ্ণাঙ্গ শ্বেতাঙ্গ বুঝেনা । আমরা মানুষেরা নিজেদের ভেদাভেদটুকু ভালোই বুঝি, তাই জাতি-ধরম-বরণভেদ নিয়ে খেদ পুষে সংক্ষুদ্ধ সহিংসতায় সংক্রামিত হই , কিন্তু মশকেরা অন্যকে সংক্রামিত করলেও নিজেরা সেই রোগে সংক্রামিত হয়না । তাই এতো ক্ষণস্থায়ী জীবন নিয়েও মশারা দ্রুত বর্ধনশীল, আমরাও দীরগজীবন লভি জনসংখ্যায় বর্ধনশীল কিন্তু মানবতায় সুশীল হতে পারলাম না ।
রক্ত দিয়েছি আরও দিবো, দেশপ্রেমের এই ঐতিহাসিক মহান ডাক দিয়ে কেউ আর ১৬ কোটি মানুষকে একত্র করতে পারেনা । তাই সেই মহান নেতাকে আমরা নিত্য স্ম্রণীয় পূজনীয় করে রাখলেও আজকালকার (অপ)রাজনৈতিক চ্যালা-চামুন্ডা-গুন্ডাদের কেউ স্মরণে রাখেনা, সে যতো বড় মন্ত্রী ষড়যন্ত্রী রাষ্ট্রীয় আমলা ভাড়াটে কামলা যাই হওক না কেনো । আমরা আমজনতা দিবাশেষে এদের মোটাদাগে উপদ্রব হিসেবেই জানি ।
তারপরেও দিনশেষে আমরা একটু নিরুপদ্রব নিরাপদ তন্দ্রার জন্য মশা এবং ছারপোকা মুক্ত ঢাকা আশা করতেই পারি , যদি এ-ও জানি এই শহর আমার, এই দেশ আমার কোনদিনই নিরুপদ্রব নিশ্ছিদ্র নিরাপদ হবেনা; কেননা আমরা সহ এই মহাবিশ্ব ক্রমশ বিশৃংখলায় যাচ্ছে , তাকে ফেরানো যাবেনা......মহাবিশ্বের অমোঘ নিয়মেই । আমরা অদৃশ্য সেই নিয়মেরই অধীন । তাই..
রাতে মশা, দিনে মাছি
এই নিয়েই ঢাকায় আছি ।
অধীনস্থঃ ভবঘুরে বিদ্রোহী (ভবদ্রোহী)

