সেরা শব্দটির সংজ্ঞা বদলের সময় হয়েছে।


আমার জানামতে খোদার একখানা আসমানী কিতাবও বাংলায় নাযিল হয় নাই বা আরবীপ্রিয় খোদার আসমানী কিতাবের কোথাও বাংলা বাংলাদেশের কথাও উল্লেখ নাই । হাসরের ভাষাও আরবীকে নির্ধারণ করা হয়েছে । সেখানে বাংলার স্থান কোথায় ?
বাংলা এ বঙ্গের ভাষা, সংস্কৃতের জরায়ুতে যার জন্ম, তৎসম অর্ধতৎসম তদ্ভবে সমৃদ্ধ । একটি ভাষা একটি জনপদে হাজার বছরের মৌখিক ভাষা বিবর্তনের ফসল , মানুষের মুখে মুখে শব্দের জন্মমৃত্যু জড়িত থাকে, সময়ের সাথে সাথে সময়ের প্রয়োজনে বিকশিত হয় । ভাষা সৃষ্টির জন্য কেউ মঙ্গল ঘট নিয়ে আসমান থেকে নেমে পটাপট শব্দ মুখস্থ করিয়ে দিয়ে যায়নি । বাংলা ভাষা সমৃদ্ধে এই ভাষার ভাষা বিজ্ঞানী, ভাষা বিশ্লেষক, ভাষাবিদ, ভাষা পন্ডিত কবি সাহিত্যিক পুথিলেখক ছড়াকার গলপকার প্রবন্দধকারের অবদান সবচেয়ে বেশী, এরা কেউ ঈশ্বর নিযুক্তও নন । অলীক স্বীকৃতির দাবিদার কাউকে অপপ্রতিষ্ঠার উদ্যোগ ভাষার মর্যাদা রক্ষার্থে শহীদদের আত্মত্যাগ, বাংলার হাজার বছরের ভাষা উৎকর্ষ, বাঙ্গালীর নিজস্ব ঐতিহ্য অবমাননার সামিল ।
তাহলে বাংলাভাষার সেরা মর্যাদা কোন কোন ভাষার সাথে তুলনা করে বলা, আরবী ইংরেজি স্পানিশ চাইনিজ ফরাসি সব ভাষার চেয়েও সেরা ? নাকি আমাদের আবুল বানাতে সেরা শব্দটি শুধুই কথার কথা, আবেগী বাতুলতামাত্র । বাংলা আমার মাতৃভাষা, সকল ভাষার চেয়েও আমার বেশী প্রিয়, সেটা সেরা না হলেও । মাত্রিভাষাকে ভালোবেসে অতি আবেগী হওয়া বা ঐশ্বরিক স্বীকৃতির অপচেষ্টা ভাষা এবং মহান ভাষাশহীদদের অমরযাদারই সামিল । তাই গনমাধ্যমে প্রকাশিত অতি আবেগী প্রলাপ আমাকে ব্যাথিত করে, অন্ততঃ এই শহিদ দিবসে, একুশে ফেব্রুয়ারিতে, মহান ভাষাদিবসে । তাই গণমাধ্যমকে ঘনমাধ্যমে ঘনীভূত না করে, জলবত তরলং রাখুন আমাদের বুঝতে সুবিদা হবে, ছেপে দেবার আগে সঠিকতথ্য না চেপে, শব্দের গভীরতা মেপে প্রকাশ করুন, যদি সম্পাদনায় ভাষাপ্রেমী কেউ থেকে থাকেন......
মোদের গরব মোদের আশা, আ মরি বাংলা ভাষা ।
আমার প্রানের ভাষা, আমার মায়ের ভাষা ।
http://www.kalerkantho.com/print-edition/dhormo/2014/02/21/54363

