সব বিতর্কের উর্দ্ধে রাখুন সেনাবাহিনীকে ।


যে কোন দলই বিরুধীদলে থাকাকালীন অযৌক্তিকভাবে যে কোন নির্বাচনেই সেনা মোতায়েনের দাবী জানায় ।তাদের ধারনা সেনা মোতায়েন হলে নির্বাচনে কোন কারচুপি হবে না, জাল ভোট হবে না, মারামারি বা সংঘর্ষ হবে না, কেন্দ্র দখল হবে না ইত্যাদি।
কিন্তু আসলে কি তাই?
নির্বাচন কমিশনের দেয়া তথ্যমতে, ১৯৯১ সাল থেকে ২০০৮ সাল পর্যন্ত সব কটি জাতীয় নির্বাচনে সেনাবাহিনী মোতায়েন হয়েছে। কিন্তু প্রতিটি নির্বাচনেই পরাজিত দল বিজয়ী দলের বিরুদ্ধে ভোট কারচুপির অভিযোগ এনেছে। সেনাবাহিনীকেও ঘিরে বিতর্ক করেছে পরাজিতদল। ২০০১ সালে সেনাবাহিনী বিএনপির পক্ষে কাজ করেছে বলে সে সময় অভিযোগ করেছে আওয়ামী লীগ। আর ২০০৮ সালে সেনাবাহিনী আওয়ামী লীগকে ক্ষমতায় বসিয়েছে বলে এখনও অভিযোগ করে আসছে বিএনপি জামাত সহ ১৮ দলীয় জোট।
আমাদের সেনাবাহিনী আমাদের গর্ব, আমাদের অহংকার।দেশের স্বনামধন্য এই বাহিনীকে অন্যান্য সামরিক শাসিত দেশ গুলোর সেনাবাহিনীর মত বিতর্কিত করার চক্রান্ত চলে আসছে বহুদিন ধরে ।স্বাধীনতা বিরুধীরা চাচ্ছে, যে কোন ভাবে সেনাবাহিনীকে রাজনীতির সাথে যুক্ত করতে পারলেই রাষ্ট্রের কাঠামো ভাঙতে তাদের আর বেগ পেতে হবে না ।তাদের লক্ষ্য হল, কোন ভাবে সেনা শাসন প্রতিষ্টিত করতে পারলেই স্বনামধন্য এই বাহিনীকে যেমন দুর্বল ও বিতর্কিত করা সম্ভব হবে, তেমনি আন্তর্জাতিক গোয়েন্দাদের ষড়যন্ত্রের মাধ্যমে অভ্যুথান বা ক্যু ঘটিয়ে আরেকটি ১৫ই আগষ্ট,(১৯৭৫ সালের এই দিনে বঙ্গবন্ধুকে সপরিবারে হত্যা করা হয়) আরেকটি ৩ নভেম্বর(১৯৭৫ সালের এই দিনে সকালে জেলখানায় নৃশংসভাবে হত্যা করা হয় জাতীয় চার নেতাকে) কিংবা আরেকটি ২১ এপ্রিল(১৯৭৭ সালের এই দিনে মেজর জিয়া জোরপুর্বক বাংলাদেশের রাষ্ট্রপতির পদ দখল করেন) ঘটানো সম্ভব হবে।
আমরা অতীতে দেখেছি, বিভিন্ন রাজনৈতিক দল ক্ষমতায় গিয়ে তাদের নিজেদের রাজনৈতিক হীন স্বার্থ চরিতার্থ করার উদ্দেশ্যে নানা অজুহাতে এই প্রতিষ্টানের সদস্যদেরকে বার বার রাজনৈতিকভাবে ব্যবহার করেছে এবং আজ ও করার চেষ্টা অব্যাহত রেখেছে ।ইতিহাস ঘাটলে দেখা যায় স্বাধীনতা পরবর্তী সময়ে যতবারই সেনাবাহিনীকে রাজনীতিতে জড়ানো হয়েছে ততবারই দেশ ও জাতির অপুরনীয় ক্ষতি সাধিত হয়েছে ।ওয়ান ইলেভেন(১/১১) এর কথা নাই বা বললাম, পেছনের সেনা শাসিত এরশাদ সরকারের আমলের কথা নিশ্চই বাংলার মানুষ ভুলেনি ।সেদিন গনতন্ত্রকে রক্ষা করতে নুর হোসেনের মত মুক্তিকামীরা জীবন পর্যন্ত দিতে বাধ্য হয়েছিল ।
তাই রাজনৈতিক দলগুলোর প্রতি উদাত্ত্ব আহবান; দেশ ও জাতির নিরাপত্তা রক্ষায় নিয়োজিত, বাংলাদেশ সেনাবাহিনীকে রাজনীতিকরনে আপনাদের হীন মনো-বাসনা ত্যাগ করুন ।বাংলাদেশ সেনাবাহিনীকে সকল বিতর্কের উর্দ্ধে রাখার চেষ্টা করুন ।

