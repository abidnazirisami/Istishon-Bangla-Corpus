বিষাদ লাগে।


 সেই আকাশ সেই বাগান
ধুলো মাখা পথ,
সবুজে ঘেরা নিথর ধরনী,
মনুষ্য কোলাহল,
প্রাণের কলরব...
বিষাদ লাগে।
জোনাকির জোৎস্না ছড়ানো রাত,
ঝি ঝি পোকার অনবরত হাক,
সুবিশাল নীল আকাশ-
আকাশের ঝিলমিল তারাগুলো,
নির্বাক আলোকিত চন্দ্র-
বিষাদ লাগে।
বসন্তের সৌম সকাল,
শান্ত দুপুর--
পড়ন্ত বিকেলের নীরব চেচামেচি-
একাকী রাত কেবলই নিঝুম,
ভোরের টুকরো কুয়াশাকণা,
শুন্য বিস্তৃত মাঠ...
বিষাদ লাগে।
হাত ধরে ছুটে চলা অজানা পথ--
দুঃখের সীমানা পেরিয়ে-
আনন্দের ঔষ্ট্য চুম্বন;
হঠাৎ দাড়িয়ে জীবনের কিনারায়-
আগামীর স্বপ্ন সন্ধান...
বিষাদ লাগে।
সীমাহীন ভাবনা--
হঠাৎ নীরবতা!
গলে যাওয়া মুহুর্ত,
আত্মহননের বিফল চেষ্টা!
কারো হাত ধরে সুদূরে হারাবার ইচ্ছা,
বরন করা পরাজয়কে বিজয়ী করার প্রবল বাসনা...
বিষাদ লাগে।
ইচ্ছে করে হারিয়ে যাই,
পৃথিবীকে বিদায় জানাই-
ডুবিয়ে দেই ভেসে বেড়ানো প্রেম!
ঝেড়ে ফেলে দিই আত্মার মমতাটুকু--
ইতিটানি সকল সম্পর্কের,
ভুলে যাই মার্তন্ডের ক্ষনিকের আত্মীয়তা।
কিন্তু--সবই বিষাদময় অপারগতা!
বিষাদ লাগে।
[কবিতাটি প্রথম প্রকাশিত হয়, ১৪ই এপ্রিল ২০০৮ সালে "বঙ্গ সাহিত্য" নামের ত্রৈমাসিক একটি ম্যাগাজিনে।এবং এটাই ছিল কোন পত্রিকায় প্রকাশিত আমার লিখা প্রথম কবিতা]

