অভিনন্দন!


 |অভিনন্দন|
- - - - - - - - -
তোমার প্রতি অভিনন্দন!
অনেক কিছুই তো দিলে
কিই বা আমার থেকে নিলে
সত্যিই অবিশ্বাস্য-
অভিনন্দন!
আমার বেলায় বেশি নয় কি?
অফুরন্ত ভালবাসা
ছড়ানো স্বপ্ন
অনাবিল আনন্দ-
অথৈ নির্মল সুখ
এ তো আমার জন্য অনেক কিছু!
কি আর করলাম?
ভাবলাম না কাদলাম?
অল্প সাধনায় বিরাট অর্জন
অপ্রতুল!অবাক হব না?
এ যে প্রতিদানহীন দান-
সত্যিই সম্পুর্ন দানহীন।
এমন অবলীলায় পাওয়া ভাগ্যের বিষয়
প্রথমে মনে করেছি
অন্য কিছু-
কপালের লিখন বুঝি বদলে যাবে।
নিতর দেহটা প্রাণ ফিরে পাবে।
পর মুহুর্তে-
এসব কি?
অর্ঘ্য বুঝি এমন হয়?
হতে পারে!এ আর অসম্ভব কি?
মার্তন্ডে অলক্ষ্য নয়।
ভাবিনি অগ্র-পশ্চাত,
লাভ লোকসান যশ বা খ্যাতি।
ধার ধারিনী রঙ্গিন ভবিষ্যতের।
কখনো কি বিপরীত মনে হয়েছে?
তুলে না নিলেও ঢেলে দিয়েছি-
দিই নি?
ভুলে যাওনি নিশ্চই?
সর্বস্ব দান করিনি?
আজ আর তা অতীত-
স্মরন হয় না ব্যস্ততায়,
নয়তো মনস্থান দেবার অপারগতায়।
নির্মম সত্য ও মিথ্যা হয়ে যায়।
জড় বস্তু ও প্রাণ হারায়!
অদ্ভুত লাগে!
আলো আঁধারে ঢেকে যায়-
যায় না?যেতে পারে না?
বাস্তবে বিশ্বাসযোগ্য!
ধ্রুব সত্য।
সেই তো বুঝিয়ে দিলে।
বড্ড দেরী হয়ে গেল
আমার জন্য দুর্ভাগ্য বটে।
মনে কিছু নাওনিতো?
অভিমানের কথা!বলতে চাইনি।
নতুন আর কি বলব?কিছুই যে নেই!
স--ব ভুলে গেছি!
স্নায়ুটাই এখন....
না থাক!দুঃখ দেবনা তোমাকে
ভাবতেও দেব না
আজ আর তা নিষ্প্রয়োজন।
অভিনন্দন।।

