শেষ চিঠি! (একটি সুসাইডাল নোট)


প্রিয় প্রাণ পুরুষ, আমি সেজুতি।তোমার প্রিয়তমা সেজুতি! প্রাণ পুরুষ সম্বোধন করায় হয়তো কিছুটা অবাক হয়ে ভাবছো যে, এটা আবার কি ধরণের সম্বোধন?না অবাক হওয়ার কিছু নেই, এই মুহুর্তে এই শব্দদয়ই আমার কাছে উৎকৃষ্ট মনে হল তাই এই নামেই সম্বোধন করলাম।যে পুরুষের জন্য নিজের প্রাণটাই উৎসর্গ করতে যাচ্ছি তাকে প্রাণ পুরুষ বলবো নাতো কি বলবো?হ্যা ভাই, বন্ধু কিংবা প্রিয়তম বলে সম্বোধন করতে পারতাম, কিন্তু তোমাকে যদি ভাই বলি তবে রক্তের সম্পর্ক যে কলুষিত হয়ে যাবে!যদি বন্ধু বলি তবে পবিত্র সম্পর্কটা যে অপবিত্র হয়ে যাবে!যদি প্রিয়তম বলি তবে সরলতা, নির্ভরশীলতা, স্বার্থহীনতা, বিশ্বাস সবকিছুই যে মিথ্যে হতে বাধ্য!
প্রাণ পুরুষ, সেদিনের দুর্ঘটনার স্মৃতিগুলো আমাকে খুবই পীড়া দেয়।বিশ্বাস করো ওরা আমার কোন ক্ষতিই করেনি।তুমি তো জানো, আমি তোমার সাথে ওখানে যেতে রাজী ছিলাম না।তুমিই যেতে বাধ্য করলে।প্রথম দিকে তো ভালোই লাগছিল।দুজনে হাটছিলাম, গল্প করছিলাম, খুঁনসুটি করছিলাম, একে অপরকে যেন বিলিয়ে দিচ্ছিলাম।জানো, আমার এত ভাল লাগছিল যে খেই হারিয়ে ফেলেছিলাম।হাটতে হাটতে ঘোরের মধ্যে কোথা থেকে কোথায় যাচ্ছিলাম টেরই পাইনি।ঐ ঝোঁপের দিকটা যে নিরাপদ ছিলনা তা তো আমি জানতামই না।তুমিও তো কিছু বলোনি।ঝোঁপের আড়ালটায় বসে তুমি যখন আমার স্পর্শকাতর স্থানগুলিতে হাত বোলাচ্ছিলে তখন অজানা এক সুখের কল্পনায় আমি হারিয়ে গিয়েছিলাম।দু চোখের সামনে ভেসে আসছিল নানা রকম রঙ্গিন স্বপ্ন।আমাদের বিয়ে হবে, সংসার হবে, অনাগত অতিথি আসবে, আজীবনের জন্য দুজন হয়ে যাব দুজনার......
সম্বিত ফিরে পেলাম ঐ বখাটেদের কথায়।বিশ্বাস করো, ওরা যখন তোমাকে ধরে রেখেছিল আমি তখন বাকরুদ্ধ হয়ে গিয়েছিলাম।আমি চেষ্টা করেও চিৎকার করতে পারিনি।অজানা এক ভয় যেন আমার গলা চেপে ধরেছিল।আর চিৎকার দিয়েই বা কি লাভ হত?তুমি এমন এক জায়গায় নিয়ে গিয়েছিলে যেখান থেকে চিৎকারও কারো কানে পৌছার কথা নয়।শেষমেষ ওরা যখন আমাকে টেনে নিয়ে যাচ্ছিল তখন তোমার নিরবতা আমাকে হতবাক করেছিল!তোমার পৌরুষত্ব আমাকে বিমুগ্ধ করেছিল!
তুমি যখন আমার চোখের সামনে থেকে আস্তে আস্তে মিলিয়ে যাচ্ছিলে আমার রঙ্গিন স্বপ্নগুলোও একে একে মিলিয়ে যাচ্ছিল।জল ভরা চোখ দুটি ভারী হয়ে উঠছিলো, অন্ধকার ক্রমশ ঘনিয়ে আসছিলো।মনে মনে ভাবছিলাম এই বুঝি তুমি তোমার সর্বশক্তি দিয়ে ওদের উপর ঝাপিয়ে পড়বে, আমাকে উদ্ধার করে নেবে....
কিন্তু শেষঅবধি কিছুই হলো না! যখন নিজের আত্মশক্তির বলে ওখান থেকে ফিরে এসে তোমাকে প্রাণপনে খুজেও কোথাও পেলাম না তখন কিছুই আর অজানা রইলো না।আমি বুঝতে পারলাম, এতদিন ভুল বিশ্বাসেই নিজেকে পুরুষ নামের পৌরুষত্বহীন এক অথর্ব নপুংসকের হাতে সমর্পন করেছিলাম।আমি বুঝতে পারলাম, তোমার আর বখাটেদের চাওয়ার মধ্যে কোন তফাৎ ছিল না।তুমি যা চেয়েছিলে বখাটেরাও তাই চেয়েছিল।হয়তো চাওয়ার ধরণটা ছিল ভিন্ন রকমের।তোমার চাওয়াটা ছিল কৌশলী ও প্রতারণামূলক আর ওরা চেয়েছিল সোজাসুজি, জোর করে।
তরপরও মনকে প্রবোধ দিলাম।হয়তো দিতে বাধ্য হলাম।আমি পুনরায় তোমার সাথে যোগাযোগ করলাম, মিনতি করলাম, নিজের স্বতীত্বের প্রমাণ দিতে চাইলাম তবুও তুমি আমাকে বিশ্বাস করলে না।তাই নিজেকে আর ধরে রাখতে পারলাম না।অবিশ্বাসের জাল থেকে নিজেকে চিরমুক্তি দিতেই আত্মহত্যার পথ বেছে নিলাম।
প্রিয় প্রাণপুরুষ, জানিনা তুমি বিশ্বাস করবে কি না, তবুও তোমাকে আসল সত্যটুকু বলে যেতে চাই।আমাকে যে বলতেই হবে!
প্রাণপুরুষ, আমার ভালবাসার কসম, মরার আগে আমি এক বিন্দুও মিথ্যা বলবো না।ঐ দিন ছেলেগুলো আমাকে অনেক দূরে একটি নির্জন স্থানে নিয়ে যায়।তারা মোটে ঐ তিনজনই ছিল।আমাকে ধর্ষণের জন্য প্রস্তুত থাকতে বলে।প্রথমদিকে একসাথে তিনজনেই আমার শরীরের বিভিন্ন স্থানে স্পর্শ করার চেষ্টা করে।আমি সাধ্যমত বাধা প্রদান করি, চিৎকার করি।তাদের পায়ে ধরে মিনতি করি।তারা আমাকে নীরব রাখতে চড়-থাপ্পড় মারে, জানে মেরে ফেলার ভয় দেখায়।আমাকে আঘাত করে আর বলতে থাকে, যে নাগরকে নিয়ে বনের আড়ালে পাশা খেলতে আসলি সে এখন কোথায়? ওর সাথে পারলে আমাদের সাথে আপত্তি কেন? মাগী, বেশ্যা, একটা জোয়ান মেয়ে আরেকটা জোয়ান ছেলের সাথে জঙ্গলে আসতে দ্বিধা লাগলো না? পার্কের ভিতর তো অনেক জায়গা ছিল, ভাল ঘরের মেয়ে হলে ঝোপের আড়ালে কি করতে এসেছিলি?তোদের মত মেয়েদের কারণেই জগতের সকল ভাল মেয়েরা কলংকিত হয়...
আমি কাঁদতে থাকি।তাদেরকে ভাই বলে, বন্ধু বলে ডাকতে থাকি।তারা আবার বলতে থাকে, আমরা যদি তোকে ছেড়েও দিই তবুও তো তোর সেই নাগর তোকে বিশ্বাস করবে না।তোকে তাড়িয়ে দেবে, নষ্টা বলবে।সে যদি তোকে ভালবাসতো তবে নিজের জীবন বাজী রেখে আমাদের কাছ থেকে তোকে উদ্ধার করে নিত।কিন্তু সামান্য বিষন্নতা ছাড়া ঐ গর্ধবের মুখে তো কিছুরই ছাপ দেখতে পেলাম না।বাড়ীতে গিয়ে দেখ তোকে ধর্ষিতা বলে এতক্ষণে হয়তো পাড়ায় মাইকিং করে বেড়াচ্ছে...ইত্যাদি।
আমি কান্না ও মিনতি থামাইনা।আমাকে একটি সুযোগ দেয়ার অনুরোধ জানাই।একপর্যায়ে তারা আমার পরিচয় জানতে চাইলো।আমি জুয়েল ভাইর আত্মীয় হই শুনে তারা কিছুটা বিচলিত হলো।আমাকে শর্ত দিলো, আমাকে ছেড়ে দেবে ঠিকই কিন্তু জুয়েল ভাইর কাছে যেন এ ঘটনাটি না বলি।আমি রাজী হলাম।এরপর তারা আমাকে যেখান থেকে নিয়ে গিয়েছিল তার একটু দূরে এনে ছেড়ে দিল।এর পরেরটুকু তো ইতিহাস।তুমি পার্কে নেই, তোমার ফোন বন্ধ...
প্রিয় প্রাণপুরুষ, মরণে আমার ভয় নেই।যেদিন তোমার হাতে নিজেকে সপেছিলাম সেদিনই আমার মৃত্যু ঘটেছে।আজ যা করতে চাইছি সেটা মৃত্যু নয়, মুক্তি।আমি এক দুঃসহ জীবন থেকে মুক্তি নিচ্ছি।আমি স্বেচ্ছায়, স্বজ্ঞানে, নিজ দায়িত্বে এই পৃথিবী থেকে বিদায় নিচ্ছি।
প্রাণপুরুষ, আমি কৃতজ্ঞ যে বখাটেদের কথা ফলেনি!সেদিনের ঘটনাটি তুমি কাউকে বলনি।তোমার এই বদান্যতায় সামাজিকভাবে আমাকে, আমার পরিবারকে আরেকবার ধর্ষিত হতে হয়নি!
তোমার এই দানের প্রতিদান স্বরুপ আমিও এই নোটের কোথাও তোমার নাম উল্লেখ করিনি, আমার মৃত্যুর জন্য তোমাকে অভিযুক্তও করিনি।আমার মৃত্যুর পর সবকিছু জানাজানি হলে বন্ধুমহলের কারো কাছ থেকে এই নোটের কথাগুলো তুমি জেনে নিও।
আজ থেকে তুমি একেবারে মুক্ত আর আমি হলাম চিরমুক্ত।
ভাল থেকো।সাবধানে থেকো।
[বাস্তব ঘটনা অবলম্বনে]

