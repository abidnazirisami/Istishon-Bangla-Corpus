জনতা বনাম সরকার!কয়েকটি প্রশ্ন।


এই যে আমরা ব্যাক্তি,গোষ্টি,সংগঠন বা দল এককভাবে কিংবা মিলিতো হয়ে আজ এতো দিন যাবৎ আন্দোলন করতেছি, তা কি বান কি মুন কে দেখানোর জন্য?বারাক ওবামাকে দেখানোর জন্য?মেন্ডেলা বা সুচি কে দেখানোর জন্য?নিশ্চই না?তবে কাকে দেখানোর জন্য বা কাকে উপলক্ষ করে?
গনপ্রজাতন্ত্রী বাংলাদেশ সরকারের উদ্দেশ্যে, তাই তো?
খেয়াল করুন,আমাদের ৬দফা দাবি কি নির্বাচনের ইশতেহারে এই সরকার নিজে উল্লেখ করেনি?শাহবাগের আন্দোলনে সংহতি প্রকাশ করেনি?
লক্ষ করুন,শাহবাগে যারা উপস্তিত হয়েছেন তারা সংখ্যায় হয়তো কয়েক হাজার বা কয়েক লাখ হতে পারেন,কিন্তু সরাসরি অংশগ্রহনকারি ঐ মাত্র কয়েক হাজার বা লাখের সাথে তাদের পরিবারের সমর্থন কি নাই?যদি সমর্থন থাকে তবে এই সংখ্যা কি লাখ থেকে কোটি পার হয়ে যাচ্ছে না?যারা সরাসরি না গিয়ে দুর থেকে,প্রবাস থেকে,স্কুল কলেজ ইউনিভার্সিটি থেকে সংহতি জানিয়েছে তারা কি শাহবাগের আন্দোলনকারি নয়?যদি হয়ে থাকে তবে সংখ্যাটা কি কোটি থেকে কয়েক কোটিতে দাড়ায় নি?
আমরা না হয় পুটি টেংরা,আমাদের দাবি অগ্রায্য হওয়াটা অস্বাভাবিক নয়।কিন্তু সমাজ কর্মী,আইনবিদ,সংস্কৃতি কর্মী,শিক্ষক,প্রভাষক,অধ্যাপক,রাজনীতিবিদ,সাংবাদিক,উপাচার্যরা,সংসদ সদস্যরা,উপদেষ্টা,মন্ত্রী মহোদয়রা এরা কি আমাদের দাবি তাদের দাবি বলে উল্লেখ করেন নি?মাননীয় স্পিকার, জাতীয় সংসদ, প্রধান মন্ত্রী কি আমাদের দাবির সাথে একাত্মতা প্রকাশ করেন নি?
দেখুন,ইসলামী চিন্তাবিদ, গবেষক, ইসলামি দল এরা কি আমাদের সাথে সংহতি প্রকাশ করেন নি?দেশের ভাল মন্দ বিশ্লেষন করার দায়িত্বে নিয়োজিত সুশীল সমাজ কি সংহতি প্রকাশ করেন নি?কয়েকদিন আগে এই সুশীল সমাজের শীর্ষ স্থানীয়রা বঙ্গবন্ধু সম্মেলন কেন্দ্রে আলাদা ভাবে কর্মসুচি পালন করেছেন ।তাদের দাবির মাঝে আমাদের ৬ দফা কি ছিলো না?আজ যারা জীবন বাজি রেখে অনশন করছে তাদের দাবিও কি আমাদের সম্মিলিত ৬দফা নয়?
সচেতন মাত্রই স্বীকার করবেন আমার সবকটি প্রশ্নের উত্তর হবে হ্যাঁ।এমনকি এটা ও স্বীকার করবেন যে,পৃথিবীর যে কোন দেশে এমনকি ইতিহাসের নিকৃষ্টতম দেশ পাকিস্থানে হলেও এরকম স্বতস্ফুর্ত আন্দোলনের খাতিরে দ্রুত সময়ে সরকার দাবি মেনে নিত এবং বাস্তবায়িত করতো ।কিন্তু আফসুস,আমরা আজ ও আমাদের সরকারকে বুঝাতে পারলাম না।শীঘ্রই পারবো বলেও মনে হয় না ।সরকারের উপর মহলের বক্তব্য দিন দিন অমধুর শোনাচ্ছে।এসব বক্তব্যে আস্থা হারিয়ে ফেলছে শান্তিকামী কোটি জনতা।সরকার কিসের অপেক্ষা করতেছে বুঝিনা ।আর কে সংহতি জানালে সরকারের কানে পৌছবে তাও বোধগম্য হচ্ছে না।তবে নিশ্চিত করে বলতে পারি, সরকার অবশ্যই একদিন বুঝবে, কিন্তু সেদিন বড্ড দেরি হয়ে যাবে।বড্ড দেরি...
তবুও আশায় বুক বাধি,স্বপ্ন দেখি আমাদের দেশ একদিন রাজাকার মুক্ত হবে,সুখী সমৃদ্ধশালী শান্তির সোনার বাংলাদেশ হবে ।জয় বাংলা ।

