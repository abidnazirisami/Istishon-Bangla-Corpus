আতাঁত না ছাই!


যদিও আমার নিজস্ব মনের অভিব্যক্তি বা ধারনা তবুও শেয়ার করলাম ।মিথ্যা মনে হলেও হতে পারে তবে সত্য হলে আশ্চর্যের কিছুই নেই! ইহাই রাজনীতি ।
কাদের মোল্লার রায়, গোলাম আজমের রায়, যুদ্ধাপরাধীদের বিচারে ধীরগতি, রায়ের আগে মোড়লদের সাথে বৈঠক, গোলাম পুত্র আজমীর হাসিমাখা মন্তব্য, জনগন প্রত্যাখ্যাত রায়ে প্রধানমন্ত্রী সহ লীগ নেতাদের সন্তুষ্টি প্রকাশ ইত্যাদি বিষয়কে টেনে যারা বলতে চাচ্ছেন, লীগের সাথে জামাতের আতাঁত ঘটেছে!আমি বলি, আপনাদের ধারনা সম্পুর্ন ভুল, অমুলক ও ভিত্তিহীন।
প্রশ্ন হল, যদি আতাঁত না ঘটে তবে রাজকার প্রশ্নে লীগ বা সরকারের এত কোমলতা প্রকাশ পাচ্ছে কেন?
উত্তরটা দুই রকমের হতে পারে।
প্রথমতঃ আদালত সম্পুর্ন স্বাধীন ।রাজনীতিকীকরনের মাধ্যমে আদালতকে যতই প্রভাবিত করা হোক না কেন আন্তর্জাতিক চাপ-পর্যবেক্ষন উপেক্ষা করে লিখিত বা নির্দিষ্ট আইনের ব্যাত্যয় ঘটানো আসলেই কষ্টকর।তাছাড়া সরকার চাচ্ছে না নির্বাচনী বছরে যুদ্ধাপরাধীদের রায় নিয়ে দেশে অস্থিতিশীল একটা পরিবেশের সৃষ্টি হোক।এবং এই অস্থিতিশীলতার দোহাই দিয়ে বিরুধীজোট ফায়দা হাসিল করুক।অর্থ্যাৎ সরকার চায় না কোনভাবেই ক্ষমতা হাতছাড়া হোক।কেননা বিগত সময়ে রায় নিয়ে ব্যাপক সহিংসতা দেখে আওয়ামীলীগ বুঝতে পেরেছে, অস্থিতিশীল পরিবেশ সৃষ্টির দরুন ক্ষমতা হাতছাড়া হবার সম্ভাবনা প্রকট এবং তা হলে আম-ছালা দুটোই যাবে।যদি জামাতের সাথে একটু কোমলতা প্রদর্শন করেও ক্ষমতা হাতে থাকতে আগামী টার্ম পর্যন্ত টিকে থাকা যায় তবে মন্দ কি? তখন তো রাজাকারের বিচার ও করা যাবে, ইচ্ছা থাকলে আরো কতকিছুও করা সম্ভব হবে!
দ্বিতীয়তঃ পরপর ৫টি সিটি নির্বাচনে ব্যাপক ভরাডুবির পর আওয়ামীলীগের উপর মহলের একাংশের(সুবিধা মহল) মনে একধরনের ভীতি কাজ করছে।পরিবর্তিত পরিস্থিতির ভয়াভহতা দেখে তাদের মনে বদ্ধমুল হয়েছে যে, জাতীয় নির্বাচনেও তাদের শোচনীয় পরাজয় ঘটবে।কিন্তু মানসিক ভাবে তারা ক্ষমতার পরাজয় একরকম মেনে নিলেও রাজনীতির পরাজয় মানতে একদম নারাজ।তাদের উদ্যেশ্য হল, যুদ্ধাপরাধীদের বিচার টেনে টুনে আগামী টার্ম পর্যন্ত জিইয়ে রাখতে পারলে এক ঢিলে দুই পাখি মারা সম্ভব হবে।
যেমন :
১/বিচার পুরোপুরি সম্পন্ন করার প্রতিশ্রুতি দিয়ে আগামীতেও স্বাধীনতায় বিশ্বাসী তরুন ভোটারদের ভোট আহবান করা সম্ভব হবে।
২/ যদি নিতান্ত হেরেই যায় তবে রাজাকারের বিচারকে একটা ইস্যু বানিয়ে ক্ষমতায় অধিষ্টিত নতুন সরকারের বিরুদ্ধে একটা জোরালো আন্দোলন প্রতিষ্টা করা যাবে।এতে স্বাধীনতার চেতনাকে কাজে লাগিয়ে নতুন সরকারকে বেকায়দায় ফেলা সম্ভব হবে।কেননা ঐ সরকার যে কোন ভাবেই রাজকারদের মুক্তির চেষ্টা করবে এবং তাদের সেই অপচেষ্টাকে ইস্যু বানিয়ে সকল মতের জনগনকে সাথে নিয়ে একটি শক্তিশালী আন্দোলন সৃষ্টি করা যাবে।তাছাড়া আওয়ামীলীগ এটাও জানে যে, আর কিছু না হলেও রাজাকার প্রশ্নে দেশের বিপুল সংখ্যক জনগোষ্টিকে তাদের পাশে পাওয়া যাবে।কারন সেরকম একটা অবস্থা বর্তমানেও বিরাজমান আছে এবং সেটা আগামীতেও থাকবে।

