কাদের মোল্লার ফাঁসির রায় _ আমরা আনন্দিত, আমরা শংকিত!


যুদ্ধাপরাধী কাদের মোল্লার ফাঁসির রায় হয়েছে ।এই রায় শুনে বাংলার মুক্তিকামী জনতা যতটা না খুশি, তার চাইতে অনেক বেশি উদ্বিগ্ন ও শংকিত ।কারণ একটাই, এই রায় কার্যকর হবে কি না তা নিয়ে সন্দেহ ।আসামী পক্ষের আইনজীবীদের তাৎক্ষনিক প্রতিক্রিয়া এই সন্দেহ প্রবণতাকে বাড়িয়ে তুলেছে আরো কয়েকগুণ ।ব্যারিষ্টার রাজ্জাক, মাহবুব উদ্দিন খোকন সহ অনেকে বলতেছেন, সংবিধান অনুসারে এই রায়ের বিরুদ্ধে রিভিই(পুনর্বিবেচনা)করার সুযোগ রয়েছে এবং তারা এক মাসের ভিতরে এই রায়ের বিরুদ্ধে রিভিউ পিটিশন দাখিল করবেন ।ব্যারিষ্টার তুরিন আফরোজ বলেছেন, আপিল বিভাগের যে কোন রায়ে রিভিউ করার সুযোগ আছে তবে আদালত চাইলে রিভিউ আবেদন গ্রহণ বা প্রত্যাখান দুটোই করতে পারেন ।এমনকি আবেদন গৃহীত হলেও তা অল্প কয়েকদিনের ভিতরে নিষ্পত্তির মাধ্যমে চুড়ান্ত সিদ্ধান্ত দিয়ে দিতে পারেন ।অন্যদিকে রাষ্ট্রপক্ষ থেকে মাঝে মাঝে শুনা যাচ্ছে আশার বাণী ও খুশির খবর ।যেমন: ১। আইনমন্ত্রী ও এটর্নি জেনারেল বলেছেন, আপিল বিভাগের রায়ের বিরুদ্ধে রিভিউ করার সুযোগ থাকলেও আইসিটি এক্ট ১৯৭৩ এর আইনানুযায়ী রিভিউ পিটিশনের কোন সুযোগ নেই ।তবে অপরাধী দোষ স্বীকার করে রাষ্ট্রপতির কাছে প্রাণ ভিক্ষার আবেন করতে পারেন ।
২।আইন বিচার ও সংসদ বিষয়ক স্থায়ী কমিটির সভায়(বিশেষ অনুরোধে আইনমন্ত্রী ব্যারিষ্টার শফিক আহমেদও ঐ সভায় উপস্থিত ছিলেন) যুদ্ধাপরাধীদের ফাঁসির রায় দ্রুত কার্যকরের তাগিদ দেয়া হয়েছে ।
এদিকে গর্বিত, শংকিত ও আনন্দিত সাধারণ জনতার মাঝে চলছে আইন ও সংবিধান নিয়ে চুলচেরা বিশ্লেষণ ।কেউ বলছেন রিভিউ হবে, কেউ বলছেন হবে না, আবার কেউ বলছেন রিভিউ হলেও ৪৫ দিনের মধ্যে রায় কার্যকর করা সম্ভব হবে ।
যাইহোক, এবার দেখি আমাদের সংবিধান কী বলে?
সংবিধানের ১০৫ অনুচ্ছেদে (আপীল বিভাগ কর্তৃক রায় বা আদেশ পুনর্বিবেচনা) রয়েছে, সংসদের যে কোন আইনের বিধানাবলী-সাপেক্ষে এবং আপীল বিভাগ কর্তৃক প্রণীত যে কোন বিধি-সাপেক্ষে আপীল বিভাগের কোন ঘোষিত রায় বা প্রদত্ত আদেশ পুনর্বিবেচনার ক্ষমতা উক্ত বিভাগের ওপর থাকিবে।
তবে মানবতা বিরোধীদের বিষয়ে সংবিধানের ৪৭ (৩) অনুচ্ছেদে বলা হয়েছে, এই সংবিধানে যাহা বলা হইয়াছে, তাহা সত্ত্বেও গণহত্যাজনিত অপরাধ, মানবতা বিরোধী অপরাধ বা যুদ্ধাপরাধ এবং আন্তর্জাতিক আইনের অধীন অন্যান্য অপরাধের জন্য কোন সশস্ত্র বাহিনী বা প্রতিরক্ষা বাহিনী বা সহায়ক বাহিনীর সদস্য [ বা অন্য কোন ব্যক্তি, ব্যক্তি সমষ্টি বা সংগঠন] কিংবা যুদ্ধবন্দিকে আটক, ফৌজদারিতে সোপর্দ কিংবা দণ্ডদান করিবার বিধান-সংবলিত কোন আইন বা আইনের বিধান এই সংবিধানের কোন বিধানের সহিত অসামঞ্জস্য বা তাহার পরিপন্থি, এই কারণে বাতিল বা বেআইনি বলিয়া গণ্য হইবে না কিংবা কখনও বাতিল বা বেআইনি হইয়াছে বলিয়া গণ্য হইবে না।
এছাড়াও ৪৭ (ক) অনুচ্ছেদের (১) দফা মতে, যে ব্যক্তির ক্ষেত্রে এই সংবিধানের ৪৭ অনুচ্ছেদের (৩) দফায় বর্ণিত কোন আইন প্রযোজ্য হয়, সেই ব্যক্তির ক্ষেত্রে এই সংবিধানের ৩১ অনুচ্ছেদ, ৩৫ অনুচ্ছেদের (১) ও (৩) দফা এবং ৪৪ অনুচ্ছেদের অধীন নিশ্চয়কৃত অধিকারসমূহ প্রযোজ্য হইবে না।
(২) এই সংবিধানে যাহা বলা হইয়াছে, তাহা সত্ত্বেও যে ব্যক্তির ক্ষেত্রে এই সংবিধানের ৪৭ অনুচ্ছেদের (৩) দফায় বর্ণিত কোন আইন প্রযোজ্য হয়, এই সংবিধানের অধীন কোন প্রতিকারের জন্য সুপ্রিম কোর্টে আবেদন করিবার কোন অধিকার সেই ব্যক্তির থাকিবে না।
বিশেষ মতামত : সাধারণভাবে বিশ্লেষন করলে একথা দিনের আলোর মতই পরিস্কার যে, সংবিধানমতে এবং আইসিটি আইন অনুসারে এই রায়ের বিরুদ্ধে রিভিউ পিটিশন দাখিলের কোন সুযোগ নেই । তাছাড়া ট্রাইব্যুনাল আইনেও বলা আছে, ট্রাইব্যুনালের রায়ের বিরুদ্ধে কেবল আপিল বিভাগে আপিল করা যাবে।কোন রিভিউর কথা বলা হয়নি।
সুতারাং এ রায়ই চূড়ান্ত।
এরপরও সব সম্ভবের দেশ বাংলাদেশে নিশ্চিত করে কোন কিছুই বলা বা অনুমান করা সম্ভব নয় ।তবে আমরা আশা ও পূর্ণ বিশ্বাস রাখি যে, বর্তমান মহাজোট সরকারের আমলে সব বাধা বিপত্তি পেরিয়ে কয়েকটা রাজাকারের রায় দেয়া যখন সম্ভব হয়েছে তখন ফাঁসি কার্যকর করাও অবশ্যই সম্ভব হবে ইনশাআল্লাহ।
জয় বাংলা ।

