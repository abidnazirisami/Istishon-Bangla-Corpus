পুনরায় সূচনা!


অনেক দিন যাবৎ কিছু লিখি না! আসলে লেখার জন্য প্রয়োজনীয় উপকরন পাচ্ছিলাম না! খাতায় লিখতে ভাল লাগে না! কলম দিয়ে লিখতে খুবি কষ্ট লাগে! হাতের লেখা সুন্দর নয় বিধায় নিজের লেখা দেইখা নিজেই চেইত্তা উঠি, মন খারাপ হয়ে যায়!
লেখালেখি করার জন্য আমার কাছে মোবাইল ফোনই সর্বশ্রেষ্ঠ! হাতের লেখাও সুন্দর হয়, হাতও ব্যাথা করে না! আমার এই লেখালেখির জন্য প্রথমেই কৃতজ্ঞতা জানাই নকিয়ার ইলোপ কে! এই ভদ্রলোক আমাকে N5233 বানায়া দিসে!
আমি প্রথম লেখালেখি শুরু করি ইন্টারমিডিয়েটে থাকতে! 1st year এ ৬ বিষয়ে ৫ নম্বর পেয়ে (৫টা সাবজেক্টে পাইছি ০০, আর অফশনালে পাইছিলাম ৫ নাম্বার) লেখাপড়া ছাইরা দিছিলাম! তখন আমার আদর্শ ছিল কবি নজরুল ইসলাম! দুঃখু মিয়ার কোন একাডেমিক শিক্ষা ছিল না! এই বিষয়টাই ছিল আমার inspiration! ২-৪ দিন কবিতা লেখার চেষ্টা করতে না করতেই বাপের হাতে চর-থাপর খায়া আবারও কলেজে যাওয়া শুরু কইরা দিলাম! আমার বাপ আমাকে কাজী নজরুল হইতে দিল না! কিছুদিন পর নিজের স্কিল বুঝতে পারলাম! ডাইরী লিখতে শুরু করলাম! লিখতে ভালই লাগত! লিখা শেষ হলে মনটা অনেক হালকা লাগত! মন হালকা লাগাটাই ছিল আমার অনেক বড় প্রাপ্তি, অনেক বড় মুনাফা! যা কিছু লিখতাম, তা যখন পুনরায় পড়তাম (লিখার কয়েকদিন পর) তখন জীবলায় কামর দিতাম!!! আমি এগুলা কি লিখছি? কেউ দেখলে তো সর্বনাশ! তখনি ছিড়ে ফেলতাম, তারপর পুড়িয়েও ফেলতাম! এমন করে আমার অনেক লেখা (যেগুলো ছিল নিজের একান্ত কিছু কথা) আমি নিজেই ধংস করেছি!
এখন কিছুটা আফসোস হয়! নিজের দোষগুলো কেউ জানুক তা চাইতাম না বলেই লেখাগুলো মুছে ফেলেছিলাম! নিজের দোষ ধরতে পারা যে শ্রেষ্ঠতম গুন তখন বুঝতে পারি নাই! এখন বুঝতে পারি! এখন নিজের দোষকে বলতে, দোষ করার পর মানতে বিন্দুমাত্র বিলম্ব করি না! তবে, যেটা আমার মনের মধ্যে নাই, কল্পনায়ও নাই, সেই ধরনের কোন দোষ জোড় করে চাপায়া দিলে খুবই কষ্ট পাই!
আমি কল্পনা করতে ভালবাসতাম! গত ২ সপ্তাহ আগে ছাইরা (কল্পনা করা) দিসি, সামনে আবার ধরুম! কল্পনায় আমি অনেক লিখেছি! সেই লেখাগুলো যখন খাতার পৃষ্ঠায় বন্দি করতে চেষ্টা করতাম, হয়রান লাগত! আমি আলসেমিতে বিশ্বসেরা! আর তাই কল্পনার লেখাগুলো কল্পনায়ই মুছে গেছে!
পরিশেষে বলতে চাইঃ আমি এখন থেকে রেগুলার লিখব!

