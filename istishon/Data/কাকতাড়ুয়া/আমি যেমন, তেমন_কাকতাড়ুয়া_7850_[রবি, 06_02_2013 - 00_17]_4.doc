আমি যেমন, তেমন


 যদি আমাকে ভালোবাসো
আমি যেমন, তেমন ভালোবাসো।
আমার রাগকে ভালোবাসো, দুঃখকে
ভালোবাসো, কষ্টকে ভালোবাসো,
ভালোবাসো আমার হাসিকে।
আমি যেমন, তেমন ভালোবাসো
আমার ভালোলাগাকে ভালোবাসো,
আমাকে আমার মতো ভালোবাসো
আমার ভালোবাসাকে ভালোবাসো।।
এমন ভালোবাসো যাতে মেঘ
ঈর্ষান্বিত হয়ে বৃষ্টি ঝরায় ধরনীতে,
সমুদ্র ঢেউ তোলে বাতাসে, পাহাড়
স্তব্ধ হয়ে আসে তোমার ভালোবাসার
পানে চেয়ে।
আমি যেমন, তেমন ভালোবাসো
আমার মতো করে ভালোবাসো।
আমার সব কিছু নিয়েই
আমাকে ভালোবাসো।।

