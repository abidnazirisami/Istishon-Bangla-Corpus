একটু তাজা নিঃশ্বাস



কাগজ কলম হাতে নিয়ে বসে আছেন কবি!
চেতনার ক্যানভাস থেকে দিবেন শুধু একটু রং।
ঝলছে যাবে, বদলে যাবে সব চিত্রপট,
মুছে যাবে, ধুয়ে যাবে, জমে থাকা ধুলোর আস্তরন।
কবিতা পাবে মুক্তি, দীর্ঘ বন্দিশালা থেকে।
কাঁদবে কবিতা, যেমন কাঁদে বন্দিরা মুক্তির পর।
হঠাৎ ক্যানভাসটা আবার ঘোলা হয়ে যায়,
ধুলোর দল আকড়ে ধরতে চায় মুক্ত কবিতাকে!
কবি চান বাধা দিতে, তবু পারেন না।
পারবেন কি করে? নষ্ট কাগজ আর-
কালিহীন কলম দিয়ে যে মুক্তি পাবেনা কবিতা।

