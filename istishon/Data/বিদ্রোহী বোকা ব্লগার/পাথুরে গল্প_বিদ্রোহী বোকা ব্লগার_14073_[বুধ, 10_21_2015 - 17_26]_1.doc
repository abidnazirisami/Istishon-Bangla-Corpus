পাথুরে গল্প


“জীবন ছেড়ে কি পালানো যায় না কোনভাবে? সব জায়গায় এত ঝামেলা কেন? বাসায় ঝামেলা, বোনের ঝামেলা, ভাইয়ের ঝামেলা, বাবার কথা, মায়ের বকা, গালফ্রেন্ড এর প্যারা। এত কিছু চিন্তা করার পর, নিজের জন্য কি একটু সময় পাওয়া যায়?” ভাবছিল স্পন্দন। জীবনটা তার কাছে আর ভাল লাগছে না। নিজের কোন কাজ নিয়ে তার কোন আক্ষেপ ছিলনা কখনো। কিন্তু আজ কেন জানি নিজেকে তার খুব অসহায় মনে হচ্ছে। আর সাত আটটা ছেলের মত সে নয়। নিজের কল্পনার জগতটা একটু বেশী রঙিন তার। কেন হবে না? জীবনকে নিয়ে সে সবসময় বাজি ধরেছে। জিতেছে প্রতিবারই, হারতে হারতে জিতা। জগতটাই এমন যে, বিজয়ীর নাম সে লিখে রাখবে স্বর্নাক্ষরে। ধুয়ে মুছে ফেলবে বাকি সবকিছু। আর একজন জুয়ারীর চিন্তাটাই এরকম থাকে যে সে প্রতিবারই জিতবে। আর জীবন নিয়ে যে জুয়া খেলে, তার অভিধানে তো পরাজয় বলে কিছু নেই। কিন্তু পানির মত সহজ বাস্তবতা বলে, প্রতিবার জুয়া জিতা যায়না।
স্পন্দনের বয়স চব্বিশ। আঠারো বছর বয়স পর্যন্ত সে কোনবারই হারেনি। আর আঠারো থাকে চব্বিশ এই সময়ে সে বাজি হেরেই চলেছে। তবে এবার বিপরীত। জিততে জিততে হারা। যেই পরাজয় সহ্য করার মত ক্ষমতা খুব কম মানুষেরই থাকে। আর পরাজয়টা যদি হয় নিজের ভুলের জন্য, তবে তা গ্রহন করতে পারে কয়জন? স্পন্দনেরও সেই ক্ষমতাটা নেই। ছোটবেলা থেকেই তার ইচ্ছা এমন কোন কাজ করা যাতে এই ধরীত্রী তাকে ভুলে যাবেনা কখনও। দেশের সীমা ছাড়িয়ে, কালকে অতিক্রম করে সে হবে কালজয়ী। কিন্তু সে তো হেরেই যাচ্ছে। আর তার উপর চেপে বসেছে অনেকগুলো ঋণের বোঝা। না অর্থের ঋণ নয়, সম্পর্কের ঋণ। যা সারা জীবনেও শোধ হবে কিনা, কে জানে? আর এত পিছুটানকে সরিয়ে সে কি তার লক্ষে পৌছাতে পারবে? তবে এখন স্পন্দনকে যে জিনিসটা বেশী কষ্ট দিচ্ছে তা হল, তার সহনশীলতা এখন শূন্যেরও অনেক নিচে অবস্থান করছে।
ভাবতে ভাবতে রাস্তা দিয়ে হেটে চলেছে স্পন্দন। একটু বিশ্রাম দরকার তার। তাই বসে পরল ফুটপাটের উপর। একটা পাথর কুড়িয়ে নিয়ে কিছুক্ষণ এক হাত থেকে অন্য হাতে নিয়ে চলেছে। ঘড়ি দেখল স্পন্দন। রাত দশটা, এইসময়টায় এই রাস্তাটা খুবই ফাকা থাকে। আর নির্জনতাই দরকার এখন স্পন্দনের জন্য। বাসায় জেতে হবে। তাই পাথরটাকে ছুড়ে মারতে গেল সে। ঠিক তখনই কে যেন বলে উঠল, “ আমাকে ছুড়লে তোমার কি লাভ হবে?” একটু অবাক হল স্পন্দন। আশেপাশে আবার ভাল করে দেখে নিল সে। না কেউই তো নেই। তাহলে কে কথা বলল? মনের ভুল হতে পারে। তাই সে আবার পাথরটা ছুড়ে ফেলার চেষ্টা করল।
“ভয় পেয় না। আর আমাকে ছুড়ে ফেললে কি জুয়া জিতা যায় জুয়ারী।”
স্পন্দনঃ “কে? কে কথা বলে?” এতক্ষন ভয় না পেলেও স্পন্দন এখন কিছুটা ভয় পাচ্ছে।
“এত ভয় কেন তোমার? তুমি তো জুয়ারী, তোমার কিও ভয় পেলে চলে?”
স্পন্দনঃ “আমি ভয় পাচ্ছি না। আর তুমি কে?”
“এখনও বুজতে পারছ না আমি কে? আমি তোমার হাতে থাকা সেই বস্তু যাকে তোমরা সভ্য জাতি পাথড় বলে ডাক।”
অনেক সময় বেশী চিন্তা করলে মানুষ ভ্রম দেখে। স্পন্দনও কি তাই দেখছে কিনা, তা সে ভাবছে। তবু সে বলল, “তুমি তো জড় বস্তু। তুমি কথা বলবে কি করে? আর যদি কোন দৈববলে তা বলতেও পার, তা তো আমার শুনতে পারার কথা না।”
পাথড়ঃ “(হাসি) এত সভ্য, এত উন্নত দাবী কর নিজেদের আর সামান্য এই জিনিসটাই পারনা করতে? যাক, ওটা তোমার দোষ না। আর জুয়া খেললেই তো সব হয় না। মাঝে মাঝে নিজের কথা বাদ দিয়ে আশেপাশের সব জিনিস নিয়ে একটু চিন্তা ভাবনা করো।”
স্পন্দনঃ “আমি আসলে জানিনা আমার কি হয়েছে আজ। আমি নাকি একটা পাথড়ের সাথে কথা বলছি, আর সেই পাথড় আমাকে নানা রকমের উপদেশ দিয়ে যাচ্ছে, হাহ।”
পাথড়ঃ “এই হল তোমাদের খুব বড় একটা সমস্যা। তোমরা নিজেদের এত বেশী বড়, উন্নত আর সভ্য বলে মনে কর যে অন্য কারো ভাল কথা, তোমাদের কাছে ভাল লাগে না।”
স্পন্দনঃ “ মানে কি? আমার একটা পাথড়ের কাছ থেকে শিখতে হবে, কিভাবে কি করা যায়। আর ভাল কথা তুমি কথায় কথায় এত সভ্য শব্দটা ব্যাবহার করছো কেন? কি মানুষকে সভ্য জাতি মনে হয়না?”
পাথড়ঃ “ (হাসি) কিছু মনে করো না, তোমরা যে কেমন সভ্য জাতি তা তোমার কথা শুনেই বুঝা যাচ্ছে।”
স্পন্দনঃ “মানে কি?”
পাথড়ঃ “ মানে কিছুই না। তোমার কি একটু সময় হবে? তাহলে মাথা ঠান্ডা করে বস। অনেকদিন পর আজ কারো সাথে কথা বলতে খুব ইচ্ছে করছে। আর কেন জানি মনে হচ্ছে তুমি আমার কথা শুনবে।”
ঘড়ি দেখল স্পন্দন। রাত দশটা বেজে পাঁচ। আর কিছুক্ষন বসাই যায়। এমনেতেই সে বাসায় ফিরে রাত সাড়ে দশটার পর।
স্পন্দনঃ “বল কি বলবে?”
পাথড়ঃ “ তুমি বলছিলে কেন আমি বারবার সভ্য কথাটা ব্যাবহার করছি? তার আগে তোমাকে একটা কথা জিজ্ঞাসা করি। বলতো সভ্যতার সুত্রপাত কোথা থেকে, মানে কখন থেকে হল?”
স্পন্দনঃ “কখন থেকে আবার? মানুষ যখন আগুন জ্বালাতে শিখে তখন থেকে।”
পাথড়ঃ “হুম, আর মানুষ প্রথম আগুন জ্বালায় আমার মতই দুইটি পাথড়কে দিয়ে। তারমানে, তোমাদের সভ্যতার বিকাশে আমাদের অনেক অবদান আছে। কি নেই?”
স্পন্দনঃ “হ্যাঁ আছে। কিন্তু এই জন্যই তুমি কি আমাদের বারবার সভ্য বলে নিজের সত্তার উপস্থিতি জানান দিচ্ছ?”
পাথড়ঃ “জুয়ারী, জুয়া খেলতে খেলতে তুমি আজ সবাইকে নিজের মত ভাবতে শুরু করেছ। আর ভাবছ, সবাই তোমার মত খালি নিজের উপস্থিতি প্রমান করতে চায়। শুন তোমাকে কেউ যদি মনে রাখে তবে তা তোমার কাজের জন্য, তোমার এইসব ফালতু জুয়ার জন্য নয়।”
স্পন্দনঃ “বুজলাম, তারপর?”
পাথড়ঃ “রাগ করো না। আজ তোমরা তো সভ্যতার ক্রমবিকাশে অনেক বেশী উন্নত, আরো অনেক সভ্য তাইনা?”
স্পন্দনঃ “হুম। কি বলতে চাচ্ছ তা দ্রুত বল। এইসব ভনিতা আর ভাল লাগছে না।”
পাথড়ঃ “ তোমরা সভ্য হয়ে আজ কি করছ বলতো? আমার মত পাথড় দিয়ে তোমার মতই সভ্য, হয়তোবা তোমার থেকে উন্নত কোন একজন মানুষকে ঢিল মারছ। আর কখন মারছ? যখন সে তোমাদের সবার ভালোর জন্য কথা বলছে। রাজা প্রজা নামে দুই সত্তা তৈরী করে রেখেছ নিজেদের মাঝে। কেন? নিজেদের আরো বেশী সভ্য প্রমান করার জন্য? তোমরা এই পৃথিবীতে থাক। অথচ, তোমাদের ভাবটা এমন যে তোমরা সমগ্র বিশ্ব কিনে রেখেছ। আর নিজেদের সামান্য জৈবিক চাহিদাকে মেটাবার জন্য তোমরা কতটা নিচে নামতে পারো তা নাহয় আর নাই বললাম। কিসের দম্ভ তোমাদের এত? কি করেছ এই পৃথিবীকে সুন্দর করার জন্য, আর এখন কি করছ? কেন নিজেকে নিয়েই সব সময় ভাব? কেন পারোনা তোমার বানানো আলিশান প্রাসাদের পাশে শুয়ে থাকা মানুষটা একটু খোজ নিতে? কেন পারনা খেটে খাওয়া মানুষটার সাথে একটু ভাল করে কথা বলতে? তোমরা নাকি সভ্য, আসলেই কি তাই? তোমাদের বানানো সভ্যতার ক্রমবিকাশের সাথে সাথে তোমরা কতটা সভ্য?”
“স্পন্দন, ওঠ বাবা। আর কত ঘুমাবি? অনেক তো হল, এখন তো ওঠ। ঘরে কোন কিছুই নেই। বাজারে যেতে হবে না?” বলছিলেন স্পন্দনের মা। উঠে বসেছে স্পন্দন।
স্পন্দনঃ “মা, একটা প্রশ্ন করি?”
“এই সকাল বেলা আবার কি হল তোর? আচ্ছা কর।”
স্পন্দনঃ “আমাদের বানানো সভ্যতার ক্রমবিকাশের সাথে সাথে আমরা কতটা সভ্য?” 
-সমাপ্ত-

