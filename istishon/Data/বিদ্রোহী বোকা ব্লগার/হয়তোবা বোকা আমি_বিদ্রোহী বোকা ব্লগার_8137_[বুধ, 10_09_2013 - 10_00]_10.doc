হয়তোবা বোকা আমি


 হতাশার মাঝে খুঁজি আশার আলো!
লোকে বলে, “বোকা তুমি, নির্বোধ কোথাকার!”
হেসে বলি আমি, “হয়তোবা তাই-
বোকা বলেই তো হাসি নির্লজ্জের মত।”
দুঃখের মাঝে সুখ খোঁজা; বোকাদেরই কাজ।
যখন দৃপ্ত কণ্ঠে বলি, “এদেশ আমার,
বুকের শেষ রক্ত দিয়ে করব তাকে ধন্য।”
মানুষ বলে তখন, “পাগল তুমি,
যাদের জন্য করছ এই কাজ-
তারা কী দেবে তোমায় বল?”
আমি বলি “হয়তোবা তাই-
পাগল আমি, মাতাল আমি,
কখনোবা নেশাখোর, তবু ভাল।”
লোকে বলে, “বোকা তুমি, বুজবেনা
তোমায় নিয়ে হচ্ছে কত খেলা!”
আমি বলি “হয়তোবা তাই।
তবে মশাই, এই খেলায় পাচ্ছি-
ভীষণ মজা আমি, জানি জানি
আর বলতে হবেনা, বোকা আমি।
বোকাই থাকতে চাই।”

