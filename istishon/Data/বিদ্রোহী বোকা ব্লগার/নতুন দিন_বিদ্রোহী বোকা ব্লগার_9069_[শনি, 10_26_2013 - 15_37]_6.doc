নতুন দিন


 রঙিন পালে লাগলো হাওয়া
দেখা দিলো নতুন আশা।
স্বপ্ন বুঝি হল সফল
দুঃখ এবার দেখলো মরন।
হাসি ফোটে সবার মুখে
শান্তি নামে ধরিত্রিতলে।
বিশ্ব সুখের বারতা বুঝি
এল আবার ঘুরে ঘুরে।
দুঃখ সুখ এখন তাই
সবাই করে ভাগাভাগি।
এই নিয়ে হচ্ছে আবার
হচ্ছে শুধু মাতামাতি।
দিন রাতের খেলা চলে
মাঝে মাঝে স্বপ্ন ভাঙ্গে।
আজব দেশের আজব কথা
শুনতে কতই মজা লাগে।
ভাবছি এসব, করছিনা তো
তেমন কোন কাজ।
দুর্নীতি, শোষণ, অন্যায় এ
দেশটা তাই ভরেছে আজ।
রক্তে যদি থাকতো সবার
এক বিন্দু স্বদেশপ্রেম
এমন করে ধ্বংস হতে
চাইতো নাতো কেউ আরেকবার।
মুক্তি নাকি মিলছে মোদের
একাত্তুরের যুদ্ধে।
শান্তি কোথায়? ধ্বংস এখন
সকলেরই জীবনে।
সুখ চাই সবাই আমরা
কষ্ট কভু নয় তো।
কেমন করে পাব এসব?
কি তার প্রতিকার?
অন্ধকারে হাতরে বেরাই
পাইনা কোন কূল কিনার।
নিজের মাঝে সুখ আছে
নিজের মাঝেই দুঃখ।
মানুষ হলে তবেই পাবে
অনাবিল আনন্দ।
 বিদ্রোহী বোকা ব্লগার
(১৪-০৬-১০ ইং)

