কে আমি _


লালনের আমি ভালোই ভক্ত। “লালন শাহ” কে আমার এই এই জন্য আরও বেশী ভাল লাগে কারন আমি “শিল্প ও সাহিত্য” বলতে যা বুঝি, লালন শাহ তা পূর্ণ করে অনেক উপরে গেছেন। “শিল্প ও সাহিত্য” তৈরি হয় মানুষের সবচেয়ে বড় কারখানা “মন” থেকে। আর মানুষ যখন মন থেকে কিছু বলে, তখন তা একটা উদ্দেশ্য আর বিধেয় নিয়েই বলেন। তবে তা সকলের পক্ষে বোঝা সম্ভব হয় না। যা হোক, যেটা বলছিলাম সেই লালনের কথাই ফেরত আসা যাক। লালনের একটা গান আমি প্রায়ই গেয়ে থাকি। গানটা হল, “তোমার ঘরে বাস করে কয়জনা?/ও মন জাননা”। আসাধারন লাগে গানটা। কিন্তু গানটার অর্থ কি আমারা আসলেই বুঝি? বুঝলেই কি আমারা চিন্তা করি? আমার মতে, গানটা দ্বারা বুঝানো হয়াছে যে আমি বা আপনি আসলে কোন একক মানুষ না।আপনার বা আমার ভিতরে বাস করছে আনেক গুলো মানুষ। একটু অদ্ভুৎ লাগতে পারে কথাগুলো। বলতে পারেন আমি কি উন্মাদ কিনা? না, আমি ঠান্ডা মাথায় কথাগুলো বলছি। আমার মতে আপনি মানুষ এক এবং আপনার দেহ একটি। কিন্তু আপনার ভিতরে বাস করছে হাজারো মানুষ। আপনি এক জায়গায় ছাত্র, কোথাও শিক্ষক, কোথাও মা, কোথাও বাবা, কোথাও সন্তান, কোথাও ভালো বা মন্দ। অর্থাৎ, আমার দেহ একটি হলেও আমি ভিন্ন জায়গায় ভিন্ন সত্তা নিয়ে বিরাজ করি। এত সত্তার ভিতরে মাঝে মাঝে কি আমি নিজেকে হারিয়ে ফেলি? তাহলে আসলে আমি কে?
প্রবন্ধের নাম আমি লিখেছি, “কে আমি?” স্বভাবতই প্রশ্ন আস্তে পারে কেন এসব উল্টো পাল্টা কথার শুরুতে কেন এই নাম? আমার মতে, আজ আমরা আমাদের চারপাশে যা কিছু দেখি, যত ঘটনা, যত পরিক্রমা আমাদের চারপাশে ঘটে তা আমই বা আপনি অথবা আমাদের সম্মিলিত প্রচেষ্টা বা অপচেষ্টার প্রয়াশ। আমাদের সমাজ ব্যাবস্থা আজ ঘুনে ধরে গেছে। তাহলে আমরা যদি তা পরিবর্তন করতে চাই তবে আগে আমাদের নিজেদের পরিবর্তন করতে হবে। (এতক্ষণ পর্যন্ত আমই জা লিখেছি তা যদি সথিক মনে করে থাকেন তবে প্লীজ লেখাটা পরে জান। অন্যথায় এটা বাদ দিয়ে অন্য কিছু করুন। কারন আপনাদের সময়েরও অনেক দাম আছে।) তো যা বলছিলাম, আমাদের সমাজ পরিবর্তনের কথা। এটা যদি করতে চাই তবে আগে আমাদের জানতে হবে সমাজ কি? সমাজ কে ? এটা কিভাবে তৈরী হয়? সমাজ হল, আমি, আপনি আর আমাদের সমষ্টি। আমরাই সমাজ, আমরাই পাড়া, আমরাই থানা, উপজেলা, জেলা, বিভাগ, দেশ, তথা বিশ্ব। তাই সমাজের পরিবর্তন আর জাতি হিশেবে আমাদের উন্নত করতে হলে আমাদের আগে বুজতে হবে যে, আমি কি?
লালনের কথায় ফিরে আসি, তার মতে আমার ভিতরে হাজার সত্তা বিদ্যমান। তবে আমি এত সত্তা নিয়ে চিন্তা করবো না। প্রমথ চৌধুরী তার কোন এক প্রবন্ধে বলেছিলেন, মানুষের ভিতরে দুই সত্তা থাকে। একটি হোল “মানবসত্তা” আর অন্যটি হল “পশুসত্তা”। এই দুই সত্তা কি তা আমরা সকলেই জানি। শুধুমাত্র দুই নম্বার সত্তা থাকলে তাকে জীব বলা চলে। মানুষ বলা চলে না। তাহলে মানুষ হতে হলে আগে আমদের মধ্যে এই “মানবসত্তা” নিয়ে আসতে হবে। “মানবসত্তা” কি তা সকলেই জানেন আশা করি। আগেই বলেছি, আজ সমাজে যে পরিমানে অন্যায় বেড়েছে তা থামাতে হলে প্রয়োজন আমাদের নিজেদের চেনা। তাই আমার মতে এটাই শেষ্ঠ সময়, নিজেকে জিজ্ঞাসা করার “কে আমি?”

