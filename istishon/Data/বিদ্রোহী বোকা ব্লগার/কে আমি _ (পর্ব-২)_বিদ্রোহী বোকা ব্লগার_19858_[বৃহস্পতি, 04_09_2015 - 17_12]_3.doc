কে আমি _ (পর্ব-২)


“একক/ অদ্বিতীয়” শব্দটির সাথে আমরা খুবই পরিচিত। রাস্তাঘাট থেকে শুরু করে স্কুল, কলেজ আর খেলার মাঠ সব জায়গায় আমরা এই শব্দটা শুনে থাকি। সবচেয়ে বেশী শুনি, এই শব্দের ইংরেজীটি। আর তা হল, unique. এখন আসি “একক/ অদ্বিতীয়” শব্দটি দ্বারা আমরা কি বুঝে থাকি? আমরা এই একক/ অদ্বিতীয় শব্দটির দ্বারা এমন কোন কাজ বা এমন কোন জিনিস/বস্তুকে বুঝে থাকি যা শুধুমাত্র ওই ব্যাক্তি বা বস্তু ব্যাতিত অন্য কোথাও সহজে পাওয়া যায় না। আমার লেখা “কে আমি?” প্রবন্ধের যদি প্রথম পর্ব আপনি পড়ে থাকেন এবং আমার কথা যদি আপনার কাছে যুক্তিযুক্ত মনে হয়, তবে আমার ধারনা আপনি নিজেকে এর মধ্যে প্রশ্ন করে থাকবেন যে আপনি আসলে কে? আপনার যদি মনে হয়ে থাকে যে মানুষ হিসেবে আপনার কিছু মানবিক দায়িত্ব আছে, তবে তা পুরণ করার আগে আমি আপনাকে আরও একটি বিষয়ে চিন্তা করতে অনুরোধ করব। (আমি আপনাকে ছোট বা তাছিল্য করার জন্য কোন কিছু লিখছি না। যদি আপনার এরকম মনে হয়, তবে আমায় ক্ষমা করে আর বাকিটুকু পরবেন না প্লীজ।)যা লিখছিলাম সেই কথায় ফিরে যাই।
আমি এখন যা বলব, তার সাথে ৬০% মানুষ সহমত প্রকাশ করবেন না। তবু বলি। আমার মতে আমি, আপনি বা আমরা সবাই “একক/ অদ্বিতীয়”। আপনার মনে প্রশ্ন জন্মাচ্ছে যে, আমি এটা কি বললাম? আমি কি সজ্ঞানে এই কথাটি বললাম কিনা? উত্তরটি হল- হ্যাঁ, আমি জেনেবুঝেই এই কথা বলেছি। তাহলে কিভাবে আমরা “একক/অদ্বিতীয়?” ভাল প্রশ্ন। বিজ্ঞানীরা একটি জরিপ করে দেখেছেন যে, প্রায় ১,০০,০০০ মানুষের মধ্যে দুই জন মানুষের হাতের রেখায়(fingerprint) মিল পাওয়া যায়(সম্ভাবনা যদিও খুব কম)। তাহলে দেখা যাচ্ছে একজন থেকে আর একজন মানুষ ভালোই আলাদা। তবে এই বিষয়টি শুধু এখানেই সীমাবদ্ধ নয়। আগের লেখায় বলেছিলাম যে, মানুষের সবচেয়ে বড় কারখানা হচ্ছে তার “মন”। এই “মন” জিনিসটি হল- কিছু চিন্তা চেতনার সমষ্টি। আর সবচেয়ে মজার ব্যাপার হল এই “মনের” দিক থেকে একজন মানুষের সাথে আর একজন মানুষের আকাশ পাতাল ব্যাবধান। আরও মজার বিষয় হল যে, প্রতিটি মানুষ একি ঘটনা- এক একজন একেকভাবে দেখেন। এর আরও বাস্তব উদাহরন পাবেন আপনার বন্ধু বান্ধবের মধ্য। তারপরও আপনি বলতে পারেন, “আমার চিন্তার সাথে তো অনেকের চিন্তা মিলে যায়, তবে আমি কিভাবে একক হলাম?” তবু আমি বলব, আপনি/আমি একক! কিভাবে তাই তো? আপনার মাঝে এমন কোন গুণ (ভাল) লুকিয়ে আছে যা একক। কি অবাক লাগছে? না, আসলেই আছে। আপনাকে তৈরী করা হয়েছে এইভাবেই। আপনি হয়ত ভাল গান গাইতে পারেন/ নাচতে পারেন/ লিখতে পারেন/ খেলতে পারেন। কিন্তু আপনি হয়ত খুজে পাচ্ছেন না যে আপনার একক গুনটি(ভাল) কি? কেন পাচ্ছেন না? তারও নিশ্চই একটি কারন আছে। হ্যাঁ, এর মধ্যে সামাজিক বাধাও জড়িত আছে। তবে সবচেয়ে বড় যে বাধা তা হল, আপনি এভাবে চিন্তা করছেন না। একটু অন্য কথায় আসি। এক বড় ভাইয়ের সাথে কিছুদিন আগে কথা বলছিলাম। বিষয় ছিল, “বিজ্ঞানী আইনস্টান/নিউটন কিভাবে এত কিছু আবিষ্কার করেছিলেন?” তার সবচেয়ে সহজ উত্তর হল, তারা এটা নিয়ে ভাবতেন তাই। মানুষের মস্তিক এমন একটি জিনিস যাকে আপনি যত কাজ করাবেন তার ক্ষমতা তত বাড়বে। কিন্তু আমরা কি তাই করি? করি না। আসুন ভাবি, “আমাদের একক গুণটি(ভাল) কী?” এবং তা নিয়ে কাজ করি। কারন, আমার আপনার সবার এইসব একক গুনের সমারহ যখন ঘটবে তখন এই দেশের তথা বিশ্বের চেহারা/ছবি বদলে যাবে এবং ধরীত্রী হবে মর্তের স্বর্গ।

