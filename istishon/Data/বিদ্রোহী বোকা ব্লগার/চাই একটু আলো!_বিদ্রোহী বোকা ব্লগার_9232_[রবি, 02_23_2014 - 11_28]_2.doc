চাই একটু আলো!


চারদিকে অন্ধকার!! নিকষ কালো অন্ধকার। কোথাও একটুও আলো নেই। এই অন্ধকারের মাঝে আলো যেন আজ রুপকথা। আর সেই রুপকথার খোজেই আমি হেটে চলছি। মাথায় অনেকগুলো প্রশ্ন ঘুরপাক খাচ্ছে। কে আমি? কেন এই অন্ধকারের মাঝে আলো খুজছি? সময়টা এখন কত? আর কতক্ষণ থাকবে এই আঁধার? আদৌও কি পাবো সেই রুপকথার দেখা? প্রশ্নগুলোর উত্তর আমার জানা নেই। জানা নেই বলেই হয়তোবা বোকার মত আমি এই অন্ধকারের মাঝে আলো খুঁজছি। অন্ধকারে হাটতে হাটতে এসব অবান্তর কথা মনে হচ্ছে। আসলেই কি তাই! আচ্ছা, আমি ছাড়া বাকিরা সবাই কই? তারা কেন আলো খুজছে না? নাকি আমার চোখটাই অন্ধ হয়ে গেল! জানিনা আমি, জানতে চাইও না। শুধু চাই একটু আলো। আর কতক্ষণ হাটবো? জানা নেই আমার। ঐ দূরে কি দেখা যায়? ভুল দেখছি না তো? না, আলোই তো মনে হচ্ছে। এদিকেই তো এগিয়ে আসছে। দেরী করা যাবে না, তাড়াতাড়ি হাটতে হবে। পা গুলোও কেমন যেন অবশ হয়ে আসছে। একী! আলোটা কমে যাচ্ছে কেন? না, চলে যেও না!
পারলাম না আবার। ক্রমশ কমে যাচ্ছে আলোটা। শেষটুকুও কি পাবো? পারলাম না, আবারও পারলাম না। শেষই হয়ে গেল আলোটা। আর কতদিন এভাবে চলবে? আর কত হাটবো আমি! পা গুলো তো আর চলতে চায় না। চায় একটু বিশ্রাম। চোখগুলো তো আর মানতে পারছে না। এত আঁধার কেন? এভাবেই কি চলতে থাকবে সব সময়, শুধু হাটতে থাকবো আমি। কে! কে ডাকল আময়? একী! এত আলো কেন? এই আঁধারের মাঝে এত আলো এল কোথা থেকে? না এতো আলো নয়, মনে হচ্ছে ফুলকি। আগুনের ফুলকি! তবে কি আমার আশা পূর্ণ হবে? জানিনা আমি, সত্যিই জানিনা!

