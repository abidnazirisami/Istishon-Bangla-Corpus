এশিয়া কাপ ও বাংলার মাটিতে পাকিস্তানি পতাকার উড়নো নিয়ে কিছু কথা। 


 এশিয়া কাপ শুরু হচ্ছে আজকে থেকে। এতে অংশগ্রহন করছে বাংলাদেশ, ভারত, পাকিস্তান, শ্রীলংকা এবং নতুন অন্তর্ভুক্তি নিয়েছে আফগানিস্তান। জমজমাট লড়াই হবে এতে কোন সন্দেহ নেই। বাংলাদেশ ফর্মে নেই তবুও আশা করছি ভালো করবে আমারদেশ। দোয়া রইল বাংলাদেশ টিমের প্রতি। 
গতবার টিভির পর্দায় অথবা খেলার মাঠে সরাসরি হয়ত দেখেছেন যে অনেকের হাতেই পাকিস্তানের পতাকা। সবাই হয়ত মনে করছিল এরা পাকিস্তানের নাগরিক। দেশকে সমর্থন দেয়ার জন্য সুদূর পাকিস্তান থেকে উড়ে এসেছে। কিন্তু না এরা পাকিস্তানের না এরা বাংলাদেশি। গতবার পাকিস্তানের জার্সি গায়ে দেয়া এক বাংলাদেশি কে জিজ্ঞাসা করলাম পাকিস্তানের সাথে আমাদের যা হয়েছে তারপরেও তাদের পতাকা সংবলিত জার্সি গায়ে দিতে আপনার লজ্জা লাগলো না। উনি আমাকে অবাক করে উত্তর দেয়, খেলার সাথে এগুলো জড়িয়ে লাভ কি। আমি বললাম, আপনি খেলার সাথে পতাকা জড়াচ্ছেন কেন। যে পতাকা ছাড়ানোর জন্য এতকিছু করল আমার বাংলা মায়ের দামাল সন্তানেরা সেই পতাকা আপনি বুকের মাঝখানে রেখেছেন। উনি আমার কথার জবাব না দিয়ে চলে গেলেন আর যাওয়ার সময় বলে গেলেন পাগল কোথাকার। তবুও ভাগ্যিস মালাউন বা ভারতদালাল বলে গালি দেন নাই। 
অনেক মেয়েকে দেখি প্ল্যাকার্ড বা ফেইসবুকে স্ট্যাটাস দেয়, হেই আফ্রিদি উইল ইয়ু মেরি মি!! হুম একজনের খেলা ভালো লাগতেই পারে সেটা কিছু দোষের না। সেটা পাকিস্তানি হউক বা ভারতীয়। কিন্তু বিয়ে করার প্রস্তাব দেয়ার আগে এই লাইনগুলার দিকে চোখবুলান, " চারদিকে থম থমে পরিবেশ। আতঙ্ক আর ভয়। একটু সামনে গিয়ে দেখলাম লাশ আর লাশ। মেয়েদের অধিকাংশ লাশই ছিল নগ্ন কিংবা অর্ধনগ্ন অবস্তায়। বুঝা গেল তাদের প্রথমে পাশবিক ভাবে ধর্ষণ করে হত্যা করা হয়েছে।
অনেকেই বলেন মুসলমান মুসলমান ভাই ভাই। সত্যই। কিন্তু যারা ভাই হতে চাইনি তাদের আপনি জোর করে ভাই বানাবেন কেন।আপনি এখন চিন্তা করেন আপনারা ভাই ভাই কিন্তু তারা ৪৭ এর পর থেকেই আমাদের ভাই তো দূরের কথা শত্রু থেকে বেশি কিছু ভেবেছিল। আর এবার যারা ভারতকে সমর্থন দিবেন তারা সমর্থন দেয়ার আগে গুনডে মুভির প্রথম ১১ মিনিটের উপর চোখ রাখবেন। 
যাইহোক আমার মত যারা শুধু বাংলাদেশকে সমর্থন দিবেন তারা দোয়া করবেন যাতে আমাদের টাইগার রা আবারো আমাদের খুশির কান্নায় ভাসাতে পারেন। কাঁদার অপেক্ষায় থাকলাম। গো টাইগারস গো।

