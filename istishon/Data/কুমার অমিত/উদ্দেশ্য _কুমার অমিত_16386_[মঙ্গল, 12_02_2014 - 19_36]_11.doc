উদ্দেশ্য 


ছোট্ট একটি গ্রামের পাশ দিয়ে বয়ে চলেছে ছোট্ট একটি খাল। মনে হবে খালটি গ্রামের সব বাড়িকে একসুতায় বেঁধে দিয়েছে। এই গ্রামেরই পশ্চিম পাশে বিধেন মন্ডলের চায়ের দোকান , একমাত্র চায়ের দোকান বলে ছেলেবুড়োদের ভীর সবসময় একটু বেশী থাকে। দোকানের অপরপাশে মসজিদ , আর মসজিদ থেকে আট কিংবা নয় কদম হাটলেই গ্রামের একমাত্র মন্দির , ছোট মন্দির তবে অনেক পুরনো । বয়স্কলোক এই মন্দির সম্পর্কে কিছু রহস্য তৈরি করে দিয়ে গেছেন যা এখনো বিদ্যমান। গ্রামে হিন্দুবাড়ির সংখ্যা গোটা বিশেক এর বেশী হবে না।
বিধেন মণ্ডলের দোকানে আজ একটু বেশীই ভীর । ইউনিয়ন পরিষদের মেম্বার তার দলবল নিয়ে এসেছে । আওয়াজ করে চা খাওয়ার স্বভাব মনির মেম্বারের , মাঝে মাঝে হাকডাক দেন বিধু বিধু । তিনি বিধেন কে বিধু বিধু বলেই ডাকেন।
কিরে বিধু এখন তো মনে হচ্ছে বেশ আছিস !
বিধেন একটু লজ্জা পেয়ে বলল এইতো দাদা ভগবান ভালো রেখেছেন।
মেম্বার উচ্চস্বরে হেসে হেসে বললেন , তোর ভগবান ভালো রেখেছেন , আমরা কিছু করি নি ! হা হা হা ।
বিধেন ঠিক বুঝে উঠতে পারলেন না এখানে হাঁসার কি হল।
মনির মেম্বার চলে গেল , বিধেন দোকান বন্ধ করে মন্দিরের দিকে রওনা হল । আজকে মন্দিরে মিটিং আছে নগরকীর্তন নিয়ে। নগরকীর্তন হল রাস্তায় ঘুরে নামকীর্তন করা ।এটাকে অনেকে সংস্কৃতি বললেও হিন্দুরা আচার বলে মানে ।
বিঁধেনের বাড়িটা আজ একটু মড়া মড়া লাগছে । জুয়ান বৃদ্ধ সবাই গেছে আলোচনায় । শুধু বিঁধেনের চৌদ্দবছরের ছেলে সন্দীপ যায় নি , তার এইসব মিটিং ফিটিং বিরক্ত লাগে। সে অসময়ে পেয়ারা গাছের কলম করায় ব্যাস্ত।
বিঁধেনের মেয়ে এসে বলল , দাদা যাবি না ?
সন্দীপ পিছে ফিরে এমনভাবে তাকালো যেন তার বোন মহাবিরক্তকর কোন কাজ করে ফেলেছে। সে মেজাজ সামলিয়ে বলল , না যাবো । আর তুই এখান থেকে যা , আমি কাজ করছি।
দাদা বৌঠান বলল , মিটিং শেষে নাকি খিচুড়ি আর লাবড়া আছে ।
এবার সন্দীপ সহাস্যে বলে উঠলো , সত্যি সত্যি বৌঠান বলেছে নাকি তোর বানানো ?
ঠাকুর দিব্যি সত্য সত্য সত্য।
সন্দীপ বোন থেকে বিদায় নিয়ে সোজা মন্দিরের উদ্দেশ্য হাটা শুরু করলো। কিছু মানুষ কিছু জিনিসে আসক্ত যেমন সন্দীপ খিচুড়িতে । হা হা হা ।
নগরকীর্তন নিয়ে বৈঠক জমে উঠেছে । উপস্থিতের মধ্যে সবচেয়ে প্রবীণ রামলাল দত্ত বললেন তাহলে তোমরা কালথেকেই নেমে পর । সবাই উঠবে ঠিক এমনসময় একটি দলবল হাজির হল বৈঠক এর সামনে। দলবলের মধ্যে মসজিদের ইমামও আছেন। কিন্তু তার কাচুমাচু ভঙ্গি দেখে বোঝা গেল তাকে এখানে জোর করে আনা হয়েছে। দলবল থেকে থেকে একজন বলল , কি ইমাম সাহেব কিছু বলেন না কেন । এবার ইমাম সাহেব ভাঙ্গা ভাঙ্গা গলায় বললেন , এবার তোমাদের কীর্তন করা হবে না , মুসল্লিদের নামাজ পড়ায় ব্যাঘাত ঘটে।
বিঁধেন ইমাম সাহেবের সামনে গিয়ে বিনীত ভঙ্গিতে বললেন , কিন্তু হুজুর আমরা তো নামাজের পরেই কীর্তন করবো ।
ভীরের মধ্যে একজন সামনে এসে বিঁধেনের কলার ধরে , চাঁড়ালের বাচ্চা ইমামের মুখে মুখে তর্ক করস । এবার বুঝি সবার ধর্মীয় অনুভূতিতে আঘাত লাগলো , সবাই বলল আসলেই তো বিঁধেন ইমামের সাথে বেয়াদবি করেছে। ইমাম অন্তত বিনীত ভঙ্গিতে সবার কাছে করজোর করে বললেন, সবাই থামেন , আলোচনা করে সিধান্ত নেয়া হোক। সবাই সহিষ্ণু হোন। আল্লাহ্‌ সহিষ্ণু ব্যাক্তিদের পছন্দ করেন।
কিন্তু কে শোনে কার কথা , শুরু হল তান্ডব , বিঁধেন গড়িয়ে পড়ল , কপালে হাত দিয়ে দেখল রক্ত। সত্তর বয়সী বৃদ্ধ রামলালও মাটিতে লুটিয়ে পরে।
রাতের মধ্যেই আভাস পাওয়া গেল হিন্দুদের ঘরবাড়ি পুড়িয়ে দেয়া হবে , ততক্ষণে বিঁধেনের দোকান পুড়ছে ছাই হবার অপেক্ষায় । গভীর রাতে রামলাল কে জাগিয়ে তুলল মেম্বারের লোকজন , কানে কানে বলে গেল মন্দিরের জায়গাটা মেম্বারের কাছে লিখে দাও , তোমরা শান্তিতে থাকতে পারবা , নচেৎ নয়।
রামলাল চুপ , মনে মনে ভাবছেন পৃথিবীটা গোল নয় , পৃথিবীটা চারকোনা যেন নাটকের মঞ্ছ আর এখানের সব পারদর্শী অভিনেতাই নীতিভ্রষ্ট।

