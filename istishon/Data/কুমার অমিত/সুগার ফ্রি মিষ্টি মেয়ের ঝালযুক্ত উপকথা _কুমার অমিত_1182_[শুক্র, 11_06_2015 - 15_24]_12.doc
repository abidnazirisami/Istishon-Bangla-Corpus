সুগার ফ্রি মিষ্টি মেয়ের ঝালযুক্ত উপকথা 


 বাজারের ব্যাগ টা বউর হাতে দিয়েই চেচামেচি আরম্ভ করলন সরোয়ার মিয়া। বাজারের ব্যাগ নিয়ে আসার পর সরোয়ার মিয়ার এই চেচামেচি নিত্য কর্ম বলেই এই পরিবারে বিবেচিত। এবার তার চেচামেচির ভিক্টিম তারই কলেজ পড়ুয়া বড় মেয়ে মিষ্টি। মিষ্টির বিরুদ্ধে সরোয়ার মিয়ার অভিযোগ হল সে ছেলেদের মতই সমানতালে ঝগড়া করে। কে বা কারা যেন সরোয়ার মিয়ার কানে তুলেছে যে আপনার মেয়ে এখন ডাঙ্গর , ঝগড়া ফ্যাসাদ তাকে মানায় না পরে তো বিয়া শাদি নিয়া ব্যাপক সমস্যাতে পরে যাবেন। সরোয়ার মিয়ার পাচলোকের এই কথা যুক্তিযুক্ত মনে হয়েছে তাই সিধান্ত নিয়েছেন এর বিহিত তিনি আজকেই করবেন।
মিষ্টি বাবার কথা চুপচাপ শুনে চোখের পানি দিয়ে সাগর বানানোর মত মেয়ে না।কলেজের বন্ধুরা তার নামের আগে সুগার ফ্রি শব্দযুগল ব্যাবহার করে। তার জিবনের মুলমন্ত্রই হল প্রতিবাদ যদি প্রতিবাদে কাজ না হয় তবে প্রতিরোধ। সেও বাবাকে এমন সব যুক্তি দিল যে সরোয়ার মিয়া চুপ থাকতে বাধ্য। কিন্তু সরোয়ার মিয়া চুপ না থেকে হাজার বছর থেকে চলে আসা দুর্বেদ অস্র হিসাবে ব্যাবহার করলেন তুমি মেয়ে মানুষ, মেয়েদের মতই থাকো। এই বলে সরোয়ার মিয়া হনহন বাড়ি থেকে বের হয়ে গেল। তার চলে যেতে দেখে সরোয়ার মিয়ার বউ হালিমা খাতুন আবেগের সুরে বললেন ওগো শুনছো গরম ভাতটা খেয়ে যাও। কে শোনে কার কথা সরোয়ার মিয়া ফোসফোস করতে বের হয়ে গেলেন।
মিষ্টি কলেজে যাওয়ার জন্য বের হল। কলেজে যাওয়ার পথে মিষ্টির আগে অনেক শুভাকাংখি থাকতো রাস্তার বিভিন্ন গলিতে।অনেকে মিষ্টির মিষ্টি মাখা মুখ দেখবে বলে দাড়াতো অনেকে আবার শরীরের আরো লোভনীয় জায়গাগুলো দেখে চোখ জুড়াবে বলে ঠাই দাঁড়িয়ে থাকতো। সেদিন স্থানীয় মেম্বারের ছেলেকে জুতা মারার পর অনেকে মিষ্টি দেখার লোভ সংবরন করেছে। মেম্বারের ছেলে আজগরের অপরাধ ছিল সে মিষ্টির সামনে একটু নোংরা ব্যাবহার করে ফেলেছিল। ঘটনাটা হয়েছিল এরকম মিষ্টি কলেজে যাচ্ছিল বড় রাস্তার পথ ধরে তখনই বড় রাস্তার মোড়ের চায়ের দোকান থেকে আজগর বের হয়ে দাড়াল মিষ্টির সামনে। মিষ্টি ভদ্রভাবেই বলল কিছু বলেবেন ?
আজগর মুখ বাকিয়ে উত্তর দিল , বলার কিছুই নাই শুধু দেখার আছে। আর যা দেখছি তা ছুয়ে দেখারও একটা ইচ্ছা আছে। এরবার হা হা করে হাসতে লাগলো আজগর। আজগরের হাসি দেখে দোকানের ভতর থেকে তার সাঙ্গপাঙ্গরাও হাসা শুরু করল। কিন্তু তারা হাসার কারন তারা জানে না। লিডার যা করবে তাই করতে হবে আর এটাই তাদের দিক্ষা।
মিষ্টির ফরসা মুখ রক্তিম আকার ধারন করল। প্রচন্ড রাগ করলে এমন হয়। সে বলল আজেবাজে কথা বলবেন না।
আজগর আরেকটু সামনের দিকে ঝুকে মিষ্টি বুকের দিকে তাকিয়ে জিহব্বা মুখের সামনে এনে উপর নিচ করল আর ঠিক তখনি মিষ্টি পায়ের স্যান্ডেল খুলে গোটা দশ বারোটা জুতা মারলো আজগরের গালে। আজগর আক্রমনে যাবে এমন সময় দেখে আরো দশ বারোজন মহিলা মিষ্টির আশে পাশে ক্রুদ্ধ দৃষ্টি তাকিয়ে আছে আজগরের দিকে। এমন সময় ভীড় থেকে এক মহিলা বলে উঠলো , হারামজাদারে আরো দশটা মারতা।আজগর অবস্থা বেগতিক দেখে ওইখান থেকে সাঙ্গোপাঙ্গো নিয়ে পলায়ন করল। যাওয়ার সময় মিষ্টিকে বলে গেল, মাগি তোকে দেখে নিব। মিষ্টির জুতা খুলে এগানো দেখে আজগর জোরে জোরে হেটে জায়গা দ্রুত প্রস্থান করল।
মিষ্টির কলজে গিয়ে বাংলা শিক্ষক আমজাদ হোসেন কে সব ঘটনা খুলে বলল। আমজাদ স্যার মিষ্টির নিরাপত্তার জন্য স্থানীয় উপজেলা নির্বাহী অফিসারকে সব ঘটনা জানালো। সব জেনে ইউ এন ও আজগরের বাবা স্থানীয় মেম্বার হাজী মকবুল হোসেন কে ডেকে আনলেন। মকবুল মেম্বার নিয়ে এলাকায় যে কথাটা প্রচলিত তা হল তিনি সদালোপী এবং নিরেট অসাম্প্রদায়ীক লোক। মিষ্টি আর আমজাদ স্যার এর সামনে তার ছেলের অপকর্মএর কথা তুলে ধরলেন। সব ঘটনা শুনে মকবুল মেম্বার মিষ্টিকে বললেন মা আমাকে ক্ষমা কইরো আর তুমি একটা ভুল করছো। মিষ্টি অবাক হয়ে উত্তর দিল আমি কি ভুল করেছি চাচা? হারামজাদারে তুমি আরো কিছুক্ষন থাপ্রাইলে ভাল হইত। মকবুল হোসেন মিষ্টির সমস্ত নিরাপত্তার জিম্মাদার হয়ে সেখান থেকে প্রস্থান করলেন। সেই দিন থেকে রাস্তার মোড়ে দাঁড়িয়ে থাকা দর্জির দোকানদার যারা রাস্তায় দাঁড়িয়ে চোখ দিয়ে মেয়েদের শরীরের মাপ নিত তাদের সংখ্যা কমতে শুরু করে।
এর কয়দিনপর থেকে আজগরকে আর এলাকায় দেখা যায় নি। অনেকের ধারনা মকবুল মেম্বার ছেলেকে বিদেশ পাঠিয়ে দিয়েছেন। মিষ্টি এখন আরো বেশী সুগার ফ্রি হয়ে উঠছে। তারা সারা শরীরে এখন প্রতিবাদের উত্তাপ। অন্যায় দেখলেই সেখানে প্রতিবাদ করা মিষ্টির অঘোষিত নিয়ম হয়ে দাড়িয়েছে। এর মাঝখানে আজগর এসেছিল গ্রামে দিন দুয়েকের জন্য। সবাই বলাবলি করে শহরে নাকি রাজনীতির সাথে যুক্ত হয়েছে সে। মিষ্টির সামনাসামনি পরেছিল একদিন। আজগর মিষ্টির পথরোধকরে মিষ্টিকে স্মরন করিয়ে দেয় তার হুমকির কথা। মিষ্টি হাসিমুখে বলে আপনি কি মিষ্টি খান ?
আজগর কথা শুনে কিছুটা অপ্রস্তুত হয়ে উত্তর দেয় হুম খাই তো।
যেদিন প্রতিশোধ নিতে আসবেন সেদিন বেশি করে খেয়ে আসবেন।
হতভম্ব হয়ে আজগর জিজ্ঞাসা করে কেন ?
মিষ্টি মিষ্টিমুখ করে উত্তর দেয় কারন আপনাকে ওইদিন এমন হাল করব যে ঐদিনের পর আপনি দোকানের মিষ্টি দেখলেও ভয়ে আতকে উঠবেন।
আজগর প্রচন্ডে রাগে “ম” যুক্ত শব্দ বের করতে চাইল কিন্তু মিষ্টির চোখের দিকে তাকিয়ে সোজা হাটা ধরল। এরপর কলেজে ছুটি পরল।
অনেক দিন পর মিষ্টি কলেজে গেল। কলেজে গিয়ে দেখে কলেজ মাঠের এককোনে অনেক জটলা। জটলার ভিতরে পুলিশের উপস্থিতি দেখা যাচ্ছে। মিষ্টি জটলা ঠেলে ভিতরে গিয়ে দেখে আমজাদ স্যার এর রক্তাত নিথর শরীর পরে রয়েছে সবুজ ঘাসের উপর। মিষ্টির চোখ দিয়ে অনবরত জল গড়িয়ে পরছে। আমজাদ স্যার বাংলা বিভাগের অধ্যাপক। ছেলেমেয়েদের বাংলা সাহিত্যে আগ্রহ করে তোলাই ছিল তার অন্যতম লক্ষ্য। আর কিছুটা মুক্তচিন্তার মানুষ ছিল। অসাম্প্রদায়িক বাংলাদেশের গল্প শোনাতেন ছেলে মেয়েদের।হিন্দু মুসলমান অভিন্ন ছিল তার কাছে। লেখালেখি করতেন স্থানীয় পত্রিকায়। ভীড়ের মধ্যে একজন বলে উঠল স্যার এখনো বেচে আছেন। মিষ্টি যেন সম্বিত ফিরে পেল। অনেকের কাছে অনুরোধ জানালো স্যার কে হাসপাতাল নিয়ে যাবার জন্য। সবাই মৌন অস্মমতি জানালো।পরে পুলিশের বড় কর্মকর্তা আসার পর আমজাদ হোসেন কে ধরাধরি করে হাসপাতালে নিয়ে আসা হল। হাসপাতালে গিয়ে মিষ্টি আমজাদ স্যার এর আক্রমনের কারন শুনলেন সহপাঠী সুচনার কাছে। দশ দিন আগে আমজাদ স্যার এর কাছে জীবননাশের হুমকি আসছিল অচেনা জায়গা থেকে। স্যার নাকি পত্রিকায় মৌলবাদের বিরুদ্ধে প্রবন্ধ লিখেছিলেন। তাতেই উগ্র মৌলবাদীদের গায়ে লাগে। আজকে সকালে স্যারকে কলেজ মাঠে একা পেয়ে রামদা দিয়ে কুপিয়ে যায় কিছু লোক। অনেকে বলছে এদের নেতৃতে ছিল আজগর। আজগর এর নাম শুনে মিষ্টির ক্রোধ আরো দিগুন হয়ে উঠলো। সবার সামনেই বলে উঠলেন এই জোচ্চর, লম্পট, লুচ্চা আজগর ইসলামের নামে মানুষ মারবে আর সবাই চুপ থাকবে এটা হতে পারে না। মিষ্টি দেখলো সবাই চুপ করেই আছে। মিষ্টি তাদের চুপ থাকা দেখে অবাক হল। মনে মনে ভাবতে লাগলো এদের নিজের জীবনের প্রতি এত মায়া। শিক্ষক চোখের সামনে মার খায় তাতেও তারা চুপ করে থাকে, রাস্তায় মেয়েদের শ্লিলতাহানী যখন হয় তখনো তারা চুপ থাকে এখন একদল অমানুষ ধর্মএর নামে মানুষ খুন করে তখনও তারা চুপ। ধর্মও এদেরকে জাগাতে পারে না , মানবিকতাও এদের জাগাতে পারে না। মিষ্টি চোখ বুঝে সিধান্ত নিয়ে ফেলে সে চুপ থাকবে না এবার প্রতিরোধ করতে হবে। তার মুলমন্ত্রই যে প্রথমে প্রতিবাদ কাজ না হলে প্রতিরোধ। সে আরো বেশি সুগার ফ্রি হয়ে উঠবে। 

