এবার একটু হাঁসি ফুটুক তাদের মুখেও 


ঘড়ির কাটায় সাড়ে ছয়টা তখন। ইষ্ট ওয়েস্ট ইউনিভার্সিটি সংলগ্ন স্পাইসি চিকেন নামক একটি অভিজাত রেস্টুরেন্টের ভিতরে একটু শোরগোল। বোঝাইযাচ্ছে কোন ইফতারপার্টির আয়োজন হচ্ছে।
ভাগ্যক্রমে ওই ইফতারপার্টির নিমন্ত্রিত অথিতি আমি। আগে থেকেই জানা ছিল কিছু সুবিধাবঞ্ছিত শিশুদের নিয়ে ইফতার ও ঈদের পোশাক বিতরন করা হবে এখানে। এর আগে এ ধরনের অনেক অনুষ্ঠানে যাওয়ার অভিজ্ঞতা আমার আছে। কিন্তু এখানে এসে আমি অবাক না হয়ে পারলাম না। গোটা পঞ্চাশেক শিশু মুলত সুবিধাবঞ্ছিত শিশু যাদের চোখে ছিল আত্মতৃপ্তির ছায়া, মুখে হাসির রেখা নিয়ে বসে রয়েছে সিংহাসনআকৃতির চেয়ারে। দেখে মনে হচ্ছিলো এক একজন শিশু যেন তাদের রাজ্যের রাজা আর রানী।
ফাতেমা নামে সাতবছর বয়সী এক মেয়েকে জিজ্ঞাসা করলাম , কেমন লাগছে তোমার ? উত্তরে সে জানালো এত সুন্দর আর বড় জায়গায় আমি জীবনেও ঢুকি নাই। মুরগী খাইতে বেশী ভালো লাগছে (মুলত ফ্রাইড চিকেন)। 
এবারে আয়োজনের ইতিবৃত্ত বর্ণনা করছি। ইষ্ট ওয়েস্ট ইউনিভার্সিটি এর কিছু ছাত্র এই আয়োজনের আয়োজক। তারা ভার্সিটির স্টুডেন্টদের কাছ থেকে চাদা তুলে এই আয়োজন করে। স্বতঃস্ফূর্ত ভাবে ছাত্রছাত্রীরা এই আয়োজনে সামিল হয়, সবার মনেই ছিল একটু হাসি ফুটুক তাদের মুখে যাদের হাসি বিলীন কোন এক নিষ্ঠুরতায়।
ইফতারের পর পোশাক বিতরন কালে এক একজনের খুশি , হাসি মন জুড়িয়ে যাবার মত। একজন যেতে যেতে ঈদমোবারক আর ঈদের দাওয়াত দিয়ে গেল আমাদের। ইফতার ও পোশাকের মান ছিল উচুমানের কোন কার্পণ্য করা হয় নি। 
আয়োজকরা বলেন , ইচ্ছা আছে প্রতিবছর এমন করার। ওখানে যারা উপ্সথিত ছিল তাদের সবাই দৃঢ় সংকল্পকরেন নিজের অবস্থান থেকে তারা সাহায্য করার চেষ্টা করবেন এসব সুবিধাবঞ্ছিত শিশুদের।
শুধু একদিন নয়, কোন বিশেষ দিনে নয় এইসব সুবিধাবঞ্ছিত শিশু যেন আমাদের কাছ থেকে সমাদর , ভালোবাসা পায় প্রতিদিন, প্রতি ঘণ্টা , প্রতি মিনিটে। অবহেলা, ঘৃণা অনেকসময় নিকৃষ্ট হতে সহয়তা করে। আপনার আমার একটু সহয়তা কিংবা ভালোবাসা তাদের নিয়ে যেতে পারে আগামীর উজ্জ্বল ভবিষ্যৎতের দিকে। 

