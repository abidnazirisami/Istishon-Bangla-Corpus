মাদ্রাসা ছাত্রদের আদব দেখে মুগ্ধ হলেন দাদা!



প্রত্ন খননের জায়গাটার পাশেই একটা মাদ্রাসা। বৈশাখের দাবদাহ থেকে বাচতে মাদ্রাসার বারান্দায় এসে বসলাম। গতকাল থেকেই এরা আমাদের দেখছে, বিস্ময়ে বড় বড় চোখ করে। ওখানে বসতেই দুজন ছাত্র হাতপাখা নিয়ে বাতাস করতে শুরু করলো। আমাদের শহুরে ভ্যালুজ দিয়ে এই বাচ্চাগুলোর বাতাস দেয়া মেনে নিতে পারলাম না। যতবার মানা করি শোনে না। শেষ পর্যন্ত হাত থেকে পাখা কেড়ে নিতে গেলাম, আর ছেলেটা ভ্যা করে কেঁদে দিল। আমি বিব্রত, কাদে কেন? গ্রামের মানুষ বলল, ওদের বাতাস করতে দিন, ওটাই ওদের আদব, আপনি মুরুব্বি এবং অতিথি আপনাকে এই সন্মান করাটাকে ওরা কর্তব্য মনে করেছে। আমি স্তব্ধ হয়ে বসে থাকি। 
কত কিছুই যে জানিনা। দেশের অধিকাংশ মানুষ এর জীবন আর মুল্যবোধের সাথে পরিচয় ই হয়নি আমার। আমার কাছে সবসময় বইয়ের সাথে টেক্সট মার্কার পেন আর নানা ধরণের পেইজ মার্কার থাকে। ফিরে আসার সময় আমি ওকে একটা টেক্সট মার্কার দিলাম, আর অরিজিন অব স্পিসিস পড়ছি সেখান থেকে খুলে নিয়ে পেইজ মার্কার দিলাম। সে দৌড়ে ভিতরে গেল, এবার হাতে একটা বই, নুরানি নামাজ শিক্ষা, লক্ষ্য করলাম অরিজিন অব স্পিসিস থেকে খুলে দেয়া পেইজ মার্কার সেখানে ঠাই নিয়েছে।-Pinaki Bhattacharya April 19 at 7:58pm ·  
মাদ্রাসা ছাত্র সম্পর্কে আমাদের ধারনা মিশ্র । তবে এটা শহুরে অতি আধুনিক মানুষের কাছে। এদের মধ্যে কেউ মনে করেন মাদ্রাসা শিক্ষায় ভাল না আবার একটা অংশ মনে করেন এটা ভাল পদ্ধতি।
মাদ্রাসায় যে কোমল মতি বাচ্চারা যায় তারা সত্যিই অসাধারন। ছোটবেলা থেকেই তাদেরকে যে আদব শেখানো হয় তা তাদেরকে সমাজের একজন সৎ ও সুন্দর চারিত্রিক মানুষ হিসাবে গড়ে তোলে।আমার জীবনে দুএকবার মাদ্রাসার কোমলমতি ছাত্রদের সাথে দেখা করার সুযোগ হয়েছিল। দেখেছি আসাধারন আদবের সেসব শিশুকে।
আমাদের সমাজের একটা পথভ্রষ্ট অংশ আছে যারা মাদ্রাসার সমালোচনা করে। কিন্তু তারা মাদ্রাসা সম্পর্কে কিছুই জানেনা। এই শ্রেনীটাই সমাজের শান্তি নষ্ট করছে। এটা খুবই দু:খজনক।
পিনাকী দাকে ধন্যবাদ তার অসাধারন সত্য বলার সাহসকে। সত্য বলার সাহস সবার থাকে না। যে সত্য বলতে পারে সেই আসল মানুষ, সার্থক মানুষ!

