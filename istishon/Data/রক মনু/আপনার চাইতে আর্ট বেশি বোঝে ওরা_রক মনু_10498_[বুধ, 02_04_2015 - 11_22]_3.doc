আপনার চাইতে আর্ট বেশি বোঝে ওরা


পাখি জামা কিনে দেয়নি স্বামী, বউ তালাক দিলো সেই স্বামীরে। বাপ কিনে দেয় নাই পাখি জামা, মেয়ের অভিমান, মায়ের বকা, মেয়ের আত্মহত্যা। বুঝতে পারছেন কি ঘটনা দুইটারে? নাহ্।
যেভাবে এবং যতটা বুঝছেন তার একটা স্কেচ দেখাই আগে। পাখি এক ভারতীয় সিরিয়ালের চরিত্র, বাংলাদেশের মেয়েরা ওই সিরিয়ালে ডুবে গেছে; পাখি’র ফ্যাশন ছাড়া, ভারতীয় ফ্যাশন ছাড়া ঈদ করতে পারে না বাংলাদেশের মেয়েরা; এবং এইটা পুরা ছবির একটা টুকরা মাত্র; অসংখ্য ভারতীয় সিরিয়াল আর চ্যানেল আছে—হিন্দি আর বাংলা। বাংলাদেশের সংস্কৃতি দখল হইয়া গেছে; ভারতীয় চ্যানেল আর সিরিয়াল খারাপ, ঘেন্না হয় আপনার, ওগুলি নিষিদ্ধ করা দরকার একদম।
ফলে সমাজে মেয়ে শাসনের আরেকটা সুযোগ পাইলেন আপনি; ভারতীয় চ্যানেল আর সিরিয়ালগুলি নতুন এই সুযোগ করে দিলো আপনাকে; সেজন্য ভারতীয় কোন সিরিয়াল বা একতা কাপুরকে অবশ্য ধন্যবাদ দেন নাই আপনি।
মেয়ে শাসনের এই সুযোগের এস্তেমাল করার ফাঁকে উপরের ঘটনা দুইটায় কিছু না দেখা জিনিস দেখাই আপনারে।
আগের ঘটনায় দ্যাখেন দারুণ এক খবর পাওয়া যাইতেছে; বউয়ের ইচ্ছারে পাত্তা দেন নাই স্বামী; তালাকের ঘটনায় ওই বউয়ের সামাজিক নিন্দায় পরিষ্কার হইলো যে, বউয়ের ইচ্ছারে পাত্তা না দেওয়াটাই স্বামীর দায়িত্ব এই সমাজে। ‘উদ্ধত’ বউ ওই পাত্তা না দেওয়াটারে মানেন নাই; তিনি স্বামী জিনিসটারে আপনার ভাবনার চাইতে পরিবর্তনযোগ্য ভাবতে পারলেন, যার লগে থাকবেন তার কাছে আরেকটু পাত্তা চান এই বউ, আরেকটু কেয়ারের দাবি করতে শিখে ফেলছিলো কোথাও।
‘উদ্ধত’ বউ ওই পাত্তা না দেওয়াটারে মানেন নাই; তিনি স্বামী জিনিসটারে আপনার ভাবনার চাইতে পরিবর্তনযোগ্য ভাবতে পারলেন, যার লগে থাকবেন তার কাছে আরেকটু পাত্তা চান এই বউ, আরেকটু কেয়ারের দাবি করতে শিখে ফেলছিলো কোথাও।
কোথায় শিখলো? আপনার অনুমান—ভারতীয় সিরিয়াল। আপনার অনুমান যদি ঠিক হয় তাহলে ভারতীয় সিরিয়াল খারাপ না ভালো?
পুরাটা পড়েন...

