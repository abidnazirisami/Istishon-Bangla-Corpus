মুক্তিযুদ্ধ দিয়া তাইলে সামরিক কেতা শিখলেন_


'ইষ্টিশনবিধি'র ১ নম্বরেই 'মুক্তিযুদ্ধ' বিষয়ে আপোষহীন থাকার ঘোষণা আছে; কোন দেশের বা কাদের মুক্তিযুদ্ধ তা অবশ্য বলা নাই; অনুমান করি এইটা বাংলাদেশের মুক্তিযুদ্ধ হবে; আমার অনুমান যাঁরা ভুল বলবেন তাদের কাছে এই প্রায় ভুল যুক্তি দিতে পারি যে, শুরুতে যেহেতু 'বাংলাদেশ রাষ্ট্র'ও ঐ আপোষহীনতার ব্যাপারের ভিতরেই রাখা আছে তাই মনে হচ্ছে এই 'মুক্তিযুদ্ধ' বাংলাদেশেরই!
যাই হোক, এই আপোষহীনতা বুঝতে ইষ্টিশনের মাথায় যেই ব্যানারটা ঝুলানো আছে সেইটারে ইউজ করতে পারি। ব্যানারের ছবি-টবির লগে নিচের দুইটা লাইন পড়া যাইতাছে, মানে বাংলা হরফ চিনলে পড়া যায় আর কি!
"গণতন্ত্র মানেই এখন ভোট
গণতন্ত্র মানেই এখন হায়েনাদের জোট..."
মানুষ যেমন ফ্রাইড চিকেন বা গরুর বার্গার খায় হায়েনা অমনই গোশত খায়; তবে মানুষ যেমন গরুর বা সাপের চামড়া দিয়া জুতা বানায়, বা হাতির দাঁত দিয়া গরমকালের জন্য ঠাণ্ডা পাটি বানায় তেমন কিছু করে না। ব্যানারের লাইন দুইটায় ঐ প্রাণীটার নিন্দা আছে বেশ; তাইলে ঐ আপোষহীনতার একটা অর্থ থাড়াইলো, হায়েনাদের বিরুদ্ধে থাকতে হবে আপনার; মানে, দুনিয়ায় হায়েনারা যাতে জ্যান্ত থাকতে না পারে তেমন ব্যবস্থা করা গেলে ভালো; দুনিয়ায় হায়েনা না থাকলে নিশ্চই পরিবেশ বা 'বাঙালি সংস্কৃতি'র কোন লাভ আছে; এই সংস্কৃতি নিয়াও কিছু অনুমান হইতে পারে আপনাদের; এইটা হইলো হায়েনাদের একটা নেগেটিভ সিম্বল হিসাবে ইউজ করার কালচার।
 **দুইজন হায়েনা, যখন গোশত না খাইতাছিলো ** 
তো, এইটারে যদি ইষ্টিশন প্রণোদিত 'মুক্তিযুদ্ধ'র লগে মিলাইয়া পড়েন তাইলে বুঝবেন এনাদের 'মুক্তিযুদ্ধ'র চেতনার ভিতরেও পড়ে অমন সিম্বোলাইজিং; এনারা তাইলে সাজেস্ট করতাছেন যে, 'মুক্তিযুদ্ধ' একটা অমানব (যেমন, হায়েনা) বিনাশী ব্যাপার/চেতনা।
'মুক্তিযুদ্ধ'র চেতনা নিয়া এনাদের সাজেশন ঐ লাইন দুইটায় আরো আছে বেশ; ওতে দেখা যাইতাছে, গণতন্ত্র একটা খারাপ জিনিস; এর বিকল্প দরকার; এমন চেতনা থেকেই গণতন্ত্র উচ্ছেদ কইরা আইউব খান আইছিলো, ইয়াহিয়া গণতান্ত্রিক ফোর্সের কাছে ক্ষমতা ছাড়েন নাই; তাইলে ইষ্টিশনের বিধি আর ব্যানার মিলাইয়া পাওয়া যাইতাছে যে, 'মুক্তিযুদ্ধ' আসলে গণতন্ত্র বিরোধী ব্যাপার একটা, এই চেতনার পসিবল নায়ক হইলো লৌহমানব আইউব বা ইয়াহিয়া! ইদানিংকার বাংলাদেশ নিয়া ভাবলে খাড়াবে, এঁনাদের সাজেস্টেড এই চেতনা এরশাদ আর মঈন ইউ আহমেদরে দাওয়াত দেয়; গণতন্ত্র নামের বেসামরিক শাসনের বিরোধিতাই হইলো এঁনাদের সাজেস্টেড 'মুক্তিযুদ্ধ' বিষয়ক আপোষহীনতা।
বিধি, আপোষহীনতা আর এঁনাদের ইগো বিষয়ে ২৪ ঘণ্টার ভিতরেই জানা গেল বেশ; প্রথম পোস্টে আমার একটা লেখার অংশবিশেষ দিয়া অন্য এক সাইটে পুরা লেখার লিঙ্ক দিলাম; কমেন্টে জানাইলেন একজন, ওইটার নাম দিলেন 'ল্যাঞ্জাঅলা' পোস্ট; এবং আমারে সাবধান করলেন যে, এমন ধরনের পোস্টে এইখানে নিষেধাজ্ঞা আছে। বিধির ৭ নম্বরের ক-তে আছে,
"৭.
ক. অন্য কোন ব্লগ, সাইট, ব্যক্তিগত বা ব্যবসায়িক সাইটের প্রচারণার ক্ষেত্র হিসেবে ইস্টিশনে কোন পোস্ট দেওয়া যাবে না। এই ধরণের প্রচারণামূলক পোস্ট মুছে ফেলার অধিকার ইস্টিশন কর্তৃপক্ষ সংরক্ষণ করেন। "
অনুমান করি, এই বিধির আওতায়ই অমন নিষেধাজ্ঞা; বাট, 'আত্মকথা'য় বলা আছে, " তাই 'ব্লগ হবে ব্লগারদের' এটাই ইস্টিশন ব্লগের প্রধান নীতি।" মানে, দাবি করা হচ্ছে, ব্লগারদের স্পেস দেবেন এনারা--একটা সোস্যাল প্ল্যাটফর্মের প্রোমিজ; অথচ, ব্লগাররা অন্য অন্য জায়গায় তাদের ঘোরাঘুরি/তৎপরতার লিঙ্ক রাখতে পারবেন না এইখানে।
অন্য ইস্যুগুলি বাদে কেবল কর্মপদ্ধতি হিসাবে এইটারে বিচার করলে কি দাঁড়ায়? ধরেন, ফেসবুক; অন্যদের প্রচারের সুযোগ দিয়াই সে এতো বড়ো হইছে; অন্যদের পুরা সাইটও এমনকি ফেসবুকে রাখা যায়, কেবল শেয়ারিং প্ল্যাটফর্ম না, ইভেন ডেভলপিং প্ল্যাটফর্ম হিসাবেও ফেসবুক ইউজারদের ডাকতে থাকে! জি+-এর হাহাকার হইলো--ইউজাররা আরো কেন নিজেদের প্রচার করেন না গুগোলের প্ল্যাটফর্মে! 
আর ইষ্টিশন ব্লগারদের প্ল্যাটফর্ম হিসাবে সফল হইতে চাইতাছে ইউজারদের বিহেভিয়্যর কন্ট্রোলের মাধ্যমে; এর লগে মিলাইয়া ভাবতে পারেন ঐ গণতন্ত্রবিরোধী অবস্থান; এই কন্ট্রোল একটা সামরিক কেতা, যেমন আইউব বা ইয়াহিয়া আছিলেন। এই সামরিক কেতা আর 'মুক্তিযুদ্ধ' নিয়া এঁনাদের আপোষহীনতা না মিলাইয়া দেখার/ভাবার/পড়ার কোন রাস্তা তো নাই!

