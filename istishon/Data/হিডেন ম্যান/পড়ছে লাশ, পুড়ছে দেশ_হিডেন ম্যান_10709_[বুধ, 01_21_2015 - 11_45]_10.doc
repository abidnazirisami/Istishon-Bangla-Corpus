পড়ছে লাশ, পুড়ছে দেশ


বিএনপি নেতৃত্বাধীন ২০ দলীয় জোটের গত ৫ জানুয়ারি অবরোধ কর্মসূচি ঘোষণার পর থেকে আজ পর্যন্ত ১৬ দিনে নাশকতা ও সহিংসতায় ২৮ ব্যক্তির প্রাণহানির ঘটনা ঘটেছে । তাদের মধ্যে ১১ জনই পরিবহন শ্রমিক, ৬ জন রাজনৈতিক কর্মী এবং বাকিরা সাধারণ মানুষ।
হামলা-পাল্টাহামলা, পেট্রলবোমা ছোড়াসহ সহিংসতা-নাশকতার বহুমুখী কায়দায় লাশ পড়ছে রাস্তায়। পেট্রল বোমায় নিভে যাচ্ছে যাত্রীর প্রান,চালকের প্রাণ,নেতাদের প্রান।
২০ দলীয় জোটের অবরোধ কর্মসূচি এখনো চলছে, চলছে সহিংসতা-নাশকতা-রক্তপাত।
অবরোধ বা হরতালে রাজনৈতিক সহিংসতায় ব্যাপক প্রাণহানির পাশাপাশি স্তব্ধ হয়ে যায় স্বাভাবিক জীবনযাত্রা। বিপর্যস্ত হয় শিক্ষা ও চিকিৎসা খাত। ব্যাপক ক্ষতির শিকার হয় অর্থনীতি। ব্যবসায়ী সংগঠনগুলোর হিসাব মতে, হরতাল-অবরোধে অস্থির এ সময়ে দিনে ক্ষতি হচ্ছে কমপক্ষে দেড় হাজার কোটি টাকা। তবে ২০১৩ সালের অবরোধের চেয়ে এবারের অবরোধে মহাসড়কে গাড়ি চলাচল করছে অপেক্ষাকৃত বেশি।
৫ জানুয়ারি রাতে বিএনপি চেয়ারপারসন খালেদা জিয়া অবরোধ কর্মসূচি ঘোষণা করলে আবারও অচল হয়ে পড়ে গোটা দেশ।অবরোধ কর্মসূচি ঘোষণার রাত থেকে গতকাল পর্যন্ত ১৫ দিনে নাশকতায় প্রাণহানি ঘটেছে ২৮ ব্যক্তির, যার মধ্যে ১১ জনই পরিবহন শ্রমিক।
গত ১৪ জানুয়ারি রংপুরের মিঠাপুকুরে যাত্রীবাহী বাসে নাশকতায় প্রথমে পাঁচ ও গতকাল মঙ্গলবার একজনসহ মোট ছয়জনের প্রাণহানি ঘটে। রাজনীতির নামে এসব মানুষ মারা হয়েছে পেট্রলবোমা মেরে, গাড়িতে আগুন লাগিয়ে।
অবরোধে রাজধানীসহ দেশের বিভিন্ন স্থানে বাস, ট্রাক, সিএনজি অটোরিকশাসহ বিভিন্ন ধরনের ৫৬৪টি যানবাহনে আগুন লাগানোয় আংশিক ক্ষতি হয়েছে। আগুন লাগিয়ে ৬৪টি গাড়ি সম্পূর্ণভাবে পোড়ানো হয়েছে। ভাঙচুর করা হয়েছে তিন হাজার ২২৪টি গাড়ি।
এবারের অবরোধে পর পর চার দফা নাশকতা চালানো হয়েছে রেলে।
অবরোধ চলাকালে সহিংসতায় আহত হয়েছে ৫৫ হাজার ২০৭ জন। দেশের বিভিন্ন সরকারি ও বেসরকারি হাসপাতালের কাছ থেকে তথ্য সংগ্রহ করে আহতদের এই পরিসংখ্যান পায় যাত্রী অধিকার রক্ষায় কর্মরত এই সংস্থা।
Know Abaut Please visit www.shadhinbangla24.com

