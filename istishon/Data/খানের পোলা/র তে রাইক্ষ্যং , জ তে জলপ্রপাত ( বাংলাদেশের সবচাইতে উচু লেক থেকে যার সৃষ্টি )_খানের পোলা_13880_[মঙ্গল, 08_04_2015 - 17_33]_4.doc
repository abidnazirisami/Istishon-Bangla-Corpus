র তে রাইক্ষ্যং , জ তে জলপ্রপাত ( বাংলাদেশের সবচাইতে উচু লেক থেকে যার সৃষ্টি )



ছবি দেখে হয়ত আঁচ করতে পারছেন এটা কোথায় হতে পারে। বান্দরবান রাঙ্গামাটি খাগড়াছড়ি অথবা সিলেট এই চার জেলার একটির নাম হয়ত আপনার ঠোঁট বেয়ে গড়িয়ে গেছে। লেখাটি পুরো পড়ার আগেই ছোট্ট একটি কুইজ দিয়ে ফেলুন মনে মনে,দেখুন আপনার ধরে নেয়া উত্তর সঠিক হয় কিনা। 

আমরা সবাই বোরখার সাথে পরিচিত।মোসলেম নারীদের ধর্মীয় একমাত্র পোষাক এটি। আমার মতন অনেকের কাছেই এটি যেমন অত্যন্ত বিদঘুটে একটি জিনিস ঠিক তেমনি প্রকৃতির কাছে আমরা মানুষরাও অন্যন্ত বিদঘুটে একটি জিনিস। মোসলেম নারীরা তাদের সমস্ত অলংকার যেমন তাদের ঐ বোরখার ভিতরে লুকিয়ে রাখে ঠিক তেমনিভাবে প্রকৃতিও তার সমস্ত অলংকার আমাদের অর্থাঠ মানুষদের হাতের নাগাল থেকে দূরে রাখে। প্রকৃতির সেই সৌন্দর্যের সুধা পান করতে গেলে আপনাকে মাথার ঘাম পায়ে ফেলতেই হবে।
পাহাড় দেশের এই জলপ্রপ্পাত এবনফ এর উঠসমুখ দেখতে চাইলে আপনাকে সোজা চলে যেতে হবে সোজা বান্দরবান। নীল সাদা মেঘের আবরণে ঢেকে যাওয়া নিস্তব্ধ সব পাহাড় ডিঙ্গাতে হবে একেরপর এক। দুপাশে সবুজের সারি,মাঝখানে পাথুরে মাটির মিশ্রণের ভয়ানক উচু নীচু বুনো রাস্তা পেরিয়েই আপনি আপনাকে নিয়ে যাবেন সেখানে। এবার আমি আমাকে কিভাবে নিয়ে গেলাম সেটা শোনা যাক। 
আমাদের টিমটি প্রথমে ছিল দুইভাগে। ১ম ভাগে ৬ জন আসছিল সিলেট থেকে আর ২য় ভাগে আমরা ৪ জন আসছিলাম ঢাকা থেকে। প্রথমদিন ভোরে বান্দরবান শহরে নামার পর শুরু হল ঝুম বৃষ্টি। বৃষ্টির ভিতরেই ভিজতে ভিজতে সেরে ফেললাম সকালের নাস্তা,নাস্তা শেষ করার পর সেই সিলেটি ভাগের জন্য অপেক্ষা। সকাল ৮ টা নাগাদ তারা এসে পৌছুতেই দেরী না করে আগে থেকেই ঠিক করে রাখা চান্দের গাড়িতে করে শুরু করলাম যাত্রা রুমাবাজারের উদ্দেশ্যে । টিমের প্লান ঘোড় পূর্ণিমায় রাত যাপনের জন্য বগালেকের উদ্দেশ্যে দুপ্রেই রুমা ত্যাগ করা কিন্তু বৃষ্টিতে বগালেকের রাস্তা ধ্বসে যাবার কারনে অগত্যা সেদিন থেকে যেতে হল রুমাবাজারেই নাম না জানা একটি গেস্ট হাউজে। সেদিন বিকেলেই রুমাবাজার আর্মিক্যাম্পে নাম লিপিবদ্ধ করে গাইড ঠিক করে রাখলাম। ভোরের আলো ফোটার সঙ্গে সঙ্গেই ব্যাগ ট্যাগ গুছিয়ে দুটো চান্দের গাড়ি ঠিক করে রউনা হলাম বগালেকের উদ্দেশ্যে। ২০/৩০ ফুট নীচু ঢালে গাড়ি আছড়ে পড়তে পড়তে আবার সাই করে উঠে পড়ছে উচুতে। আগেরদিনের রাস্তা ধ্বসের কারনে এবার কামলা হয়ে যেতে হল সবাইকে। একটু পর পর গাড়ী থামিয়ে রাস্তার বড় বড় খাদে মাটি আর ইটের ভাঙ্গা অংশ ফেলতে ফেলতে দুপুরের আগেই পৌছে গেলাম বগালেকে। 


কথায় আছে বাঙ্গালী যেদিক যায় সব ধ্বংস করে দিয়ে যায়। আগের সেই নয়নাভিরাম বগালেক এখন মাছেরবাজার। যাইহোক সেই বগালেকের পানিতে গা চুবিয়ে সিয়ামদির কটেজে দুপুরের খাওয়া সেরে রউনা দিলাম পুকুরপারার উদ্দেশ্যে।এই পুকুরপাড়ার কোলেই রাইক্ষ্যং লেকের অবস্থান। আগেই জানতাম দুপুরে বগালেক থেকে পুকুরপাড়ার জন্য যাত্রা করা আর কুমিরের পিঠে পা দিয়ে খাল পার হওয়া একই কথা কারন পাহাড়ি পথে ট্রেক করতে হবে রাতের অন্ধকারে।যদিও দুনিয়ার পেশাধার অপেশাদার সমস্ত ট্রেকাররাই রাতে ট্রেক করতে পছন্দ করে যার একটিই কারন আর তা হচ্ছে সূর্যের হাত থেকে নিজেকে বাচানো যায়। দিনে প্রখর সূর্যের তাপ গায়ে মাখাতে মাখাতে আপনি যদি ৩ টি পাহাড় ডিঙ্গাতে পারেন তাহলে ধরে রাখুন রাতের বেলা আপনি একই রাস্তায় ৭ থেকে ৮ টি পাহাড় ডিঙ্গাতে পারবেন।
আমরা যেহেতু অভিজ্ঞ কোনো ট্রেকার না তাই চিন্তা করলাম বিকেলের আলো কমার আগেই অর্ধেকের বেশী পথে পাড়ি দিতে হবে 

সন্ধ্যার আগেই রুমাখালের ঝিরিপথে এসে পড়লাম। পাথুরে জলে পা ডুবিয়ে ডুবিয়ে অবরাম হেটে চলছি তো চলছিই। হাটতে হাটতে হুট করে গভীর খুম সামনে পড়লে হুট করে ডাঙায় উঠে যাই। আর ভিজা ঠ্যাং নিয়ে ঝোপ জঙ্গলে ঢুকা মানেই জোঁকের কাপড় খাওয়া। কিলবিল কিলবিল করে লাফাতে লাফাতে অন্ধ জোঁক তার কাঙ্খিত খাদ্যের কাছে পৌছে যায় আর সেসময় জোঁকের একমাত্র খাদ্যই আপনার শরীর। জোঁক মহাশয় শুধু আপনার পায়ের রগের রক্ত খাবে তা কিন্তু নয়, উনার ইচ্ছে হলে উনি আপনার পায়ুপথ দিয়ে ঢুকে সারা শরীরে একটা ট্যুর দিয়ে অসংখ্য বাচ্চা ফুটিয়ে তারপর হয় মুখ দিয়ে নাহয় নাক দিয়ে আর বেশী রসিক জোঁক হলে মূত্রাশয় দিয়েও হাসতে হাসতে বেরিয়ে যেতে পারে। সুতরাং সাবধান। পাহাড়ি জঙ্গল দিয়ে হাটলে একটু পর পর থেমে থেমে জোঁক চেইক করে নিতে হয়। এতে হাটার গতি কিছুটা মন্থর হয়ে যাবে কিন্তু কোনভাবেই রিস্ক নেয়া যাবেনা। 

আমরা হাটছি তোঁ হাটছি। পথ যে আর শেষ হয়না, মনে হচ্ছে কেউ হয়ত চুইংগামের মতন পথটাকে টেনে টেনে দিচ্ছে। এদিকে সন্ধ্যা পেরিয়ে রাত তখন ৯ টা। রাতের আধারে ভয়ানক সব গিরিখাদ পাড়ি দিচ্ছি, পাহাড় পেরুচ্ছি তাও আবার মোবাইলের টর্চ জ্বালিয়ে। ঘড়িতে হঠাত তাকিয়ে দেখি রাত সাড়ে বারটা। সবাই হাটছে, এই হাটার ভিতরেই কেউ ব্যাগ থেকে বিস্কুট বের করে খাচ্ছে,কেউ পানিতে গলা ভিজিয়ে নিচ্ছে কেউ আবার আরেকজনকে দিয়ে শরীরের জোঁক চেক করে নিচ্ছে, কেউ আবার বসে গেছে প্রকৃতির টানে। শুনতে পারলাম যেখানটায় ছিলাম সেখান থকে পুকুরপাড়া যেতে আরো ৩ টা খাঁড়া পাহাড় মাঝ বরাবর দিয়ে উঠতে হবে আবার নামতে হবে। শুনে কিছুটা থ মেরে গিয়েছিলাম কিন্তু তখন সেই মুহূর্তে মনবল হারালে নিশ্চিত বিপদের মুখে পড়ে যেতাম ভেবে কিচ্ছু মাথায় না রেখে শুধুই চিন্তা করতে লাগলাম এসেছি যখন এর শেষ দেখে ছাড়ব। দে হাঁটা !! শুরু হল আবার হাঁটা। বুক ধুক ধুক করছে কেননা যেখান দিয়ে হাটছি তার পুরোতা জুড়ে ঘন বুনো জঙ্গল। জঙ্গলের লতাপাতাগুলো বুকে টেনে জড়িয়ে নিচ্ছিল যেন কোনভাবেই সামনে এগুতে দিবে না তারা আর এর ভিতর ছিল ঝিঝি পোকার শব্দ। পাহাড়ে গভীর রাতে জঙ্গলের ভিতর ঝিঝিপোকার শব্দ আর তক্ষকের পাপ্পু পাপ্পু শব্দও প্রচন্ড ভয়ানক মনে হয়।
রাত আড়াইটার সময় গাইডের কাছে শুনলাম পুকুরপাড়া যেতে আর ১ টা পাহাড় ঊঠতে হবে এটা শুনতে না শুনতেই শুরু হল ঝুম বৃষ্টি। পাহাড়ে ঝুম বৃষ্টি মানেই সামনে বিপদ। এক হচ্ছে আছাড় খেতে গড়িয়ে নীচে পড়তে হবে আর ২য়ত হুট করে পাহাড়ধস হলে পাহাড়ের মাটিসমেত পড়ে যেতে হবে সোজা ৮০/৯০ ফিট নীচে। কি আর করার সব মাথা পেতে নিয়ে মুখের ভিতর টর্চ পুরে দিয়ে হামাগুড়ি দিতে দিতে কাদাপানি সব একাকার করে নামতে থাকলাম নীচে। বৃষ্টিতে রাস্তা এতই পিচ্ছিল হয়ে গেছে যে এক পা ফেললে অটোমেটিক তিন পা সামনে চলে যাচ্ছি ছেচড়াতে ছেচড়াতে। এভাবেই পথ চলতে চলতে রাত পৌনে চারতার পা দিলাম পুকুরপাড়ার সীমানায়। পিছনে ফেলে আসা ঘটনাগুলো কোনভাবেই মুছতে পারছিলাম না। মাঝে মাঝে মনে অজান্তেই হো হো করে হেঁসে উঠছি। রাতটুকু পার করেছিলাম পুকুরপাড়ার হ্যাডম্যান সুজন মাস্টারের কটেজে। কটেজে উঠে হাত পা মেলে দিয়ে চোখ বুজলাম। কিসের খাওয়া কিসের কি? হাত পা বিচ্ছিরিরকমভাবে কেটে গিয়ে রক্ত পড়ছে সাথে আছে জোঁকের অগনিত জোঁকের কামড়ের ব্যাথা আর চুলকানী। 

সেদিনের রাতের খাবার ছিল বনমোরগের ঝোল,পাহাড়ি মরিচের আলুভর্তা সাথে জুমচালের ভাত। উফফ অসাধারন সেই খাবার। যেমন রান্না তেমন স্বাদ। 

সকালবেলা ঘুম থেকে উঠেই দেখি কটেজের সামনে জনা দশেক আর্মি অফিসার অপেক্ষা করছেন আমাদের সাথে দেখা করবার জন্য। একটু ভ্যাবাচেকা খেয়ে গেলাম। কি এমন করলাম যে আর্মি কমান্ডার তার দলবল নিয়ে চলে এসেছেন আমাদের দেখবার জন্য। পরে জানতে পারলাম তারা নাকি ৬ মাস পর কোনো বাঙ্গালী টুরিস্ট পেল এবং একটু বাঙলাভাষায় কথা বলবার জন্য চলে এসেছিল। 

সকালবেলা ঘুম থেকে উঠে পা মাটিতে ফেলতে পারছিলাম না। পায়েরপাতা ফুলে ঢোল হয়ে আছে, গিরায় গিরায় পেইন। মাজা সোজা করে কোনভাবে ক্যামেরাটা কাধে নিয়ে বেরিয়ে পড়লাম আশেপাশের ছবি তুলতে। 





ছবিতে যে লেকটি দেখছেন এটিই পুকুরুপাড়া লেক বা রাইক্ষ্যং লেক। বাংলাদেশের সবচাইতে উঁচু লেক। আমি দাঁড়িয়ে আছি রাঙ্গামাটি জেলার বিলাইছড়ি উপজেলায়। হ্যা রাইক্ষং লেকটি রাঙ্গামাটি জেলায় অবস্থিত। ক্যামেরার ভিউফাইন্ডার দিকে তাকাতে গিয়ে লক্ষ্য করি চোখের কোনে জল। জল আসাটাই স্বাভাবিক , এত কষ্টের পর কাঙ্ক্ষিত লক্ষ্যে পৌঁছুলে কার না চোখে পানি আসবে! ঝটপট ছবি তুলে নিয়ে চলে আসলাম কটেজে। এবারের মিশন জলপ্রপাত দ্যা রাইক্ষিয়াং। পুকুরপাড়া থেকে সাঠে তিঘন্তার ট্রেইল।
দুপুরের খাওয়া না খেয়েই দিলাম রউনা। পুকুরপাড়া লেক বেয়ে উপরে উঠলেই প্রাঞ্জনপাড়া। তিরিশটি পরিবার নিয়ে গঠিত পাড়া। লেকের একসাইডে প্রাঞ্জনপাড়া অপরপাশে পুকুরপাড়া। ছোট ছোট কয়েকটি টিলা পেরিয়ে খুব সহজেই আমরা পৌছে যাই রাইক্ষং ফলসের কাছে।
এটাই সেইরাইক্ষিয়াং ফলস। দেখতে ছোট মনে হলেও বিশাল চওড়া এই ফলসের উপরিভাগ। 




ঘন্টা দুয়েক দাপাদাপি লাফালাফি ঝাপাঝাপি করে ফিরে এসছিলাম আবার সেই পুকুরপাড়ায়। আমাদের সেই ট্যুর ছিল বাংলাদেশের দ্বিতীয় বৃহত্তম ট্র্যাকিং ট্রেইল কভার করা। আমাদের সেই ট্যুরে অন্তর্ভুক্ত ছিল বগালেক থেকে রাইক্ষ্যং ফলস,ডুমলং,তিনমুখপিলার,চ্যাদলং,তুইকুতুমু,জিংসিয়াম সাইতার,কেওক্রাডং হয়ে আবার বগালেকে ফিরে আসা। এইজায়গাগুলো ঘুরতে আমাদের সময় লেগেছিল পায়েহেটে পাক্কা আট দিন। এই টানা আটদিনের অমানুষিক ভয়ংকর সব ভ্রমণকাহিনী নিয়ে আপনাদের সামনে হাজির হয়ে যাব খুব শীঘ্রই। 
পুকুরপাড়া লেক/রাইক্ষিয়াং লেক এবং রাইক্ষিয়াং ফলস দেখতে হলে যেভাবে যাবেনঃ-
প্রথমে আপনাকে বান্দরবান শহরে আসতে হবে। জায়গাদুটি রাঙ্গামাটি শহরে হলেও আপনাকে বান্দরবান দিয়েই ঢুকতে হবে। শুরুরে আপনাদেরকে দেয়া কুইজের উত্তর তো পেয়ে গেলেন। বান্দরবান শহর থেকে চান্দের গাড়ি নিয়ে সোজা চলে যেতে হবে রুমাবাজার। সেখান থেকে আপনি চাইলে ট্র্যাকিং এর জন্য দরকারি জুতা,ব্যাগ,শুকনো খাবার থেকে শুরু করে আপনার প্রয়োজনীয় সকল জিনিসই কিনে নিতে পারবেন।
এই রকম ভ্রমণ করতে গেলে কি কি নিতে হবে সেটার একটা লিস্ট দিয়ে রাখছি - ১) ব্যাগ ২) গামছা ৩) ছাতা/রেইন কোর্ট ৪) তাবু ৫) অতিরিক্ত দুই সেট কাপড় ( থ্রি-কোয়টার প্যান্ট+ ফুল হাতা টি-শার্ট+ পাতলা জ্যাকেট+ স্লিপিং ব্যাগ+ ) ৬) পানির বোতল ৭) মানকি ক্যাপ ৮) রাবার / প্লাষ্টিক স্যান্ডেল/কেডস/ মোটা মোজা ৯) গ্লাভস ১০) পলিথিন ১১) সানক্যাপ ১২) সানগ্লাস ১৩) সানস্কিন ১৪) টিস্যু ১৫) ব্যক্তিগত ঔষধ ১৬) টর্চ লাইট ১৭) ক্যামেরা+ব্যাটারী+ র্চাজার ১৮) মাল্টিপ্লাগ ১৯) শীতের কাপড় ২০) নিক্যাপ/ এনক্লেট
রুমাবাজার আর্মিক্যাম্পে গিয়ে নাম লিপিবদ্ধ করে একজন গাইড ঠিক করে নিয়ে সোজা চলে যেতে হবে বগালেক কমলাবাজার। সেখানে গিয়ে পুনরায় আর্মিক্যাম্পে গিয়ে নাম লিপিবদ্ধ করতে হবে। এবার শুরু আপনাদের মিশন। হাটতে থাকুন , হাটতে থাকুন এবং হাটতে থাকুন। 


