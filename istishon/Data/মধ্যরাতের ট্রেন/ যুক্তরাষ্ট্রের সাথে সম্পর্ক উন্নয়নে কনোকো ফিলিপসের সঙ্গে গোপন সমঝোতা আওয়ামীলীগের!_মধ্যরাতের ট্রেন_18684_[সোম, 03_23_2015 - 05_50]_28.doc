 যুক্তরাষ্ট্রের সাথে সম্পর্ক উন্নয়নে কনোকো ফিলিপসের সঙ্গে গোপন সমঝোতা আওয়ামীলীগের!


বিদ্যুৎ, জ্বালানি ও খনিজ সম্পদ মন্ত্রণালয় মন্ত্রী ও প্রধানমন্ত্রী শেখ হাসিনা গত ২০ ফেব্র“য়ারি সাগরের তিনটি গ্যাস ব্লক মার্কিন যুক্তরাষ্ট্র ভিত্তিক বহুজাতিক প্রতিষ্ঠান কনোকো-ফিলিপসকে ইজারা দেওয়ার ব্যপারে সম্মতি দেন। এরপর এক মাস অতিবাহিত হলেও পেট্রোবাংলা তাদের সঙ্গে চুক্তি করেনি। কারণ প্রধানমন্ত্রীর সম্মতি জ্বালানি মন্ত্রণালয় হয়ে ক্যাবিনেটে যাবে। ক্যাবিনেট অনুমোদন করলে তারপর পেট্রোবাংলা চুক্তি সই করবে। কিন্তু জ্বালানি মন্ত্রণালয় ক্যাবিনেটেই ফাইলটি পাঠাচ্ছে না। কারণ কী? কারণ নিচে আলাপ করবো।
এর আগে আমাদের জেনে আসা দরকার প্রধানমন্ত্রী শেখ হাসিনা কেন তাঁর নীতি পরিবর্তন করলেন। এর আগে প্রধানমন্ত্রী সিদ্ধান্ত নিয়েছিলেন, সাগরে কোন কোম্পানিকে একক বা যৌথভাবে দুটির বেশি তেল গ্যাস ব্লক সাগরে ইজারা দেওয়া হবে না। কনোকো ফিলিপসকে তাহলে কেন তিনটি দেওয়া হলো? কারণ হলো, ৫ জানুয়ারির নির্বাচনের পর প্রধানমন্ত্রী শেখ হাসিনা সরকারকে মার্কিন যুক্তরাষ্ট্র বড় ধরনের চাপ প্রয়োগ করে। এমন কী তারা এই সরকারকে স্বীকৃতিও দেয়নি। এই চাপ অব্যাহত রাখে। এমন কী তাদের ঢাকার রাষ্ট্রদূত মজিনাকে আ.লীগের সাধারণ সম্পাদক সৈয়দ আশরাফ বিএনপির স্টান্ডিং কমিটির নেতা হিসেবেও আখ্যায়িত করেছেন। বর্তমান পরিস্থিতিতে মার্কিনী চাপ থেকে মুক্ত হওয়ার জন্যই শেখ হাসিনা দুটি ব্লক দেওয়ার নীতি থেকে সরে এসে মার্কিনীকে তিনটি দিলেন।
বাংলাদেশের গভীর সমুদ্রের তিনটি ব্লকের সঙ্গে যৌথভাবে মার্কিন ভিত্তিক বহুজাতিক কম্পানি কনোকো ফিলিপস ও নরওয়ের কোম্পানি স্টাটোয়েল গভীর সমুদ্রের ১২, ১৬ ও ২১ ব্লকের ইজারা দেওয়ার সিদ্ধান্ত নিয়েছেন সরকার। চুক্তির বিষয়টি জ্বালানি মন্ত্রণালয়ের মাধ্যমে অর্থনৈতিক বিষয় সংক্রান্ত মন্ত্রীসভা কমিটিতে পাঠানোর কথা। কিন্তু এখনো পাঠানো হয়নি।
চুক্তির খসড়া মন্ত্রীসভা কমিটিতে না পাঠানোর কারণ হলো, কনোকো ফিলিপসের কর্মকর্তারা জ্বালানি প্রতিমন্ত্রী ও সচিবের সঙ্গে দ্বিপাক্ষিক বৈঠক। নিয়ম অনুযায়ী কনোকো ফিলিপসের সঙ্গে জ্বালানি প্রতিমন্ত্রী ও সচিবের সঙ্গে বৈঠক করার কোন সুযোগ নেই। কারণ কনোকোর সঙ্গে এসব বিষয়ে কথা বলার একমাত্র আইনগত সুযোগ রয়েছে পেট্রোবাংলার। আর দরপত্র সাবমিট করার সময় তারা যা বলার বলে দিয়েছে।
পেট্রোবাংলাকে দুরে রেখে জ্বালানি প্রতিমন্ত্রী ও সচিবের সঙ্গে এই বৈঠকের কারণ হলো, কনোকো বেশ কিছু সুযোগ সরকারের কাছ থেকে বাগিয়ে নিতে চায়। এর মধ্যে অন্যতম রয়েছে করপোরেট ট্যাক্স বাতিলের সুযোগ। অর্থ্যাৎ ট্যাক্স তারা দিবে না, দিবে পেট্রোবাংলা।
চলতি মাসের ১০ থেকে ২০ তারিখের মধ্যে কনোকোর সাথে বৈঠক করার কথা ছিলো জ্বালানি প্রতিমন্ত্রী ও সচিবের সঙ্গে। কিন্তু জ্বালানি প্রতিমন্ত্রী অস্ট্রেলিয়া সফরে চলে যাওয়ায় এ বৈঠক হয়নি। জ্বালানি প্রতিমন্ত্রী নসরুল হামিদ দেশে এসেছেন গত শুক্রবার। আজ রবিবার জ্বালানি প্রতিমন্ত্রী অফিসও করেছেন। এখন যে কোন সময় তাদের সাথে বৈঠক হবে। এই বৈঠকে কনোকো ফিলিপস ও স্টাটোয়েল তাদের দাবি নামা পেশ করবে।
তবে মন্ত্রণালয় সূত্র নিশ্চিত করেছে, আনুষ্ঠানিক বৈঠক হওয়ার কথা থাকলেও এখন আনুষ্ঠানিক বৈঠক হবে না। ঢাকার কোন পাঁচ তারকা হোটেল বা গুলশানের কোথাও বৈঠক হতে পারে।
সংশ্লিষ্ট সূত্রে জানা গেছে, তিনটি ব্লকের মধ্যে ২১ নম্বর ব্লকটিকে সব থেকে সম্ভাবনাময় মনে করা হচ্ছে। কারণ হিসেবে বলা হচ্ছে, এ ব্লকটির সীমানার পাশেই রয়েছে মিয়ানমারের সুয়ে (ঝযবি) গ্যাসক্ষেত্র। মিয়ানমারের এক্ষেত্রটিতে ৯ ট্রিলিয়ন ঘনফুট (টিসিএফ) এর বিশাল গ্যাসের প্রমানিত মজুদ রয়েছে।
এর আগে ২০০৯ সালে আওয়ামী লীগ সরকার গঠনের পর কনোকো ফিলিপসকে দুটি ব্লক ও এবার ক্ষমতায় আসার পর অস্টেলিয়া ও সিঙ্গাপুর ভিত্তিক কম্পানি স্যান্টোস-ক্রিস এনার্জিকে ১টি, ভারতীয় কম্পানি ওএনজিসিকে ২টি সব মিলিয়ে ৫টি ব্লক ইজারা দিয়েছে।
বিদেশী সমর্থনে সরকার পতন থেকে বিএনপিকে সরে আসতে হবে :
বিএনপি এতোদিন চেষ্টা করেছে মার্কিন সমর্থনে সরকার পতন করবে। এ জন্য তারা মাঠের কোন আন্দোলন গড়ে উঠার ব্যাপারে নজর দেয়নি। সর্বশেষ সারা দেশে বোমা মেরে জামাত যখন মানুষ মারছিলো তখনো বিএনপির হুশ হয়নি। কিন্তু মার্কিন যুক্তরাষ্ট্র যতক্ষণ আওয়ামী লীগের কাছে সুবিধা পাবে ততক্ষণ কেন বিএনপির পক্ষ নিবে তারা? কারণ একটি অনির্বাচিত দূর্বল সরকার ক্ষমতায় থাকলে তাকে চাপ দিয়ে সাগরে তেল গ্যাস ইজারা পাওয়া যায়। কিন্তু কবে নির্বাচন হবে আর কবে ক্ষমতায় আসবে তারপর সাগরে তেল গ্যাস ইজারা পাওয়াটা সব মিলিয়ে অনেকটি ভাগ্যের উপরে ছেড়ে দেওয়ার মত।
এই সরকারের আমলে কোন মার্কিন স্বার্থ এখনো বিঘ্নিত হয়নি। বরং তারা যা চেয়েছে তাই পেয়েছে। এমন কী গভীর সমুদ্র বন্দর মার্কিন বিনিয়োগকারী প্রতিষ্ঠান আদানি গ্রুপের পাওয়ার সম্ভাবনা রয়েছে। তাহলে কেন তারা বর্তমান সরকারের বিরাগভাজন হতে যাবে? এই বোধ ও বোধের গোড়ায় যখন পানি পড়বে বিএনপির তখন হয়তো একটি রাজনৈতিক কৌশল বের করতে পারবে। তা না হলে ইহকালে ক্ষমতায় যাওয়ার কোন সুযোগ তারা পাবে না।

