সংবিধান রক্ষার জিহাদী সরকারের মন্ত্রীর সংবিধান বলাৎকার



লোটাস কামাল। বহু ঘটনার নায়ক। মুক্তিযুদ্ধের চেতনা রক্ষাকারী দলের পরিকল্পনামন্ত্রী। সম্প্রতি জাতির উদ্দেশে তার প্রশ্ন ছিল, ইসলামী ব্যাংকের টাকা নিলে সমস্যা কোথায়? এর আগে তিনি পাকিস্তানে ক্রিকেট দলকে পাঠানোর প্রধান উদ্যোক্তা ছিলেন। কি বুঝে প্রধানমন্ত্রী তাকে পরিকল্পনামন্ত্রী বানালেন, তা কেউ জানে না। স্বর্ণ ব্যবসা বেহাত করা থেকে শুরু করে পাকিস্তান প্রীতি সবই তার আছে। স্যুট বুট পরা থাকলেও আচার আচরণে তিনি ক্যাডারশ্রেণীর, এই অভিযোগ অনেক পুরনো। সরকারের মন্ত্রী হবার পরও সেই একই ধারা বজায় আছে। মন্ত্রী হলে সব কিছু করা যায় না, এটা তিনি মানতে নারাজ। চলছেন ইচ্ছে খুশী মতো। 
যে সরকার ভোটারবিহীন নির্বাচন মেনে নেয়ার জন্য সবাইকে আহবান জানিয়েছিল এই যুক্তিতে যে, সংবিধান রক্ষার জন্য এছাড়া পথ নেই, সেই সরকারের মন্ত্রী হয়েও লোটাস কামাল এখন আর সংবিধান মানছেন না। মন্ত্রী হলে কি করা যায় আর কি করা যায় না তা সুনির্দিষ্ট করে দেয়া আছে সংবিধানে। যা করা যাবে না তার মধ্যে রয়েছে মন্ত্রী বা এমপি হবার পর পদে থাকার সময় কোনো লাভজনক পদে থাকতে পারবেন না কেউ। এমন কাজ করলে তার এমপি/মন্ত্রী পদ দুটোই যাবার কথা। 
কিন্তু আওয়ামী লীগের শাসনামল বলে কথা। দল ক্ষমতায় যেতে তাদের সংবিধান রক্ষা করা লাগে। দলের নেতারা সংবিধান না ভাংলে আর ক্ষমতায়ই বা আসা কেন! পরিকল্পনামন্ত্রীর দায়িত্ব পাওয়ার পর থেকেই একের পর এক বিতর্কে লোটাস কামাল জড়িয়ে পড়েছেন। দায়িত্ব নেয়ার পরপরই অর্থমন্ত্রী আবুল মাল আবদুল মুহিতের দক্ষতা ও যোগ্যতা নিয়ে প্রশ্ন তুলে বিতর্কের ঝড় তুলেছেন তিনি। শুধু অর্থমন্ত্রীই নয়, প্রধানমন্ত্রীর নিকটাত্মীয় প্রবাসী কল্যাণ ও বৈদেশিক কর্মসংস্থানমন্ত্রী ইঞ্জিনিয়ার মোশাররাফ হোসেনকেও পাত্তা দেন না লোটাস কামাল। মন্ত্রণালয়কে পাশ কাটিয়ে লোটাস কামালের মালয়েশিয়ায় সাড়ে তিন লাখ জনশক্তি পাঠানোর ঘোষণা দেয়াটাকে শিষ্টাচারবহির্ভূত ও অনধিকার চর্চা বলেও অভিযোগ করেন প্রায় সকলেই। মন্ত্রীর তাতে কী যায় আসে! তিনি তো সংবিধানকেই পাত্তা দেন না, আর তো কীসের কী! 
লোটাস কামালের বিরুদ্ধে অভিযোগ গুরুতর। তিনি সংবিধান বর্হিভূত কাজ করেছেন। বাংলাদেশের সংবিধানে বলা আছে, মন্ত্রীর দায়িত্ব নেওয়ার পর কোনো লাভজনক বা বেতনাদিযুক্ত পদ বা মর্যাদাপূর্ণ পদে থাকা যাবে না। চোরে না শোনে ধর্মের কাহিনী। দায়িত্ব নেয়ার চার মাস পেরিয়ে গেলেও তিনি এখনও তাঁর ব্যবসায়িক পদ থেকে পদত্যাগ করেননি। মন্ত্রীর পদে থেকেই তিনি ব্যবসায়িক কার্যক্রম পরিচালনা করছেন।
 সংবিধানের ১৪৭ এর তিন অনুচ্ছেদে বলা হয়েছে, ‘এই অনুচ্ছেদ প্রযোজ্য হয়, এইরূপ কোনো পদে নিযুক্ত বা কর্মরত ব্যক্তি কোনো লাভজনক পদ কিংবা বেতনাদিযুক্ত পদ বা মর্যাদায় বহাল হইবেন না কিংবা মুনাফালাভের উদ্দেশ্যযুক্ত কোনো কম্পানি, সমিতি, বা প্রতিষ্ঠানের ব্যবস্থাপনায় বা পরিচালনায় কোনোরূপ অংশ করিবেন না।’ প্রধানমন্ত্রী বা প্রধান উপদেষ্টা, স্পীকার বা ডেপুটি স্পিকার, মন্ত্রী, উপদেষ্টা, প্রতিমন্ত্রী বা উপমন্ত্রী, সুপ্রিম কোর্টের বিচারক, মহা-হিসাব নিরীক্ষক ও নিয়ন্ত্রক, নির্বাচন কমিশনার এবং সরকারি কর্ম কমিশনের সদস্যদের এই অনুচ্ছেদ বিবেচিত হবে বলে সংবিধানে বলা আছে। 
আমরা একটু লোটাস কামালের ওয়েব সাইটে ঢু মেরে এসেছিলাম। সেখানে লোটাস কামালের মুক্তার দাতের হাসি ঝরানো ছবির নিচে লেখা আছে তিনি লোটাস কামাল গ্রুপের চেয়ারম্যান ও সিইও। সেখান থেকে আরো জানা গেল, তিনি অনেক কোম্পানির মালিক। বর্তমানে তিনি ১৯টি ব্যবসায়িক প্রতিষ্ঠানের শুধু অদৃশ্য হাতের ইশারার মালিক নন, কাগজে কলমে চেয়ারম্যান-সিইও। এরমধ্যে নয়টি ম্যানুফ্যাকচারিং খাতের। পাঁচটি সেবা খাতের। দুটি ট্রেডিং এবং বাকি তিনটি আবাসন খাতের। 
কোম্পানিগুলো হলো- লোটাস ইঞ্জিনিয়ারিং ইন্ডাস্ট্রিজ লিমিটেড, হার্ডউড ডাইমেনশনস বাংলাদেশ লিমিটেড, সিএমসি কামাল টেক্সটাইল মিলস, লোটাস কামাল স্পিনিং মিলস, এলকে-ইউনিটেক্স কম্পানি, এলকে কটন মিলস, লোটাস কামাল নিটওয়ার, সামউন এলকে ইলেক্ট্রনিক্স, প্রোলেক্সাস লোটাস কামাল অ্যান্ড জয়লাইন, লোটাস কামাল হোল্ডিং, লোটাস বাংলাদেশ, এশিয়া প্যাসিফিক জেনারেল ইন্সুরেন্স, অরবিটাল ট্র্যাভেলস, অরবিটালস এন্টারপ্রাইজ, গুলশান মেডিকেয়ার, ওরিয়েন্ট এডুকেশন, আকার ডিজাইন, লোটাস কামাল অটোমোবাইলস এবং বিজনেস ভেনচার এওয়েটিং ইমপ্লিমেনটেশন। 
পরিকল্পনামন্ত্রী এখনো লোটাস কামাল গ্রুপের প্রেসিডেন্ট ও প্রধান নির্বাহী কর্মকর্তা (সিইও) হিসাবে দায়িত্ব পালন করছেন। মন্ত্রী হওয়ার পরও মুস্তফা কামাল এশিয়া প্যাসেফিক জেনারেল ইন্সুরেন্স কোম্পানির পরিচালক হিসাবে দায়িত্ব পালন করছেন। এভাবেই সংবিধান রক্ষার জিহাদি সরকারের সবচেয়ে গুরুত্বপূর্ণ মন্ত্রীদের একজন হয়েও অবলীলায় সংবিধানকে বলাৎকার করছেন তিনি। অথচ তার বিরুদ্ধে ব্যবস্থা নেয়ার কেউ নেই। হয়তো একেই বলে শেখের মুল্লুক।

