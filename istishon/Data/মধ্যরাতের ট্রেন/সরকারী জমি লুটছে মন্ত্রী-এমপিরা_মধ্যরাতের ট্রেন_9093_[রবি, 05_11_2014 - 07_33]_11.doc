সরকারী জমি লুটছে মন্ত্রী-এমপিরা


আওয়ামী লীগ সরকার ক্ষমতায় আসার পর ঢাকা শহরে মধ্যবিত্তদের আবাসন সমস্যাকে সহজতর করার লক্ষ্যে উত্তরায় একটি প্রকল্প নেয়। এখানে ৩, ৫ ও ৭.৫ কাঠা আয়তনে জমির সিলিং ঠিক করে জনগণের মধ্যে বরাদ্দের সিদ্ধান্ত নেয়া হয়। এ জন্য নাগরিকদের উন্মুক্ত ফরমের মাধ্যমে নির্দিষ্ট পরিমান অর্থ দিয়ে আবেদন করতে আহবান জানায় সরকার। শর্ত থাকে যে, যাদের ঢাকা শহরে জায়গা আছে তারা আবেদন করতে পারবেন না। হাজার হাজার মানুষ এতে আবেদন করেন। কিন্তু কথিত লটারির মাধ্যমে যারা জমি বরাদ্দ পেয়েছেন তারা আওয়ামী লীগের সংসদ সদস্য, মন্ত্রী, বিচারক, সাংবাদিক, আমলারা। আর সাধারণ মানুষ আঙ্গুল চুষেছে। শুধু জায়গা বরাদ্দ পেয়েই এসব প্রভাবশালীরা থেমে থাকেনি। বরং ৩, ৫ কাঠার আয়তনের জায়গা তারা ৫ ও ১০ কাঠায় পরিণত করেছেন। এই তালিকায় কে নেই? ক্লিন ইমেজ থেকে শুরু করে দাপুটে মন্ত্রী এমপিরা আছেন। তালিকায় আছেন আওয়ামী লীগের ফাটা কেস্ট ওবায়দুল কাদের থেকে শুরু করে মমতাজ বেগম পর্যন্ত শিল্পী সাধুরাও।
রাজউক কর্তৃক মন্ত্রীদের নামে অতিরিক্ত জায়গা বরাদ্ধের চিঠি
রাজউক কর্তৃক বরাদ্ধের তালিকা
বিষয়টি নিয়ে সম্প্রতি দুর্নীতি দমন কমিশন (দুদক) তদন্ত করলে এসব সত্য বেরিয়ে আসে। গত ১৩ এপ্রিল দুদকের পরিচালক প্রশাসন মুহাম্মদ মাহবুবর রহমান এ সংক্রান্ত একটি তদন্ত প্রতিবেদন জমা দিয়েছেন। তবে শর্ষে ক্ষেতেই ভুত। কারণ এই প্লট কেলেঙ্কারির সাথে দুদকের তিন গুরুত্বপূর্ণ কর্মকর্তা জড়িত। আছেন আওয়ামী লীগের মন্ত্রী এমপিরা। এ কারণে দুদকের তদন্ত আর এগোয় না। ফাইল চলে গেছে হীমঘরে। হীমঘরে জন্মের ঘুমে আচ্ছন্ন থাকা ফাইল ঘেটে পাওয়া গেছে নিচের সব রাঘব বোয়ালের সম্পৃক্ততা।
ওবায়দুল কাদের
ফাটা কেস্ট ওবায়দুল কাদের : আওয়ামী লীগের কথিত ক্লিন ইমেজধারী ওবায়দুল কাদের গণমাধ্যম দেখলেই কাতলা মাছের মত হা করে বিপ্লবী বুলি আউড়াতে থাকেন। সরকারের মন্ত্রী হবার আগেতো তিনি রিতিমত বিরোধী দলের চিফ হুইফের দায়িত্ব পালন করেছেন। মন্ত্রী হবার পর মুখের লাগাম খানিকটা কমলেও নানান বিষয়ে তিনি জাতীর বিবেকেরা চরিত্র ধারণ করেন। মাঠে ময়দানে কাদার মধ্যে নেমে যান অনায়সে। সততার পরাকাষ্ঠা হিসেবে মিডিয়া তাকে ইতিমধ্যে ‘ফাটাকেস্ট’ আখ্যা দিয়েছেন। সেই ফাটাকেস্ট ওবায়দুল কাদের উত্তরায় ৫ কাঠার একটি প্লট পেয়েছিলেন। কিন্তু মন্ত্রী বলে কথা। মন্ত্রীর বাড়িতো আর ৫ কাঠার ওপর থাকলে মান সম্মান কিছু থাকে না। এ কারণে ৫ কাঠার জমিটি বাড়িয়ে তা ১০ কাঠা করা হয়েছে।
সুরঞ্জিত সেন
রেলের ‘কালো বেড়াল’ সুরঞ্জিত আবারও : তিনি কোন সোজা কথা সোজা ভাবে বলতে পারেন না। যে কোন কথা তিনি ঠোট বাকিয়ে তাচ্ছিলের সুরে বলবেন। তিনি ছাড়া বাংলাদেশে আর কোন মানুষ সংবিধান বোঝে না। সংসদীয় পদ্ধতির ব্যবস্থা দেশে তিনি সব থেকে ভাল বোঝেন। এ কারণে তিনি সংসদীয় পদ্ধতির বাইরে অন্য কোন চোরাপথে ক্ষমতায় আসার তীব্র বিরোধীতা করে থাকেন। গেলবার সরকার যখন তত্বাবধায়ক সরকার বাতিল করে প্রধানমন্ত্রীর অধীনে নির্বাচন করার ঘোষণা দিলো তখন প্রধানমন্ত্রী শেখ হাসিনার পক্ষে সব থেকে সোচ্চার ছিলেন সুরঞ্জিত সেন গুপ্ত সংক্ষেপে সেন বাবু। এক সময়ের কমিউনিস্ট সমাজতন্ত্রী সেন বাবু নিয়ে অনেক বক্তব্য আছে। তার মধ্যে অন্যতম হলো সংখ্যালঘু সম্প্রদায়ের পক্ষে কথা বললেও সেই সেন বাবুই সিলেটে সংখ্যালঘুদের জমি দখল করে সেন মার্কেট নির্মাণ করেছেন। এমনিতেই জমিদারী বংশের ছেলে। বাপ দাদার কমতি নেই কিছুতেই। তারপরও রবীন্দ্রনাথ একটা কথা বলে গেছেন না- ‘এ জগতে হায় সেই বেশি চায়, আছে যার ভুরি ভুরি’। সেন বাবুরও চাই ভুরি ভুরি। রেলের বস্তাভর্তী টাকা নিয়ে বিপাকে থাকা সেন বাবু ঢাকার পূর্বাচলে সাড়ে সাত কাঠার একটি প্লট নিয়েছেন। যদিও সেন বাবুর একটি বাড়ি আছে ঢাকার ঝিগাতলায়। কিন্তু তারতো আরো চাই। এ কারণে সাড়ে সাত কাঠার প্লটটি তিনি দশ কাঠা বানিয়ে নিয়েছেন।
মুরাদ জং ও রানা
মুরাদ জং এমপি : সাভারের কিং খ্যাত তৌহিদ মুরাদ জংয়ের প্রধান আয় জলাশয় দখল করে জমি ভরাট, গার্মেন্টের জুট ব্যবসার নিয়ন্ত্রণ এবং গার্মেন্ট মালিকদের কাছ থেকে চাঁদাবাজি। এভাবে তিনি হাজার কোটি টাকার সম্পত্তির মালিক হয়েছেন। এরকম জলাশয় ভরাট করে সংখ্যালঘু পরিবারের দখলকৃত জায়গায় মুরাদ জংয়ের ভাব শীর্ষ রানা গড়ে তোলেন রানা প্লাজা। এরপর সেই ভবনের নিচে ১১’শ মানুষ চাপা পড়ে নিহত হয়। বহু নাটকের পর রানা গ্রেপ্তার হলেও রানা গডফাদার মুরাদ জং থেকে গেছেন আবডালেই। হাজার কোটি টাকার মালিক হওয়ার পরও তার আরো চাই। এ কারণেই তিনি উত্তরায় ৫ কাঠার একটি প্লট দলীয় প্রভাবে বাগিয়ে নেন। তবে এতেতো আর ক্ষমতার দাপট খুব বেশি দেখানো গেলো না। ক্ষমতার দাপট দেখাতেই জমির পরিমান দ্বিগুন করা হলো।
কৌকিলকন্ঠী মমতাজ এমপি
মমতাজ বেগম এমপি : মানিকগঞ্জের প্রত্যন্ত অঞ্চল থেকে উঠে আসা এই গায়িকার রাজনৈতিক কোন ক্যারিয়ার ছিলো না। তবে বিএনপি-জামায়াত জোট আমলে মহাচোর তারেক রহমানকে তেল দিয়ে একাধিক গান গেয়েছেন গায়িকা মমতাজ। সে সময় ঢাকা বিশ্ববিদ্যালয়ের রাজু ভাস্কর্যের সামনের এক অনুষ্ঠানে ছাত্রদলের সাংস্কৃতিক অনুষ্ঠানে তারেক রহমানকে নিয়ে সেই গান গেয়ে নেতা কর্মীদের উজ্জিবিতও করেছেন। সে সময় হয়তো মমতাজ বেগমের তারেক রহমানের জন্য ‘বুকটা ফাইট্যা’ যেতো। এখন হয়তো জয় বা স্বাধীনতার পক্ষের শক্তির জন্য ফাইট্যা যায়। গায়িকা মমতাজ পূর্বাচলে ৩ কাঠার একটি প্লট তিনগুনের বেশি বাড়িয়ে দশ কাঠা করেছেন। কে জানে, হয়তো তারেক রহমানরা ক্ষমতায় এলে তিনি হয়তো গুলশান লেকের ওপরই বাড়ি বানানোর আব্দার পুরণ করতে পারবেন। রাজনীতিতে যেহেতু শেষ কথা বলে কিছু নেই।
আনিসুল হক মাহমুদ
আনিসুল হক মাহমুদ মন্ত্রী (জাতীয় পার্টির মন্ত্রী) : কথিত ক্লিন ইমেজের অধিকারী আনিসুল হক মাহমুদ। কিন্তু যিনি বিশ্ববেহায়া এরশাদের পার্টি করতে পারেন তিনি কোনভাবেই সৎ হবেন এটা পাগলেও বিশ্বাস করবে না। এ কারণেই সুযোগ পেয়েই উত্তরায় বরাদ্দ পাওয়া ৩ কাঠার প্লটটি ৫ কাঠা করে নিয়েছেন।
জাহাঙ্গির কবির নানক এমপি
জাহাঙ্গির কবির নানক এমপি : জাহাঙ্গির কবির নানক আওয়ামী লীগের ক্ষমতাবান রাজনীতিক। তার ক্ষমতার ওজন হিসেবে উত্তরার ৩ কাঠার প্লটটি ৫ কাঠা বানানো কোনমতেই অপরাধের পর্যায় পড়ে না।
এ.বি.এম ফজলে করিম এমপি
এ.বি.এম ফজলে করিম এমপি : ‘যে যায় লঙ্কায় সে হয় বীর’ এই প্রবাদ যে ভূমিতে সবাই মেনে নিয়েছে সেখানে ইকবালুর রহিমানের অপরাধকে বরং গুন হিসেবেই ধরা উচিত। তিনি যখন পূর্ত মন্ত্রণালয় সম্পর্কিত সংসদীয় স্থায়ী কমিটির সভাপতি ছিলেন তখন এ মন্ত্রণালয়ের দেওয়া উত্তরায় ৩ কাঠার একটি প্লট বরাদ্দ নেন নিজের নামে। আর সুযোগ বুঝে ৩ থেকে পরিধি বাড়িয়ে ৫ করে নেন।
শামসুল হক টুকু এমপি
শামসুল হক টুকু এমপি : সামসুল হক টুকু স্বরাষ্ট্র প্রতিমন্ত্রীর দায়িত্ব পালন করেছেন। পুলিশ র্যা বের তিনি ছিলেন দন্ডমুন্ডের কর্তা। এ কারণে তাকে যদি উত্তরা প্রকল্পে প্লট বরাদ্দ না দিতেন তাহলে হয়তো রাজউকের চেয়ারম্যানের ক্রসফায়ারই হয়ে যেতো। কে জানে ৩ কাঠার প্লটটি ক্রসফায়ারের ভয় দেখিয়ে ৫ কাঠায় পরিণত করেনি?
এ ছাড়া ক্ষমতার দাপট দেখিয়ে প্লট পাওয়ার পর তার আয়তন বাড়িয়ে নিয়েছেন যেসব রথি মহারথি তাদের তালিকায় আরো আছেন ইকবালুর রহিম এমপি ও চীফ হুইফ, পিনু খান এমপি, আব্দুল মান্নান এমপি, ওমর ফারুক চৌধুরী এমপি, শওকত মোমেন শাহজাহান এমপি, এবিএম আনোয়ারুল হক এমপি, আ. ম. ওবায়দুর এমপি, আ.ক.ম মোজাম্মেল হক এমপি, মুন্নজান সুফিয়ান এমপিসহ আরো অনেকে।

