সাকা'র বিরুদ্ধে ট্রাইব্যুনালে সাক্ষী দেওয়ায় খুন হলেন এক মুক্তিযোদ্ধা সাক্ষী !


যুদ্ধাপরাধীদের বিচার থেকে বাঁচাতে মরিয়া হয়ে মাঠে নেমেছে জামাত-শিবির। গতকাল শুক্রবার সারাদেশে জামাত-শিবিরের তাণ্ডব সম্পর্কে আপনারা সবাই এতক্ষণে জেনে গেছেন সবকিছু। ওরা সারা দেশে বিভিন্ন জায়গায় শহীদ মিনার ভেঙেছে, ভেঙেছে গণজাগরণ মঞ্চ। শহীদ জননী জাহানারা ইমামের প্রতিকৃতি ছিঁড়ে ফেলেছে। এর চেয়েও ভয়াবহ ব্যাপার এরা ত্রিশ লক্ষ শহীদের আত্মত্যাগের বিনিময়ে পাওয়া আমাদের গৌরবের লাল-সবুজের জাতীয় পতাকা ছিঁড়ে ফেলে আমাদের দিকে চ্যালেঞ্জ ছুড়ে দিয়েছে- দ্যাখ আমরা কি না করতে পারি? এছাড়াও এরা যে আজও বুকে পাকিস্থান নামক একটা বর্বর দেশকে লালন করে তার প্রমাণ- চট্টগ্রামে এরা মিছিল করার সময় "পাকিস্থান জিন্দাবাদ" বলে স্লোগান দিয়েছে। আমার মুখের কথায় বিশ্বাস না হলে এই লিংকে গিয়ে দেখুন। 
তবে এই পোস্টে যেই ভয়াবহতম খবরটি আমি শেয়ার করতে চাচ্ছি, সেটা শুনলে মাথায় আগুন ধরে যাবে যে কোন দেশপ্রেমিক মানুষের। বিশ্বস্ত সূত্রে খবর পেলাম সাকা চৌধুরীর বিরুদ্ধে চলমান যুদ্ধাপরাধের বিচার মামলায় সাক্ষী দেওয়ার কারনে চট্টগ্রামের একজন বীর মুক্তিযোদ্ধা জনাব ওয়াহিদুল আলম খুন হয়েছেন। ১৬ তারিখে উনি ট্রাইব্যুনালে সাক্ষী দিয়ে এসেছেন। উনার পারিবারিক সূত্র থেকে জানা যায়, চট্টগ্রামের বায়েজিদ থানায় উনার একটি ব্যক্তিগত খামার আছে। প্রায়ই উনি সেখানে থাকতেন। দুইদিন আগে উনার সাথে কিছু লোক দেখা করতে আসে। বাসা থেকে বের হয়ে যাওয়ার পর থেকে উনি নিখোঁজ ছিলেন। একজন অজ্ঞ্যতনামা মহিলা জনাব ওয়াহিদুল আলমের ব্যক্তিগত ফোন থেকেই উনার বাসায় ফোন করে জানায়- "উনাকে মানা করা হয়েছিল সাক্ষী না দিতে। কিন্তু উনি শোনেন নাই। উনার লাশ চমেকে রাখা আছে। পারলে নিয়ে যান।"
চট্টগ্রাম মেডিকেল কলেজ সূত্র থেকে জানা যায়, হাসপাতালে একজন অজ্ঞ্যতনামা মহিলা এসে লাশ রেখে পালিয়ে গেছে। 
আমরা বারবার সরকারের কাছে যুদ্ধাপরাধীদের বিচারের সাক্ষীদের নিরাপত্তার ব্যাপারে বলে আসছি। কিন্তু আজ একজন সাক্ষী; শুধু সাক্ষীই নন উনি একজন বীর মুক্তিযোদ্ধাও, একাত্তরের সেইসব ঘাতকের হাত থেকে রেহাই পেলেন না। এই ব্যর্থতার দায় কে নেবে? সরকার? নাকি অপরাধী আসলে আমরা সবাই? আমরা আজও পারিনি এদেশকে হানাদার মুক্ত করতে। আজও একাত্তরের সেই হানাদারের হাতে লাঞ্ছিত হয় শহীদ মিনার, এদেশের জাতীয় পতাকা!!! আমরা আর কতদিন এভাবে চুপ করে থাকব? ঘাতকের কালো থাবা আর কতখানি বিস্তৃত হলে তারপর ভাঙবে আমাদের সেই অদ্ভুত নীরবতা? 
মুক্তিযুদ্ধের পক্ষশক্তি বলে দাবী করা সরকার ক্ষমতায় থাকাকালীন আমাদের এই দেখতে হল? একজন বীর মুক্তিযোদ্ধা রাজাকারের বিরুদ্ধে সাক্ষী দিলেন বলে খুন হয়ে গেলেন হায়েনাদের হাতে!!!!!! জানি হাজার হাজার বা লক্ষ কোটিবার ক্ষমা চাইলেও আমরা মুক্তিযোদ্ধা ওয়াহিদুল আলমের কাছে ক্ষমা পাবো না। ক্ষমা পাবো না বায়ান্নর ভাষা শহীদদের কাছেও। একাত্তরের ৩০ লক্ষ শহীদ আহত বিস্ময়ে আজ আমাদের দিকেই তাকিয়ে আছেন আমাদের কাপুরুষতা দেখে। নিজের বিবেককে একবার প্রশ্ন করি আমরা সবাই। কী-বোর্ড চেপে এই লেখা লেখার মতন মানসিক শক্তিটুকুও আমার আর অবশিষ্ট নেই। জানিনা পারব কিনা শহীদের রক্তের ঋন শোধ করতে। প্রজন্ম আজ জেগেছে। আসেন এটাই হয়ত আমাদের শেষ সুযোগ। এদেশকে পাকিস্থানের দালাল মুক্ত করার এই আন্দোলনে সবাই সামিল হই। আমাদের শক্তি আরেকবার গর্জে উঠুক একাত্তরের মতই। 

