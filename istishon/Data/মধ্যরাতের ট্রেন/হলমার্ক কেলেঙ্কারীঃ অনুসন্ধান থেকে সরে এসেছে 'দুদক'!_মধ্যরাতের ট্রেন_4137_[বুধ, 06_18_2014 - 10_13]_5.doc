হলমার্ক কেলেঙ্কারীঃ অনুসন্ধান থেকে সরে এসেছে 'দুদক'!



বাংলাদেশের ইতিহাসে সব চেয়ে বড় আর্থিক কেলেঙ্কারির নাম 'হলমার্ক'। একটি ভূঁইফোড় প্রতিষ্ঠানকে ২ হাজার ৬৮৬ কোটি টাকা ঋণ দেয় সোনালী ব্যাংকের রূপসী বাংলা হোটেল শাখা। হলমার্কের এমডি তানভীর এই প্রতিষ্ঠান খোলার কিছুদিন আগেও ছিলেন চায়ের দোকানদার। এ ঘটনায় সরকারের স্বাস্থ্য উপদেষ্টা মোদাচ্ছেরের সরাসরি সম্পর্ক ছিলো। ঘটনা যখন মিডিয়াতে ফাঁস হয় তখন সরকার বাধ্য হয়েই হলমার্কের এমডি তানভীরকে গ্রেপ্তার করে। কিন্তু প্রধানমন্ত্রীর স্বাস্থ্য উপদেষ্টার টিকিটিও স্পর্শ করতে পারেনি কেউ। এতো বড় মিডিয়া হাইপ পাওয়া একটা কেলেঙ্কারির পর মেরুদন্ডহীন 'দুদক' হম্বিতম্ভি শুরু করে, মামলাও করে তাদের বিরুদ্ধে। কিন্তু সম্প্রতি দুদকের শীর্ষ পর্যায়ের কর্মকর্তারা দেবতার প্রসাদ খেয়ে সিদ্ধান্ত নিয়েছেন হলমার্কের বিরুদ্ধে তার কোন তদন্ত করবে না। শুধু তদন্তই করবে না এ বক্তব্য দিয়ে ক্ষান্ত দিলে না হয় কথা ছিলো, হলমার্ক বিষয়টি নিস্পত্তি হয়ে গেছে এটাই এখন মনে করছে দুদক। কথায় আছেনা- 'যে যায় লংকায়, সে হয় রাবন'।
তখন একমাত্র হলমার্কের বিরুদ্ধেই ঋণ জালিয়াতির অভিযোগ উঠেনি সোনালী ব্যাংকের রূপসী বাংলা হোটেল শাখার বিরুদ্ধে। এ শাখা থেকে আরো ১১’শ কোটি টাকা লোপাট করে দিয়েছে দেশের মালদার ব্যবসায়ীরা। এসব ব্যাপারে দুদক মিডিয়া ও মানুসের চাপে পড়ে সোনালী ব্যাংক ও টাকা লোপাটকারীদের বিরুদ্ধে যেসব মামলা করেছিলো তা আর করবে না, এমন কী তারা কোন অনুসন্ধানও করবে না। কিন্তু কেন? কারণ দেবতার প্রসাদ খেয়ে দুদক নেতিয়ে গেছে। স্বাস্থ্য উপদেষ্টা মোদাচ্ছের ট্যাকা খাইতে পারে তাতে কুনো দোষ হয় না, দুদক টাকা খাইলে ক্যানো দোষ হবে-এমন প্রশ্নই দুদকের কর্মকর্তাদের।
গত ৪ এপ্রিল দদুকের পরিচালক মো. মনিরুজ্জামান বিষটি দুদক চেয়ারম্যানকে পত্র দিয়ে জানিয়ে দিয়েছেন। ওই চিঠির স্মারক নম্বর দুদক/বি:অনু:তদন্ত-১/মানিলন্ডিারিং/৩২-২০১২(অংশ-৫)১০৩১২/১ (৩)। এ পত্রে বলা হয়েছে যে, একেএম আজিজুর রহমান, ডিজি্এম সোনালী ব্যাংক লিমিটেড রুপসি বাংলা শাখা সহ অন্যান্যদের বিরুদ্ধে ভূয়া প্রতিষ্ঠানের নামে ঋন মঞ্জুর করে প্রায় ৩৭’শ কোটি টাকা লোপাটের অভিযোগ আনা হয়। উপযুক্ত বিষয়ের প্রেক্ষিতে জানানো যাচ্ছে যে, আনিত অভিযোগের সাথে সংশ্লিস্ট স্থানীয় এলসি বা নন ফান্ডেড দায় এর বিষয়ে কমিশন কর্তৃক অনুসন্ধান না করার সিদ্ধান্ত গ্রহণ করে এতদাসংক্রান্ত অনুসন্ধান নথি নিস্পত্তিমর্মে গণ্য করে সিদ্ধান্ত প্রদান করছে।’
কী দারুন দেখতে, তাই না? কৃষক ১০ হাজার টাকা ঋণ নিয়ে ফেরত না দিলে কোমরে দড়ি দিয়ে জেল হাজতে, স্যালারি এ্যাকাউন্ট জামানত দিয়ে ১ লাখ টাকা ঋণ নিয়ে পরিশোধ করতে না পারলে ব্যাংকের লোকজন আপনার বাড়ি গিয়ে শান্ত হবে না, আত্মিয়পরিজনকেও জানাবে যে আপনি ডিফল্ডার। আর ৩৭’শ কোটি টাকা গাপিস করে দিলে আপনার জন্য আট বেহেশতের দরজা খোলা। কি, অবাক হচ্ছেন? এখন মনে হচ্ছে না, ‘ক্যাচ মি ইফ ইউ ক্যান’ সিনেমার ডি ক্যাপ্রিওর জায়গা কিম্বা হলমার্কের তানভীরের স্থানে আপনি কেন হলেন না? আফসোস হবারই কথা। বৃথায় কস্ট করে ফিজিক্স, ক্যামিস্ট্রি পড়েছেন। আসল রসায়নই ধরতে পারলেন না! আর তা হলো বাংলাদেশে যেসব দল ক্ষমতায় যায় তাদের দলে নাম লেখালে বরং ওই ফিজিক্স ক্যামিস্ট্রির ফার্স্ট ক্লাস ফার্স্ট ছেলেটা আপনার মেয়ের মাস্টার হতো। আর আপনি দান খয়রাতের মত তাদের হাতে মাস শেষে কিছু টাকা গুজে দিতে পারতেন। এমন মানব জনম কি চেয়েছিলেন?
এবার একটু পেছন ফিরে তাকাই:
টাকা গাপিস করে দেবার পর তানভীরকে রিমান্ডে নেবার পর তিনি কিছু কথাবার্তা সে সময় বলেছিলেন। তখন একটাই আলোচিত লিডিং কোশ্চেন ছিলেো- এ টাকা গেল কোথায়? রিমান্ডে থাকা আসামিদের কাছে এর জবাব খুঁজছে দুর্নীতি দমন কমিশন 'দুদক'। এরই মধ্যে টাকা উদ্ধারে যৌথভাবে কাজ শুরু করেছিল দুদক ও সোনালী ব্যাংক। দুদক কর্মকর্তারা বলছেন, অধিকাংশ টাকাই বিদেশে পাচার হয়েছে। পাচার যদি বিদেশে হয়ে থাকে তাহলে এখন ক্যানো ঘটনা নিস্পত্তি ধরে অনুসন্ধান থেকে সরে আসলেন? দুদকের লোকজনের পকেটে কত ঢুকেছে? এ তদন্তভার কার উপর ন্যস্ত করবেন?
সে সময় দুদকের কমিশনার শাহাবুদ্দীন জাতির উদ্দেশে বলেছিলেন, টাকা বিদেশে পাচার হয়েছে, সেটা নিশ্চিতভাবেই বলা যায়। কিছু টাকা দেশেও নামে-বেনামে বিভিন্ন ব্যাংকে অ্যাকাউন্ট করে কিংবা আসামিদের আত্মীয়স্বজনের কাছে রাখা থাকতে পারে। সেগুলোর তদন্ত করছে কমিশন। তাছাড়া আদালতে প্রমাণ করার জন্যও আত্মসাত্ করা টাকার হদিস এবং সেগুলো উদ্ধার জরুরি। সোনালী ব্যাংকের ব্যবস্থাপনা পরিচালক প্রদীপ কুমার দত্ত সে সময় জানিয়েছেন, তাদের এখন মূল লক্ষ্য বিভিন্ন কৌশলে আত্মসাৎ করা টাকাগুলো উদ্ধার করা। এরই মধ্যে প্রায় ২৩২ কোটি টাকার বিল জমা নিয়েছেন। টাকা উদ্ধারের জন্য তারা দুদককে প্রয়োজনীয় সহযোগিতা করছেন এবং দুদকও ব্যাংককে সহযোগিতা করছে। সোনালী ব্যাংকের পক্ষ থেকে টাকা উদ্ধার প্রক্রিয়া, আসামিদের বিরুদ্ধে আইনগত ব্যবস্থা নিতে দুজন আইনজীবী নিয়োগ করা হয়েছে। তারা এ বিষয়ে কাজ করছেন। 

দুদকের তদন্ত ও মামলার এজহার সূত্রে জানা গেছে, গত ৩ বছরে সোনালী ব্যাংকের রূপসী বাংলা শাখায় গোপালগঞ্জের বাসিন্দা ডিজিএম কে এম আজিজুর রহমান শাখা ব্যবস্থাপক থাকাকালে হলমার্ক গ্রুপসহ ৬টি প্রতিষ্ঠানের নামে প্রায় ৩ হাজার ৭০০ কোটি টাকার ঋণে অনিয়ম ও জাল-জালিয়াতের মাধ্যমে আত্মসাৎ করা হয়েছে। সেগুলোর মধ্যে হলমার্ক গ্রুপ একাই নিয়েছে ২ হাজার ৬০০ কোটি টাকারও বেশি। এ বিষয়ে গণমাধ্যমে সংবাদ প্রকাশের পর প্রথমে সোনালী ব্যাংকের অডিটে, পরে বাংলাদেশ ব্যাংকের অডিটে ধরা পড়ে। এ পরিপ্রেক্ষিতে গত ১০ জুন' ২০১৩ থেকে অনুসন্ধান শুরু করে দুদক। আড়াই মাসের অনুসন্ধান শেষে দুটি সুপারিশসহ ১৯৪ পৃষ্ঠার প্রতিবেদন তৈরি করে দুদকের অনুসন্ধান টিম। তার একটি হচ্ছে ২৭ জনের বিরুদ্ধে ১১টি মামলা দায়ের করা আর অপরটি হচ্ছে জ্ঞাত আয়বহির্ভূত সম্পদ অর্জনের কার্যক্রম অনুসন্ধান করা।

