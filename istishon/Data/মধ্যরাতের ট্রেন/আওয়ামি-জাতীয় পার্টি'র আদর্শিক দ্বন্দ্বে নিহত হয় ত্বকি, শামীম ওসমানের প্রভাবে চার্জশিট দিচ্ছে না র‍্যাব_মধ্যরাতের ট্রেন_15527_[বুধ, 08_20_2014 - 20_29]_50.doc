আওয়ামি-জাতীয় পার্টি'র আদর্শিক দ্বন্দ্বে নিহত হয় ত্বকি, শামীম ওসমানের প্রভাবে চার্জশিট দিচ্ছে না র‍্যাব


 
শামীম ওসমানের সাথে রাফিউর রাব্বির দ্বন্ধ সংঘাত আজকের নয়। এই দ্বন্ধ্ সংঘাতের মূলে রয়েছে দুই ব্যাক্তির দুই মেরুর আর্দশিক অবস্থান। একজনের পথ ক্যাডার তৈরী করে সরকারি প্রভাবে খাঠিয়ে যতখানি পারা যায় নগদ লুটপাঠ। অন্যজনের লড়াই মানুষের পক্ষে, মানুষের অধিকারের পক্ষে। একজনের নাম শামীম ওসমান, সারা বাংলাদেশ তাকে জানে। অন্যজন অপরিচিত সাধারণ মানুষ, রাফিউর রাব্বি। 

দু’জনের এ লড়াই তীব্র হয় আশির দশকে স্বৈরাচার বিরোধী আন্দোলনের সময়। শামীম ওসমান তাঁর ভাই নাসিম ওসমান জাতীয় পার্টির সংসদ সদস্য হওয়ায় নারায়নগঞ্জে সরকার বিরোধী আন্দোলন দমাতে ব্যাপক নির্যাতন শুরু করে ওসমান পরিবারের সদস্য। সেই সময় থেকেই রাফিউর রাব্বি আর শামিম ওসমান হয়ে ওঠেন পরস্পর বিরোধী মতাদর্শিক স্রোতের মানুষ। আর গতবার আওয়ামী লীগ ক্ষমতায় আসার পর রাফিউর রাব্বি ওসমান পরিবারের পরিবহন সন্ত্রাসের বিরুদ্ধে তীব্র আন্দোলন গড়ে তোলেন। এর জেরে রাব্বির মাসুম ছেলে মেধাবী শিক্ষার্থী তানভির মুহাম্মদ ত্বকি নৃসংশভাবে হত্যার স্বীকার হয়। এ হত্যায় প্রত্যাক্ষভাবে অংশ নিয়েছিলো শামিম ওসমানের ভাইয়ের ছেলে নাসিম ওসমানের সন্তান আজমেরি ওসমান। ত্বকি হত্যা মামলায় আদালতে ১৬৪ ধারায় স্বীকারোক্তিমূলক জবানবন্দি সূত্রে হত্যাকারি সম্পর্কে এ তথ্য জানা গেছে।
স্থানীয়দের সঙ্গে কথা বলে জানা গেছে, পিতা রাফিউর রাব্বির নেতৃত্বে ছেলের হত্যার বিচারের গঠন করা হয় ‘সন্ত্রাস নিমূল ত্বকি মঞ্চ’। এ মঞ্চের নেতৃত্বে ত্বকি হত্যাকাণ্ডের বিরুদ্ধে নারায়ণগঞ্জে ব্যাপক আন্দোলন গড়ে ওঠে ওসমান পরিবারের বিরুদ্ধে। এর আগে সিটি করপোরেশন নির্বাচনে আওয়ামী লীগ সমর্থিত প্রার্থী শামীম ওসমান আওয়ামী লীগের বিদ্রোহী প্রার্থী ড: সেলিনা হায়াত আইভীর কাছে বিপুল ভোটে পরাজিত হয়। নির্বাচনে পরাজয় ও ত্বকি হত্যার দ্বায় ওসমান পরিবারের ওপর পড়ায় নারায়ণগঞ্জের রাজনীতিতে কোনঠাসা হয়ে পড়ে দুর্দাণ্ড প্রতাপশালী এ পরিবারটি। তবে ত্বকি হত্যার সঙ্গে ওসমান পরিবারের কেউ জড়িত নয় এমন দাবিই শামীম ওসমান করে আসছেন ত্বকির মৃত্যুর পর থেকে।
জানা গেছে, আদালতে লিটন ত্বকি হত্যায় শামীম ওসমানের অন্যতম ক্যাডার সুলতান শওকত ভ্রমরের নাম বলার পর থেকেই তাকে খুঁজছিলো র‍্যাব। গত বছরের ১১ নভেম্বর ২০১৩ দিবাগত রাত দেড়টায় র‍্যাব সুলতান শওকত ভ্রমরকে রুপগঞ্জ থেকে গ্রেপ্তার করে। 
বিচারবিভাগের সিনিয়র ম্যাজিস্ট্রেট কে.এম. মহিউদ্দীনের কাছে সুলতান শওকত ভ্রমর গত ১২ নভেম্বর ১৬৪ ধারায় স্বেচ্ছায় স্বীকারোক্তিমূলক জবানবন্দি দেয়। ওই জবানবন্দিতে তিনি, ত্বকি হত্যার সঙ্গে আজমেরী ওসমানের নেতৃত্বে হয়েছে বলে ম্যাজিস্ট্রেটের কাছে বলেন। হত্যার মূল পরিকল্পনাকারী আজমেরী ওসমান ছাড়াও এ হত্যায় আরো ছয়জনের নাম উল্লেখ করেন সুলতান শওকত ভ্রমর। এরা হলেন তায়েব উদ্দীন আহমেদ জ্যাকি, ইউসুফ হোসেন লিটন ওরফে বিলাই চক্ষু লিটন, কালাম সিকদার, কাজল, শিপন, রাজীব, শিপন, মামুনের নাম উল্লেখ করেন। নারায়ণগঞ্জের একাধিক ব্যাক্তি জানিয়েছেন, ভ্রমর যাদের নাম বলেছেন তারা সবাই শামীম ওসমানের মিটিং মিছিলে সবার সামনে থাকেন। তারা সবাই আজমেরী ওসমানের ঘনিষ্টজন।
হঠাৎ থেমে গেছে ত্বকি হত্যার চার্জশিটের কাজ : 
নারায়ণগঞ্জে ওয়ার্ড কাউন্সিলর নজরুল সহ সাত জনকে খুন করতে র‍্যাব ১১ কমান্ডিং অফিসারসহ অন্যান্যরা ৬ কোটি টাকা নিয়েছে, নজরুলের শ্বশুর র‍্যাবের বিরুদ্ধে এমন অভিযোগ আনার পর শামীম ওসমান দুর্দাণ্ড দাপটে ফিরে আসে নারায়ণগঞ্জের রাজনীতিতে। ঘুষের অভিযোগে র‍্যাব ১১ এর কমান্ডিং অফিসার তারেক সাঈদসহ অন্যান্যদের গ্রেপ্তার করা হয়। ত্বকি হত্যার পর নারায়ণগঞ্জের রাজনীতিতে ওসমান পরিবারের যে করুন পরিস্থিতি হয়েছিলো র‍্যাবের বিরুদ্ধে অভিযোগ আসায় তা থেকে অনেকটাই কাটিয়ে ওঠে ওসমান পরিবার। এ পরিস্থিতিতে ত্বকি হত্যার চার্জশিট দেওয়া থেকে পিছিয়ে পড়েছে র‍্যাব।
র‍্যাব সূত্র নিশ্চিত করেছে, তানভির মুহাম্মদ ত্বকি হত্যা মামলার চার্জশিটের সব কাজ তারা সম্পন্ন করেছে। এ বিষয়ে র‍্যাবের জিয়াউল হাসান বেশ কিছুদিন আগে একটি সংবাদ সম্মেলন করেও বলেছিলেন, ত্বকি হত্যা মামলার চার্জশিট চূড়ান্ত হয়ে গেছে। যে কোন সময় আদালতে তা দেওয়া হবে। সংবাদ সম্মেলনে জিয়াউল হাসান আরো বলেছিলেন, চার্জশিটে মূল হত্যাকারি হিসেবে আজমেরি ওসমানসহ ১১ জন যুক্ত রয়েছে।’ তবে এরপর আর চূড়ান্ত চার্জশিট আদালতে দেয়নি র‍্যাব।
নিহত ত্বকির বাবা রাফিউর রাব্বি বলেছেন, র‍্যাব চার্জশিট আদালতে জমা দিতে পারছে না। কারণ সরকারের ওপর মহলের চাপ রয়েছে এ মামলা থেকে শামিম ওসমানের ভাতিজা মূল হত্যাকারি আজেমির ওসমানের নাম আসায়। র‍্যাবকে আজমেরি ওসমানের নাম বাদ দিয়ে চার্জশিট দেওয়ার জন্য চাপ দেওয়া হচ্ছে বলেও তিনি জানান।
লড়াইটি আর্দশিক, দ্বন্দ্বও পুরানো : 
নারায়ণগঞ্জ ঘুরে সাধারণ মানুষের সাথে কথা বলে জানা গেছে, ১৯৮৩ সালে লে. জেনারেল হুসেইন মুহাম্মদ এরশাদ সামরিক ক্যু’র মাধ্যমে ক্ষমতা গ্রহণের পর নারায়ণগঞ্জের প্রবীন আওয়ামী লীগ নেতা শামসুজ্জোহা ছেলে নাসিম ওসমানকে জাতীয় পার্টিতে যোগ দেওয়ার জন্য হুসেইন মুহাম্মদ এরশাদের কাছে পাঠান। প্রবীন আওয়ামী লীগ পিতার নির্দেশে ছেলে নাসিম ওসমান জাতীয় পার্টিতে যোগ দেন। জাতীয় পার্টির হয়ে ৮৬’ সালে নাসিম ওসমান জাতীয় সংসদ নির্বাচন করেন। এ সময় ভাই নাসিম ওসমানের হয়ে বহুল আলোচিত গডফাদার শামীম ওসমান কেন্দ্র দখল করে ভোটের বাক্সে ব্যালট ভরে দেয়। এ বিষয়টি নারায়ণগঞ্জের সবাই জানেন। এ নির্বাচনে নাসিম ওসমান এমপি নির্বাচিত হন। 
এরশাদের ক্ষমতা গ্রহণের পর থেকেই সারা দেশে সামরিক স্বৈরাচারের বিরুদ্ধে ব্যাপক আন্দোলন শুরু হয়। নারায়ণগঞ্জেও এ আন্দোলন ছড়িয়ে পড়ে। এরশাদ বিরোধী আন্দোলনে আদমজির শ্রমিকরাসহ এ জেলার অন্যান্য কারখানার শ্রমিকেরা অংশ নিতো। এ আন্দোলনের একজন গুরুত্বপূর্ন নেতা ছিলেন রাফিউর রাব্বি। আন্দোলন দমাতে নাসিম ওসমান ও শামীম ওসমানের নেতৃত্বে আন্দোলনকারীদের ওপর একাধিক হামলা হয়। এরকমই একটি হামলা হয় ১৯৮৭ সালের ১৩ নভেম্বর। এ দিনে ৭/৮ হাজার শ্রমিক পঞ্চবটি থেকে মিছিল নিয়ে আসছিলো। সকাল সাড়ে এগারোটার দিকে মিছিলটি বঙ্গবন্ধু সড়কে জাতীয় পার্টির অফিসের সামনে এলে মিছিলের ওপর নাসিম ওসমানের নেতৃত্ব গুলিবর্ষন হয়। এ সময় আহত হয় শতাধিক আন্দোলনকারী। বিবিসি বাংলা রেডিও, ভয়েস অব আমিরকা রেডিওসহ বিদেশ ও দেশের সংবাদপত্রে নাসিম ওসমান দাবি করেন, সম্প্রতি ২২ দলীয় কিউবা ফেরত নেতারা জাতীয় পার্টির অফিসে হামলা চালালে এ পরিস্থিতির সৃষ্টি হয়। উল্লেখ্য, এরশাদ বিরোধী সকল রাজনৈতিক দল মিলে ছিলো ২২ দল। আর এ ঘটনার কিছুদিন আগে কিউবা সফর শেষে রাফিউর রাব্বি দেশে ফিরেছিলেন। এ হামলার প্রতিবাদে ১৫ নভেম্বর স্থানীয় হাজার হাজার জনতা জাতীয় পার্টির অফিসটি গুড়িয়ে দেন। শামীম ওসমান ও রাফিউর রাব্বির দ্বন্দ্ব সংঘাতের শুরু সেখান থেকেই। ওসমান পরিবারের বিরুদ্ধে মানুষ অনেক আগে থেকেই ক্ষ্যাপা ছিলো।
এরপর ২০০১ সালে বিএনপির নেতৃত্বাধীন চারদলীয় জোট জয় পাওয়ার পর এলাকা ত্যাগ করেন শামীম ওসমান। শামীম ওসমানের কথ্যমতে, নেত্রীর (শেখ হাসিনা) নির্দেশে শামীম ওসমান দেশের বাইরে পালিয়ে ছিলেন। আলোচিত এই গডফাদার দেশে ফেরেন ২০০৯ সালে। ২০০৯ সালের নির্বাচনে শামীম ওসমানের এ আসনের নৌকা মার্কা থেকে প্রতিদ্বন্ধিতা করেন নায়িকা কবরী সরওয়ার। বাংলা চলচ্চিত্রের এই কিংবদন্তী নায়িকাকে প্রকাশ্যে লাঞ্ছিত করেন শামীম ওসমান। প্রকাশ্যে মারতে যান তিনি। তবে এসব নিয়ে মিডিয়া খানিকটা হৈইচই করলেও পরে সব কিছু থেমে যায়। কারণ শেখ হাসিনার আর্শিবাদ।
নারায়ণগঞ্জ সিটি করপোরেশন নির্বাচনে শামীম ওসমান ও আইভি মুখোমুখি হন। আইভির পক্ষে দাড়ায় রাফিউর রাব্বি। পুরানো শত্রুতা আবারো ফিরে আসে। এ ছাড়া নারায়নগঞ্জ পরিবহন মালিকদের কাছ থেকে প্রতিমাসে ৫ কোটি টাকা চাঁদা আদায়ের অভিযোগ আনেন পরিবহন মালিকেরা। বাস মালিকরা প্রকাশ্য সংবাদ সম্মেলন করে, ডিসির কাছে স্মারকলীপি দিয়ে দাবি করেন, প্রতি মাসে ওসমান পরিবারকে ৫ কোটি টাকা চাঁদা দেওয়ায় তারা বাধ্য হয়েছেন বাসের টিকিটের দাম বাড়াতে। এর প্রতিবাদে রাফিউর রাব্বিসহ নারায়ণগঞ্জের বামপন্থি সংগঠন ও সাংস্কৃতিক সংগঠন ও সেলিনা হায়াৎ আইভি চাঁদাবাজি বন্ধে ও বাস ভাড়া বৃদ্ধির বিরুদ্ধে আন্দোলন গড়ে তোলেন। পথের কাটা রাফিউর রাব্বিকে সরাতে না পারলেও বড়পুত্র তানভীর মুহাম্মদ ত্বকি খুন হয়।
এ বিষয়ে ত্বকির পিতা ও ‘সন্ত্রাস নিমূল ত্বকি মঞ্চের’ আহবায়ক রাফিউর রাব্বি বলেন, ওসমান পরিবারের সঙ্গে শুধু আমার নয় নারায়ণগঞ্জবাসীরই আদর্শিক বিরোধ রয়েছে। তারা খুন, সন্ত্রাস, মাফিয়াতন্ত্রের রাজনীতি করেন আর আমরা মানুষের পক্ষে, শুভবোধের পক্ষে আছি। এই বিরোধের জেরেই ত্বকিকে খুন করেছে ওসমান পরিবারের লোকজন। তিনি আরো বলেন, বিরোধ আমার সঙ্গে। আমাকে মানসিকভাবে ভেঙ্গে দেওয়ার জন্যই আমার ছেলেকে তারা খুন করেছে।
র‌্যাবের যে চার্জশিটটি জমা দেয়নি কিন্তু চার্জশিটের সব কাজ শেষ করেছে সেখানে ওসমান পরিবারের সঙ্গে রাফিউর রাব্বির বিরোধের কারণ হিসেবে বলা হয়েছে, ‘বিগত সিটি করপোরেশন নির্বাচনে রাফিউর রাব্বি সেলিনা হায়াত আইভির পক্ষে ব্যাপক প্রচার চালান। এ কারণে ওসমান পরিবার ও তাদের সমর্থকেরা রাব্বির ওপর ক্ষিপ্ত ছিলো। এ ছাড়া ঢাকা নারায়ণগঞ্জ বিভিন্ন পরিবহন মালিকেরা অনৈতিকভাবে বাসভাড়া বাড়ানোর বিরুদ্ধে তিনি তীব্র আন্দোলন গড়ে তোলেন। এতে স্বার্থন্বেষী মহল তার ওপর ক্ষুব্ধ ছিলেন। এসব কারণেই প্রতিশোধ নিতে রাব্বির ছেলেকে হত্যার পরিকল্পনা করা হয়।’


