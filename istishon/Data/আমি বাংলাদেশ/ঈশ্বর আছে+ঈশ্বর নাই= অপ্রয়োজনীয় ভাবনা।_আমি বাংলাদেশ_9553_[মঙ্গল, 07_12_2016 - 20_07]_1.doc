ঈশ্বর আছে+ঈশ্বর নাই= অপ্রয়োজনীয় ভাবনা।


যতক্ষন প্রমানিত নয় ততক্ষন ইশ্বর নেই বলার আমি কে? আবার ইশ্বর আছে বলার আমি কে? যা বিশ্বাস করা হয় তা বিশ্বাস করা মানেই সেটা প্রমানিত সত্য নয়। আবার যা কিছু প্রমানিত তা বিশ্বাস করার দরকার নেই, অবিশ্বাস করার সুযোগই নেই। যে ইশ্বর নাই বলে, সে জানেনা কি বা কাকে সে নাই বলে, অর্থাৎ অস্তিত্বহীন কোনোকিছুকে নির্দিষ্ট ধারনায় চিহ্নিত করে নাকচ করতে হবে কেন? আবার যে ইশ্বর আছে বলে, সেও জানেনা কি বা কাকে সে আছে বলে।
  যে বলে ইশ্বর নাই, তার প্রতি- 
 অস্তিত্বহীন বা অজানা কোনোকিছু তো আমাদের চিন্তা,জ্ঞান ও বুদ্ধির আবহে বিরাজিত থাকেনা। যেমন কল্পনার চূড়ান্ত বিস্তার করেও আমরা এমন কোনো বস্তু বা ধারনা উপলব্ধি করতে পারিনা, যা আমাদের চেনা, অনুভবকৃত, উপলব্ধিত জগত ও পারিপার্শ্বিকের মাঝে অস্তিত্বশীল বস্তু বা ধারনার সাথে মেলেনা। যেমন আমরা যদি হাঁসজারু নামে নতুন প্রাণী কল্পনা করি তার মাথা ঠোট হাঁসের মত আর দেহ সজারুর মত কল্পিত হবে। যেটা সম্পূর্ণ নতুন কোনো অবয়ব বা ধারনা নয়, চেনা অবয়বের নতুন ধরন। যদি আমরা ভিনগ্রহের প্রাণী নিয়ে কল্পছবি বানাই সেখানেও এলিয়েন কে যতই কিম্ভূতকিমাকার করে কল্পনা করিনা কেন তারও আমাদের মত হাত মুখ চোখ কল্পনা করি। কাজেই আমাদের চলমান পৃথিবীর এযাবৎ অর্জিত মানবীয় জ্ঞান দিয়ে যা কিছু নির্দিষ্ট করে জানি,বুঝি,অনুভব ও উপলব্ধি করি এর বাইরে কি আছে কি নাই, সে তর্ক করার উপাদান আমাদের মগজে নাই। যা আসলেই আমাদের মগজে ও মহাজগতে কোথাও যদি নাই থাকে, তাহলে তাকে বিশ্বাসীদের ডাকা বিশেষ নামে ও বিশ্বাসীদের বিশ্বাস করা কথিত সর্বক্ষমতা গুনের সত্ত্বা রুপে ধরে নিয়ে আমরা নাই নাই করছি কেন? যা নাই তাকে আলাদা করে নাই বলার দরকারই তো নাই। যেখানে পানি আছে সেখানে মাটি নাই, যেখানে মাটি আছে সেখানে পানি নাই,যেখানে মহাশূন্যে গ্যাসীয় বায়ুমণ্ডল আছে সেখানে মাটি ও পানি নাই। যা মহাশূন্য তা অদৃশ্যমান মৌলিক কনিকাপূর্ণ মহাশূন্যই। অতএব যা আমাদের যৌক্তিক ও বুদ্ধি ভিত্তিক ধারনায় এখনো নাই, তাকে অকারনে নাই বলার বাস্তবতাতেই নেই আমরা। বরং যা কিছু আমাদের মগজের ধারণকৃত মাত্রার স্থান সময় ও চেতনায় যৌক্তিক ভাবে বিরাজিত, অনুভবকৃত, আবিষ্কৃত তা আমরা আছে বলে জানি বুঝি তাই আলাদা করে আছে বলতে হয়না। কারন আমরা দেখতেই পাই যে তা আছে। 
কেও যদি বিভ্রান্ত ধারনা নিয়ে অযৌক্তিক কোনোকিছুর অস্তিত্ব আছে দাবি করে, তাহলে আমরা সেই বিভ্রান্ত ধারনা কে যুক্তি বুদ্ধি দিয়ে নাকচ করতেই পারি। কিন্তু অস্তিত্বহীন কল্পিত কোনো বস্তু বা স্বত্তা কে নাকচ করতে হলে, আমরা নিজেই অসচেতনভাবে বিশ্বাসীদের বিশ্বাস করা অস্তিত্বশীল স্বত্তাকে চিহ্নিত করি, এবং নাকচ করার জন্য বলি অমুক নাই, তমুক নাই, এভাবে বলা দরকারই নাই। বরং এভাবে বলা উচিত যে ধারনা বা চিন্তা টি প্রমানিত নয়। যা কিছু প্রমানিত বলেই জানা ও বোঝা যায়, তা বিশ্বাস করার দরকারই পরেনা, অস্তিত্তের অনুভবের কারনে এমনেই মানা হয়। যার অস্তিত্ত এখন পর্যন্ত আমাদের জানা নাই, জানার কোনো উপায় এখন পর্যন্ত আমরা পাইনি তা বিশ্বাস যেমন করার দরকার নেই, তেমনি নাই বলেই তা অবিশ্বাস করারও দরকার হয়না।বরং এভাবে বলাটা সংগত যে, ঈশ্বর বিশ্বাস এখন পর্যন্ত শুধুই একটি অপ্রমানিত ধারনা মাত্র, যে ধারনা প্রত্যক্ষ নিখুত সঠিক প্রমান করার কোন যুক্তি উপায় উপাদান এখন পর্যন্ত মানুষের কাছে নাই। 
 যে বলে ইশ্বর আছে,তার প্রতি-
 যে বলে ইশ্বর আছে, সেও জানেনা যা আছে বলে সে মানে তার স্বরুপ কি? অবস্থান কি? ব্যাপ্তি কি? বিভিন্ন ধর্মে ও চিন্তায় বিভক্ত বিভিন্ন পক্ষ হতে যতরকমভাবে তার বিবরন দেওয়া হয়, যতরকমভাবে তার অস্তিত্তের দাবী করা হয়, সেই সব বিবরন ও দাবীর পরস্পরের মাঝে তীব্র স্ববিরোধ। বিভিন্ন মতের বিরোধ তো আছেই, একই মতের ভিন্ন ভিন্ন গোষ্ঠীর মাঝেও অনেক সংঘাত। যদি সত্যিই বিশ্বাসীদের ধারনার মত করেই ইশ্বর থাকেন তবে তাকে মানার দরকার,বিশ্বাস করার দরকার নেই।যা কিছু সন্দেহের এবং অপ্রমানিত তাকে সত্যি বলে ভাবার দরকারে বিশ্বাস আরোপ করতে হয়। আর যা বা যাকে আছে বলে আমরা নিশ্চিত ভাবে প্রমানিত বলে জানি, তা বা তাকে বিশ্বাস ছাড়াই মানি। বরং ইশ্বর থেকে থাকলে তার উচিত নিজের ক্ষমতাবলে সকল বিরোধ, সংঘাত দূর করে আমাদের মানসিক ও সামাজিক শান্তি দেওয়া। বিভিন্ন পক্ষ যখন তার তার পক্ষীয় মত, জোর করে সকলের মত বলে বিশ্বাস করাতে ও মানাতে চায়, তখন রক্তপাত আর পাশবিকতা ঘটে। অস্তিত্তবান সর্বময় ক্ষমতাবান বলে কথিত ইশ্বরই যদি আমার ভেতর নৈতিক বোধ দিয়ে থাকেন, তবে আমার অনুভূত নৈতিক বোধ বলে ঈশ্বরের উচিত আমাদের সামনে প্রমানিত রুপে প্রকাশিত হওয়া এবং সঠিক কি বলে দেওয়া,এই শয়তানি হিংসা হানাহানি বিভক্তি বিদ্বেষের অনুভুতি বিলুপ্ত করে মানবজাতিকে চিরশান্তির অনুভূতি দেওয়া। আমরা জানি আমি আছি, মা আছে বাবা আছে, মানুষ আছে, দুনিয়া আছে। আমরা জানি এগুলো সব আছে, তাই বিশ্বাস করার দরকার নেই। ঈশ্বর আছেন এটা নিশ্চিত ভাবে জানলে সেটাকে জানা বলতে পারা যেত, বিশ্বাস করার দরকার হতনা।
  আমার অনুভব-
একজন আমাকে ফ্রান্সিস বেকনের এই উক্তিটি পড়তে দিয়েছিল- “যে বিজ্ঞানকে অল্প জানবে সে নাস্তিক হবে, আর যে ভালো ভাবে বিজ্ঞানকে জানবে সে অবশ্যই ইশ্বরে বিশ্বাসী হবে।“
 আমার জবাব ছিল- “বিজ্ঞানের জানা কখনো শেষ হয়না, বিজ্ঞান প্রতিনিয়ত নতুন সত্য আবিষ্কার করে পূর্বের ও বর্তমানে জানা সত্য কে বাতিল করে দেওয়ার চলমান প্রক্রিয়া।
বিশ শতকের একজন দার্শনিক লেখক যা বললেন এরকম বহু কথা বহু মনিষী বলেন তাতেই চূড়ান্ত সত্য বলা হয়ে যায়না। বিশ্বাস আর বিজ্ঞান দুইটা চূড়ান্ত পরস্পর বিরোধী চিন্তা ও বিষয়। বিজ্ঞান প্রমান,পর্যবেক্ষণ, প্রতিনিয়ত পুনঃ যাচাইকরন, ভুল প্রমানের চেষ্টা সহ বহু ধাপ পেরিয়ে প্রয়োগিক ক্ষেত্রে জানা সত্যকে কাজে লাগায়। কিন্তু বিশ্বাস যে অনুমান ও চিন্তা প্রমান হয়নি বা আপাতদৃষ্টিতে প্রমান করা অসম্ভব সেটাকেই বিশ্বাসের দোহায় দিয়ে বিভিন্ন রুপে ভিন্ন ভিন্ন অপ্রমানিত চিন্তা কে সত্য বলে মানাতে চায়, যা শান্তির নামে অশান্তি ,মানবিকতার নামে পাশবিকতা, ধর্মের বদলে অধর্ম কে মানুষের জীবনে প্রভাব বিস্তার করায়। সত্য বিজ্ঞান দ্বারা প্রমানিত হলে তা এমনেই মেনে নিতে হয়, বাতাসের তরঙ্গে টেলিভিশনে দুরের ঘটনা দেখা যায় তা প্রমানিত যা বিশ্বাস করার দরকার ই পরেনা। বিজ্ঞানের জানা কখনই শেষ হয়না। সময়ের শুরু কখন আর শেষ কখন নাকি তা অসীম এই সত্য জানা সম্ভব হয়নি, সময়ের যদি কোনো শুরু থাকে তার আগে কি ছিল উত্তর পাওয়া এখনো সম্ভব হয়নি। সময়ের যদি কোনো শেষ থাকে তার পরে কি হবে তা সঠিকভাবে জানা এখনো সম্ভব হয়নি। স্থান এর ক্ষেত্রেও জানা যায়না মহাশূন্যের সীমানা ও ব্যাপ্তি কোথাও থেমে গেছে নাকি অসীম। স্থানের যদি কোনো শুরুর অবস্থান ও শেষ অবস্থান থাকে তাহলে স্থানের বাইরে কি অবস্থা তা সঠিকভাবে জানা এখনো সম্ভব হয়নি। স্থান অসীম হলে এই নিরন্তর মহাশুন্যের বাস্তবতা আমাদের মগজের ত্রিমাত্রিক বুদ্ধিতে এখনো সঠিকভাবে বোধগম্য নয়। ইশ্বর যদি অনন্ত অসীম এবং চিরঅস্তিত্তশীল হন তাকে কোন এক স্থানে কোন এক সময়ের ব্যাপ্তিতে অবস্থান করতে হবে। তাহলে স্থান ও সময় তার সৃষ্টি না হয়ে, তার মতই একইরকম অসীম হতে হয়। আর বিশ্বাস করা হল ইশ্বর আছেন কিন্তু কোথায় কিভাবে কেমন আছেন তিনি দেখতে কেমন তিনি ব্যাক্তি স্বত্তা না অন্যরুপ বস্তু স্বত্তা নাকি অভাবনীয় ভিন্ন কোন স্বত্তা, সব মানুষের ও সবকিছুর সৃষ্টি যদি তিনিই করেন, তাহলে কোন ধর্ম তার, নাকি সব ধর্মমতই তার, অথবা কোনো ধর্মমতই তার নয় এই সব উত্তর বিজ্ঞান ও বিশ্বাস দিয়ে জানা ও মীমাংসা করা এখন ও সম্ভব হয়নি। অন্যের বাক্য জানা ভাল কিন্তু চিন্তা ও পর্যালোচনা ব্যাতিত তা মেনে নেওয়া বোকামি।“ 
 অতএব বন্ধুগন-

প্রমান এবং অপ্রমান দুটোই করা অসম্ভব এরকম অবান্তর বিষয় নিয়ে ভাবা অপ্রয়োজনীয় মনে হয়। আর ঐতিহাসিক বিশ্লেষণে দেখা যায় ঈশ্বরপ্রদত্ত বলে দাবীকৃত সকল ধর্মমত দর্শন ইত্যাদি বিভিন্ন সময় সামাজিক প্রয়োজনে মানুষেরই রচিত। ধর্মমত সমূহ মানুষের ইতিহাসে সমাজ প্রগতিতে অনেক মহৎ অবদান রেখেছে। কিন্তু জ্ঞান বিজ্ঞান, প্রযুক্তির উৎকর্ষ যতই বেড়েছে, সামাজিক রাজনৈতিক মূল্যবোধের ততই পরিবর্তন হয়েছে। অর্থনীতির আর উৎপাদনের নতুন পরিস্থিতিতে পুরনো মূল্যবোধের মানব রচিত ধর্মমত নতুন সময়ে সমাজের চালিকা শক্তির অবস্থান হারিয়ে শুধুমাত্র প্রথা ও আচার পালনে পরিনত হয়েছে। ঐশী বলেই নিখুঁত ও অবশ্যই পালনীয় এভাবে ভাবা আবেগ আর উত্তরাধিকারের অন্ধবিশ্বাসকে উপযোগী ভাবা জনমতের পক্ষে দাঁড়িয়ে সমাজের চালিকাশক্তি হতে চাওয়া মানুষেরা অজ্ঞতাকে শক্তি মেনে আমাদের শান্তির নামে অশান্তি দিচ্ছেন। মানুষ এখনো এগুলো ঐশী বলে বিশ্বাস করে। আমিও মানুষ। এই পৃথিবী, এই মহাবিশ্ব, এই বাস্তবতা আর অস্তিত্তের অনুভব আমি প্রমানিত ভাবে জানি। কিন্তু কিভাবে আমার মত অগনিত মানুষ এই মহাবিশ্ব অস্তিত্তবান হল তা চূড়ান্তভাবে জানা সম্ভব হয়নি।.জানতে পারলে ভাল হত।ইবনে সিনা মাদ্রাসায় তার শৈশবে শিক্ষকের কাছে জানতে চেয়েছিলেন দুনিয়া সৃষ্টির আগে আল্লাহ কি করতেন। জবাবের বদলে বেত্রাঘাত পেয়েছিলেন। বিশ্বাসীরা বলেন ঈশ্বর জন্ম নেনওনি, জন্ম দেনওনি, ঈশ্বর সবসময়ই ছিলেন। বিশ্বাসী বন্ধুগন আপনারা ভাবুন, মহাবিশ্ব সৃষ্টির আগে আপনার স্রষ্টা কিভাবে কোথায় কতকাল ছিলেন? আপনি এর উত্তর জানেন না, জানতে চান না, আপনাদের বিভিন্ন মতের কোনো গ্রন্থই এর চূড়ান্ত উত্তর দেয়নি,কিন্তু আপনি না জেনেই মানেন আর আপনার অজ্ঞতা অপর কে মানাতে বাধ্য করতে চান। কিন্তু বন্ধুগন আমার কাছে বিশ্বাস আর অবিশ্বাস সমান মূর্খতা আর বোকামি। আমি জানি আমি আছি আর কিছু জানিনা,শুধু জানি থাকবনা,মিশে যাব মাটিতে। অর্থহীন জীবন অর্থপূর্ণ ভাবে বাঁচার চেষ্টা করতে করতেই একদিন মরে যাব। বিশ্বাসী বন্ধুগন, আমি বুঝি উত্তরাধকার সুত্রে প্রাপ্ত বিশ্বাসে আপনাদের অনুভূতিতে সত্য আর বিশ্বাস একই বলে মনে হয়। তবে সেই সত্য আপনি যা ভাবেন অপর অনেক বিশ্বাসী তার জন্মগত পরিবারের কারনে অন্যরকম বলে ভাবে। আপনি প্রার্থনা করুন যে আসল সত্য নিয়ে এত অশান্তি, ঈশ্বর নিজে এসে সেই আসল সত্য বলে, সব মতের সবার সব বিভেদ অশান্তি অমঙ্গল অনুভুতি বিলুপ্ত করে দিক, লোভ আর ভয়ের অনুভুতি বিলুপ্ত করে দিক। এই চাওয়া অন্যায় হতে পারেনা। 
অতএব বন্ধুগন, অমীমাংসিত অজ্ঞতার পক্ষে জন্মগত অভ্যাসে অহেতুক অবস্থান না করে, বিভক্তি আর বিদ্বেষ নিয়ে না বেঁচে, পারলে যেকোনো বিভ্রান্তি ও ধারনা পরিহার করে আপনার অস্তিত্তের অনুভব নিয়ে জীবন যাপন করুন। এমন মানব জনম আর কি ফিরে পাবেন? যতদিন বাঁচবেন মানুষের মঙ্গলের জন্য কাজ করে নিজের অবদান রাখতে চেষ্টা করুন।

