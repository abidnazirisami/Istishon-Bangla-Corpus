আমি আমিই, আমি আমার মত___।


আমাকে তোমার বা অন্য সবার মত হতে বলো না। তুমি আমাকে তোমার গুনগুলো অর্জন করার কথা বলতে পারো, বদলে যাবার কথা বলতে পারো না।
হ্যাঁ আমার অনেক বদ অভ্যাস থাকতে পারে, অনেক খারাপ গুনাবলিও থাকতে পারে। সেগুলো বদলানোর কথা বলো। কিন্ত আমি তুমি হতে যাবো কেন?
আমি আমার মত চলি। তুমি ভালো পথে চলো। আমাকে ভালো পথের কথা বলো। আমি যে পথে চলি তার অন্ধকার দিক গুলো দেখিয়ে দাও। তোমার পথটা চাপিয়ে দিও না।
একটামাত্র ভুলকে এত বড় করে কেন দেখ?
আর কেনই বা সেই ভুলটা বারবার চাপিয়ে দাও? আমি কি মানুষ নই,আমি কি ভুল করতে পারি না, নাকি আমি ভুলের উর্দ্ধে।
তোমার স্বপ্ন আছে, আমিও স্বপ্ন দেখি। তোমার স্বপ্নগুলো হয়তো বেশি ভালো, আমাকে সে গুলোর কথা বলো।
আমাকে সোনালী ঊষার স্বপ্ন দেখাও?
কিন্ত তাই বলে তোমার স্বপ্নটা আমার উপর চাপিয়ে দিও না।
আমি হোঁচট খেয়ে পড়ে যাবার সময় খুঁটি হিসাবে কাজ করো। কিন্তু আমাকে দড়ি দিয়ে বেঁধে ঝুলিয়ে রেখ না। আমাকে একটি বার সোজা হয়ে দাড়ানোর সুযোগ দাও? খুব জোরে বাতাস এলে আমাকে ধরে রাখো। কিন্ত সারাজীবনের জন্য পর নির্ভশীল করে তুলো না।
জীবনটা আমার কিভাবে সুন্দর করা যাই তা বলো।
সফলতার উপায় বলতে পারো। আমি সফলতাই চাই। তুমি আমার থেকে উত্তম হতে পারো।
তাই বলে আমি তুমি হতে যাবো কেন?
আমি আমিই,আমি আমার মত।

