এই আমি


>>>এই আমি<<
পৃথিবীতে সবচেয়ে কঠিন কাজ হচ্ছে নিজেকে সংজ্ঞায়িত করা।
নিজেকে নিজে চেনাই তো কঠিন, আবার সংজ্ঞায়িত করা!!??
তারপরও নিজের সম্পর্কে বলতে গেলে...
অতীতকে নিয়ে নস্টালজিক হতে ভালোবাসি, আর ভালোবাসি ভবিষ্যতের স্বপ্ন দেখতেও।
আমি অনেক অগোছালো আর পাগল স্বভাবের। প্রচণ্ড উল্টাপাল্টা কাজ করি, যখন যা মন চায় তাই করি আর আড্ডা মারতে ভালোবাসি। বই পড়া, গান শোনা, ডিজাইনিং করা আর টুকটাক লেখালিখি করি। যখন প্রচণ্ড মন খারাপ থাকে তখন লেখা নিয়ে খেলতে ভাল লাগে।
ভালোবাসি আলো-আঁধারের খেলা তাই প্রিয় রং সাদা-কালো।
খোলা মাঠের মাঝে কিংবা কোন এক নদীর ধারে বসে রাতের আকাশের সাদা রঙের বিন্দুগুলো দেখতে ভালো লাগে।
ওরা যে আমারই মত, আঁধারে জেগে ওঠে আর আলোতে হারায়।
ওরা আমার গল্প শোনে, আমার ভালোলাগা-ভালবাসার আর... একাকিত্তের গল্প।
ভাল লাগে নীল আকাশ আর সাদা মেঘ, মানে শরৎ।
আমি বৃষ্টিকে অসম্ভব রকমের ভালোবাসি।
আকাশে সাদা মেঘ ভেসে যাওয়া খুব ভালো লাগে, তবে ঐ মেঘগুলো যখন কালো হয়ে আকাশ ছেয়ে যায় তখন আর নিজেকে ঘরে ধরে রাখতে পারি না।
ছুটে যাই দেহের টানে। আমাকে বৃষ্টির ছোঁয়া যে পেতেই হবে।
ইচ্ছে করে কারো সাথে খালি পায়ে বৃষ্টিতে ভিজতে আর প্রিয় কাঠ গোলাপ নিতে।
কি মনে হয়!!!
আমি একটু স্বপ্নবিলাসী?
হ্যাঁ, আমি আমার স্বপ্নের দুনিয়ায় থাকা রাজ্যহীন কাব্য, যার স্বপ্নরা কোনদিন বিলাসীতা করার সুযোগ পাবে না। আমি আঁধারের রাজ্যে বসে দূরের নিয়ন বাতির জগতে হারাতে চাই যেথায় আমার সব ছোট ছোট কথা... মুঠো মুঠো স্বপ্ন... রাশি রাশি সুখের ছোঁয়া নিয়নের আলোয় আলোকিত হবে।
হয়তো ভালবাসা-রা আবার পুনঃজন্ম নেবে... হয়তোবা সৃষ্টি হবে নতুন কোন জন্মপূরাণ । 
.
.
.
তোমাকে কতটা ভালোবাসি তা জানিনা, তবে তোমার হাসিটা আমার জীবনের চেয়েও দামী! :-)

