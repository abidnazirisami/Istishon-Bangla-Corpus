ভাষা আন্দোলনে গোলাম আজমের ভূমিকা।


বাঙালী জাতির ইতিহাসে ভাষা আন্দোলন সবচেয়ে তাত্‍পর্যপুর্ণ ঘটনা। এই আন্দোলনের প্রেরণায় পরবর্তী সব আন্দোলন হয়েছে। জাতীয় মুক্তির আন্দোলনও এর সম্প্রসারণ বললেও অত্যুক্তি হবে না। ৭১ এ গোলাম আজমের ভুমিকা যাই থাকুক না কেন তা দিয়ে ভাষা আন্দোলনে তার ভূমিকা খেলো করা যুক্তিযুক্ত নয়। তার ভূমিকাকে নির্মোহভাবে বিশ্লেষণের প্রয়োজন আছে। এই লেখাটি তারই একটি ক্ষুদ্র প্রচেষ্টা মাত্র।
ভাষার প্রশ্নে যে সংগঠণটি প্রথম উদ্দোগী হয় তা হল তমদ্দুন মজলিশ। এই সংগঠনটির সাথে গোলাম আজম জড়িত ছিলেন না। কিছু গোলামপন্থি দাবী করেন যে ৫২র পর তমদ্দুন মজলিশের রংপুর কমিটিতে তিনি যুক্ত ছিলেন। এই দাবীর সত্যতা প্রমাণ এই লেখার বিষয় নয়, তখন সত্যই যদি তমদ্দুন মজলিশের জেলা কমিটি গঠন করা হয়ে থাকে তবে সেই কমিটিতে তিনি থাকতেও পারেন।
১৯৪৭ এর ডিসেম্বরে গঠিত রাষ্ট্রভাষা সংগ্রাম পরিষদেও গোলাম আজম ছিলেন না।
১১মার্চ ১৯৪৮ সালে বাংলাকে রাষ্ট্রভাষা ঘোষণার দাবীতে ধর্মঘটের ডাক দেওয়া হয়। ঐদিন মিছিল থেকে বেশ কয়েকজন ছাত্র ও রাজনৈতিক নেতাকে গ্রেফতার করা হয়। গোলামপন্থিদের দাবী সেদিন গোলাম আজমকেও গ্রেফতার করা হয়। কিন্তু তা দাবী ব্যতিত যথেষ্ট কেন ন্যুণতম তথ্য দ্বারাও সমর্থিত হয় নি।
২৭ নভেম্বর ১৯৪৮ সালে প্রধানমন্ত্রী লিয়াকত আলি খান ঢাকায় আসেন। ঢাবির জিমনেশিয়াম মাঠে তার সম্মানে সমাবেশ আয়োজন করা হয়। সমাবেশে তাকে দেওয়ার জন্য ছাত্র ছাত্রীদের বিভিন্ন দাবী দাওয়া সম্বলিত একটি মানপত্র তৈরি করা হয়। এটি তৈরি করেন আব্দুর রহমান চৌধুরী। তৈরিতে সহায়তা করেন কাজী গোলাম মাহবুবসহ স্টুডেন্টস একশন কমিটির নেতৃবৃন্দ। এটি তৈরিতে গোলাম আজমের কোন সংশ্লিষ্টতা ছিল না।
মানপত্রটি পাঠের দায়িত্ব ছিল ডাকসুর তত্‍কালীন ভিপি অরবিন্দ বোসের উপর। বদরুদ্দিন ওমর বলেন, হিন্দু কোন ছাত্রকে দিয়ে পাকিস্তানের তৎকালীন প্রধানমন্ত্রী লিয়াকত আলী খানের কাছের স্মারকলিপি পেশ করা হলে ,তার ভিন্ন ব্যাখ্যা হতে পারে সে কারণে তখন ডাকসু'র ভিপি অরবিন্দ বোসকে বাদ দিয়ে জিএস গোলাম আযমকে দিয়ে স্মারকলিপি পেশ করা হয়েছিল'।
গোলাম আজম ছিলেন মুসলিম লীগ সরকারের নীতির একনিষ্ঠ সমর্থক ও সরকার মনোনিত ডাকসুর জিএস(অরবিন্দ বোসও সরকার মনোনিত ভিপি ছিলেন)।
মানপত্রটির ভাষা সংক্রান্ত অনুচ্ছেদটি হল, Sir, the policy of the Britishers to impart education through the medium of a foreign language accounts for the poor percentage of literacy amongst our people. The best way to impart education is through the medium of the mother tongue, and we are glad that our Provincial Government has already accepted this principle. The introduction of Bengali as the medium of instruction and as the official language has opened before us a great opportunity of educating our people and developing ourselves according to our own genius, We are happy to note that out Central Government, under your wise guidance, has given Bengali an honoured place. This is a step in the right direction which shall go a long way to further strengthen our cultural ties, with our brethren in West Pakistan. Interchange of thoughts and ideas and mutual understanding are essential if we have to develop a homogeneous and healthy national outlook. We have accepted Urdu as our Lingua Franca but we also feel very strongly that, Bengali by virtue of its being the official language of the premier province and also the language of the 62% of the population of the state should be given its rightful place as one of the state languages together with Urdu. Otherwise, we in East Pakistan shall always be under a permanent handicap and disadvantage. Thus alone we shall have full scope of development and forge closer affinity with our brethren of the other part and march forward hand in hand.
এই মানপত্র পাঠের পর আর কোন আন্দোলনে মিটিং মিছিলে গোলাম আজমকে দেখা যায় নি। ১৯৫০ সালে এমএ ডিগ্রী নেওয়ার পর বিশ্ববিদ্যালয়ের পাঠ চুকিয়ে কারমাইকেল কলেজে শিক্ষক হিসেবে যোগ দেন ১৯৫০ তে তথ্যান্তরে ১৯৫১ তে। এরপর ৫২ এর আন্দোলনেও সংগত কারণেই তার উপস্থিতি সম্ভব ছিল না। সুতরাং দেখা যাচ্ছে সমগ্র ভাষা আন্দোলনে তার ভূমিকা ছিল ঐ মানপত্র পাঠ পর্যন্ত। এর অনেক পর ১৯৭০ এ স্বরুপে ফেরেন গোলাম আজম। দৈনিক পাকিস্থানের ১৯শে জুন ১৯৭০ প্রকাশিত সংখ্যায় জানা যায় –
"পশ্চিম পাকিস্তানের শুক্কুরে ১৮ই জুন এক সংবর্ধনা সভায় জামায়াত নেতা গোলাম আযম বলেন, উর্দু পাক ভারত উপমহাদেশের মুছলমানের সাধারন ভাষা। মুছলমানদের অধিকাংশ তমদ্দুন ও ধর্মীয় জ্ঞানের ভান্ডার উর্দু ভাষায় সংরক্ষিত রহিয়াছে। তিনি বলেন, জাতীয় ভাষার প্রশ্ন উঠার পর পূর্ব পাকিস্তানে বাংলা ভাষার জন্য আন্দোলনকারীদের মধ্যে আমিও একজন ছিলাম। কিন্তু পাকিস্তান প্রতিষ্ঠার দৃষ্টিকোন হইতে তাহা মোটেও সঠিক কাজ হয় নাই কারন উর্দুভাষা ব্যাপকভাবে প্রচলিত এবং পাক ভারতের সকল প্রদেশের মুছলমানরাই উহা বুঝিতে পারে।"
এই হল আমাদের ভাষা সৈনিক গোলাম আজমের হাল হকিকত।
তথ্যসুত্র: এই লেখাটি তৈরীতে বিভিন্ন উত্‍স (যেমন, গোলাম আজম, ছেলে আব্দুল্লাহিল আজমীর সাক্ষাতকার, বদরুদ্দিন ওমরের গবেষণা,বিভিন্ন ব্লগ ও পত্রিকা) থেকে অকৃপণভাবে সাহায্য নেওয়া হয়েছে।

