বীরাঙ্গনা হীরামনি সাঁওতাল


জনান্তিকে বলি
লেবার লাইনে বাঁধা
আমি অচ্ছুত হীরামনি
বঙ্গপিতার আজন্ম সন্তান
যৌবনের জরায়ূতে জিন্দা পাকিস্তান ।
জমাবন্দী জখমের জয়শ্রীর জ্যোতি
এতটুকু মুক্তির সন্মাননা বীরাঙ্গনা
বঞ্চনার ফিতে বাঁধি তোমার পায়ে
তৃপ্ত করি সোনাপাতার বাগান
কালো দেহের জরায়ূতে জিন্দা পাকিন্তান ।
জরাজীর্ণ গৃহ-বঞ্চনা জড়ানো
অচ্ছুত-অঞ্জলীর পিপাসার জলে সিক্ত জন্মান্তর
জন্মাদ্ধ জনতার অধিকার
লেবার লাইনে বাঁধা
জন্মপত্রের জন্মজটে
আমি বঙ্গপিতার বীরাঙ্গনা সন্তান
নগন্য মজুরীর দৈন্যতায়
জঠরে জমাট জটিল জন্মপরাজয়
জনকের জনতন্ত্রে
আজ জানান দিলাম জীবনের অধিকার,-
রাষ্ট্রযন্ত্র ! দেশ কি তোমার একার ?
----------------------------
(চুনারুঘাট উপজেলার চান্দপুরের লোহারপুর বস্তিবাসী
সদ্য প্রয়াত ৭১’ বীরাঙ্গনা হীরামনি সাঁওতাল স্মরনে )
----------------------------
বিপুল হাজং-'র আদিবাসী কাব্য ও কবিতা (চা-জনগোষ্ঠী)

