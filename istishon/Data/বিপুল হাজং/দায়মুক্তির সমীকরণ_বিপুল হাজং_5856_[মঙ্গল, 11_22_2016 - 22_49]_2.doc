দায়মুক্তির সমীকরণ


জননী জন্মভূমে ভূমিজ দলিত গিরিজন
নিরাপদ জনপদের সন্ধানে আজন্ম ফেরারী জীবন ।
রাষ্ট্রধর্মের মানবতা অন্তর্জালে সযত্নে সন্তর্পণে
দগ্ধ বিপন্ন জনের জাতের পরিচয় খোঁজে জঘণ্য মননে।
হায় ! কল্পনায় তারা করে হয়তো কোন একদিন
অকল্যাণ যা কিছু পিছু ধাবমান
হবে তার শুভ অবসান।
জনতার যা কিছু সনাতন সম্বল সমীচীন সম্পাদন
উড়ানো ঝান্ডা তার মানবতার সংবিধান,
মিছিলে মিছিলে রাজপথে সব কাঙাল মহাজন
মিলনের জলপথে একধারা সাম্যের মহামিলন।
হয়তো কোন একদিন চলমান সমীকরণ
সব ঝলসানো ক্ষত শত দমন-দলন-দহন
আলোকিত হবে আলোর দিশার সন্দীপন।
রঙধনুর যত রঙ অথবা যা কিছু রঙিন
কান খুলে শুণে রাখো জননী বিশ্বজনীন
রাষ্ট্রধর্মের দায়মুক্তি হবেই হবে একদিন ...
>>>>>>>>>>>>>>>>>>>>
আদিবাসী কাব্য ও কবিতা
২৩নভেম্বর’১৬, ভাটিকাশর,ময়মনসিংহ।

