রক্তের ব-দ্বীপ


পূর্ব-পুরুষের জমি-জেরত ফেরত-আন্দোলনে
হাতকড়া পড়া লাশ ভূমিপুত্রের ...
জ্বলে শত অবলম্বন সংসারের যা কিছু অবশিষ্ট
মুক্তির আশায় জ্বলে শতবার ।
হাঁস-মুরগি, হাঁড়ি-পাতিল, গবাদিপশু, দেউলের ঘট,
ঘাটের নৌকা, ঘরের টিন, সহায়-সম্বল,
ছোট্ট মেয়ের সখের কানের দুল,
ইসকুল, প্রতিবেশীর অস্তিত্ব,-
সর্বাংশ নিয়েছে লুটে ।
স্বপ্ন আজ গিয়েছে ছুটে ...
লাশ হয়ে ঘরে ফিরে ভূমিপুত্রের নিথর দেহ
অভাগির সীথির সিদুর দিয়েছে মুছে ।
সর্বগ্রাসী জয়শ্রীর কপালে নেই লাল টিপ,
আজ সে বুকের গহীনে রক্তের ব-দ্বীপ ।
স্বপ্ন আজ গিয়েছে ছুটে ...
------------------------
গোবিন্দগঞ্জ জমি ফেরত আন্দোলনে
পুলিশের গুলিতে সদ্য প্রয়াত শ্যামল হেমব্রমকে
----------------------------------
বিপুল হাজং’র আদিবাসী কাব্য ও কবিতা
-------------------------
ভাটিকাশর, ময়মনসিংহ । ৮ নভেম্বর’১৬।

