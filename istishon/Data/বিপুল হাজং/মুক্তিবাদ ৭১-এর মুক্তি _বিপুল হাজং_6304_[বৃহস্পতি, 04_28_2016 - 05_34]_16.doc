মুক্তিবাদ ৭১-এর মুক্তি 



দলিত বিপন্ন প্রাণের অনন্ত বিক্ষোভ
বিবর্ণ সোনাপাতার শ্রমবদ্ধঘর
জর্জরিত অবসন্ন দেহ ছেড়ে
শুদ্ধ হোক মুক্তিবাদ ৭১
জলন্ত জন্ম স্তুপে !
স্বাধীন হোক শৃংখলিত শৃংখলমুক্তি
সত্য হোক লাল সবুজের পতাকা
মানুষের সাম্যের অধিকারে
মুক্ত হোক ৭১ মুক্তিবাদ
জলন্ত জন্ম স্তুপে !
দূর হোক আজন্ম রক্তশোষন
পবিত্র হোক জন্মভূমির জন্মপত্র
চার পুরুষের বাস্তভূমিতে
মুক্ত হোক ৭১ মুক্তিবাদ
জলন্ত জন্ম স্তুপে !
বিনাশ হোক বিকৃত শাসন ভাবনা
বন্ধ হোক কাঠিকাটা মানুষের উচ্ছেদ
মুক্ত হোক মুক্তির মূলতত্ত্ব
মুক্তিবাদ ৭১ মুক্তিবাদে
জলন্ত জন্ম স্তুপে !
বিকশিত হোক জয়শ্রীর সত্য শিব সুন্দর !
-----------------------------------
চা-জনগোষ্ঠীর সংগ্রামী ছাত্রনেতা প্রিয় অনুজ রিগ্যান কানুর জন্য
-----------------------------------
বিপুল হাজং-'র আদিবাসী কাব্য ও কবিতা (চা-জনগোষ্ঠী)

