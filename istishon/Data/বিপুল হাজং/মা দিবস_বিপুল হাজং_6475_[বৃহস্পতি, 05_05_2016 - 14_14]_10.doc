মা দিবস



জন্মদায়ী স্তন্যদায়ী স্নেহময়ী জন্মাশ্রয়
মাতা তীর্থ অনুসি সারিসারি পূণ্যার্থী,
অতূল্য অথই মর্মস্থল লালিত বন্ধন-
মননে ভেসে আসে
সতত সত্য সুন্দর শুচি শুদ্ধ সনাতন
স্নেহমুখ প্রিয় মমতাময়ী নি:স্বর্থ জীবনের প্রতীক!
কার্নেশন জলফুল বনফুল বিবিধ
উপহার হাতে জ্বালে দীপাবলী
বিশ্বশান্তির খোঁজে বিশ্বমানবতা! 
বাজায় মৃদঙ্গ করতাল গায় সাম্যের গান
চরনে ঢালে শান্তিজল পবিত্রতর অনুভবে
ছলছল ঝরঝর ঝরে ধমণীর রক্ত কণিকা
আত্মহারা জীবন যখন সত্য হয় মহামিলনে
বিনম্র শ্রদ্ধায় বলি, “তুমি বিধাতার মাতা !” 
----------------------------
অর্থ-"মাতা তীর্থ অনুসি " নেপালে পালিত
একপক্ষব্যাপী মাতৃ তীর্থ যাত্রা"
---------------------------------
প্রিয় স্নেহভাজন সহোদর অনুজ পূর্ণেন্দেু হাজং বরুনের জন্য
---------------------------------
ছবি- "তৃষ্ণা" জাপানে আন্তর্জাতিক পুরস্কার প্রাপ্ত, নীতিশ রায়ের তোলা
---------------------------------
বিপুল হাজং-’র আদিবাসী কাব্য ও কবিতা
০৪.০৪.২০১৬

