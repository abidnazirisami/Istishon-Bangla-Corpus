দামা দামামা



সদ্য পরলোকগত (আজ ১১মে,২০১৬ ভোর ৪টায়) মাননীয় সমাজ কল্যান
প্রতিমন্ত্রী শ্রদ্ধেয় প্রিয়জন এড. প্রমোদ মানকিন এমপি-'র স্মৃতির উদ্দেশ্যে
-------------------------------------
ঐ শোন ! বাজে দামা দামামা রাজপথে
ঐ ওঠে সালজং আকাশে পূর্ণ প্রানশক্তিতে
জীর্ণ জঙ্জাল ছিড়ে জ্বলে জলন্ত উত্তাপে
নিশ্চুপ কান্না নয় তোল মিল্লাম স্ফি হাতে
ওঠ যুবক ! চলুক তান্ডব নৃত্য কর মত্ততায়
বৈষম্যের শৃংখল ভাঙ অসহ্য ক্রুশের যন্ত্রনায়
বাজাও দামা দামামা বিস্ময় বিপ্লবী ঝংকার
গড় জীবন্ত ইতিহাস ছাড় বিদীর্ণ হুংকার
বাজাও সিংগার বাঁশি খ্রাম মিল্লাম স্ফি হাতে
জীর্ণ জঙ্জাল ভাঙ সত্তর দুরন্ত পদাঘাতে
শুদ্ধ কর শুচি কর মুক্ত কর পবিত্র জন্মভূমি
বাজাও দামা দামামা দ্রীম দ্রীম কর জয়ধ্বণী
আমৃত্যু হাতিয়ার হাতে আজ শত্রুর নেই নিস্তার
যুদ্ধের দামা দামামা বাজে গোয়েরার হুঁশিয়ার
হাতে হাত ধর প্রতিজ্ঞায় রচ বৃত্ত সুগভীর
কলংকের দাগ মুছে যাক আজ মহাবিপ্লবীর !
------------------------------
সালজং- সূর্য বা সূর্যদেবতা (মান্দিদের প্রানশক্তির দেবতা)
খ্রাম - মান্দিদের বাদ্যযন্ত্র
মিল্লাম -তরবারী
স্ফি- ঢাল
গোয়েরা- মান্দিদের বজ্রদেবতা
--------------------------------
বিপুল হাজং-‘র আদিবাসী কাব্য ও কবিতা

