৭১ প্রতিক্ষায় !



হে প্রবল চালিকাশক্তি ৭১
বিজয়ের লাল সবুজের পতাকা ৭১
মুক্তির চেতনায় ইতিহাস গড়ে ওঠা ৭১
দ্বিজাতিতত্ত্ব নৃ-তত্ত্ব নির্বিশেষে সার্বজনীন ৭১
জাতপাত ধর্মঅধর্মবর্ণ নির্বিশেষে বিপন্ন মানুষের ৭১
স্বপ্ন প্রত্যয় প্রত্যাশার অগ্নিময় অঙ্গিকারে আমৃত্যু সংগ্রামের ৭১
তোমার নিপুণ নিয়মের ছোঁয়ায়
নিয়ত ক্ষয়িষ্ণু আদিবাসী গ্রাম-গ্রামান্তর
শূণ্য হয় বেদখল হয় ভূমিপুত্রের জনজন্মস্থল
গৃহহীণ হয় লাঞ্ছিত হয় আদিবাসী মুক্তিযোদ্ধা
হত্যা-ধর্ষন-লুট-অগ্নিসংযোগ হয় আদিবাসী পল্লীতে
তোমার নিপুণ নিয়মের ছোঁয়ায়
অস্তিত্ব হারায় আদিবাসী নৃ-তত্ত্ব ,-
শোন বিপন্ন মানুষের হৃদয়ের আর্তনাদ
পুড়ে মরে ৭১, পুড়ে মরে বাংলাদেশ,
পুড়ে মরে উনবিংশ শতাব্দীর পতাকা
আবার একটি সার্বজনীন ৭১ প্রতিক্ষায় !
----------------------------------------
বিপুল হাজং-‘র আদিবাসী কাব্য ও কবিতা

