আমি আদিবাসী



আমি আদিবাসী
সর্বপ্রানবাদী
সকল বস্তুতে প্রানের অস্তিত্ব খুজেঁ পাই
আমার পূর্বপুরুষ আমার জন্য
ধর্মগ্রন্থ রচনা করেন নাই
আমি আদিবাসী
প্রচলিত ধর্মগ্রন্থে নাই
আমার পূর্বপুরুষের ধমণীতে প্রবাহিত
সত্য শিব সুন্দর
আমি আদিবাসী
আমার ভাবনার আদর্শ সর্বদা সত্য
আমার কর্মের আদর্শ সর্বদা কল্যাণ
আমার অনুভূতির আদর্শ সর্বদা সুন্দর
আমার সংস্কৃতিতে আমি প্রকাশিত হই
আমার আদিবাসী পল্লীতে আমি বিকশিত হই
আমার মাতৃভাষায় আমি ভালবাসার কথা বলি
আমার খাদ্যাভ্যাস প্রকৃতির অনুকুলে নৈতিক
আমার নৃ-ত্বত্ত্ব আমার অহংকার
আমি হাজং আমি গারো আমি কোচ
ডালু বানাই হদি বংশী মনিপুরী
চাকমা মারমা ত্রিপুরা সাঁওতাল মুন্ডা
আমার সমাজ ব্যবস্থায়
নারীর অধিকার সন্মানিত
আদর্শের মূল্য বাস্তবতার চেয়ে মহত্তর
আমার আদর্শ আমার ঈশ্বর
আমি আদিবাসী
নৈতিকতা সমৃদ্ধ গ্রন্হপাঠ ব্যতিতই
নৈতিকতায় উন্নত প্রমানিত
আমার পূর্বপুরুষ আমার ধমণীতে প্রবাহিত
আমার পূর্বপুরুষ তোমাকে নমষ্কার !
--------------------------------
নিভৃতচারী কবিবন্ধু বচন নকরেকের জন্য
---------------------------------
বিপুল হাজং-'র আদিবাসী কাব্য ও কবিতা

