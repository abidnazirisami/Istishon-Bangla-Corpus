আহবান


 প্রিয় সখা, প্রিয় সখী,
রথহীন, মহারথী,
দুখী কিবা চিরসুখী,
স্বদেশের সদগতি
প্রার্থনা হৃদে জপি
ভুলগুলো অতীতেরে দাও হে সঁপি।
প্রিয়তম, প্রিয়জন
ভুল-ভ্রম, সবি ক্ষম;
গুণবান, নির্গুণ
হৃদে ধরি সংযম
শপথের একসুরে
ক্রোধাবেগ অতীতেরে দাও হে ছুঁড়ে।
প্রিয় সুধী, প্রিয় দেশী,
গৃহহীন, গৃহবাসী,
দূরে কিবা প্রতিবেশী
মিলি, মিশি, ভালোবাসি
সবাকার সুখ মাগি
ভেদাভেদ অতীতেরে দাও হে ত্যাগি।
**শুভ নববর্ষ**
...শোক-তাপ-দূঃখ পেরিয়ে ক্রোধ-দ্বেষ-হিংসা ভুলে এক-অভিন্ন লক্ষ্য অর্জনের পথে আগামীর লড়াইয়ে নববর্ষ হোক প্রেরণার উৎস; দিক ঐক্যের বারতা। জয় হোক মানবতার, জয় হোক মানুষের...

