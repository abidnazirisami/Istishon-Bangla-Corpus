শুয়োপোকা (কবিতা)


 আমি পরিষ্কার মেঝেতে তাকে দেখতে পেলাম
একদম শেষ মুহূর্তে!
পা টা আমার ইঞ্চিদেরেক উপরে থেমে গেল।
ঠিক তখনি আমার দুনিয়ার সবচেয়ে নিষ্ঠুর মানব হয়ে উঠতে ইচ্ছে হল।
ভাবলাম পা দিয়ে মাড়িয়ে তাকে ভর্তা করে দেই,
এক দম আলু ভর্তার মত।
কি এক পিশাচ যেন জেগে উঠেছিল আমার মাঝে।
ভাবলাম এভাবে না; আরেকটু নিষ্ঠুর হই!
পাশেই ছিল একঝাক পিঁপড়ে সেনা,
লোভনীয় খাবার দেখে ওরা সমরনীতি তৈরিতে ব্যস্ত!
ভেতরের নিষ্ঠুর আমিটা চাইলো পা দিয়ে তাকে ঠেলে দিতে ওদের মাঝে।
হঠাৎই বোধ এলো,
এই মহাবিশ্বের কতশত লীলাখেলা চলছে।
সেখানে এখানে আমি এক ক্ষুদ্র মানব,
এই ক্ষুদ্র শুয়োপোকার ভাগ্য নির্ধারণের আমি কে?!
মুচকি হেসে শুঁয়োপোকাটাকে নিয়তির হাতে ছেড়ে দিয়ে আমি ঘুমাতে গেলাম।।
শুয়োপোকা
০৩.০৬.২০১৪
৭.২০ পি. এম
(আমার সামহোয়্যার ইন ব্লগে পুর্বে প্রকাশিত)

