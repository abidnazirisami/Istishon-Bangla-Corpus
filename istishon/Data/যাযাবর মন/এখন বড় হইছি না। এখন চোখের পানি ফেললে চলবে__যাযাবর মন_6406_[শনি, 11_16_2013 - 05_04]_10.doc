এখন বড় হইছি না। এখন চোখের পানি ফেললে চলবে_


ভারতের ক্রিকেট টিমের আমি ফ্যান, কারন কি জানেন? ভারতের দীর্ঘ ব্যাটিং লাইনআপ না, বিশ্বের সেরা সেরা ব্যাটসম্যান বা বোলিং অ্যাকশানের জন্য তাও নয়। অনেক বেশী রান চেজ করে জিতার জন্য তাও না। কারন আমি শচীন টেন্ডুলকারের সমর্থক। আরও কোটি কোটি মানুষের মত আমি নিজেও শচীন টেন্ডুলকারের একজন ফ্যান।
বিদায়!!!!! সে তো নিতেই হবে। কিন্তু বিদায় যদি হয় শচীন টেন্ডুলকারের, তাহলে আবেগ ধরে রাখা মুশকিল। কত স্মৃতি, কত আনন্দ বেদনার মুহূর্ত আছে এই শচীন কে নিয়ে। শচীন টেন্ডুলকার ব্যাটিং করতেছে... আমি টিভিতে সুপার গ্লু। বান্ধবী নিয়ে ডেট এ গেছি কোন নামী রেস্টুরেন্টে ... ওইখানে বাধ্য করেছি টিভি খোলাতে, কারন শচীন টেন্ডুলকারের ব্যাটিং যে মিস হয়ে যাবে। প্রচণ্ড ক্ষুধা লাগছে?? ক্যামনে টিভি রেখে উঠবো ??? আরে শচীনের আর মাত্র ৯ রান বাকি ১০০ হতে। এইরকম আরও শত শত উদাহারন দেয়া যাবে।
আমার শচীন প্রীতি দেখে আমার স্বর্গবাসী পিতা মশকরা করে বলতেন " শচীন টেন্ডুলকার ১০০ করুক আর না করুক, তোর বাপের কি?" কোনদিন তাকে বুঝাতে পারিনাই যে এমন একজন মহান খেলোয়াড়কে আমার জীবনে আমি দেখে যেতে পেরেছি, তার লাইভ খেলা দেখেছি, এটাই তো আমার জীবনের অনেক পাওয়া। আর কি চাই।
শচীনের একটা স্টেট ড্রাইভ দেখার জন্য রাতের ঘুম হারাম করা কোন ব্যাপার না। ব্যাপার ছিলনা ক্লাস ১০এর টেস্ট পরীক্ষাও, ব্যাপার ছিলনা আমার কাকার হাতের শক্ত মাইর। বরং আম্মাকে বলতাম " পরীক্ষা গেলে পরীক্ষা পাওয়া যাবে, শচীন এর ব্যাটিং গেলে ব্যাটিং পাওয়া যাবেনা" এই রকমই আমার শচীন প্রেম।
শচীন টেন্ডুলকারের শেষ খেলাটা কিন্তু আমি লাইভ দেখিনি, কারন আমি জানি আমি খেলাটা দেখলেই আবেগপ্রবন হয়ে যাবো। আরে, এখন বড় হইছি না। এখন চোখের পানি ফেললে চলবে?? শচীন ওয়ানডে ইতিহাসে সবচেয়ে বেশি ম্যাচ খেলেছেন,তার ম্যাচ সংখ্যা ৪৬৩। ওয়ানডে ক্রিকেটে সবচেয়ে বেশি রানের মালিকও শচীন, ৪৪.৮৩ গড়ে করেছেন ১৮৪২৬ রান। এইসব ছাড়াও শচীন তার খেলার স্টাইল দেখিয়ে অগুনিত দর্শককে দিয়েছেন অনাবিল আনন্দ।
আমার মত খুব সাধারণ একজন Spectator এর পক্ষ থেকে এই লিজেন্ড কে জানাই আমার অন্তরের গভীর থেকে বিদায়ী শুভেচ্ছা।

