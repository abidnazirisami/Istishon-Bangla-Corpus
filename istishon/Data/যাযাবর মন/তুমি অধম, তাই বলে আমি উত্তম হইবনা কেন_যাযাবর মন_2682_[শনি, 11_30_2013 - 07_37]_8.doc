তুমি অধম, তাই বলে আমি উত্তম হইবনা কেন


গত ৭১ ঘণ্টা অবরোধে নিহত ২০ জন। আহত কয়েকশ। গত ৪ দিনে ১৮ জন মৃত। গত একমাসে ১৫০০ শ'র বেশী মানুষ আহত।
একমাসে আগুনের শিকার ৫০০ যানবাহন। ককটেল বিস্ফোরণ হাজার খানেক,আর উদ্ধার ৮০০ শ'র বেশী।
না না ... ভুল বুঝবেন না, এইটা কোন যুদ্ধরত দেশের চিত্র না। এটা আমাদের ৪৩ বৎসর আগে স্বাধীন হওয়া বর্তমান বাংলাদেশের চিত্র।
স্বাধীনতার এত সুন্দর অপব্যবহার আর কোন দেশ করতে পেরেছে কিনা আমার জানা নাই।
আজ রাস্তায় নেমে গাড়িতে আগুন দেয়ার নাম স্বাধীনতা, মানুষ কে আগুন দিয়ে পুড়িয়ে মারার নাম স্বাধীনতা, আন্দোলনের নামে নিরীহ জনগনের উপর
চড়াও হওয়ার নাম স্বাধীনতা, পুলিশ দিয়ে মিছিলে গুলি করানোর নাম স্বাধীনতা, পুলিশ কে পিটিয়ে মেরে ফেলার নাম স্বাধীনতা, নির্বাচনে আসতে না দেয়ার
নাম স্বাধীনতা, নির্বাচন বর্জন করার নাম স্বাধীনতা , হরতাল, অবরোধের নামে ডজন ডজন মানুষ মারার নাম হচ্ছে স্বাধীনতা। বিশ্বাস করুন আর নাই করুন
বর্তমানে স্বাধীনতার সংজ্ঞাটা এমন-ই। এটাই সত্য।
বর্তমান প্রধানমন্ত্রী ১৯৯৮ সালের ১৫ নভেম্বর ঘোষণা করেন, বিরোধী দলে গেলেও আমরা কখনও হরতাল করব না।'
কিন্তু ২০০১ সালের পর এই প্রতিশ্রুতি থেকে সরে এসে তারা হরতাল কর্মসূচি পালন করে। আর আমাদের খালেদা জিয়া ম্যাডাম তো আরও এক কাঠি সরেস,
তিনি আবার খুনের রাজনীতি পছন্দ করেননা। কিন্তু পরিসংখ্যান আবার ভিন্ন কথা বলে। গত ৪ দিনের ২০ জন মৃতের সংখ্যাই তার প্রমান।
ছোটবেলার একটা লাইন মনে পরে গেল... " তুমি অধম, তাই বলে আমি উত্তম হইবনা কেন"
এতই যদি দরদ বেগম খালেদা জিয়ার তাহলে এই নীতি অনুসরন করে দৃষ্টান্ত স্থাপন করুন, মানুষের হৃদয়ে ভালবাসা নিয়ে বেঁচে থাকবেন।
বুঝলাম আওয়ামীলীগ অধম, তাই বলে বি এন পি'র উত্তম হতে বাধা কোথায়???
সি ডি পি আর ঢাকা চেম্বারের তথ্য মতে এক দিনের হরতালে ক্ষতির পরিমান ১৬'শ কোটি টাকা। তাও নাহলে পুষানো যাবে, কিন্তু আগুনে পুড়ে
যাওয়া রবিন আর নাহিদ, মৃত ২ ভাইয়ের মায়ের বুক খালি হওয়ার ক্ষতি আপনি কি দিয়ে পুষাবেন???
আপনারা তো রাজনীতির আসল সংজ্ঞাই ভুলে গেছেন। ম্যাডাম, রাজনীতি মানে রাজার নীতি না, রাজনীতি মানে নীতির রাজা।
আগে নীতিটাকে সামনে নিয়ে আসুন, পরে রাজ এর কথা চিন্তা করবেন।
অনেক খেলা খেলেছেন আপনারা, মনে রাখবেন আমাদের মত নিরীহ জনগনেরও সহ্যের একটা সীমা আছে। আর দয়াকরে সেটা ভুলে যাবেননা।
সুতরাং ... সাধু সাবধান। - আরাফাত।

