কিছু প্রদীপ কখনও নিভে যায় না।


মৃত্যু সেটা যেমন -ই হোক না কেন, তা বেদনাদায়ক। আর সেটা যদি হয় এমন একজন মানুষের যিনি পৃথিবীর ইতিহাসকে চিরদিনের মত বদলে দেয়া মানুষদের একজন, তাহলে সেটা আরও বেশি কষ্টের। শুধু দক্ষিণ আফ্রিকার নয় তিনি ছিলেন সারা পৃথিবীর বর্ণবাদবিরোধী আন্দোলনের অবিসংবাদিত নেতা। তিনি নেলসন ম্যান্ডেলা, দক্ষিণ আফ্রিকার জাতির জনক নেলসন ম্যান্ডেলা, আমি তার কথা-ই বলছি।
 বর্ণবাদী সরকারের পতন আন্দলনের অভিযোগে ১৯৬২ সালের ৫ আগস্ট তাকে গ্রেফতার করা হয় এরপর তিনই সুদীর্ঘ ২৭ বছর কারাভোগ করেন। তারপর... ১৯৯০ সালের ২ ফেব্রুয়ারি দক্ষিণ আফ্রিকার তত্কালীন প্রেসিডেন্ট এফ ডব্লিউ ক্লার্ক আফ্রিকান ন্যাশনাল কংগ্রেসসহ অন্যান্য বর্ণবাদবিরোধী সংগঠনের ওপর থেকে নিষেধাজ্ঞা তুলে নেন। ম্যান্ডেলা মুক্তি পান ১৯৯০ সালের ১১ ফেব্রুয়ারি। ১৯৯৪ থেকে ১৯৯৯ পর্যন্ত রাষ্ট্রপতি ছিলেন এবং তিনি-ই দেশটির প্রথম কৃঞ্চাঙ্গ রাষ্ট্রপতি। শান্তি আলোচনায় অবদান রাখার জন্য ১৯৯৩ সালের নোবেল শান্তি পুরস্কার পান। 
স্যার, জানিনা... এই পৃথিবীতে আপনার মত মানুষ আর জন্ম নিবে কিনা। জানিনা তারা আপনার মত এমন ত্যাগ স্বীকার করতে পারবে কিনা। শুধু এতটুকু জানি, স্বর্গে গিয়েও আপনি এই মানব সভ্যতার মঙ্গলের জন্য আমাদের হয়ে বলবেন। এমন ভাবে-ই এই পৃথিবী আপনাকে মনে রাখবে আজীবন। কারন আপনি শুধু একটি দেশের নেতা নন। আপনি সারা পৃথিবীর কিংবদন্তী বর্ণবাদ বিরোধী নেতা। মনে থাকবে আপনার সেই উক্তি " To deny people their human rights is to challenge their very humanity." আপনি অমর স্যার, আপনি মহান। 
আমরা মর্মাহত, আমরা শোকাহত... আমরা সবাই আপনার আত্মার শান্তির জন্য দোয়া করি।

