হঠাৎ উপলব্ধি


 **হঠাৎ উপলব্ধি**
বাসু দেবদাস বাউলের একটা বিখ্যাত গান আছে...
" একদিন মাটির ভেতরে হবে ঘর ,, ও মন আমার
কেন বান্ধ দালান ঘর...।
প্রাণ পাখি উড়ে যাবে পিঞ্জর ছেড়ে...
ধরাধামে সব-ই রবে,, তুমি যাবে চলে...
বন্ধুবান্ধব যত,, মাতাপিতা,দ্বারা সুতো...
সকল-ই হবে তোমার পর.,, ও মন আমার
কেন বান্ধ দালান ঘর।"
অসাধারন একটি গান। কথা ও সুর এককথায় অনবদ্য সৃষ্টি। আসলেই তো তাই... এই জগতের সকলকিছু... বাতুলতা আর সস্তা আবেগ বৈ তো কিছু নয়। পৃথিবীতে সবচে বড় সত্য হচ্ছে মৃত্যু। আর মৃত্যুর সাথে সাথে তুমি লাশ। কবরে একটা কাপড় ছাড়া আর কিছুই নিয়ে যেতে পারবেনা।
তাহলে কেন এত কষ্ট বেঁচে থাকার জন্য? কেন এত মতভেদ, এত বড়াই, এগুলো কিসের জন্য? খুব অদ্ভুত না?
কথায় বলে আমরা নাকি ভালবাসার জন্য বাঁচি, আসলে সত্যটা হচ্ছে, ভালবাসা বাঁচিয়ে রাখার জন্য বেঁচে থাকি।
একটা জিনিস জানো ? পৃথিবীতে এত প্রজাতির মধ্যে একমাত্র মানুষের মাঝে-ই মিথ্যা আছে। পশুপাখিদের মধ্যে নেই।
মানুষের সবদিকে মিথ্যার বসতি... একমাত্র সত্যি হল মরতে হবে।
অর্ধেক দুনিয়ার শাসক জগৎবিখ্যাত বীর আলেকজেন্দার কে সবাই চেনে, সবাই কি এটা জানে, সেই আলেকজেন্দার আমাদের একজন নবী... তার নাম জুলকার নাইন। উনি মারা যাবার আগে তার সেনাপতিকে বলে গিয়েছিলেন... মরার পর কাফন থেকে তার হাত যেন শরীরের বাহিরে বের করা থাকে। কারন জানতে চাইলে তিনি বলেন " সাড়া দুনিয়ার মানুষকে দেখতে দাও...অর্ধেক দুনিয়ার শাসক বীর আলেকজেন্দার মৃত্যুর সময় দুনিয়া থেকে কিছু -ই নিয়ে যেতে পারলনা, খালি হাতে চলে গেলো।"
এইবার তাহলে বোঝো আমি আর তুমি কি?? আমরা তো নস্যি। - আরাফাত

