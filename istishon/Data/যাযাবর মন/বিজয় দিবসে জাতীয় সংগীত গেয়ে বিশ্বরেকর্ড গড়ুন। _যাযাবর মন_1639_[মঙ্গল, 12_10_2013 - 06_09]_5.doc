বিজয় দিবসে জাতীয় সংগীত গেয়ে বিশ্বরেকর্ড গড়ুন। 


বিজয় দিবসে জাতীয় সংগীত গেয়ে বিশ্বরেকর্ড গড়ুন।
একটা বিশ্বরেকর্ড একজন মানুষের জীবনের আজন্ম সপ্ন। সত্যি এবার তা পুরন করতে পারেন আপনি -ও।
১৬ ডিসেম্বর জাতীয় সংসদের দক্ষিণ প্লাজায় তিন লাখের বেশি মানুষের জমায়েতের আয়োজন করা হবে। বিজয় মুহূর্তকে স্মরণীয় করে রাখতে এদিন বিকেল চারটা ৩১ মিনিটে উপস্থিত জনতার সমস্বরে জাতীয় সংগীত গাওয়ার আয়োজন রয়েছে। পৃথিবীতে আর কোথাও এত মানুষের উপস্থিতিতে সম্মিলিত ভাবে জাতীয় সংগীত গাওয়া হয়নি। এটি ‘গিনেস বুক অব ওয়ার্ল্ডে’ স্থান করে নেবে।
১৯৭১ সালের ১৬ ডিসেম্বর চারটা ৩১ মিনিটে পাকিস্তানি হানাদার বাহিনীর আত্মসমর্পণের মাধ্যমে উদিত হয় আমাদের স্বাধীনতার রক্তিম সূর্য। আমাদের প্রাণের জাতীয় সংগীত গাইবার মাধ্যমে ভারতের বর্তমান রেকর্ডকে ছাড়িয়ে আমরা নতুন বিশ্বরেকর্ড গড়ার প্রত্যাশা করছি। নতুন এই বিশ্বরেকর্ড গড়ার প্রাক্কালে আপনার উপস্থিতি আশা করছি। 
এছাড়া, ১৬ ডিসেম্বর সকাল ১০টা থেকে বেলা দুইটা পর্যন্ত দেশবরেণ্য সংগঠনগুলোর পরিবেশনা থাকবে। এরপর রাত ১০টায় ‘কনসার্ট ফর বাংলাদেশের’ আদলে অনুষ্ঠিত হবে ‘কনসার্ট ফর ফ্রিডম’। এতে মুক্তিযুদ্ধের প্রতি সহমর্মী আন্তর্জাতিক শিল্পী, স্বাধীন বাংলা বেতারকেন্দ্রের শিল্পীরা এবং দেশের জনপ্রিয় ব্যান্ডগুলো গান গাইবে। অনুষ্ঠানে অংশগ্রহণ নিশ্চিত করতে মুঠোফোনে Y লিখে ৩৬৩৬ নম্বরে পাঠাতে অনুরোধ করা হয়েছে।
আপনি রেডি তো??? আমি কিন্তু পুরো রেডি। বিশ্বরেকর্ড গড়ার এমন সুযোগ জীবনে আর না -ও পেতে পারি। এক জীবনে এমন সুযোগ কি আর বারবার আসবে??? - আরাফাত।
সুত্র - http://www.prothom-alo.com

