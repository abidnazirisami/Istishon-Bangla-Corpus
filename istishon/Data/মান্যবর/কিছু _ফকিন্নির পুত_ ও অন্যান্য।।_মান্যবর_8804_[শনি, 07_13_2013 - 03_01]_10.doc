কিছু _ফকিন্নির পুত_ ও অন্যান্য।।


কোটা বিরোধী আন্দোলন নিয়ে কোন কথাই বলি নি।। কখনো বলি নি কোটা চাই না।। কখনো বলি নি কোটা বাতিল করা হোক।।
কিন্তু তার ফলস্রুতিতে আজ শুনতে হল "ফকিন্নির পুত" গালি।।
হায়রে সেলুকাস।। ইচ্ছা করে মাটি ভেদ করে পাতালে ঢুকে যাই।। :ঘুমপাইতেছে: :ঘুমপাইতেছে: 
শাহবাগে যখন যুদ্ধাপরাধীদের বিচার নিয়ে গণজাগরণ মঞ্চ তৈরী করা হয় তখন থেকেই তার সাথে যুক্ত ছিলাম।। ভার্সিটি থেকে প্রতিদিনই ক্লাস শেষ করে চলে যেতাম শাহবাগ।। স্লোগান দিতাম "ক'তে কাদের মোল্লা, তুই রাজাকার, তুই রাজাকার।।" মাঝে মাঝে ক্লাস ফাঁকি দিয়েও গিয়েছি।। ল্যাব থাকলে ক্লাস শেষে এক ঘন্টা লাঞ্চ ব্রেক পেতাম।। এই এক ঘন্টা লাঞ্চ ব্রেকে লাঞ্চ না করে চলে গিয়েছি শাহবাগ।। পুরো ডিপার্টমেন্টের সবাই মিলে কোন স্যারকে না জানিয়ে ক্লাস ড্রপ দিয়ে শাহবাগ গিয়েছি শত শত মানুষের সাথে একাত্মতা ঘোষণা করতে।। কার্জনের সামনে বসে যখন আড্ডা দিতাম তখন গণজাগরণ মঞ্চের কর্মীরা এসে বলে যেত পরবর্তী কর্মসূচির কথা।। আর আজকে আমরাই নাকি ফকিন্নির পুত হয়ে গেলাম।। :চিন্তায়আছি: :চিন্তায়আছি: 
যে শাহবাগের মোড়ে দাঁড়িয়ে স্লোগান দিলাম "রাজাকারের ফাঁসী চাই।।" সেখানে নাকি আমরা স্লোগান দিলাম "মুক্তিযোদ্ধার দুই গালে *** মারো তালে তালে।।" হায়রে আজব মানুষ।। নিজেদের প্রয়োজনে আমাদের ব্যবহার করে এখন যখন ব্যবহার ফুরিয়েছে তখন আমরা হয়ে গেলাম ফকিন্নির পুত।।
আমি হলে থাকতাম না।। কিন্তু হলের ছেলেদের দেখেছি কিভাবে প্রত্যেক রাত শাহবাগে কাটাতে।। যখন হেফাজতের কর্মীরা শাহবাগে আক্রমণ করতে আসতে চাইল তখন ঢাকা বিশ্ববিদ্যালয়ের ছেলেরাই সামনে দাঁড়িয়েছিল।। আর সেই ছেলেরাই আজ ফকিন্নির পুত।।
৫২'র ভাষা আন্দোলন থেকে ২০১৩'র প্রজন্ম চত্বর পর্যন্ত এদেশে যতগুলো আন্দোলন হয়েছে তার প্রত্যেকটিতেই সরব উপস্থিতি ছিল ঢাকা বিশ্ববিদ্যালয়ের ছাত্র-ছাত্রীদের।। ৫২'র ভাষা আন্দোলনে শহীদ হওয়া মানুষদের মাঝে ছিল ঢাকা বিশ্ববিদ্যালয়ের ছাত্র।। ৬৯'র গণঅভ্যুথানে সরব ছিল ঢাকা বিশ্ববিদ্যালয়ের ছাত্ররা।। ৭১'র ২৫শে মার্চ রাতে পাকিস্তানী আর্মি আক্রমণ চালিয়ে ছিল এই ঢাকা বিশ্ববিদ্যালয়েরই হলগুলোতে।। মুক্তিযুদ্ধে অংশগ্রহণ করেছিল এই ঢাকা বিশ্ববিদ্যালয়েরই অনেক ছাত্র।। স্বৈরাচার বিরোধী আন্দোলনে সরব ছিল ঢাকা বিশ্ববিদ্যালয়।। আর আজকে তারাই পরিচিত হয় ফকিন্নির পুত বলে।। বাঙালি আসলেই গোল্ডফিশ মেমোরীর অধিকারী।।
আমরা সরকারী খরচে পড়ি।। কিন্তু এস্থানে উঠে আসতে আমাদের কি পরিমাণ কষ্ট করতে হয়েছে তা আপনাদের মত টাকা দিয়ে সার্টিফিকেট কিনে নেওয়া ব্যাক্তিরা বুঝবে না।। আমরা ২ টাকার খরচ আড়াই টাকা হলে আন্দোলন করি।। তার কারণ আমাদের বাবাদের সেই সামর্থ্য নেই।। তাদের টাকা নেই।। আছে সম্মান।। তাদের ছেলে দেশের সেরা বিদ্যাপীঠে পড়ে।। আছে সেই শান্তি।। যা নেই আপনাদের বাবাদের।। আমাদের বাবারা ঘুষের টাকায়, দূর্নীতির টাকায় সংসার চালায় না।। নিজেদের রক্ত পানি করা টাকা দিয়ে সংসার চালায়।।
আমাদের বাবাদের আমাদের পেছনে লাখ টাকা খরচ করে পড়ানোর ক্ষমতা নেই।। এজন্য, দিন রাত এক করে আমরা পড়েছি।। আপনারা যখন টিভিতে কার্টুন,হিন্দি সিরিয়াল দেখে সময় কাটিয়েছেন তখন আমরা পড়েছি।।
প্রেমিক প্রেমিকার কোমড়ে হাত রেখে বেল্লাপনা করতে করতে আপনারা যখন সীসাহাউজে ঢুকেছেন, আমরা তখন মুখ ডুবিয়ে ছিলাম ঐ বই এর পাতাতেই।।
কারন আমাদের বাবাদের টাকা নেই।।
এই মেধা টাই সব।।
যে ক্যাম্পাস কে আমরা জানের চেয়ে বেশি ভালোবাসি (যেটাকে আপনারা পার্ক মনে করে ঘুরতে আসেন), যে ক্যাম্পাস কে আমরা নিজের বাড়ির চেয়ে কম মনে করি না সেখানে আমরা আগুন দেব??? কিভাবে??? :চিন্তায়আছি: :চিন্তায়আছি: 
আমরা যারা আপনাদের কাছে "ফকিন্নির পুত" ও "মেধাবী" বলে পরিচিত তারা তো কখনো নিজেদের মেধাবী বলি নি।। আপনারাই তো আমাদের মেধাবী বলেন।। রাস্তায় দেখা হলে বন্ধুদের বলেন, "দেখ ছেলেটা অনেক মেধাবী।। ঢাকা বিশ্ববিদ্যালয়ে পড়ে।।" তাহলে আমাদের দোষটা কোথায়???
সরকার আমাদের অযাচিত সুবিধা দেয় না।। তারা শুধু আমাদের মেধা, মনন আর পরিশ্রমের মূল্যায়ণ করে।। তারপরও আমরা ফকিন্নির পুত রয়ে গেলাম।।
তারপরও যাদের মনে হয় আমরা সরকারের কাছ থেকে অযাচিত সুবিধা নিচ্ছি তাদের বলবো আমরা সুবিধা যেমন নিই তেমনি তা আবার শুধিয়েও দিই।। ৫২ থেকে ২০১৩ দেশের প্রতিটি ক্রান্তিকালেই ঝাপিয়ে পড়েছে এই ফকিন্নির পুতেরা।। যেকোন সংকটময় মুহুর্তে আপনারা যখন এসি রুমে বসে গ্রিল চিকেন খেতে খেতে বিভিন্ন বুলি আওড়ান তখন ফকিন্নির পুতেরা সাত পাঁচ না ভেবেই প্রানের মায়া ত্যাগ করে রাজপথে নামে।। বুকের তাজা রক্ত বইয়ে দেয় অকাতরে।।
আমাদের আছে হৃদয়, আছে সত্য বলার ক্ষমতা, আছে প্রতিভা।। আর আপনাদের??? আপনাদের কিছুই নেই।। আছে শুধু মিথ্যা দম্ভ।। যাকে আঁকড়ে ধরে ধরাকে সরা জ্ঞান করছেন।। সুতরাং, এখন বলুন আসল "ফকিন্নির পুত" কারা??? :চিন্তায়আছি: :চিন্তায়আছি: 

