সুদিন


 আমরা হয়তো আছি একটু
সবার চেয়ে ভালো
সন্ধ্যারাতে জ্বলে ওই
ল্যাম্পপোষ্টের আলো।
দূর আকাশে চেয়ে দেখো
তারা ঝিলিমিলি
স্বপ্ন, স্বপ্ন, স্বপ্ন ওড়ে
আকাশ স্বপ্নপুরী।
আমরা হয়তো আছি যে
এই শহরে ভালো
জ্যাম ঠেলে এগিয়ে চলে
হেডলাইটের আলো।
ক্লান্তি নিয়ে চেয়ে দেখো
জ্বলছে চাঁদের আলো
স্বপ্ন, স্বপ্ন, স্বপ্ন থাকে
জোছনায় ভালো। 

আমরা হয়তো আছি হয়ে
স্বপ্নভাঙ্গা কারো
দু'চোখ বয়ে গলে পড়া
নোনতা জলের অক্সি কিংবা হাইড্রো।
ঝাপসা চোখেই চেয়ে দেখো
বাড়ছে রাতের আয়ু
পাশাপাশি আশা ভাঙ্গি
প্রতিকূল জলবায়ু।
---0---
১০.১২.১৩
উত্তরা, ঢাকা।

