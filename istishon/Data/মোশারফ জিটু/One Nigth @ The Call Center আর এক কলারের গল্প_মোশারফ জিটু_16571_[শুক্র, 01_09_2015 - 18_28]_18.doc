One Nigth @ The Call Center আর এক কলারের গল্প


There are four things a person needs for success.
One, a medium amount of intelligence
Two, a bit of imagination
Three, Self-confidence
and Four, failure (to be successful, you must face failure)
-কথাগুলো আমার নয়। ঈশ্বরের! হ্যাঁ, কদিন সময় নিয়ে চেতান ভাগাতের One night @ the call center পড়ছিলাম। কল সেন্টারের ছয় কর্মী যখন চরম বিপদের মুহুর্তে জীবন-মৃত্যুর দোলাচরে দুলছিলো ঠিক তখন ঈশ্বর ফোন করে তাদের এ কথাগুলো বলেন, যা পরবর্তীতে তাদের সম্পূর্ণ জীবনযাত্রা ও জীবনের দৃষ্টিভঙ্গি পাল্টে দেয়। 
সিরিয়াস কথা শেষ। এবার একটু মজার কথা বলি। কল সেন্টারের গল্প পড়তে পড়তে এক নিকটাত্মীয় শেয়ার করা অভিজ্ঞতার কথা বার বার মনে করে হাসছিলাম। গল্পটা এমন ছিলোঃ
উনি একটা মোবাইল কোম্পানীর কল সেন্টারে রাতের শিফটে ডিউটিতে ছিলেন। তো রাত বারোটার কিছুক্ষণ পর একটা কল আসলো। কলার সম্ভবত নোয়াখালী অঞ্চলের ছিলেন, আঞ্চলিক ভাষাতেই বললেন তার ফোনে বিভিন্ন সমস্যার কথা। যতটুকু বোঝা গেল লোকটার মোবাইল সম্পর্কিত জ্ঞান খুবই কম।
তো আমার নিকটাত্মীয় বললেন যে, স্যার আপনি তো অমুক অফার ব্যবহার করছেন। আপনার ব্যালেন্স এতো টাকা। আপনি যদি তমুক অফারে যেতে চান তো আপনাকে আরো এতো টাকা রিচার্জ করতে হবে। 
লোকটা ওপ্রান্ত থেকে বললেন, আইচ্ছা ভাই.. আপনে কেম্নে জানেন আঁই (আমি) কি অফারে আছি। কত টেয়া (টাকা) আছে আঁর (আমার) মোবাইলে? বলেন তো আমারে..
রসিক আত্মীয়ের উত্তর, আমি সব দেখতে পাই স্যার। আপনার কি আর কোন তথ্য জানার আছে?
নোয়াখালীর লোকটির তৎক্ষণাত চিৎকার, “ও বউ, তাতাই লাইট বন্ধ কর.. হে বেডা বলে বেক কিছু দেখের (ও বৌ, তাড়াতাড়ি লাইট off করো.. ওই লোক নাকি আমাদের সব কিছু দেখতে পাচ্ছে)!”

