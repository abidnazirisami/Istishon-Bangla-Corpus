ইমাজিন - একশ কিংবা এক হাজার বছর পরে


Imagine there is no heaven
It’s easy if you try
No hell below us
Above us only sky
Imagine all the people living for today

ভাবর্থ এমনটা দাঁড়ায়, ‘কল্পনা করো কোন স্বর্গ নেই/ এটা সহজ যদি তুমি চাও/ নিচে কোন নরক নেই/ উপরে শুধুই আকাশ/ চিন্তা করো সব মানুষ বর্তমানেই বাস করছে (পরকাল নেই)।
জন লেননের অনেক বিখ্যাত একটি গান। এই যে জগত সংসারে এতো রেষারেশি, এত দ্বন্ধ, এত চাওয়া-পাওয়া এসব আসলে তুচ্ছ। এই যে গানের ভাবার্থ, কেউ বুঝতে। কেউ বুঝবে কিন্তু মানতে চাইবে না। আরেকদল আছে যারা প্রকৃতপক্ষেই বোঝে না এবং এরা মূলত কারো বোঝানোর ওপর নির্ভরশীল। কিন্তু যারা বুঝে কিন্তু মাথায় দুষ্টুবুদ্ধি নিয়ে উল্টোবোঝায় যে জন লেনন লোকটা আসলে স্বর্গ-নরক নাই বিশ্বাস করাইতে চাইছে, সে খোদা বিশ্বাস করে না তাই মানুষরে উল্টাপাল্টা বোঝায়। সে নাস্তেক। নিশ্চয়ই অঁজো-পাড়াগায়ের একটা ধর্মভীরু মূর্খকে বোঝালে সে এটাই বিশ্বাস করবে আর সারাজীবন লেননরে গালি দিযে যাবে। আমি দোষটা ধর্মভীরুর দেখি না, দোষটা কূঁটচাল দেয়া লোকটার দেখি। এদেশে অর্ধেকেরও অনেক বেশী মানুষের বসবাস অঁজো পাড়া-গাঁ আর মফস্বলে। দুঃখজনক হলেও সত্য যে বেশীর ভাগই অর্ধমূর্খ। দরিদ্রতার কষাঘাতে পেরে না উঠে জীবনযুদ্ধে খুব অল্প বয়সে নামতে হয়। কিন্তু সেখানে যারা শিক্ষিত কিংবা বেশীরভাগ লোক মান্যগণ্য হিসেবে শোনে তারা কতটুকু সৎ? এমনিতেই ওসব জায়গায় রক্ষণশীল সমাজ-ব্যবস্থা। তার উপর নিজেদের রাজনৈতিক কিংবা অর্থনৈতিক সুবিধার কথা বিবেচনা করে বেশীরভাগ ক্ষেত্রেই এরা মানুষকে উদারপন্থার/আধুনিকতার বিরোধী হিসেবে প্রতিষ্ঠা করে যতটা সম্ভব পরহেজগার আর ধর্মপ্রাণ হিসেবে প্রতিষ্ঠা করে। আফটার অল, ভোটের রাজনীতি আর জনপ্রিয়তা বলে একটা টার্ম আছে। এবার মূলকথায় আসি। এই যে যুদ্ধাপরাধীর বিচার নিয়ে এত বির্তক, আসে কোথায় থেকে? 
আমার এক সহপাঠী মেয়ে একদিন কথায় কথায় বলছিলো সে গত বছরের ফেব্রুয়ারীতে রেগুলারই শাহবাগে যেতো। আমি নিজে অবশ্য তাকে দেখেছি বোতল পিটিয়ে, গলা ফাঁটিয়ে স্লোগান দিতে। তার পরিবার ঢাকার বাইরে থাকে, তাই ব্যাপারটা জানতো না। যখন জানলো তখন তার সাথে যুদ্ধ। ওখানে গেছে জানলে সমাজ খারাপ বলবে, তাই মেয়ের আবেগকে প্রশ্রয় দেয়নি। এখন গ্রামে নিশ্চয়ই খুব সিম্পলি তাকে নিয়ে প্রশ্ন উঠবে সে কেনো যেতো? মোস্ট ইম্পর্টেন্টলি, সে ওখানে কি করতো? জানুক না জানুক, বেশীর ভাগই নিশ্চয়ই ভাল কিছু বলবে না। রস-মাশালা মিশিয়ে তাকে ডিসকো গার্লের চেয়ে ভালো কিছু বলবে না। কারণ ইচ্ছে করে এমনটা বলা কিছু বিকৃত মানসিকতার লোকের অভ্যেস, আর কিছু লোক সত্যটা জেনেও মিথ্যেটাকে প্রচার করবে। এটা সলিড বিনোদন। আর কলিকাল এলো বলে ধর্মভীরুরা মাথায় হাত দিবে! 
একটা প্রশ্ন আমার খুব করতে ইচ্ছে করে যে ভাই যখন ৫ তারিখ এত পোলাপাইন গিয়ে জড়ো হলে তখন কি তাদের ডেকে ডেকে আনা হইছিলো? এদের দেখে মানুষ আসছে। পরে না হয় মঞ্চ হইছে, মঞ্চ হ্যাঁন হইছে-ত্যাঁন হইছে। এতগুলা মানুষ কি যুদ্ধপরাধীদের মনে-প্রাণে ঘৃণা থেকে যায় নাই? নাকি তারা সবাই এতই গরীব যে তাদের প্রতি বেলা ভাত খাওয়ার ট্যাঁকা-পয়সা নাই, তাই তাদের বিরানী খাইতে গেছে! একটা মানুষ নিজের ঘাঁটের টাকা খরচ করে, সময় নষ্ট করে কেনো ঢাকার এই মাথা থেকে ওই মাথায় যাবে সামান্য বিরানী খেতে এটা আমার মাথায় ধরে না! আমি বলছিনা সব ঠিক ছিলো ওখানে, কিন্তু অ্যাগেনিস্টে বলতে গিয়ে সবাইকে একতরফা এমন হাস্যকর অপবাদ দিয়ে মানুষকে বিশ্বাস করানোর কারণ নিশ্চয়ই পলিটিকালি ব্যাকফুটে না যাওয়ার চেষ্টা থেকে হয়েছে। 
সাদাকে সাদা বলা আর কালো-কে কালো বলার কথা বলে সবাই। যেটা বলেনা সেটা হলো সঠিক সময়ে সাদাকে সাদা আর কালোকে কালো না বললে.. রং বদলানোর পর কালোকে কালো বললে খুব একটা লাভ হয় না। যে কাজটা চল্লিশ-বেয়াল্লিশ বছর আগে হওয়ার কথা তা এতোদিন ধরে না হওয়ায় যা দাঁড়িয়েছে, মাঝের কিছু জেনারেশন ব্যাপারগুলোকে ছাড় দিয়েছে। কালোকে কালো না বলে তখন আলকাতরা বানিয়ে নিজেদের কাজে যে যেমন পেরেছে ব্যবহার করেছে। অনিয়ম যেখানে নিয়ম হয়ে গেছে সেখানে আপনি কালোকে যতই কালো বলেন আলকাতরাপ্রেমীরা বাঁধা দেবেই। 
আসিফ নজরুল একটা স্ট্যাটাস বললেন গোলাম আযম ছিলেন সবচেয়ে বড় স্বাধীনতাবিরোধী । যুদ্ধাপরাধের মূল দায়দায়িত্বও ছিল তাঁর । সেখানে একজনের কমেন্ট এমন ছিলো, ‘জিয়ার চেয়ে গোলাম আজমের জানাজায় বেশী মানুষ হয়েছে।’
একজন মুরাদ টাকলা স্টাইলে লেখার ভাবার্থ উদ্ধারের পর বুঝলাম সে বলতে চেয়েছে গোলামের জানাজায় লাখ মানুষ হয়েছে এতে প্রমাণিত হয় সে নির্দোষ। বুঝেন এইবার অবস্থা‍! বাঁধনের জুতা গোলামের কফিনে মারার পর এরা বলবে পোলা খারাপ, নষ্ট। কিন্তু যেটা বলবে না সেটা হলো এতো ঘৃণা কোথা থেকে আসে? 
সমাজ ব্যাবস্থা, চিন্তা ধারা বদল অতো সোজা নয় মাঠে নামলাম, চার-ছয় পেটালাম আর ম্যাচ জিতে উঠে এলাম। যেখানে একটা জাতি আইডেনটিটি ক্রাইসিসে ভুগছে.. না রক্ষণশীল, না মধ্যপন্থী, না বাম-না ডান, না ওয়েস্টার্ণ! সমাজ আর দেশের এক এক স্তরে এক এক রকম কালচার। র্নিদ্বিধায় বলতে পারি এখানে কেউ তার নিজস্বতা নিয়ে শান্তিতে থাকতে পারবে না। তবুও নিস্তব্দ রাতে লেননের গান শুনতে শুনতে উচ্চমাত্রার আশাবাদি কেউ আশা করে যায়, 
‘I hope someday you will join us / and the world will be as one!’
হয়তো একশ কিংবা একহাজার বছর পরে!

