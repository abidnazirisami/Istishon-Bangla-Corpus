সবার উপরে ধর্ম সত্য, মানুষের জায়গা নাই! 


আমাদের উপমহাদেশের মানুষদের একটা সমস্যা প্রকট আকারে রয়েছে বলে আমার নিজেরই মনে হয়। সমস্যাটা হল ভিন্নমতকে সহ্য করার ক্ষমতা আমাদের একদমই কম। বেশীরভাগ মানুষই ভিন্নমত সহ্য করতে পারে না, বরং যুক্তি-তর্ক উপস্থাপন ছাড়াই গায়ের জোরে নিজের মতকে প্রতিষ্ঠা করতে চায়।
পাকিস্থানে তালেবানরা নিজেদের মত করে শাসন করতে চায়, প্রয়োজনে শিশু মারতেও দ্বিধা নেই তাদের। শ্রীলংকায় তামিলরা তো নিশ্চিহ্ন হয়ে যাচ্ছে বলাই চলে.. বাংলাদেশেও কদিন পর পর জঙ্গীরা মাথাচাড়া দিয়ে উঠে.. নাস্তিক হলে তো বাঁচার অধিকারই নেই। এসব রাষ্ট্রে যেসব ধর্মের মানুষের আধিক্য সেই সব ধর্মের মানুষরাই সর্বসেরা.. বাকিরা তাদের দয়ায় বেঁচে থাকবে। রাষ্ট্র এখানে কাগজে কলমেই শুধু নিরাপত্তা দেয়ার কথা বলে, তবে বাস্তবতা ভিন্ন।
বুদ্ধিমান পাঠক প্রশ্ন করবেন, কিরে ভাই? পাকিস্থান, বাংলাদেশ আর শ্রীলঙ্কা নিয়ে কথা বললি, ইন্ডিয়া কি উপমহাদেশের বাইরে পড়ে নাকি?
জ্বী না ভাই। লেখাটা ভারতকে নিয়ে। 
আপনি যদি ভেবে থাকেন বড়দিন শুধু খ্রিষ্টধর্মাবলম্বীদের উৎসব তবে আর.এস.এস রাগ করবে। বড়দিন তাদেরও উৎসবের উপলক্ষ। আর.এস.এস. শুনে চমকে গেলেন না তো? রাষ্ট্রীয় সোয়ামসেবক সংঘ(আর.এস.এস.) মূলত হিন্দু জাতীয়তাবাদী সংঘ। ভারতে শিবসেনা, আরএসএস –এদের মৌলবাদী সংঘটন হিসেবেই চিহ্নিত করা হয়। এবার আসুন জেনে নেই কেন বড়দিন আরএসএসের কাছে উৎসবের কারণ!
২০০৯ সালের ডিসেম্বরের শুরুতে আরএসএস আগ্রায় ৫৭ মুসলিম পরিবারের প্রায় ২০০ জনকে মূর্তির পা ধূইয়ে হিন্দুতে ধর্মান্তরিত করে তাদেরকে নতুন নাম দিয়ে রাষ্ট্রীয় সুযোগ-সুবিধা পাওয়ার ব্যাবস্থা করে দেয়। ঘটনা সেখানেই শেষ নয়। তখন আরএসএসের বিভাগীয় প্রধান রাজেশ্বর সিংহ ঘোষণা করেন ক্রিসমাসের আগেই আলীগড়ে ৫০০০ (জ্বি, পাঁচ হাজার) মুসলিম ও খ্রিস্টানকে হিন্দুতে রূপান্তর করা হবে। 
এবার চলে আসি ২০১৪ তে। এবারও রাজেশ্বর সিংহ ঘোষণা করেছেন, আর.এস.এসের সংগঠনিক লক্ষ্য ২০২১ সালের মধ্যে ভারত থেকে খ্রিষ্টান ও মুসলিম ধর্মাবলম্বী মানুষদের সম্পূর্ণ নির্মূল করে দেওয়া। ভারতে এই দুটি ধর্মের আর কোনও অস্তিত্বই থাকবে না । তিনি মনে করেন এই দুই ধর্মের মানুষের এখানে থাকার কোনও অধিকারই নেই।
লক্ষ্যপূরণে এবার বড়দিনে তারা আলীগড়ে ছয় হাজার খ্রিষ্টান আর মুসলমানকে হিন্দু ধর্মে দীক্ষা দেবেন। বিনিময়ে প্রত্যেক মুসলিমকে দেবেন ৫ লক্ষ রুপী আর খ্রিষ্টানকে দেবেন ২ লক্ষ রুপী! অভাবী এসব সংখ্যলঘুদের টাকা দিয়ে হিন্দু বানিয়ে তারা হয়তো লক্ষ্যপূরণ করছে ঠিকই, তবে ধর্ম নিরপেক্ষ ভারত রাষ্ট্রের কপালে বিরাট একটা প্রশ্নবোধক চিহ্ন এঁকে দিচ্ছেন! 
শোনা যায়, ব্রিটিশ ভারতে নিম্নবর্ণের হিন্দুদের টাকার লোভে খ্রিষ্টধর্মে দীক্ষত করাতো বৃটিশ শাসকরা। সেই দায় থেকেই কি না রাজেশ্বর সিংহ আর আরএসএস এখনও টাকা দিয়ে ধর্মান্তরের প্রথা জিইয়ে রাখছেন! ৬৭ বছর আগে ব্রিটিশরা উপমহাদেশ ছেড়ে গেছে ঠিকই, তবে তাদের প্রেতাত্মারা এখনো ভর করে আছে আরএসএস, শিবসেনা, জামাত আর তালেবানদের শরীরে!
এসব দেখে হয়তো কবি নজরুল স্বর্গ থেকে হেসে আবারও লিখছেন, 
“অসহায় জাতি মরিছে ডুবিয়া, জানেনা সন্তরণ,
কান্ডারী! আজ দেখিব তোমার মাতৃমুক্তিপণ!
“হিন্দু না ওরা মুসলিম ?” ওই জিজ্ঞাসে কোন জন ?
কান্ডারী! বল ডুবিছে মানুষ, সন্তান মোর মা’র!”
সন্তান মোর মা’র! হেহ্ নজরুল! ডুড, তুমি যারে-তারে ভাই ভাবতে পারতা! গ্রো আপ ম্যান!! 

