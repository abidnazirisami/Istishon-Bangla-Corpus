Wrong target! 


শের শাহ ছিলেন সম্রাট বাবরের সেনাকর্মচারী। পরবর্তীতে সেনা নায়ক ও পরে বিহারের শাসনকর্তা নিয়োজিত হন। বাবরের মৃত্যুর পর সম্রাটপুত্র হুমায়ূন বাদশাহ হিসেবে দায়িত্ব পান। এ নিয়ে হুমায়ূনের ভাইদের মধ্যে দ্বন্দ থাকলেও প্রকাশ্যে আসতে অনেকদিন সময় নেয়। আর শাসক হিসেবে হুমায়ূন ছিলেন উদাসীন। রাজ্য শাসনের চেয়ে কবিতা লেখায় তার মনোযোগ বেশী ছিলো বলে অনেকেই তার উপর বিরক্ত ছিলো। আর চতুর শের শাহ হুমায়ূনের অন্যত্র যুদ্ধে ব্যস্ততা দেখে বাংলা দখল করে বসেন। আর সূরি উপাধি গ্রহণ করে সূরি সাম্রাজ্য বিস্তার করেন।
একবার হুমায়ূনের বিরুদ্ধে সে যুদ্ধের জন্য সৈন্যদল পাঠানোর ব্যবস্থা করলো। যুদ্ধে সৈন্যদল পাঠানোর সময় সময় সে সেনাপতিকে কিছু কঠিন নির্দেশ দেয়। যুদ্ধে কোন প্রকারেই বাদশাহ হুমায়ূনকে হত্যা করা যাবে না। তাকে পালানোর সুযোগ দিতে হবে। বাদশাহর পরিবারের কোন নারী ও শিশুকে কোন প্রকারেই অসম্মান ও ক্ষতি করা যাবে না।
শের শাহের পুত্র জালাল জানতে চাইলো কেন হুমায়ূনকে হত্যা করা যাবে না। শের শাহ বললো মানুষ হিসেবে সে সম্রাট হুমায়ূনকে অত্যন্ত পছন্দ করে, সম্রাট হিসেবে তাকে যতই অপছন্দ করুক!
প্রতিপক্ষের প্রতি শ্রদ্ধা জিনিসটা আসলেই বিরল। শের শাহ এ শ্রদ্ধা জানাতে পেরেছিলো। তার শাসিত একসময়ের বাংলা রাজ্যের বিরাট অংশই অনেক চড়াই উতরে এখন বাংলাদেশ নামে বিশ্ব মানচিত্রে স্থান করে নিয়েছে।
এবার আমি সেই বাংলাদেশের এক নাগরিক হয়েই বলি। ইন্ডিয়া বা ভারতের প্রতি আমাদের প্রচুর অভিযোগ, অনুযোগ আর ক্ষোভ আছে। ক্রিকেট নেশন বাংলাদেশের প্রতি তাদের বোর্ড কেন অনেক জনগণেরই মনোভাব বেশ নিচু। ক্রিকইনফো বা আই পি এলের বিভিন্ন পেইজে বাংলাদেশীদের যেভাবে তারা তুচ্ছজ্ঞান করে কমেন্ট করে তাতে বোঝা যায় তারা আমাদের অপছন্দ করে।
আজ দেখলাম সাকিব আল হাসানের পেইজে এক ভারতীয় কমেন্ট করলো, 'সাকিব, আই অ্যাম ফ্রম ইন্ডিয়া অ্যান্ড আই অ্যাম ইউওর বিগ ফ্যান।' ভাল কথা। ইন্ডিয়ায় সাকিবের মানে বাংলাদেশী প্লেয়ারের ফ্যান আছে। অনেকেই ধন্যবাদ দিচ্ছে। নিলয় ইসলাম নামের এক আইডির কমেন্ট, "লু্ন্ডিয়া"।
ভাই রে.. সম্মান দিতে না পারলে ইগনর কর। কি দরকার নিজের পরিচয় কমেন্টে এসে দেয়ার! পাগলা কুকুর কামডায় বলে তুই নিরীহ ভদ্র কুকুরকে কামড়াতে যাবি নাকি?!
মধ্যযুগীয় শেরশাহই দেখি আমাদের মতো আধুনিক বাংলার আধুনিক বাঙ্গালীদের চেয়ে উত্তম ছিলেন। নো ডাউট!

