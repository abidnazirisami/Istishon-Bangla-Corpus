প্রশ্ন


 এখনো কি যাও ফিরে
গত শীতের দিনগুলোতে,
হারিয়ে গেছে শিশিরবিন্দু
কার্জন হলের মাঠটা ছেড়ে
লাল দালানে আঁকা অতীত
বর্তমানকে ব্যাঙ্গ করে
অল্প অল্প কাছে আসা
খুব দ্রুত হাতটা ছাড়ে
গোলাপ দিয়ে হয়নি বলা
সন্ধ্যেগুলো একলা কাঁটে
মুঠোফোনটা পকেটবন্দি
গুমড়ে মরে অধিক শোকে
অনেকদূরে হেঁটে যাওয়া
এখনো কি মনে পড়ে?
শেষ কবে বলেছিলে
‘আচ্ছা রাখি, পরে আবার কথা হবে’
ভবিষ্যতে হারবো বলে
হারালে তুমি ফিউচার পার্কে
কষ্ট আমি পাই বা যদি
তুমি কি খুব সুখী হলে?
অন্তরাতে ছন্দ হারাক
মন্দ লোক আমি তবে
তবু বলো তুমি কি সেদিন
খুব খুব বেশী কেঁদেছিলে?

