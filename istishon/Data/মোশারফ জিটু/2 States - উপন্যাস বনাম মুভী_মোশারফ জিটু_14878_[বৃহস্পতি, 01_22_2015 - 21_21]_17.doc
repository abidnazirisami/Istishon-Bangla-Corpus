2 States - উপন্যাস বনাম মুভী


গত সাপ্তাহে চেতান ভাগাতের 2 states উপন্যাসটা পড়ার পর আজকে 2 States মুভীটা দেখলাম। উপমহাদেশীয় বাস্তবতার চৎমকার একটা কাহিনীকে বলিউডে এনে রোমান্টিক কমেডিতে পরিণত করেছে! 
মুভীর প্রয়োজনে কোথাও কোথাও উপন্যাসের মূলবক্তব্য থেকে সরে এসেছে। ছোটখাটো অনেক কিছুই বাদ গেছে যা উপন্যাসকে প্রাণবন্ত আর পাঠক হৃদয়কে স্পর্শ করেছে। উপন্যাসে লেখক নায়ককে মোটামুটি ভালই ব্যাক্তিত্ববান হিসেবে উপস্থাপন করেছে আর মুভীতে নায়কের ডায়লগ আর অঙ্গভঙ্গি দেখে কমেডিয়ানের মতো মনে হয়েছে! আর উপন্যাসের ইন্টারেস্টিং ক্যারেক্টার নায়কের ব্যাংকের সহকর্মী বালার চরিত্র মুভীতে একেবারেই অনুপস্থিত। শর্টকাটে নায়কের চেন্নাই অধ্যায়ের সমাপ্তিটা আমার মনে হয় উপন্যাসের গভীরতাকে মুভীতে স্পর্শ করতে পারেনি। উপন্যাসের যেখানে পাঞ্জাব আর দক্ষিণ ভারতের মানুষের সাংস্কৃতিক আর চিন্তাধারার যে পার্থক্যকে চমৎকারভাবে তুলে ধরা হয়েছে মুভীতে তার দশ ভাগও তুলে ধরেনি বরং আট-দশটা মুভীর মতো নায়ক-নায়িকার মিল দেখিয়ে দর্শকদের পয়সা উসুল করেছে! 
মোটকথা আমার মতে বলিউডের ইতিহাসে উপরের দিকে স্থান পাওয়ার মতো কাহিনীকে গলাটিপে মেরে লুতুপুতু প্রেম দেখিয়ে দর্শকদের সাময়িক বিনোদনের খোরাক বানিয়েছে! এককথায় মুভীটা দেখে আমি হতাশ!


