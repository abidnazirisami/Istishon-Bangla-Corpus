অবশেষে


বোধহয়,আজকের দুপুর দেখতেই আমায় জন্ম দিয়েছিলে
আকাশে সূর্য নেই,অবহেলায় বৃষ্টি ঝরে
তেতিয়ে উঠা শরীর, অশান্ত মানবী মন
রোদের লুকোচুরিতে দেখে বৃষ্টির প্রহসন
কতোটা সময় বইয়ে দিনগুলো কেটেছে
মস্তিষ্কের ঘূর্নিপাকে,অবেলায় বই হাতে
চুকিয়ে চুকিয়ে জীবনের সব ছাই-পণ
আনন্দের অস্তিত্বেও ক্লান্তি খোঁজেন শুভাকাঙ্খী জন
অবশেষে হায়,তারে বুঝি পাই!
দিনগুলো সব ঘৃণার খাতায় ছেড়ে
পালিয়ে যাচ্ছি উগ্রতাকে উপসর্গ করে
নিষিদ্ধ আগ্রহের গ্রহে।
বিহাইন্ড দ্যা সীনঃ ছোটোর অনুরোধে তার কলেজ বার্ষিকীতে ছাপানোর জন্য লিখাটা লিখি। যদিও উচিত হয়নি৷ তবে কলেজ জীবনের প্রতি কিছুটা দুর্বলতার কারনেই এ কর্ম করা। 

