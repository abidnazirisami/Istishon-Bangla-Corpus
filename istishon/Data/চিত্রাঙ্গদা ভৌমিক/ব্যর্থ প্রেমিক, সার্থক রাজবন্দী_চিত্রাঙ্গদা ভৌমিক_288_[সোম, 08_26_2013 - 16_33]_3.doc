ব্যর্থ প্রেমিক, সার্থক রাজবন্দী


ঘুমেও আতঙ্কগ্রস্ত আছি সতেরো মাস
গলায় আটকে থাকে তাজা নিশ্বাঃস
কবে মুক্তি পাবে এই নারকীয় গুন্ডা
রাজপথে উড়িয়ে চলবে স্বাধীনতার ঝান্ডা 
আছে ঘৃণা,শঙ্কা,লালিত বিদ্বেষ
দ্রোহের নিশ্বাসে,কব্জিতে পাজড়ে
আছে লাল-কালো নিয়তির রক্ত
পাবে খুজেঁ প্রতিশোধের শপথ অবশেষ
এক গ্রীষ্ম চলে গেলো আরেক গ্রীষ্ম বয়ে
গাছের মুকুল গাছেই আছে,মাটি থেকে খুব কাছে
শুধুই শুকিয়ে গ্যাছে সমস্ত ঝড়া-পাতা-ফুল
না হলো বর্ষা দেখা,রোহিতে আনন্দ আস্ফালন
না হলো পড়ে শোনানো মামাবাড়ির গল্প সংকলন 
এবার প্রথমে গিয়েই চিত্রাঙ্গদাকে ছোবো
কতোদিন খুঁজিনা দৈহিক স্বাধীনতা,যৌবনের নির্যাস
মনে পড়ে না এখন আর,ছিলো ন্যাকামী স্বামীত্ত্বের বিশ্বাস
তারপর ছোবো পতাকাকে,মাতৃত্বের স্বাদ নেবো
একে একে সব যান্ত্রিকতাকে নির্মমভাবে ভাংবো
আজ ওদের কাছে আমি নিয়তির খুনি,নরপশু বন্দী
স্ত্রীর কাছে বিদেহী কঙ্কাল ছবি,প্রেমিকার চোখে ব্যর্থ কবি
রোহিতের কাছে অপ্রকাশিত বাবা,শত্রুর চোখে রাষ্ট্রদ্রোহি
এতো পরিচয়ের ও অটুট আমি,
ব্যর্থ পিতা, ব্যর্থ কবি,ব্যর্থ প্রেমিক, ব্যর্থ স্বামী
এমনকি অপরাধ আমার,
তবে কি অবহেলিত দেশপ্রেম?
প্রেমে আমার যদি এতো শিকল গজায়
স্বাধীনতার প্রতি শেইম! শেইম! শেইম! 

