একটা স্কেচ অথবা কাকের কথা


আবীরের আজকে ক্লাসে যাওয়া না যাওয়া নির্ভর করছে একটা কাকের উপর
মাঝে মাঝেই আবির সিদ্ধান্তহীনতায় ভোগে।
ক্লাসে না করার কোনও মানে হয় না; নতুন এন্দ্রয়েডটা কেনাই হয়েছে ক্লাশের পিছনে বসে সবার টেম্পল রানের রেকর্ড ভাঙার জন্যে।
এই মুহূর্তে আবীর একটা কাক দেখছে, কাকটা সোজা এসে একটা চিপসের প্যাকেট ঠোকরাচ্ছে, প্যাকেটে চিপস আছে জানে আবীর, তারই ফেলা দেয়া প্যাকেট।
কথা হচ্ছে আজকে ক্লাসে যাওয়া না যাওয়া নির্ভর করছে একটা কাঁকের উপর, কাক
চিপস খায়? জানা নাই, চিপস খেলে আবীর ক্লাসে যাবে, না খেলে আরেকটা বিড়ি ধরিয়ে সোজা ইপ্সিতার খোঁজে। যদিও না পাবার সম্ভাবনা বেশী।
ইপ্সিতার তার মত ক্লাস ফাঁকি দেয়াড় অভ্যাস নেই, আসলে ইপ্সিতা প্রতি রাতে ঘুমই যায় পরেরদিন ক্লাসে যাবার জন্যে!
মাস দু'এক আগে এই জায়গাটার নাম ছিল ময়নাদ্বীপ এখনো তাই, যদিও আসে পাশে পানি টানি নাই, শুকনো খটখটে। কে কবে কিজন্যে কেম্পাসের
এই জায়গাটার নাম ময়নাদ্বীপ দিয়েছে তার সালে-নযুল জানা নাই আবীরের। শুধু জানে ছয়মাস আগে এখানে এসেছিল ইপ্সিতার সাথে।
দিনটাকে আলাদা করে মনে রাখে আবীর।
ময়নাদ্বীপের ঘাস একটা একটা করে ছিঁড়তে ছিঁড়তে সেদিন ইপ্সিতা বলেছিল " জানিস তো আমি মহিলা দৈত্য?" আবীরের কাগজে পেনসিলের
শিষ ঘষাঘষি থেমে যায়, হঠাত উদ্ভট কিছু বলে উঠা মানে এরপরে অন্য কিছু অপেক্ষা করছে; যাই বলুক আজকের মত আঁকাআকি শেষ!
"তো? এইটা নতুন কিছু না, ভরদুপুরে গাছের নিচে মানুষ থাকার কথা না"
আবীর সামান্য বিরক্তি নিয়ে বলে।
" দৈত্য বশে আনার উপায় কি জানিস?"
"দরকার নেই তো, এমনিতেই ঘাড়ের উপর চেপে আছিস!"
"ঘাড় থেকে আরেকটু নিচে নামাতে চাইলে আমার একটা পেনসিল স্কেচ একে
গিফট করতে হবে বুঝলি?"
" আহা, দেশে এখনো সাবজেক্টের এতটা আকাল পড়ে নাই রে, অন্য দৈত্য হইলে চান্স নিতাম তুই না"
আবীর বেচারা নিজেও জানেনা কেমন করে চান্সটুকু নেয়া শুরু করল সে, তারপর থেকে প্রতিরাতে একটু একটু করে আঁকে সে ইপ্সিতাকে!
কথা হচ্ছিল আবীরের আজকে ক্লাসে যাওয়া না যাওয়া নির্ভর করছে একটা কাকের উপর।
সকাল থেকে কেন ক্লাসে যাবে না ভাবছে আবীর তার কারন জানা নাই।
কাকটা ততক্ষনে প্যাকেট থেকে বের করে নেয় চিপস, খাওয়া শুরু করলেই
এখন ছুটতে হবে ক্লাসের দিকে।
আরেকটা সিগারেট চাইলে দোকানদার চাচা বলে উঠে
" আর কত ছিগারেট খাইবেন, আপায় তো আপনেরে খোঁজে"
"আপা আসছিল এখানে?"
" হ, খোঁজ কইরা গেছে আপনেরে, মনে হয় আজকা গানের পরীক্ষা, শাড়ি পইড়া আসছে"
নির্লিপ্ত গলায় আবীর বলে " কালার কি?"
" কালো, টিপ চুড়িটুড়ি পইড়া সাজ দিছে দেখলাম, আপাগোর তো মজা,
সাজনের উপ্রেও নম্বর দেয় সারেরা"
আবীরের সিদ্ধান্ত নেয়া হয়ে গেল, ইপ্সিতাকে বলা হয় নি, আবীর নামের পুরুষ দৈত্যকে বশ করতে কালো শাড়ির শাঁকচুন্নিই যথেষ্ট।
নিজের রুমের দিকে এগোল আবীর, বড় প্যাকেটে মোড়া একটা স্কেচ হাতে বের হয়ে এল দৌড়ে। ক্লাসে না যাবার কারণটা এখন জানে সে।
আজকে আবীর ক্লাসে যাবে না, কাক আস্ত চিপসের প্যাকেট খেয়ে ফেললেও না!

