চৈত্র


শোষক শ্রেণীর চৈত্র মাস শুষে নিচ্ছে সবকিছু
পৃথিবীর সব স্নিগ্ধতা, শীতলতা, বিগত বসন্তের মৃদুমন্দ বাতাসটুকুও
আজকাল এইসব চৈত্রতে বসন্ত থাকে না।
থাকে কাঠফাটা উত্তাপ, টিনের চালে চোখ ধাঁধানো সূর্য, তার থেকে গরম বালি, লু হাওয়া
আর একরাশ ধুলো।
মানুষ কে ছাই! বসুমাতাও পারে না, ফুঁসে উঠে আগাম বৈশাখী হানে
আমডাল ভেঙ্গে, টিন উড়িয়ে, বরফ ছুঁড়ে জানান দেয় হৃদ্যতাবিহীন উত্তাপ তারও চাইনা।
তারপর উত্তাপ কমে, একদল বসন্তের হিপক্রেট নেমে যায় বৃষ্টিতে
বসন্ত বন্দনায়, বরাবরই শোষকেরা মাইনে দেয় ভালো।

