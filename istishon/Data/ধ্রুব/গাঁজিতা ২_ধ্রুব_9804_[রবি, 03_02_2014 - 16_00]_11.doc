গাঁজিতা ২


চতুর্থ শ্রেণীর শহরে হলুদ আলোর খুব অভাব!
চাচ্ছিনা সেই প্রিয় মুখগুলোকে কিংবা সাই সাই
চলে যাওয়া যানগুলোকে, কেও কারও দিকে না তাকিয়ে চলা মানুষদেরকে
হকারগুলোকে, অন্তত গাছের মাথা ছেয়ে ফেলা কাকদের
গভীর রাতে পিনিকিও বন্ধুসভা না হলেও চলত
মধ্যরাতের শীত উপেক্ষা করা সুখটান কিংবা অনেক চাপাচাপির পর
মুঠোফোনে দুয়েকলাইন গান!
আমার শহরে বসে আমি এসব কিছুই চাইনা, আমি সত্যিই চাইনা
প্রথম শ্রেণীর নাগরিক হতে!
শুধু খুব করে একটা ফুট ওভারব্রিজে দাঁড়িয়ে থাকতে চাচ্ছি
দুরের সোডিয়াম আলোগুলোকে ঝাপসা দেখতে দেখতে
শেষ বাসটাও মিস করতে চাচ্ছি।
আমার শহরে ঝাপসা আলোর খুব অভাব! 

