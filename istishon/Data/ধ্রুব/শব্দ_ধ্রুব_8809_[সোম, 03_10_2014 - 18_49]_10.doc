শব্দ


ঘড়ি না দেখেও বলা যায় ভোর হতে চলেছে।
একটা বৃদ্ধ ভোরবেলায় কাশতে কাশতে বিড়ি ফোঁকে প্রতিদিন, না কোনও কাজে বের হয় না, মাঠের এক কোনায় দাড়িয়ে বিড়ি ফোঁকে; বিড়ি বলতে আসলেই বিড়ি। একদিন জিজ্ঞেস করা দরকার এতো ভোরে উঠে ক্যান?
হয়তো সারারাত বিছানায় কেশে কেশে ক্লান্ত। কি জানি, হয়তো শুধুমাত্র অভ্যেস। প্রাতোভ্রমনের।
আমিও ভ্রমি, কান দিয়ে, আজান শুনি, এই টাইমে হেডফোন কানে থাকে না।
আজান শুনে বলে দেয়া যায় একটু পরেই ভোর!
হঠাত হুইসেল দেয় "ভোরবেলাকার রেলগাড়ি"। যাকে বলে ঝাপিয়ে পড়ার জন্যে আদর্শ! মানুষজন কম, ভোর বেলায় মরণে কোথাও একটা আর্টিস্টিক ব্যপার আছে।
আবার ইঞ্জিনে চরে কোথাও বেরিয়ে পড়া যায়, ইঞ্জিনে বসলে বাতাস প্রচণ্ড। অভিজ্ঞতা বলে লোকাল ট্রেনের ইঞ্জিনে একটা করে পাগল বসে, ঠাণ্ডা বাতাসে পাগলদের মাথাও ঠাণ্ডা থাকে, দুইদিন তাদের কাছেও উপদেশ শুনছি। তো ট্রেনে চরে আরেকটা ভ্রমন কাহিনী সৃষ্টি করা যায়, আবার চাপা পড়ে চিরতরে ভ্রমন ত্রমন শেষ করা যায়। ইচ্ছা।
এই মুহূর্তে ইচ্ছা করছে ট্রেনের বাক নেয়া দেখতে, ভালো লাগে। এই ট্রেনের গন্তব্য কই? আসলো নাকি ছাড়বে? আমার বন্ধু শিশির এইসব বলতে পারে শব্দ শুনে দিয়েই, এই মুহূর্তে শিশিরের মতো হবার চেষ্টা করি।
পাখিগুলার ক্যাঁচ ক্যাঁচ শুরু হয়ে গেলো! ঘুমানোর ইচ্ছা নাই করে দেয়, **ল। পাখিটাখির কাব্য ভাল্লাগেনা। তারচেয়ে কাঁক ভালো, প্যাঁচা ভালো, শ্মশান ডাহুক ভালো। ভোরবেলায় ঘুমাইতে যায়।
ক্লাস করা লাগলে অবশ্য বুঝত মজা। কালকে ক্লাসটাস নাই, শব্দটব্দ তো আরেকটু শনাই যায়! রিক্সা গারি চলা শুরু হয়ে গেলো তো, বাসটেন্ডের ফার্স্ট বাস কখন ছাড়ে? জানলে বলে দেয়া যেত এখন বাজে কয়টা, শুনলাম তো ফার্স্ট বাস এই মাত্রই ছারতে! ফার্স্ট টিপেই হেল্পারদের চিল্লানো শুরু হয়? নাকি দিন বাড়লে আওয়াজ বাড়ে?
রাস্তার সামনের চায়ের দোকান খুলে অন্ধকার থাকতেই, এখনতো মোটামুটি সকাল। পানি ঠিকমতো গরম হইছে? হবার কথা না। ঠিকমতো জাল না হলে চা আর কুসুম গরম পানি এক কথা। আগে এই টাইমে পাসের বাড়িতে রেওয়াজ করতো কেও, এখন করে না, গান বাজনার পিনিক শেষ বোধয়। ফেলে রাখলে হারমোনিয়ামে পোকা ধরে? বেসুর আওয়াজ হয়? একদিন দেখে আসা দরকার। আরেকটুপরেই একগাদা বিদ্যাবীর রাস্তায় বের হবে একগাদা বই পিঠে ঝুলিয়ে। বিদ্যাবীরদের মা বাপ পাস করসে জীবনে টেনেটুনে, তাই নিজেদের শিক্ষা জীবনের প্রায়শ্চিত্য করাবে বোধয়। চোখ কচলাতে থাকা বাচ্চাদের স্কুলে যাওয়া দেখলে জ্বালা করে গা। 
গতরাতে সামান্য জিনিস নিয়া চিল্লাই নাই? নাকি কারন ছিল? মনে পড়েনা। মরুকগা সব, চোখ জ্বালা করে রে ভাই, ঘুমাই এখন, লাইটটা কেও নিভায়ে দেবার নাই? ঘুমানোর সময় আলো সহ্য হয় না **ল!

