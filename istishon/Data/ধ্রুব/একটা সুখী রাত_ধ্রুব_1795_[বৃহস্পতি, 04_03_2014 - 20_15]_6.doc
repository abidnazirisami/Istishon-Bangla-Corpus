একটা সুখী রাত


আমি জানি এই রাতে সবাই সুখী
সাময়িক হোক, ভুল করে হোক, মিথ্যামিথ্যি হোক
কিছু রাতের স্বভাবই এমন, সুখী করে ছাড়ে।
সারাদিনের সূর্য ছাদবিহীন এই পৃথিবীটাকে ইচ্ছামতো পোড়ানোর পড়
কোত্থেকে যেন আকাশ থেকে সুখী সুখী ধারা নামে
একটু জিরনোর সময় পেলে ফ্যানের ব্লেডগুলোকে সুখী দেখায়
স্বেচ্ছায় হোক আর হোক বিদ্যুতের অভাবেই হোক।
আসলে থাকে তো, শুধু তারে বন্দী থাকেনা
বরং থাকে প্রচণ্ডভাবেই! সবথেকে তিব্র ক্যামেরা ফ্ল্যাশ থেকেও
তিব্রভাবে, চিলিক দেয় ভয় যাগায় কাল হলিডে বলে না ঘুমুতে চাওয়া
বাচ্চাটাকে। বিছানা ছেড়ে উঠা মানা, যদি ছাদ ফুটো করে পড়ে মাথায়?
সব শিশুদের জানা, মায়ের কাঁথাটায় একটা সুপার পাওয়ার থাকে
বিজলী-ভূত এইসব কিচ্ছুই না।
সুপারপাওয়ার জড়িয়ে সুখী ঘুম দেয় ক্ষুদে ডেমনগুলো।
আর সারাদিনের রাগ ঝাড়বে বলে বড় ডেমন দম্পতিদের
কথা থেকে শান্তি ভর করে, পাশে সুয়ে থাকা মানুষটাকে করা কিছু
বলা হয় না, থাকুক না একদিন! কি যায় আসে, একদিন লিস্ট থেকে
কিছু কিনতে ভুলে গেলে? ফোনের আনসার না দিলে আর শার্ট থেকে
ভুরভুরে নিকোটিন ঝরলে? 
অমনোযোগী লোকটার পাশে সুয়ে থাকা মানবীকে অচেনা লাগে হঠাত
মানবীকে প্রতিদিন টিপ পড়তে দেখে? কালো শাড়িটার ভাঁজ কোনদিন
খোলা হয়েছে আগে? চাওনিতে সেই এই ষোড়শী ভাবখানা
থাকে প্রতিদিন?
আজ হঠাত প্রতিজ্ঞা করতে মন চায় প্রতিদিন খেয়াল করার।
দুজন মধ্যবিত্ত মানুষ উচ্চবিত্ত সুখী ঘুম যায়, সেই প্রথম রাতের মতো।
আর দেয়াল ধরে দাড়িয়ে থাকা ঘড়ের ছাদ ঘুমুতে দেখে একটা সুখী
পরিবারকে, বিটিভিতে দেখানো নিখাদ একটা সুখী পরিবার!
বলছিলাম, আজ রাতে সবাই সুখী। সবাই বলতে সবাই।
শেওড়া গাছের পেত্নি আর গাব গাছের ভূত হোক,
বর্ষণে ঘাড় মটকানোর আঁশটুকু আর থাকেনা। বরং
ডালে পা মেলে আয়েশি ভঙ্গীতে ভূত-সঙ্গীতের সপ্তম সিম্ফনি বাঁজায়
কোরাসে।
আর জানালার পাশে রাখা ম্যাচটা বৃষ্টির ঝাঁট শুষে সর্দি লাগায়
এই বস্তুও দেখে শেখে , সর্দিতে তোর মতই গাইতে জানেনা।
নিজেকে সামান্য অসুখী মনে হয়!

