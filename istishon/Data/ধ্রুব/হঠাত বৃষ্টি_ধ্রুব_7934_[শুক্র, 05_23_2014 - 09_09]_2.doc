হঠাত বৃষ্টি


শহরজুরে বৃষ্টি নামলো হঠাত
দিনভর ক্লোরোফিল খেয়ে ক্লান্ত পাতারা তৃষ্ণায় ভুগছিল যখন ঠিক তখনি।
আমরা তখন সানক্রিম মেখে রোদ তাড়ানোর আয়জন করছি, বাসায় এসে আটা ময়দা ধুয়ে বলছিলাম, চোখের নীচে রোদ লেগে আছে বড্ড!
আমার জানালা থেকে যতদূর দেখা যায় ততদুর পর্যন্ত যত আছে ইটের জট
সবগুলোতে তখন চলছিল আনাগোনা
টেবিলের নিচগুলো কি বেস্ত ছিল! কাগজের সভ্যতা হাতে, সভ্য মানুষগুলোকে
কি অসভ্য লাগছিল দেখতে!
খানিক আগেও, মাঝবয়েস পেরোনো লোকটা ঠিক করতে পারছিল না,
বাসা আর ব্রথেলের আপেক্ষিক গুরুত্বটুকু
কাল কাপড়ের ক্লাউনেরা কোর্টে বসে নির্দ্বিধায় একেকটা কাপড় টেনে টেনে খুলে বেজায় হাসছিল
লাঠি হাতে বেজায় বদরাগি খাকিপোশাকি একটা আস্ত শহর গুম করে এসেও দুলে দুলে হাসছিল খুব
হা করে হাসলে ওদের কাল আলজিভটা পর্যন্ত দেখা যায়, কিছু মানুষকে বিবস্ত্র দেখতে কি বিশ্রীই না লাগে কি জঘন্য লাগছিল কিছু মানুষের হাসি!
খাদ্যে ভেজানো ফরমালিন ব্যাবসায়ি ভাবছিল তখন মেঘে ফরমালিন মিসিয়ে বেচার কথা
তাবত বুদ্ধিজীবীরা ফতোয়া দিচ্ছিল, ধর্ষণ শেষে ধুয়ে নিলে সব সাধারন ক্ষমা।
আরেকদল শ্রমিক মাটি খুঁড়ে ইটের জটে আরেকটা ইট গাথবে বলে নিজের পায়ের মাটি টুকুও খুঁড়ে দিল
সেলাই মেসিনের সুঁইয়ে হাত কেটে কেও দেখার আগেই রক্ত মুছে নিল মেয়েটা,
কতই না দাম জামাটার!
রাজাদের পুত্র ঠিক করে নিচ্ছিল বাতাসের উপর করের হিসাব, কয় কিউসেক জল বেচলে
হয় কয় মিলিওন?
আমরা তখন সার্কিট মেলাতে না পেড়ে পার্কে শুয়ে সিয়েস্তা জাবার কথা ভাবছিলাম
ঘুম থেকে উঠে সদ্য ভূমিষ্ঠ শিশু কাছে মাকে না পেয়ে ঠ্যা ঠ্যা করে কেঁদে দিল যখনি
ঠিক তখনি শহর জুরে বৃষ্টি নামলো
মহা পুন্যবানেরা এমনি হয়, জেচে এসে ধুয়ে দিয়ে যায়
যাবার আগে বলে, আরও কয়েকটা মুহূর্ত ভালো থাকিস তোরা

