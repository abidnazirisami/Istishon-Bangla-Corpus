উল্টা-পাল্টা স্বপ্ন !


 স্বপ্ন দেখি আকাশ ছোঁয়ার
মিগ-২৯ নিয়ে !
স্বপ্ন দেখি ফ্লাট কিনব
বুর্জ দুবাই এ গিয়ে !
স্বপ্ন দেখি সাগর চেঁছে
মুক্তা তুলে আনব !
বেস্ট ডুবরীর খেতাব আমি
পকেটেতে পুরব !
স্বপ্ন দেখি জলদস্যু হয়ে
সোমালিয়ায় যাব !
মার্কিন সপ্তম নৌ বহরে
হামলা চালাব !
স্বপ্ন দেখি হব আমি
সাব-মেরিনের ক্যাপ্টেন !
সাগর তলে বানাব আমি
মহাসুখের ল্যাট্রিন !
স্বপ্ন দেখি মার্কিন ডলারে
থাকবে আমার ছবি !
নোবেল জয়ী গদ্যকার
নয়তো হব কবি !
স্বপ্ন দেখি জয় করব
এভারেস্টের চূড়া !
সেথায় গিয়ে গেঁথে আসব
দেশের পতাকার খুঁড়া !
স্বপ্ন দেখি জাতিসংঘের
মহাসচিব হব !
পায়ের উপর পা তুলে
মহাসুখে রব !
স্বপ্ন দেখি মিস ইউনিভার্স
বিয়ে আমি করব !
ডজনখানেক বাচ্চা থাকবে
ক্রিকেট টিম গড়ব !
স্বপ্ন দেখি আমার নামে
পদ্মায় সেতু হবে !
জাতির বুকে আমার নাম
অক্ষয় হয়ে রবে !
স্বপ্নে দেখি ডিঙ্গি নৌকায়
সাগর দেব পাড়ি !
নীল তিমি আর হাঙ্গরের
সাথে
হবে না আমার আড়ি !
স্বপ্ন দেখি ক্রিকেট মাঠে
বীরের মত লড়বো ।
সেন্ঞ্চুরির পর সেন্ঞ্চুরি করে
রানের পাহাড় গড়বো !
স্বপ্ন দেখি বইমেলাতে
বেরুবে আমার বই !
হুমড়ি খেয়ে পড়বে লোকজন
নিতে আমার সই !
হরেক রকম স্বপ্ন আমি
দেখি ঘুমের ঘোরে !
স্বপ্ন দেখার নেশায় আমি
খাইনা পেট পুরে !
(মার্চ, ২০১২ ইং)

