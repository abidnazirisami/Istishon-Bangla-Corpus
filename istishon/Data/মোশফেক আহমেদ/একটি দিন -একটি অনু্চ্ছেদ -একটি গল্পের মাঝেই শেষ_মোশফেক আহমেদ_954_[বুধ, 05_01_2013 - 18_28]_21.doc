একটি দিন -একটি অনু্চ্ছেদ -একটি গল্পের মাঝেই শেষ


৷৷৷৷৷৷৷৷৷৷৷৷৷ সকাল ৯ টা বেজে ৩০ মিনিট । ভোরের সূর্য দিগন্তে নয় , মধ্যাহ্নের দিকে অগ্রসরমান । মায়ের বকা হজম করে প্রতি প্রভাতে এমনি সময়ে ঘুম ভাঙ্গে আমার ।।
অনেক বকা দেয় মা,কিন্তু মায়ের এই বকুনির আড়ালে মা কে নতুন করে ভালবাসি।।কেননা মায়ের এই তীব্র শাসনের আড়ালে যে শুভ্র স্নেহ এবং অপরিমেয় ভালবাসা থাকে তা অনুভব করলে সত্যিই অনেক ভাল লাগে । । এখনও আমি শিশু সূলভ, মায়ের হাতে ছাড়া খায় না । উদরপূর্তি শেষ হলে কম্পিউটার নামক যন্ত্র খুলে বসি ।।
কখন যে মধ্যাহ্ন জানালা গড়িয়ে ভিতরে ঢুকে যায় -বুঝে উঠি না ৷৷ কেন যেন মনে হয়, সময়ের হাতে দিনে দিনে ''সময়'' ফুরিয়ে আসছে।
অলস দুপুর ।। ডায়েরী টা কোথায় ৷?৷৷ > প্রতি দুপুরে ব্যলকনিতে বসি রৌদ্র স্নানের অন্তরালে কিছু লিখব বলে ।। কিন্তু নাহ্, লেখা হয়ে ওঠে না ।। উত্তপ্ত দুপুর, ঝলসে দেয় আমার পাগলামী ভরা চেতনা । লেখা হয় না কিছুই ৷৷৷৷৷ অপরাহ্ন । ''মা টাকা দাও বের হব'' -প্রত্তুত্তরে কিছু ককা আর মায়ের চিরায়ত কিছু উপদেশ মাথায় নিয়ে পদছাপ রাখি পিচঢালা পথের বুকে । ক্ষণস্থায়ি সেই ছাপ তবুও দুর থেকে ফিরে তাকালেও অমলিন লাগে ।। বিকালটা কিভাবে কাটে জানিনা ।কখনো একা একা রাস্তা দিয়ে হাটি ।। পথের বুক কাপিয়ে সাই সাই শব্দে ছুটে চলা যন্ত্র দানবদের রেখে যাওয়া এক চিলতে বাতাস মেখে জীবনকে অনুভব করি । কখনো পথের ধারে বসে মানুষ দেখি , ভাল লাগে মানুষ দেখতে,ভাল লাগে প্রত্যেকটি মানুষের মাঝে বিরাজমান বিস্ময়কর স্বতন্ত্র ভিন্নতা দেখতে , ভাল লাগে হাজারো হাসির আড়ালে মানুষের বেদনাগুলা অনুভব করার ব্যর্থ চেষ্টা করতে । অনেক বিকাল কাটে বন্ধুদের সাথে অপ্রাসঙ্গিক আড্ডাবাজিতে । এভাবে নিঃসঙ্গতা সঙ্গতার সাথে ধোয়ার অমলিনতায় কখন যে অপরাহ্নের শেষে সন্ধা নামে , বুঝে উঠি না- ''মামা চা লন'' এমনি কিছু আওয়াজে সম্বিত ফিরে পাই৷৷৷৷ রাত ৮ টা । ক্লান্ত, অবসাদ গ্রস্থ হয়ে বাসায় ফিরি ।মায়ের বকা শুনি । রাত হয়েছে ।। অনেক রাতে বসে বসে অর্থহীন কিছু কল্পের ভীড়ে হয়ত একটি নয়ত দুইটি লাইন লিখি,বিষয়বস্তু=অনির্দিষ্ট । ভাল লাগে । রাতের বাতাসের ভেলায় ছন্নছাড়া জীবনের একটি সুদীর্ঘ নিঃশ্বাস অসীমের পানে ভাসিয়ে দিই , প্রাপক অনির্দিষ্ট। ঠিক যেন একটা উড়ো চিঠি । রাতের আকাশের শূন্যতার মাঝে হারিয়ে ঘুমের জগতে তলিয়ে যায় ।।।।।
জীবন থেকে একটি দিন চলে গেল । কিন্তু স্বতন্ত্র জীবনের গল্পে যোগ হয় নতুন এক অধ্যায় ৷৷৷৷৷৷৷৷৷৷৷৷৷৷৷৷

