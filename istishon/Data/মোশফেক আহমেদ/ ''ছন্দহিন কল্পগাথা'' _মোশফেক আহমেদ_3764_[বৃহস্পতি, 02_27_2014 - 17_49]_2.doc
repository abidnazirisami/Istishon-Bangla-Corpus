 ''ছন্দহিন কল্পগাথা'' 



অবিরুদ্ধ বিনম্রতা , গহীনের পাদদেশে চক্ষুশূল হয়ে ভাসে,
রক্তিম ফুঁৎকারে সন্নিবেশ বন্ধনে আবিষ্ট হয়ে ,
অজস্র আবেগের উপমার গাথুনিতে , ছন্নছাড়া আমি,
হতচ্ছাড়া এই মন গল্প লেখে ,স্বপ্নিল কলকাকলিতে ।
সহসা অনির্বাণ কল্পজরায় নতুন আলপনা,
রঙ্গিন রংতুলিতে ভাষ্য হয়ে আমাকে বিমুগ্ধ করে।
আমি পথের কাব্যে তোমাকে ভালবাসি,
চিরন্তন আবেগের অনুলিপিতে তোমাকে গ্রহন করি।
ভালোবাসা, সে তো হৃদবন্ধনের সহোদর!
তুমি স্বপ্নচারী এক অলীক হৃদয়ের পরী,
যেথায় রক্তকনিকারা ইতস্তত ছুটে বেড়ায় ,
যেখানে অস্থির ভেতরে ক্যালসিয়াম জমে ভাবের আবর্জনায়,
ঠিক সেখানেই ভালোবাসায় অঙ্কিত স্বপ্নগুলি জাগ্রত রয় ,
উদার মাদকতায় বাতাসের কঙ্কাল মূর্ছা যায়,
ভীত সন্ত্রস্ত নবীন অহঙ্কারে তাই তোমাকে খুজে ফিরি,
বিষাদের ওষ্ঠে, নয়ত নতুন প্রেরনার রন্ধ্রে।
ইচ্ছেঘুড়ি তুমি কি মরীচিকা? নাকি দিকভ্রান্ত পান্থ?
বালুকনার অন্তিম স্থলে খুজে ফিরি তোমায়,ভালোবেসেছি তাই।
অন্তহীন বহমানতার অনুগল্পে , নব প্রত্যয়ের কবিতার পংক্তিতে,
অনুভব আসে, শূন্যতা ভেদ করে আলোর সুর বাজে,
আমি মোহিত হয়ে যাই, অনাবিল ভাললাগার উপমায়!
আমি সুরেলা কণ্ঠে নতুন ভালোবাসা রচি অর্থহীন পংক্তির বুননে,
নচেৎ ঐ আঁশটে গন্ধের নিউজপ্রিন্টের মলাটে।
...........
...........মধ্যরাতের অপচেষ্টা
২৭ ফেব্রুয়ারি, ২০১৪

