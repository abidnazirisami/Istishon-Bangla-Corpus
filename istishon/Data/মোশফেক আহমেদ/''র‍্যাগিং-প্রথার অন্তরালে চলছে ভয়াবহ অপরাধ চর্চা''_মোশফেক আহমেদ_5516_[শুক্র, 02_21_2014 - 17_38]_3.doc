''র‍্যাগিং-প্রথার অন্তরালে চলছে ভয়াবহ অপরাধ চর্চা''



র‍্যাগিং শব্দের প্রচলিত অর্থ হচ্ছে ''পরিচয় পর্ব'' অর্থাৎ '' শিক্ষাপ্রতিষ্ঠানে নতুন শিক্ষার্থীদের সাথে পুরাতন শিক্ষার্থীদের একটা সখ্যতা গড়ে তোলার জন্য যে পরিচিতি প্রথা সেটাকে র‍্যাগিং বলে অভিহিত করা হয়।
র‍্যাগিং এর প্রথম শুরুটা হয়েছিল গ্রিক কালচারে; সপ্তম ও অষ্ঠম শতকে খেলার মাঠে টিম স্পিরিট নিয়ে আসার জন্য। কালের বিবর্তনে পশ্চিমা ইউনিভার্সিটিগুলোতে এটা ঢুকে যায় অষ্টদশ শতাব্দীতে বিশেষ করে ইউরোপিয়ান দেশগুলোতে। ১৮২৮ থেকে ১৮৪৫ সালের দিকে আমেরিকার ইউনিভার্সিটিতে এর প্রচলন ঘটে বিভিন্ন ছাত্র সংস্থা পাই, আলফা, বিটা, গামা, কাপ্পা ও অন্যান্য ছাত্র সংস্থার উদ্ভবের মাধ্যমে। এগুলোতে সদস্যদের সাহসের পরিচয় নিতে র‍্যাগিং (পশ্চিমে এটাকে বলে হ্যাজিং) এর প্রচলন ঘটে। আমাদের উপমহাদেশে ইংরেজদের মাধ্যমে এই অপসংস্কৃতি অনুপ্রবেশ করে এবং এর বিবর্তিত রুপটা রয়ে যায়। বিশেষ করে র‍্যাগিং এর খারাপ প্রভাব সবচেয়ে ভয়ংকর বর্তমানে শ্রীলংকাতে। যেসব দেশে র‍্যাগিং এর উদ্ভব হয়েছে, তারা সময়ের সাথে সাথে ঠিকই এর প্রভাব মুক্ত হয়েছে আর আমাদের উপমহাদেশে আরো ভয়ংকর রুপ নিয়েছে। ইতিহাস ঘাটলে এমনটাই দেখা যায়, আমরা বাজে সংস্কৃতিটাকে লালন পালন করছি কিন্তু যারা এর সূচনা করেছে তারা অনেক আগেই ছুড়ে ফেলেছে। আমাদেরও সময় এসেছে ছুড়ে ফেলে দেয়ার।
ভারত এবং বাংলাদেশে র‍্যাগিং প্রথার অন্তরালে অপরাধকর্ম চর্চা বৃদ্ধি পাচ্ছে দিনের হিসাবে। এবং ইতিহাসের অন্যতম ভয়ানক র‍্যাগিং এর ঘটনা ঘটে ভারতে। শিক্ষার্থীর যৌনাঙ্গ দিয়ে সূচ ঢুকিয়ে দেওয়া হয়। গত চার বছরের রিপোর্ট অনুসারে, বাংলাদেশে সহসা এই র‍্যাগিং প্রথা অতিমাত্রায় বেড়ে গেছে। বিশেষ করে পাবলিক ভার্সিটি গুলাতে এটা চালু আছে, এবং রীতিমত কিছু ভার্সিটিতে এটা মারাত্মক রুপ ধারন করেছে। র‌্যাগিং- বিশ্ববিদ্যালয় ছাত্র মাত্রই পরিচিত একটি শব্দ। আর যারা বিশ্ববিদ্যালয়ের আঙিনায় পা রাখার রঙিন স্বপ্ন দেখে তাদের অনেকের কাছেই আতঙ্কের নাম হিসাবে পরিগনিত হচ্ছে। র‍্যাগিং এর বিষাক্ত ছোবল থেকে এখন সাধারন পরীক্ষার্থীরাও রেহায় পাচ্ছে না । আসুন র‍্যাগিং সম্পর্কে মন্তব্য এর আগে কিছু উদাহরন দেখি মারাত্মক কিছু র‍্যাগিং এর -
ঘটনা-এক ঃ 
২০১২ সালের জাহাঙ্গীরনগর বিশ্ববিদ্যালয়ের ভর্তি পরীক্ষার্থী একজন ছাত্রকে র‍্যাগ হিসাবে চারটি গোল্ডলিফ সিগারেট এর তামাক কাচা চাবিয়ে খেতেঁ বাধ্য করা হয় , এবং পরবর্তীতে থাকে ৩ মিনিট এ তিন লিটার পানি খাওয়ানো হয়।ঘটনা-দুই ঃ
রাজশাহী বিশ্ববিদ্যালয়ে সদ্য ভর্তি হউয়া চার শিক্ষার্থীকে র‍্যাগ দেওয়া হয় ডাস্টবিন থেকে পচা খাবার খাইয়ে, পরবর্তীতে তারা এটার বিরোধিতা করলে তাদেরকে অর্ধনগ্ন করে এক পায়ে রোদ এ দাড় করিয়ে রাখা হয়।
ঘটনা-তিন ঃ 
এই বছর খুলনা মেডিক্যাল কলেজের একটা র‍্যাগিং হচ্ছে , কয়েকজন বড় ভাইয়েরা নতুন ছেলেদেরকে ক্লাস করতে দেয় না। বন্ধের দিনেও সকাল ছয়টায় বড়ভাইদের রুমে হাজির হতে হয়। সারাদিন তাদের সেবাদাস হয়ে কাজ করতে হয়। রুম-বাথরুম পরিষ্কার করে দিতে হয়। সারাদিনে কিছু খেতেও দেয় না। একদিন সকাল থেকে রাত্র ১২টা পর্যন্ত আটকে রাখে অথচ কিছু খেটে দেই না। বাজে বাজে কথা বলে। নানান কুরুচিপূর্ণ দেহ ভঙ্গিমা করায়। একপায়ে দাঁড় করিয়ে রাখে। ইচ্ছেমতো মারধোর করে। এমনকি উলঙ্গ করে দাঁড় করিয়ে রাখার ঘটনা পর্যন্ত ঘটেছে। টাকা নেয়। দাবিমতো টাকা না দিতে পারলে মারে। নাস্তা আনায়, প্লেট ধোয়ায়। এভাবে আরো অনেক আজেবাজে জিনস করাতে বাধ্য করে।

ঘটনা-চার ঃ 
জাবিতে গত বছর ঘটে যাওয়া একটা মারাত্মক র‍্যাগিং হচ্ছে, এক ছেলেকে কোন এক হল এর তিন তলার( রাজনৈতিক ফ্লোর) বাথরুম ব্যাবহার করার অপরাধ এ তাঁকে কয়েকজন তথা কথিত সিনিয়র স্টুডেন্টরা বাথরুম পরিষ্কার করার ব্রাশ দিয়ে দাত মাজতে বাধ্য করে। এবং তাঁকে উলঙ্গ করে নাচানো হয় ওখানে। কয়েকজন এর কুলি করা পানি দিয়ে তাঁকে কুলি করানো হয়। 

আরও বেশ কিছু র‍্যাগিং সিস্টেম প্রণীত হয়েছে তথাকথিত কিছু মানসিক প্রাণী দ্বারা, এই ''বস্তুগত র‍্যাগিং'' এবং সেই ''শব্দগত র‍্যাগিং এর পার্থক্য অনেক''।
র‍্যাগিং= শারীরিক + মানসিক অত্যাচার।
আর সেই সমীকরণের যথেচ্ছা প্রমান হয়ে যাচ্ছে দিনের পর দিন।
উদাহরণ কখনো শেষ হবার নয়। আমাদের দেশে র‍্যাগিং এর এরকম হাজারো উদাহরণ দেওয়া সম্ভব। আর ছাত্রী হল গুলাতে মেয়েদের যৌন নিপীড়ন এটাও অহরহ ঘটছে জাবি সহ আরও কয়েকটি পাবলিক ইউনিভার্সিটিতে। কিন্তু প্রশাসন চুপ, এভাবে চলতে থাকলে শিক্ষাবেবস্থা হুমকির সম্মুখিন হবে। র‍্যাগিং প্রথাটাকে ব্যাবহার করা হয় , একাত্মতা আনয়ন এর জন্য। কিন্তু কি হচ্ছে এর অন্তরালে, প্রতিবছর অনেক ছাত্র ছাত্রী আত্মহত্যা করে এই র‍্যাগিং প্রথার বিষাক্ত ছোবলে।

''জাহাঙ্গীরনগর এর মেয়েদের হলগুলা হচ্ছে এক একটা পতিতালয়'
' - উক্তিটি করার সময় প্রায় কেঁদে দিয়েছিলেন মেয়েটি। জাবিতে মেয়েদের হল এ কি পরিমান যৌন নিপীড়ন করা হয় একটা মেয়েকে সেটা অকল্পনীয়। কিন্তু সেটা প্রকাশ করতে ইচ্ছুক না আমি এখানে। 

রাজশাহী ইউনিভার্সিটি , চুয়েট ,রুয়েট, কুয়েট ,ক্যাডেট কলেজ ,শেরে বাংলা কৃষি এবং প্রাইভেট ইউনিভার্সিটি আহসানুল্লাহ তেঁ দিন এর পর দিন বেড়ে চলেছে র‍্যাগিং। প্রশাসন নামে মাত্র কিছু কিছু ক্ষেত্রে পদক্ষেপ নেয়, কিন্তু দিন এর পর দিন , র‍্যাগিং এর নামে বর্বরতা বাড়ছে। সুশিক্ষার স্বপ্ন দেখা মেধাবি অনেক শিক্ষার্থী তাই পরিণত হচ্ছে মানসিক রোগীতে । বিশ্ববিদ্যালয় প্রশাসন র‍্যাগিং এর ব্যাপারে বরাবরই উদাসীন। প্রতি বছর র‌্যাগিং প্রতিরোধে নোটিশ টাঙানো হলেও, কাজের কাজ কিছুই হয় না। কেউ প্রশাসনের কাছে অভিযোগেরও সাহস পায় না। বিশ্ববিদ্যালয় ক্যাম্পাসে র‌্যাগিং অনেকেই ভাল চোখে দেখলেও আমি দেখি সম্পূর্ণ নেগেটিভ হিসেবে। অনেকে বলে এতে করে ঐক্য তৈরি হয় শিক্ষার্থীদের মাঝে, কিন্তু আসলে কি হচ্ছে, নমুনা গুলা দেখেন, এটা মানসিক, শারীরিক অত্যাচার ছাড়া আমি কিছুই মনে করি না। র‍্যাগিং নিয়ে বিভিন্ন সময়ে অনেক রিপোর্ট প্রকাশ সত্ত্বেও বিশ্ববিদ্যালয় প্রশাসন এর উদাসিনতা দেখা গিয়েছে।
র‍্যাগিং এর নামে এসব মুহুর্মুহু ঘটে চলা অপরাধ গুলার প্রতিবাদ করতে হবে,এ জন্য প্রয়োজন প্রশাসন এর আন্তরিকতা এবং সুস্পষ্ট বিধি এবং তার প্রয়োগ।
বিশ্ববিদ্যালয় প্রশাসন কে এগিয়ে আসতে হবে র‍্যাগিং এর বিরুদ্ধে, সুনির্দিষ্ট নীতিমালা এবং র‍্যাগিং বিষয়ক অপরাধের আইন প্রনয়ন বাঞ্ছনীয়। বিশ্ববিদ্যালয় মঞ্জুরি কমিশন এই ব্যাপারে কার্যকর ভুমিকা পালন করতে পারে। 


