উশষী আসবে



ঘুম ভাঙলো চোখের কোনায় পানির ঝাপটা খেয়ে । সাথে একটা আদুরে ধমক এবং একটা ছোট্ট চড় । ঘুমের মধ্যেও এক চিলতে হাসি ফুঠে উঠল রুদ্র এর মুখে ।
আধ ঘুমন্ত অবস্থায় সোজা ছাদ এ দৌড় দিল রুদ্র । ৮ টা বেজে গেছে । উশষী এখন কলেজে যাবে । রুদ্র অপলক তাকিয়ে থাকবে । যাত্রা পথের দিকে একটু চেয়ে থাকা , একটুকরো মলিন হাসি উপহার দেওয়া - চোখের আবেগে একটু ভালবাসা। রাস্তার মোড় টা পার হবে ততোক্ষণ তাকিয়ে থাকবে রুদ্র । প্রতিনিয়ত হচ্ছে এমন ।
রুদ্র মায়ের হাতে সকালের নাস্তা খেয়ে বেরিয়ে পড়ল , গন্তব্য ভার্সিটি । আজ ৯.৩০ এ ক্লাস আছে ওর ।
ক্লাস শেষ করে রুদ্র , সৌমো , নীল , আনিশা , জয়ি একসাথে আড্ডা দিবে । প্রতিদিনকার মত রুদ্র ওর গিটার এ নানান সুরের মূর্ছনায় বিমোহিত করবে ওর শ্রোতাদের । গান চলবে । হয়ত বৃষ্টি হবে । বৃষ্টির প্রতি ফোটার আওয়াজ এর সাথে গিটার আর রুদ্রর কণ্ঠের অমলিন সুরের মুর্ছনা এক হয়ে যাবে ।
গরম গরম সিঙ্গাড়া আর চা দিয়ে যাবে পিচ্চি (ওর সঠিক নাম কেও জানে না,জানতে চাইলে বলে ''ভাইজান/আফামনি আপ্নাগর যেইডা খুশি ডাইকেন , তাই পিচ্চি বলেই ডাকে সবাই) । রুদ্র ওর একটা নাম দিয়েছে মেঘ । কিন্তু এই নাম ধরে ডাকলেই পিচ্চি খেক খেক করে হাসে । রুদ্র রাগ করে নাহ । শুধু ওর নিস্পাপ ছোট্ট মুখের হাসি দেখে । আজকাল নিস্পাপ হাসি কমে যাচ্ছে । মানুষ প্রয়োজন ব্যতিরেক হাসতে ভুলে গেছে ।
চায়ের কাপ এ চুমুক দিল রুদ্র । আবার গান , একটু খুনসুটি , কিছু অর্থহীন আলাপ । সময় কেটে যাবে স্রোতের মত । বৃষ্টি হবে , আড্ডা হবে , গল্প হবে , গান হবে , একটু হাসি । জীবনটা মন্দ নয় । 
*******
ক্লান্ত দুপুর । রুদ্র হাঁটছে । রাস্তাটা ফাকা, কেমন যেন ভৌতিক লাগছে , কারনটা রুদ্র নিজেও জানে না। বৃষ্টি অনেকক্ষণ হল থেমে গেছে । মেঘের আড়াল থেকে সূর্য উকি দিচ্ছে । উশষীর কলেজ টা আর একটু সামনে । রুদ্র পথের ধারে বসে পড়ল ।ঘড়ি দেখল , ছুটি হতে এখনো ১৫ মিনিট । পকেট থেকে একটা সিগারেট ধরাল ।
পুরানো কিছু স্মৃতি উকি দিচ্ছে প্রতি এক টান ধোঁয়ার নিঃসঙ্গতায় । 
প্রায় ৩ বছর আগের কথা । রুদ্র উশষীকে প্রথম দেখেছিল ছাদ এ ভিজতে । রুদ্র সেদিন তার জানালার গ্রিল এর মাঝে মুখ লুকিয়ে বাইরের বৃষ্টি পড়ার ছন্নছাড়া দৃশ্য দেখছিল । সহসা ওর দৃষ্টি চলে গেছিলো কিছুদূর এর একটি ছাদ এ । ক্ষণিকের স্তব্দতা , মস্তিস্কের সেল গুলা সেদিন উত্তেজিত হয়ে গেছিল হটাৎ করে।
সেদিন থেকেই রুদ্র ভালবাসে উশষীকে । প্রথম সেই দেখা , যদিও অস্পষ্ট , তবুও ভালবেসে ফেলেছিল রুদ্র ।রোজ রাস্তায় দাড়িয়ে থাকতো রুদ্র একপলক দেখবে বলে । 
মুখ ফুটে কিছুই বলতে পারত নাহ । নিজের ভালবাসার কথাটা বলেছিল একদিন। উত্তর - নাহ!! । রুদ্র সেদিন কাদে নি । শুধু নীরবে বসে অশ্রু বিসর্জন দিয়েছিল ।
এটাকে কান্না বলে নাহ এটাকে বলে হৃদয় ভাঙ্গনের রক্ত বিসর্জন । অশ্রু শেষ হল । কিন্তু ভালবাসা !! এটা কিভাবে শেষ করবে রুদ্র । জানে নাহ ও । প্রতিটা দিন রুদ্র ঠিক আগের মত কখনো ছাদ এ কখনো রাস্তার মোড় এ দাড়িয়ে থাকতো রুদ্র । একটি পলক উশষীকে দেখবে বলে । রুদ্র কখনোই নিজে থেকে ওর সাথে কথা বলে নাহ । শুধু একপলক দেখেই ওর দিন টা ভাল কাটত । ভালবাসা প্রকাশ করতে মানুষ নিজের অজান্তেই অনেক কিছু করে । রুদ্রও তার ব্যতিক্রম নয় । উশষীর
বাবা মা চাকুরীজীবী । সে জন্য তারা বাসায় না থাকলে , রুদ্র প্রতিনিয়ত একতোড়া গোলাপ নিয়ে তার সাথে একটা ছোট্ট কাগজে উশষীর জন্য কবিতা লিখে সেটা উশষীর দরজার সামনে নক করে রেখে চলে আসত । প্রতিটি বৃষ্টির দিন এ রুদ্র নিজদের ছাদ এ যেয়ে একা একা ভিজতো আর একটা অব্যক্ত কামনা নিয়ে তাকিয়ে থাকতো কিছু দুরের ঐ ছাদের পানে । একটাই আশা যদি ও আসে !! 
''ঐ মিয়া নেশা করছেন নাকি !! ফুটপাত এ বইসা ঝিমাইতাছেন ক্যা? সাইড এ খাঁড়ান । মাল আইতাছে আমার'' । ভাবনার জগতে ছেদ পড়ল রুদ্রর । ঘড়ির দিকে তাকালো সময় হয়েছে , উশষী আসবে এখনই ।
********
'' এই উশষী আর কত ঘুমাবি , তোর কলেজের সময় হয়ে এলো তো !!'' - মা এর চিৎকার এ ঘুম ভাঙল উশষীর । তবুও ঘুম এর ভান করে শুয়ে থাকল সে। কারন ও জানে মা এখন এসে ওর কপাল এ ছোট্ট একটা চুমু খেয়ে ওর কপাল এ হাত বুলিয়ে বলবে - '' আমার লক্ষ্মী মামনি এখন উঠে পড় , সোনা মা আমার , তোর ব্রেকফাস্ট রেডি '' । উশষী তবুও ঘুমের ভাণ করে শুয়ে থাকবে । সে জানে এখন বাবা আসবে । ঠিক একই ভাবে কপাল এ হাত বুলিয়ে বলবে ,''আমার রাজকন্যা টা কি এবার ঊঠবে , তার বাবা যে তার জন্য অপেক্ষা করছে !!!আমার মামনি টা কি এখনো ঘুম এর ভান ধরে শুয়ে শুয়ে বাবার আদর চায়? '' উশষী চোখ খুলেই বাবাকে জড়িয়ে ধরবে । প্রতিনিয়ত এমনি করে ঘুম ভাঙ্গে উশষীর ।
মায়ের হাতে ব্রেকফাস্ট খেয়ে বের হল উশষী , গন্তব্য কলেজ ।
রুদ্র এর বাড়ির সামনে এসে উশষীর বুক টা কেমন যেন ব্যথায় ভরে উঠল । ও জানে রুদ্র ওর দিকে তাকিয়ে আছে । ঠিক সামনের মোড় পর্যন্ত যাওয়ার আগ পর্যন্ত রুদ্র ওর দিকে অপলক তাকিয়ে থাকবে । উশষী কাঁদছে । নীরবে !!!! অশ্রু শেষ । তবু ও কাঁদছে ।
যেদিন ও রুদ্রর প্রস্তাব প্রত্যাখ্যান করেছিল সেদিনও কেদেছিল অনেক।. 
সেদিন কান্নার সাথে জ্বল ছিল , আজ জল নেই , তবু কষ্ট আছে । পরিমান অপেক্ষাকৃত অনেক বেশি ।
রিকশা না পেয়ে হাঁটতে থাকে উশষী । কাল রাত এর কথা ভাবছে ও । 
কাল রাতে গত ৩ বছর এ রুদ্রের রেখে যাওয়া ফুলের তোড়া গুলা ওর স্টোর রুম এ সাজিয়ে রেখেছে সুন্দর করে । আগে অগুলা অগোছালো ছিল । কাল রুদ্রের প্রত্যেকটি কবিতা ও একসাথে করেছে । গুনে দেখেছে উশষী প্রায় ৫০০ টি খাম । অবিশ্বাস্য লাগছিলো উশষীর কাছে । কিন্তু রুদ্র কি জানে উশষীও ওকে পাগলের মত ভালবাসে !!! প্রতি রাত এ ওর কথা ভেবে কাদে । নাহ জানে না রুদ্র । জানতে দেই নি উশষী । জানিয়ে কি হবে। এতটাই অপারগ উশষী!!!
উশষীর প্রতিটা রাত কাটে কিছু প্রশ্নের ভিড়ে । ও প্রশ্ন করে আকাশ কে , ও প্রশ্ন করে নিজের সত্তাকে , বৃষ্টির প্রতিটি ফোটার রেখে যাওয়া স্পন্দন কে , ও প্রশ্ন করে নিজের কল্পকে ।বৃষ্টি হলেও এখন উশষী ছাদ এ যায় না। কারন ও জানে রুদ্র ওর জন্য ছাদ এ দাড়িয়ে ভিজছে । 
''আপা যাইবেন নি? '' সহসা বাস্তবে ফিরে আসলো উশষী । সামনে তাকালো ও । কলেজ এ চলে এসেছে প্রায় । ''থাক চাচা যাব না , আপনি যান'' 
ক্লাস এ বসে আছে উশষী । ও জানে ক্লাস শেষ করে বাইরে বের হয়ে দেখবে রুদ্র বসে আছে ওর জন্য , ওকে এক পলক দেখবে বলে ।
এই ''উশষী'' আজ টিফিন এ ফুস্কা খাওয়াবি তুই? ঠিক আছে ?'' -তিথি হটাত বলে উঠল । উশষী মৃদু এক চিলতে হাসি দিয়ে বলল ''ওকে'' । 
তিন বান্ধবি ঊষা , তিথি আর উশষী গল্প করছে । ''এই উশষী একটা গান ধর না দোস্ত , তোর গান অনেকদিন হল শুনি নাহ!!' উশষী গান গাইছে , সুর ছড়িয়ে পড়ছে পুরা কলেজ ক্যাম্পাস এ , ঊষা আর তিথি গলা মেলাচ্ছে । গান হচ্ছে ,মূর্ছনা জেগেছে । গান থেমে যাচ্ছে !!! গান বন্ধ হয়ে গেল সহসা !!
একটা চিৎকার কান্নার শোরগোল - একটাই নাম ''এই উশষী !!! উশষী !!!'' (৪ বছর এর পুষে রাখা ব্রেন টিউমার এর আকস্মিক ছোবলের শিকার উশষী )
কান্নার রোল বাড়ছে । মানুষের শোরগোল । তিথি ঊষার মিলিত ক্রন্দন । আর একটি নাম উশষী !!! 
*********
রুদ্র বসে আছে । কলেজ ছুটি হবে। উশষী আসবে । রুদ্র অপেক্ষা করছে । উশষী আসবে । !!! 

