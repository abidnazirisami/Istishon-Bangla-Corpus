কঠিন দমননীতির বিপরীতে মক্তমনাদের সংগ্রাম ও তার ভবিতব্য


বাংলা একাডেমী যতই প্রকাশনী কে নিষিদ্ধ করুক না কেন, সরকার যতই ব্লগারদের দেশ ছাড়া করুক না কেন,ধর্মীয় উগ্রবাদীরা যতই মুক্তমনাদের হত্যা করুন না কেন, তারা তাদের ধর্ম নামক প্রতিষ্ঠানটির শেষ রক্ষা করতে পারবেন না।তাই সরকার, প্রধাণমন্ত্রী কিংবা পুলিশ কিংবা র‍্যাব মহাপরিচালক এর যতই ধর্মীয় অনুভূতিতে আঘাত লাগুল না কেন, আর যতই তারা প্রশ্রয় দিক ঐ মুক্তমনাদের হত্যাকারীদের,তবু ও তারা কখনওই নিঃশেষ করতে পারবেন না মুক্তমনাদের।সতর্ক করছি, সরকার ও ধর্মীয় উগ্রবাদীদের, মনে রাখবেন মুক্তমনারা রক্তবীজের বংশধর। আপনারা যতই তাদের রক্ত দিয়ে হোলি খেলেন না কেন, মনে রাখবেন তাদের প্রতি বিন্দু রক্ত থেকে জন্ম নিচ্ছে একজন করে আহমদ শরীফ, হুমায়ুন আজাদ, অভিজিৎ........ যেদিন হত্যা করেছিলেন অভিজিৎ কে, সে দিনই রক্ত স্নাত টি,এস,সি-র রাজপথে জন্ম দিয়ে এসেছেন শত সহস্র অভিজিৎ কে।
অপেক্ষা করুণ সামনে ভয়াল দিন আসছে, যেদিন শত সহস্র অভিজিৎ-এর ক্ষুরধার লেখার দিকে তাকিয়ে ভয়ে চোখ বন্ধ করে ফেলবেন, তাদের বাক্যবাণ বিদীর্ণ করবে আপনাদের হৃদয়, কানে হাত চেপে বৃথা চেষ্টা করবেন উচ্চরক্তচাপ কমানোর ,ভয়ে কুঁকড়ে উঠবেন শত সহস্র অভিজিৎ এর গর্জনে।হত্যা করতে করতে ক্লান্ত হয়ে যাবেন কিন্তু শুনতে পাবেন ক্রমেই বাড়তে থাকা সহস্র থেকে লক্ষাধিক থেকে কোটি কণ্ঠে অভিজিৎ দের জয়ধ্বনি। আপনারা যত কঠোর হবেন, তাদের লেখার ধার তত গুণ তীক্ষ থেকে তীক্ষতর হবে, কণ্ঠের গ্রাম তত উচ্চ থেকে উচ্চতর হবে।
আবার বলছি, মুক্তমনারা রক্তবীজের বংশধর, হত্যা করে তাদের ধ্বংস করা যায় নি, যাবে না।তাদের তীব্র, বিশাল,ভয়াবহ রক্তোচ্ছ্বাসে ধুয়ে যাবে আপনাদের ধর্ম নামক প্রতিষ্ঠানটির প্রতিটি ইট সহ তার অস্তিত্ব, জাদুঘরে ও স্থান হবে না ধর্মের,পরবর্তী প্রজন্ম নাক সিটকে উঠবে ধর্ম ও আপনাদের কুকর্মের নামে।
চারিদিকে একবার তাকিয়ে দেখুন শেষরক্ষা কি হবে ? শুনতে পাচ্ছেন কি আগত অভিজিৎ দের দৃঢ় পদধ্বনি, কাঁপছে কি একটু বুক???

