সৌমিত্র শেখরের _সৃজনশীল শিক্ষাব্যবস্থা_র সমালোচনার বিপরীতে আমার কিছু কথা


গত ২২/০১/১৭ তারিখের 'দৈনিক প্রথম আলো' পত্রিকায় স্যার সৌমিত্র শেখরের 'সৃজনশীল শিক্ষা পদ্ধতির' সমালোচনা করে লেখা একটি সম্পাদকীয় পড়ে মনে হল কিছু লেখা উচিত, সেই তাগিদ থেকেই এই ব্লগ।ঢাকা বিশ্ববিদ্যালয়ের নজরুল-অধ্যাপক উপাধিতে ভূষিত শ্রদ্ধেয় শিক্ষক সৌমিত্র শেখরের মতামতের সমালোচনা করার কোন যোগ্যতা বা অধিকার কোনটাই আমার নেই।শুধু স্যারের সাথে আমার দৃষ্টিভঙ্গির পার্থক্য তুলে ধরছি।স্যার আমাদের 'সৃজনশীল শিক্ষা পদ্ধতি' কে 'সৃষ্টিছাড়া সৃজনশীলতা'য় অভিহিত করে সমালোচনা করেছেন।তিনি এটির সমালোচনা করেছেন কারণ এতে প্রশ্নের উত্তর লেখার ক্ষেত্রে কিছুটা নির্দিষ্ট সীমা আছে এবং কবিতা তারা যেটা প্রায়শই মুখে আওড়াতে পারেন দৃষ্টান্ত হিসেবে তা আমাদের বর্তমানকার ছাত্রদের আয়ত্তের বাহিরে।তিনি এখনকার শিক্ষার্থীদের বানানের অশুদ্ধতার জন্য এই সৃজনশীল শিক্ষাপদ্ধতিকেই দায়ী করেছেন।
এখন স্যারের মতের সাথে পার্থক্য গুলো বলছি--কোন শিক্ষা ব্যবস্থা নতুন শুরু হলে কিছুটা ত্রুটি থাকবেই, এটার জন্য কিন্তু তিনি কিছুটা হলেও দায়ী কারণ তাদের মত মহান শিক্ষাবিদদেরই দায়িত্ব আমাদের শিক্ষা ব্যবস্থাকে ত্রুটিমুক্ত করা।
প্রথমেই বলি বানানের শুদ্ধতার ব্যাপারে --যেহেতু আমাদের ছাত্রদের বাংলা ব্যাকরণ এখন ও পড়ানো হয় এবং আর ছাত্ররা সেটা পুঙ্খানুপুঙ্খভাবে পড়ে তাদের কুইজ ও ক্ষুদ্রজ্ঞান মূলক উত্তরের জন্য তাই তাদের বানানের শুদ্ধতার বিষয়ে প্রশ্ন তোলার কোন অবকাশ নেই।
এখন আসছি উত্তর লেখার সীমার ব্যাপারে যেটা তিনি ছাত্রদের জ্ঞানবিকাশে বাধা বলছেন তার উত্তরে বলছি এটি শুধু একটি সুনির্দিষ্ট বিষয় সম্পর্কে একজন ছাত্র কতটা জানেন তার পরীক্ষা, এখানে তারা সেই বিষয়টি কতটা জানেন কতটা অনুধাবন করতে পারছেন তার যোগ্যতার বিচার।সংক্ষিপ্ত লেখা আমাদের সাহায্য করেছে ক্ষুদ্র বক্তব্যে মনোভাব প্রকাশের ক্ষমতাবৃদ্ধি করতে, এটা আমাদের সাহিত্য বিচারের ক্ষমতাও বাড়িয়েছে।
আর কবিতা মুখস্থ এটার বিষয়ে উত্তর আমরা এখন মুখস্থ ছেড়ে আত্নস্থ করার পথে হাটছি তাইতো এই সৃজনশীল শিক্ষা ব্যবস্থা।আমদের ছাত্ররা কোন বিষয়ের মূলজ্ঞান টা অর্জন করে যখন তখন তা নিজের অবয়বে প্রকাশ করতে পারছে এটাই তো সৃজনশীলতা, আর এ জন্যই শিক্ষাব্যবস্থার প্রবর্তন।
আর আমরা সৌমিত্র শেখর কে চিনি তার সৃজনশীলতার জন্য,তার মুখস্থ বিদ্যার জন্য নয়।আর আমাদের সৃজনশীল শিক্ষাব্যবস্থা আমাদের ছাত্রদের এই সৃষ্টিশীলতার ক্ষমতা বৃদ্ধি করছে তার পাঠ্যক্রমে থাকা জ্ঞান কে পরিপূর্ণভাবে জেনে, বুঝে, বিচার করে ও তা আত্নস্থের মাধ্যমে। এটাই সৃজনশীল শিক্ষা ব্যবস্থার মূল উদ্দেশ্য ও এখানেই তার সফলতা নিহিত।
চাইলে সৌমিত্র শেখরের সম্পাদকীয়টি পড়তে পারেন---http://m.prothom-alo.com/opinion/article/1064415/%E0%A6%B8%E0%A6%BE%E0%A...

