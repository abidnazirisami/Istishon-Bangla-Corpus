__রাষ্ট্রভাষা আরবি চাই__


এবারে অমর ২১ফেব্রুয়ারি উপলক্ষে একুশের চেতনায় উদ্বুদ্ধ হয়ে রাষ্ট্রের কাছে দাবি---
""রাষ্ট্রভাষা আরবি চাই"".....
আমি একটি ধর্মভিত্তিক রাষ্টের সন্তান। সরকার আমাদের রাষ্ট্র তথা আমাদের ধর্ম ঠিক করে দিয়েছেন--সেটা হল 'ইসলাম'। তাই বাংলাদেশ সরকার কর্তৃক প্রদত্ত ধর্মবলে বলীয়ান হয়ে ৯০%মুসলিমের প্রতিনিধি হয়ে আমদের এই দাবি টা করা কি খুব অন্যায় ---
""রাষ্ট্রভাষা আরবি চাই....""
আমি, আমাদের সরকার, সংসদ, জনগণ ১৯৭১এর ৩০লক্ষ শহীদের রক্তে মূত্রত্যাগ করে ধর্মনিরপেক্ষতার ১২টা বাজিয়ে যদি রাষ্ট্রধর্ম ইসলাম চাইতে পারি, সমর্থন করতে পারি,আদায় করতে পারি তো, সেই আমি মুসলিম ভূখন্ডের একজন সন্তান হয়ে, না হয় ১৯৫২সালের হাতে গোনা গোটা কয়েক ভাষাশহীদদের রক্তে একটু থুথু ছিটিয়েই না হয় রাষ্ট্রভাষা আরবি চেয়েছি ----তাই বলে কি আমি মহান কোন অপরাধ করে ফেলেছি নাকি???
আমার বাঙালি শব্দটাতে এলার্জি আছে, ওটায় একটু হিন্দু হিন্দু ভাব আছে, এখন আমায় যখন কেউ মুসলিম বাঙালি বলে, তখন আমার ইমানে আঘাত লাগে,তাই কেউ যাতে আমার মুসলমানত্ব কে বাঙালি শব্দ দ্বারা দূষিত করতে না পারে, তাই আমি------
"""রাষ্ট্রভাষা আরবি চাই"""
আমি জানি, আমাদের সরকার এই দাবি মানবেন, কারণ তিনি ইসলামের পক্ষের সরকার। আমার বিশ্বাস সরকার আমাদের ইমানি চেতনার শুদ্ধতার বিষয়ে বদ্ধপরিকর।
এখন থেকে সবাই আমাকে বলবে আরবি মুসলমান। এই "আরবি মুসলমান" শব্দটাতে শুনলেই আমার হৃয়দটা সুশীতল হয়ে যায় ইমানি চেতনার শুদ্ধ সুবাসিত বাতায়নে।আর সৌদি আরব থেকে বাংলার দূরত্ব যতই হোক না কেন আসলে তো আমরা আরবেই সন্তান,আরবের রাষ্ট্রধর্ম আমাদের রাষ্ট্রধর্ম, তাই তো চাইছি আরবের রাষ্ট্রভাষা টাই যেন আমাদের রাষ্ট্রভাষা হয়।
আমাদের এ আন্দোলনে দেশে বসবাসরত ৯০% মুসলমানমানের সমর্থন কি আছে, কি বলেন শুনতে পাইনা তো....... আর আর জোরে বলেন........ হ্যা হ্যা এইবার মনে হয় একটু একটু শুনতে পাইছি.......ইমানের জোর কমতো তাই আওয়াজ টা একটু কম হইতাছে......
(আমাদের দেশের মানুষের একটি বিশেষ অংশের বয়ানের আলোকে লিখিত।)

