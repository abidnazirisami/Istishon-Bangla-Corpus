নীলফামারীঃ জেলা পরিচিতি ও ইতিহাস।৩য় পর্ব


ব্লগার বন্ধুরা,আশা করি ভালোই আছেন।
নীলফামারীঃ জেলা পরিচিতি ও ইতিহাস।ধারাবাহিক প্রকাশের আছ থাকছে ৩য় পর্ব।এই বিষয়ে লেখার কারণ ১ম পর্বে উল্লেখ করা হয়েছে,চাইলে দেখে আসতে পারেন।৩য় পর্বে আজ থাকছে নীলফামারী জেলার নামকরনের ইতিহাস।তাহলে দেখে নিন নীলফামারী জেলার নামকরনের ইতিহাস,আর নীলফামারী জেলা সম্পর্কে জানুন।
নীলফামারী জেলার নামকরণ
দুই শতাধিক বছর পূর্বে এ অঞ্চলে নীল চাষের খামার স্থাপন করে ইংরেজ নীলকরেরা। এ অঞ্চলের উর্বর ভূমি নীল চাষের অনুকূল হওয়ায় দেশের অন্যান্য এলাকার তুলনায় নীলফামারীতে বেশি সংখ্যায় নীলকুঠি ও নীল খামার গড়ে ওঠে। ঊণবিংশ শতাব্দীর শুরুতেই দুরাকুটি, ডিমলা, কিশোরগঞ্জ, টেঙ্গনমারী প্রভৃতি
স্থানে নীলকুঠি স্থাপিত হয়। সে সময় বৃহত্তর রংপুর অঞ্চলের
মধ্যে নীলফামারীতেই বেশি পরিমাণে শস্য উৎপাদিত হতো এখানকার উর্বর মাটির গুণে। সে কারণেই নীলকরদের ব্যাপক আগমন ঘটে এতদঅঞ্চলে।
গড়ে ওঠে অসংখ্য নীল খামার।
বর্তমান নীলফামারী শহরের তিন
কিলোমিটার উত্তরে পুরাতন রেল
স্টেশনের কাছেই ছিল একটি বড়
নীলকুঠি। তাছাড়া বর্তমানে অফিসার্স ক্লাব হিসেবে ব্যবহৃত পুরাতন বাড়িটি ছিল একটি নীলকুঠি।ধারণা করা হয়,
স্থানীয় কৃষকদের মুখে ‘নীল খামার’ রূপান্তরিত হয় ‘নীল খামারী’তে। আর এই নীলখামারীর অপভ্রংশ হিসেবে
উদ্ভব হয় নীলফামারী নামের।
ভৌগোলিক সীমানা নীলফামারী জেলার উত্তরে ভারতের পশ্চিমবঙ্গ, দক্ষিণে দিনাজপুর ও
রংপুর জেলা, পূর্বে লালমনিরহাট এবং পশ্চিমে দিনাজপুর ও রংপুর জেলা অবস্থিত।
*তথ্য সূত্রঃ জাতীয় তথ্য বাতায়ন ও ইউকিপিডিয়া।
* আগামী পর্বে থাকছে নীলফামারী জেলার স্থানীয় সরকার,অর্থনীতি,শিল্প চিত্তাকর্ষক ও প্রত্নতাত্বিক স্থান ও বিষিষ্ট ব্যক্তিত্ব।সাথেই থাকুন।

