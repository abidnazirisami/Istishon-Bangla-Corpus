নীলফামারীঃ জেলা পরিচিতি ও ইতিহাস।১ম পর্ব


ব্লগার বন্ধুরা,আশাকরি সকলেই ভাল আছেন।বাংলাদেশের ৬৪ টা জেলার মধ্যে নীলফামারী একটি জেলা।কিন্তু দূঃখের বিষষ,বাংলাদেশেরই অনেকে নীলফামারী চিনে না!নীলফামারীর কথা বলতে হলে এখনো রংপূর/দিনাজপুরের কথা বলতে হয়।এরকম টি আমার সাথেই হয়েছিল।সে ঘটনার বর্ণননা দিয়ে আপনাদের মূল্যবান সময় নষ্ট করবো না।সে ঘটনার কারনে আমার এই ধারাবাহিক প্রকাশ।আমি মনে করি এর পরে আর কারও কাছে নীলফামারী জেলা অপরিচিত থাকবেনা।খুব বেশি না হলেও সবাই যেন বলতে পারে বা চিনতে পারে বাংলাদেশে নীলফামারী নামে একটি জেলা আছে।আশাকরি সবগুলো পর্ব পাশে থাকবেন।প্রথম পর্বে আজ থাকছে নীলফামারী জেলার সাধারণ তথ্য। বাংলাদেশে নীলফামারী জেলার অবস্থান স্থানাঙ্ক: ২৫°৫৭′উত্তর ৮৮°৫৭′পূর্ব / ২৫.৯৫° উত্তর ৮৮.৯৫° পূর্ব দেশ বাংলাদেশ বিভাগ রংপুর বিভাগ আয়তন • মোট ১,৬৪৩.৪ জনসংখ্যা (২০১১) • মোট ১৯,০৭,৪৯৭[১] স্বাক্ষরতার হার • মোট ৪৯.৬৯% সময় অঞ্চল বিএসটি (ইউটিসি+৬) নীলফামারী জেলা বাংলাদেশের উত্তর- পশ্চিমাঞ্চলের রংপুর বিভাগের একটি প্রশাসনিক অঞ্চল। রাজধানী ঢাকা থেকে উত্তর পশ্চিম দিকে প্রায় ৪০০ কিঃমিঃ দুরে ১৬৪৩.৪০-বর্গ কিলোমিটার আয়তন বিশিষ্ট এ জেলার অবস্থান,যা কর্কটক্রান্তি রেখার সামান্য উত্তরে অবস্থিত। এ জেলার পূর্বে রংপুর ও লালমনির হাট, দক্ষিণে রংপুর ও দিনাজপুর,পশ্চিমে দিনাজপুর ও পঞ্চগড় এবং উত্তরে ভারতের জলপাইগুড়ি জেলা । কৃষি নির্ভর এ জেলার ৯০% সহজ সরল মানুষ কোন না কোন ভাবে কৃষির উপর নির্ভরশীল। নীলফামারীর দীগন্ত বিস্তৃত সমতল ভূমিতে প্রতি বছর প্রচুর পরিমাণে ধান, গম, আলু, তামাক এবং আরও বিভিন্ন প্রকার ফসল উৎপন্ন হয়। ভাওয়াইয়া গানের সুতিকাগার এ জেলায় আব্বাস উদ্দিন, হরলাল রায়, রথীন্দ্রনাথ রায় এর জম্ম। এ জেলায় দেশের বৃহত্তম সেচ প্রকল্প তিস্তা সেচ প্রকল্প সেচ ও সম্পুরক সেচ সুবিধা দিয়ে কৃষি উৎপাদন বৃদ্ধিতে বিশেষ ভুমিকা রাখছে। জেলার উত্তর পূর্বদিক দিয়ে বহমান তিস্তা নদী জেলার দু’টি উপজেলার (ডিমলা-জলঢাকা) জন্য এখনও অভিশাপ হিসেবে বিদ্যমান। বৃহত্তর রংপুর দিনাজপুরের কেন্দ্র বিন্দুতে অবস্থিত এ জেলার সৈয়দপুর এর ক্ষুদ্র শিল্প গোটা দেশের অর্থনীতিতে বিশেষ ভূমিকা রখেছে। দেশের বৃহত্তম রেলওয়ে কারখানা সৈয়দপুরে অবস্থিত। উত্তরা ইপিজেড এলাকার কর্মসংস্থানে ও বৈদেশিক মুদ্রা অর্জনে অগ্রণী ভূমিকা পালন করছে। নীলসাগর নামীয় বিশাল দিঘী এলাকার অন্যতম পর্যটন কেন্দ্র।সম্প্রতি চালুকৃত নীলসাগর আন্তঃনগর এক্মপ্রেস ট্রেন যোগাযোগের ক্ষেত্রে উল্লেখযোগ্য ভূমিকা রাখছে।মুক্তিযুদ্ধকালীন পাকিস্তানী সেনাবাহিনীর সহযোগিতায় বিহারীদের অংশগ্রহণে ১৯৭১ সালের ১৩ জুন সংঘটিত একটি হত্যাযজ্ঞের অভিযানের আলোচিত নাম অপারেশন খরচাখাতা। আগামী পর্বে থাকছে অপারেশন খরচাখাতা সম্পর্কে বিস্তারিত। *তথ্য সূত্রঃ বাংলাদেশ জাতীয় তথ্য বাতায়ন ও ইউকিপিডিয়া।

