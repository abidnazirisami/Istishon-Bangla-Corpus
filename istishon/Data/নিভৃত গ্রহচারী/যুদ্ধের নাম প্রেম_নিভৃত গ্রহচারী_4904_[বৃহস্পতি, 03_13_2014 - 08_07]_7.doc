যুদ্ধের নাম প্রেম


 আমার যুদ্ধের নাম প্রেম
নেইকো গোলা বারুদ, রক্ত ক্ষয়ের ভয়
তবু
রক্তাক্ত হৃদয়; বিষণ্ন মন গুঙ্গরে কেঁদে মরে
আমার যুদ্ধের নাম প্রেম
অস্ত্রধারী সৈন্য দেয়নি হানা
তবু
সারাক্ষণ কাঁপছি শুধু প্রেয়সী হারাবার ভয়ে
আমার যুদ্ধের নাম প্রেম
নেইতো কোথাও কাঁটা তারের বেড়া
তবু
পারছি না যে মনের মত চলতে
আমার যুদ্ধের নাম প্রেম
জানি না স্বাধীনতার কি রং
তবু
আবেগী মন রং বেরঙের স্বপ্নের বাসা বোনে
আমার যুদ্ধের নাম প্রেম
জানি না কবে আসবে বিজয়
বিজয় মানেই বা কি?
কি তার রং, রূপ অনুভূতি ...
তবু
করছি যুদ্ধ প্রাণপণ, সকল ভয়ের উর্দ্ধে,
উদ্দমতার তুঙ্গে, সকল পণের শীর্ষে,
যুদ্ধ প্রসক্ত মন আর নিত্য নতুন আবেগ,
হয়েছে আমার ঢাল তলোয়ার বন্দুক আর গ্রেনেড।
করছি যুদ্ধ প্রাণপণ, সকল ভয়ের উর্দ্ধে,
উদ্দমতার তুঙ্গে, সকল পণের শীর্ষে...
আমার যুদ্ধের নাম প্রেম।।

