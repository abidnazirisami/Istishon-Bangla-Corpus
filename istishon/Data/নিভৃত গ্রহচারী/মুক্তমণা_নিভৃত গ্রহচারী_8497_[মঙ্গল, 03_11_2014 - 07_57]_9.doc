মুক্তমণা


 ২০০৮ সালে নারী দিবস উপলক্ষে লিখেছিলাম 
তুমি আজ হতে চাও মুক্তমণা
বাড়িতে বৌ পেটাও
তুমি আজ বিশাল মনের সখা
কিসের এত বড়াই তোমার
করছো যখন ছল চাতুরি
বিয়ের নামে ব্যবসা
তুমি আজ হতে চাও মুক্তমণা
বুকে তোমার যৌতুক না পাওয়ার বেদনা
পচিঁশ বছর পরেও হায়
বৌ কে দিচ্ছ খোঁটা
কালো টাকা সাদা করবার
এত কেন বৃথা চেষ্টা
তুমি আজ হতে চাও মুক্তমণা
স্বেচ্ছাচারী পুরুষ তুমি
নারীর অর্থ যখন তোমার কাছে
অবলা মাইয়্যা মানুষ
বিধবা কে দাও চোখ রাঙ্গানী
তরুনী প্রেমিকা কে দাও ভর্ৎসনা
তুমি যদি হতে চাও মুক্তমণা
পুরুষ হও তবে
তোমার প্রভূত কল্যাণ যাতে
করনা তাকে ঘৃণা
সৃষ্টির কেন বিভেদ কর
তুমি যে প্রকৃতির করুণা

