মায়ের ছোট্ট ছোট্ট দুটি স্বপ্ন, পূরণ হবে তো_


আমি বাংলাদেশে আছি বিগত প্রায় ২৭ বছর যাবৎ... ঢাকায় এসেছিলাম সেই '৮৭ সালে.. এসেই এই শহরটার প্রেমে পড়ে যাই, আমি ঠিক করি এই শহরেই জীবনের বেশীরভাগটা সময় কাটিয়ে দেবো... সরকারী নির্দেশে মাঝে কিছু টা সময় ঢাকার বাইরের বিভিন্ন শহর/মফস্বলে থেকেছি, স্কুলে পড়েছি কিন্তু মন পড়েছিল ঢাকাতেই... প্রাণের শহর ঢাকায় থেকেও কিছুদিন আগে পা মচকে বাসায় বসে ছিলাম একটানা সাতদিন, এই সময়টা ঢাকাকে দেখতে পাই নি, মন বেজায় খারাপ ছিল...খুব ইচ্ছে করছিল বাসার ছাঁদে গিয়ে তুরাগের পাড়টা একটূ উকি দিয়ে দেখতে। 
তবে... এই লেখা লেখার সময় ভাবছিলাম আমার মা এর কথা... সাতদিনে হাঁপিয়ে উঠেছি, আম্মুর দিনগুলা কিভাবে যায়? একটার পর একটা দিন কেটে যায়... প্রতিটা দিন একা একা, সারাটা দিন বাসায় বসে থাকে, রান্না করে, ঘরের কাজকর্ম করে... সারাদিনে কারও সাথে তার দেখা হয়না. কোনদিন দুপুরে ফোন করে খবরও নেই না কি করতেছে... কোন কোনদিন বাসায় এসে খারাপ ব্যবহারও করি... মানুষ তো বেশী কিছু চায় না, একটু ভালবাসা, মায়া, মমতা, মনযোগ? পা ভেঙ্গে হাসপাতালে গেলাম, সিরিয়াল ছাড়া রোগী ঢুকাচ্ছে দেখে প্রচন্ড মেজাজ খারাপ ছিল, কিন্তু দারোয়ান যখন জিজ্ঞেস করছিল "বাবা কি হইছে পায়ে?...আহারে, ঠিক হয়ে যাবে, সাবধানে থাইকো" মনটাই তো আমার ভাল হয়ে গেছিল, একটা শক্তি পাচ্ছিলাম, ওষুধ কতখানি লাগে? ৫০০ মি.গ্রা. ওষুধের সাথে মাত্র এক মি.গ্রা. মমতা মিশালেই রোগী এমনিতেই দ্রুত সুস্থ হয়ে উঠতে পারে.. সেই মমতা আমার মা কে কতটুকু দিতে পারি?
আম্মুর সাথে সময় কাটানো হয় অসুস্থ হলেই, সেই মমতার জন্যই আম্মুর কাছেই ছুটে যাই... কিছুদিন আগেও অ্যাক্সিডেন্ট করে পা ব্যথা নিয়ে বাসায় বসে ছিলাম। অনেকটা সময় আম্মুর সাথে থাকার পর দেখলাম কিভাবে তার দিনগুলো যায়, যতটা সম্ভব গল্প করলাম, আম্মুর কাছে রান্না শিখলাম, ব্যথা পা নিয়ে আইসক্রিমও কিনে আনলাম, দুইজনে মিলে আইসক্রিম খেলাম আর গল্প গুজব করলাম, আব্বু এসে হিংসায় জ্বলে যাচ্ছিল,এমনিতে আব্বু আইসক্রিম খায় না কিন্তু এই দৃশ্য সে সহ্য করতে পারছিল না, আম্মুর আইসক্রিমে ভাগ বসাতে চাচ্ছিল আমি দাবাড় দিয়ে তাড়িয়ে দিলাম, লাভ হয়নি, আম্মু নিজেই তাকে দিল একটু খানি.তাই নিয়ে আব্বুর আমার দিকে তাকায় রাজ্য জয়ের হাসি..
যাই হোক আম্মুর খুব শখ, স্টেডিয়ামের সবুজ মাঠের উপর একটু হাটবে একদিন, টাইগারদের প্রতি তার গভীর আবেগ, ওরা যে মাঠে খেলে সেই মাঠে একটু হেটে দেখতে চায়। আর পাহাড় দেখবে... ব্যস এই...আর কোন স্বপ্ন নেই। অথচ এই দুটি জিনিস আমি এখন পর্যন্ত দিতে পারিনি..অনেক অ্যাডভেঞ্চার করি, ঘুরি ফিরি... নিজের শক্তি আছে, সামর্থ আছে তাই দাঁপিয়ে বেড়াচ্ছি... তাই বুঝিনা কিসের মধ্য দিয়ে আমাদের মায়েরা যায়... এই দুটা ইচ্ছা যেনো পূরণ করাতে পারি... সব অভাগা যেনো তাদের মায়েদের ছোট ছোট ইচ্ছা গুলো পূরণ করতে পারে, যতটা সম্ভব মাকে সঙ্গ দেয়, একটু বাড়তি মনযোগ, মায়া মমতা দিয়ে কথা বলে...

