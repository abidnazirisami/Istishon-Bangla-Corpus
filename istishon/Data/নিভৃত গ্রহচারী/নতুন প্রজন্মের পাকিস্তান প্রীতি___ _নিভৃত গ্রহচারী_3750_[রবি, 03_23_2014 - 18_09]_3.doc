নতুন প্রজন্মের পাকিস্তান প্রীতি___ 


খেলার সাথে রাজনীতি মিশানো মানুষের সংখ্যা আসলে খুবই কম... আমি তাদের মধ্যে একজন... পুরো স্টেডিয়াম যখন শহীদ জুয়েল, শহীদ মুশতাক স্ট্যান্ড এর উপর দাঁড়িয়ে পাকিস্তান পাকিস্তান বলে চিল্লায়, তখন নিজেকে সংখ্যালঘুই মনে হয়... আমার মতে আমরা নির্লজ্জ জাতি, তবে এটা কেবলই এক সংখ্যালঘুর মত.এই অবস্থার জন্য আমাদের সরকারগুলোও দায়ী, সেটাও কেবল আমারই মত। এখন সম্ভবত পতাকা নিতে দেয় না... তাই সবাই এখন আগের চেয়ে এক ধাপ এগিয়ে গালে মুখে পাকিস্তানের পতাকা এঁকে নিয়ে যায়...
**যদি নতুন প্রজন্ম শুরু থেকেই দেখতো তার আগের প্রজন্ম পাকিস্তানকে কিভাবে ঘৃণা করে, হোক সে খেলা বা অন্য যেকোন কিছুতে,
**যদি দেখতো বাংলাদেশ সরকার পাকিস্তানের ক্ষমা না চাওয়া পর্যন্ত কোনভাবেই নতুন কোন সম্পর্ক তৈরী করছে না,
**যদি জানতো ২৫ মার্চ ক্রিকেটার মুশতাক কেও গুলি করে হত্যা করা হয়েছিল "খেলার সাথে রাজনীতির কোন সম্পর্ক না থাকা" সত্বেও,
**যদি জানতো মুশতাকের দুই হাত উপরে ধরা অবস্থায় বুক ঝাজরা হয়ে মরে পরে থাকার দৃশ্য দেখে ক্রিকেটার জুয়েল মুক্তিযুদ্ধে নেমেছিল এবং আশুগঞ্জ পাওয়ার স্টেশনে অপারেশনের সময় গ্রেনেড বিস্ফোরণে জুয়েলের হাতের আঙ্গুল ক্ষতিগ্রস্থ হয়েছিল, তারপরও সে সিদ্ধিরগঞ্জ পাওয়ার স্টেশন অপারেশনে ছিল এবং সেখানে সে মারাত্নক ভাবে আহত হয়, এরপর আলবদর মুজাহিদ এর দেয়া তথ্যে যখন আশ্রয় নেয়া সুরকার আলতাফ মাহমুদের বাসা থেকে গ্রেফতার করা হয় জুয়েল কে তখন ও "খেলার সাথে রাজনীতির সম্পর্ক ছিল না" কোন,
**যদি জানতো সে তখনও দেশ স্বাধীন হলে ক্রিকেট খেলার স্বপ্নে বিভোর ছিল অথচ পাকিস্তানিরা তার যখম হওয়া আঙ্গুল দুটি কেটে দিয়েছিল তখনও "খেলার সাথে রাজনীতির সম্পর্ক ছিল না" কোন
**যদি জানতো ক্রিকেটার রকিবুল হাসানের "খেলার সাথে রাজনীতির সম্পর্ক না থাকা" স্বত্বেও পাকিস্তানের হয়ে খেলা টেস্ট ম্যাচে "জয় বাংলা" লেখা স্টীকার নিয়ে মাঠে নামার ইতিকথা
তবে হয়তো, আজ শহীদ জুয়েল, শহীদ মুশতাক স্ট্যান্ডের উপর দাঁড়িয়ে পাকিস্তান পাকিস্তান বলে চিৎকার করতো না এই প্রজন্ম...এর জন্য দায়ী আমরা সবাই... আমি খুবই লজ্জিত আমার চারপাশের মানুষগুলোকে এই আবেগটা না বুঝাতে পেরে... আমি লজ্জিত, আমি ক্ষমাপ্রার্থী...

