রাষ্ট্র ধর্ম ইসলাম_কথিত গনতান্ত্রিক মুসলমানরা কি সবাই গোপনে উগ্রবাদের সমর্থক _


সবাই জানে ধর্ম হলো একটা বিশ্বাসের ব্যাপার। যে যেমন ইচ্ছা খুশী ধর্ম বিশ্বাস করবে। ধর্ম বিশ্বাসের ফজিলত হলো , ঠিক মতো ধর্ম পালন করলে মানুষ বেহেস্ত বা স্বর্গে যাবে , সেখানে অফূরন্ত আনন্দ ফুর্তি করার সুযোগ পাবে। যদি ঠিকমত ধর্ম পালন না করে , দোজখ বা নরকে যাবে , সেখানে আগুনে পুড়তে থাকবে। মোটামুটিভাবে এটাই হলো সকল ধর্মের সার কথা। 
ইসলাম ধর্মের কোরানে আছে - যার যার ধর্ম তার তার কাছে (সুরা কাফিরুন- ১০৯:৬) বা দ্বীন নিয়ে বাড়া বাড়ি নেই( সুরা বাকারা- ২: ২৫৬)।
হিন্দু ধর্মের বিধান হলো - যত মত তত পথ। যে যার কর্ম অনুযায়ী ফল ভোগ করবে। 
খৃষ্টান ধর্মের ঈশ্বর দুনিয়ার সকলকেই ভালবাসে, তবে কি না , যে যীশুকে ত্রান কর্তা হিসাবে গ্রহন করবে , তারাই শুধু স্বর্গে যাবে।
অর্থাৎ প্রচার করার সময় সকল ধর্মের লোকই প্রচার করতে থাকে , তাদের ধর্ম কত প্রকারে শান্তির ধর্ম। এ ক্ষেত্রে ইসলাম একটু বেশী এগিয়ে - সাধারন মুসলমানরা সমস্বরে চিৎকার করে প্রচার করে - ইসলাম হলো শান্তির ধর্ম, যদিও সহিহ মুসলমানরা সর্বদাই তাদের মতে কথিত অমুসলিম তথা কাফের মুনাফিক মুর্তাদ ইত্যাদিদেরকে মেরে কেটে কচুকাটা করছে। যেমন - আই এস , তালেবান , আল কায়েদা , বোকো হারাম , আল শাবাব ইত্যাদি। হিন্দুরা আছে জাত পাত বর্ণ প্রথা নিয়ে মারামারি কাটাকাটিতে ব্যস্ত। কিন্তু সে যাই হোক , ধর্ম হলো সম্পূর্নই ব্যাক্তিগত ব্যাপার , যার ইচ্ছা পালন করবে , যার ইচ্ছা হবে না সে পালন করবে না। 
রাষ্ট্র কি কোন ব্যাক্তি ? রাষ্ট্র হলো একটা ব্যবস্থা । এর কোন পাপ পুন্য নেই। সে বেহেস্ত বা দোজখেও যাবে না। তাই তার দরকার নেই কোন ধর্মের। এখন একটা রাষ্ট্রের নাগরিকরা কোন ধর্ম পালন করবে , সেটাও রাষ্ট্র নির্ধারন করতে পারে না। রাষ্ট্র কারও ব্যাক্তিগত বিশ্বাস নিয়ে কাজ করে না। তাই রাষ্ট্র বলতে পারে না কে কোন জিনিস বিশ্বাস করবে বা না করবে। তবে রাষ্ট্রের একটা অন্যতম কাজ হলো - প্রতিটি ব্যাক্তির স্বাধীনতা ও অধিকার রক্ষা করা। তাই যে যে ধর্মই পালন করুক না কেন , তারা যেন সেটা শান্তিপূর্নভাবে পালন করতে পারে , রাষ্ট্রের কাজ হলো সেটার নিশ্চয়তা প্রদান করা। রাষ্ট্র কারও ধর্ম পালনে যেমন বাধা দিতে পারে না , তেমনি কোন বিশেষ ধর্মীয় গোষ্ঠিকে তাদের ধর্ম পালনে উৎসাহও দিতে পারে না , পারে না তাদেরকে বিশেষ সুবিধা প্রদান করতে। এমন অবস্থায় যদি কোন রাষ্ট্র একটা বিশেষ ধর্মকে তার রাষ্ট্র ধর্ম হিসাবে গ্রহন করে , তার অর্থ হলো , সেই বিশেষ ধর্মের লোকদেরকে প্রতি বেশী সুবিধা প্রদান করা। রাষ্ট্র সেটা করতে পারে না, যদি সেই রাষ্ট্রর পরিচালক তথা সরকার ঘোষনা করে যে সেই রাষ্ট্র হলো গনতান্ত্রিক , ধর্ম নিরপেক্ষ ইত্যাদি। 
একটা রাষ্ট্র নিজেকে গনতান্ত্রিক ও ধর্ম নিরপেক্ষ আখ্যায়িত ক'রে , অত:পর বিশেষ কোন ধর্মীয় গোষ্ঠিকে বিশেষ কোন সুবিধা দিতে পারে না। গনতন্ত্র ও ধর্ম নিরপেক্ষতা এটাই বলে যে - প্রতিটি নাগরিক সমান স্বাধীনতা ও অধিকার ভোগ করবে। কারও প্রতি বিশেষ কোন সুবিধা দেখান হবে না। যদি কোন ধর্মীয় গোষ্ঠির প্রতি বিশেষ কোন সুবিধা প্রদর্শন করা হয় তবে সেই রাষ্ট্র আর গনতান্ত্রিক ও ধর্ম নিরপেক্ষ থাকে না। 
বাংলাদেশের রাষ্ট্র ধর্ম ইসলাম, এটা করে গেছিল একজন অগনতান্ত্রিক সামরিক শাসক এরশাদ। বলাই বাহুল্য, এরশাদ তার অবৈধ ক্ষমতা স্থায়ী করার জন্যেই দেশের সংখ্যা গুরু মুসলমানদেরকে সন্তুষ্ট করার জন্যেই এটা করেছিল। এরশাদ কোন গনতান্ত্রিক শাসক ছিল না , তাই গনতন্ত্রের প্রতি কোন রকম সম্মান দেখানোর গরজও তার মধ্যে ছিল না, যদিও তার পদক্ষেপ পরোক্ষে দেশের সংখ্যা গরিষ্ঠ মুসলমানদেরকে সন্তুষ্টই করেছিল।
সেই সংখ্যা গরিষ্ঠ মুসলমানরা যদি নিজেদেরকে গনতান্ত্রিক মনে করে ,আর যদি মনে করে যে তারা হলো শান্তির ধর্ম ইসলামের অনুসারী এবং যদি মনে করে , - যার যার ধর্ম তার তার কাছে, তাহলে তাদেরই উচিত , এখন রাষ্ট্র ধর্ম ইসলাম - এ বিধান বাতিল করার জন্যে আন্দোলন করা। 
গনতান্ত্রিক দাবিদার এই সাধারন মুসলমান নাগরিকরা যদি এ বিধান বাতিলের আন্দোলন না করে চুপ চাপ বসে থাকে , তাহলে বুঝতে হবে , এসব কথিত গনতান্ত্রিক মুসলমানরা আসলে তলে তলে সবাই উগ্রবাদেরই সমর্থক যারা পরিশেষে দেশে ইসলামী শাসন কায়েম করে দেশের গনতন্ত্রকে চিরতরে বিদায় করতে চায়, অর্থাৎ এসব কথিত গনতান্ত্রিক মুসলমানরা সবাই আসলে তলে তলে আই এস , তালেবান , আল কায়েদা , বোকো হারাম , জামাত ইসলাম , জয়েশ ইসলাম , জে এম বি ইত্যাদির সমর্থক, কিন্তু প্রকাশ্যে কেউ সেটা স্বীকার করতে নারাজ। 

