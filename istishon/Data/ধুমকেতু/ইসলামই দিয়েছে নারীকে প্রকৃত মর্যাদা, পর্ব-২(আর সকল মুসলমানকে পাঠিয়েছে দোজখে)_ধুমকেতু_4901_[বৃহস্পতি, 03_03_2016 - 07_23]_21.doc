ইসলামই দিয়েছে নারীকে প্রকৃত মর্যাদা, পর্ব-২(আর সকল মুসলমানকে পাঠিয়েছে দোজখে)


কোরানে বার বার বলা হয়েছে- যে কেউ ভাল কাজ করুক , তা সে নারী বা পুরুষ , তাদের কাজের জন্যে পুরস্কার আছে , আর তারা জান্নাতবাসী হবে। কিছু কিছু মানুষ এটাকেই দাবী করে ইসলামে নারীকে সীমাহীন মর্যাদা দান হিসাবে। অথচ, নারীর মর্যাদা নিয়ে যখন আলোচনা হয় , তখন সেটা করা হয় ইহকালে অর্থাৎ দুনিয়াতে নারীকে কি মর্যাদা দেয়া হয়েছে সেটা নিয়ে, মরার পর সে বেহেস্তে গেল নাকি দোজখে গেল সেটা নিয়ে কোন মাথা ব্যথা নেই। তারপরেও ধরা যাক , সেই বেহেস্তে যাওয়াটাই একটা বিশাল মর্যাদা , কিন্তু সেটাই কি সঠিক ? 
কোরান বলেছে :
যে ব্যক্তি ভাল কাজ করবে, হোক সে পুরুষ কিংবা নারী, এবং সে ঈমানদার হবে, এরূপ লোক জান্নাতে দাখিল হবে, আর তাদের প্রতি বিন্দুমাত্র অবিচার করা হবে না।” (আন-নিসা ৪:১২৪)
  “বিশ্বাসী পুরুষ ও বিশ্বাসী নারী একে অপরের বন্ধু। তারা ভাল কাজের নির্দেশ দেয় এবং মন্দ কাজ থেকে বিরত রাখে, তারা সালাত কায়েম করে, যাকাত দেয় এবং আনুগত্য করে আল্লাহ ও তাঁর রাসূলের। এদেরই উপর আল্লাহ রহমত বর্ষণ করবেন।” (আত-তওবা ৯:৭১) 
“যে ভাল কাজ করে এবং বিশ্বাসী, হোক সে পুরুষ কিংবা নারী, আমি তাকে অবশ্যই দান করব এক পবিত্র শান্তিময় জীবন এবং তারা যা করত তার জন্য তাদেরকে শ্রেষ্ঠ পুরস্কার দান করব।” (আন-নাহল ১৬:৯৭)“যে ব্যক্তি মন্দ কাজ করে সে কেবল তদনুরূপ প্রতিফল পাবে। আর যে ব্যক্তি ভাল কাজ করে সে পুরুষই হোক কিংবা নারীই হোক, সে যদি বিশ্বাসী হয় তবে এরূপ লোকেরাই জান্নাতে প্রবেশ করবে, সেথায় তাদেরকে দেয়া হবে বেহিসাব রিযিক।” (আল-গাফির ৪০:৪০) 
  “নিশ্চয় মুসলিম পুরুষ ও মুসলিম নারী, ঈমানদার পুরুষ ও ঈমানদার নারী, অনুগত পুরুষ ও অনুগত নারী, সত্যবাদী পুরুষ ও সত্যবাদী নারী, ধৈর্যশীল পুরুষ ও ধৈর্যশীল নারী, বিনয়ী পুরুষ ও বিনয়ী নারী, দানশীল পুরুষ ও দানশীল নারী, রোজাদার পুরুষ ও রোজাদার নারী, স্বীয় লজ্জাস্থান হেফাযতকারী পুরুষ ও স্বীয় লজ্জাস্থান হেফাযতকারী নারী এবং আল্লাহকে অধিক স্মরণকারী পুরুষ ও অধিক স্মরণকারী নারী–এদের জন্য আল্লাহ প্রস্তুত রেখেছেন ক্ষমা ও বিরাট প্রতিদান।” (আল-আহযাব ৩৩:৩৫) 
 “সেদিন আপনি দেখতে পাবেন ঈমানদার পুরুষ ও ঈমানদার নারীদেরকে যে, তাদের নূর ছুটাছুটি করছে তাদের সামনে ও তাদের ডানে। তাদেরকে বলা হবে: আজ তোমাদের জন্য সুসংবাদ এমন জান্নাতের, যার নিম্নদেশ দিয়ে প্রবাহিত হয় নহরসমূহ, সেখানে তোমরা অনন্তকাল থাকবে। ইহাই মহা সাফল্য।” (আল-হাদীদ ৫৭:১২)
মরার পর নারী কোথায় গেল সেটা তো আলোচ্য বিষয় না। অথচ বিশ্বাসী মুমিনরা সেটাই বার বার তুলে ধরে। একটা অফিসে প্রধান কর্তা ব্যাক্তি সহ , অনেক সহকারী, কেরানী, পিওন , দারোয়ান ইত্যাদিরা চাকরি করে। তারা তাদের কাজ অনুযায়ী বেতন পায়। কিন্তু তাই বলে কি তাদের মর্যাদা সমান ?
ভাল লোক , খারাপ লোক , সাধারন লোক , গুরুত্বপূর্ন লোক , চোর , ছ্যাচ্চড় , পকেটমার , ডাকাত ইত্যাদিরা সবাই টিকেট কেটে স্টেডিয়ামে খেলা দেখতে গেল , এর দ্বারা কি প্রমানিত হয় সেই সব লোকের মর্যাদা সমান ? সুতরাং ভাল কাজ করে যদি নারী বা পুরুষ মরার পর বেহেস্তে যায় , সেটা দ্বারা নারীর মর্যাদা পুরুষের সমান বা তার চাইতে বেশী, সেটা কিভাবে নির্ধারিত হবে ?
এত কিছুর পরেও , নারীরা কি আসলেই বেহেস্তে যাবে ? নাকি সেটা তাদের জন্যে একটা অলীক লোভনীয় আশার বানী ? প্রথমেই দেখা যাক , নিচের আয়াত :সুরা বাকারা -২: ২৮২: ----একজন পুরুষের সমান দুইজন সাক্ষী।----- - 
এই আয়াতের ব্যখ্যা হিসাবে নবী বলছেন :
সহিহ বুখারী :: খন্ড ১ :: অধ্যায় ৬ :: হাদিস ৩০১:
সা’ঈদ ইব্ন আবূ মারয়াম (র) ......... আবূ সা’ঈদ খুদরী (রা) থেকে বর্ণিত, একবার ঈদুল আযহা বা ঈদুল ফিতরের সালাত আদায়ের জন্য রাসূলুল্লাহ্ (সা) ঈদগাহের দিকে যাচ্ছিলেন। তিনি মহিলাদের পাশ দিয়ে যাওয়ার সময় বললেনঃ হে মহিলা সমাজ! তোমরা সাদকা করতে থাক। কারন আমি দেখেছি জাহান্নামের অধিবাসীদের মধ্যে তোমরাই অধিক। তাঁরা আরয করলেনঃ কী কারনে, ইয়া রাসূলুল্লাহ্? তিনি বললেনঃ তোমরা অধিক পরিমাণে অভিশাপ দিয়ে থাক আর স্বামীর না-শোকরী করে থাক। বুদ্ধি ও দীনের ব্যাপারে ঘাটতি থাকা সত্ত্বেও একজন সদাসতর্ক ব্যক্তির বুদ্ধি হরণে তোমাদের চাইতে পারদর্শী আমি আর কাউকে দেখিনি। তাঁরা বললেনঃ আমাদের দীন ও বুদ্ধির ঘাটতি কোথায়, ইয়া রাসূলুল্লাহ্! একজন মহিলার সাক্ষ্য কি একজন পুরুষের সাক্ষের অর্ধেক নয়?( কোরান-২:২৮২) তাঁরা উত্তর দিলেন, ‘হ্যাঁ’। তখন তিনি বললেনঃ এ হচ্ছে তাদের বুদ্ধির ত্রুটি। আর হায়য অবস্থায় তারা কি সালাত ও সিয়াম থেকে বিরত থাকে না? তাঁরা বললেন, ‘হাঁ’। তিনি বললেনঃ এ হচ্ছে তাদের দীনের ত্রুটি। -
তার মানে প্রথমেই বলে দেয়া হচ্ছে , মুসলিম নারীদের অধিকাংশই দোজখে যাবে । খেয়াল করতে হবে , নবী উক্ত হাদিস মুসলিম নারীদের কাছেই বলছেন। তারপরেও ধরে নিলাম , উক্ত নারীদের মধ্যে অমুসলিম নারীও গণ্য। তাহলে এবার নবীর বানী দেখা যাক -
সহিহ মুসলিম :: খন্ড ৪ :: হাদিস ১০৩২:
আবু যার (রা) থেকে বর্ণিত। তিনি বলেন, রাসূলুল্লাহু সাল্লাল্লাহু আলাইহি ওয়াসাল্লাম বলেছেন: তোমাদের কেউ যখন নামাযে দাঁড়ায়, সে যেন হাওদার খুটির ন্যায় একটি কাঠি তার সামনে দাঁড় করিয়ে দেয়। সে যদি তার সামনে হাওদার পিছনের খুটির ন্যায় একটি কাঠি দাঁড় করিয়ে না দেয়- এমতাবস্থায় তার সামনে দিয়ে গাধা, স্ত্রীলোক এবং কালো কুকুর যাতায়াত করলে তার নামায নষ্ট হয়ে যাবে। (আবদুল্লাহ ইবনে সামিত (রা) বলেন): আমি বললাম, হে আবু যার (রা)! কালো কুকুরের কি অপরাধ, অথচ লাল ও হলুদ বর্ণের কুকুরও তো রয়েছে। তিনি বলেলেন, হে ভ্রাতুষ্পুত্র! তুমি আমাকে যে প্রশ্ন করেছ, আমিও রাসূলুল্লাহু সাল্লাল্লাহু আলাইহি ওয়াসাল্লাম কে অনুরূপ প্রশ্ন করেছিলাম। তিনি উত্তরে বলেছেন : কালো কুকুর হল একটি শয়তান।
উক্ত আয়াতে বলছে , কোন নামাজরত ব্যাক্তির সামনে দিয়ে গাধা , স্ত্রী লোক ও কালো কুকুর গমন করলে , নামাজ নষ্ট হয়ে যাবে। সুতরাং গুনবাচক দিক দিয়ে বিবেচনা করলে , যে সমীকরন হয় তা নিম্নরূপ :
গাধা= স্ত্রী লোক= কাল কুকুর।
অনেকে এটা নিয়ে নানা রকম ত্যানা প্যাচাতে পারে। কিন্তু বিষয়টা যে আসলেই তাই সেটা আমাদের কথা না , সেটা স্বয়ং নবীর প্রিয়তমা স্ত্রী শিশু বালিকা বধু আয়শার নিজের কথা , তা দেখা যায় -
সহিহ বুখারী :: খন্ড ১ :: অধ্যায় ৯ :: হাদিস ৪৯০:
ইসমা’ঈল ইবনে খলীল (র)...... আয়িশা (রা) থেকে বর্ণিত, একবার তাঁর সামনে সালাত নষ্টকারী জিনিসের আলোচনা করা হল। লোকেরা বললোঃ কুকুর, গাধা ও মহিলা সালাত নষ্ট করে দেয়। আয়িশা (রা) বললেন: তোমরা আমাদের কুকুরের সমান করে দিয়েছ! আমি নবী (সা) কে দেখেছি, সালাত আদায় করেছেন আর আমি তাঁর ও কিবলার মাঝে চৌকির উপর কাত হয়ে শুয়ে থাকতাম। কোন কোন সময় আমার বের হওয়ার দরকার হতো এবং তাঁর সামনের দিকে যাওয়া অপছন্দ করতাম। এজন্যে আমি চুপি চুপি সরে পড়তাম। আ’মাশ (র) আয়িশা (রা) থেকে অনুরূপ বর্ণনা করেছেন।
সহিহ বুখারী :: খন্ড ১ :: অধ্যায় ৯ :: হাদিস ৪৯৩:
উমর ইবনে হাফস (র)...... আয়িশা (রা) থেকে বর্ণিত, তাঁর সামনে সালাত নষ্টকারী, কুকুর, গাধা ও সম্বন্ধে আলোচনা চলছিল। আয়িশা (রা) বললেন: তোমরা আমাদেরকে গাধা ও কুকুরের সাথে তুলনা করছ? আল্লাহর কসম! আমি নবী (সা) কে সালাত আদায় করতে দেখেছি। তখন আমি চৌকির উপরে তাঁর ও কিবলার মাঝখানে শায়িত ছিলাম। আমার প্রয়োজন হলে আমি উঠে বসা পছন্দ করতাম না। কেননা, তাতে নবী (সা) এর কষ্ট হতে পারে। আমি তাঁর পায়ের পাশ দিয়ে চুপে চুপে বের হয়ে পড়তাম।
আয়শা যখন বলছে , নারীদেরকে কুকুরের সাথে তুলনা করা হচ্ছে , তখন কিন্তু কেউ সেটার প্রতিবাদ করে নি , বা এ ধরনের কোন বক্তব্য কোন হাদিসে নাই। বলা হয় নি , যে নারীকে কুকুরের সাথে তুলনা করা হচ্ছে না। সুতরাং গুনবাচক সাদৃশ্য বিবেচনায় উক্ত হাদিস সমূহ এটাই বলছে যে , নারী ও কুকুরের মধ্যে কোন তফাৎ নেই ।
এখন, সহিহ মুসলিম :: খন্ড ৪ :: হাদিস ১০৩২ নং হাদিস বলছে নারীরা হলো কাল কুকুরের সমতূল্য। আবার একই সাথে বলছে কাল কুকুর হলো আসলে শয়তান। তাহলে যে সমীকরনটা হবে , তা হলো :
কাল কুকুর= শয়তান= নারী, অর্থাৎ নারী = শয়তান। যার সোজা অর্থ হলো , নারীরা আসলে শয়তান। শুধু এটাই নয়, বরং স্বয়ং নবী নিজেই সরাসরি বলেছেন নারীরা আসলেই শয়তান। যেমন নিচের হাদিস :
সহিহ মুসলিম :: খন্ড ৮ :: হাদিস ৩২৪০:
আমর ইবন আলী (র)......জাবির (রাঃ) থেকে বর্ণিত । রাসুলুল্লাহ (সা) এক মহিলাকে দেখলেন, সাথে সাথে যৌনভাবে উত্তেজিত হয়ে পড়লেন । তখন তিনি তার স্ত্রী যায়নাব (রাঃ)-এর নিকট আসলেন । তিনি তখন তার একটি চাড়মা পাকা করায় ব্যস্ত ছিলেন এবং রাসুলুল্লাহ (সা) তার সাথে যৌন ক্রীড়া করে শান্ত হলেন । তারপর বের হয়ে সাহাবীদের নিকট এসে তিনি বললেনঃ স্ত্রীলোক সামনে আসে শয়তানের বেশে এবং ফিরে যায় শয়তানের বেশে । অতএব তোমাদের কেউ কোন স্ত্রীলোক দেখতে পেলে সে যেন তার স্ত্রীর নিকট আসে । কারণ তা তার মনের ভেতর যা রয়েছে তা দূর করে দেয় । 
অর্থাৎ নারীরা শয়তানের রূপেই যাওয়া আসা করে। যার সোজা অর্থ হলো নারী ও শয়তানের মধ্যে কোনই পার্থক্য নেই। এছাড়াও নবী বলেছেন , নারীরাই হলো সব শয়তানী ও অশুভ জিনিসের উৎস, যেমন :
সহিহ বুখারী :: খন্ড ৭ :: অধ্যায় ৬২ :: হাদিস ৩০:
ইসমাঈল (র) ..... আবদুলস্নাহ্ ইব্ন উমর (রা) থেকে বর্ণিত। তিনি বলেন, রাসূলুল্লাহ্ (সা) বলেছেন, নিশ্চয়ই তোমাদের স্ত্রী, বাড়িঘর এবং ঘোড়ার ভিতরে অশুভের লক্ষণ আছে। 
সহিহ বুখারী :: খন্ড ৭ :: অধ্যায় ৬২ :: হাদিস ৩১:
মুহাম্মদ ইব্ন মিনহাল (র) ..... হযরত উমর (রা) থেকে বর্ণিত। তিনি বলেন, রাসূলুলস্নাহ্ (সা)-এর নিকট লোকেরা অশুভ স্ত্রীলোক সম্পর্কে আলোচনা করলে তিনি বলেন, কোন কিছুর মধ্যে যদি অপয়া থাকে, তা হলোঃ বাড়ি-ঘর, স্ত্রীলোক এবং ঘোড়া।
সুতরাং নবী নিজেই যেখানে বলছেন , নারীরা হলো শয়তান, আর তারাই হলো সব রকম অশুভের উৎস., সেখানে অন্য কারও কিছু এ বিষয়ে বলার কিছু নেই। যদি এর পরেও কেউ কিছু বলতে চায়, তাহলে বুঝতে হবে , তারা আমাদের নবীর চাইতে বেশী ইসলাম জানে। 
এখন আসল বিষয় হলো, আমরা জানি , বেহেস্তে বা জান্নাতে শয়তানের কোন জায়গা নেই। আল্লাহ জান্নাত থেকে শয়তানকে চিরকালের জন্যে বিতাড়িত করেছে। জান্নাতে শয়তানের প্রবেশ নিষিদ্ধ। এখন নারীরা হলো বস্তুত: মানুষ রূপী শয়তান , কারন নারীদের মধ্যে শয়তানের সকল বৈশিষ্ট্য বিদ্যমান গুণবাচক দিক বিবেচনায়। যার সোজা অর্থ হলো , যে নারীরা বস্তুত: শয়তানেরই মানব প্রতিরূপ, সেই নারীর তো বেহেস্তে প্রবেশের অধিকার থাকতে পারে না। অর্থাৎ ., সোজা কথায়, দুনিয়ার কোন মুসলিম নারীর বেহেস্তে প্রবেশের সুযোগ নেই। সেই সাথে দুনিয়ার কোন মুসলমানেরও বেহেস্তে যাওয়ার সুযোগ নেই , কারন হাদিস বলেছে :
 মায়ের পায়ের নীচে সন্তানের বেহেস্ত- ( নাসাই, বই-২৫, হাদিস-৩১০৬) -
মা হলো একজন নারী, যে আসলে শয়তান ছাড়া আর কিছুই না। উক্ত আয়াতে অনুযায়ী যে সমীকরন দাড়ায় তা নিম্নরূপ:
মায়ের পায়ের নীচে বেহেস্ত= নারীর পায়ের নীচে বেহেস্ত= শয়তানের পায়ের নীচে বেহেস্ত
তার সোজা অর্থ দাড়াচ্ছে , হাদিস আসলে বলছে , শয়তানের পায়ের নীচেই সন্তান তথা মানুষের বেহেস্ত। তো শয়তানের পায়ের নিচে কি বেহেস্ত থাকতে পারে ? শয়তানের পায়ের নীচে তো আসলে আছে দোজখ। সুতরাং দুনিয়ার সকল মুসলমানদের একমাত্র ঠিকানা হলো দোজখ। 

