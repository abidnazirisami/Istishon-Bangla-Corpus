নাস্তিকতা ও নৈতিকতা, পর্ব-১


যারা আস্তিক , বিশেষ করে যারা মুমিন বান্দা, তারা নাস্তিকতা মানেই ধরে নেয় যে , নাস্তিকতা হলো অজাচার ও অনৈতিকতা; নাস্তিকরা কোন নৈতিকতার ধার ধারে না , বিশেষ করে যৌন জীবন যাত্রায়। এটা অনেকটা , কোন লোকের ওপর জোর করে একটা মিথ্যা উপাধি দিয়ে , তারপর তাকে দোষী সাব্যাস্ত করা। একটা একটা কুটকৌশল ও বলা বাহুল্য, অপ প্রচার ও ব্যখ্যা। তবে মুমিনরা এই কৌশলটা খুব সফলভাবে ব্যবহার করতে পারে , আর তার সাথে সাধারন মানুষকেও দলে টানতে পারে , যদি সেটা ইসলাম সম্পর্কিত হয়। ২০১৩ সালে গনজাগরন মঞ্চ যখন গোটা বাংলাদেশে মুক্তিযুদ্ধের চেতনার এক গনজোয়ার সৃষ্টি করেছিল, তখন সেই মঞ্চের দুই একজন নাস্তিকের উদাহরন দিয়ে হেফাজতে ইসলাম গনজাগরন মঞ্চের সকল কর্মী ও সমর্থকদেরকে নাস্তিক আখ্যায়িত করে , তাদের বিরুদ্ধে জিহাদ ঘোষনা করে , ফলাফল- গনজাগরন মঞ্চের প্রতি অতি দ্রুত ধর্মভীরু সাধারন মানুষের সমর্থন প্রত্যাহার। 
তাই সর্বপ্রথমেই বলতে হবে , নাস্তিকতার সাথে নৈতিকতার কোনই সম্পর্ক নেই। নাস্তিকতা হলো একটা বিজ্ঞান ভিত্তিক দর্শন যা যুক্তির ওপর দাড়িয়ে। তার আগে জানা দরকার নাস্তিকতা কি জিনিস। 
যে দর্শনে , দ্বীন দুনিয়া সৃষ্টির পিছনে কোন সৃষ্টিকর্তার অস্তিত্ব স্বীকার করা হয় না , তাকেই নাস্তিকতা বলে। পক্ষান্তরে যে দর্শনে অন্ধভাবে কোন যুক্তি প্রমান ছাড়াই দ্বীন দুনিয়া সৃষ্টির পিছনে কোন এক স্রষ্টার অস্তিত্ব স্বীকার করা হয় বা বিশ্বাস করা হয় , সেটাই হলো আস্তিকতা। এই আস্তিকতার সাথে নৈতিকতার সংযোগ আছে , কারন এই দর্শনে বিশ্বাস করা হয়, কোন এক স্রষ্টা দ্বীন দুনিয়া সৃষ্টি করে অত:পর মানুষ সৃষ্টি করেছে , আর সেই সাথে সেই স্রষ্টা নবী পয়গম্বর অবতার পাঠিয়ে মানুষকে যাবতীয় বিধি বিধান , আইন কানুন , নৈতিক আচরন ইত্যাদি শিক্ষা প্রদান করেছে। কোনটা নৈতিক আর কোনটা অনৈতিক সেটা পরিস্কারভাবে উল্লেখ আছে। কিন্তু নাস্তিকতার সাথে কোন রকম নৈতিকতার সম্পর্ক নেই । তবে যারা নাস্তিক তারা এটাই লালন করে যে - বিধি বিধান বা আইন কানুন পাঠানোর জন্যে কোন স্রষ্টার দরকার নেই, বরং এটাই বলা হয় যে , পরিবর্তনশীল দুনিয়ায় , মানুষই তার সময়ের পরিবর্তনে সমাজে শান্তি শৃংখলা রক্ষা ও উন্নতির স্বার্থে যাবতীয় বিধি বিধান রচনা করে ও তা বাস্তবায়নে সচেষ্ট থাকে। অর্থাৎ দুনিয়ার কোন সমাজেই কোন বিধি বিধানই চিরস্থায়ী নয়, সব বিধানই পরিবর্তনশীল এবং সময় ও সমাজের প্রয়োজনে সংস্কারযোগ্য।পক্ষান্তরে , আস্তিকতায় বিশ্বাস করা হয় কোন এক স্রষ্টা এক গুচ্ছ আইন কানুন পাঠিয়েছিল সেই অতীত কালে, যা চিরস্থায়ী ,তাদের কোনই পরিবর্তন নেই , তা সময় ও সমাজ যতই পরিবর্তনশীল হোক না কেন। 

সৃষ্টিকর্তা আছে কি নেই , নাস্তিকরা সেটা নিয়েই মূলত: যুক্তি প্রদর্শন করে থাকে আর এটাই নাস্তিকতার আসল কথা। আইন কানুন বা নৈতিকতা নিয়ে এদের কোন কারবার নেই। এরা বলে না , এটা নৈতিক বা এটা অনৈতিক। এসব নৈতিকতা বা অনৈতিকা নির্ধারনের সম্পূর্ন দায়ীত্ব এরা সমাজ, সংস্কার , কৃষ্টি, ঐতিহ্য ইত্যাদির ওপর ছেড়ে দেয়। এর কারন হলো পরিবর্তনশীল জগতে , নৈতিকতার কোন চুড়ান্ত মানদন্ড নেই। নৈতিকতা একটা আপেক্ষিক বিষয় , যা সময় ও সমাজ পরিবর্তনের সাথে সাথে পাল্টে যায়। যেমন ধরা যাক - প্রাচীন কাল থেকেই ভারতবর্ষীয় হিন্দু সমাজে একজন পুরুষ বহু বিয়ে করতে পারত আর সেটা অনৈতিক ছিল না। তবে একজন পুরুষ কয়টা বিয়ে করতে পারবে সেটাও কোথাও পরিস্কার করে বলা হয় নি। যে কারনেই প্রাচীন হিন্দু ধর্মীয় উপাখ্যান গুলিতে দেখা যায়, এক একজন বীর পুরুষ বা রাজার ডজন ডজন তো বটেই এমন শত শত স্ত্রী ছিল। হিন্দুদের অবতার কৃষ্ণের তো নাকি ১৬,০০০ স্ত্রী ছিল। কিন্তু বর্তমানে ভারতেই আইন করে দেয়া হয়েছে - একজন পুরুষের একই সময়ে মাত্র একজন স্ত্রী থাকবে। আর একের অধিক স্ত্রী রাখাটাকে একটা অনৈতিক বিষয় হিসাবে গণ্য করা হয়। 
দিন বদলের পালার এই আপেক্ষিক নৈতিকতার প্রভাব মুসলিম সমাজেও পড়েছে বিশেষ করে , বাংলাদেশে। পাকিস্তান আমলেই আইয়ূব খান আইন করে দিল, একজন পুরুষের একই সময়ে একের অধিক স্ত্রী থাকতে পারবে না। নিতান্তই যদি দ্বিতীয় বিয়ে করতে হয় তবে প্রথম স্ত্রীর অনুমতি নিতে হবে। যদিও ইসলামী বিধানে একই সময়ে একজন পুরুষ চারটা স্ত্রী রাখতে পারে। আমাদের মহানবীর তো একই সময়ে একসাথে এগারটা স্ত্রী ছিল, যা তার সময়ে অনৈতিক বলে বিবেচিত হয় নি। কিন্তু দিন বদলের পালায় , আজকে একের অধিক স্ত্রী এক সাথে রাখাটা অনৈতিক বলে বিবেচিত হচ্ছে, এমন কি মুসলিম সমাজেও। সর্বকালের সর্বশ্রেষ্ট আদর্শ পুরুষ মুহাম্মদ একই সাথে এগারটা স্ত্রী যদি রাখেন , তাহলে ধরতে হবে , একই সাথে এগারটা স্ত্রীর রাখাটাও একটা আদর্শ কাজ, সর্বকালের জন্যেই। কিন্তু আজকের যুগে এসে কেউ যদি এগারটা তো দুরের কথা , নিতান্ত কোন সংগত কারন ছাড়া, মুসলিম সমাজে কেউ যদি দ্বিতীয় বিয়ে করে , তাহলে সেই লোককে সমাজের মানুষ লুইচ্চা বা বদমাশ বলবে, যদিও সে একই সাথে মুহাম্মদকে সর্বকালের সর্বশ্রেষ্ট আদর্শ মানুষ হিসাবে তখনও প্রবলভাবে বিশ্বাস করছে। আস্তিকদের এটা একটা স্ববিরোধী মনোভাব যা নাস্তিকরা প্রবলভাবেই তুলে ধরতে সচেষ্ট থাকে। 
যদি সমাজে কোন দিন পুরুষ ও স্ত্রীর অনুপাত ১:৪ হয়, তাহলে দেখা যাচ্ছে , প্রতি একজন পুরুষের বিপরীতে ৪ জন নারী থাকছে। তার মানে সমাজের চার ভাগের তিনভাগ নারীই অবিবাহিত থাকবে। এমতাবস্থায় যদি সমাজ বা রাষ্ট্র , প্রয়োজন মনে করে , আর নারীরাও যদি সেটা মেনে নেয়, যে একজন পুরুষ ৪টা স্ত্রী রাখতে পারবে একই সাথে , নাস্তিকদের তাতে কোনই আপত্তি নেই। আবার যদি কোন দিন দেখা যায়, দুনিয়া এমন এক স্তরে পৌছে গেল যে নারীরা আর বিয়ে করতে চাচ্ছে না , বরং লিভ টুগেদার করে স্বাধীন থাকতে চাচ্ছে , সেই মোতাবেক লিভ টুগেদার চালু হয়ে গেল, তাতেও নাস্তিকদের সমস্যা নেই। অর্থাৎ এই সব বিয়ে বা যৌন সম্পর্কের বিষয় নিয়ে নাস্তিকরা কোন মানদন্ড নির্ধারন করে না। 
নাস্তিকরা কখনও কে কয়টা বিয়ে করবে , সেটা নিয়ে মাথা ঘামায় না, সেটা তাদের কাজও না। তারা বিষয়টাকে সমাজ, সংস্কার, ঐতিহ্য ও পরিবর্তনশীল সমাজের ওপরই ছেড়ে দেয়। সমাজে মানুষ লিভ টুগেদার করবে , নাকি বিয়ে করে ঘর সংসার করবে , সেটাও নাস্তিকদের চিন্তার বিষয় না। এটাও তাদের মাথা ব্যথ্যার কারন না যে কে কার সাথে যৌন সম্পর্ক স্থাপন করবে। এসবই পরিবর্তনশীল সময় ও সমাজের প্রয়োজন মোতাবেক নির্ধারিত হবে , আর সেটা করবে , সমাজের মানুষই সমাজে শৃংখলা রক্ষার তাগিদে। কিন্তু নাস্তিকরা এটা চোখে আঙ্গুল দিয়ে দেখিয়ে দেয় , আস্তিকরা সর্বদাই স্ববিরোধী বিধি বিধান বিশ্বাস করে ও আচরন প্রদর্শন করে। যেমন- কোরান ও হাদিস বলছে দাসীদের সাথে বিয়ে বহির্ভুত যৌন সংযোগ করা যাবে , বা বন্দিনী নারীদের সাথে যৌন সংযোগ করা যাবে, আবার একই সাথে বলে ব্যাভিচার হলো কঠিন গুনাহ। ব্যাভিচার তো হলো - বিয়ে বহির্ভুত যৌন সংযোগ। বিয়ে বহির্ভুত যৌন সংযোগ যদি ব্যভিচার হয় , তাহলে দাসী বা বন্দিনী নারীদের সাথে বিয়ে ছাড়া যৌন কাজ কিভাবে আবার কোরান হাদিস অনুমোদন দেয় ? এটা কি স্ববিরোধীতা নয় ?
নাস্তিকরা নৈতিকতাকে আপেক্ষিক মনে করে আর তারা মনে করে , নৈতিকতার কোনই চিরস্থায়ী মানদন্ড নেই। সমাজ পরিবর্তনের সাথে সাথে নৈতিকতার মানদন্ডও পরিবর্তিত হয়, নতুন করে সংজ্ঞায়িত করা হয়। আর এর ফলেও সমাজ বিকশিত হয়, উন্নতির পথে ধাবিত হয়। পক্ষান্তরে আস্তিকরা বিশ্বাস করে , নৈতিকতার মানদন্ড সৃষ্টিকর্তা নির্ধারিত আর তাই তা চিরস্থায়ী, সে কারনে আস্তিকদের জগত হলো স্থবির , গতিহীন, আস্তিকদের সমাজ বিকশিত হতে পারে না। দুনিয়াতে যে জাতি যত বেশী তাদের নৈতিকতা ও বিধি বিধানের সংস্কার সাধন করেছে , সেই সমাজ তত বেশী বিকশিত হয়েছে ও সকল রকম অগ্রগতি সাধন করেছে। আর যারা ধর্মীয় বিধি বিধানকে চিরস্থায়ী মনে করে আকড়ে ধরে রেখেছে তাদের সমাজ পড়ে আছে সেই মধ্যযুগে, বিকশিত হয় নি। দুনিয়ায় মুসলিম দেশগুলোর দিকে তাকালে সেটা চোখে পড়বে দৃষ্টিকটুভাবে। অধিকাংশ মুসলিম দেশই পড়ে আছে সেই ১৪০০ বছর আগের আরবের যুগে। তাদের সমাজে চিন্তাবিদ , দার্শনিক, বিজ্ঞানী, সাহিত্যিক , কবি, শিল্পী ইত্যাদির আবির্ভাব খুব কমই। উন্নত জাতিগোষ্ঠির সংস্পর্শে এসে যে সব মুসলিম , মুসলিম সমাজে বিজ্ঞানী, দার্শনিক , চিন্তাবিদ হতে চেয়েছে , কোন না কোন সময় তাদেরকে আখ্যা দেয়া হয়েছে কাফের মুর্তাদ ইত্যাদি উপাধিতে। 
বদ্ধ জলাশয়ে কচুরিপানা আর আগাছাই জন্মায়। বর্তমান মুসলমান সমাজে সেই বদ্ধ জলাশয় যা কচুরিপানা ও আগাছায় ভর্তি।

