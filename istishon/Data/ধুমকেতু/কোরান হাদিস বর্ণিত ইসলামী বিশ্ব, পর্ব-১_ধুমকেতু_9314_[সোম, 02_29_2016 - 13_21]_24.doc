কোরান হাদিস বর্ণিত ইসলামী বিশ্ব, পর্ব-১


সকল মুমিন মাত্রই জানে যে, কোরান ও হাদিস হলো সকল বিজ্ঞানের উৎস। কিন্তু ইহুদি নাসারা কাফিররা কোরান হাদিস বিরোধী কথা বার্তা প্রচার করে ইসলামের সর্বনাশ করতে চায়। আর তাদের দোসর কিছু মুরতাদ ও মুনাফেক ইসলাম বিদ্বেষী কথা বার্তা বলে। তাদের ওপর আল্লাহর গজব পড়ুক। যাইহোক , কোরান থেকে মহাবিশ্ব বিজ্ঞান সম্পর্কে কিছু বলা হবে এখানে।
সর্ব প্রথমেই দেখা যাক , আমাদের বিশ্ব সম্পর্কে কোরান কি বলেছে :
সূরা ইয়াসিন- ৩৬: ৩৮: সূর্য তার নির্দিষ্ট অবস্থানে আবর্তন করে।
আর এই আয়াতের ব্যখ্যায় দুনিয়ার সর্বশ্রেষ্ট মহাবিজ্ঞানী মুহাম্মদ যা বলেছেন তা নিম্নরূপ:
সহিহ বুখারী :: খন্ড ৪ :: অধ্যায় ৫৪ :: হাদিস ৪২১
মুহাম্মদ ইব্ন ইউসুফ (র)...............আবূ যার (রা) থেকে বর্ণিত, তিনি বলেন, নবী (সাঃ) সূর্য অস্ত যাওয়ার সময় আবূ যার (রা)-কে বললেন, তুমি কি জান, সূর্য কোথায় যায়? আমি বললাম, আল্লাহ এবং তাঁর রাসূলই ভাল জানেন। তিনি বললেন, তা যেতে যেতে আরশের নীচে গিয়ে সিজদায় পড়ে যায়। এরপর সে পুনঃ উদিত হওয়ার অনুমতি চায় এবং তাকে অনুমতি দেওয়া হয়। আর অচিরেই এমন সময় আসবে যে, সিজদা করবে তা কবূল করা হবে না এবং সে অনুমতি চাইবে কিন্তু অনুমতি দেওয়া হবে না। তাকে বলা হবে যে পথে এসেছ, সে পথে ফিরে যাও। তখন সে পশ্চিম দিক হতে উদিত হবে--এটাই মর্ম হল আল্লাহ তা‘আলার বাণীঃ আর সূর্য গমন করে তার নির্দিষ্ট গমত্মব্যের দিকে, এটাই পরাক্রমশালী, সর্বজ্ঞের নিয়ন্ত্রণ। (৩৬:৩৮)
সহিহ মুসলিম :: খন্ড ১ :: হাদিস ২৯৭
ইয়াহইয়া ইবন আইউব ও ইসহাক ইবন ইবরাহীম (আঃ……আবু যার (রাঃ) থেকে বর্ণনা করেন যে, তিনি বলেন, একদিন নবী করীম (সাঃ) বললেনঃ তোমরা কি জান, এ সূর্য কোথায় যায়? সাহাবীগণ বললেন, আল্লাহ ও তাঁর রাসুলই ভাল জানেন । বললেনঃ এ সূর্য চলতে থাকে এবং (আল্লাহ তা’আলার) আরশের নিচে অবস্হিত তার অবস্হানস্হলে যায় । সেখানে সে সিজদাবনত হয়ে পড়ে থাকে । শেষে যখন তাকে বলা হয়, ওঠ এবং যেখান থেকে এসেছিলে সেখানে ফিরে যাও! অনন্তর সে ফিরে আসে এবং নির্ধারিত উদয়স্হল দিয়েই উদিত হয় । তা আবার চলতে থাকে এবং আরশের নিচে অবস্হিত তার অবস্হান স্হলে যায় । সেখানে সে সিজদাবনত অবস্হায় পড়ে থাকে । শেষে যখন তাকে বলা হয়, ওঠ এবং যেখান থেকে এসেছিলে সেখানে ফিরে যাও । তখন সে ফিরে আসে এবং নির্ধারিত উদয়লে হয়েই উদিত হয় । তা আবার চলতে থাকে এবং আরশের নিচে অবস্হিত তার অবস্হান স্হলে যায় । সেখানে সে সিজদাবনত অবস্হায় পড়ে থাকে । শেষে যখন তাকে বলা হয়, ওঠ এবং যেখান থেকে এসেছিলে সেখানে ফিরে যাও । তখন সে ফিরে আসে এবং নির্ধারিত উদয়স্হল হয়েই সে উদিত হয় । এমনিভাবে চলতে থাকবে; মানুষ তার থেকে অস্বাভাবিক কিছু হতে দেখবে না । শেষে একদিন সূর্য যথার্রীতি আরশের নিচে তার নিদিঁষ্টস্হলে যাবে । তাকে বলা হবে, ওঠ এবং অস্তাচল থেকে উদিত হও । অনন্তর সেদিন সূর্য পশ্চিম গগনে উদিত হবে । রাসুলুল্লাহ (সাঃ) বলেনঃ কোন দিন সে অবস্থা হবে তোমরা জান ? সে দিন ঐ ব্যক্তির ঈমান কোন কাজে আসবে না, যে ব্যক্তি পুর্বে ঈমান আনেনি কিংবা যে ব্যক্তি ঈমানের মাধ্যমে কল্যাণ অর্জন করেনি ।
অথচ , ইহুদি নাসারা কাফিররা বলছে ভিন্ন কথা। তারা বলে , সূর্য এভাবে অস্ত গিয়ে আল্লাহর আরশের নীচে যায় না। বরং সূর্য একই স্থানে দাড়িয়ে থাকে , পৃথিবীই বরং নিজ অক্ষপথে ভ্রমন করার সময় ২৪ ঘন্টায় লাটিমের মত একবার পাক খায় , আর তাই আমরা সাদা চোখে সূর্যকে উদয় ও অস্ত যেতে দেখি। কি সব ফালতু আজগুবি কথা বার্তা ! ইসলাম বিরোধী কথা বার্তা ! লানত পড়ুক তাদের ওপর , গজব পড়ুক তাদের মাথায়। 
ইদানিং কিছু নব্য ইসলামী বিজ্ঞানীর প্রাদুর্ভাব ঘটেছে। তারা কোরানের বিকৃত ব্যখ্যা নিয়ে হাজির হয়েছে। তারা বলছে - সূর্যের এই যে ঘোরার কথা বলা হয়েছে কোরান ও হাদিসে , সেটা নাকি ২৪ ঘন্টার বিষয় না , এটা নাকি সূর্য যে তার ছায়া পথের কেন্দ্রবিন্দুকে কেন্দ্র করে ২০ কোটি বছরে একবার আবর্তন করে , সেই আবর্তনের গতি। কি তাজ্জব কারবার! তারা কি কোরান মানে না ? হাদিস মানে না ? নবীর কথা মানে না ? তাদের কি দোজখের ভয় নাই ?
হাদিসে পরিস্কার বলছে , নবী জিজ্ঞেস করছেন - সূর্য অস্ত যাওয়ার পর কোথায় যায় ? আর সেই প্রেক্ষিতেই নবী অত:পর ব্যখ্যা করেছেন যে অস্ত যাওয়ার পর সেটা আল্লাহর আরশের নিচে গিয়ে সিজদায় পতিত হয়। সোজা কথায় ঘটনাটা সূর্যের দৈনন্দিন উদয় ও অস্ত যাওয়ার বিষয়। ছায়াপথ নামক গ্যালাক্সির চারপাশে ২০ কোটি বছরে একবার ঘুরে আসার বিষয় না। সোজা বাংলায় এটাই হলো উক্ত কোরানের বানী ৩৬: ৩৮ এর প্রেক্ষাপট। নবী বর্নিত এই সুনির্দিষ্ট প্রেক্ষাপটকে বাদ দিয়ে, কোরানের উক্ত আয়াতের নিজস্ব মনগড়া ব্যখ্যা দেয়া হলো মুনাফেকি, কুফুরি। আর তার শাস্তি হলো সোজা মুন্ডচ্ছেদ। এইসব তথাকথিত ইসলামী বিজ্ঞানীদের কি নিজেদের মুন্ডের প্রতি কোনই মায়া নাই?

