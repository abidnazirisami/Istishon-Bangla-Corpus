নুহ নবীর প্লাবন_ বিজ্ঞানের দৃষ্টিতে


ইহুদি , খৃষ্টান , ইসলাম সহ অন্য সকল ধর্মের কিতাবেই মহা প্লাবনের মত ঘটনার উল্লেখ পাওয়া যায়। এ থেকে অনেকেই বিশ্বাস করে যে এ ধরনের একটা প্লাবন সারা দুনিয়ায় ঘটেছিল। কিন্তু সারা দুনিয়া ব্যাপী কোন প্লাবন কি হওয়া আসলেই সম্ভব ? বিজ্ঞানের দৃষ্টি ভঙ্গিতে ঘটনাটা বিচার করা যাক। 
আমরা এখন জানি , পৃথিবীর চার ভাগের তিনভাগ পানি আর এক ভাগ স্থল। গোটা দুনিয়া যত সাগর মহাসাগর বিদ্যমান সকলের পানিই একই সমতলে অবস্থিত। পক্ষান্তরে স্থলভাগ এভাবে এক সমতলে অবস্থিত নয়। কোথাও তা সাগর মহাসাগরের পানিতল থেকে ১০, ২০ ৩০ বা এমন কি এভারেষ্টের মত পর্বত শৃঙ্গ ২৯,০০০ ফুটের মত উচ্চে অবস্থিত। একটা গবেষণা থেকে দেখা যাচ্ছে , এন্টার্কটিকা, গ্রীনল্যান্ড, উত্তরমেরু ইত্যাদি সহ যেসব স্থানে বিপুল পরিমান বরফ জমে আছে , তা যদি সম্পূর্ন গলে যায়, তাহলে সাগর মহাসাগরের উচ্চতা বাড়তে পারে মোট ৭০ মিটার বা ২৩০ ফুট। তার মানে দুনিয়াতে যে পানি বা বরফ আছে তা সব তরল অবস্থায় সাগর মহাসাগরের তল থেকে সর্বোচ্চ ২৩০ ফুট প্লাবন সৃষ্টি করতে পারে। তার ফলে সাগর মহাসাগরের উপকূলের বহু দেশ , নগরী ডুবে যাবে নিশ্চিতভাবে , কিন্তু তার পরেও স্থল ভাগের অধিকাংশ অঞ্চলই পানির নিচে ডুববে না। কিন্তু বাস্তবতা হলো পৃথিবীর সকল বরফ কখনই সম্পূর্ন গলতে পারে না। সাময়িক উঞ্চায়নের ফলে বেশ বড় অংশই গলে গেলেও , অধিকাংশ বরফই অগলিত রয়ে যাবে। আর তাই দুনিয়ার সকল পানি ও বরফ মিলে একটা সামগ্রিক বন্যা ঘটাতে পারে না। কিন্তু যদি দুনিয়ার তাপমাত্রা এমন বৃদ্ধি পায় যে তা মেরু অঞ্চলেরও বরফ গলিয়ে দিল। সেটা যদি হয়, তাহলে পৃথিবীর তাপামাত্রা এমন পর্যায়ে চলে যাবে যাতে দুনিয়ায় কোন জীবই বেঁচে থাকতে পারে না। তাই নুহের প্লাবনের মত কোন প্লাবন ঘটতে পারে না , যা দ্বারা গোটা পৃথিবীর পৃষ্ঠতল পানির নিচে চলে গেছিল। 
ধরা যেতে পারে , নুহের সময় পৃথিবীতে যে পরিমান পানি ছিল তা বর্তমান কালের চাইতে অনেক বেশী। আর প্লাবন শেষ হওয়ার পর পরই বিপুল পরিমান পানি বাষ্প হয়ে উড়ে মহাকাশে চলে গেছে। 
এটা আর একটা অসম্ভব ঘটনা। পৃথিবীর মাধ্যকর্ষন শক্তির যে মান , সেই মানে পৃথিবী থেকে কোন গ্যাসীয় পদার্থ এমনি এমনি পৃথিবীর আকর্ষনকে অতিক্রম করে মহাকাশে চলে যেতে পারে না। এমন কি একটা রকেটকেও যদি পৃথিবীর আকর্ষন ত্যাগ করে মহাকাশে যেতে হয় তাহলে তাকে কমপক্ষে প্রায় ১১.২কি.মি./ সেকেন্ড বা প্রতি সেকেন্ডে ১১.২ কি.মি গতি সম্পন্ন হতে হবে। পৃথিবীর মাধ্যাকর্ষন বলের এই তীব্রতার কারনে , পৃথিবী থেকে জলীয় বাস্প মহাকাশে যেতে পারে না। মঙ্গল গ্রহের মাধ্যাকর্ষন শক্তি পৃথিবীর তুলনায় ৩৭% এর মত , অর্থাৎ অর্ধেকের চাইতেও কম। সেই কারনেই , কয়েক বিলিয়ন বছর আগে , মঙ্গলে যে পানি ছিল , তা কোন এক অজানা কারনে বাষ্প হয়ে মহাকাশে চলে গেছে। কিন্তু মঙ্গলের মাধ্যাকর্ষন শক্তি যদি পৃথিবীর মত হতো , এভাবে বাষ্প মহাকাশে চলে যেত না। আজও তাহলে মঙ্গল গ্রহে পানি ভর্তি সাগর মহাসাগর দেখা যেত। সুতরাং প্রশ্ন হলো - যদি নুহ নবির প্লাবন হয়েই থাকে , তাহলে সেই অতিরিক্ত পানি কোথায় গেল ? নুহ নবির প্লাবন চলেছিল কয়েক মাস , আর সেই কয়মাস পর এভাবে পানি হঠাৎ করে বাষ্প হয়ে কোথায় চলে গেল ? বিজ্ঞানের দৃষ্টিতে এটা এক অসম্ভব ঘটনা। 
ইমান ধরে রাখার স্বার্থে নুহ নবির প্লাবনের ঘটনাকে বিশ্বাস করা যেতে পারে , যেমনটা মুমিনেরা বিশ্বাস করে ডানা বিশিষ্ট গাধার পিঠে চড়ে নবি মুহাম্মদ মহাকাশ ভ্রমনে গিয়ে আল্লাহর সাথে খোশ গল্প করে এসেছিল। কিন্তু বিজ্ঞানের ভিত্তিতে বিচার করলে , নুহ নবীর এই প্লাবনের গল্প সত্যিই কি বাস্তব সম্মত ও বিশ্বাস যোগ্য ?

