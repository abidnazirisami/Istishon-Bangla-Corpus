কোরান হাদিসে কি কোথাও বলেছে ব্রাসেলস এয়ারপোর্টে বোমা ফাটাও _


এই আজকে কিছুক্ষন আগে বেলজিয়ামের ব্রাসেলস এয়ারপোর্টে জিহাদীরা বোমা ফাটিয়েছে, জানা গেছে ৩১ জন মারা গেছে, বহু আহত। এক মুমিনকে এ বিষয়ে জিজ্ঞেস করতেই পাল্টা প্রশ্ন করল - কোরান হাদিসে কি কোথাও বোমা ফাটানোর কথা বলেছে ?
তার পাল্টা প্রশ্ন শুনে আমি তো বেয়াক্কল বনে গেলাম। আসলেই তো কোরান বা হাদিসের কোথাও তো বলে নি যে - তোমরা ইসলামের নামে বোমা ফাটাও। ভাগ্যিস নবী মুহাম্মদের সময় বোমা ছিল না , তাই কোরান হাদিসে বোমার কথা হয়ত বলে নি। তয় তখন বোমা যদি থাকত , তাহলে হয়ত মুমিন হয়ত প্রশ্ন করত - ব্রাসেলসে বোমা ফাটানোর কথা কি কোরান-হাদিসে বলেছে ?
বলা বাহুল্য, এটাই হলো মুমিনিয় যুক্তি। ইসলামের নামে এই যে আই এস , তালেবান , আল কায়েদা, বোকো হারাম, জে এম বি ইত্যাদিরা নির্বিচারে অমুসলিমদেরকে হত্যা করছে , যেখানেই পারছে , তাদের নারীদেরকে ধরে নিয়ে যৌনদাসী হিসাবে ধর্ষন করছে , বিক্রি করছে - এসব মুমিনেরা সাথে সাথেই বলছে - ইসলামের কি কোথাও বলা আছে অমুসলিমদেরকে হত্যা কর ? নারী বন্দি করে ধর্ষন কর ?
এখন যদি কোরান হাদিস থেকে দেখান হয় যে , কোরান হাদিস আসলেই কাফের মুশরিকদেরকে হত্যা করতে বলেছে যেমন -
সুরা তাওবা - ৯:৫: অতঃপর নিষিদ্ধ মাস অতিবাহিত হলে মুশরিকদের হত্যা কর যেখানে তাদের পাও, তাদের বন্দী কর এবং অবরোধ কর। আর প্রত্যেক ঘাঁটিতে তাদের সন্ধানে ওঁৎ পেতে বসে থাক। কিন্তু যদি তারা তওবা করে, নামায কায়েম করে, যাকাত আদায় করে, তবে তাদের পথ ছেড়ে দাও। নিশ্চয় আল্লাহ অতি ক্ষমাশীল, পরম দয়ালু। 
তখনই মুমিনেরা শুরু করবে চিৎকার , বলবে , উক্ত আয়াতের প্রেক্ষাপট জানা লাগবে। তারপরেই উক্ত আয়াতের সঠিক অর্থ ভাল করে জানা যাবে। অথচ এই একই মুমিন কিছু আগেই দাবী করে বলবে , কোরানের কোথাও কাফেরদের হত্যার কথা বলে নি। এবার যদি প্রেক্ষাপট বলা হয় , যেমন উক্ত ৯:৫ আয়াতের প্রেক্ষাপট হলো : মুহাম্মদ মক্কা বিজয়ের এক বছর পর আবু বকরকে হজ্জ করতে পাঠায়। তখনও মক্কার অমুসলিমদেরকে কাবা ঘরে তাওয়াফ করতে সুযোগ দেয়া হতো। আবু বকরকে পাঠিয়েই মুহাম্মদ সুরা তাওবার উক্ত আয়াত নাজিল করে আলীকে পাঠায় , উক্ত আয়াত জন সমক্ষে পড়ে শুনানোর জন্যে । উদ্দেশ্য একটাই অত:পর কোন অমুসলিম কাবা ঘর তাওয়াফ করতে পারবে না , আর যারা তখনও অমুসলিম আছে , তারা যদি অতি সত্ত্বর ইসলাম গ্রহন না করে , তাহলে তাদেরকে যেখানেই পাওয়া যাবে সেখানেই হত্যা করা হবে। দুনিয়ার সকল বিখ্যাত তাফসিরকার, ইসলামের ইতিহাসেই উক্ত প্রেক্ষাপট লেখা আছে। উক্ত আয়াতের ব্যখ্যা স্বরূপ বহু সহিহ হাদিস বিদ্যমান যেমন -
সহিহ মুসলিম :: খন্ড ১ :: হাদিস ৩০:
আবু তাহির, হারমালা ইবন ইয়াহইয়া ও আহমাদ ইবন ঈসা (র)……আবু হুরায়রা (রাঃ) থেকে বর্ণনা করেন যে, রাসুলুল্লাহ (সাঃ) বলেছেন,আল্লাহ ছাড়া কোন ইলাহ নেই - এ কথার সাক্ষ্য না দেওয়া পর্যন্ত লোকদের বিরুদ্ধে যুদ্ধ করতে আমি আদিষ্ট হয়েছি । সূতরাং যে কেউ আল্লাহ ছাড়া ইলাহ নেই স্বীকার করবে, সে আমা হতে তার জানমালের নিরাপত্তা লাভ করবে; তবে শরীআতসম্মত কারণ ব্যতীত । আর তার হিসাব আল্লাহর কাছে । 
সহিহ মুসলিম :: খন্ড ১ :: হাদিস ৩১:
আহমাদ ইবন আবদ আয-যাবিব (র)………আবু হুরায়রা (রাঃ) থেকে বর্ণনা করেন যে, রাসুলুল্লাহ (সাঃ) বলেছেন, আল্লাহ ব্যতীত কোন ইলাহ নেই,-এ কথার সাক্ষ্য না দেওয়া পর্যন্ত এবং আমার প্রতি ও আমি যা নিয়ে এসেছি তার প্রতি ঈমান না আনা পর্যন্ত লোকদের বিরুদ্ধে যুদ্ধ করার জন্য আমি আদিষ্ট হয়েছি । এগুলো মেনে নিলে তারা তাদের জানমালের নিরাপত্তা লাভ করবে, তবে শরীআতসম্মত কারণ ছাড়া ।আর তাদের হিনাব-নিকাশ আল্লাহর কাছে ।
সহিহ মুসলিম :: খন্ড ১ :: হাদিস ৩২:
আবু বকর ইবনআবু শায়বা (র)……আবু হুরায়রা (রাঃ) ও জাবির (রাঃ) থেকে বর্ননা করেন যে, রাসুলুল্লাহ (সাঃ) বলেছেন, লোকদের বিরুদ্ধে লড়াই করার জন্য আমি আদিষ্ট হয়েছি ।বাকি অংশআবু হুরায়রা (রাঃ) থেকে ইবন মুসায়্যাব-এর বর্ণিত হাদীসের অনুরুপ ।আবু বকর ইবনআবু শায়বা ও মুহাম্মাদ ইবন মুসান্না (র)……জাবির (রাঃ) থেকে বর্ণনা করেন যে, রাসুলুল্লাহ (সাঃ) বলেছেন, আল্লাহ ব্যতীত কোন ইলাহ নেই, এ কথার স্বীকৃতি না দেওয়া পর্যন্ত লোকদের বিরুদ্ধে যুদ্ধ করার জন্যে আমি আদিষ্ট হয়েছি ।আল্লাহ ছাড়া কোন ইলাহ নেই,-- এ কথা স্বীকার করলে তারা আমার থেকে তাদের জানমালের নিরাপত্তা লাভ করবে । 
অর্থাৎ সোজা কথায় , ইসলাম যদি কেউ গ্রহন না করে , তাহলে তার বা তাদের বিরুদ্ধে চিরকালীন যুদ্ধ ঘোষনা জারি আছে। আর যুদ্ধ করতে গিয়ে নিশ্চিতভাবেই কেউ চুম্বা খায় না। হত্যা, খুন , গনহত্যা এসবই করে। হয়ত কিছুকাল পর কিছু লোক আবিস্কার করতে পারে , যে কোরানে যেখানে জিহাদের কথা বলা হয়েছে , জিহাদের প্রকৃত অর্থ আসলে যুদ্ধ না , বরং চুম্বা খাওয়া বা আলিঙ্গন করা। তবে আমাদেরকে সেই পর্যন্ত অপেক্ষা করতে হবে। 
জিহাদ বা যুদ্ধের কথাই যখন আসল , তখন সেটা নানা ভাবে হতে পারে। সৈন্য সংখ্যা বেশী হলে সরাসরি আক্রমন করে দখল , আর সৈন্য সংখ্যা কম হলে ওৎ পেতে থেকে হঠাৎ করে আক্রমন করা যেতে পারে। আমাদের নবী ঠিক এরকম ভাবেই মদিনার পাশ দিয়ে চলে যাওয়া বানিজ্য কাফেলায় আক্রমন করে , বনিকদেরকে হত্যা করতেন ও অত:পর তাদের মালামাল গনিমতের মাল হিসাবে সংগ্রহ করতেন। তিনি নিজে সেই লুন্ঠিত দ্রব্যের পাঁচ ভাগের এক ভাগ নিজে নিতেন তার ডজনের বেশী স্ত্রী ও দাসী সম্বলিত বিশাল পরিবারের ভরন পোষনের জন্যে। পশ্চিমা দেশে অতি সামান্য মুসলমান বাস করে , কিন্তু তাদের ইমানী জোশ খোদ মুসলিম দেশে বাসকারী মুসলমানদের চাইতে অনেক বেশী। তারা সর্বদাই জিহাদে যোগ দেয়ার জন্যে প্রস্তুত। তাই সময় সুযোগ বুঝে তারা গুপ্তভাবে আক্রমন হানে। উদ্দেশ্য একটাই , সেটা হলো অমুসলিমদের মনের মধ্যে ত্রাসের সৃষ্টি করা। তাহলেই একদিন তাদের স্বাভাবিক জীবনযাত্রা বিনস্ট হবে , তাদের দেশের অর্থনীতি ভেঙ্গে পড়বে ,. আর তখনই তারা সবাই ইসলামের পতাকাতলে আসবে। 
এই যে সন্ত্রাস সৃষ্টির মাধ্যমে ইসলাম প্রচারের বিষয়, এটা খোদ আমাদের নবীরই শিক্ষা , কিভাবে সন্ত্রাস সৃষ্টি করতে হবে , সেটা কোরানেই বলা আছে ,
সুরা আনফাল- ৮: ১২: যখন নির্দেশ দান করেন ফেরেশতাদিগকে তোমাদের পরওয়ারদেগার যে, আমি সাথে রয়েছি তোমাদের, সুতরাং তোমরা মুসলমানদের চিত্তসমূহকে ধীরস্থির করে রাখ। আমি কাফেরদের মনে ভীতির সঞ্চার করে দেব। কাজেই গর্দানের উপর আঘাত হান এবং তাদেরকে কাট জোড়ায় জোড়ায়।
এই আয়াতের সুন্দর ব্যখ্যা আছে হাদিসে :
সহিহ বুখারী :: খন্ড ৪ :: অধ্যায় ৫২ :: হাদিস ২২০:
ইয়াহ্ইয়া ইব্ন বুকাইর (র)...............আবূ হুরায়রা (রা) থেকে বর্ণিত, রাসূলুল্লাহ্ (সাঃ) বলেছেন, অল্প শব্দে ব্যাপক অর্থবোধক বাক্য বলার শক্তি সহ আমি প্রেরিত হয়েছি এবং শত্রুর মনে ভীতির সঞ্চারের মাধ্যমে আমাকে সাহায্য করা হয়েছে। একবার আমি নিদ্রায় ছিলাম, এমতাবস্থায় পৃথিবীর ধনভান্ডার সমূহের চাবি আমার হাতে অর্পণ করা হয়। আবূ হুরায়রা (রা) বলেন, রাসূলুল্লাহ্ (সাঃ) তো চলে গেছেন আর তোমরা তা বের করছ।
শত্রুর মনের মধ্যে ভীতি সঞ্চার করেই প্রকৃত মুসলমানরা অমুসলিমদেরকে ইসলাম গ্রহনে বাধ্য করবে। বলা বাহুল্য, ইসলামে মুসলমানদের কাছে সকল অমুসলিমই শত্রু হিসাবে গণ্য। আর তাই দুনিয়ার সকল অমুসলিমই হলো মুসলমানদের কাছে শত্রু। ঠিক সেই কারনেই , অমুসলিম দেশে গিয়ে যতই মুসলমানরা বাস করুক , তাদের দেশের খেয়ে পরে ভাল জীবন যাপন করেও , মুসলমানরা কখনই সেই অমুসলিম দেশকে ভালবাসতে পারে না, আপন করে নিতে পারে না , বরং সেই দেশ ও দেশের সকল অমুসলিমদেরকেই তারা শত্রু মনে করে। যার বহি:প্রকাশ ঘটায়, নানা রকম সন্ত্রাসী কর্মকান্ডের মাধ্যমে। আত্মঘাতী হামলার মাধ্যমে , যা বলা বাহুল্য আমাদের নবীর শিক্ষা। 
সুতরাং সন্ত্রাস সৃষ্টি করে ইসলাম প্রচার হলো কোরান হাদিসের বিধান। যা হলো পবিত্র জিহাদ। এই জিহাদে অংশগ্রহন করাই হলো প্রতিটি মুমিনের অবশ্য কর্তব্য। 
মুহাম্মদের আমলে তরবারী বর্শা ইত্যাদি অস্ত্র ছিল। তাই সন্ত্রাস সৃষ্টি করা হতো তরবারি দিয়ে , তরবারি দিয়ে মানুষের ধড় থেকে মাথা আলাদা করার মাধ্যমে। বর্তমানে তরবারী বা বর্শা আর ব্যবহার হয় না যুদ্ধে। পরিবর্তে ব্যবহৃত হয় বন্দুক , গুলি, বোমা , বিমান , ক্ষেপনাস্ত্র ইত্যাদি। কোরান হাদিস বলেছে সন্ত্রাস সৃষ্টি করতে । অর্থাৎ এখানে সন্ত্রাস সৃষ্টিটাই হলো আসল। সন্ত্রাস সৃষ্টি করতে গেলে যা যা দরকার তার সব কিছুই ব্যবহার করা যাবে। মূল উদ্দেশ্য হলো সন্ত্রাস সৃষ্টি করে অমুসলিমদের মনের মধ্যে ভয় ত্রাসের সৃষ্টি করা , যাতে পরে তারা বাধ্য হয় ইসলাম গ্রহন করতে। এক বিংশ শতাব্দির প্রকৃত খাটি ইমানদার বান্দারা অমুসলিমদের মনে ত্রাস সৃষ্টির জন্যে বন্দুক , বোমা , এমন কি প্যসেঞ্জার বিমানও ব্যবহার করে থাকে। এই যেমনটা কিছুকাল আগে প্যারিসের এক নাইট ক্লাবে জিহাদীরা গুলি করে ১৩০ জনকে হত্যা করল, ক্যালিফোর্নিয়ায় হত্যা করল ১৪ জন , আর আজকে ব্রাসেলসের বিমান বন্দরে বোমা মেরে হত্যা করেছে ১০ জনের মত। বলা বাহুল্য , এ ধরনের প্রতিটা আক্রমনই কাফের মুশরেকদের মনে ত্রাসের সঞ্চার করছে। তাই আশা করা যায়, অতি সত্ত্বরই তারা দলে দলে ইসলামের পতাকাতলে আসবে। 
এখন কেউ যদি প্রশ্ন - কোরান হাদিসে কি বোমা হামলার কথা বলেছে ? বন্দুক দিয়ে গুলি করে হত্যা করার কথা বলেছে ? তাহলে এই ধরনের ব্যাক্তি কি আসলে মুসলমান নাকি মুনাফিক ?

