ইসলাম ও মুক্তিযুদ্ধের চেতনা একসাথে চলতে পারে না


ইসলাম হলো একটি সম্পূর্ন জীবন বিধান- যার অর্থ হলো - একজন মানুষের জন্ম থেকে মৃত্যু পর্যন্ত যা যা করনীয় ও অনুসরনীয় তার সবকিছুই ইসলামের অন্তর্ভুক্ত। খাওয়া, শোয়া , গোসল, বিয়ে , যৌনকাজ, এমন কি কিভাবে পায়খানা প্রসাব করতে হবে সেটাও ইসলামী বিধান দ্বারা নির্ধারিত। তাছাড়া অর্থনীতি, ব্যবসা বানিজ্য , রাজনীতি ইত্যাদি কিরকম হবে , সেটাও বলা আছে ইসলামী বিধানে। ইসলামের বিধান হলো - মানুষের ধর্ম হবে ইসলাম আর তার জাতীয়তা হলো মুসলিম। গোটা মুসলিম জাতি একত্রে একটা উম্মা গঠন করবে যা শাসিত হবে খলিফার দ্বারা। ইসলামে অন্য কোন জাতিয়তার স্থান নেই। 
এখানে বাঙ্গালী বা বাংলাদেশী জাতিয়তাবাদ বা ইংরেজ, জাপান , জার্মান, চায়নিজ ইত্যাদি জাতিয়তাবাদের কোন স্থান নেই। স্বীকার করুক বা না করুক প্রতিটি ধর্মপ্রান মুসলমান সেটাই বিশ্বাস করে, তার প্রমান - ফিলিস্তিনে মুসলমান যখন নির্যাতিত হয় বাংলাদেশের মুসলমানরা তখন তার প্রতিবাদ করে। এই যে প্রতিবাদ এটা ইসলামী জাতিয়তাবাদ দ্বারা চালিত হয়। বর্তমানে সিরিয়ায় আই এস প্রতিষ্ঠিত খিলাফতে যোগ দিতে ও জিহাদ করতে ইউরোপ আমেরিকার মত দেশে বসবাসকারী মুসলমান যুবক যুবতি স্বচ্ছল ও নিরাপদ জীবন ত্যাগ করছে , সেটার কারনও ইসলামী চেতনা ও জাতিয়াতবাদ। যদি প্রতিটা দেশ থেকে মুক্তভাবে উক্ত খিলাফতে যোগ দেওয়ার জন্যে মুসলমানদের দ্বার খোলা থাকত , নিশ্চিতভাবেই কোটি কোটি মুসলমান সিরিয়ায় গিয়ে হাজির হতো। কারন প্রতিটা ধর্ম প্রান মুসলমানের জীবনের একমাত্র স্বপ্ন ইসলামী খিলাফতের অধীনে প্রকৃত ইসলামী জীবন যাপন করা। যেমনটা ৭ম শতাব্দিতে চার খলিফার অধীনের আরবের মরুভূমিতে মুসলমানরা জীবন যাপন করেছে। 
এমতাবস্থায় বাঙ্গালী জাতিয়তাবাদী চেতনা একটা মুনাফিকি চেতনা। যা ইসলামী উম্মাহ থেকে মুসলমানদেরকে পৃথক করে দেয়, ভিন্ন করে দেয়, ইসলাম থেকে দুরে সরিয়ে নিয়ে যায় আর তাই তা মুনাফিকি। বাঙ্গালী জাতিয়াতাবাদ যে কি জিনিস সেটাও কিন্তু নিশ্চিত না। তবে বাইরে থেকে দেখলে যেটা দেখা যায়, সেটা হলো বাঙ্গালী জাতিয়তাবাদের কিছু উপাদান আছে যেমন - বাংলা সাল, বাংলা নববর্ষ উদযাপন বা পয়লা বৈশাখ , বর্ষা বরন , পৌষ পার্বন, ভাষা দিবস বা একুশে ফেব্রুয়ারী, বাংলা ভাষা , বাংলা গান, সাহিত্য ইত্যাদি। ইসলামি বিধানে চন্দ্র মাস ছাড়া বাংলা সালের কোন স্থান নেই, তাই স্থান নেই বাংলা নববর্ষেরও কোন অনুমোদন। তাছাড়া পয়লা বৈশাখ যে ভাবে উদযাপন করা হয়, তার প্রায় পুরোটাই হিন্দু সংস্কৃতিতে পূর্ন। যেমন - মঙ্গল দ্বীপ জ্বালান , নানা পশু পাখী, জীব জন্তুর আল্পনা আঁকা ও মূর্তি তৈরী, নানা বাদ্য যন্ত্র সহযোগে গানের আসর ইত্যাদি এসব কিছুই শুধু ইসলাম বিরুদ্ধই না, প্রচন্ডরকম কুফরিপূর্ন কাজ ও মুশরেকি। 
ঠিক এই কারনেই দেশের সিংহভাগ আলেমই প্রকাশ্যে , জাতীয় সম্প্রচার কেন্ত্র থেকেই সজোরে ও সদম্ভে প্রচার করে যে - পয়লা বৈশাখ পালন ইসলাম বিরুদ্ধ ও মুনাফিকি। আজ পর্যন্ত কোন লোককে তাদের বক্তব্য খন্ডন করতে দেখা যায় নি। শুধু কথিত কিছু মডারেট মুসলমান যারা জীবনে কোরান হাদিস পড়ে নি , জানে না ইসলাম কি জিনিস তারাই বলে পয়লা বৈশাখের সাথে ইসলামের কোন বিরোধ নেই। 
 ইসলামের ভাষা একটাই সেটা হলো আরবী , আল্লাহ ও তার নবী মুহাম্মদ এই আরবীতেই কোরান নাজিল করেছে ও হাদিস বলেছে। তাই আরবীই হলো আল্লাহ ও তার নবীর একমাত্র মনোনীত ভাষা। অন্য কোন ভাষা জানার দরকার নেই , জানা থাকলে সেটা ভুলে যাওয়াই বাঞ্ছনীয়। আরবী যে ইসলামের একমাত্র অনুমোদিত ভাষা সেটা কোরানেও বলা আছে -
সুরা ইউসূফ- ১২: ২: আমি একে আরবী ভাষায় কোরআন রূপে অবতীর্ণ করেছি, যাতে তোমরা বুঝতে পার।
এখানে তোমরা বলতে শুধু আরবের অসভ্য বর্বর মানুষগুলোকেই বুঝায় নি। তাই বুঝালে কোরান তথা ইসলাম শুধুই আরবের অসভ্য বর্বর মানুষদের জন্য প্রযোজ্য হতো। এখানে তোমরা বলতে গোটা দুনিয়ার মানুষকেই বুঝিয়েছে। তার অর্থ যাদের ভাষা আরবী না , তারাও ইসলাম গ্রহন করার পর তাদের নিজ মাতৃভাষা ভুলে শুধু আরবী ভাষা শিখবে ও সেটাকেই মাতৃভাষা হিসাবে চালু করবে। কারন সেটা না করলে আরবী কোরান তো বোঝা সম্ভব না , আর তাই সম্ভব না ইসলাম পালন ও অনুসরন করা। দুনিয়ার তাবৎ আলেম ওলামারা মিলেও যদি সমন্বিত ভাবে কোরানকে বিভিন্ন ভাষায় অনুবাদ করে , তাহলেও তার সঠিক অনুবাদ সম্ভব না , আর তাই সম্ভব না তাদের বেঠিক অনুদিত কোরান পাঠ করে সঠিক ইসলামকে জানা। সঠিক ইসলাম জানা না থাকলে কিভাবে সঠিক ইসলাম অনুসরন করা সম্ভব ?
অর্থাৎ সার্বিক ভাবে বলতে গেলে বলতে হবে - ইসলাম একমাত্র আরবের ভাষা, সংস্কার ও ঐতিহ্য ছাড়া অন্য কোন ভাষা , সংস্কার ও ঐতিহ্যকে স্বীকার করে না , তাই গ্রহনও করে না। এমতাবস্থায় বাংলা ভাষা ও বাংলা ভাষা সংস্কৃতি কেন্দ্রিক বাঙ্গালী জাতিয়াতাবাদ বা অত:পর বাংলাদেশী নামক নয়া জাতিয়তাবাদকে কিভাবে ইসলাম গ্রহন করতে পারে ?
মুক্তিযুদ্ধ হয়েছিল এই বাঙ্গালী জাতিয়তাবাদী চেতনায় উদ্বুদ্ধ হয়ে। মুক্তিযুদ্ধের চেতনা তাই বাঙ্গালী জাতিয়তাবাদ ও সংস্কৃতি কেন্দ্রিক যা আসলে ইসলামের দৃষ্টিতে মুনাফেকি ও মুশরিকি ছাড়া আর কিছুই না। ১৯৭১ সালে মুক্তিযুদ্ধ কালে তৎকালীন খাটি ও সহিহ ইসলামী দল জামাত ইসলাম তাই মুক্তিযুদ্ধকে সমর্থন করে নি। কারন তারা জানত , ১৯৪৭ সালে ইসলামের ভিত্তিতে পাকিস্তান গঠিত হয়েছিল একটা ইসলামী উম্মাহ গঠনের মহান লক্ষ্যকে সামনে রেখে। কিছুকাল পরেই বঙ্গবন্ধু সেখ মুজিবুরের নেতৃত্বে যে বাঙ্গালী জাতিয়তাবাদের নামে পূর্ব পাকিস্তানী মুসলমানদেরকে আলাদা করার জন্যে মুক্তিযুদ্ধ করা হচ্ছিল সেটা ছিল ইসলামের দৃষ্টিতে মুনাফিকি। খাটি সহিহ মুসলমানরা কখনও সেই মুনাফিকিকে গ্রহন করতে পারে না। সেকারনেই জামাত ইসলাম তো বটেই তৎকালীন পূর্ব পাকিস্তানের কোন নামকরা আলেম এমন কি দেশের আনাচে কানাচে ছড়িয়ে থাকা হাজারো ছোট খাট আলেমের প্রায় কেউই মুক্তিযুদ্ধকে সমর্থন করে নি। কারন তারাও উপলব্ধি করেছিল যে মুক্তিযুদ্ধ আসলে একটা মুনাফিকি। 
জামাত ইসলামের বড় বড় বেশ কয়জন নেতাকে মুক্তিযুদ্ধের বিরোধীতা করার জন্যে বিচার করে ফাঁসি দেয়া হয়েছে , আরও হয়ত কয়জনের ফাঁসি হবে , কিন্তু কেউ ই কিন্তু শুধু বেচে থাকার জন্যে তারা তাদের ভূর স্বীকার করছে না। তারা বলছে না যে মুক্তিযুদ্ধকালে তারা যা করেছিল তা ভুল ছিল। জামাত দলীয়ভাবেও এখনও তাদের মুক্তিযুদ্ধকালীন অপরাধমূলক কর্মকান্ডের জন্যে ক্ষমা চাওয়া তো দুরের কথা , ভুলই স্বীকার করে নি। কারন তারা যদি ভুল স্বীকার করে , তাহলে প্রমানিত হয়ে যায় যে ইসলাম একটি ভুল ধর্ম আর তাই ইসলামী দর্শনই ভুয়া। খাটি সহিহ ইমানদার বান্দা জামাতের নেতারা সেটা কিভাবে করতে পারে ?
মুক্তিযুদ্ধের চেতনা যে আসলেই মুনাফিকি , সেটা কিন্তু বর্তমানে এই বাংলাদেশের জনগনই প্রমান করছে হাড়ে হাড়ে। দেশের বহু মুক্তিযোদ্ধা ও তাদের বংশধরদের পাওয়া যাবে যারা বর্তমানে জামাত ইসলামের রাজনীতি গ্রহন করেছে , কিন্তু একজনও জামাত ইসলামের সমর্থককে পাওয়া যাবে না , যারা মুক্তিযুদ্ধের চেতনা গ্রহন করেছে তথা বাঙ্গালী জাতিয়তাবাদকে গ্রহন করেছে। এছাড়া স্বাধীনতার মাত্র ৪/৫ বছর পরেই জিয়াউর রহমান যে বাঙ্গালী জাতিয়তাবাদকে পরিত্যাগ করে বাংলাদেশী জাতিয়তাবাদ চালু করেছিল সেটা ছিল মূলত: বাংলাদেশের মানুষকে ইসলামী জাতিয়তাবাদের দিকে চালিত করারই একটা সূক্ষ্ম পদক্ষেপ। কারন বাংলাদেশী জাতিয়তাবাদ বলে অতীতে কিছু ছিল না বা আজও নেই , বাংলাদেশে বসবাসকারী মানুষের নাগরিকত্ব বড়জোর বাংলাদেশী হতে পারে , কিন্তু তাদের জাতিয়তা কখনই বাংলাদেশী হতে পারে না। আর মজার ব্যপার হলো - দেশের একটা সিংহভাগ জনগনই তখন জিয়ার সেই উদ্ভট ও আজগুবি এবং কাল্পনিক বাংলাদেশী জাতিয়তাবাদের প্রতি আনুগত্য করেছিল। এর কারন কিন্তু ইসলাম। 
মাত্রই কয় বছর আগে লক্ষ লক্ষ জীবনের বিনিময়ে স্বাধীনতা অর্জিত হয়েছে , এমতাবস্থায় মুক্তিযুদ্ধের চেতনাকে বিলুপ্ত ঘোষনা করা সম্ভব ছিল না , তাই সম্ভব ছিল না বাঙ্গালী জাতিয়তাবাদকেও সমূলে উচ্ছেদ করা। কৌশলে বাংলাদেশী জাতিয়তাবাদের আমদানী ছিল একই সাথে মুক্তিযুদ্ধের চেতনা ও বাঙ্গালী জাতিয়তাবাদ উভয়কেই ক্রমশ: বিলুপ্ত করে দেয়া। খাটি সহিহ মুমিন বান্দা জিয়াউর রহমান নিষ্ঠা সহকারে সেটাই করেছিলেন। তার ফলও কিন্তু হাতে নাতে। স্বাধীনতার আজ ৪৫ বছর পর , এখন কেউ আর বাঙ্গালী জাতিয়তাবাদের কথা বলে না , পরিবর্তে কৌশলে মুক্তিযুদ্ধের চেতনার কথা বলে। কিন্তু মুক্তিযুদ্ধের চেতনাটা যে কি সেটা যারা বলে বা প্রচার করে , তারাও সেটা জানে না। হয়ত আর দুই এক দশক পর মুক্তিযুদ্ধের চেতনা নামক অলীক চেতনার কথাও আর কেউ বাংলাদেশে বলবে না। আর এখানেই ইসলামের বিজয়। ইসলাম একটা জাতির আত্ম পরিচয়কে সম্পূর্ন বিলুপ্ত করে , সেখানে আরবের সংস্কৃতিকে প্রতিষ্ঠিত করে। সেটাই গোটা দেশে বিপুলভাবে লক্ষ্যনীয়। যেমন - দেশে যে হারে মানুষ আল খাল্লা, টুপি বা হিজাব- বোরখা পরে , তাতে মনেই হয় না যে এটা সেই আগের ধর্ম নিরপেক্ষ উদার বাঙ্গালীর বাংলাদেশ। বরং মনে হয়, আরবের কোন দেশ বা প্রদেশ। 
তাই মুক্তিযুদ্ধের চেতনা ও ইসলামের এক সাথে সহাবস্থান অসম্ভব। আর ইসলামের কাছে মুক্তিযুদ্ধের চেতনা চিরতরে ধ্বংস হয়ে যা্বেই। 

