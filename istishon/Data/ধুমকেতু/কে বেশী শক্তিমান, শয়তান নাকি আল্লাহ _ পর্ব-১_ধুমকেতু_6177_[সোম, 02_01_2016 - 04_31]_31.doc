কে বেশী শক্তিমান, শয়তান নাকি আল্লাহ _ পর্ব-১


কোরান ও হাদিস পড়লে পরিস্কারভাবে বোঝা যায় , কে বেশী শক্তিমান- শয়তান নাকি আল্লাহ? যদিও মুমিনেরা বিশ্বাস করে আল্লাহই বেশী শক্তিমান কিন্তু কোরান হাদিস পড়লে দেখা যায়, শয়তানের কাছে আল্লাহ বড়ই অসহায়। কিন্তু সেটা খুবই মনযোগ দিয়ে ও গভীরভাবে পড়তে হবে। তা না হলে কিছুই বোঝা যাবে না।
প্রথমেই আমরা নিচের আয়াতটি দেখি --
সুরা আরাফ-৭:১১: আর আমি তোমাদেরকে সৃষ্টি করেছি, এরপর আকার-অবয়ব, তৈরী করেছি। অতঃপর আমি ফেরেশতাদেরকে বলছি-আদমকে সেজদা কর তখন সবাই সেজদা করেছে, কিন্তু ইবলীস সে সেজদাকারীদের অন্তর্ভূক্ত ছিল না।
আল্লাহ বলছে আমি তোমাদেরকে সৃষ্টি করেছি এখানে তোমাদেরকে বলতে আদম ও শয়তানকে বুঝাচ্ছে কি ? না , তা বোঝাচ্ছে না , কারন তার আগের আয়াতটি দেখা যাক ---
সুরা আরাফ-৭: ১০: আমি তোমাদেরকে পৃথিবীতে ঠাই দিয়েছি এবং তোমাদের জীবিকা নির্দিষ্ট করে দিয়েছি। তোমরা অল্পই কৃতজ্ঞতা স্বীকার কর।
এই আয়াতে তোমাদেরকে বলতে নিশ্চিতভাবেই আদম ও তার ভবিষ্যৎ বংশধরকে বুঝাচ্ছে। কারন , তাদেরকেই আল্লাহ দুনিয়াতে ঠাই দিয়েছে আর তাদেরই জীবিকা দরকার, ফেরেস্তা বা শয়তানের কোন জীবিকার দরকার নেই। এখন ৭:১১ আয়াতে বলছে অতঃপর আমি ফেরেশতাদেরকে বলছি-আদমকে সেজদা কর তখন সবাই সেজদা করেছে, কিন্তু ইবলীস সে সেজদাকারীদের অন্তর্ভূক্ত ছিল না। এখানে দেখা যাচ্ছে , আল্লাহ শুধুমাত্র ফেরেস্তাদেরকেই বলেছে আদমকে সেজদা করতে , ইবলিশকে বলে নি। ইবলিশ ফেরেস্তাদের অন্তর্ভুক্তও না। তার অর্থ , যেহেতু আল্লাহ ইবলিশকে বলে নি আদমকে সিজদা করতে , তাই বস্তুত: ইবলিশ আল্লার হুকুম অমান্যও করে নি।
আল্লাহর হুকুম অমান্য না করা সত্ত্বেও কিভাবে আল্লাহ ইবলিশকে শাস্তি বা অভিশাপ দিতে পারে ? আসলেই আল্লাহর সেই ক্ষমতাও নেই। আল্লাহ আসলেই ইবলিশকে শাস্তি দিতে অক্ষম। সেই অক্ষমতা ঢাকতে আল্লাহ খামোখাই বাগাড়ম্বর করছে নিচের আয়াতে -
সুরা আরাফ-৭: ১২: আল্লাহ বললেনঃ আমি যখন নির্দেশ দিয়েছি, তখন তোকে কিসে সেজদা করতে বারণ করল? সে বললঃ আমি তার চাইতে শ্রেষ্ট। আপনি আমাকে আগুন দ্বারা সৃষ্টি করেছেন এবং তাকে সৃষ্টি করেছেন মাটির দ্বারা।
আল্লাহ বাগাড়ম্বর করে ইবলিশের মুখ দিয়ে বলাচ্ছে যে আল্লাহই নাকি ইবলিশকে আগুন দিয়ে তৈরী করেছে। আল্লাহ যদি সত্যি সত্যি ইবলিশকে সৃষ্টি করেই থাকে , আর ইবলিশের ক্ষমতা যদি আল্লাহর তুলনায় নিতান্তই তুচ্ছ হয়, তাহলে অত:পর আল্লাহ যা হুকুম করবে , সেটাই পালিত হবে। এর অন্যথা হওয়ার কোনই উপায় নেই। আল্লাহর হুকুম কখনই বৃথা হতে পারে না। এবারে নিচের আয়াতটা দেখা যাক-
সুরা আরাফ-৭: ১৩: বললেন তুই এখান থেকে যা। এখানে অহংকার করার কোন অধিকার তোর নাই। অতএব তুই বের হয়ে যা। তুই হীনতমদের অন্তর্ভুক্ত।
আল্লাহ বিনা কারনেই এবার ইবলিশকে শাস্তি দিয়ে বলছে তাকে বেহেস্ত থেকে বের হয়ে যেতে। এটা আল্লাহর হুকুম। দেখা যাক , সেই হুকুম সঠিকভাবে বাস্তবায়িত হয়েছিল কি না। নিচের আয়াত -
সুরা আরাফ-৭: ১৪-১৫: সে বললঃ আমাকে কেয়ামত দিবস পর্যন্ত অবকাশ দিন। আল্লাহ বললেনঃ তোকে সময় দেয়া হল।
অর্থাৎ তখন ইবলিশ আল্লাহর কাছে কেয়ামত পর্যন্ত সময় চাইল, অক্ষম আল্লাহ সাথে সাথেই সেটা মঞ্জুর করল, কারন এ ছাড়া তার কোন উপায় ছিল বলে দেখা যাচ্ছে না। প্রশ্ন হলো , এই কেয়ামত পর্যন্ত সময় কি সে বেহেস্তে থাকার অনুমতি চাইল ? বিষয়টা পরিস্কার হওয়ার জন্যে নিচের আয়াতগুলো পড়তে হবে -
সুরা আরাফ-৭: ১৬-১৭: সে বললঃ আপনি আমাকে যেমন উদভ্রান্ত করেছেন, আমিও অবশ্য তাদের জন্যে আপনার সরল পথে বসে থাকবো। এরপর তাদের কাছে আসব তাদের সামনের দিক থেকে, পেছন দিক থেকে, ডান দিক থেকে এবং বাম দিক থেকে। আপনি তাদের অধিকাংশকে কৃতজ্ঞ পাবেন না।
ইবলিশ এবার আল্লাহর ক্ষমতাকে চ্যালেঞ্জ করে বলল, বিনা কারনে আল্লাহ যেহেতু তাকে শাস্তি দিয়েছে , তাই সে আদম ও তার বংশধরদেরকে সর্বদাই বিপথগামী করার জন্যে লেগে থাকবে। প্রশ্ন হলো - কোথায় আদমকে বিপথগামী করবে ? বেহেস্তে, নাকি দুনিয়াতে ? নাকি উভয় যায়গাতেই? পরের আয়াত বলছে -
আরাফ-৭: ১৮: আল্লাহ বললেনঃ বের হয়ে যা এখান থেকে লাঞ্ছিত ও অপমানিত হয়ে। তাদের যে কেউ তোর পথেচলবে, নিশ্চয় আমি তোদের সবার দ্বারা জাহান্নাম পূর্ণ করে দিব।
অর্থাৎ এত কিছুর পরেও আল্লাহ আবারও ইবলিশকে বের হয়ে যাওয়ার হুকুম করল, কিন্তু কোথা থেকে বের হবে ? উপরোক্ত ঘটনাসমূহ সবই ঘটছে , বেহেস্তে , আর তাই আল্লাহ ইবলিশকে বেহেস্ত থেকেই বের হয়ে যেতে হুকুম করছে । আল্লাহর হুকুম , তাই কারও সাধ্য নেই সেটা অমান্য করার। কিন্তু তারপরে কি ঘটল ?
আরাফ- ৭: ১৯: হে আদম তুমি এবং তোমার স্ত্রী জান্নাতে বসবাস কর। অতঃপর সেখান থেকে যা ইচ্ছা খাও তবে এ বৃক্ষের কাছে যেয়োনা তাহলে তোমরা গোনাহগার হয়ে যাবে।
আল্লাহ ইবলিশকে বেহেস্ত থেকে বের হয়ে যাওয়ার আদেশ দিয়ে, আদম ও তার স্ত্রীকে বেহেস্তে থাকার অনুমতি দিল। খেয়াল করতে হবে , এতক্ষন আদমের স্ত্রীর কোন কথাই বলা হয় নি।কিভাবে ও কোথা থেকে স্ত্রী আসল সেটারও কোন ইঙ্গিত কোথাও নেই। হঠাৎ করেই যেন শুন্য থেকে আদমের স্ত্রী উদয় হয়ে পড়ল। তাহলে আদমের স্ত্রী কি আল্লাহর সৃষ্টি ছাড়াই হাজির হয়ে গেল ? আদমের স্ত্রীর নাম কি ? সেটাও কিন্তু কোরানে নেই। এত কথা বলার কারন , কিছু লোক আছে , কোরানের বানীকেই খালি গ্রহন করে , তারা কিন্তু যখনই সুবিধা পায় তখন কোরানের আয়াত দেখিয়ে বলে , কোথাও কোথাও শুধু আদমকেই বোঝান হয়েছে। আদমের স্ত্রীকে নয়। অর্থাৎ যখন যেটা ধরলে সুবিধা সেটাই তারা করে থাকে।
 যাহোক , আগের আয়াতে আল্লাহ যে ইবলিশকে কেয়ামত পর্যন্ত সময় অবকাশ দিল , দেখা যাচ্ছে আল্লাহ পুনরায় ইবলিশকে বেহেস্ত থেকে বের হয়ে যাওয়ার হুকুম দিচ্ছে , অর্থাৎ কেয়ামত পর্যন্ত যে অবকাশ দেয়া হলো সেটা বেহেস্তের জন্যে প্রযোজ্য নয়, বরং পৃথিবীর জন্যে প্রযোজ্য। বেহেস্ত থেকে তো আল্লাহ তাকে চুড়ান্তভাবেই বের করে দেয়ার হুকুম করেছে। কিন্তু এরপর কি ঘটল ?
সুরা আরাফ-৭: ২০: অতঃপর শয়তান উভয়কে প্ররোচিত করল, যাতে তাদের অঙ্গ, যা তাদের কাছে গোপন ছিল, তাদের সামনে প্রকাশ করে দেয়। সে বললঃ তোমাদের পালনকর্তা তোমাদেরকে এ বৃক্ষ থেকে নিষেধ করেননি; তবে তা এ কারণে যে, তোমরা না আবার ফেরেশতা হয়ে যাও-কিংবা হয়ে যাও চিরকাল বসবাসকারী।
শয়তান উভয়কে অর্থাৎ আদম ও হাওয়াকে প্ররোচিত করল। কিন্তু কোথায় প্ররোচিত করল ? নিশ্চিতভাবেই বেহেস্তে, কারন আল্লাহই তো তাদেরকে বেহেস্তে থাকতে বলেছে আর তার আগেই আল্লাহ শয়তানকে বেহেস্ত থেকে বের হয়ে যাওয়ার হুকুম দিয়েছে। বেহেস্তে বসবাসকারী আদম হাওয়াকে, বেহেস্ত থেকে বিতাড়িত শয়তানের পক্ষে কিভাবে প্ররোচিত করা সম্ভব ? এটা একমাত্র সম্ভব যদি , শয়তান আল্লাহর হুকুমের থোড়াই কেয়ার করে , নিজ বুদ্ধি ও শক্তির বলে যখন ইচ্ছা তখন বেহেস্তে যাওয়ার ক্ষমতা রাখে। অর্থাৎ উক্ত আয়াত প্রমান করছে যে , শয়তান আল্লাহর চাইতেও বেশী শক্তিমান , তাই সে আল্লাহর হুকুমকে পাত্তা না দিয়ে, বেহেস্তে প্রবেশ করেছে, আর অক্ষম আল্লাহ শয়তানের কিছুই করতে পারে নি। 

