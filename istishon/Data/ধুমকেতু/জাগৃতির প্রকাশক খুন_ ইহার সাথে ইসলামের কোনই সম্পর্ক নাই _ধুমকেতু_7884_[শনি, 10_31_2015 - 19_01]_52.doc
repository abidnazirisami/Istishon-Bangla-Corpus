জাগৃতির প্রকাশক খুন_ ইহার সাথে ইসলামের কোনই সম্পর্ক নাই 


অভিজিৎ রায় এর 'বিশ্বাসের ভাইরাস' ও 'অবিশ্বাসের দর্শন' বই দুইটা প্রকাশের অপরাধে জাগৃতির মালিক ফয়সাল আরেফিন দীপনকে কুপিয়ে নৃসংশভাবে খুন করা হয়েছে। সুতরাং বুঝতে অসুবিধা নেই কে বা কারা দীপনকে হত্যা করল। এখনই কথিত মডারেট মুমিনেরা চিৎকার শুরু করে দেবে- ইহার সাথে ইসলামের কোনই সম্পর্ক নেই। এবার দেখা যাক , এর সাথে ইসলামের কোন সম্পর্ক আছে কি না।
হাদিসে খুব পরিস্কার ভাবে বলেছে :
সহিহ বুখারী :: খন্ড ৮ :: অধ্যায় ৮৪ :: হাদিস ৫৭
আবূ নু’মান মুহাম্মদ ইবন ফাযল (র)... ইকরামা (রা) থেকে বর্ণিত। তিনি বলেন, আলী (রা)- এর নিকট একদল যিন্দীককে (নাস্তিক ও ধর্মদ্রোহী) আনা হল। তিনি তাদেরকে আগুন দিয়ে জ্বালিয়ে দিলেন। এ ঘটনা ইবন আব্বাস (রা)- এর কাছে পৌঁছলে তিনি বললেন, আমি হলে কিন্তু তাদেরকে পুড়িয়ে ফেলতাম না। কেননা, রাসূলুল্লাহ – এর নিষেধাজ্ঞা রয়েছে যে, তোমরা আল্লাহর শাস্তি দ্বারা শাস্তি দিও না। বরং আমি তাদেরকে হত্যা করতাম। কেননা, রাসূলুল্লাহ – এর নির্দেশ রয়েছে, যে কেউ তার দীন বদলে ফেলে তাকে তোমরা হত্যা কর।
অর্থাৎ কেউ নাস্তিক বা ইসলাম ত্যাগকারী হলে তার শাস্তি হত্যা করা। দীপন যেহেতু 'বিশ্বাসের ভাইরাস' ও 'অবিশ্বাসের দর্শন' বই দুটো প্রকাশ করেছিলেন , বোঝাই যাচ্ছে , তিনি নিজেও উক্ত বইয়ের দর্শনের প্রতি সহানুভূতিশীল। উক্ত বই দুটোতে মূলত: ধর্মের অসারতা সম্পর্কে আলোকপাত করা হয়েছে যা বস্তুত: নাস্তিক্যবাদ। যে ব্যাক্তি তার প্রকাশনা সংস্থা থেকে এ ধরনের বই প্রকাশ করেন , তিনি নিজেও যে একই দর্শন বা বিশ্বাস লালন করেন, তা না বোঝার কোন কারন নেই। যদি একই বিশ্বাসের অনুসারী নাও হন , তাহলেও তিনি তাদের সাথে সম্পর্ক রাখতেন যারা নাস্তিক বা নাস্তিকতাবাদে বিশ্বাসী। কোরানে বার বার এ ধরনের মানুষের সাথে সম্পর্ক রক্ষা না করার কথা বলা হয়েছে। যেমন :
সুরা নিসা -৪: ৮৯: তারা চায় যে, তারা যেমন কাফের, তোমরাও তেমনি কাফের হয়ে যাও, যাতে তোমরা এবং তারা সব সমান হয়ে যাও। অতএব, তাদের মধ্যে কাউকে বন্ধুরূপে গ্রহণ করো না, যে পর্যন্ত না তারা আল্লাহর পথে হিজরত করে চলে আসে। অতঃপর যদি তারা বিমুখ হয়, তবে তাদেরকে পাকড়াও কর এবং যেখানে পাও হত্যা কর। তাদের মধ্যে কাউকে বন্ধুরূপে গ্রহণ করো না এবং সাহায্যকারী বানিও না।
বস্তুত: যারা নাস্তিক , ইসলাম ত্যাগকারী, মুশরেক, মুনাফিক সবাই কিন্তু কাফির গোত্রীয়। যারা আল্লাহ ও তার রসুলকে বিশ্বাস করে না , তারাই কাফির। তো নাস্তিক , ইসলাম ত্যাগকারী, মুনাফিক এরা কেউই আল্লাহ ও তার রসুলকে বিশ্বাস করে না। আর তাদের শাস্তি সোজা হত্যা করা। কোন রকম এদিক ওদিক হওয়ার সুযোগ নেই।
এমন কি নবীকে নিয়ে কেউ ব্যাঙ্গ করলেও তাকে হত্যা করার সুস্পষ্ট বিধান রয়েছে হাদিসে, নবী নিজেই তাকে হত্যা করার নির্দেশ জারি করেছিলেন , যেমন :
সহিহ বুখারী :: খন্ড ৪ :: অধ্যায় ৫২ :: হাদিস ২৭১
আব্দুল্লাহ ইব্ন মুহাম্মদ (র)..................জাবির (রা) সূত্রে নবী (সাঃ) থেকে বর্ণিত, তিনি বলেন, নবী (সাঃ) বলেন, ‘কাব’ ইব্ন আসরাফকে(সে নবিকে নিয়ে ব্যাঙ্গাত্মক কবিতা লিখত) হত্যা করার দায়িত্ব কে নিবে? তখন মুহাম্মদ ইব্ন মাসলামা (রা) বললেন, ‘আপনি কি এ পছন্দ করেন যে, আমি তাকে হত্যা করি?’ রাসূলুল্লাহ (সাঃ) বললেন, হ্যাঁ। মুহাম্মদ ইব্ন মাসলামা (রা) বললেন, ‘তবে আমাকে অনুমতি দিন, আমি যেন তাকে কিছু বলি।’ তিনি বললেন, ‘আমি অনুমতি প্রদান করলাম।
আর কিভাবে হত্যা করতে হবে , তা খুবই সুন্দরভাবে বর্ননা করা আছে কোরানে :
সুরা মুহাম্মদ- ৪৭:৪: অতঃপর যখন তোমরা কাফেরদের সাথে যুদ্ধে অবতীর্ণ হও, তখন তাদের গর্দার মার, অবশেষে যখন তাদেরকে পূর্ণরূপে পরাভূত কর তখন তাদেরকে শক্ত করে বেধে ফেল। অতঃপর হয় তাদের প্রতি অনুগ্রহ কর, না হয় তাদের নিকট হতে মুক্তিপণ লও। তোমরা যুদ্ধ চালিয়ে যাবে যে পর্যন্ত না শত্রুপক্ষ অস্ত্র সমর্পণ করবে! একথা শুনলে। আল্লাহ ইচ্ছা করলে তাদের কাছ থেকে প্রতিশোধ নিতে পারতেন। কিন্তু তিনি তোমাদের কতককে কতকের দ্বারা পরীক্ষা করতে চান। যারা আল্লাহর পথে শহীদ হয়, আল্লাহ কখনই তাদের কর্ম বিনষ্ট করবেন না।
হাদিসে বলা আছে কাফেরকে হত্যা করতে হবে , আর কিভাবে হত্যা করতে হবে তা বলা আছে কোরানে। সুতরাং উক্ত কোরানের আয়াত ৪৭:৪ এর যে প্রেক্ষাপটই থাকুক না কেন , তা এখানে ব্যখ্যা করা অবান্তর( অনেকেই এখন প্রেক্ষাপটের কারসাজি নিয়ে আলোচনা করতে চাইবেন)।
এমতাবস্থায় যে বা যারাই দীপনকে হত্যা করেছে , তারা যে খাটি সহিহ ইমানদার মুমিনের মত আচরন করেছে সেটা বুঝতে বিরাট ইসলামী পন্ডিত হওয়ার দরকার নেই। দু:খ হলো কথিত মডারেট মুসলমান যারা , তারা বলতে থাকবে , ইসলাম তো কাউকে হত্যা করতে বলে না , তাই এই হত্যার সাথে ইসলামের কোনই সম্পর্ক নেই । তাদেরকে সন্তুষ্ট করতে সরকার ও রাজনীতিবিদ সবাই তারস্বরে প্রচার করতে থাকবে , বাংলাদেশে জঙ্গিবাদ নেই, জঙ্গি নেই। আবার একই সাথে বলবে - এরা নাস্তিক হয় কেন , ইসলাম ত্যাগ করে কেন , নবীকে নিয়ে সমালোচনা করে কেন ? অর্থাৎ এই ধরনের হত্যাকান্ডকে মুখে নিন্দা জানালেও অন্তরে সেটাকেই সমর্থন করে। হ্যা জঙ্গি নেই বা জঙ্গিবাদ নেই, কিন্তু ইসলাম আছে আর আছে লাখে লাখে সহিহ মুমিন, যারা প্রতি মুহুর্তে জান বাজী করে খাটি ইমানী দায়ীত্ব পালন করতে প্রস্তুত, প্রস্তুত জীবন দিতে ও নিতে। তারা সহিহ হাদিসের বিধান মতে যে কোন সময় যে কোন মানুষের কল্লা কাটতেও প্রস্তুত।
একই সাথে আছে ধর্মভীরু কোটি কোটি মুসলমান যারা কোনদিন কোরান হাদিস খুলে দেখে নি, পিতা মাতার সূত্রে ইসলাম প্রাপ্ত হয়ে নামাজ , রোজা , হ্জ্জ, যাকাত, কোরাবানী এসবকেই ইসলাম বলে মনে করে। তারা এই খবর শুনে হয়ত মসজিদে নামাজ পড়তে যাবে আরও বেশী করে , আর আল্লাহর কাছে ফরিয়াদ করবে , এই ধরনের হত্যাকান্ড বন্দ করতে , হত্যাকারীকে শাস্তি দিতে , কিন্তু তারা জানে না, যে আল্লাহর কাছে তারা ফরিয়াদ করবে , সেই আল্লাহই কিন্তু এই ধরনের হত্যার কথা তার কোরানে বলেছে , বলেছে তাদের অতিপ্রিয় নবীজি মুহাম্মদ। কিন্তু সেটা কেউ তাদেরকে দেখাতে গেলেই তারাও সাথে সাথে ক্ষিপ্ত হয়ে হয়ত হাতে দা বটি যা আছে সেটা নিয়েই লাফিয়ে পড়বে। 

