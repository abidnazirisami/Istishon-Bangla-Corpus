বাংলাদেশের সহিহ মুসলমানরা মুর্তাদের উচিত শাস্তিই দিয়েছে


অতি সম্প্রতি হুসেইন আলী নামের একজন ইসলাম ত্যাগী ৬৮ বছরের বৃদ্ধ যিনি নাকি মুক্তিযোদ্ধা , তাকে সহিহ মুসলমানেরা নির্মমভাবে কুপিয়ে হত্যা করেছে। যারা সারাক্ষন প্রচার করে , ইসলাম তো কাউকে হত্যা করতে বলে না , তারা কিন্তু এখন একেবারেই চুপ , তাদের মুখ থেকে কোনই শব্দ বেরুচ্ছে না। তাদের এই মৌনতাই প্রমান করে , তারা মনের গহীনে আসলে কি মনোভাব পোষণ করে। 
শান্তির ধর্মের ধ্বজাধারীরা যে কেন চুপ , তার কারনটাও বোধগম্য। কারন তারা জানে , তারা মুখে যা বলে তা আসলে নকল , কোরান হাদিসের সাথে তাদের বক্তব্যের কোনই মিল নেই। অথবা তারা আদৌ ইসলামের কিছু না জেনেই নিজেদের বক্তব্যকে ইসলাম বলে চালায়। এই যে হুসেইন আলীকে ইসলাম ত্যাগের কারনে হত্যা করা হলো - এটা নিয়ে তারা যতটা চুপ , কেউ আবার ইসলাম গ্রহন করলে , এরাই সারাক্ষন চিৎকার চেচামেচি করে ফেসবুক ব্লগ মাতিয়ে তোলে। কি অদ্ভুদ , এদের স্ববিরোধী চরিত্র। 
যাহোক , এই যে হুসেইন আলীকে হত্যা করা হলো , সেটা কি কোরান হাদিস সমর্থিত ? নাকি কিছু সন্ত্রাসী ইসলামের নাম ব্যবহার করে একে হত্যা করল ? সেটা এবার দেখা যাক :
সুরা নিসা - ৪: ৮৯: তারা চায় যে, তারা যেমন কাফের, তোমরাও তেমনি কাফের হয়ে যাও, যাতে তোমরা এবং তারা সব সমান হয়ে যাও। অতএব, তাদের মধ্যে কাউকে বন্ধুরূপে গ্রহণ করো না, যে পর্যন্ত না তারা আল্লাহর পথে হিজরত করে চলে আসে। অতঃপর যদি তারা বিমুখ হয়, তবে তাদেরকে পাকড়াও কর এবং যেখানে পাও হত্যা কর। তাদের মধ্যে কাউকে বন্ধুরূপে গ্রহণ করো না এবং সাহায্যকারী বানিও না। 
এই আয়াতের প্রেক্ষাপট হলো - কিছু মক্কাবাসীরা যখন মদিনার পাশ দিয়ে সিরিয়াতে বানিজ্য করতে যেত , তখন আমাদের নবীর বাহিনী তাদের ওপর আক্রমন করে , তাদেরকে হত্যা করে তাদের মালামাল লুটপাট করে নিত। নবীর বাহিনীর আক্রমন থেকে রক্ষা পেতে কিছু মক্কাবাসী মদিনার পাশ দিয়ে যাওয়ার সময়, মুহাম্মদের কাছে গিয়ে বলত , তারা ইসলাম গ্রহন করছে , কিন্তু সিরিয়া থেকে মক্কায় ফিরে মক্কাবাসীদের কাছে বলত , তারা ইসলাম ত্যাগ করেছে। বিষয়টা জানা জানি হয়ে যাওয়ার পর মুহাম্মদ উক্ত বানী নাজিল করেন ও সোজা বলে দেন , অত:পর সেই সব লোক যারা ইসলাম ত্যাগ করেছে বলে প্রচার করেছে , তাদেরকে যেখানেই পাওয়া যাবে সেখানেই হত্যা করতে হবে। এইসব লোকদেরকে বলা হয় মুর্তাদ বা ইসলাম ত্যাগী। এদেরকে মুনাফিক হিসাবেও চিহ্নিত করা হয়। অর্থাৎ এরা মুখে মুখে বলে তারা মুসলমান কিন্তু আচার আচরনে তারা ইসলামের কোন কিছুই অনুসরন করে না। 
এইসব ইসলাম ত্যাগী বা মুনাফিকদের শাস্তি কি হবে তা কোরান পরিস্কারভাবে বলার পরে মুহাম্মদ সেটাকে হাদিসেও খুব সুন্দরভাবে সেটা বলে গেছেন , যেমন -
সহিহ বুখারী :: খন্ড ৯ :: অধ্যায় ৮৩ :: হাদিস ১৭:
উমর ইবন হাফস (র)... আবদুল্লাহ (রা) থেকে বর্ণিত। তিনি বলেন, রাসূলুল্লাহ বলেছেন, কোন মুসলিম ব্যক্তি যিনি সাক্ষ্য দেন যে আল্লাহ্ছাড়া আর কোন ইলাহ নেই এবং আমি আল্লাহর রাসূল। তিন-তিনটি কারণ ব্যতীত তাকে হত্যা করা বৈধ নয়। (যথা) প্রাণের বদলে প্রাণ। বিবাহিত ব্যভিচারী। আর আপন দীন পরিত্যাগকারী মুসলিম জামাআত থেকে বিচ্ছিন্ন ব্যক্তি।
সহিহ মুসলিম :: বই ১৬ :: হাদিস ৪১৫২:
আবু বাকর ইবন আবু শায়বা (র)......আব্দুল্লাহ (রা) থেকে বর্ণিত । তিনি বলেনঃ, রাসুলুল্লাহ (সা) (সা) বলেছেনঃ এমন মুসলমানকে হত্যা করা বৈধ নয়, যে ব্যক্তি সাক্ষ্য দেয় যে, আল্লাহ ছাড়া কোন মাবুদ নেই এবং আমি আল্লাহর রাসুল । কিন্তু তিনটি কাজের যে কোন একটি করলে (তা বৈধ) । ১। বিবাহিত ব্যক্তি ব্যাভিচারে লিপ্ত হলে; ২। জীবনের বিনিময়ে জীবন, অর্থাৎ কাউকে খুন করলে; ৩। এবং স্বীয় ধর্ম পরিত্যাগ কারী যে (মুসলমানদের) থেকে বিচ্ছিন্ন হয়ে যায় । 
উক্ত বিধান অনুসরন করেই মুহাম্মদের উম্মতরা কিভাবে ইসলাম ত্যাগকারীকে হত্যা করত , সেটাও বলা আছে -
সহিহ বুখারী :: খন্ড ৮ :: অধ্যায় ৮৪ :: হাদিস ৫৭:
আবূ নু’মান মুহাম্মদ ইবন ফাযল (র)... ইকরামা (রা) থেকে বর্ণিত। তিনি বলেন, আলী (রা)- এর নিকট একদল যিন্দীককে (নাস্তিক ও ধর্মদ্রোহী) আনা হল। তিনি তাদেরকে আগুন দিয়ে জ্বালিয়ে দিলেন। এ ঘটনা ইবন আব্বাস (রা)- এর কাছে পৌঁছলে তিনি বললেন, আমি হলে কিন্তু তাদেরকে পুড়িয়ে ফেলতাম না। কেননা, রাসূলুল্লাহ – এর নিষেধাজ্ঞা রয়েছে যে, তোমরা আল্লাহর শাস্তি দ্বারা শাস্তি দিও না। বরং আমি তাদেরকে হত্যা করতাম। কেননা, রাসূলুল্লাহ – এর নির্দেশ রয়েছে, যে কেউ তার দীন বদলে ফেলে তাকে তোমরা হত্যা কর।
সহিহ বুখারী :: খন্ড ৮ :: অধ্যায় ৮৪ :: হাদিস ৫৮:
মুসাদ্দাদ (র)... আবূ মূসা (রা) থেকে বর্ণিত। তিনি বলেন, আমি নবী – এর কাছে এলাম। আমার সাথে আশআরী গোত্রের দু’ব্যক্তি ছিল। একজন আমার ডান্দিকে, অপরজন আমার বামদিকে। আর রাসূলুল্লাহ তখন মিসওয়াক করছিলেন। উভয়েই তাঁর কাছে আবদার জানাল। তখন তিনি বললেনঃ হে আবূ মূসা! অথবা বললেন, হে আবদুল্লাহ ইবন কায়স! রাবী বলেন, আমি বললাম, ঐ সত্তার কসম! যিনি আপনাকে সত্য দীনসহ পাঠিয়েছেন তারা তাদের অন্তরে কি আছে তা আমাকে জানায়নি এবং তারা যে চাকরি প্রার্থনা করবে তা আমি বুঝতে পারিনি। আমি যেন তখন তাঁর ঠোটের নিচে মিসওয়াকের প্রতি লক্ষ্য করছিলাম যে তা এক কোণে সরে গেছে। তখন তিনি বললেন, আমরা আমাদের কাজে এমন কাউকে নিয়োগ দিব না বা দেই না যে নিজেই তা চায়। বরং হে আবূ মূসা! অথবা বললেন, হে আবদুল্লাহ ইবন কায়স! তুমি ইয়ামনে যাও। এরপর তিনি তার পেছনে মু’আয ইবন জাবাল (রা) কে পাঠালেন। যখন তিনি তথায় পৌছলেন, তখন আবূ মূসা (রা) তার জন্য একটি গদি বিছালেন। আর বললেন, নেমে আসুন। ঘটনাক্রমে তার কাছে একজন লোক শৃঙ্খলাবদ্ধ ছিল। তিনি জিজ্ঞাসা করলেন, ঐ লোকটি কে? আবূ মূসা (রা) বললেন, সে প্রথমে ইহুদী ছিল এবং মুসলমান হয়েছিল। কিন্তু পুনরায় সে ইহুদী হয়ে গিয়েছে। আবূ মূসা (রা) বললেন, বসুন। মু’আয (রা) বললেন, না, বসব না, যতক্ষণ না তাকে হত্যা করা হবে। এটাই আল্লাহ্ও তাঁর রাসূলের ফায়সালা। কথাটি তিনি তিনবার বললেন। এরপর তার সম্পর্কে নির্দেশ দেয়া হল এবং তাকে হত্যা করা হল। তারপর তাঁরা উভয়ই কিয়ামুল লায়ল (রাত জাগরণ) সম্পর্কে আলোচনা করলেন। তখন একজন বললেন, আমি কিন্তু ইবাদতও করি, নিদ্রাও যাই। আর নিদ্রাবস্থায় ঐ আশা রাখি যা ইবাদত অবস্থায় রাখি।
আলী হুসেইন ১৯৯৯ সালে ইসলাম ত্যাগ করে খৃষ্টান ধর্ম গ্রহন করেছিলেন। তখন বাংলাদেশের মুসলমানরা খাটি ও সহিহ মুসলমান হয়ে ওঠেনি। বর্তমানে সারা দেশে বিপুল হারে কওমী মাদ্রাসা ও মসজিদ গড়ে ওঠায়, ওয়াজ মাহফিলের বিপুল আয়োজনে ও বহু ইসলাম প্রচারের টিভি চ্যানেল প্রতিষ্ঠিত হওয়ায় এদেশের মুসলমানরাও আস্তে আস্তে খাটি মুসলমান ও মুহাম্মদের খাটি উম্মত হয়ে গড়ে উঠেছে। আর তাই তারা নবীর দেখান পথেই আলী হুসেনকে চাপাতির নির্মম আঘাতে হত্যা করেছে যেমনভাবে তারা কিছুদিন আগে হত্যা করেছিল বেশ কিছু ব্লগারদেরকে। 
এখন কেউ যদি নবীর দেখান পথের এ তরিকার বিপরীতে কোন কথা বলে , তারা কি সহিহ মুসলমান নাকি মুনাফিক ?

