বাংলাদেশে মুক্তিযুদ্ধের চেতনা কেন দুর্বল হয়ে যাচ্ছে _


প্রতিটি দেশেই মুক্তিযুদ্ধ বা স্বাধীনতা যুদ্ধ সেই দেশ ও জাতির সব চাইতে গৌরবময় ঘটনা। পরাধীনতার নাগপাশ থেকে স্বাধীনতা অর্জনের চাইতে বড় গৌরব আর কিছুতে নাই। বাংলাদেশ ১৯৭১ সালে পাকিস্তানের কাছ থেকে মুক্তিযুদ্ধের মাধ্যমে সেই স্বাধীনতা অর্জন করে। স্বাধীনতা অর্জনের সময় ও স্বাধীনতার পরবর্তী কালে বাংলাদেশের মানুষের উচ্ছাস, চেতনা ভুলবার নয়। কিন্তু আজকে মানুষের মধ্যে স্বাধীনতার সেই চেতনা নেই। কিন্তু কেন নেই ?
বাংলাদেশ একটা মুসলমান প্রধান দেশ। দেশের জনসাধারন ধর্মপ্রান মুসলমান। সবা্ই এটা অবগত যে , একজন মুসলমানের জীবনে ইসলামের চাইতে বড় আর কোন বিষয় নেই। ইসলামের জন্যে তারা জান দিতে পারে , আর দিয়েও থাকে অহরহ। দেখা যাচ্ছে আমাদের স্বাধীনতার যুদ্ধের সাথে সেই ইসলাম জড়িয়ে গেছে ওৎপ্রোতভাবে। কারন আমরা কোন অমুসলিম দেশের বিরুদ্ধে যুদ্ধ করে স্বাধীনতা অর্জন করি নি। আমরা পাকিস্তান নামক একটা সহিহ মুসলিম দেশের সাথে যুদ্ধ করেই স্বাধীনতা অর্জন করেছি। আর সেখানেই সমস্যাটা হয়ে গেছে। 
১৯৪৭ সালে যখন ভারতবর্ষ বিভাগ করে ভারত ও পাকিস্তান নামক দুটি রাষ্ট্রের জন্ম হয়, সেটা হয় সম্পূর্নত:ই ধর্মীয় ভিত্তিতে। হিন্দু ধর্মের ভিত্তিতে ভারত , আর ইসলাম ধর্মের ভিত্তিতে পাকিস্তান। পশ্চিম পাকিস্তান ও পূর্ব পাকিস্তানের মধ্যে ১২০০ মাইলের তফাৎ থাকলেও , তাদের মাঝে ভারত নামক একটা দেশ থাকার পরেও , এই দুই স্থানের মানুষ একটা রাষ্ট্রে থাকতে সম্মত হয় শুধুই ধর্মের ভিত্তিতে আর সেটা হলো ইসলাম। সেটা প্রথমে স্বীকার করা উচিত। সেটা স্বীকার করে নিলেই বাকী সকল বিষয়ের সুরাহা হয়ে যাবে। 

এই যে পাকিস্তান সৃষ্টি এর পিছনে টনিকের মত কাজ করেছিল, তুরস্কের অটোমান খিলাফতের পতন। প্রথম বিশ্বযুদ্ধ ১৯১৮ সালে শেষ হয়ে গেলে কামাল আতাতুর্ক তুরস্কে অটোমান খিলাফতের বিলোপ সাধন করেন। যা ছিল দুনিয়ার মুসলমানদের জন্যে এক বিরাট আঘাত। হযরত মুহাম্মদের মৃত্যূর পর , তার ইসলামী রাজত্ব পরিচালিত হতে থাকে খিলাফতের মাধ্যমে। যে খিলাফত সম্পূর্ন ইসলামী শরিয়া ভিত্তিক ছিল। এই খিলাফত হলো , দুনিয়ার সকল মুসলমানই একটা ইসলামী শাসনের ছত্রছায়ায় থাকবে , যাকে বলা হয় খিলাফত। মুসলমানদের মধ্যে কোন জাত নেই। যেমন ইংরেজ মুসলমান বা জাপানি মুসলমান বা চাইনিজ মুসলমান বা বাংগালী মুসলমান বলে কিছু নেই। মুসলমানদের একটাই পরিচয় , সে হলো মুসলিম, আর তার জাতীয়তাও মুসলিম। আর সকল মুসলমানই একটা ইসলামী খিলাফতের অধীনে বাস করবে। এই খিলাফতের ভিত্তি ইসলামের প্রতিষ্ঠাতা মুহাম্মদই করে গেছিলেন। এটাই ইসলামের চুড়ান্ত বিধান। মক্কা মদিনায় শুরু হওয়া সেই খিলাফত অত:পর ইরাক হয়ে তুরস্কের অটোমান খিলাফতে পরিনত হয়। 
কিন্তু তুরস্কের অটোমান খিলাফতের পতনের পর দুনিয়ার মুসলমানরা অভিভাবক শুন্য হয়ে পড়ে। সেই কারনে সেই সময় ভারত উপমহাদেশে খিলাফত আন্দোলন শুরু হয়। কারন তখন ভারত উপমহাদেশেই উল্লেখযোগ্য সংখ্যক মুসলমান বাস করত। আরবের ও তুরস্কের তৎকালীন ইসলামী চিন্তাবিদ ও আলেমরা ভেবেছিল ভারতের বিপুল সংখ্যক মুসলমানদেরকে নিয়ে খিলাফত আন্দোলন করলে তা সফল হবে, কারন তখন ভারতে দুনিয়ার সব চাইতে শক্তিশালী সাম্রাজ্যবাদী ইংরেজরা রাজত্ব করছিল। সেই সময়ের মুসলিম বিশ্বের অনেক বড় বড় আলেম ভারতবর্ষ ভ্রমনও করে, মুসলমানদের সমর্থন আদায়ের জন্যে। কিন্তু সেই খিলাফত আন্দোলন ব্যর্থ হয়ে যায়। অবশেষে ইসলামের ভিত্তিতে পাকিস্তান গঠন করেই সেই খিলাফতের একটা প্রাথমিক সূচনা দাড় করানোর স্বপ্নেই মূলত: ভারতের অধিকাংশ মুসলমানরা পাকিস্তান গঠনের প্রতি সমর্থন জ্ঞাপন করে। যদিও মুসলমানদের নেতা জিন্নাহ ব্যাক্তিগতভাবে আবার ছিলেন অনেকটাই ধর্ম নিরপেক্ষ। তিনি মুলত: মুসলমানদের ধর্মীয় সেন্টিমেন্টকে কাজে লাগান পাকিস্তান গঠনে ও তার প্রধানমন্ত্রী হওয়ার জন্যে। সেটা তার ব্যাক্তিগত খায়েশ হতে পারে , কিন্তু আপামর মুসলমান জনতা মূলত: পাকিস্তানের প্রতি সমর্থন জ্ঞাপন করে একটা ইসলামী দেশ গড়ার জন্যেই। আর সেই পাকিস্তান অবশেষে ১৯৪৭ সালে গঠিত হয়, পরিপূর্ন ইসলামী রাষ্ট্র গঠনের উদ্দেশ্যে। 
ইসলামের বিধান হলো- ধর্মীয় ভিত্তিতে মুসলমানরা একত্রিত হলে অত:পর কিছু লোক কিছুদিন পর যদি সেই ইসলামী উম্মাহ থেকে বিচ্ছিন্ন হয়ে ভিন্ন গ্রুপ গঠন করে , তাহলে তাদেরকে মুনাফিক বলা হয়। ১৯৪৭ সাল থেকে ১৯৭১ সালের মার্চ মাস পর্যন্ত সব ঠিক ঠাকই ছিল। কিন্তু ১৯৭১ সালের মার্চ মাসে এসে পূর্ব পাকিস্তানের বাঙ্গালীরা শেখ মুজিবের নেতৃত্বে পাকিস্তান থেকে বিচ্ছিন্ন হয়ে স্বাধীন বাংলাদেশ গড়ার জন্যে মুক্তিযুদ্ধ শুরু করে। তার মানে , শেখ মুজিবের নেতৃত্বে বাঙ্গালীরা ইসলামী উম্মাহ থেকে পৃথক হয়ে গিয়ে মুনাফিকে পরিনত হয়। মুক্তিযুদ্ধের মূল স্তম্ভ ছিল - বাঙ্গালী জাতীয়তাবাদ, ধর্ম নিরপেক্ষতা, গনতন্ত্র ও সমাজতন্ত্র। যার কোনটাই ইসলাম অনুমোদিত ছিল না। অর্থাৎ পূর্ব পাকিস্তানের মুসলমানরা ইসলামের কোন বিধি বিধানই তাদের মুক্তিযুদ্ধের মূল স্তম্ভের সাথে যুক্ত করে নি। যার মর্মার্থ হলো - তারা ইসলাম থেকে সম্পুর্ন বিচ্ছিন্ন হয়েই ইসলাম বিরোধী কিছু বিধি বিধান বাস্তবায়নের জন্যেই মুক্তিযুদ্ধ করে - বুঝে বা না বুঝে। কিন্তু তার ফলাফল হলো - তারা অবশেষে সবাই মুনাফিকে পরিনত হয়। এছাড়াও বাঙ্গালীরা মুক্তিযুদ্ধ কালে বন্ধু হিসাবে গ্রহন করে মুশরিক ভারতকে। কোরানে বার বার বলা হয়েছে - কাফের মুশরিকদেরকে বন্ধু রূপে গ্রহন না করার জন্যে। অর্থাৎ ভারতকে বন্ধু রূপে গ্রহন করে পূর্ব পাকিস্তানের মুসলমানরা আবারও নিজেদেরকে মুনাফিকে পরিনত করল। 
কোরান ও হাদিসে মুনাফিকদের একমাত্র শাস্তি হলো - পাইকারী হারে হত্যা তথা গনহত্যা করা। 
ঠিক সেই কারনেই , তৎকালিন পূর্ব পাকিস্তানের অধিকাংশ ইসলামী আলেম , মুসলিম সংগঠন সহ প্রকৃত মুমিনেরা বাংলাদেশের স্বাধীনতা যুদ্ধকে সমর্থন করে নি। বরং তারা ইসলামী উম্মাহকে রক্ষার জন্যে পাকিস্তান ও তার সেনাবাহিনীর প্রতি সমর্থন জানিয়েছিল এবং একই সাথে রাজাকার , আল বদর, শান্তিবাহিনী ইত্যাদি বাহিনী গঠন করতে এগিয়ে এসেছিল, যার মূল উদ্দেশ্য ছিল - ইসলাম রক্ষা। আর তারা মুনাফিকদের হাত থেকে পূর্ব পাকিস্তানের উম্মাহকে রক্ষার জন্যে জানবাজি লড়াই করেছিল। তারা পাকিস্তানীদের সাথে জোট বেধে বাঙ্গালী মুনাফিকদেরকে কীট পতঙ্গের মত গুলি করে , নানাভাবে নির্যাতন করে হত্যা করেছিল, তাদের নারীদেরকে বন্দি করে গণিমতের মাল হিসাবে ধর্ষন করেছিল - যার সবাই ইসলাম অনুমোদিত। 
বাংলাদেশ স্বাধীন হওয়ার পর, সাময়িকভাবে রাজাকার , আল বদর , শান্তিবাহিনী ইত্যাদি প্রকৃত মুসলমানরা বিপদে পড়েছিল ঠিকই , কিন্তু তাদের সেই বিপদ বেশী দিন স্থায়ী হয় নি। কারন সেই ইসলাম। দেশের অধিকাংশ মানুষ মুক্তিযুদ্ধের প্রতি কিছু না বুঝে বা না জেনে, অন্ধভাবে সমর্থন করলেও তাদের মনের ভিতরে তো ইসলামই ছিল। তাই স্বাধীনতার কিছুকাল পরেই সেই রাজাকার, আল বদর ইত্যাদি বাহিনীর লোকজনরা যখন ভিন্ন নামে ইসলামী সংগঠন করে ওয়াজ মাহফিল সহ বিভিন্ন অনুষ্ঠানের মাধ্যমে প্রকৃত ইসলাম প্রচার শুরু করে দিল, তখন সেই মুক্তিযুদ্ধকামী মানুষই আস্তে আস্তে তাদের প্রতি আকৃষ্ট হয়ে গেল। মুক্তিযুদ্ধ বিরোধী শক্তি কিন্তু সাধারন মানুষের এই মানসিক দুর্বলতার খবর ভালমতই জানত। তারা জানত , ইসলামই একমাত্র অস্ত্র যা দিয়ে মুক্তিযুদ্ধের চেতনাকে ধ্বংস করে দিতে সক্ষম। কারন একজন মুসলমানের কাছে ইসলামই সবচাইতে বেশী গুরুত্বপূর্ন, ইসলামী চেতনার কাছে মুক্তিযুদ্ধের চেতনার কোনই দাম নেই। 
গত ৪৫ বছর ধরে স্বাধীনতা বিরোধী শিবির বিপুল বিক্রমে ইসলাম প্রচারের জন্যে বিনিয়োগ করেছে, তারা গ্রামে গ্রামে ওয়াজ মাহফিল করেছে , মাদ্রাসা মসজিদ করেছে , ইসলামী টেলিভিশন চালু করেছে , ইসলামী ব্যাংক , স্কুল কলেজ বিশ্ববিদ্যালয় , হাসপাতাল সহ বহু কিছু চালু করে মানুষের মনের মধ্যে ইসলামকে প্রথিত করেছে। মুসলমানদেরকে নিজ দলে টানার জন্যে একটাই মাত্র অস্ত্র তা হলো ইসলাম। যে যত বেশী নিজেকে ইসলামী প্রমান করতে পারবে, সাধারন মানুষ ততই তার প্রতি অনুরক্ত হবে। প্রমান স্বরূপ বলা যায় - দেলোয়ার হোসেন সাইদির কথা। এই লোক একটা প্রসিদ্ধ রাজাকার , তাতে কোনই সন্দেহ নেই। কিন্তু সেই লোক ওয়াজ মাহফিলের মাধ্যমে গত ৪০ বছরের বেশী সময় ধরে সাধারন মানুষের মনের গহীনে এতটাই প্রবেশ করেছে যে , এখন তার যখন মুক্তিযুদ্ধের সময়কার অপরাধ নিযে বিচার হচ্ছে , তখন এমন কি মুক্তি যুদ্ধের চেতনারই বিপুল জনগোষ্ঠি বলছে , এমন একজন আলেমের বিচারের কি দরকার ছিল। অর্থাৎ শুধু ওয়াজ করার কারনেই , সাইদির সেই নারী ধর্ষন , লুট তরাজ , হত্যা ইত্যাদির মত জঘন্য সব অপরাধ মাফ করে দিচ্ছে , সাধারন মানুষরাই। ইসলামের এতটা শক্তি। একটা লোক যত খারাপ কাজই করুক না কেন , যত অপরাধ বা আকাম করুক না কেন , কোনই সমস্যা নেই যদি সে নিয়মিত ৫ বার নামাজ পড়ে , রোজা রাখে , যাকাত দেয় - তাহলে সমাজের লোক তাকেই একজন ভাল মানুষ বলে মান্য গন্য করবে। আর যদি সে একটা মসজিদ বানায় বা মাদ্রাসা বানায় , তাহলে তো কোন কথাই নেই। সবাই তার অপরাধ ভুলে যাবে , সে যে চুরি ডাকাতি করত , নারী ধর্ষন করত , সেটাও বেমালুম ভুলে যাবে। এটাই হলো ইসলামের শক্তি। অনেকেই এই সহজ সরল সত্যটি উপলব্ধি করতে পারে না। 
১৯৭১ সালে স্বাধীনতা পাওয়ার পর চার দশক পার হয়ে গেছে। তিন চার প্রজন্ম পার হয়ে গেছে। সেই সাথে পাল্লা দিয়ে বেড়েছে ইসলাম প্রচার- দেশীয় ও পেট্রডলারের কল্যানে। আর তার সাথে পাল্লা দিয়ে বেড়েছে দেশে টুপি দাড়ী ধারী ও হিজাব-বোরখা ওয়ালীদের সংখ্যা। আর এদের মনের মধ্যে ইসলাম ছাড়া আর কিছুই নেই। মুক্তিযুদ্ধের চেতনা এদের কাছে মুসলমানদের পরাজয়ের ইতিহাস। মুনাফিকির কাছে ইসলামের পরাজয় যা সম্পাদিত হয়েছিল ভারতের মত মুশরিক দেশের কুটচালে। ইসলামের চেতনায় নব প্রজন্মের মানুষের কাছে তাই মুক্তিযুদ্ধের চেতনা হলো মুনাফিকি , আর তাই তাদের কাছে এখন পাকিস্তান হলো একটা পুত পবিত্র ইসলামী রাষ্ট্র। পাকিস্তানী সেনা বাহিনী কর্তৃক লক্ষ লক্ষ মানুষ হত্যা ও নারী ধর্ষন তাদের কাছে মুনাফিকিদের উচিত শাস্তি বলেই গন্য হয়। এর জন্যে তারা দু:খ পায় না , বরং এই ভেবে উল্লসিত হয় যে , তারা তাদের মুনাফিকির উচিত শাস্তি পেয়েছিল। 
এই কারনে , গন জাগরন মঞ্চ যখন মুক্তি যুদ্ধের চেতনার বিকাশ ঘটাতে চায়, আর তাতে বুঝে না বুঝে লক্ষ লক্ষ মানুষ জমায়েত হয়, তখন হেফাজতি ইসলামের মাওলানা শফির এক হুংকারেই সেই মুক্তিযুদ্ধের চেতনার গন জাগরন মঞ্চের বিলুপ্তি ঘটে যায়। মাওলানা শফি যখন বলে গন জাগরন মঞ্চের লোকজন সব নাস্তিক কাফের , তখন এর আগে যারা গনজাগরন মঞ্চে গেছিল তারাই সেটা বিশ্বাস করে গন জাগরন মঞ্চের থেকে মুখ ফিরিয়ে নেয়। এটাই ইসলামের শক্তি।ইসলামের জয়। 
ইসলামের কাছে মুক্তিযুদ্ধের চেতনার কোনই মূল্য নেই বরং সেটা মুনাফিকি হিসাবে চুড়ান্তভাবেই পরিত্যাজ্য। সুতরাং যারা মুক্তিযুদ্ধের চেতনা নিয়ে এখানে ওখানে ব্লগ লেখে , আর নিজেদেরকে ভাবে সব বিশাল সেলিব্রিটি, তাদের কানাকড়ি মূল্য নেই সমাজে। সেই সব কথিত সেলিব্রিটিদেরকে যখন হত্যা করার জন্যে প্রকৃত মুমিনেরা ঘোষনা দিয়ে চাপাতি হাতে ঘুরে বেড়ায় , তখন কথিত মুক্তিযুদ্ধের চেতনার সরকারই বলে, কি দরকার ইসলাম নিয়ে সমালোচনা করে ব্লগ লেখার ? অর্থাৎ যারা চাপাতি দিয়ে ব্লগার হত্যা করছে , সেটা ঠিকই আছে। কারন কথিত মুক্তি যুদ্ধের চেতনার সরকারের এইসব লোকজনও কিন্তু অবশেষে মুসলমান , আর তাদের কাছে ইসলামই সর্বাধিক গুরুত্বপূর্ন , মুক্তিযুদ্ধের চেতনার চাইতে। মুক্তিযুদ্ধের চেতনা দিয়ে ব্যবসা করা যেতে পারে , ক্ষমতায় থাকা যেতে পারে , তবে ইসলামের বিষয় যখন চলে আসবে , সেখানে তো তারা মুক্তিযুদ্ধের চেতনাকে ইসলামের উপরে তুলে ধরতে পারে না। 

