কোরান নিজেই নিজেকে কি প্রমান করে _ আল্লাহর বানী , নাকি কোন মানুষের বানী _


কোরানের মধ্যেকার বানীগুলোকে খুব সতর্ক ও মুক্তভাবে বিচার করলে , যে তথ্য বেরিয়ে আসে , তাতে প্রশ্ন জাগে , এটা কিভাবে সর্বজ্ঞানী সৃষ্টিকর্তার বানী হতে পারে ? তবে কেউ যদি আগেই চোখ কান বুজে , নিজের বুদ্ধি বিবেককে আরবের বালুর তলে চাপা দিয়ে কোরান পাঠ করে , তার কাছে এসব প্রশ্ন জাগবে না। 
প্রথমেই নিচের আয়াতগুলো দেখা যাক ------
সুরা সাবা-৩৪: ৪৩: যখন তাদের কাছে আমার সুস্পষ্ট আয়াত সমূহ তেলাওয়াত করা হয়, তখন তারা বলে, তোমাদের বাপ-দাদারা যার এবাদত করত এ লোকটি যে তা থেকে তোমাদেরকে বাধা দিতে চায়। তারা আরও বলে, এটা মনগড়া মিথ্যা বৈ নয়। আর কাফেরদের কাছে যখন সত্য আগমন করে, তখন তারা বলে, এতো এক সুস্পষ্ট যাদু।  আমি তাদেরকে কোন কিতাব দেইনি, যা তারা অধ্যয়ন করবে এবং আপনার পূর্বে তাদের কাছে কোন সতর্ককারী প্রেরণ করিনি। 
কুরাইশ তথা মক্কাবাসীরা যখন মুহাম্মদের কথিত কোরানের বানীকে আল্লাহর বানী বলে বিশ্বাস করছিল না, তখনই কোরানের উক্ত বানী -আমি তাদেরকে কোন কিতাব দেইনি, যা তারা অধ্যয়ন করবে এবং আপনার পূর্বে তাদের কাছে কোন সতর্ককারী প্রেরণ করিনি। কথিত হয়। যার সোজা অর্থ হলো , মক্কাবাসীদের কাছে আগে কোন নবী আগমন করে নি আর তাই তাদের কাছে কোন আসমানী কিতাব নেই যা থেকে তারা বর্তমান কিতাব কোরানকে আসমানী কিতাব হিসাবে সাব্যাস্ত করবে। এরপর আরও কিছু আয়াত দেখা যাক -
সুরা ইয়াসিন-৩৬: ৬: যাতে আপনি এমন এক জাতিকে সতর্ক করেন, যাদের পূর্ব পুরুষগণকেও সতর্ক করা হয়নি। ফলে তারা গাফেল
সুরা সেজদা-৩২: ৩: তারা কি বলে, এটা সে মিথ্যা রচনা করেছে? বরং এটা আপনার পালনকর্তার তরফ থেকে সত্য, যাতে আপনি এমন এক সম্প্রদায়কে সতর্ক করেন, যাদের কাছে আপনার পূর্বে কোন সতর্ককারী আসেনি। সম্ভবতঃ এরা সুপথ প্রাপ্ত হবে। 
উক্ত আয়াতদ্বয় খুব পরিস্কারভাবেই বলছে যে মক্কাবাসীদের কাছে আগে কোনই সতর্ককারী তথা নবী রসূল আগমন করে নি। 
সুরা হুদ-১১: ৪৯: এটি গায়বের খবর, আমি আপনার প্রতি ওহী প্রেরন করছি। ইতিপূর্বে এটা আপনার এবং আপনার জাতির জানা ছিল না। আপনি ধৈর্য্যধারণ করুন। যারা ভয় করে চলে, তাদের পরিণাম ভাল, সন্দেহ নেই। 
উক্ত আয়াত বলছে , মক্কাবাসীদের কাছে গায়েবী ওহী সম্পর্কে কোন জ্ঞান ছিল না , কারন , তাদের কাছে গায়েবী ওহি নিয়ে ইতোপূর্বে কোন নবী রসূল আগমন করে নি। 
অর্থাৎ মুহাম্মদই হলো মক্কাবাসীদের কাছে আগমন করা প্রথম ও শেষ নবী, কারন তার পরে তো আর কোন নবী আসবে না। 
অথচ সেই একই কোরান আবার বলছে -
সুরা ইউনুস- ১০: ৪৭: আর প্রত্যেক সম্প্রদায়ের একেকজন রসূল ছিল। যখন তাদের কাছে তাদের রসূল ন্যায়দন্ডসহ উপস্থিত হল, তখন আর তাদের উপর জুলুম হয় না। 
সুরা নাহল-১৬: ৩৬: আমি প্রত্যেক উম্মতের মধ্যেই রাসূল প্রেরণ করেছি এই মর্মে যে, তোমরা আল্লাহর এবাদত কর এবং তাগুত থেকে নিরাপদ থাক। অতঃপর তাদের মধ্যে কিছু সংখ্যককে আল্লাহ হেদায়েত করেছেন এবং কিছু সংখ্যকের জন্যে বিপথগামিতা অবধারিত হয়ে গেল। সুতরাং তোমরা পৃথিবীতে ভ্রমণ কর এবং দেখ মিথ্যারোপকারীদের কিরূপ পরিণতি হয়েছে।
অর্থাৎ পূর্বে সকল জাতির কাছেই নবী বা রসুল প্রেরন করা হয়েছিল। যেহেতু মুহাম্মদের কাছে বলা হচ্ছে , পূর্বে সকল জাতির কাছেই নবী বা রসূল প্রেরন করা হয়েছিল , তার অর্থ , মুহাম্মদের আগেই সকল জাতির কাছে নবী বা রসুল আগমন করেছিল। ইসলাম নিজেকে আব্রাহামিক ধর্ম দাবী করে , পূর্বের কিতাব তাওরাত ও ইঞ্জিলকে আল্লাহর কিতাব বলে বিশ্বাস করে। আব্রাহামিক ধারায়, কোন জাতির কাছে , শুধু যে একবারই কোন নবী বা রসূল আগমন করবে এমন না। বিষয়টা হলো - কোন এক নবী বা রসুল এসে কোন এক জাতির কাছে আল্লাহর বানী দিয়ে গেল , কিছুকাল সেই জাতি সেই বানী অনুসরন করল, অত:পর তারা সেই বানী থেকে বিচ্যুত হয়ে গেল, তখন আবার তাদের কাছে নবী বা রসুল আগমন করেছে। 
মুহাম্মদ নিজেকে ও তার সম্প্রদায় কুরাইশদেরকে ইসমাইলিটিস সম্প্রদায় বলে দাবী করেছেন যারা অন্যান্য জাতি বা সম্প্রদায় থেকে ভিন্ন। ইব্রাহিমের দুই পুত্র - ইসহাক ও ইসমাইল। ইসহাকের বংশধারা থেকে ইসরাইলিটিস জাতি এবং ইসমাইলের বংশধারা থেকে ইসমাইলিটিস জাতির উদ্ভব। তৌরাত কিতাব থেকে দেখা যায় সেই ইসরাইলিটিস বা ইসরাইল জাতির মধ্যে বহু সংখ্যক নবীর আগমন ঘটে, যেমন - দাউদ, সোলায়মান, মূসা ইত্যাদি। সুতরাং কোরানের উপরে উল্লেখিত সকল বানী অনুযায়ী দেখা যাচ্ছে , কোরান একবার বলছে - মক্কার কুরাইশ জাতি বা সম্প্রদায়ের মধ্যে মুহাম্মদ ছাড়া আর কোন নবী বা রসুল আগমন করে নি। আবার বলছে- প্রতিটি জাতি বা সম্প্রদায়ের কাছেই মুহাম্মদের আগে নবী বা রসুল প্রেরন করা হয়েছিল অর্থাৎ ইসমাইটিস জাতি তথা কুরাইশদের মধ্যে মুহাম্মদের আগেও নবী বা রসুল আগমন করেছে।
এবারে রসূল ও নবী বলতে কি বুঝায় সেটা দেখা যাক। 
রসুল= বার্তাবাহক বা সতর্ককারী
নবী= সেই বার্তাবাহক বা সতর্ককারী যার কাছে কিতাব প্রেরন করা হয়েছে ও যার সাথে আল্লাহর সরাসরি সম্পর্ক ছিল। অর্থাৎ নবী হলো সেই ব্যাক্তি যে একই সাথে রসুল ও নবী উভয়ই। 
সেই অর্থে মুহাম্মদ , নিজের দাবী অনুযায়ী, একজন নবী ও রসুল উভয়ই। কারন তার কাছে আল্লাহর কিতাব কোরান এসেছে বলে তার দাবী , তার সাথে আল্লাহর সরাসরি সম্পর্ক বিদ্যমান বলে বিশ্বাস করা হয়। 
এখন ধরা যাক মুহাম্মদ একজন নবী। অর্থাৎ একই সাথে রসুল ও নবী। সেই অর্থে ইসমাইলিটিস অর্থাৎ কুরাইশদের কাছে মুহাম্মদের আগে কোন নবী আসে নি বক্তব্যটা সঠিক কি না সেটা যাচাই করা যাক। 
তৌরাত ও কোরানের বিধান অনুযায়ী ইব্রাহীম একজন নবী , কারন সে ও একাধারে বার্তাবাহক (রসুল) ও জবুর কিতাবের অধিকারী। আর তার পূত্র ইসমাইল একজন বার্তাবাহক বা রসুল মাত্র কারন তার কাছে কোন কিতাব আসে নি। এখন ইসমাইলের বংশধররা যদি কুরাইশ হয়, তাহলে স্বয়ং সে নিজেই তো কুরাইশদের কাছে তথা তার বংশধরদের কাছে একজন বার্তাবাহক ছিল। এছাড়া কোরান বলেছে - ইব্রাহীম আর ইসলমাইল দুইজনে মিলে মক্কার কাবা ঘর পূন:নির্মান করেছিল। তার মানে ইব্রাহিম মক্কায় আগমন করেছিল ইসমাইলের আমলে। সুতরাং দেখা যাচ্ছে , কুরাইশদের আদিপিতা ইসমাইলের সময় নবী ইব্রাহিমও মক্কায় আগমন করেছিল। ইব্রাহিম ও ইসমাইল যখন মক্কার কাবা ঘর পূন: নির্মান করে , তখন নিশ্চিতভাবেই মক্কাতে শুধু ইসমাইল ও তার স্ত্রীই বসবাস করত না , সেখানে আগে থেকেই ইব্রাহীমের স্ত্রী হাজেরা জীবিত থাকাকালেই ইয়েমেন থেকে আসা জুরহুম গোত্রের লোকজন এসে বসতি স্থাপন করে যা সহি হাদিসে বর্নিত আছে।
 অর্থাৎ ইব্রাহীম ও ইসমাইল যদি মক্কার কাবা ঘর পূন: নির্মান করে থাকে তাহলে একই সাথে তারা আল্লাহর বিধানও সেখানে প্রচার করেছিল। একজন রসুল ইসমাইল মক্কায় সপরিবারে বাস করার কালে একজন নবী ইব্রাহিম সেখানে আগমন করল , তারা আল্লাহর ঘর কাবা নির্মান করল , আর তারা সেখানে আল্লাহর বানী প্রচার করল না , এটা একমাত্র মূর্খরাই বিশ্বাস করবে। কাবা ঘর নির্মানের পর কিভাবে আল্লাহর আরাধনা করা যায় , তা নিশ্চয়ই ইব্রাহীম ও ইসমাইল সেখানে চালু করেছিল। ইব্রাহীম নিশ্চিতভাবেই তার কাছে প্রেরিত আল্লাহর কিতাব জবুর থেকে প্রচার করে যাবে। তাদের সেই চালু করা প্রথা ও প্রচারিত বানী ইসমাইলের বংশধারা ও জুরহুম গোত্রের লোকজন বংশানুক্রমে অনুসরন করতে থাকবে ও ইব্রাহীমের দেওয়া জবুর কিতাবের বানীকে সংরক্ষন করে রাখবে। অত:পর যদি তারা কোন দিন সেই বানীর বিধান থেকে বিচ্যুত হয়, তখন তৌরাতের বিধান অনুযায়ী না হয় মুহাম্মদ আবার আগমন করে আল্লাহর বানী সঠিকভাবে প্রচার করবেন। 
 সুতরাং দেখা যাচ্ছে , মুহাম্মদের আগে কুরাইশদের কাছে সতর্ককারী ও নবী উভয়ই আগমন করেছিল- কোরানের বর্ননা ও হাদিসের বর্ননা অনুযায়ী। আবার সেই একই কোরান বলছে , মুহাম্মদই হলো মক্কায় কুরাইশদের কাছে প্রথম ও শেষ নবী ও রসুল। অর্থাৎ কোরান স্ববিরোধী কথা বার্তা বলছে। প্রশ্ন হলো - সর্বজ্ঞানী আল্লাহ বা সৃষ্টিকর্তা কিভাবে স্ববিরোধী বা উল্টোপাল্টা কথা বার্তা বলতে পারে ? 
এখন পাঠক, আপনারাই বিবেচনা করুন , এই কোরান সত্যিকারেই আল্লাহ তথা সর্বজ্ঞানী সৃষ্টিকর্তার বানী কি না । 

