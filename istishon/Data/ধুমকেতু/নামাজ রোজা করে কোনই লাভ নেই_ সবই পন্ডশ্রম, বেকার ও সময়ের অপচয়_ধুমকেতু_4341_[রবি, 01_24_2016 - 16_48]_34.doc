নামাজ রোজা করে কোনই লাভ নেই_ সবই পন্ডশ্রম, বেকার ও সময়ের অপচয়


যারা ভাবছে নামাজ রোজা করে মরার পর টুপ করে বেহেস্তে গিয়ে ফুর্তি করবে , তারা মূর্খের স্বর্গে বাস করছে। তারা বেকুব। কারন কে বেহেস্তে যাবে আর কে দোজখে যাবে , তা তার জন্মের আগেই আল্লাহ নির্ধারন করে দিয়েছে অর্থাৎ তার ভাগ্যে জন্মের আগেই সেসব লেখা হয়ে গেছে।
স্বয়ং আল্লাহ বলেছে :
সুরা হাদিদ-৫৭:২২: পৃথিবীতে এবং ব্যক্তিগতভাবে তোমাদের উপর কোন বিপদ আসে না; কিন্তু তা জগত সৃষ্টির পূর্বেই কিতাবে লিপিবদ্ধ আছে(লাওহে মাহফুজ)। নিশ্চয় এটা আল্লাহর পক্ষে সহজ।
উক্ত আয়াতের ব্যখ্যা স্বয়ং নবি দিয়ে গেছেন, তা হলো :
সহিহ মুসলিম :: বই ৩৩ :: হাদিস ৬৪০০
আবু বকর ইবন আবু শায়বা, যুহায়র ইবন হারব, আবু সাঈদ আশাজ্জ ইবন নুমায়র ও আবু কুরাইব (র)....... আলী (রাঃ) থেকে বর্ণিত । তিনি বলেন, একদিন রাসুলুল্লাহ (সা) একখন্ড কাঠ হাতে নিয়ে উপবিষ্ট ছিলেন । তিনি তা দ্বারা যমীনে টোকা দিচ্ছিলেন । এরপর তিনি তার মাথা উঠালেন । তখন তিনি বললেনঃ তোমাদের মধ্যে এমন কেউ নেই যার জান্নাত ও জাহান্নামের ঠিকানা তিনি নির্ধারিত করে দেন নি । তারা বললেন, ইয়া রসুলুল্লাহ (সা)! তাহলে আমরা কাজ-কর্ম ছেড়ে কি ভরসা করে বসে থাকব না ? তিনি বললেন, না, বরং আমল করতে থাক । যাকে যে জন্য সৃষ্টি করা হয়েছে তাই তার জন্য সহজ করা হয়েছে । এরপর তিনি তিলওয়াত করলেনঃ “সুতরাং যারা দান করল, পরহেযগারী ইখতিয়ার করল এবং যা ভাল তা গ্রহণ করল, কঠোর পরিণামের পথ সুগম করে দেব, পর্যন্ত । (সূরা আল লায়লঃ ৫-১০ ।)
তার মানে প্রতিটা মানুষেরই ভাগ্য তার জন্মের আগে আল্লাহ লিখে রেখেছে- কে বেহেস্তে যাবে, আর কে যাবে না। সুতরাং হুদাই নামাজ রোজা পালন করা। এসবের কোনই দাম নেই। বিষয়টা মুহাম্মদের সময় তার অনুসারীরাও টের পেয়েছিল। আর তাই তাদের প্রশ্নের উত্তরে মুহাম্মদ সঠিক কোন উত্তর না দিয়ে দায়সারা গোছের উত্তর দিয়েছে যার বস্তুত: কোন অর্থই নেই।
এছাড়া আরও বহু সহিহ হাদিস আছে , যে গুলোতে পরিস্কার বলা আছে , কে গুনাহগার আর দ্বীনদার হবে , অর্থাৎ তার ভাগ্য তার জন্মের আগেই আল্লাহ নির্ধারন করে দেয়, যেমন :
সহিহ মুসলিম :: বই ৩৩ :: হাদিস ৬৩৯০
আবু বকর ইবন আবু শায়বা (র)...... আব্দুল্লাহ ইবন মাসউদ (রাঃ)...... থেকে বর্ণিত । তিনি বলেন, সাদিকুল মাসদূক (সত্যপরায়ণ ও সত্যনিষ্ঠরুপে প্রত্যায়িত) রাসুলুল্লাহ (সা) আমাদের হাদীস শুনিয়েছেন যে, তোমাদের প্রত্যেকের শুক্র তার মাতৃ উদরে চল্লিশ দিন জমাট থাকে । এরপর অনুরুপ চল্লিশ দিনে রক্তপিণ্ডে পরিণত হয় । এরপর অনুরুপ চল্লিশ দিনে তা একটি গোশত পিণ্ডের রুপ নেয় । এরপর আল্লাহ তাআলার তরফ থেকে একজন ফিরিশতা পাঠানো হয় । সে তাতে রুহ ফুকে দেয় । আর তাঁকে চারটি বিষয় লিপিবদ্ধ করার নির্দেশ দেওয়া হয় । আর তা হল এই-তার রিযক, তার মৃত্যু ক্ষণ, তার কর্ম, এবং তার বদকার ও নেককার হওয়া । সেই সত্তার কসম যিনি ব্যতীত কোন ইলাহ নেই! নিশ্চয়ই তোমাদের মধ্য থেকে কেউ কেউ জান্নাতীদের মত আমল করতে থাকে । অবশেষে তার ও জান্নাতের মাঝখানে মাত্র একহাত ব্যবধান থাকে । এরপর তাকদীরের লিখন তার উপর জয়ী হয়ে যায় । ফলে সে জাহান্নামীদের কাজ-কর্ম শুরু করে । এরপর সে জাহান্নামে নিক্ষিপ্ত হয় । আর তোমাদের মধ্যে কোন কোন ব্যক্তি জাহান্নামের কাজ-কর্ম করতে থাকে । অবশেষে তার ও জাহান্নামের মাঝখানে একহাত মাত্র ব্যবধান থাকে । এরপর ভাগ্যলিপি তার উপর জয়ী হয় । ফলে সে জান্নাতীদের ন্যায় আমল করে । অবশেষে জান্নাতে দাখিল হয় ।
সহিহ মুসলিম :: বই ৩৩ :: হাদিস ৬৩৯২
মুহাম্মাদ ইবন আব্দুল্লাহ ইবন নুমায়র ও যুবায়র ইবন হারব (র)......হুযায়ফ ইবন উসায়দ (র) থেকে মারফূ সনদে নবী (সা) থেকে বর্ণিত । তিনি বলেনঃ জরায়ুতে চল্লিশ কিংবা পঁয়তাল্লিশ দিন শুক্র স্হির থাকার পর সেখানে ফিরিশতা প্রবেশ করে । এরপর সে বলতে থাকে, হে পরওয়ারদিগার! সে কি পানানা পূণ্যবান? তখন লিপিবদ্ধ করা হয় । এরপর সে বলতে থাকে, সে কি পুরুষ না স্ত্রীলোক ? তখন নির্দেশ অনুযায়ী লিপিবদ্ধ করা হয় । তার আমল, আচরণ, নিয়তি ও জীবিকা লিপিবদ্ধ করা হয় । এরপর ফলকটিকে ভাজ করে দেওয়া হয় । তাতে কোন সংযোজন করা হবে না এবং বিয়োজনও নয় ।
আল্লাহ যেখানে কোন মানুষের জন্মের আগে তার ভাগ্য লিখে দেয়, তার পক্ষে তো জন্মের পর ভাগ্য পাল্টান সম্ভব না। কারন আল্লাহর হুকুম কেউ ব্যর্থ প্রমান করতে পারে না, যদি পারে , তাহলে বুঝতে হবে , সেই লোক আল্লাহর চাইতে বেশী শক্তিশালী। সুতরাং যারা ভাবছে নামাজ রোজা করে, মরার পর বেহেস্তে গিয়ে মাস্তি করবে , তাদের সে আশার গুড়ে বালি।
তাই নামাজ রোজা করা , এসবই পন্ডশ্রম, বেকার ও সময়ের অপচয় ছাড়া আর কিছুই না। 

