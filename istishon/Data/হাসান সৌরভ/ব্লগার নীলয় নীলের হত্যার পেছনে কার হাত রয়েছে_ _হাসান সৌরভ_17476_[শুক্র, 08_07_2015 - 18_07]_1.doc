ব্লগার নীলয় নীলের হত্যার পেছনে কার হাত রয়েছে_ 


ব্লগার নীলয় নীলের হত্যার পেছনে কার হাত রয়েছে? এটা বুঝতে আর কারও বাকি নেই।
আবারো খুন। এবার খুন হলেন ব্লগার নীল। খিলক্ষেতের ১৬৭ নাম্বার বাসার পঞ্চম তলায় নৃশংস ভাবে খুন করা হয় ব্লগার নীলাদ্রি চট্র্যেপাধ্যায় (৪০) ওরফে নীলয় নীলকে। ঘাতকদের ধারালো চাপাতির বলি হলেন ব্লগার নীল। 
দেখতে দেখতে খুন হলেন মোট ১০ জন। এদের মধ্যে ভাগ্য ক্রমে দুজন বেঁচে গেছেন। সবার খুনের ধরন প্রায় একই রকম। ঘাতকরা আসে এবং পেছন থেকে ধারালো ছুড়ি দিয়ে আঘাত করে। সময় নেয় মাত্র দুই থেকে তিন মিনিট। এ কেমন নৃশংস হত্যা?
আজ আমাদের দেশ এমন এক পর্যায়ে গিয়ে দাড়িয়েছে, যেখানে না হয় ধর্ষনের বিচার, না হয় হত্যার বিচার। সর্বশেষ খুন হলো ব্লগার নীলয় নীল। ঘাতকদের নিশ্চয়ই উপর থেকে লিড দেওয়া হচ্ছে। নয়তো এসব খুনের হত্যাকারীদের খুঁজে বের করা সম্ভব না, এটা অবিশ্বাস্য। দেশের গোয়েন্দা এতটাই বকা নন যে, তাদেরকে শুধু তাদের চেহারা আর পেটের ভুড়ি দেখে চাকুরিতে নেওয়া হয়েছে। কিন্তু না, আজকে তারাও চুপচাপ বসে রয়েছে। বসে রয়েছে আইন শৃঙ্খলা বাহিনী। আজ পর্যন্ত একটি ঘটনার রহস্যও উদঘাটন করতে পারলো না আইন শৃঙ্খলা বাহিনী। তাহলে কি আমরা ধরে নেবো এসব হত্যা কান্ডের পেছনে কার হাত রয়েছে? খুনিদের সনাক্ত করা হচ্ছে না। আইন শৃংখলা বাহিনী যখন খুনের রহস্যের উদঘাটন করতে পারছেন না তাহলে এখান থেকেই বোঝা উচিত কে বা কার ইশারায় এসব খুন হচ্ছে।
আইন শৃঙ্খলা বাহিনীর চরম ব্যর্থতার ফলে আজ আমরা অসহায়। অসহায় ব্লগার ও অনলাইন এক্টিভিস্টরা। অসহায় বাংলাদেশের ১৬ কোটি জনগন। অসহায় ত্রিশ লক্ষ্য মানুষের বিনিময়ে, বাংলার মা - বোনদের ধর্ষণের বিনিময়ে অর্জিত আমাদের এই স্বাধীনতা।
আসুন সবাই প্রতিবাদে ফেটে পড়ি। সকল ব্লগার হত্যার বিচারের জন্য সরকারকে বাধ্য করার কোন বিকল্প নাই বলে আমরা মনে করছি।

