 ব্লগার' হত্যার বিরুদ্ধে দলগুলো নীরব কেন_



গত বছরের শুরুতে অভিজাত রায় হত্যাসহ যারাই হত্যার শিকার হয়েছে তাদের কে হয়তো নাস্তিক নতুবা ইসলাম বিদ্বেষী হিসেবে বলেছে এসব উগ্রপন্থী সংগঠন। হত্যাকাণ্ড যখন চলছে তখন ক্ষমতাসীন দলের পক্ষ থেকে বলা হচ্ছে ধর্ম নিয়ে লেখালেখির ক্ষেত্রে ‘বাড়াবাড়ি’ করলে সরকার সেটি সহ্য করবে না।
ক্ষমতাসীন আওয়ামী লীগের যুগ্ম সাধারণ সম্পাদক মাহবুবুল আলম হানিফ বলছেন তাদের দল কোন ধর্মকে অবমাননা করে কোন লেখার বিষয়ে কখনোই নীরব ভূমিকা পালন করতে পারে না। মি: হানিফ বলেন, “ আমরা মুসলমান
হিসেবে আমাদের ধর্মের প্রতি সমর্থন থাকবে। যে দেশের নব্বই ভাগ মানুষ মুসলমান, সে দেশের একটি রাজনৈতিক দল হিসেবে কেন তার বিপক্ষে যেতে হবে?
সেক্ষেত্রে দলটির ধর্মনিরপেক্ষতার যে নীতি আছে তার সাথে তারা আপস করছেন বলেও অনেকে অভিযোগ করছেন। কিন্তু ধর্ম নিয়ে আওয়ামীলীগের এই অবস্থান নতুন কিছু নয়। স্বাধীনতার পরবর্তী সময়ে ইসলাম বিরোধী লেখার কারণে কবি দাউদ হায়দারকে দেশ ছাড়তে হয়েছিল। নব্বই’র দশকে লেখিকা তসলিমা নাসরিন ইস্যুতেও আওয়ামীলীগ তার পক্ষে দাঁড়ায়নি। এমনকি অতি সম্প্রতি হজ্ব নিয়ে বিরূপ মন্তব্য করায় দল থেকে বহিষ্কার করা হয়েছে প্রভাবশালী নেতা লতিফ সিদ্দিকীকে।

