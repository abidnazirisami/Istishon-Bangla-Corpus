ইংরেজি মাধ্যমের ছাত্ররা কেন জংগীবাদের সাথে জড়িয়ে পড়ছে_


মূল লেখক-
মোঃ ইমরুল কায়েস
ঢাকা বিশ্ববিদ্যালয় , ঢাকা
তারিখ: ১৫ই জুলাই, ২০১৬ 
আমাদের দেশের শিক্ষা ব্যবস্থার একটা ক্রম বিন্যাস আছে সেগুলো মোটামুটিভাবে পাঠশালা- মক্তবভিত্তিক, পাঠশালাভিত্তিক পড়াশোনা পরবর্তী পর্যায়ে আলীগড় আন্দোলনের পরে আস্তে আস্তে আধুনিক বিজ্ঞানভিত্তিক সিলেবাসে পরিণত হয় এবং মক্তবভিত্তিক পড়ালেখা তফসির, হাফেজি এবং আলেম, ফাজেল টাইটেলভিত্তিক পড়াশোনায় পরিণত হয়। লক্ষ রাখা দরকার, আজ থেকে ১৫০-২০০ বছর আগে যারা মক্তবভিত্তিক পড়াশোনা ছেড়ে আধুনিক পড়ালেখায় যোগ দিয়েছিলেন তারা চাকুরি-বাকরি, ব্যবসা- বাণিজ্য , সামাজিক ও রাজনৈকিতভাবে প্রতিষ্ঠা লাভ করেছেন আর মাদরাসাভিত্তিক পড়ালেখা করা ছেলেমেয়েরা পিছনেই পড়ে আছে। শিক্ষা ব্যবস্থার এই বিবর্তনে আধুনিক শিক্ষায় শিক্ষিতরা লাভবান হলেন। তারপর বেশ কিছু সময় কেটে গেলো, পূর্বপুরুষের অভিজ্ঞতা কাজে লাগিয়ে দেশের মধ্যবিত্তরা তাদের বাচ্চাদের পিওর ইংরেজি শিক্ষায়-শিক্ষিত করাতে লাগলেন। আধুনিক পিতা মাতারা ভাবলেন এখন বিশ্বয়ানের যুগ, তাই বাচ্চাদের এই বিশ্বয়ানের যুগে ইংরেজি শিক্ষায় শিক্ষিত করলে নতুন প্রজন্মের ছাত্ররা পুরানো শিক্ষার মান ভেঙে দেশে ও বিদেশ আরও ভালো করবে। ছাত্ এবং পরিবার সকলেইর লাভবান হবে। বাস্তবে কি তা হয়েছে? ইংরেজি শিক্ষায় শিক্ষিতরা বিদেশে ভালো করছে কিন্তু দেশে কি তারা ভালো করতে পেরেছে? এমনকি এরা দেশের কোন পাবলিক বিশ্ববিদ্যালয়ে পড়ার সুযোগ পেয়েছে? – দ একটি উদাহারণ বাদে যদি প্রশ্ন করি, আমাদের দেশে কি ইংরেজি শিক্ষায় শিক্ষিত বা মাদরাসা শিক্ষায় শিক্ষিত কেউ আছেন সরকারের উচ্চ পদস্ত আমলা, পুলিশের উর্ধবতন কর্মকর্তা, ডাক্তারিতে, ইঞ্জিনিয়ারিং, সামারিক বাহিনী বা বিচার বিভাগে অথবা পাবলিক বিশ্ববিদ্যালয়ের ভিসি, রাজনীতিতে, সাংবাদিকতায় বা কোনো লাভজনক পদে? যে উত্তর আপনারা দেবেন- সেটা হচ্ছে, না। এখন প্রশ্ন হচ্ছে এতো লেখাপড়া করে যদি কোন ছাত্র দেশে চাকুরি না পায়, সমাজ কোন মর্যাদাপূর্ণ স্থানে তাকে না দেখা যায় তবে সে কি করবে বলুন। হয়তো অনেক বাংলা মিডিয়ামের পণ্ডিতরা বলবেন ইংরেজি মাধ্যমের ছাত্ররা ফার্মের মুরগি, পড়ালেখা করে না, তাদের উদ্দেশ্যে বলছি ইংরেজি মিডিয়ামের ও লেভেলের বইগুলো একবার দেখেন তারা বাংলা মিডিয়ামের চেয়ে কয়েকগুণ বেশি পড়ে। আমার ছোট ভাই ছেলে ইংরেজি মিডিয়াম স্কুলে পড়ে, তার পড়ালেখার খোঁজ খবর নেই । তার অংক বই দুইটি পত্র, পিওর ম্যাথ, অ্যাডভান্স ম্যাথ, দুই বইয়ের মোট ১৮১৬ পৃষ্টা , বাংলা মিডিয়াম
স্কুলে দুইটি গণিত বই মাত -৫৮৫ পৃষ্ঠা। পাঠক বুঝেন ওরা কতো বড় সিলেবাস ফেস করে ও লেভেলের উত্তীর্ণ হয়। এরপরে যদি ও- লেভেলের ছাত্ররা, প্রাইভেট বিশ্ববিদ্যালয়ে এতো সময় এবং বাবার টাকা খরচ করে সম্মান ২য় অথবা ৩য় বর্ষে এসে দেখে যে তার পড়ালেখা মূল্যহীন তখন তার মস্তিস্ক ও মননে পরিবার ও সমাজ সম্পর্কে একটা নৈতিবাচক ধারণা তো আসতেই পারে।
ইংরেজি ও ধর্মভিত্তিক পড়াশুনা করা ছেলে মেয়েদের মনের যখন এই অবস্থা তখন দুর্বৃত্তরা তাদেরকে ব্যবহার তো করবেই। এই ছেলেমেয়েরা হচ্ছে একটা তৈরি মাঠ, বীজ দিলেই বাম্পার ফলন। আশা করছি, সকলে আমাদের ভাইদের কীভাবে, কতো সহজভাবে তৈরি মাঠ হিসেবে ব্যবহার করা হচ্ছে সেটা পরিষ্কার করে বুঝবেন। প্রশ্ন হচ্ছে তা হলে এখানে রাষ্ট্রীয় করণীয় কী। একজনের মস্তিস্কের চিন্তায় হয়তো এ সমস্যার সমাধান হবে না কিন্তুু দু-একটি সুপারিশ তো করতেই পারি। ১। ইংরেজি ছাত্র-ছাত্রীদের শিক্ষাজীবন শেষে তাদের কর্মসংস্থান করা বা প্রয়োজনে শিক্ষা ব্যবস্থা নিয়ন্ত্রণ করা দরকার, আমরা কি কেউ সঠিকভাবে বলতে পারবো এদেশে কয়টি ইংরেজি মাধ্যম শিক্ষা প্রতিষ্ঠান আছে, কতো জন A Level পাশ করে? কতোজন চাকরি পায়,
কতো জন বেকার? কতো জনকে সামাজিকভাবে প্রতিষ্ঠা করা যায়?এই উওর আমার কাছে নেই, রাষ্ট্রের কাছে হয়তো আছে । প্রসংগত উল্লেখ করতে চাই, আমার ছোট ভাইয়ের স্কুলের নোটিশ বোর্ড দেখছিলাম, সেখানে দেখলাম একটা নোটিশ। নোটিশটি ছিলো এরকম, ( যদি আমার স্মৃতি বিভ্রম না হয় থাকে, ২০১২ সালের কথা বলছি ) আপনার স্কুলের এতোজন ছাত্র A Level করেছে। তার মধ্যে এতোজন বিলেতে শিক্ষা ভিসার জন্য আবেদন করেছে, বাকী এতোজন শিক্ষা ভিসার জন্য আবেদন করে নাই, তারা কেন আবেদন করে নাই, তাদের কী সমস্যা ইত্যাদি ইত্যাদি ছিল বৃটিশ হাই কমিশনের থেকে পাঠানো আর মুল চিঠি ছিলো বৃটেনের শিক্ষা মন্ত্রণালয়ের। দেখুন ব্রিটিশরা আমাদের ছেলে মেয়েদের কথা কতভাবে, যদিও পণ্ডিতেরা হয়তো এটাকে ব্রেইন ড্রেইন বলবেন বলুক, বিলেতিরা তো আমাদের ভাইদের জন্য ভাবছে ! আর আমরা কতটুক তাদের কথা ভেবেছি।
২। চাকুরি ক্ষেত্রে পরীক্ষার প্রশ্ন এমনভাবে করা যায় কিনা সেখানে সকল শিক্ষায় শিক্ষিতরা অংশগ্রহণ করতে পারে। যেমন ধরুন যদি বিসিএস পরীক্ষা প্রশ্ন, “বাতায়ন পাশে গুবাক তরুর সারি” এইটা কোন কবিতা, কার লেখা অথবা কাহ্ণপা, হবপ্পা, লুইপা কী করতেন? ভোর হলো দোর খোলো খুকুমণি উঠরে কে লিখেছেন? একটা ইংরেজি মাধ্যমের কতোজন ছাত্র সেটা উত্তর
দিতে পারবে ? সেক্ষেত্রে সকলে উত্তর দিতে পারে এমন ব্যবস্থা করা যায় কিনা, সেটা অনুসন্ধান করা যেতে পারে। আমরা যেদিন সকল ছাত্রছাত্রিকে সরকারি চাকুরি, সমাজের বিভিন লাভজনক পদে দেখতে পাবো তখন এদের একটা পুনর্বাসন হবে।
3। অধিকাংশ ক্ষেত্রে আমাদের পারিবারিক বন্ধন তেমন শক্ত নয়। একান্তবর্তী পরিবার এখন ধ্বংসের পথে। যাই হোক পরিবার থেকে নিজেকে ভালোভাবে শিক্ষা, পরিবারকে ভালোবাসার শিক্ষা দেওয়া দরকার। ওই সকল যে সমস্ত ছেলে মেয়ে জঙ্গী হয়েছেন বা কীভাবে আছেন তাদের উদ্দেশ্যে বলি – ভাইয়েরা তোমরা সুস্থ জীবনে চলে আসো। তোমরা আমার দেশের সন্তান, তোমরা অন্ধকার ছেড়ে আলোর পথে এসো। তোমার মা ফুঁফিয়ে ফুঁফিয়ে তোমার জন্য কাঁদছেন, বোন জানালা দিয়ে চেয়ে আছেন কবে তুমি আসবে, আর তোমার বাবা বয়ে বেড়াচ্ছেন বুক চাপা কষ্ট, তোমরা জানো, তোমরা ফিরে এলে কতো খুশি হবে তোমার ছোট বেলার খেলার সাথী, তোমার আত্নীয়স্বজন, ফিরে এসো তোমরা আলোর পথে , দেশ তোমাদের বরণের অপেক্ষায়। সব ভুলে মূল স্রোতে ফিরে এসো আমাদের ভাইয়েরা। দেশ তোমাদের মতো ছেলেদের লাশ আর দেখতে চায় না । আমরা দেখতে চাই তোমরা ভালো হয়ে মূল স্রোতে চলে এসে দেশকে সেবা করো নিজের ভবিষ্যত গড়ো আর দশ জন সাধারণ মানুষের মত করে।

