জঙ্গিরা ধর্ম ও সভ্যতার শত্রু



ধর্মীয় মৌলবাদীরা অর্থনৈতিক ও রাজনৈতিক ক্ষমতার মোহে যুগ যুগ ধরে সরল মানুষদের ধর্মান্ধ জঙ্গি বানাতে চেষ্টা করেছে। এসব সরল মানুষের মুক্তবুদ্ধি আর চেতনার সব দরজা বন্ধ করে দিয়েছে তারা। একচোখা গণ্ডারের মতো অন্ধ বানিয়ে ছেড়ে দিয়েছে মানবতা ও সভ্যতার বক্ষ বিদীর্ণ করতে। ব্যক্তিগত লাভের ফসল ঘরে তুলতে নিজ ধর্মকে বিকৃতভাবে উপস্থাপন করেছে। জঙ্গিবাদ বিশ্বজুড়ে ইসলামের নাম ভাঙিয়ে শান্তিবাদী মানবিক ধর্ম ইসলামকে ভুলভাবে বিশ্ববাসীর কাছে উপস্থাপন করছে।
জঙ্গিদের অপকর্মের লক্ষ্য অভিন্ন থাকে বলেই দেখছি আইএসের উন্মত্ততায় প্রাচীন এশেরীয় সভ্যতার প্রত্ননিদর্শনের ধ্বংস সাধন আর বাংলাদেশে অভিজিৎ রায়ের হত্যাকাণ্ডের মধ্যে কোনো ফারাক নেই। দুক্ষেত্রেই অপব্যাখ্যা দিয়ে পবিত্র ইসলাম ধর্মকে কালিমালিপ্ত করা হয়েছে আর মানবতাকে করা হয়েছে অপমানিত।

