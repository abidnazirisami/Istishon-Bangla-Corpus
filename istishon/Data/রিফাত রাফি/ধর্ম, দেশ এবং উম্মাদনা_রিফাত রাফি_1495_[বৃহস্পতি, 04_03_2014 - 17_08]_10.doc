ধর্ম, দেশ এবং উম্মাদনা


ধর্ম কি? মানুষকে একটি সুস্থ এবং পরিপূর্ণ জীবনদর্শনের সাথে পরিচয় করানোই ধর্মের কাজ। এটি মানুষকে আলাদা করে একটি পশু থেকে। এমনটাই জেনে এসেছি, মেনে এসেছি ছোট বেলা থেকে । কখনো এমনটা শুনিনি যে মুসলিম এবং বাঙ্গালী সত্তা দুটো আলাদা ব্যাপার। বরং এর উল্টোটাই বোধ করেছি । দেশ তো মা, আর তার পতাকা তার শাড়ির আচল যেন । যে আচল মায়ের স্বাধীনতা, সার্বভৌমত্ব, সম্মানের প্রতীক। কেন, কুরআন মাজিদেই তো আছে, যে ব্যাক্তি রাত জেগে দেশ রক্ষার কাজ করল, সে সারারাত তাহাজ্জুদের নামাজ পড়ার সওয়াব অর্জন করল ।
কিন্তু আজকাল কিছু শ্রেনীর মানুষের এর উলটো মানসিকতা লক্ষ করা যায় ।এতদিন এদের উপস্থিতি তেমন একটা লক্ষ করা না গেলেও আজ এরা বেশ মাথা চাড়া দিয়ে উঠেছে ।তাদের জন্মই যেন হয়েছে বাঙ্গালীত্ব কে ইসলাম বিরোধী প্রমান করার ।এদের কে আমরা জামায়াত বলতে পারব না, কারন এরা সক্রীয়ভাবে কোন রাজনৈতিক দলের সাথে যুক্ত নয় ।এরা মনে প্রানে চায় বাংলাদেশ এর অসাম্প্রদায়িক পথ থেকে সরে এসে পুরোপুরি মুসলিম একটি রাষ্ট্রে পরিনত হোক। চলতে চায় সঙ্ঘাতময় পাকিস্থানের পথে । তাদের একজনের সাথে আমার কথা বলার সৌভাগ্য হয় ।
- পাকিস্থান আজকে যা খেলল না……… উফফফফফ!!!
- ভালতো ।
- দেশ বটে একটা পাকিস্থান।
- হুম বোমাবাজি আর চোর-চোট্টার দেশ ।
- দেখ ভাই, এসব বলা কিন্তু ঠিক না ।
- কেন ভাই, তোমার লাগল মনে হয়?
- লাগবেনা, আমি পাকিস্থানের ফ্যান ।
- এই দেশটার কোন কোন বিষয় তোমার কাছে ভালো লাগে?
- একটা খাটি মুসলীম দেশ ।
- বটে !! কবে থেকে?
- ১৯৪৭ থেকেই । ওখানকার প্রতিটি বান্দা নেক বান্দা ।
- আর যারা ১৯৭১ এ আমাদের ভাইদের হত্যা করছে, ৩ লাখ মা-বোনকে ধর্ষণ করছে, সেটা?
- তুমি দেখছ?
- তুমি মোহাম্মদ(স) কে দেখছ?
- না ।
- আমি জানছি তার সম্পর্কে ।
- আমি ও ১৯৭১ সম্পর্কে জানছি। মুক্তিযোদ্্ধা রা কিন্তু এখনো বেচে আছে ।
- পাকিস্থান আর্মি ইসলাম রক্ষার্থে যা ভালো মনে হয় করছে ।
- নারীদের ধর্ষণ করে ইসলাম রক্ষার এই প্রক্রিয়াটা কোন হাদীস বা সূরায় আছে জানতে চাই।
- (নিশ্চুপ)
- তোমরা মুসলিম না, জামায়াত ও না; তোমরা কাদের মোল্লা, নিজামীর পয়দাক্ঋত জারজ ধর্মোম্মাদ ।

