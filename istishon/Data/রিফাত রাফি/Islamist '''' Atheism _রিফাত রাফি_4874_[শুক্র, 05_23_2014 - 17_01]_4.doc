Islamist '''' Atheism 


 ইসলাম ধর্মের সমালোচনাকারীকে কি বলবেন
আপনি?
ইসলামপন্থি বা ইসলামিস্টরা কি বলেন
সেটা গুরুত্বপূর্ণ না। তাদের তো গোলাম
আযম-সাঈদীর ফাঁসি চাইলেই “নাস্তেক”
বলতে কাউকে বাঁধে না। কিন্তু এই
লেখাটা কথিত নাস্তিকদের নিয়ে।
যারা “ইসলাম বিদ্বেষী”
ফতোয়া দিচ্ছে ইসলামের
সমালোচনাকারীদের। অধুনা কথিত এই
নাস্তিক, প্রগতিশীলদের মধ্য থেকে একটা নতুন
সুর উঠেছে, “শুধু ইসলামকে কেন বাঁশ
দেয়া হচ্ছে? আরো তো ধর্ম আছে।
সেখানে খারাপ কিছু নেই? একপেশে ইসলামের
সমালোচনা কেন? তারপরই
এটাকে তারা ব্যাখ্যা করেছেন এভাবে, এসব
কোন নাস্তিকের কাজ না, এরা হচ্ছে ইসলাম
বিদ্বেষী! এদের নাস্তিক হবার সম্ভাবনাও
নাকি কম, এরা ছুপা হিন্দু হতে পারে কারণ
কোন “নাস্তিক” এভাবে ইসলামকে শুধু
সমালোচনা করতে পারে না...। খুবই গুরুত্বপূর্ণ
অভিযোগ, কারণ এর মধ্যে দিয়ে “মুসলিম
নাস্তিক” বলে একটা শঙ্কর জাতের উদ্ভব
করা হলো। নইলে ছুপা হিন্দুর কথা আসলো কেন?
প্রশ্ন আসে, “হিন্দু নাস্তিক” কি এই ইসলাম
বিদ্বেষীর জন্য দায়ী? আর “মুসলিম
নাস্তিক”শত হলেও একটা “ইসলামী টান”
তার থাকবে তাই ইসলামের
একটা সমালোচনা করলে “কাফফারা”
হিসেবে অন্য ধর্মকেও একটু সমালোচনা করবে।
উপমহাদেশের গাণিতিক হিসেবে সেটা হিন্দু
ধর্মের সমালোচনাই শ্রেয়!
হিন্দু ধর্মের জাতপাতের শ্রেণী বৈষম্য
আছে যা আজো হিন্দু সমাজে বিদ্যমান। হিন্দু
সমাজের অতীত সতীদাহ আর
বাল্যবিবাহে কালো হয়ে আছে। আছে নারীর
সম্পত্তিতে অনাধিকার। চরম নারী পীড়নের
বিধান হিন্দু ধর্মের
শাস্ত্রে শাস্ত্রে ছড়িয়ে আছে যা খুঁজতে গেলে অত
লাগে না। কিন্তু এই সবগুলিই আজ
ভোঁতা হয়ে গেছে। ভারত সরকার বহু আগেই হিন্দু
ধর্মের শাস্ত্রের উপর টেক্কা দিয়ে আইন
করে নারীকে তার পিতৃ সম্পত্তিতে ভাইয়ের
মত সমঅধিকার দিয়েছে। ঋষী মনুকে এর
মাধ্যমে একটা শক্ত চপেটাঘাত
করা হয়েছে যে তার আইন সঠিক নয়।
বিদ্যাসাগর আর রামমোহন নামের দুই হিন্দু
ধর্মের ত্রাতা সতীদাহ রোধ আর বিধাব
বিবাহ প্রচলন করে। এই সংস্কারগুলো হিন্দু
ধর্মকে বিলিন করে দেয়নি, আজো কোটি কোটি মানুষ
হিন্দু ধর্মে বিশ্বাসী, ভয়ংকর
রকমভাবে বিশ্বাসী, দেবতাদের অনিষ্ট আর
অভিশাপে থরথরভাবে কম্পমান...।
এই ভীতি আর শংকার ওষুধ আমার
কাছে নেই। মানুষ দেবতায়, আল্লায়
কাঁপতে কাঁপতে মূর্ছা যাক আমার কিছু যায়
আসে না। তার বিশ্বাস আমাকে আহত
করে না। আমি তার সাথে ঈশ্বরের
থাকা না থাকা নিয়ে তর্ক করতে যাবো না।
কি আসে যায় ভক্তের ভক্তিতে আমার
মাথা ঘামিয়ে? আমি কেন মসজিদ আর
মন্দিরে জড়ো হওয়া মানুষ নিয়ে সময় ব্যয় করবো।
হ্যাঁ, একটা সম্প্রদায় যখন কুসংস্কার,
অজ্ঞতা, ধর্মীয় অনাচারে কষ্ট পায়
সেটা মানুষ হিসেবে আমাকে ব্যথিত করে।
তবে আজ হিন্দুদের সতীদাহ বা বিধাব বিবাহ
আইনত দ্বন্ডনীয় অপরাধ। বিদ্যাসাগর
শাস্ত্র দিয়ে শাস্ত্রকে মেরেছিলেন। তারপরও
হিন্দু সম্প্রদায় কুৎসিত ধর্মীয়
প্রথাগুলো মানতে চাইলে আমাদের কিছু করার
আছে? দেখতে হবে তাদের এই ধর্মীয় বিশ্বাস
একটা জনপদকে, একটা জাতিকে,
একটা দেশকে অস্থির করে তুলছে কিনা।
সেটা “নিজের নাক কেটে অন্যের
যাত্রা ভঙ্গের” কারণ হচেছ কিনা।
ব্যক্তি স্বাধীনতায় হুমকি হচ্ছে কিনা।
এসবে প্রভাব না ফেললে কেউ
কাঁচি দিয়ে নিজের পশ্চাৎদেশ
কাটতে চাইলে আমাদের কিছু করার নেই...।
ইসলামের কঠর পর্দা প্রথা, গান-সংগীত
নিষিদ্ধ। এসব একজন মুসলিম মেনে চলুক,
কে মানা করছে। মুসলিম
নারী বস্তা দিয়ে আপাদমস্তক ঢেকে চলুক
তাতে গত্রদাহ হওয়ার কি আছে। তারা গান
না শুনুক কি আসে যায়?
তারা শিল্পচর্চাকে পাপাচার
মনে করছে তাতে পৃথিবীর কোন শিল্পীর কিছু
যায় আসে না। কিন্তু যখন
পর্দাকে মানতে বাধ্য করা হয়, আইন করার
জন্য চাপ দেয়া হয় কোন সরকারকে তখন
সেটা ব্যক্তিগত ধর্মচর্চা থাকে না। যখন
সংগীত হারাম বলে আমার জাতীয়
সংগীতকেই বয়কটের আহ্বান করবে সেটা আর
ব্যক্তিগত ধর্ম বিশ্বাস থাকে না। নারী-
পুরুষের প্রকাশ্যে চলাফেরা মুসলিমরা নিষিদ্ধ
মনে করতেই পারে। সে মতে তারা চললেই হলো।
কোন মুসলিম পুরুষকে তো জোর করা হচ্ছে না কোন
নারীর সঙ্গে মেশো। মুসলিমদের
যা যা পালনীয় তা যতই হাস্যকর লাগুক
তা নিয়ে সমালোচনা সমুচিত মনে করি না।
এটা অন্য ধর্মের অনুসারীদের বেলায়ও সত্য।
তাহলে কেন এই ইসলাম
সমালোচনা “একতরফাভাবে”?
গান-বাজনা পছন্দ
না হলে কি আপনি বোমা হামলা চালাবেন?
আপনার ধর্ম জীবনের আইন কি সবার উপর
চাপাবেন? অন্যের মত পছন্দ না হলে সেই
মতামতকে পেশি জোরে দমন করবেন? গত ১৫-২০
বছরে বিশ্বজুড়ে ইসলামী মৌলবাদীদের এই
অসহিষ্ণু উত্থান, রক্তপাতের
মাধ্যমে মতবাদকে প্রতিষ্ঠার
যে চেষ্টা তা ইসলাম
সম্পর্কে জানতে কৌতূহলী করে তুলেছে মানুষকে।
খোদ মুসলিমদের মধ্যেই কোরআন-হাদিস
নিয়ে আগ্রহ বেড়ে যায়। আবিস্কার
করে কোনআন-হাদিসে জিহাদের আয়াত,
হাদিসি দালিলিক প্রমাণ। যুদ্ধ, যুদ্ধাপরাধ,
নারীর
প্রতি সহিংসতা ইত্যাদি বিষয়গুলো সামনে চলে আস
এখন কি কুরুক্ষেত্রের যুদ্ধর
মন্ত্রণা স্বয়ং কৃষ্ণের কাছ থেকে আসার
প্রসঙ্গ আনতে হবে ব্যালেন্স রাখার জন্য?
বলতে হবে দেখো, হিন্দু ধর্মও কম যুদ্ধাবাদী নয়।
খ্রিস্টান ধর্মের বলির স্বীকার
হাজারো কাহিনী তুলে ধরতে হবে এই
সময়ে যখন ইসলামী মৌলবাদ আমাদের জন্য
বিষফোড়ায় পরিণত হয়েছে? খ্রিস্টান-ইহুদী ধর্ম
দ্বিতীয় বিশ্বযুদ্ধের পর তাদের রাজনৈতিক
ক্ষমতাকে হারায়।
পুরোপুরি ধর্মালয়ে গিয়ে আচার সর্বস্ব ধর্মে রূপ
নেয়। আফগানিস্থানে কি পাকিস্তানে ইসলাম
যে রূপে চেপে বসেছে খ্রিস্টান ধর্মের
কি সে দাঁতের জোর আছে? বাংলাদেশ
যে ইসলামী জঙ্গিকে মোকাবেলা করছে কটা তথা
অমুসলিম উন্নণশীল রাষ্টকে ভোগ করতে হচ্ছে?
ইসলাম নিজেই তাকে বিশ্বব্যাপী প্রসঙ্গিক
করে তুলেছে। বিশ্বব্যাপী তার জিহাদের
আহ্ববান ধর্ম
হিসেবে এককভাবে কৌতুহলী করে তুলেছে। অন্য
ধর্মগুলোর উপর যেখানে স্টিমরোলার
চালানো আগেই হয়ে গেছে সেখানে শুধু
ব্যালেন্স রাখার জন্য অন্য ধর্মকেও
সমালোচনা করতে হবে? তবু আমি মনে করি ঐ
ধর্মগুলো নিয়েও কঠোর সমালোচনা চলুক আর
তা হোক তাদের হাতেই
যারা “একতরফাভাবে”
ইসলামকে সমালোচনা করায়
কান্নাকাটি করছেন। “ইসলাম বিদ্বেষী”
লেখকদের পাশাপাশি “সুশীল নাস্তিক”
লেখকরা ব্যালেন্স রক্ষা করুন। খালেদার
নিন্দা করতে হলে হাসিনাকেও
নিন্দা করতে হবে। বিএনপির
সমালোচনা করতে গেলে আওয়ামী লীগও
খারাপ বলতে হবে। এটা হচ্ছে সুশীল থিউরি।
কেউ প্রাসঙ্গিক না হলেও
তাকে টেনে এনে ব্যালেন্স করতে হবে!
নইলে লোকে নিরপেক্ষ বলবে না! ...“ইসলাম
বিদ্বেষ” তো আরো খারাপ...!

