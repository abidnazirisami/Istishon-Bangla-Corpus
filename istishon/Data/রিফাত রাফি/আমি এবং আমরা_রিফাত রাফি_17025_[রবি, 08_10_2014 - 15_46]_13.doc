আমি এবং আমরা


একটা সময় ছিল , যখন নিজেকে খুব ক্ষুদ্র মনে হত । মন হত পায়ের কাছে পড়ে থাকা কোন ছোট পাতা বা মেহগনি গাছের পাতার আড়ালে থাকা সাদা পোকাটার পাখার আড়ালে লুকিয়ে যাই । মনে হত, এই সমাজের হাজারো লোকের সাথে একই কাতারে হাটার কোন যোগ্যতাই আমাকে প্রকৃতি দেইনি । বিবর্তনের ইতিহাসের সবচেয়ে বড় ব্যর্থতা আমি এবং শুধুই আমি । আমি যা বলি , যা করি , যেভাবে চলি ; তা কে যেন একজন পর্দার আড়াল থেকে দেখছে । পর্দাটা কোথায় তা জানা ছিল না ; কিন্তু একটা পর্দা যে আছে - তা আমি জানতাম । এদিক ওদিক তাকাতাম । আমার দিকে কেউ তাকালেই সংকুচিত হয়ে লুকিয়ে পড়তাম এককোণে । আমার বিশ্বাস , আমার ভাবনা , আমার নীতি কারো সাথে মিলত না ।
যাদের সাথে আমার কিছুই মিলত না , তারাও যে খুব সুখী ছিল তা নয় । কিন্তু তাদের সঙ্গী ছিল , তারা বলতে পারত তাদের বিশ্বাসের কথা , তাদের মতামত, তাদের একদম ভিতরকার অনূভুতি । একটা কিছু বলার আগে তাদের দুবার চিন্তা করতে হয়নি - কেন বলছি , কাকে বলছি । আমাকে হয়েছে , প্রতিনিয়ত । আমি যা বলতাম , তা শুনে আমার দিকে কেউ সহজ ভাবে তাকাত না । আমি আবার সংকুচিত হতাম । আবার হেরে যেতাম নিজের কাছে ।
কিন্তু এখন দিন বদলেছে, আমিও বদলেছি । আমি দেখলাম আমার চিন্তা ধারার লোকের অভাব নেই । শুধু অভাব বললে ভুল হবে - এত যে আমি কখনো চিন্তাই করতে পারিনি । ১০৭ কোটি । চিন্তা করা যায়- এতগুলো লোক আমার মত করে চিন্তা করে , আমার আশেপাশের লোকগুলোর মত করে নয় । কিন্তু আমি জন্মেছি হুমায়ুন আজাদের নষ্টদেশে - যেখানে মতের মিল না হলেই গলা কাটা হবে নবীজির উম্মাতের লক্ষণ ।
আগে আমি লুকাতাম , এখন হাসি । তাচ্ছিল্যের হাসি - করুণার হাসি ।

