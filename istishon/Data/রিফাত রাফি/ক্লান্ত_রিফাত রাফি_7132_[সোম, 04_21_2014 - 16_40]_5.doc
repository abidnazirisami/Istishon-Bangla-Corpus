ক্লান্ত


মেয়েটা খাচ্ছে, আমি দেখছি । মেয়েটা খুব মনযোগ দিয়ে খাচ্ছে, নীল স্টীলের বেঞ্চটার উপর আরাম করে বসে , এক পায়ের উপর আরেকটা পা আয়েশ করে তুলে । রাস্তার এই দিকটায় ছোট টং টাইপের একটা দোকান । এখানে স্যুপ বিক্রী হয়, সাথে নুডলস ও । ২০ টাকা বাটি । একটা রাস্তার মেয়ের কাছে অনেক টাকা । হয়ত সারাদিন ক্যাম্পাসের স্টুডেন্টদের কাছ থেকে ২ - ৫ টাকা করে চেয়ে দিনের শেষার্ধে এই রাজকীয় ভোজ । দস্তয়ভস্কির একটা বইয়ে পড়েছিলাম - তুমি যদি কোন ব্যক্তির মানষিক দারিদ্র্য বুঝতে চাও তাহলে তার একবেলা ভোজের দিকে মনযোগ দাও, আর তার আর্থিক দারিদ্র্য বুঝতে চাইলে তার জুতোর দিকে । তাই এই মেয়েটার মানষিক দারিদ্র্য বোঝার চেষ্টা করতে লাগলাম । মেয়েটা স্যুপের মাঝে নুডলস ও নিয়েছে , তার উপর বেশ কিছু মাংসের টুকরো । মেয়েটা খুব সাবধানতার সাথে মাংসের টুকরো গুলো আলাদা করে প্লেটের আরেকটা কোণায় রাখল । তারপর বেছে বেছে গাজরের টুকরো গুলো খাওয়া শুরু করলো । তারপর খুব সাবধানতার সাথে স্যুপের সাথে নুডলস টা মেশালো । তারপর খুব অল্প অল্প করে খাওয়া শুরু করল । এমন ভাবে খাচ্ছে , যেন বেশী করে খেলে শেষ হয়ে যাবে । এ সম্বন্ধে নবীজীর একটা উক্তি আছে বোধহয় এরকম - তোমরা ভাল খাবার অল্প অল্প করে খাও এবং বেশীক্ষণ উপভোগ কর । অত্যন্ত মনঃস্তাত্বিক ব্যখ্যা , সন্দেহ নেই । মেয়েটা মনে হয় হাদিসটা জানে, তাই খাবারটাকে সম্পূর্ণ উপভোগ করার চেষ্টা করছে । দেখতে দেখতে স্যুপের বাটি খালি হয়ে গেল , খুব স্বাভাবিক , এতো আস্তিক - নাস্তিকের ধর্মযুদ্ধ নয় বা তথাকথিত ঈশ্বরের কর্ম পরীক্ষাও নয় , যে কখনোই শেষ হবে না । তারপর প্লেটের কোণে রাখা মাংশের টুকরোগুলো আয়েশ করে চিবুতে লাগল । তাও এক সময় শেষ হল । এবার মেয়েটা উঠলো , খুব সন্তুষ্ট মনে হলো না । বাটিটা ফেরত দেবার পরও দেখলাম তার চোখ বড় ডেকচিটার মায়ায় জড়িয়ে পড়ছে । কিন্তু সেটা দেখলাম মেয়েটা দ্রুতই কাটিয়ে উঠলো , কয়েকপা এগিয়ে এক ছাত্রের দিকে এগিয়ে গিয়ে বলল - " ভাইজান , দুইটা টাহা দেন , সকাল থিহা কিছু খাই নাই । "
আজ খুব গরম পড়েছে , খুব ক্লান্ত লাগছে । একটা গান মাথায় ঘুরছে -
"পথে যদি পিছিয়ে
পিছিয়ে পড়ি কভু -
ক্লান্তি আমায় ক্ষমা কর প্রভু ।
পিছনপানে তাকাই যদি কভু
এই দীনতা ক্ষমা কর প্রভু ।"
https://fbcdn-sphotos-b-a.akamaihd.net/hphotos-ak-ash4/t1.0-9/p403x403/1...

