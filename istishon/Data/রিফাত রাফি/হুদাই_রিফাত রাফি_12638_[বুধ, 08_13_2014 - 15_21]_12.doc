হুদাই


ফেইলিওর ইজ দ্য পিলার অফ সাকসেস - একথাটা বলে যারা এইচ এস সি তে খারাপ করেছে তাদের কষ্ট আরো বাড়াতে চাই না । তাদের কে একটা গল্প শুনাতে চাই ।
আমি যখন কলেজে পড়ি , তখন আমার এক ফ্রেণ্ড ছিল ইংলিশ ভার্শনে । নটর-ডেমে ভর্তি হওয়া বেচারার আজন্ম স্বপ্ন ছিল , আর তখন বাংলার চেয়ে ইংলিশ ভার্শনে চান্স পাওয়া অনেক সহজ ছিল । তো সে চান্স পেলো ঠিকই , কিন্তু বাংলা থেকে ইংলিশে এসে সে তাল সামলাতে পারল না ; এইচ এস সি তে পেলো ৩ . ৪০ । খুব কষ্ট পেয়েছিল সে । আমি ফোন দিয়েছিলাম রেজাল্ট জানার জন্য । ও ফোন বন্ধ ছিল , যোগাযোগ হল না । তারপর প্রায় তিন বছর কোন খবর ছিল না ওর ।
তারপর হঠাৎ ফেবু তেই পেলাম ওকে । সে এখন ইম্পেরিয়াল কলেজ অফ লন্ডনে পড়ছে , পিউর সায়েন্স নিয়ে , শুধু তাই নয়, সে ওখানকার বেস্ট স্কলারদের মধ্যে একজন ।
আজো শুনলাম কয়েকজন সুইসাইড করেছে । খুব খারাপ লাগল শুনে । এ পৃথিবীতে জন্মানোর উদ্দেশ্য যদি এইচ এস সি তে এ প্লাস পাওয়া হত , তা হলে হয়ত চেকভ , আজিমভ , জিওর্দানো ব্রুনো এদের জন্ম হত না । জীবনের মুল্য ওই সার্টিফিকেটের চেয়ে অনেক বেশি । কথাটা একবার হলেও মাথায় আসা উচিত ।

