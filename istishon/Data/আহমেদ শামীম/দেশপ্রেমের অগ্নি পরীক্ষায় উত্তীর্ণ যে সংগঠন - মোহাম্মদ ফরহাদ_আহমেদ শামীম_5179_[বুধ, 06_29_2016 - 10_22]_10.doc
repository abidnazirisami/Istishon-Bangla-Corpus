দেশপ্রেমের অগ্নি পরীক্ষায় উত্তীর্ণ যে সংগঠন - মোহাম্মদ ফরহাদ


বাংলাদেশের ঐতিহ্যবাহী প্রগতিশীল সংগ্রামী ছাত্র প্রতিষ্ঠান বাংলাদেশ
ছাত্র ইউনিয়নের রজত জয়ন্তী।
বাংলাদেশ ছাত্র ইউনিয়ন সম্পর্কে লিখতে গেলে ‘মহাভারত’ রচিত হবে।
তবে এক কথায় বলা যায়.... ’৫২ সাল থেকে এদেশের প্রগতিশীল ও
দেশপ্রেমিক গণতান্ত্রিক আন্দোলনের ইতিহাস মানেই বাংলাদেশ ছাত্র
ইউনিয়নের ইতিহাস। মোদ্দা কথায় বাংলাদেশের প্রগতিশীল স্বাধীনতা
সংগ্রামের ইতিহাস আর বাংলাদেশ ছাত্র ইউনিয়রেন ইতিহাস এক ও অভিন্ন।
’৫২ সালের ‘একুশের’ মহান সংগ্রাম আমাদের জাতীয় স্বাধীনতার সূচনা,
আর একুশের সংগ্রামের সূছনার মূলে রয়েছে ছাত্র ইউনিয়ন। ছাত্র
ইউনিয়নের জন্মও এ মহান সংগ্রামের মধ্য দিয়ে। সে সময়ের ঘটনাটি
অন্ততঃ রাজনৈতিক মহলের সকলের জানা আছে যে ‘ভাষা পরিষদ’ ১৪৪ ধারা না
ভাঙ্গার সিদ্ধান্ত গ্রহণ করারয় ‘একুশের’ গণসংগ্রাম একুশে ফেব্রুয়ারিতে
গড়ে না উঠার আশংকা সৃষ্টি করেছিল। সে মহুর্তে একদল ছাত্র কর্মী
১৪৪ ধারা ভেঙ্গে আন্দোলন অগ্রসর করার সঠিক সিদ্ধান্ত গ্রহণ করার
ফলেই ‘একুশের’ গণসংগ্রাম গড়ে উঠেছিল। আর এই ছাত্র কর্মী দলই
‘একুশের’ সংগ্রামী অভিজ্ঞতার আলোকে গঠন করেছিলেন তদান্তিন
ছাত্র ইউনিয়ন- যার উত্তরসূরী হল আজকের বাংলাদেশ ছাত্র ইউনিয়ন।
আমাদের দেশে গণতান্ত্রিক আন্দোলনকে অগ্রসর করে নেবার
ক্ষেত্রে অতীতে আগাগোড়াই অগ্রগামীর ভূমিকা গ্রহণ করেছে
ছাত্র সমাজ ও ছাত্র আন্দোলন। ’৫২ সালের পর থেকে আমাদের
দেশে এমন কোন ছাত্র আন্দোলন হয়নি- যে আন্দোলনে ছাত্র
ইউনিয়ন নেই। কেবল অংশ গ্রহণই নয়, বস্তুতঃ ছাত্র
আন্দোলনগুলোকে গড়ে তুলেছে এবং বিপুলভাাবে প্রভাবিত
করেছে ছাত্র ইউনিয়ন। আর এই ভাবেই ছাত্র ইউনিয়ন, জাতীয় রাজণৈতিক
আন্দোলনে বিরাট বিরাট অবদান রেখেছে, জাতীয় রাজনৈতিক
আন্দোলনগুলিকে শেষ পর্যন্ত এক সুনির্দিষ্ট লক্ষ্যে অগ্রসর করে
নিতে সক্ষম হয়েছে। অতীত ইতিহাস একথার সাক্ষ্য হয়ে রয়েছে।
’৫৪ সালে প্রতিক্রিয়ার মূল দুর্গ মুসলিম লীগের বিরুদ্ধে ঐক্যফ্রন্ট
কায়েমের আওয়াজ তুলে নির্বাচনে যুক্তফ্রন্ট গঠনে ও মুসলিম
লীগের কবর রচনায় ছাত্র ইউনিয়ন ছিল বিশেষভাবে উদ্যোগী।
১৯৫৫-৫৭ সালে তৃতীয় বিশ্বের দেশগুলোতে বিশেষত আফ্রিকায় ও
মধ্যপ্রাচ্যে বিশ্ব-মানুষের প্রধান দুষমন-শান্তি, স্বাধীনতা, সমাজ প্রগতির
প্রধান বাধা সাম্রাজ্যবাদের বিরুদ্ধে নতুন জাগরণ ও জোয়ার সৃষ্টি হতে শুরু
করে। ’৫৬ সালে সুয়েজ খাল জাতীয় করণ করায় ঘৃণ্য সাম্রাজ্যবাদী
আক্রমণ মিশরের বিরুদ্ধে পরিচালিত হয়েছিল- সে সময় বাংলাদেশের
গণতান্ত্রিক শিবিরের একাংশের মধ্যে দুভার্গ্য সাম্রাজ্যবাদ বিরোধী
চেতনার মারাত্মক দুর্বলতা চলছিল। আর এই সময়কালেই পাকিস্তানের
প্রতিক্রিয়াশীল শাসক গোষ্ঠী আমাদের গণতান্ত্রিক শক্তির মধ্যে
বিভেদ সৃষ্টি এবং জনগণের গণতান্ত্রিক অধিকার ও স্বাধীনতা অর্জনের
আন্দোলনকে ধ্বংস করার জণ্য নানা চক্রান্তে লিপ্ত হয়েছিল। এই
সময়কালে ছাত্র ইউনিয়ন একাধারে পাকিস্তানের শাসক চক্রের
মোকাবেলায় দেশে গণতান্ত্রিক ঐক্য কায়েম ও সে সঙ্গে
সাম্রাজ্যবাদবিরোধী চেতনায় জনগণ ও বিশেষতঃ ছাত্র সমাজকে উদ্বুদ্ধ
করার কাজে নিরলসভাবে লিপ্ত থাকে। কিন্তু গণতান্ত্রিক শক্তির প্রকৃত
ঐক্য ও চেতনার দুর্বলতার সুবাদে পাকিস্তানের শাসকগোষ্ঠী
সাম্রাজ্যবাদের সাহায্যে পুষ্ট হয়ে ’৫৮ সালে সামরিক শাসন কায়েম করে
এবং আইয়ুব স্বৈরাচার প্রতিষ্ঠা করে। সারা পাকিস্তানের একচেটিয়া পুজির
আধিপত্য কায়েম হয় এভং বাংলাদেশের উপর চেপে বসে পাকিস্তানী
একচেটিয়া ঔপনিবেশিক ধরনের মোষন ও শাসন।
আইয়ুবী স্বৈরাচার তথা বাংলাদেশের উপর পাকিস্তানী শাসকদের
ঔপনিবেশিক ধরনের শোষণ-শাসনের বিরুদ্ধে জাতীয় রাজনৈতিক গণ
সংগ্রাম গড়ে তোলার মূল উদ্যোগ গ্রহণ করেছিল ছাত্র ইউনিয়ন। ’৬২-র
ঐতিহাসিক ছাত্র আন্দোলনের প্রকৃত নেতৃত্ব ছিল ছাত্র ইউনিয়নের
হাতে।
’৬২ থেকে ’৭১ পর্যন্ত সকল ছাত্র আন্দোলনেই মূল উদ্যোগ
গ্রহণ করেছে ছাত্র ইউনিয়ন। আর এই সব আন্দোলন-সংগ্রামের মধ্য
দিয়েই দেশ প্রস্তুত হয়েছিল জাতীয় স্বাধীনতা সংগ্রামের জন্যে।
’৬৪-৬৫ সালে ছাত্র ইউনিয়নের একাংশের মধ্যে ‘মাওবাদের’ প্রভাব সৃষ্টি
হয়। এর মাওবাদের গরম কথায় আকৃষ্ট হয়। কিন্তু ছাত্র ইউনিয়ন তার ঐতিহ্য
অনুযায়ী সাম্রাজ্যবাদী চক্রান্ত গুলির মুখোশ খুলেধরার সঙ্গে সঙ্গে
মাওবাদের আপাতঃ বিপ্লবী বুলির অন্তঃসারশূণ্যতা এবং জাতীয় মুক্তি
আন্দোলন বিরোধী প্রকৃত ভূমিকার চিত্রও ছাত্র সমাজ ও জনসম্মুখে
তুলে ধরে। মাওবাদের প্রশ্নে ছাত্র ইউনিয়ন সারা দেশে তরুণদের
মধ্যে তীব্র রাজনৈতিক সংগ্রাম চালিয়ে যায়। এটা একটা বড় কারণ যেজন্য
সে সময় তথাকথিত ‘বিপ্লবী’ মাওবাদ আমাদের নির্যাতিত তরুণদের আকৃষ্ট
করতে ব্যর্থ হয়।
’৬৬ সালে বঙ্গবন্ধু শেখ মুজিবর রহমান পাকিস্তানের অন্তর্ভূক্ত বাঙালি
জাতির মুক্তি সনদ হিসাবে ঐতিহাসিক ও ৬ দফা দাবি উত্থাপন করে
আন্দোলনের ডাক দেন। ছাত্র ইউনিয়ন ৬ দফা দাবিকে সমর্থন করে এবং
বঙ্গবন্ধু আন্দোলনের ডাকে সারা দেয়। কিন্তু ‘মুক্তি সনদ’ হিসেবে ৬
দফা দাবিকে ছাত্র ইউনিয়ন অপূর্ণ বলে ব্যাখ্যা দেয়। তারা শ্রমিক-কৃষক-
মধ্যবিত্ত-ছাত্র-যুবক প্রভৃতিদের দাবিসহ জাতীয়করণ, জোট নিরপেক্ষ
বৈদেশিক নীতি ও সাম্রাজ্যবাদ বিরোধী প্রশ্নকে সামনে নিয়ে আাসর
জন্য এবং ৬ দফার সঙ্গে এই সকল দাবিও জাতীয় কর্মসূচির অন্তর্ভূক্ত
করার জন্য নিজস্ব উদ্যোগে নিরলসভাবে রাজনৈতিক প্রচেষ্টা চালিয়ে
যেতে থাকে এবং সাধারণ ছাত্র সমাজকে জমায়েত করতে থাকে। ছাত্র
ইউনিয়নের এই রাজনৈতিক প্রচেষ্টার ফলশ্রুতি হিসেবেই ’৬৮-৬৯ এর
গণঅভ্যুত্থানের ঐক্যবদ্ধ কর্মসূচি হিসেবে দেশবাসীর মাসনে
আসে ঐতিহাসিক ১১ দফা কর্মসূচি। স্বাধীনতা উত্তরকালে জাতীয় নীতি
হিসাব ১১ দফা কর্মসূচির ধঅরাই রাষ্ট্রীয় নীতি হিসাবে তথা অভ্যন্তরীণ
অর্থনীতিক ও রাজনৈতিক এবং বৈদেশিক নীতি হিসাবে গৃহীত হয়।
......... এর সাধারণ নির্বাচনের পরে ইয়াহিয়া ভুট্টোর চক্রান্তের
প্রকৃতস্বরূপ উদঘাটন ... ৭১-এর ২২ ফেব্রুয়ারি কেন্দ্রীয় শহীদ
মিনারে ছাত্র ইউনিয়নের তদানীন্তন নেতা ... সামসুদ্দোহা সুস্পষ্টভাবে
ঘোষণা করেন যে ইয়াহিয়া-ভুট্টোর চক্রান্তের জবাব হবে ‘স্বাধীন
বাংলা কায়েম করা।’ আমার জানা মতে কোন সংগঠনের পক্ষ থেকে
‘স্বাধীন বাংলা’ কায়েমের বিষয়ে এরকম প্রকাশ্য ঘোষণা হিসেবে এটাই
ছিল প্রথম ঘোষণা।
’৭১-এর মার্চ মাসের প্রথম থেকে ছাত্র ইউনিয়নই প্রথম
বিশ্ববিদ্যালয়ের খেলার মাঠে অস্ত্র হাতে ট্রেনিং এর কাজ শুরু করে।
মুক্তিযুদ্ধের সময় তারা একটা বাহিনীও গড়ে তুলেছিল। ছাত্র ইউনিয়নের
অনেক নেতা ও কর্মী মুক্তিযুদ্ধে শহীদ হয়েছেন।
মুক্তিযুদ্ধের বিজয়ের পরে ছাত্র ইউনিয়ন তাদের সকল অস্ত্র বিনা দ্বিধায়
সরকারের হাতে তুলে দেয়। ঘোষণা করে ‘বেয়নটকে লাঙ্গলের
ফলা কর। যুদ্ধ বিদ্ধস্ত দেশ গড়ে তোল। সমাজতন্ত্রের লক্ষ্যে
অগ্রসর হও’।
এই নীতির অবিচল থেকে আজও ছাত্র ইউনিয়ন কাজ করে যাচ্ছে। ছাত্র
সমাজের মধ্যে নতুন চেতনা আর জাগরণ আনার কঠিন ও জটিল সংগ্রামে
লিপ্ত আছে।
শিক্ষার প্রতিটি আন্দোলনে ছাত্র ইউনিয়ন আগাগোড়াই উদ্যোগ
নিয়েছে, অবদান রেখেছে। স্বাধীন মুক্ত দেশের জণ্য
উপযোগী শিক্ষা-নীতি কায়েমের জন্য আজও তারা লড়ে
চলেছেন।
ছাত্রদের দৈনন্দিন জীবনের সমস্যাগুলি সমাধানে সব সময়েই ছাত্র
ইউনিয়ন উদ্যোগী ভূমিকা পালন করে এসেছে।
গণজীবনের যে কোন সংকটে ঝড় বন্যা মহামারি দুর্ভিক্ষ সব সময়েই
ছাত্র ইউনিয়নকে জনগণ তাদের পাশে পেয়েছে।
বাংলাদেশের সাংস্কৃতিক জীবনেও ছাত্র ইউনিয়নের অবদান বিপুলভাবে
রয়েছে। ছাত্র ইউনিয়ন দেশের জন্য কেবল রাজনৈতিক নেতা ও
কর্মীই সৃষ্টি করেনি, সে সঙ্গে সৎ দেশপ্রেমিক সামরিক-বেসামরিক
কর্মচারীও সৃষ্টি করেছে, সৃষ্টি করেছে ভাল শিক্ষক-অধ্যাপক, ডাক্তার,
ইঞ্জিনিয়ার, কবি-সাহিত্যিক-সাংবাদিক। বাংলাদেশে ছাত্র ইউনিয়নের অবদান
রয়েছে সর্বমুখী, ব্যাপক ও গভীরতর।
বহু ত্যাগ ও দুঃখ কষ্ট নির্যাতন মোকাবেলা করে ছাত্র ইউনিয়ন বাংলাদেশে
প্রকৃত অর্থেই গড়ে তুলেছে এক সুস্থ ও নতুন ধারার বিপ্লবী ছাত্র
আন্দোলন। বাংলাদেশ ছাত্র ইউনিয়নই হল সাচ্চা দেশপ্রেমের অগ্নি
পরীক্ষায় উত্তীর্ণ ছাত্র সংগঠন।
বাংলাদেশের অন্যান্য ছাত্র সংগঠনসমূহ বিশেষতঃ ছাত্র লীগেরও অনেক
অবদান রয়েছে। কিন্তু রজত জয়ন্তী উপলক্ষে বাংলাদেশ ছাত্র
ইউনিয়নের কথাই আজ বিশেষভাবে লিখাল দিন।
কামনা করি বাংলাদেশ ছাত্র ইউনিয়ন এবং এই সংগঠনের ধারা চিরস্থায়ী ধারা
হিসেবে স্থায়ীভাবে প্রতিষ্ঠা লাভ করুক।
(ছাত্র ইউনিয়নের ২৫তম ও ৬০তম প্রতিষ্ঠাবার্ষিকী’র স্মরণীকায় লেখাটি
পুনঃপুনঃ প্রকাশিত হয়েছে, ১৯৭৭ ও ২০১২ সালে)

