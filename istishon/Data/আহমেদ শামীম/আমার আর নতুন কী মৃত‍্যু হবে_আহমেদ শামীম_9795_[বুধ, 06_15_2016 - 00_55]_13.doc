আমার আর নতুন কী মৃত‍্যু হবে


আমার আর নতুন কী মৃত্যু হবে?
আমার তো সে দিনই মৃত্যু হয়েছিল,
যে দিন অভিজিৎ রায়ের নিথর দেহখানি
পড়ে ছিল টিএসসি মোড়ে!
আমার আর নতুন কী মৃত্যু হবে?
আমার তো সে দিনই মৃত্যু হয়েছিল,
যে দিন ক্ষুধা তাড়নায়
রশিতে ঝুলে ছিল মু্ক্তিযোদ্ধার নিথর দেহখানি।
আমার আর নতুন কী মৃত্যু হবে?
আমার তো সেদিন ই মৃত্যু হয়েছিল,
যে দিন রাষ্ট্রযন্ত্র লাথি মারলো
পৃথিবীর সবচেয়ে নিরাপদ স্থানে বাস করা ছোট
শিশুকে।
এখন তো আমি শুধু জীবন্ত লাশ
যাকে ক্ষুধা ভিন্ন অন্য কোন অনূভতি
স্পর্শ করে না।
শামীম আহমেদ
জুন ৮ ২০১৬

