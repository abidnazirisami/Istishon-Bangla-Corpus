৭২এর সংবিধানের প্রয়োজনীয়তা


বাংলাদেশকে একটি সুখী ও সমৃদ্ধ রাষ্ট্র হিসাবে পৃথিবীর বুকে দাড় করাতে আমাদের প্রধানমন্ত্রী শেখ হাসিনার অক্লান্ত পরিশ্রমকে অস্বীকার করার উপায় নেই, কিন্তু মাননীয় প্রধানমন্ত্রী তো আর তার দলকে একা পরিচালনার দায়িত্ব নিতে পারেন না, দলের সহকর্মীদের উপর নির্ভর করেই প্রধানমন্ত্রীকে চলতে হয়, তাই দলের মাঝে স্বচ্ছ ও দায়িত্বশীল কর্মী থাকা প্রয়োজন |
প্রথম আলোতে প্রকাশিত গ্লোবাল ফিন্যান্সিয়াল ইন্টিগ্রিটির একটি গবেষণায় একটি দুঃখজনক তথ্য প্রকাশিত হয়, যেটাতে ২০১৩ সালে বাংলাদেশ থেকে পাচার হওয়া ৭৬ হাজার ৩৬১ কোটি ৮০ লক্ষ টাকার প্রমাণ উল্লেখ্য করা হয়, তাহে বিষয়টি দাঁড়াচ্ছে যে দুর্নীতির পরিমাণ বর্তমান সরকারের আমলে বিগত সরকারগুলোর আমলের চাইতে কোনও অংশেই কম নয় | হলপ করে কেউই বলতে পারবেনা যে বাংলাদেশকে দুর্নীতি মুক্ত করতে বর্তমান সরকার সফলতা অর্জন করেছে | জয় বাংলা শ্লোগানে স্লোগানে গলা ফাটিয়ে ফেলা যায় বটে কিন্তু অর্থনৈতিক ভাবে সমৃদ্ধি অর্জন করতে চাই কঠোর দুর্নীতি দমন ব্যবস্থা | এ ক্ষেত্রে আমাদের অর্থমন্ত্রী কি পদক্ষেপ নেবেন সেটাই এখন দেখাব বিষয়, চোর পালিয়ে যাবার পর বুদ্ধি বাড়লে দেশের কোনই উপকার হবে না, সময় থাকতেই এ বিষয়ে সরকারকে দ্রুত পদক্ষেপ নিতে হবে, রাজস্ব আদায়ে সঠিক পদক্ষেপ নিতে না পারলে ভবিষ্যতে টাকা পাচারের পথকে রোধ করা আরো দুষ্কর হয়ে দাঁড়াবে |
নিশ্চিত ভাবে এটি স্বাধীনতা অর্জনের লক্ষ্যে এগিয়ে যেতে হলে, বাস্তবতার সাথে মিল রেখেই রাজনীতির পটভূমি তৈরি করতে হয় | বাংলাদেশের স্বাধীনতার মূল চার নীতি গণতন্ত্র, সমাজতন্ত্র, ধর্মনিরপেক্ষতা ও জাতীয়তাবাদের ভিত্তিতে বাংলাদেশকে গড়ে তুলতে আমাদের সংবিধানে যে বিষয়গুলো তথা আইনগুলো মূল চার নীতির সাথে সাংঘর্ষিক যে আইনগুলোকে বিভিন্ন সময়ে কাটাচেরার মাধ্যমে পরিবর্তিত করে সংবিধানে সংযুক্ত করা হয়, ১৫তম সংশোধনীতে রাষ্ট্রধর্ম ও 'বিসমিল্লাহ-রাহমানের-অর-রহিম' সংবিধান থেকে 'আল্লাহর প্রতি নিরঙ্কুশ বিশ্বাস এবং আস্থা' ও ধর্ম ভিত্তিক রাজনীতির অনুমতি প্রদান করা হয়, আদিবাসীদের স্বীকৃতি অস্বীকার করে, উপজাতি ও জাতিগত সংখ্যালঘুদের হিসেবে আখ্যায়িত করা হয়, বাংলাদেশের জনগণ জাতি হিসাবে বাঙালী এবং বাংলাদেশের নাগরিক হিসেবে পরিচিত হইবে বাংলাদেশী বলিয়া পরিচিত হইবে বলিয়া উল্লেখ্য করা হয় | ১৯৭২ সালের সংবিধানে ধর্মভিত্তিক রাজনীতিকে সম্পূর্ণরূপে নিষিদ্ধ করা হয়েছিল | সেই ধারাকে পরিবর্তন করে ধর্মভিত্তিক রাজনীতিকে পুন-প্রতিষ্ঠিত করে আজ জামাত শিবিরকে বাংলাদেশের রাজনীতিতে চলে আসার সুযোগ করে দেয়া হয়, জামাত শিবির সেই সুযোগের সদ্ব্যবহার করতে ইসলামিক রাষ্ট্র পাকিস্তানের সর্বাত্মক সহায়তা গ্রহণ করে, আমাদের ভুলে গেলে চলবে না যে পাকিস্তান তাদের ক্ষতকে খুব সহজেই ভুলে যাবে না, ১৯৭১ সালের গণহত্যাকে অস্বীকার করে বাংলাদেশের রাজনীতিকে অস্থিতিশীল করে রাখার উৎকৃষ্ট মাধ্যম এই জামাত শিবির, কাজেই পাকিস্তান সেই সুযোগকে কোনো ভাবেই হাতছাড়া করছে না, জামাত শিবিরকে ব্যবহার করেই সুযোগ বুঝে আমাদের দেশকে একটি ইসলামিক রাষ্ট্র প্রতিষ্ঠার লক্ষ্যে রাজাকারদের বিচার বানচাল করতে ধর্মকে ব্যবহার করার অপবাদ দিয়ে সারা বিশ্বে অপপ্রচার চালাবার সুযোগ পায় | যে সরকারের বা দলের সাহায্যে রাজাকাররা বাংলাদেশের মাটিতে মন্ত্রিত্ব লাভ করে আজ সেই দলের প্রধান বুদ্ধিজীবী স্মৃতিসৌধে গিয়ে প্রহসনের রাজনীতি করার সুযোগ গ্রহণ করছে | রাজনৈতিক ভাবে এই অপশক্তিকে প্রতিহত করতে আমাদের এ সমস্যার মূলে আসতে হবে, বাংলাদেশ থকে ধর্ম ভিত্তিক রাজনীতিকে সম্পূর্ণরূপে নিষিদ্ধ না করে জামাত শিবিরকে নিষিদ্ধ করার মানেই জামাত শিবির ও তার অনুচরদের অন্য নাম রাজনীতি করার সুযোগ কে দেয়া | লক্ষণীয় বিষয় হচ্ছে ইতিমধ্যে জামাত শিবিরের একটি বিশাল অংশের অনুচররা স্বাধীনতার স্বপক্ষের দলগুলোর মধ্যে তাদের জায়গা করে নিচ্ছে | দুঃখজনক হলেও সত্যি যে স্বাধীনতার সপক্ষের দলের সদস্যরা অনেকেই এইসব অনুচরদের রজনীগন্ধা ফুলে দিয়ে দলের মাঝে বরণ করে নিচ্ছেন, এই সব দুর্নীতিবাজ রাজনৈতিক ব্যক্তি-বর্গদের ঠেকাতে না পারলে একজন অক্লান্ত পরিশ্রমকারী প্রধানমন্ত্রীর সকল প্রচেষ্টাই বিফলে যাবে |
সাম্প্রদায়িকতার এই কালো থাবা থেকে বাংলাদেশকে মুক্ত করতে এখনি সুষ্ঠ ও সঠিক পদক্ষেপ নিতে না পারলে ভবিষ্যতে রাজনৈতিক ও অর্থনৈতিক ভাবে বাংলাদেশের সমূহ ক্ষতির সম্ভাবনা থেকেই যায় |
==কিন্তু==

