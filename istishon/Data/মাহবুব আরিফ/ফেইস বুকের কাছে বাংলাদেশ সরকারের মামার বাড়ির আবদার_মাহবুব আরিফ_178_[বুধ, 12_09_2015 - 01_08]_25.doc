ফেইস বুকের কাছে বাংলাদেশ সরকারের মামার বাড়ির আবদার


ফেইস বুকের কাছে বাংলাদেশ সরকারের "পিতলা আউশ" (আবদার),
দেশের আইন শৃংখলা নিয়ন্ত্রণে বাংলাদেশ সরকার যদি কিছুদিন পর গুগল একাউন্ট, হটমেইল একাউন্ট, ইয়াহু একাউন্ট, ইউ টিউব একাউন্ট, স্কাইপ একাউন্ট, ভাইবার একাউন্ট, টাঙ্গ একাউন্ট, ইমো একাউন্ট গুলোর নিয়ন্ত্রণের আবদার করে বসে, তবে অবাক হবার কিছুই নাই | তারানা আপা ও পলক বাবুর বোঝা উচিত ছিল যে চায়না ও উত্তর কোরিয়ার মত দেশ গুলোর কাছেও ফেইসবুক মাথা নত করে নাই কাজেই আমেরিকার একটি ব্যবসায়িক প্রতিষ্ঠানের কাছে বাংলাদেশের ফেইসবুক ব্যবহারকারীদের নিয়ন্ত্রণ করার বা এ ধরনের মামার বাড়ির আবদার জানানো সতিই হাস্যকর | মাঝে মাঝে চিন্তা করি, আমাদের দেশে তো প্রযুক্তিতে একজন শিক্ষিত উপদেষ্টা আছেন, তিনিও কি জানতেন না যে ফেইসবুকের কাছে এ ধরনের মামার বাড়ির আবদার জানানো যাবে না ?
খবরে প্রকাশ বাংলাদেশের ফেইসবুক ব্যবহারকারীদের নিয়ন্ত্রণ করার তাগিদে মাননীয় মন্ত্রীবর্গের আবদার, সরকারের পক্ষ থেকে বাংলাদেশ টেলিযোগাযোগ নিয়ন্ত্রণ কমিশনক-বিটিআরসিকে ফেইসবুকের এডমিন দেবার প্রস্তাব করেন | বিষয়টি নিয়ে একটু গভীর ভাবে চিন্তা করলে বোঝা যাবে যে একটি সামাজিক যোগাযোগ ব্যবসায়িক প্রতিষ্ঠানের কার্যক্রমের নিয়ন্ত্রণে একটি দেশের সরকারের হস্তক্ষেপ, এভাবে যদি পৃথিবীর সকল দেশকে বেসরকারী ব্যবসায়িক প্রতিষ্ঠান ফেইসবুক এডমিন দেয়া শুরু করে তাহলে তো ফেইসবুকের ব্যবসার লাল বাত্তি জ্বলতে বেশিদিন সময় লাগবে না | সরকারী এই আবদারকে ফেইসবুক কতটুকু গুরুত্ব দেবে এখন সেটাই দেখার বিষয় | আমি বলি কি সরকার ফেইসবুকটা জুকার্বার্গের কাছ থেকে কিনে নিলেই সব ঝামেলা চুকে যেতো, এ ভাবে মামার বাড়ির আবদার জানানোর প্রয়োজনটা ছিল কি ? বাংলাদেশকে ফেইসবুক তাদের নিজেদের পোস্ট তদারকির ক্ষমতা দেয়া মানে, ফেইসবুক তাদের পোস্ট এর নিয়ন্ত্রণ কোন সরকারের কাছে অর্পিত করা আর এই সুবিধা পৃথিবীর সব দেশকে দিতে হলে ব্যবসার অংশিদারিত্ব দিতে বাধা কোথায় | সরকার হয়তো ভুলে গেছে যে ফেইসবুক আমেরিকাতে নিবন্ধন পাওয়া সাইবার জগতে একটি ব্যবসায়িক ও সামাজিক যোগাযোগ প্রতিষ্ঠান, বাংলাদেশ সরকার আমেরিকার একটি প্রতিষ্ঠানের পোস্ট নিয়ন্ত্রণ করবে বিষয়টি একটু হাস্যকর | বাংলাদেশ সরকারের উচিত নিজেদের ডোমেইন com.bd কে সঠিক ভাবে নিয়ন্ত্রণ করে অনাকাঙ্খিত পেইজগুলো নিজেদের প্রক্সিতে ফিল্টার করে নেয়া, দক্ষ লোকজন নিযোগ দেয়া, নিজেদের ঘর নিজেদের মত করে সাজিয়ে নেয়া, মন্ত্রী মহাদয় গণ ডিজিটাল বিষয়টা নিয়ে পড়াশোনা করে জ্ঞান অর্জন করে নেয়া |
==কিন্তু==

