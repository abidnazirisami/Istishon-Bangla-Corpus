আন্তর্জাতিক নারী দিবসে কঠিন সত্যটা মেনে নেই 


কুসংস্কার মুক্ত সমাজে নারী অধিকারের পাশা পাশি সকল মানুষের সমান অধিকার দিয়ে কঠিন সত্যটা মেনে নেই |
ধীর গতিতে হলেও বাংলাদেশ এগিয়ে যাবে এটাই আমার বিশ্বাস, তৃতীয় লিঙ্গের মানুষদের রাষ্ট্রীয় ভাবে স্বীকৃতি ও কর্ম সংস্থানের ব্যবস্থা করে দিয়ে সরকার একটি দৃষ্টান্ত স্থাপন করলো বটে, তবে আমাদের যেতে হবে আরও বহুদূর, হাটতে হবে অনেকটা পথ |
নারী জাতী ও তৃতীয় লিঙ্গের মানুষদের গণতান্ত্রিক ও সাংবিধানিক অধিকার প্রদানে বর্তমান সরকার অসাধারণ সাফল্যের সাথে যে ভূমিকা রেখেছে তা বাংলাদেশের প্রেক্ষাপটে বিশ্বে দারুণ ভাবে প্রশংসিত | বর্তমান সরকারের কাছে জাতী চির কৃতজ্ঞ |
সমকামী মানুষদের অধিকার অর্জনে আমাদের অনেক কিছুরই পরিবর্তন করা প্রয়োজন, সময়ের আবর্তনে এইসব পরিবর্তন আসবেই, এ ক্ষেত্রে যদি সমকামী অথবা তৃতীয় লিঙ্গের মানুষদের গণতান্ত্রিক অধিকার, নাগরিক অধিকার নিয়ে বিবেচনা করতে হয়, এই সব মানুষদেরকে সাধারণ ভাবে সকল ধরনের অধিকার নিশ্চিত করতে হয় তবে আমাদের চিন্তা ভাবনা ও দৃষ্টি ভঙ্গি, ধর্মীয় দৃষ্টি ভঙ্গির আমূল পরিবর্তন প্রয়োজন | কোন বিজ্ঞানী বা চিকিৎসক ব্যাখ্যা করাতে পারেনি যে কেন আমাদের মাঝে কেউ কেউ সমকামী প্রকার ক্রিয়াকলাপে জড়িত কিংবা জড়িত হতে চাই, সম্পূর্ণ বিষয়টি একটি আবেগ জনিত কারণ, এর মাঝে জৈব বা genitic পার্থক্য বা সমস্যা খুঁজে পাওয়া যায়নি, যেটা পাওয়া গেছে সেটা হচ্ছে শরীরের ভেতরে হরমোন নির্গত হবার তারতম্য, প্রতিটি মানুষের পরুষ ও নারী বিভেদে শারীরিক গঠনের উপর হরমোনের তারতম্য নির্ভর করে উভয়ের শরীরেই আনুপাতিক হাড়ে হরমোন নির্গমন হয় আর তাই কেউ নারী আবার কেউ পুরুষ | আবার এমনও হতে পারে যদি পুরুষের শরীরে ইস্ট্রজেন তথা নারী হরমোনে বেশী মাত্রায় নির্গমন হয় তবে সেই পুরুষের মাঝে নারী চরিত্রের অনেক বৈশিষ্ঠ লক্ষ্য করা যায় আর ওপর দিকে যদি কোন নারীর শরীরে এন্ড্রজেনের পরিমাণ বেশী মাত্রায় থাকে তবে তা নারীর দেহে পুরুষদেহের বৈশিষ্ট প্রকটতর হয় |
সিগমন ফ্রয়েড নামে একজন মনোবিজ্ঞানীর মতে, অন্তত তিনটি উত্তর সম্ভব বলে ধরে নেয়া যায়, যদিও এর কোন বৈজ্ঞানিক ব্যাখ্যা খুঁজে পাওয়া যায় নাই | প্রথমত মানুষ তারা যৌন প্রশ্রয় এবং পরীক্ষামূলক কারণে সমকামী হতে পারে, দ্বিতীয়: শৈশবে কালে শৈশব ট্রমা, দরিদ্রতা, পারিবারিক সম্পর্ক বা অন্য কোন কারণে মানসিক আঘাতের ফলে মানুষের মাঝে সমকামী হবার প্রবণতা বৃদ্ধি পেতে পারে এখানে প্রথম ও দ্বিতীয় প্রশ্নের কোন বৈজ্ঞানিক ব্যাখ্যা খুঁজে পাওয়া যায়নি, তৃতীয়ত: এক ধরনের জোর পূর্বক বা ইচ্ছা শক্তিকে মূল ধারাতে পরিচালিত না করলে, জেনেটিক বা হরমোনের ঝুলিতে যে তারতম্য ঘটে, সেই কারণেও সমকামী হবার একটা সুযোগ ঘটে যায় |
একজন মানুষ যখন সমকামী চিন্তা ভাবনা নিয়ে বড় হতে থাকে তখন এক পর্যায়ে মানুষ অদ্ভুত এই ইচ্ছা শক্তির কাছে পরাজয় বরণ করে এবং ইচ্ছা শক্তিটাই তার জীবনকে পরিচালিত করে যেখান থেকে ফিরে আসার পথ থাকে না | চিকিৎসা বিজ্ঞানে এইসব সমস্যার অভূতপূর্ব উন্নতি সাধন ঘটেছে, এখন কথা হচ্ছে আমরা এ বিষয়ে কতটুকু অবগত |
জন্মের পর শিশুদের মানসিক বিকাশকে বুঝতে হলে প্রতিটি মা বাবাকেই প্রকৃত ভাবে অভিভাবক হবার প্রয়োজন আছে বৈকি। আমার যতটা সহজে বাবা ও মা হয়ে পরি ঠিক ততটা সহজে অভিভাবক হয়ে উঠতে পারিনা, শিক্ষা ও জ্ঞানের অভাবটাই হচ্ছে এর মূল কারণ, একটি শিশু একজন মানুষের সকল মানবিক অধিকার নিয়েই এই পৃথিবীতে জন্মগ্রহণ করে কিন্তু আমরা কজন সেই শিশুকে সেই অধিকার প্রকৃত অর্থে দিতে জানি বা পেরেছি ? জ্ঞানের আলোকে প্রতিটি মা বাবাকে প্রকৃত অভিভাবক হবার প্রয়োজন আছে বৈকি, তা না হলে একটি শিশু শুধুই মা বাবা পাবে কিন্তু প্রকৃত অভিভাবক পাবে না আর সেটা হবে ঐ শিশুটির জন্যে চরম দুর্ভাগ্যজনক ঘটনা | আমি একটু বিশদ ভাবিয়ে ব্যাখ্যা করছি, আশা করি আপনাদের ধৈর্যের ব্যাঘাত ঘটবে না, যেমন ধরুন:- হঠাত শিশুটি একটি টেবিলের কোনায় আঘাত পেলেই তাকে সান্ত্বনা দেবার তাগিতে "কে মেরেছে, এই টেবিলটা, এইযে টেবিলটাকে মেরে দিচ্ছি" বোলেই আমরা টেবিলটাকে দু ঘা বসিয়ে দেই, আমরা ভুলে যাই যে আমরা মনের অজান্তেই শিশুটিকে কাউকে বা কোন কিছুকে প্রহার করার লাইসেন্স দিয়ে দিচ্ছি, কিংবা হাতে একটা কমলা নিয়ে হঠাত কমলাটা পেছনে লুকিয়ে দুষ্টামির ছলে বলে উঠি "কই কমলা, নাই নাই " আবার কোমলটা শিশুটির চোখের সামনে হাজির করি, আমরা এখানেও মনের অজান্তেই শিশুটিকে চুরি বিদ্যার লাইসেন্স দিয়ে দিচ্ছি।
একটি শিশু দুরন্তপনায় তার পরিবেশ মুখরিত করবেই, এটাই শিশুদের স্বভাব। যখন দুরন্তপনা পিতা মাতার চোখে মাত্রার বাইরে চলে যায় তখনই শিশুটিকে তার বন্ধুদের সামনেই অপমান করে অকথ্য ভাষায় বকাঝকা অথবা প্রহার করি, ভুলেও চিন্তা করি না এই অপমান একটি শিশুর মনে সারা জীবনের জন্যে দাগ কেটে যায়, একটি প্রচণ্ড মানসিক যন্ত্রণায় শিশুটি কাউকে কিছু না জানিয়ে দিনের পর দিন মানসিক ভাবে দগ্ধ হতে থাকে, তারপর ,, যখন কোন অঘটন ঘটে যায় তখন সামাজিক পরিবেশের উপর দোষারোপ করতে থাকি, আমরা নিজেরাই ভুলে যাই যে প্রকৃত অভিভাবকের মত আচরণ করতে পারিনি বিধায় দোষটা অনেকটা আমাদের ঘাড়ের উপর বর্তায়।
আমরা জন্মের পর পরি একটি ভুল প্রবাদ শিখে এসেছি, "শাসন করা তারই সাজে সোহাগ করে যেই" প্রবাদটা যে কত বড় ভুল তা একটু চিন্তা করলেই বুঝতে পারবেন, কারণ যিনি সোহাগ করবেন তিনিই তো আদর করবেন, বুঝিয়ে বলবেন, কোনটা ঠিক কোনটা বেঠিক তার পথ দেখিয়ে দেবেন, তাই নয় কি ? বাবা-মায়ের বকা সহ্য না করতে পেরে আত্মহত্যা করেছে এ রকম ঘটনা আমাদের সমাজে আর যেন না ঘটে এটাই কাম্য ।
একজন মানুষ হুট করেই সমকামী হয়ে ওঠে না, নিশ্চয়ই সেই মানুষটির মাঝে হরমোন জনিত তারতম্যের কারণেই সেই পরিবর্তন সাধিত হয়, কাজেই আমি বিশ্বাস করি সমকামী মানুষদের সমাজে বেঁচে থাকার মৌলিক অধিকার ঠিক অন্য দশ জনের মতই, এই অধিকার থেকে মানুষকে বঞ্চিত করা যায় না | একজন মানুষ অপর একজন মানুষকেই তো ভালবাসবে আর এই ভালোবাসাটাকে কোন ভাবেই তার অপরাধ হিসাবে গণ্য করা যায় না, কাজেই একজন প্রাপ্ত বয়স্ক মেয়ে যদি অপর একজন প্রাপ্ত বয়স্ক মেয়েকে ভালোবেসেই ফেলে তা নিশ্চয়ই অন্যায় হবে না |
আমারা যদি সত্যিকার অর্থে একটি ধর্ম নিরপেক্ষ রাষ্ট্র তৈরি করতে পারি তবে সমকামীদের অধিকার দিতে পিছিয়ে থাকবো কেন ? এটি একটি বিতর্কিত বিষয় নিয়ে আলোচনা শুরু করেছি, অনেকেই এই লেখা পড়ে হয়তো নিভৃতে একটু চিন্তা করবেন, এও জানি অনেকেই কোন মতামত দেবেন না | আমি চাই আপনি এটা নিয়ে একটু ভাবুন, এতেই আমি সুখী |
মাহবুব আরিফ (কিন্তু)

