শিক্ষা নীতিমালায় মানবতা পাঠ্য পুস্তকে সংযোজনা প্রয়োজন


তনু হত্যার মত ঘটনা সভ্যগুলোতে দেশ যে ঘটে না ঠিক এমন নয়, তবে যাদের দ্বারা এ ধরনের ঘটনা সংগঠিত তাদের ৯৯% অপরাধীই থাকে দীর্ঘ দিন যাবত মানসিক ভাবে বিকার গ্রস্থ বা মানসিক ভাবে অসুস্থ | কিন্তু সাধারণত এ ধরনের ঘটনা বাংলাদেশের সমাজে একটা স্বাভাবিক ঘটনার রূপ নেবে এটা হয়তো পশ্চিমা সভ্য দেশগুলোতে অবাস্তব বা অকল্পনীয় | এ ক্ষেত্রে পরিবর্তনের জন্যে অনেকই অনেক ধরনের যুক্তি দিতে পারেন তবে এ ধরনের অবস্থার পরিবর্তনের জন্যে চাই দীর্ঘ মেয়াদী অনুশীলন | পারায়, মহল্লায় এমনকি স্কুলের পাঠ্য পুস্তকে ধর্মীয় শিক্ষাকে প্রাধান্য না দিয়ে মানবতা শিক্ষা নামে একটি নতুন নিয়ম শিক্ষা নীতিমালায় সংযোজন করা যেতে পারে, অন্তত দেশ ও জাতিকে যদি এই অধঃপতনের হাত থেকে রক্ষা করতে হয় | সংবিধানে রাষ্ট্র ধর্ম রেখে রাষ্ট্রের যে কত কলা পূর্ণ হয়েছে তা নিশ্চয়ই সবাই আজ হাড়ে হাড়ে টের পাচ্ছেন |
মানবতা অনুধাবন করার বিষয়, মানবতা কে অনুশীলন করে শিখতে হয়, মানবতা দোকানে কিনতে পাওয়া যায় না, সিনেমা হলে দেখানো যায় না | দীর্ঘদিনের এই অসুস্থ সমাজকে মানবিক মূল্যবোধ ও মানবতার দৃষ্টিতে সঠিক ভাবে সাজাবার প্রয়োজন আছে বৈকি |
নিয়ম আইন কানুনকে শ্রদ্ধার সাথে মানতে হয়, আমি একবার রাত দুটার সময় জন মানবহীন চার রাস্তার মোরে লাল বাতি দেখে গাড়ী থামিয়ে দাড়িয়ে ছিলাম , বাংলাদেশ থেকে আগত বন্ধু একটু অবাক হয়ে জিজ্ঞাস করলো "দাড়িয়ে কেন, পথ ঘাট তো খালি, গাড়ী চালিয়ে গেলেই তো হয় ?" কোনদিন তাকে আমি বোঝাতে চেষ্টাও করিনি সমাজে চলতে গেলে আইনকে শ্রদ্ধা করতে হয় আর তাই লাল বাতি দেখে জন মানবহীন রাস্তায় আমি গাড়ী নিয়ে দাড়িয়ে ছিলাম, আমি জানি ৪৫ বছরের বয়সের একজন মানুষকে এই সব নতুন করে শেখানো যাবে না, এই শিক্ষা শিশুকাল থেকে না শিখলে শেষ বয়সে কি আর শেখা হবে | শিশু বা নারী কেন প্রতিটি ক্ষেত্রেই মানবতার দৃষ্টি থাকতে হবে , যদি আমার সামর্থ্য থাকে সমাজে সাহায্যের হাত বাড়িয়ে দিতে হবে, আর এই ভাবেই তৈরি হয় একটি সুন্দর দেশ ও জাতি |
অসুস্থ রাজনীতি অসুস্থ সমাজ তৈরি করে সেই অসুস্থ সমাজে মানবতা ও মানবিক মূল্যবোধ হ্রাস পেতে থাকে আমাদের মনের অজান্তেই | দিন দিন একটি জাতী তার মানবিক চেতনা-বোধ কে হারিয়ে ফেলে, তখন মানুষ মানুষকে পিটিয়ে মেরে ফেলাটা একটা স্বাভাবিক ঘটনা হিসাবে ধরে নেয়, এইসব ঘটনায় সরকারের নীরবতাকে সরকারী মৌন সমর্থন হিসাবে ধরে নেয়া যায়না, কারণ এটা একটা সামাজিক ব্যাধি যা যা তিলে তিলে রাজনৈতিক পরিবেশের প্রভাবে তৈরি হয়েছে | অনেকেই হয়তো বুঝতে পারছেন না যে বাবার পকেট কেন রাজকোষের টাকা চুরি করেও ঠিক তার পরদিন বাংলাদেশের একজন প্রভাবশালী রাজনীতিবিদ পুণ্য কমাতে হজ্জে যেতে পারেন, তার ভেতরে সামান্যতম অনুশোচনা বোধ কাজ করে না, কারণ দীর্ঘ সময়ে এই সমাজে দুর্নীতি একটি স্বাভাবিক নিয়মে পরিণত হয়েছে |
তনু হত্যার মত ঘটনা যে কোন সভ্য সমাজে রাষ্ট্রীয় শোক পালন করে এরকম নজিরও দেখা যায় |
আইন শৃঙ্খলা বাহিনী অথবা সরকার তড়িৎ গতিতে এইসব বিপদগ্রস্ত এলাকাগুলিতে আতঙ্কিত মানুষের উপর যে মানসিক চাপ সৃষ্টি হয়েছে সেটাকে লাঘব করার জন্যে সরকারী উদ্যোগে মুহূর্তে অত্র এলাকায় একটি মনস্তাত্ত্বিক বিশেষজ্ঞ দল প্রেরণ করবে, অত্র এলাকাতে মুহূর্তের মাঝে বেশ কিছু সময়ের জন্যে কার্ফু ঘোষণা দেবে এ ধরনের প্রস্তাব হয়তো প্রলাপ বলেই মনে হবে | এরূপ ঘটনায় সবচাইতে বেশী চাপ সৃষ্টি হয় শিশুদের উপর আর তাই মনে রাখতে হবে শিশুরাই আমাদের দেশের ভবিষ্যৎ, তা না হলে এই শিশুদের উপর মানসিক ভাবে সমূহ ক্ষতির সম্ভাবনা আছে | এই সব ঘটনায় দীর্ঘ সময় পর্যন্ত সরকারের কালক্ষেপণ বা দীর্ঘ নীরবতা আমাদের শুধুই অবাকই করে না, সরকার একটি অসুস্থ সামাজিক আচরণকে স্বাভাবিক আচরণ হিসাবে স্বীকৃতি দিচ্ছেন, এটাই প্রতীয়মান হয় | সরকার তিনদিন পর প্রতিক্রিয়া দেখানো মানেই একটা দায়সারা দায়িত্ব দেখালে বিষয়টি সরকারী পক্ষের কমেডি ছাড়া আর কিছুই নয় | সভ্যতা আজ রাজনীতির বেড়াজালে হাবুডুবু খাচ্ছে | 
কাজেই মানুষকে মানবতায় শিক্ষিত করে তোলা হচ্ছে সরকারের দায়িত্ব তাই শিক্ষা নীতিমালার মানবতা নামে নতুন পাঠ্য পুস্তক সংযোজন করে এই পৃথিবীর বুকে বাংলাদেশ একটা নজির স্থাপন করতে পারে
==কিন্তু==

