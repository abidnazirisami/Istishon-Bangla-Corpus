প্রবাসে আওয়ামীলীগ দল গুলোতেও শীতের পাখীদের ডানা ঝাপটা


বিষয়টি হয়তো আপনাদের অনেকেরই জানা যে বাংলাদেশ আওয়ামীলীগের প্রবাসে কোন শাখা সংগঠন নাই এবং প্রবাসীদের জন্যে বাংলাদেশের স্থানীয় ও সংসদীয় ভিত্তিক রাজনীত সম্পূর্ণ রূপে নিষিদ্ধ করা হয়, কোন প্রবাসী বাংলাদেশর রাজনৈতিক দলের সদস্য পদ অর্জন করতে হলে তাকে বাংলাদেশে স্থায়ী ভাবে বসবাস করতে হবে অথবা ট্রান্সফার অফ রেসিডেন্ট করে নিতে হবে, আর বিষয়টি গত ফেব্রুয়ারী মাসেই পূর্ণাঙ্গরূপেই নির্ধারণ করা হয়ে গেছে | যদি এ বিষয়ে কারও কোন সন্দেহ থাকে তবে বাংলাদেশ আওয়ামীলীগের কেন্দ্রীয় অফিসে ফোন করে বিষয়টি একটু যাচাই বাছাই করে নেবেন, ফোন ৮৮-০২-৯৬৭৭৮৮১, +৮৮-০২-৯৬৭৭৮৮২ |
আমার দৃষ্টিতে যাহা সত্য তাহাই প্রকাশ করা আমার স্বভাব , মতামতের সাথে অন্যের মতের মিল থাকতেই হবে এমনতো কথা হতে পারে না | গত গত ২৭শে মার্চ রবিবার সুইডেন আওয়ামী লীগ স্বাধীনতা দিবস অনুষ্ঠানে এক বক্তা ইতিহাস বর্ণনার এক ফাকে পাকিস্তানের এক নেতাকে কায়দে আজাম বলে সম্বোধন করলেন তাও একবার নয় দুই দুইবার, তাও আবার সুইডেন আওয়ামীলীগের স্বাধীনতা দিবস অনুষ্ঠানে | আমি দূর থকে ভাবছিলাম এটাও কি জামাত শিবিরের কোন কৌশল কি না নাকি সত্যই সেই ভদ্রলোক কায়দে আজাম শব্দের অর্থই জানেন না, তাই যদি তবে এত কম জানা লোক কেনই যে মঞ্চে উঠে ভাষণ দেয় আমার বোধগম্য হয় না | পরে অবশ্য এটা নিয়ে আমি উচ্চ বাচ্ছ করিনি, তবে আমি জানি আমি যদি বঙ্গবন্ধুর সৈনিক হয়ে পাকিস্তানের কোন নেতাকে আমাদের স্বাধীনতা অনুষ্টানে কায়দে আজাম বলতে পারি তবে জামাত আমাকে দশ মন ঘি কিনে দেবে, যাক আপাতত এই ঘটনার গভীরে যাচ্ছি না | অন্ধের মত বসে থাকবো আর অন্যায়ের বিরুদ্ধে রুখ দাড়াব না সেটা আমার স্বভাব নয় |
প্রতিপক্ষ ও প্রতিদন্দী থাকবেই গ্রুপিং ও দলাদলি হবেই তাই বলে নির্বাচনের মাধ্যমে গণতন্ত্রকে সন্মান না জানিয়ে সিলেকসন করে দেবে ইউরোপিয়ান আওয়ামীলীগ, বিষয়টি প্রথম থেকেই আমার খটকা লেগেছিলো, এটা যে মাঠকে গরম রাখার একটা রাজনৈতিক কৌশল সেটা বুঝতে একটু দেরী হলো এই যাহ | দুই গ্রুপের সবাই কিন্তু প্রকৃত আওয়ামিলীগের লোক কিন্তু সরকার যখন ক্ষমতায় তখন শীতের পাখীরা ডানা ঝাপটা দেবেই | আরো লক্ষনীয় হচ্ছে বিগত ১৭ বছর যে কমিটি একজন সদস্য বাড়াতে পারে নাই তারা প্রবাসে রাজনীতি করে নাকি সেলফি তুলে |
এবার মূল কোথায় আসি , আমরা কি প্রবাসে বঙ্গবন্ধুর আদর্শের উপর ভিত্তি করে প্রবাসে কোন সংগঠন বা রাজনৈতিক দল গঠন করার অধিকার রাখি কিনা ? এক্ষেত্রে বলতে গেলে বলতে হয় আমরা তা অবশ্যই পারি এবং সেটার জন্যে বাংলাদেশ আওয়ামীলীগের গঠনতন্ত্রের অপেক্ষায় বসে থাকার প্রয়োজন নেই | রাজনীতির মাঠে রাজনীতির খেলা বোঝার ক্ষমতা আমার মত সাধারণ মানুষের হয়তো নাই কিন্তু লক্ষ্য করবেন ইউরোপে আওয়ামীলীগ নিয়ে বর্তমানে যতো হৈচৈ প্রতিপক্ষ বিএনপি নিয়ে কিন্তু ততটা হৈচৈ হচ্ছে না আর এটাকেই বলে প্রতিপক্ষকে ঘায়েল করার একটা রাজনৈতিক কৌশল, শুধু আমরা যারা ছাগলের তিন নাম্ব্বার বাচ্চা লাফাচ্ছি বেশী | সুইডেনে কি এর আগেও বিভাজন ছিল না? ইউরোপিয়ান আওয়ামীলীগ কি বিগত দিনের বিভাজন মেটাতে কোন পদক্ষেপ নিয়েছিলো? চিন্তা করে দেখুন শহীদ ভাই আওয়ামীলীগ, মঞ্জু ভাই আওয়ামীলীগ নিয়েও কিন্তু দারুন রকম বিভাজন ছিল, কই কেউ তো এই বিভাজন মেটাতে ছুটে আসে নাই ? রাজনীতির মাঠকে গরম রাখার জন্যে রাজনৈতিক দলগুলো বিভাজন সৃষ্টি করে রাখা একটা রাজনৈতিক কৌশল, সাধারণ জনগনের এই কৌশল থেকে মুক্তি নাই | ৯০ দশকে এরশাদ সরকার কে ক্ষমতাচুত করতে বাংলাদেশ আওয়ামীলীগ মরণ কামর দিয়েছিলো আজ সেই স্বৈরাচারী এরশাদ আওয়ামীলীগের সহযোগী সংগঠন, এটার নামই রাজনীতি | এই রাজনীতির মাঠে শুধু একজন মানুষকেই বিশ্বাস করা যায় তিনি হচ্ছেন আমাদের মাননীয় প্রধান মন্ত্রী শেখ হাসিনা, কিন্তু তার আশপাশের লোকজন সব সেলফি প্রেমিক |
আপনি যদি বাংলাদেশর প্রক্ষাপটে অনুধাবন করে থাকেন, আর ইউরোপিয়ান দেশগুলোর গণতান্ত্রিক ও সাংগঠনিক প্রক্রিয়াকে লক্ষ্য করেন তবে আমার যে কোন আদর্শের অনুসারী হয়ে ইউরোপিয়ান ইউনিয়নের সংবিধানকে মেনে ও নিয়মের আওতায় বঙ্গবন্ধুর আদর্শের রাজনৈতিক দল অবশ্যই গঠন করতে পারি, যদি তা ইউরোপিয়ান দেশের অন্তর্ভুক্ত দেশের সংবিধানিক নিয়ম রক্ষা করে তবে তা কোনই বাধার সৃষ্টি করে না | এক্ষেত্রে বাংলাদশে আওয়ামীলীগের গঠণতন্ত্রকে মেনেই চলতে হবে এমন কোন বাধ্যকতা আমাদের নাই, আমাদের তো চাই বঙ্গবন্ধুর আদর্শ ও তার দল |
বাংলাদেশ আওয়ামীলীগের গঠনতন্ত্রে প্রবাসীদের সদস্য পদ যদি মূল বিষয় না হয়ে থাকে | তবে বঙ্গবন্ধুর আদর্শের অনুসারী হয়ে সুইডেন আওয়ামীলীগ নামে একটি সংগঠন বা রাজনৈতিক দল করতে বাধা কোথায় | এখন বিষয়টা হচ্ছে আমার বঙ্গবন্ধুর আদর্শের সুইডেন আওয়ামীলীগ করতে চাই কি না ? সে ক্ষেত্রে বাংলাদেশ আওয়ামীলীগের কোন শাখা সংগঠন নয় | আর যদি বাংলাদেশের আওয়ামীলীগের সদস্য পদটি আমাদের জন্যে বিশেষ লোভনীয় হয়ে থাকে নির্বাচনী টিকেটি থাকে আসল ধান্দা তবে অন্য কথা |
অনেকের ধারণা আমাদের বড় ভাইরা যারা সুইডেনে আওয়ামিলীগ তৈরি করেছেন অথবা আমাদের দেশের সূর্যসন্তান মুক্তি যোদ্ধারা যারা আমাদের কাছে প্রানের চাইতেও প্রিয় তাদের কাছে সমস্যার সমাধান আছে, আসলে কোন মতেই তা নয়, যুগ পাল্টেছে নতুনদের এগিয়ে আসতে হবে, আপনাদের কাছ থেকে আমরা মুক্তি যুদ্ধের বীরত্ব গাথা গল্প শুনবো, কিন্তু কোথায় চিঠি দিলে কি কাজ হবে কে কার পরিচিত, কাকে কে কতবার সালাম দিচ্ছে এইসব শুনতে শুনতে কান এখন ঝালাপালা | আমাদের এখন দরকার দক্ষতা, জ্ঞান আর প্রজ্ঞা | সুইডেনের আওয়ামিলীগ সুইডেনের সংবিধান ও সাংগঠনিক নিয়মে করতে হবে আর এটাই নিয়ম |
এখন ওপর একটি কোথায় আসি, অনেকের ধারণা বাংলাদেশ আওয়ামীলীগ কেন্দ্রীয় ভাবে এই সমস্যার সমাধানে এগিয়ে আসবে, যেটা সত্যই হাস্যকর, কারণ বাংলাদেশ আওয়ামীলীগের কেন্দ্রীয় সংগঠন প্রবাসের এইসব উটকো ঝামেলা নিয়ে পরবর্তীতে বিপাকে পরবে অন্তত এতটা বোকা বাংলাদেশ আওয়ামীলীগ নয় | যারা ভাবছেন তারা আমার সাথে যোগাযোগ করবেন আমি আরো সুন্দর ভাবে ব্যাখা করে দেবো | অপর দিকে এইসব সমস্যা যতই জিইয়ে রাখা যায় প্রবাসে আওয়ামিলীগের রাজনীতির জন্যে ততই সুবিধা, কারণ মাঠ গরম থাকবে | প্রবাসে আওয়ামীলীগে কিছু সরল আর বোকা লোকদের তারা এমনিতেই জিইয়ে রাখে, দুইটা সেল্ফির জন্যে যারা পকেট থেকে অঢেল টাকা ঢেলে দিতে প্রস্তুত, কারণ রাজনীতির মাঠে সেল্ফি ও বলদের এখন কদর আছে |
লক্ষ্য করবেন যাদের নিয়মিত লেখা পড়ে আপনি আনন্দ পাচ্ছেন বা ভালো লাগছে কিন্তু শত ভালো লাগলেও কমেন্ট করতে পারছেন না পাছে আপনি গ্রূপ থকে বাদ পড়ে যাবেন এই ভয়ে, তারা কিন্তু সেল্ফির প্রতি উদাসীন, কারণ কলমই তো তার বৃহৎ পরিচয় |
সুইডেনে যদি নির্বাচনের মাধ্যমেই একটি গণতান্ত্রিক প্রক্রিয়ায় নির্বাচন করলে হয়তো এই সমস্যার সৃষ্টি হবার সুযোগ থাকতো না, সচরাচর যে দেশে সংগঠন তৈরি হয় সেই দেশের সাংবিধানিক নিয়ম মেনেই একটি নির্বাচন হওয়া উচিত, অন্য দেশের রাজনৈতিক দলের গঠনতন্ত্র সুইডেনের সাংবিধানিক নিয়ম বা সাংগঠনিক অনেক নিয়মের সাথে সাংঘর্ষিক, বাংলাদেশের আওয়ামী লীগের গঠনতন্ত্র মেনে সুইডেনে সংগঠন তৈরি বা নির্বাচন করতে গেলে বিষয়টা নিয়মের মাঝে পরবে না তাই সুইডেনের নিয়ম অনুযায়ী নির্বাচন হওয়া বাঞ্চনীয়, তাই নয় কি? প্রবাসে রাজনৈতিক দল গঠনে, পদ বা স্থান দখলে দুর্নীতি বা পদ বেচাকেনা হবে না এটা কি হলপ করে বলা যায়? কারণ বাংলাদেশ আওয়ামী লীগ যখন ক্ষমতায় তখন ইউরোপের একজন আওয়ামী লীগ নেতার দেশের মাটিতে দারুণ প্রতাপ, সামান্য একটু প্রভাব খাটিয়ে একজন পুলিশ কর্মকর্তাকে টাকার বিনিময়ে গ্রাম থেকে শহরে বা শহর থেকে গ্রামে বদলী করাতে পারেন, দলীয় প্রভাব খাটিয়ে ন্যায় নীতির পাশ কাটিয়ে ঢাকাতে একটি জায়গাও বরাদ্দ নিয়ে নিতে পারেন অথবা নিজ এলাকাতে সংসদ সদস্য পদে নির্বাচনী টিকেট যোগাড় করে নিতে পারেন। বাংলাদেশের রাজনীতি বা প্রশাসনে দলই প্রভাব বিস্তারেও দুর্নীতি ঘটে আর তাই প্রবাসী রাজনৈতিক দলের নেতা হয়ে এই সব নেতারা যে দুর্নীতির আশ্রয় নিবে না নেয়া না তার নিশ্চয়তা কোথায় ?
==কিন্তু==

