সুইডেনে (sex free country) ইব্রাহিম সাহেবের দিনকাল


খুব ইচ্ছে থাকা সত্যেও আমার এক বন্ধুর আসন্ন বিয়ের অনুষ্ঠানে দাওয়াত পাওয়ার পরও ইব্রাহিম সাহেবকে সাথে করে নিয়ে যাওয়া হয়ে ওঠেনি, কারণ বন্ধুটি কোন একজন মেয়েকে বিয়ে করছেনা, বিয়ে করছে একজন ছেলেকে, মানে সোজা কথায় যাকে বলে, বন্ধুযুগল সমকামী, আর সেই বিয়ে বাড়ীতে ইব্রাহিম সাহেবকে সাথে করে নিয়ে যাওয়া মানেই নেয়াহেত কোন দুর্ঘটনা ঘটে যাওয়া, এত বড় মানসিক ধকল উনি হয়তো সইতে পারবেন না।
ধর্মপ্রাণ মোহাম্মদ ইব্রাহিম সাহেব কিছুদিন আগেই সস্ত্রীক সরকারী শিক্ষা সফরে সুইডেন এসেছেন, থাকবেনও বেশ কিছুদিন | দিনকাল বেশ ভালই কেটে যাচ্ছে ইব্রাহিম সাহেবের, সুন্দর দেশ, সুন্দর মানুষজন দেখে সময় বেশ ভালই কেটে যাছে কিন্তু মনের মাঝে নানান প্রশ্নের উদয় হচ্ছে, এর আদ্যোপান্ত তিনি কিছুই বুঝে উঠতে পারছেন না | লক্ষ্য করলাম গ্রীষ্ম কালে সূর্যের প্রখরতা বাড়ার সাথে সাথে তিনার দোয়া দরুদের গতিও বেড়ে চলে , পার্কে বেড়াতে গেলে সূর্যস্নান রত রমণীদের দেখলেই তিনি বেশ জোরে জোরেই দোয়া দরুদ পড়া শুরু করে দেন, এইসব কাণ্ড কারখানা দেখে আমি বেশ বিপাকেই পরে যাই | মোহাম্মদ ইব্রাহিম সাহেব সমুদ্র পাড়ে যাবার খুব প্রবল ইচ্ছা প্রকাশ করেন, একদিন উনার পিড়াপিড়িতে বাধ্য হয়ে উনাকে সমুদ্র পাড়ে বেড়াতে নিয়ে যাই, তিনিও গো ধরলেন গোসল করবেন, বিচে পৌঁছেই উনার চোখের ছানা বড় হয়ে গেলো, অর্ধ নগ্ন ছেলে মেয়েদের ভীরে মোহাম্মদ ইব্রাহিম সাহেবকে গোসল করতে নামতে হবে এটা শুনেই মোহাম্মদ ইব্রাহিম সাহেবের গায়ে জ্বর এসে গেল, আমাকে কানে কানে খুব আস্তে আস্তে বললেন আমি যেন সমুদ্র পাড়ে গোসলের কথাটা তিনার সহধর্মিণীর কাছে চেপে যাই | আমি মোহাম্মদ ইব্রাহিম সাহেবকে বললাম চলেন আমার বরং কোন সুইমিংপুলে চলে যাই, সুইমিংপুলে গিয়ে মোহাম্মদ ইব্রাহিম সাহেবের হার্টফেল হবার দশা, গোসলের আগে সব্বাইকে গোসল করে শরীরকে পরিষ্কার করে সাতার কাটার নিয়ম তাই গোসল করার সময় সব্বাইকে সম্পূর্ণরূপে উলঙ্গ হয়েই গোসল করতে হয়, বিষয়টা এখানকার প্রথা অনুযায়ী খুবই স্বাভাবিক | সেইদিন সুইমিংপুলে আমার সাতার কাটার ইচ্ছে নাই বিধায় মোহাম্মদ ইব্রাহিম সাহেবকে সুইমিংপুলে ঢুকিয়ে দিয়ে আমি বাইরে অপেক্ষারত, হঠাৎ দেখি মোহাম্মদ ইব্রাহিম সাহেব দৌড়াতে দৌড়াতে বাইরে চলে এসে বেশ হাঁপাচ্ছেন আর দোয়া দরুদ পড়ছেন , আমি কারণ জিজ্ঞাস করতেই তিনি বেশ করুণ সুরে বলে উঠলেন "ভেতরের অবস্থা খুবই খারাপ, লোকজন সব পাগল হয়ে গেছে, সব্বাই একই সাথে উলঙ্গ হয়ে গোসল করছে " | আমি অনেক চেষ্টা করেও উনাকে বোঝাতে পারছিনা যে এরা কেউই পাগল হয়ে যায়নি, এখানে সবাই সুইমিংপুলে গোসল করতে গেলে একই সাথে উলঙ্গ হয়ে গোসল করাটা একটা স্বাভাবিক নিয়ম, কেউ কারো দিকে তাকিয়ে থাকেনা | যাই হোক এখন আর ভাববার সময় কম তাই আমি নিজেও মোহাম্মদ ইব্রাহিম সাহেবের সাথে সুইমিংপুলে ঢুকে পরলাম, মোহাম্মদ ইব্রাহিম সাহেব বিড়বিড় করে দোয়া দরুদ পড়েই যাচ্ছেন | গোসলের পর sauna (বাষ্পস্নান) মানে স্টিম বাথ করা এখানকার একটি প্রথা আর সেখানে ছেলে, মেয়ে, বৃদ্ধ, বৃদ্ধা, যুবক, যুবতী সবাই এক সাথেই স্টিম বাথ করে থাকে . ছেলে মায়েদের আলাদা কোন জায়গা যদি না থাকে তবে একই সাথে স্টিম বাথ করতে কোনই অসুবিধা হয় না, কেউ কারুর দিকে যৌনতার দৃষ্টি নিয়ে তাকিয়ে থাকে না |
আমি অনেক চেষ্টা করেও ইব্রাহিম সাহেবকে বোঝাতে পারিনি যে সেক্স ফ্রি দেশ (sex free country) মানেই সবাই এদেশে পকেটে কন্ডম নিয়ে ঘোরাঘুরি করে না কিম্বা মেয়েরা প্রবাসী ছেলেদের অপেক্ষায় ছাতা নিয়ে এয়ার পোর্ট এ দাড়িয়ে থাকেনা, বিষয়টির উপর আপনার ধারনাটা খুবই ভুল, পতিতাবৃত্তি এ দেশে সম্পূর্ণ ভাবেই নিষিদ্ধ, অপ্রাপ্ত বয়স্কদের সাথে যৌন আচরণ কঠিনতম অপরাধ, ধর্ষনকারীদের এদেশে কঠিন সাজা দেয়া হয়, মুক্ত যৌন আচরণ মানেই সবাই এদেশে উলঙ্গ হয়ে ঘোরাঘুরি করেনা, একজন মেয়ে তার মেয়ে সাথীকে নিয়ে রাস্তায় গা ঘেষে হেটে যাওয়ার সময় কেউ তাদের দিকে হা করে তাকিয়ে থাকার প্রয়োজন বোধ করেনা, কারুর ব্যক্তি স্বাধীনতাকে খর্ব করা ঘোরতর অপরাধ | এদেশে জাত, ধর্ম, গোত্র ও বর্ণ বিভেদে কাউকে অপদস্থ করার কোনই সুযোগ নাই |
গোসল এর পর মোহাম্মদ ইব্রাহিম সাহেবকে জিজ্ঞাস করলাম একটু স্টিম বাথ করে নিলে কেমন হয় তিনিও সম্মতি প্রকাশ করলেন, যেই না স্টিম বাথ করার জন্যে ছোট্ট ঘরটাতে প্রবেশ করলাম বুঝতে পারলাম মোহাম্মদ ইব্রাহিম সাহেব খুব জোরে জোরে কাঁপছেন বিড়বিড় করে কি সব দ্রুত পড়ে যাচ্ছেন , তিনি আমার দিকে অসহায়ের মতো তাকিয়ে থেকে আস্তে আস্তে আমার ঘাড়ে মাথা রেখে অনেকটা অচৈতন্য অবস্থায় ঢোলে পরলেন, আমার কয়েকজন ধরা ধরি করে উনাকে একটা টেবিলের উপর শুইয়ে দিয়ে মাথায় পানি ঢালতে থাকলাম | কিছুক্ষণ পর মোহাম্মদ ইব্রাহিম সাহেব চোখ খুলে আমার দিকে ফেলে ফেল করে তাকিয়ে রইলেন , আমি জিজ্ঞাস করলাম মোহাম্মদ ইব্রাহিম সাহেব এখন কেমন বোধ হচ্ছে ? তিনি আমাকে প্রথম প্রশ্ন করলেন "মাগরিবের টাইম কি হয়ে গেছে"
==কিন্তু==

