মৃত্যু ই ভালো 


 তাসনিম রিফাত
------------------------
মৃত্যুই ভালো,
ভালোবাসা যেখানে আগুণের নিদর্শন!
মৃত্যুই ভালো ,
ভালবাসা যেখানে কষ্টের বর্ষণ।
ভালবাসা যেখানে জীবনের,
বিরহের অর্থবহ।
ভালবাসা যেখানে গিরিখাত।
পরলেই সব শেষ।
নক্ষত্রের মতো পড়ব,
আর একসময় পাথর খণ্ডে রূপান্তর।
পাথরে ঘনীভূত বুকে,
আর থাকবে না আশা।
এর চেয়ে বরং মৃত্যুই ভালো!
মৃত্যুই ভালো,
স্বপ্ন যেখানে সর্প বিষ।
প্রতিটি ছোবলে জাগায় আজব অনুভূতি।
তারপর সব শেষ,
হেমলকের বিষে দেহ সংশ্লেষ।
এক ঝড়ে,
গন্তব্য বাস্তবতা।
স্বপ্ন যেখানে,
ধূম্র শলাকার ধোয়া,
সেখানে চাই না জীবনের ছোঁয়া,
এর চেয়ে বরং মৃত্যুই ভালো!
মৃত্যুই ভালো,
আশা যেখানে ভস্মীভূত শবদেহ,
এ ব্যাধি,এ মহামারী,
এ কোন প্রতিকূলতা !
প্রতিনিয়ত কষ্টের জাল বোনা,
জীবন রূপকথা!
যেখানে আশার শেষ আছে ,
কিন্তু শুরু নেই,
রেশ আছে,
কিন্তু বাস্তবিকটা নেই,
সেখানে মৃত্যুই ভালো !

