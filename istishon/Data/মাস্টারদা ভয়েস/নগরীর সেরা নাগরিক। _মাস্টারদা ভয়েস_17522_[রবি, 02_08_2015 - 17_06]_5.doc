নগরীর সেরা নাগরিক। 


প্রিয়তমার সাথে হাটতে হাটতে বাদাম খেয়ে কাগজটা রাস্তায়
ফেলেদিল নিজের অজান্তেই।জনাব বন্ধুদের
সাথে হাটতে হাটতে প্যাকেটের শেষ
সিগারেটটা মুখে নিয়ে প্যাকেটটা ফেলেদিল রাস্তায়ই।
দিনশেষে এসব ব্রাদাররাই ফেসবুকে লিখবে শহর এত
নোংরা কেন।আপুরা লিখবেন এ শহরে বাসকরা কঠিন।
সকালটা শেষ, দুপুরটা গড়িয়েছে অনেক আগেই,
অদ্ভুতভাবে কেটেযাচ্ছে বিকালটাও।রাস্তার
পাশে একটি ছেলেকে দেখাযাচ্ছে। চোখের
সামনে দাঁড়িয়ে থাকা ছেলেটা অদ্ভুতুড়ে।
গায়ে ছেঁড়া শার্ট, প্যান্টের চেইনটা ছেড়া।
ধুলোমাখা চেহারা।
ছেলেটির হাতের বস্তায় বোতল,কাগজ আরও অনেক
কিছু। শহর থেকে কুড়িয়ে পাওয়া এসব জিনিস
যত্নকরে ব্যাগে রেখেছে ছেলেটি।আনন্দের
ছলে কাগজ কুড়াচ্ছেনা ছেলেটি। তিনবেলা খাবার চাই তার।
বাঁচতে চায় সে। হয়তো আটদশটা ছেলের মত
স্কুলে যাওয়া হবেনা তার তাই বলে তো আর
না খেয়ে থাকবে না। বড় অদ্ভুত এ কঠিন বাস্তবতা।
অদ্ভুত এই ছেলেটা আমার চোখে এশহরের
সেরা নাগরিক। সভ্য নাগরিক দ্বারা দিনদিন দূষিত
হতে থাকা শহরকে অনেকটা সুস্থ রাখছে এ সমাজ
থেকে ছিটকে যাওয়া ক্ষুদ্র এসব নাগরিকেরা।স্বচ্ছ
শহরের স্বপ্ন বাস্তবায়ন করছে ওরাই। নিজের অজান্তেই
সে স্বচ্ছ করছে শহরকে।
আমরা ছুটছি সভ্যতার খোজে, স্বচ্ছতার খোজে,
বিনোদনের খোজে, ভালবাসার খোজে আর
ওরা ছুটছে দুইবেলা দুইমুঠো ভাতের খোজে।

