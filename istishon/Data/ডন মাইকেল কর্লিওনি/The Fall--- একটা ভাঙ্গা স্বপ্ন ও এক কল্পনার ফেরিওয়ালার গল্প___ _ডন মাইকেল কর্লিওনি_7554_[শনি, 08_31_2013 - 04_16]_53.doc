The Fall--- একটা ভাঙ্গা স্বপ্ন ও এক কল্পনার ফেরিওয়ালার গল্প___ 



গল্পের শুরু ১৮১৫ সালে লস এঞ্জেলসে এক মুভি Stuntman এর ভয়াবহ পাগলাটে এক লাফ দিয়ে। রয় ওয়াকার নামে এই ভদ্রলোক Stuntman হিসেবে তার জীবনের প্রথম মুভিতে রেল ব্রিজ হতে এক অকল্পনীয় লাফ দিয়ে নিজেকে প্রায় পঙ্গু করে ফেলে হাসপাতালে ভর্তি হন। আর কমলালেবুর বাগানে কমলা তুলতে গিয়ে হাত ভেঙ্গে ফেলা আলেকজান্দ্রিয়া নামে এক ছোট্ট পরীও ভর্তি হয় ঐ হাসপাতালে। এক সকালে সে তার প্রিয় নার্সকে চরকা কাটা এক কাগজে ছোট্ট একটা চিঠি লেখে। দুই তলার বারান্দা দিয়ে বাইরে দাঁড়ানো নার্সকে পাঠানো তার সেই চিঠি দিক হারিয়ে গিয়ে পড়ে নিচের তলায় ফ্ল্যাট হয়ে শুয়ে থাকা রয়ের কোলে। চিঠি আনতে যখন আলেকজান্দ্রিয়া নিচে যায় তখন রয় তার স্বভাবসুলভ ভঙ্গিতে তার সাথে দোস্তি পাতিয়ে ফেলে। আলেকজান্দ্রিয়া নামটা কোথা থেকে এসেছে সেটার গল্প বলতে বলতে হঠাৎ রয় তাকে ৫ জন অদ্ভুত বীরের কথা বলে। সেই ৫ জনের বীরেরা হলঃঃ এক আনমনা ভারতীয় যোদ্ধা যে তার স্ত্রীর মৃত্যুর প্রতিশোধ নেয়ার জন্য প্রতিজ্ঞাবদ্ধ, এক আফ্রিকান ক্রীতদাস যে তার ভাইয়ের মৃত্যুর প্রতিশোধ নেবার জন্য মরিয়া, এক ইটালীয় ডিনামাইট বিশেষজ্ঞ, চার্লস ডারউইন নামে এক জীববিজ্ঞানী আর তাদের নেতা মুখোশপড়া এক অদ্ভুত আউটল(আইন মানে না এমন)। আর তাদের সাথে পরে যোগ দেয় পুরান থেকে আসা অমিত শক্তিধারী এক রহস্যময় মানুষ। তাদের সবার লড়াইটা হচ্ছে ওডিয়াস এক ভয়াবহ অত্যাচারী ও নিষ্ঠুর শাসকের বিরুদ্ধে যে তাদের জীবনের সবচেয়ে প্রিয় মানুষটাকে তাদের কাছ থেকে কেড়ে নিয়ে গেছে নির্মম নিষ্ঠুরতায়। চরম আগ্রহ বোধ করার কারনে পরের দিন সকালে আলেকজান্দ্রিয়া রয়ের কাছে এই গল্পটা শুনতে আসে। রয়ের মোহনীয় বর্ণনার মাধুর্যে আর আলেকজান্দ্রিয়ার কল্পনায় শুরু হয় এক অনন্য অসাধারণ লড়াইয়ের গল্প। যে গল্পের বীরেরা শুধু আর আলেকজান্দ্রিয়ার কল্পনার রঙ্গীন ফ্রেমেই আটকে থাকে না, বাস্তবতার প্রানহীন স্বপ্নভঙ্গের এ জগতের নিষ্ঠুর নাট্যমঞ্চেও অভিনয় করে চলে সুনিপুন দক্ষতায়। 

১৯৮১ সালে Valeri Petrov এর বুলগেরিয়ান মুভি Yo Ho Ho কাহিনী অবলম্বনে ডেভিড ফিঞ্চার ও স্পাইকি জোন্সের পরিকল্পনায় এবং Tarsem Singh এর পরিচালনায় ২০০৬ সালে মুক্তি পায় এই অ্যাডভেঞ্চার ফ্যান্টাসি মুভিটি । Lee Pace, Justine Waddell, Daniel Caltagirone, Leo Bill, Daniel Caltagirone এবং পরী চরিত্রে Catinca Untaru সহ আরও একঝাক শিল্পীর চমৎকার অভিনয়ে এই মুভিটি ফ্যান্টাসি জনরাতে দখল করে নিয়েছে এক বিশেষ জায়গা। বিশেষত আলেকজান্দ্রিয়া চরিত্রে পিচ্চি মেয়েটার অভিনয় দেখে আমি স্রেফ বাকহারা হয়ে গেছি। সবচেয়ে মজার ব্যাপারটা হল এই মুভির পুরোটা সময় জুড়ে এই পিচ্চিটার বলা সংলাপগুলো আগে থেকে লেখা ছিল না। রয় ওয়াকার চরিত্রে রুপদানকারী Lee Pace, এবং পরিচালক Tarsem আগে থেকেই ঠিক করে রেখেছিলেন যে, পঙ্গু রয়কে দেখে আলেকজান্দ্রিয়া তৎক্ষণাৎ সহজাত ভঙ্গিতে যে কথা বলবে বা যে কাজগুলো করবে, সেটাই শুট করা হবে। যার ফলাফলে পুরো মুভির শুটিং চলাকালে খুব কম মানুষই জানতো যে , রয় চরিত্রে রুপদানকারী রয় আসলে পঙ্গু না। পুরো মুভিতেই পরিচালক তারসেম চেষ্টা করেছেন অভিনয়টা যেন এরকম সহজাত এক্সপ্রেশন দিয়ে হয়। পৃথিবীর প্রায় ২০ টি দেশে প্রায় ৪ বছরেরও বেশি সময় ধরে চিত্রায়িত এই মুভিটি রটেন টম্যাটোতে প্রায় ৮৪% রেটিং পেয়ে ২০০৮ সালের সেরা ৫টি মুভির একটি হিসাবে বিবেচিত হয়েছিল। আর জগৎবিখ্যাত মুভি ক্রিটিক Roger Ebert এই মুভিতিকে দিয়েছেন ৪/৪ এবং বলেছেন, "You might want to see for no other reason than because it exists. There will never be another like it। 

সবমিলিয়ে দা ফল এমন এক অদ্ভুত চলচিত্র যেটা হয়তোবা আমাদের এই কাটখোট্টা রসকসহীন বাস্তব জীবনে মূল্যহীন ও অর্থহীন এক অনর্থক সৃষ্টি, কিন্তু কোন আশা ছাড়া রয়ের কল্পনার পৃথিবীতে যদি আলেকজান্দ্রিয়ার হাত ধরে আপনি একবার ঢুকে যেতে পারেন, তবে খুব অবাক হয়ে হঠাৎ দেখবেন, কোথায় কল্পনা, রয়ের কল্পনার সেই পৃথিবীটা আসলে আমাদের চিরচেনা সাধারন এই বাস্তব, যেখানে প্রতিদিন স্বপ্নভঙ্গের নিদারুন আশঙ্কার মাঝেই আমরা স্বপ্ন দেখি, আর অবধারিতভাবে স্বপ্নটা ভেঙ্গে গেলে পড়ে যাই এক অতল তলে, পড়তেই থাকি যতক্ষণ না নতুন আশা নিয়ে আরেকটা স্বপ্ন শুরু হয়। আরেকবার ভেঙ্গে যাবার আশঙ্কায়... হ্যাপি মুভি দেখাদেখি ^_^ ^_^ ^_^ 
http://www.imdb.com/title/tt0460791/
Torrent Download --- http://yify-torrents.com/movie/The_Fall_2006

