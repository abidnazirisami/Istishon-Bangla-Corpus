It's a Wonderful Life--- জীবন এতো চমৎকার কেন___ ___ 



I owe everything to geroge beily , Help him dear father…
Joseph, jesus and marry, help my friend mr. beily
Help my son geroge tonight…
He nevar thinks about himself, god. That’s why he is in trouble
Goerge is a good guy, give him some peace, dear god
I love him dear lord, wacth over him tonight.
Please god, something is the matter with daady, please bring daddy back….
স্বর্গের উচ্চপদস্থ দেবদূত জোসেফ হঠাৎ করেই খুব চিন্তায় পড়ে গেলেন। ফ্রাঙ্কলিন নামের অন্য উচ্চপদস্থ দেবদূত যখন তাকে চিন্তিত হবার কারন জিজ্ঞেস করলেন, জোসেফ জানালেন এক অদ্ভুত সমস্যার কথা। হঠাৎ করেই মর্ত্যের অসংখ্য মানুষ George Bailey নামক একজনের জন্য প্রার্থনা করছে। আজ তার বড়ই বিপদ। তার জন্য সবাই অন্তরের অন্তঃস্থল থেকে প্রার্থনা করছে। ব্যাপারটা আর ছোটখাটো পর্যায়ে নেই। সরেজমিনে দেখা দরকার। এই ধরনের সিরিয়াস কেসের ক্ষেত্রে সচরাচর নতুন দেবদূতদের দায়িত্ব দেয়া না হলেও আজ কিছুতা ব্যতিক্রম হল। দেবদূত হিসেবে সদ্যনিয়োগ প্রাপ্ত Clarence Odbody কে বেইলির ব্যাপারে দায়িত্ব দেয়া হল। The Adventures of Tom Sawyer বইয়ের ভেতর থেকে বহু কষ্টে উঠে আসা ক্লারেন্সকে জানানো হল, পৃথিবীর সময়ানুযায়ী আজ রাত ঠিক ১০: ৪৫ মিনিটে এই বেইলি নামের এই মানুষটি মানুষকে দেয়া স্রস্টার সবচেয়ে অমূল্য উপহার অর্থাৎ নিজের জীবনটা ধ্বংস করে ফেলার কথা চিন্তা করবে। ক্লারেন্সকে যা করতে হবে তা হল, তাকে আত্মহত্যার পথ থেকে ফেরাতে হবে ও বোঝাতে হবে জীবনটা এতো সহজে যখন তখন ছুড়ে ফেলে দেবার জিনিস না। জীবনটা স্রস্টার দেয়া পৃথিবীর সবচেয়ে সুন্দরতম উপহার। কিন্তু ব্যাপারটা হল যাকে ক্লারেন্স বাঁচাতে যাচ্ছে, সে আসলে কে? কি তার পরিচয়? সে কেন স্রস্টার দেয়া মহামূল্যবান এ জীবনের কোন অর্থ খুঁজে পাচ্ছে না??
New York[N শহরের Bedford Falls নামের একটা ছোট্ট শহরে জন্ম নেয়া George Bailey ছোটবেলার থেকেই তার মহল্লার সবচেয়ে ডানপিটে ও জনপ্রিয় ছেলে। ছোটবেলায় একবার খেলতে গিয়ে তার ছোটভাই পানিতে পড়ে যায়। ভাইকে উদ্ধারের জন্য বিন্দুমাত্র দেরি না করে ঝাঁপ দেয়া বেইলির বামকানে পানি ঢুকে যায়। এক পর্যায়ে বামকানের শ্রবণশক্তি প্রায় নষ্ট হয়ে যায়। তা সত্ত্বেও তার বাদরামিতে কিংবা জনপ্রিয়তায়(বিশেসত পিচ্চি মেয়েদের কাছে :চোখমারা: ) কোনভাবেই কোন প্রভাব পড়েনি। মানুষের প্রতি মমত্ববোধ আর পরোপকারী স্বভাবের জন্য সে ছিল সবার স্নেহধন্য(ক্ষেত্র বিশেষে হৃদয়ের ধন )। ,সুতরাং স্কুলের পর পার্টটাইম চাকরি করতে গিয়ে খুব করিৎকর্মা বেইলি অভাবিতভাবে বাঁচায় একটা শিশুকে। যার ফলশ্রুতিতে দোকানের মালিক বেঁচে যায় ফাঁসির দড়ি থেকে। জীবনের স্বাভাবিক গতি একসময় চঞ্চল বেইলিকে এক অদ্ভুত মোড়ে এনে দাঁড় করায়। ছোটবেলার থেকে বেইলির আজন্ম সাধ ছিল পৃথিবীটাকে ঘুরে দেখা, খুড়ে দেখা আসলে কি আছে এতো বড় এই জগতে। তাই তার বাবা যখন শহরের মধ্যবিত্ত ও নিম্নবিত্ত মানুষগুলোর একমাত্র আশ্রয়স্থল Building and Loan Association নামের তাদের কোম্পানি পরিচালনার দায়িত্ব পুরোপুরিভাবে জর্জের কাছে দিয়ে অবসর জীবনে যেতে চাইলেন, জর্জ দোটানায় পড়ে গেলো। এমনিতেই টাকাপয়সার টানাটানির কারণে সে নিজে স্কুল পাশ না করেই বাবার কোম্পানিতে তাকে সাহায্য করছিল এবং আশায় ছিল ছোট ভাই পড়ালেখা শেষ করে ফেরামাত্র তাকে দায়িত্ব বুঝিয়ে দিয়ে সে দেশজয় করতে বেরোবে। কিন্তু তার বাবা এখন চাচ্ছেন সে যেন দায়িত্ব বুঝে নেয়। তার দোটানা দূর করে দিল এক অতি অনভিপ্রেত ঘটনা। এক সন্ধ্যায় একই সাথে ঘটে গেলো তার জীবনের সবচেয়ে গুরুত্বপূর্ণ দুটি ঘটনা। ছোটবেলায় তার শ্রবণহীনতার সুযোগে একদিন যে ছোট্ট পরীটা তার বাম কানে ফিসফিস করে বলেছিল... 


“জর্জ বেইলি, আই উইল লাভ ইউ টিল দা ডে আই ডাই”
তার সাথে অনেক বছর পর আবার দেখা হয়ে গেলো। আর দ্বিতীয় ঘটনাটা হল তার বাবা হঠাৎ স্ট্রোক করলেন। অ্যাডভেঞ্চারের নেশায় পাগল জর্জ বেইলি বিশ্বজয় করার স্বপ্ন আর পরিবার ও তাদের ছোট্ট কোম্পানির দায়িত্ব তাকে জীবনের এমন অভাবিত এক মোড়ে নিয়ে দাড় করাল যে, জীবনের সব অর্থ এক অদ্ভুত অনর্থ বলে মনে হল । কিন্তু সে কি জানতো জীবনের প্রকৃত রুপ, রস, গন্ধ আসলে এটাই?? মানুষের পক্ষে কি জীবনের সত্যিকারের রুপ দেখা সম্ভব?? সারাটা জীবন আসলে মানুষ কোন সুখের পেছনে ছোটে?? সে সুখের মূল্য কি এই অনর্থক জীবনের চেয়েও অনেক বেশী?? 
Philip Van Doren Stern এর রচিত ছোটগল্প "The Greatest Gift" অবলম্বনে Frank Capra এর অনবদ্য পরিচালনায় এবং James Stewart এবং Donna Reed এর অসাধারণ অভিনয়ে ক্রিসমাস ড্রামা হিসেবে তৈরি করা এই আমেরিকান ড্রামা মুভিটি মুক্তি পায় ১৯৪৬ সালে ।মজার ব্যাপারটা হচ্ছে প্রচুর নির্মাণখরচ এবং প্রতিযোগিতায় টিকতে না পেরে ব্যবসায়িকভাবে ফ্লপ এই মুভিটা পরবর্তীতে one of the most critically acclaimed films ever made. তালিকায় প্রথম পাঁচে , 100 best American films ever made তালিকায় এবং শুধু আমেরিকান ইতিহাসে নয়, বিশ্ব ইতিহাসে অন্যতম most inspirational films of all time তালিকায় জায়গা করে নিয়েছে অতি অনায়াসে। যদিও মুক্তির পর এই মুভিটা ছিল, চলচ্চিত্র সংশ্লিষ্টদের ভাষায়, a major disappointment, সবাই ধারনা করেছিলেন, পরিচালক আর বোধহয় ব্লকবাসটার মুভি তৈরিতে সক্ষম নন, তার পরিচালনায় আর ভালো মুভি তৈরি সম্ভব নয়।
কিছু কিছু মুভি থাকে, যা অভিনয় দিয়েই দর্শকদের মন জয় করে নেয়। এই মুভিতে প্রায় প্রত্যেককের অভিনয় ছিল অদ্ভুতরকমের চমৎকার। বিশেষ করে প্রধান দুটো চরিত্রের জন্য কাস্টিংটা ছিল একই সাথে ভিন্নধর্মী ও চমৎকার। নায়িকার চরিত্রে ডোনা রেড জাস্ট অসাম ছিলেন। মজার ব্যাপারটা হচ্ছে নায়ক নায়িকার চরিত্রদুটোর জন্য তৎকালীন সমস্ত সুপারস্টারদের কাছে ধরনা দেয়া হয়ে গিয়েছিল। কিন্তু কেউই এই চরিত্র করতে রাজি হননি। তারা যে কত প্রার্থিত এক সুযোগ হারিয়েছিলেন, তা পরবর্তীতে তাদের আক্ষেপ দেখলে টের পাওয়া যায়। তৎকালীন বিখ্যাত নায়িকা Ginger Rogers এই চরিত্রটি ছেড়ে দিয়ে পরবর্তীতে আক্ষেপ করে তার জীবনীর ২৬ নাম্বার চ্যাপটারে তার সিদ্ধান্তের ব্যাপারে পাঠককে প্রশ্ন করেছিলেন, 
"Foolish, you say?"
অস্কার মুভি ইতিহাসের সবচেয়ে অদ্ভুতুড়ে ইতিহাসগুলোর মধ্যে একটা হল ৫ টি ক্যাটাগরিতে নমিনেশন পাবার পরেও It’s a Wonderful Life মুভিটার অস্কার না পাওয়া। মুভি রিভিউয়ার Jimmy Starr এনিয়ে আক্ষেপ করে লিখেছিলেন "If I were an Oscar, I'd elope with It's a Wonderful Life lock, stock and barrel on the night of the Academy Awards" দেশবিদেশে অসংখ্য পুরস্কার জেতা এবং সমালোচক থেকে শুরু করে সাধারন দর্শকের অভূতপূর্ব ও অশেষ ভালবাসায় সিক্ত হওয়াটা অস্কারের ডিসিশনের অসারতা প্রমান করে চলেছে আজো। নায়ক জেমস স্টুয়ার্টের কণ্ঠে উচ্চারিত সেই অমর ভালবাসার উক্তি...
"What is it you want, Mary? What do you want? You want the moon? Just say the word, and I'll throw a lasso around it and pull it down."



আজো যেভাবে প্রেমিকদের উৎসাহিত করে চলেছে অবিরামভাবে। এই মুভির সিকোয়েন্স, স্টাইল, ডায়ালগ, মেকিং পরবর্তীতে রিমেক হয়েছে অসংখ্য চলচ্চিত্রে। বিখ্যাত মুভি ক্রিটিক রজার এবারট এই মুভিকে ৪/৪ দিয়েছিলেন এবং উচ্ছ্বসিত প্রশংসাসহ তার রিভিউতে বলেছিলেন, 
What is remarkable about "It's a Wonderful Life" is how well it holds up over the years; it's one of those ageless movies, like "Casablanca" or "The Third Man," that improves with age. Some movies, even good ones, should only be seen once. When we know how they turn out, they've surrendered their mystery and appeal. Other movies can be viewed an indefinite number of times. Like great music, they improve with familiarity. "It's a Wonderful Life" falls in the second category.

আমরা সারাটা জীবন ব্যস্ত ভঙ্গিতে সুখ খুঁজি। খুজতে খুজতে একসময় ভুলেই যাই, সুখই মানুষের জীবনের সব না, এটা জীবনের অনেকগুলো উপাদানের মধ্যে একটামাত্র। সুখের আশায় কাঙ্গাল হয়ে থাকি বলেই হয়তোবা যেইমুহূর্তে সুখের অপর পিঠের সাথে পরিচিত হই, আমরা হতাশ হয়ে পড়ি। আমরা ভুলে যাই জীবনের মূলসুত্র। হাসিকান্না, সুখদুঃখ, আনন্দবেদনা যে একে অপরের পরিপূরক, একটা ছাড়া অপরটা যে অতি অর্থহীন, আমাদের মনেই থাকে না। আমরা চোখ বুজে জীবনের সমাপ্তি টানতে চাই। বুঝতে চাই না, আমার জীবন বলতে শুধু আমার নিজের জীবনকেই বোঝায় না, আমার জীবনের সাথে জড়িয়ে আছে প্রতিদিনের চেনা অথবা অচেনা অনেকগুলো মানুষের জীবন। আমাদের এটা মাথায় ঢোকে না, আমার জীবন শেষ হয়ে যাওয়া মানে আমার প্রিয় মানুষগুলোর জীবন শেষ হয়ে যাওয়া নয়, বরং নতুনভাবে তাদের জীবন শুরু। তবে আমিবিহীন তাদের জীবনটার সাথে নরকের যন্ত্রণার কোন পার্থক্য নেই। আমি পালিয়ে যাবার চেষ্টা করতে গিয়ে যে আমাকে ঘিরে তাদের ছোটখাট সুখদুঃখ, আশা, ভালোবাসা ছিনিয়ে নিয়ে যাবার চেষ্টা করছি, তা জানলে হয়তোবা মানুষ নিজেকে শেষ করে কথা চিন্তাও করত না। আপনাকে শেখাবে অসীম দুঃখকষ্টে ভরা এ জীবনের সবচেয়ে বড় সৌন্দর্য আসলে লুকিয়ে আছে আমাদের চর্মচোখে দেখা ব্যথাবেদনার মাঝেই। যারা দুঃখকষ্ট দেখেই পালিয়ে যায়, তারা বঞ্চিত হয় স্রস্টার এ অসামান্য উপহার থেকে। জীবনের উপর সমস্ত আশা হারাবার আগে তাই দেখুন, আরেকবার চোখ মেলে চেয়ে দেখুন জীবনটা আসলে কি অভূতপূর্ব চমৎকার এক উপাখ্যান... 
IMDB
torrent download

