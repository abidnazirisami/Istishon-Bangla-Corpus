ব্লগার তারিক লিংকনকে অন্যায়-অনৈতিকভাবে ব্যান করার প্রতিবাদে ইস্টিশন বর্জন ___ 


ইষ্টিশন ব্লগ, আমাদের প্রানপ্রিয় ইষ্টিশন ব্লগে আমার ব্লগিংয়ের আজ প্রায় এক বছর পুরো হতে চলল। প্রানে প্রান মেলাবার আহবানে সাড়া দিয়ে ইষ্টিশন পরিবারে পার করে দিয়েছি অনেকটা সময়, পেয়েছি কিছু অকৃতিম বন্ধু, আত্মার আত্মীয়। কখনও ভাবিনি, এভাবে বিদায় বলতে হবে। খুব বেশি ভালোবেসে ফেলেছিলাম বলেই বোধহয় খুব চেনা কিছু মানুষের অতি অচেনা আচরনে বিস্ময়ের ধাক্কাটা সহ্য করতে পারছি না, যন্ত্রণা হচ্ছে খুব। কিন্তু যেখানে একেবারে ঠাণ্ডা মাথায় চমৎকার পরিকল্পনামাফিক সজ্জন ও গুণী ব্লগারদের নিতান্তই তুচ্ছজ্ঞান করে ছুড়ে ফেলা হয়, সেখানে আর থাকার কিংবা ব্লগিংয়ের বিন্দুমাত্র যৌক্তিকতা খুজে পাচ্ছি না। চিরচেনা ইষ্টিশন পরিবারকে আজ স্রেফ অচেনা লাগছে... 
ব্লগার দুরন্ত জয়ের এই পোস্টে http://istishon.com/node/7346 ইষ্টিশনের ব্লগার অফ দ্যা ইয়ার তারিক লিংকনকে ইষ্টিশন মাস্টার বিনা কারনে কোনরূপ সতর্কতা না দেখিয়ে ব্যান করেন। তার বিরুদ্ধে অভিযোগ হিসেবে দেখানো হয়, তিনি নাকি উস্কানি দিয়েছেন। অথচ আজ থেকে দুসপ্তাহ ধরেই ইষ্টিশনের বেশ কয়েকটি উস্কানিমূলক পোস্টে বেশ কয়েকজন সুপরিচিত ব্লগার বিন্দুমাত্র শিষ্টাচারের ধার না ধেরে তার সম্পর্কে বিরুপ মন্তব্য করেছেন, তাকে সেইসব পোস্টে এসে তর্কে জড়াবার নির্লজ্জ উস্কানি দিয়েছেন। যদিও মাস্টার সাবের কিছুই দৃষ্টিগোচর হয়নি। এমনকি সে পোস্টগুলোতে এই উস্কানিদাতাগন নির্বিচারে ব্যক্তি আক্রমণ করেছেন, যা মাঝে মাঝে বস্তির খিস্তিখেওরকেও ছাড়িয়ে গেছে। সেটা অপরাধ বলে গণ্য হয়নি। কিন্তু যখন এই সব ব্যক্তি আক্রমণের প্রতিবাদ এসেছে, ব্লগের নিয়মিত পরিচিত মুখগুলো এইসব ট্যাগবাজি ও ব্যক্তি আক্রমনের প্রতিবাদ করেছেন, তখনই মাস্টার সাবের আগমন ঘটেছে এবং প্রতিবাদকারী ব্লগাররা সতর্কতা, চূড়ান্ত সতর্কতা থেকে শুরু করে ব্যান পর্যন্ত খেয়েছেন। এরই ফলশ্রুতিতে ব্লগার দুরন্ত জয় উপরিউক্ত পোস্টটি দেন। পোস্টটিতে জয় শুধু এই একচোখা বিচারের ব্যাপারেই আলোকপাত করতে চেয়েছেন। যেটা হতে পারত, তা হল জয়ের এই পোস্টে সবাই নিজেদের মাত্রাতিরিক্ত তর্ক-বিতর্কের অবসান ঘটাতে পারতেন,(পোস্টটা দেবার উদ্দেশ্য মূলত সেটাই), মাস্টার সাহেবও নিজের একচোখা নীতি থেকে সরে আসবার ইঙ্গিত দিতে পারতেন। কিন্তু এই পোস্টেও আগের মতই খোঁচাখুচি অব্যাহত রইল, ট্যাগবাজি অব্যাহত রইল এবং কথা নাই বার্তা নাই, মাস্টার সাহেব হঠাৎ মাঝখানে এসে তারিক লিংকনকে বিনা সতর্কতায় অনির্দিষ্টকালের জন্য ব্যান করলেন। অথচ ইষ্টিশনের বিধিমালা অনুযায়ী কোনোভাবেই লিংকনের মন্তব্যের জন্য তাকে ব্যান করা যায় না। কেননা তিনি কোন বিধি ভঙ্গ করেননি। এদিকে তাকে যারা ক্লান্তিহীন খোঁচাখুচির মাধ্যমে এই পোস্টে মন্তব্য করতে বাধ্য করলেন, তারা কিন্তু বহাল তবিয়তেই আছেন এবং ক্রমাগত তাদের ড্যামকেয়ার টাইপের মন্তব্যে বুঝিয়ে দিচ্ছেন, তাদের জন্য সাতখুন মাফ।
এ প্রসঙ্গে খাজাবাবার প্রাসঙ্গিক একটা মন্তব্য তুলে ধরছি...
বাহ্ রে বাহ্!!!! মাস্টার সাব!!!!
কষ্টে আছে আইজদ্দিন এরআহা রে! আওয়ামীলীগের নেতা কর্মীরা ক্যান দেবদুত হইয়া জন্মাইল না?
পোস্টে আতিক ভাই ৩য় নম্বরে মন্তব্য
করেছেন......
মন্তব্য করেছেন : ডাঃ আতিক>> সময় বুধ, 19/03/2014 - 7:10অপরাহ্ন
ভালো একটা টেকনিক। কেউ খারাপ কিছু করলেই- এ আওয়ামী লীগের কেউ না। ঠগ বাছতে গা উজাড় না হইলেই হয়।
তারিক লিংকন ভাইয়ের কাছে জানতে চাই এই লেখাটা কি ব্যক্তি আক্রমণ কিনা? লেখার সম্বোধন থেকে শুরু করে ভাষা সবকিছু বিবেচনায় রেখে বইলেন। আমি কনফিউজড।
তারিক লিংকন ভাইয়ের কাছে জানতে চাই এই লেখাটা কি ব্যক্তি আক্রমণ কিনা?
কোন কথা নাই বার্তা নেই হঠাৎ করে তারিক লিংকন ভাই-এর কাছে কেন এর উত্তর জানতে চাওয়া হল???
তবে কি কেউ একজন চাচ্ছিলেন যেন তারিক লিংকন ভাই কোন মন্তব্য করুক??? এবং এর পেক্ষিতে তারিক লিংকন ভাই এর বিরুদ্ধে মডারেশন প্যানেল ব্যবস্থা গ্রহণ করুক???
ভাগ্য ক্রমে তারিক লিংকন ভাই ঐ পোস্টে কোন মন্তব্য না করাই ঐ যাত্রায় বেঁচে গিয়েছিলেন কিন্তু জয়ের এই পোস্টে তারিক লিংকন ভাই মন্তব্য করা মাত্রই তার বিরুদ্ধে ব্যবস্থা নেওয়া হল!!!!!
তবে আমরা কি ধরে নিবো সবটাই একটা খেলার অংশ ছিল???!!!!
মাস্টার সাহেব এই একটা প্রশ্ন আপনার কাছে রেখে গেলাম।আশা করি উত্তর দিবেন..... 
তাদের কথাবার্তা দেখলে এ সন্দেহ জাগা অস্বাভাবিক নয় যে, আসলে ইষ্টিশন এখন নির্দিষ্ট কিছু ব্লগারের অঙ্গুলি ইশারায় চলছে, এবং কেউ সেইসব মহা শক্তিধর ব্লগারের সাথে তাল মিলিয়ে জি হুজুর জি হুজুর করতে না পারলে হঠাৎ কোন কারন ছাড়াই ইষ্টিশন মাস্টার তাকে ব্যান করবেন। এখানে আসি ব্লগিং করতে, কাওকে জি হুজুর জি হুজুর করতে নয়। প্রিয় ইষ্টিশনের এ অচেনা রূপে প্রচণ্ড আঘাত পেলাম। 
আর তাই ইস্তিশনের অন্যতম গুরুত্বপূর্ণ ব্লগার, ব্লগার অফ দ্যা ইয়ার তারিক লিংকনকে বিনা কারনে ব্যান করার প্রতিবাদ সরূপ আমি ডন মাইকেল কর্লিওনি সজ্ঞানে, সুস্থ মস্তিষ্কে এবং বিনা প্ররোচণায় ইস্টিশন এর সকল প্রকার কর্মকাণ্ড (পোস্ট অথবা কমেন্ট) হতে বিরত হচ্ছি এবং সর্বতোভাবে ইস্টিশনকে বর্জন করছি । ইষ্টিশন ছিল আমার প্রথম ব্লগ। কোনোদিন ভাবিনি এভাবে বিদায় নিতে হবে। কিন্তু গুটিকয় ব্লগারের জন্য আজ ইষ্টিশনকে ছেড়ে চলে যেতে বাধ্য হচ্ছি। বিদায়... 

