1408- অসংজ্ঞায়িত এক কক্ষ এবং চিরচেনা এক শয়তানের গল্প______ 


গীটারের একটা তার ছিড়ে গেলে যেমন গীটার বেসুরো হয়ে যায়, জীবনের একটা বড় অংশ জুড়ে থাকা খুব প্রিয় একজন বহুদূরে চলে জাবার পর মাইক এন্সলিং এর জীবনটাও বেসুরো হয়ে গেলো। হঠাৎ করেই দুনিয়ার যতসব ভয়াবহ ও ভৌতিক হানাবাড়িতে রাত কাটানো হয়ে গেলো তার নেশা। সেই নেশা এক সময় রুপান্তরিত হল পেশায়। বাস্তব অভিজ্ঞতার উপর ভিত্তি করে তার লেখা বেশ কিছু বই হল বেস্টসেলার। কিন্তু বইয়ের লেখক যে এখনও অতৃপ্ত। খুব অদ্ভুতভাবেই একদিন তার আশা পুরনের সুযোগ এল। মেইলবক্সে আসা চিঠি-পত্র চেক করার সময় হঠাৎ সে একটা হোটেলের পোস্টকার্ড পেল। নিউইয়র্কের ডলফিন হোটেল নামক সেই হোটেলের পোস্টকার্ডে নিচে লেখা এক অদ্ভুত লাইন তার দৃষ্টিআকর্ষণ করল। সেখানে লেখা ছিল
"" Don't Enter 1408"" একজন বেস্টসেলার হরর রাইটার, যে এখনও অশিরিরীর দেখা পায়নি, উপরন্তু যে এসবে বিশ্বাসই করে না, তার জন্য এটুকু আহবানই যথেষ্ট ছিল। তার উপর সেই হোটেলে ফোন দিয়ে যখন মাইক শুনল যে, রুম নাম্বার ১৪০৮ অনির্দিষ্টকালের জন্য Unavailable, ওরা এই রুমের ব্যাপারে কথাই বলতে চাচ্ছে না, মাইক পুরোপুরি নিশ্চিত হয়ে গেলো যে, তার পরের বইয়ের জন্য সে খুব ভালো একটা প্লট পেয়ে গেছে। শেষ পর্যন্ত বহু ঝক্কি-ঝামেলা পার হয়ে মাইক যখন সেই রুমে একরাত কাটাতে এল, হোটেল ম্যানেজার তাকে স্পষ্টভাষায় প্রথমে যে কথাটি বলল তা হল--- ""And my Concern here is not for the Hotel; My Concern here is not for You; Frankly , Selfishly ; I don't want you to check into room 1408 because I don't want to clean up the Mess... 


একজন মানুষের পক্ষে যতটুকু সম্ভব, ঠিক তার চেয়েও বেশি ধৈর্য ধরে হোটেল ম্যানেজার তাকে আটকানোর চেষ্টা করল, কিন্তু প্রতিষ্ঠার পর থেকে ৯৫ বছরে ৫৬ জন মানুষ খাওয়া রুম নাম্বার ১৪০৮ মাইককে এমনভাবেই টানছিল যে, তার পক্ষে ঠাণ্ডা মাথায় যুক্তি দিয়ে কিছু ভাবা সম্ভব ছিল না। নিয়তির অমোঘ বিধানে বাধা মাইক এগিয়ে চলল এমন এক কক্ষে থাকার বাসনা নিয়ে, যেখানে প্রবেশের পর আজ পর্যন্ত এক ঘণ্টার বেশি কেউ বাঁচতে পারেনি, নিজেকে শেষ করে দিয়েছে কল্পনারও অতীত নির্মম নিষ্ঠুরতায়, আটকে গিয়েছে এক অশিরিরী শয়তানের সুনিপুন জালে... 

ষ্টিফেন কিং এর "১৪০৮" নামক ছোটগল্প অবলম্বনে Mikael Haftsrom এর পরিচালনায় এবং John Cusack ও Samuel L. Jackson এর অসাম অভিনয়ে এই আমেরিকান সাইকোলজিক্যাল হরর মুক্তি পায় ২০০৭ সালে। রটেন টম্যাটোতে ৭৮% রেটিং পাওয়া এই মুভিটা হরর জনরার অন্যতম আন্ডাররেটেড মুভি হিসাবে পরিচিত। কেননা একদিকে ষ্টিফেন কিং এর অতি চমৎকার গল্পের গাঁথুনি, অন্যদিকে John Cusack এর সম্ভবত জীবনের সেরা অভিনয় এই মুভিকে দিয়েছে এক বিশুদ্ধ সাইকোলজিক্যাল হররের স্বাদ, দর্শককে দিয়েছে এক সত্যিকারের মাথা নষ্ট মুভি এক্সপেরিয়েঞ্চ।


কিং সাহেবের এই মুভির গল্প ও মুভিটা নিয়ে প্রচলিত আছে নানা রকমের সত্যভাষণ আর গুজব। যদিও বেশিরভাগই এটিকে স্রেফ গল্প বলে মনে করেন কিন্তু কেউ কেউ বলেন ডলফিন হোটেলটা আর একে ঘিরে গল্পটা শুধু কিংএর কল্পনাই নয়।সত্যিই এই নামে একটা হোটেল নিউইয়র্কে ছিল। অব্যাহত আত্মহত্যার কারনে এক সময় হোটেলটি বন্ধ হয়ে যায় এবং পরবর্তীতে নাম পরিবর্তন করে নতুন ভাবে অন্য জায়গায় হোটেলটি খোলা হয়। আবার কেউ কেউ বলেন, এটি ষ্টিফেন কিং এর নিজের বাস্তব অভিজ্ঞতা। মুভিটি নিয়েও কম রহস্য হয়নি। প্রথমে মুভিটির যে এন্ডিং ছিল, কোন এক অজানা কারনে তা নষ্ট করে ফেলে আবার শেষ অংশটা নতুনভাবে করা হয়। কিন্তু পরিচালক এর কোন যুক্তিসঙ্গত ব্যাখ্যা দেননি। 

খুব ভালোভাবেই জানি, হোটেল ম্যানেজারের মত আমি যতই আপনাদের ঐ রুমে যেতে মানা করি না কেন, আপনারা ঐ রুমে যাবেনই। তাই আগের থেকেই বলে রাখছি, ঐ রুমে গিয়ে যদি আর ফিরে আসতে না পারেন, তবে পরিচালককে কিংবা আমাকে-- কাউকেই দোষ দিতে পারবেন না। ধন্যবাদ... হ্যাপি মুভি ওয়াচিং 
IMDB::: http://www.imdb.com/title/tt0450385/
rotten-tomatoes::: http://www.rottentomatoes.com/m/1408/
YIFI Download::: http://yify-torrents.com/movie/1408_2007

