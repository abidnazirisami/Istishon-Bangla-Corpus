The Boat That Rocked--- সঙ্গীতপ্রেমী কিছু উন্মাদ জলদস্যু আর অদ্ভুত মাদকতায় ভরা এক সঙ্গীতভুবনের কাহিনী______ 


আজকের যুক্তরাজ্যে যে ২৯৯টি বা এর চেয়েও বেশি রেডিও স্টেশনে ২৪ ঘণ্টা রক আর পপ মিউজিক চলছে তার পেছনের ইতিহাসটা এক অদ্ভুত রুপকথার মত শোনাবে।
গত শতাব্দীর ষাটের দশকের কথা। সারা যুক্তরাজ্যে তখন রক আর পপ ধাঁচের সঙ্গীতের জয়জয়কার চলছে। মুরব্বিরা বরাবরই একে তরুণদের লাফাঙ্গামি বলে ভৎসনা করে তাদের এঁর থেকে ১০০ হাত দূরে থাকবার পরামর্শ দিয়ে নিজেরাই মাতছেন এঁর অদ্ভুত মাদকতাময় সুরে।আর তরুণদের কথা তো বলাই বাহুল্য। কিন্তু সমস্যাটা হল ব্রিটিশ ব্রডকাস্টিং কর্পোরেশন সংক্ষেপে বিবিসি সারাদিনে মাত্র ৪৫ মিনিট সময় বরাদ্দ রেখেছে পপ মিউজিকের জন্য। এখন প্রশ্ন হল কিভাবে একটা নতুন ধারার সঙ্গীত সারাদিনে মাত্র ৪৫ মিনিট সম্প্রচারিত হয়ে এতটা জনপ্রিয়তা অর্জন করতে পারে?? মাত্র ৪৫ মিনিটে কি অতৃপ্ত সঙ্গীত পিপাসা মেটানো সম্ভব?? খুব গোলমেলে লাগছে??তাহলে আপনাকে স্বাগতম কিছু ভয়ংকর সঙ্গিতপ্রেমি জলদস্যুর সাথে রক ও পপ মিউজিকের এক অনন্য অনির্বচনীয় আনন্দের জগতে...
গল্পের শুরুটা মূলত রেডিও রক নামের এক জাহাজকে ঘিরে, যেটি যুক্তরাজ্য সরকারের মাথার বিষ হয়ে উত্তর সাগরে ঘাঁটি গেড়ে যুক্তরাজ্যের প্রায় অর্ধেকেও বেশি জনগোষ্ঠীর সঙ্গীত পিপাসু হৃদয়কে তৃপ্ত করে গেছে দিনরাত ২৪ ঘণ্টা। ব্রিটিশ মন্ত্রীর শত চেষ্টা, হুমকি-ধমকি ,চোখ রাঙ্গানি সবকিছুকে বৃদ্ধাঙ্গুলি দেখিয়ে পপ মিউজিকের প্রতি নিবেদিতপ্রান এই মানুষগুলোর এই জলদস্যুতা আপনাকে শুধু মিউজিকের প্রতি এক অভূতপূর্ব ভালবাসাই চোখে আঙ্গুল দিয়ে দেখিয়ে দেবে না, শেখাবে বন্ধুত্ব ও প্রিয়জনের প্রতি ভালবাসা কিভাবে পাশাপাশি হাত ধরাধরি করে চলতে পারে। 
সত্য ঘটনার উপর ভিত্তি করে Richard Curtis এর রচনা ও পরিচালনায় নির্মিত এবং Philip Seymour Hoffman, Bill Nighy, Rhys Ifans, Nick Frost, and Kenneth Branagh অভিনয়ে এই ব্রিটিশ মিউজিক, কমেডি মুভিটি মুক্তি পায় ২০০৯ সালে। বক্স অফিসে সেভাবে ঝড় তুলতে না পারলেও রিভিউয়ার ও ক্রিটিকদের কাছে বেশ চমৎকার সমাদর পেয়েছে মুভিটি। মাঝে মাঝে যদিও কিছুটা স্লো হয়ে গিয়েছিল কাহিনী, কিন্তু শেষ পর্যন্ত সঙ্গিতপ্রেমিদের জন্য এক অতি চমৎকার মুভি হিসাবেই বিবেচিত হয়েছে মুভিটি। বিশেষত যারা রক ও পপ এর ডাইহার্ড ফ্যান, তাদের জন্য এই মুভিটা দেখা সঙ্গীতপ্রেমী হিসাবে এক অবশ্য কর্তব্য। 
তো চলুন ঘুরে আসি অদ্ভুত কিছু জলদস্যুর সাথে রক আর পপের মাদকতায় ভরা এক অদ্ভুত দুনিয়া থেকে। কথা দিচ্ছি পয়সা উসুল হয়েছে কিনা তা টেরও পাবেন না। হ্যাপি মুভি ওয়াচিং 
IMDB-- http://www.imdb.com/title/tt1131729/
Torrent Download-- http://extratorrent.com/torrent/2967995/The+Boat+That+Rocked+2009+720p+B...
বিঃদ্রঃ-- দি গ্রেট মুভিখোর ইকরাম ফরিদ চৌধুরী সাবরে এই মুভিটা সাজেসট করার লাইগা আমার ক্ষেত থেইকা উৎপন্ন ভালো প্রজাতির উৎকৃষ্ট মানের কয়েকশো কন্টেইনার ভর্তি ধইন্না পাতা... ^_^ ^_^ 

