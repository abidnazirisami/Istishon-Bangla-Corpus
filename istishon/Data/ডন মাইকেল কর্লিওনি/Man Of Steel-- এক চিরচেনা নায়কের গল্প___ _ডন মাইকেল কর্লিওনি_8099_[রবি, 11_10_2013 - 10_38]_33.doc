Man Of Steel-- এক চিরচেনা নায়কের গল্প___ 



প্রচণ্ড প্রসব বেদনায় কাতরাচ্ছেন লারা। যা গত কয়েক শতাব্দীর মধ্যে এক অতি বিরল ঘটনা। কেননা জেনেটিক্যাল ইঞ্জিনিয়ারিংএর অভাবিত উৎকর্ষে ক্রিপটন গ্রহে গত কয়েক শতাব্দী ধরে শিশু জন্ম নিচ্ছে জেনেসিস চেম্বারে। রাষ্ট্রের চাহিদামাফিক জন্ম নেয়া এই শিশুগুলো জন্মাচ্ছে বিশেষ কোন উদ্দেশ্য পুরনের জন্য। ডাক্তার,ইঞ্জিনিয়ার, কর্মী, শিক্ষক, কর্মী, সৈন্য প্রতিটি পদের জন্য নির্দিষ্ট সংখ্যক শিশু জন্মাচ্ছে। কিন্তু আজ ক্রিপটন গ্রহের প্রধান বৈজ্ঞানিক জরএলের স্ত্রী লারার গর্ভে যে ছেলেটি জন্মালো, তার জন্মাবার লক্ষ্য ও উদ্দেশ্য পুরোপুরি আলাদা। সভ্যতার চরম উৎকর্ষতায় পৌছাতে ন্যাচারাল রিসোর্সের যথেচ্ছা ও অপরিমিত ব্যবহারের ফলে ক্রিপটন গ্রহ আজ ধ্বংসের দারপ্রান্তে। যেকোনো মুহূর্তে মহাবিপর্যয়ে বিলুপ্ত হয়ে যাবে ক্রিপটন গ্রহ, সাথে এর চরম উন্নত সভ্যতা। তাই জরএল ঠিক করেছেন তিনি তার সন্তানকে একটা বিশেষ স্পেসশিপে করে পাঠিয়ে দেবেন ক্রিপটনের বাইরে অসীম মহাকাশে। সাথে থাকবে ক্রিপটনের জেনেসিস চেম্বারে থাকা অনাগত প্রজন্মের শিশুদের ডিএনএ কোডগুলো দিয়ে তৈরি এক জেনেটিক কোডেক্স। তার সদ্য ভূমিষ্ট সন্তান Kal-El(কালএল)এর দেহের কোষগুলোতে পুরো কোডেক্সটি ছড়িয়ে দিয়ে ক্রিপটনের অস্তিত্ব রক্ষা করার একটা শেষ চেষ্টা করলেন জরএল। এদিকে ক্ষমতাসীন ন্যাশনাল কাউন্সিলকে পরিস্থিতির ভয়াবহতা বোঝাতে ব্যর্থ হবার মুহূর্তে আগমন ঘটল সস্রস্ত্র বাহিনীর প্রধান জেনারেল জডের। ন্যাশনাল কাউন্সিলের ব্যর্থতায় বীতশ্রদ্ধ হয়ে মিলিটারি ক্যু ঘটালেন জড। লক্ষ্য ক্রিপটনিয়ানদের এই আসন্ন মহাবিপদের হাত থেকে বাঁচানো। কিন্তু আফসোস, বড়ই দেরি হয়ে গিয়েছে। সরকার পরিবর্তনেও ক্রিপটন গ্রহকে বাঁচানো সম্ভব নয়। কিন্তু জড সেটা বুঝতে চাইলেন না। বরং জেনেসিস কোডেক্সটা ছিনিয়ে নেবার জন্য জরএলকে দেশদ্রোহী আখ্যা দিয়ে তাকে থামাতে চাইলেন। ফলাফলে জরএল জডের হাতে নিহত হলেন,কিন্তু ক্রিপটনিয়ানদের সকল স্বপ্ন ও আশা নিয়ে কোডেক্স বহনকারী কালএলকে নিয়ে স্পেসশিপটা হারিয়ে গেলো অসীম মহাকাশে। এদিকে ক্যু ব্যর্থ হল। ক্রিপটনিয়ানদের রক্ষায় তাদের প্রতি প্রতিশ্রুতিশীল জেনারেল জড ও তার অনুসারীরা রাষ্ট্রের বিরুদ্ধে ক্যু করার জন্য ব্ল্যাকহোলে নির্বাসিত হলেন। তার কিছুদিনের মধ্যেই ক্রিপটন গ্রহ ধ্বংস হয়ে গেলো। 

এদিকে যুক্তরাষ্ট্রের ক্যানসাস অঙ্গরাজ্যের স্মলভাইল নামের একটা গ্রামে একরাতে এক অত্যাশ্চর্যজনক ঘটনা ঘটল। জোনাথন কেন্ট নামের এক কৃষক তার বাড়ির পেছনে একটা অদ্ভুতদর্শন যন্ত্রের ভেতর থেকে একটা ফুটফুটে বাচ্চাকে উদ্ধার করলেন। বাচ্চাটার মাথার ঠিক পাশে তিনি তীক্ষ্ণ এবং লম্বা ছোট্ট একটা ষ্টীলের দণ্ড পেলেন। "S" আদ্যক্ষরের এই দণ্ডটা খুব সাবধানে তিনি গোপন করে রাখলেন। কিন্তু হঠাৎ তিনি মনে হল,এই সবকিছুর পেছনে নিশ্চয়ই কোন কারন আছে। এবং এই জিনিসটা প্রকাশ করার উপযুক্ত সময় এখনও আসেনি। ছেলেটা তাদের সন্তান হিসেবে বড় হয়ে উঠতে লাগলো। তার নাম রাখা হল ক্লার্ক কেন্ট। খুব শান্তশিষ্ট, চমৎকার বুদ্ধিমান ক্লার্ককে ঘিরে মাঝে মাঝেই খুব অত্যাশ্চর্যজনক কিছু ঘটনা ঘটত। এমন কিছু ঘটনা, যার কোন গ্রহণযোগ্য ব্যাখ্যা দেয়া সম্ভব নয়। প্রচুর প্রশ্ন দেখা দিত ক্লার্কের মনে। কিন্তু সে এগুলোর কোন উত্তর পেত না। তার বাবা বলতো অবশ্যই সে একদিন সব প্রশ্নের উত্তর পাবে। ক্লার্ক কখনোই রেগে যেতে পারত না। কারন সে যখনই রেগে যেত, তখনই ব্যাখ্যার অতীত কোন ঘটনা ঘটত। তাই তার বাবা জোনাথন তাকে সবসময় বলতেন, 

You're not just anyone. One day, you're going to have to make a choice. You have to decide what kind of man you want to grow up to be. Whoever that man is, good character or bad, it's going to change the world

এই একটা কারনের জন্য ক্লার্ক কেন্ট কোন জায়গায় স্থির থাকতে পারত না। প্রচণ্ড শক্তিকে অতি সন্তর্পণে লুকিয়ে রাখতে হত ক্লার্ককে। অবশেষে একদিন ক্লার্ককে মুখোমুখি হতে হল নির্মম কিছু সত্যের। যে সত্য সে খুঁজে এসেছে সারাজীবন, যে সত্য খুঁজতে গিয়ে যাযাবরের মত ঘুরে বেড়িয়েছে এখান থেকে সেখানে, সে সত্য তার সামনে ধরা দিল। কিন্তু যখন সত্যটা তার সামনে এসে হাজির হল, সে অবাক হয়ে দেখল, সে আর এই অদ্ভুত নির্মম সত্যটা জানতে চাচ্ছে না। তার বাবা জোনাথন সবসময় তাকে একটা চয়েজের কথা বলতেন, যত কঠিনই হোক, সেই চয়েজটা তাকে একদিন না একদিন করতেই হবে। কিন্তু তার বাবা এটা বলে যাননি যে, এই চয়েজটা করতে হলে তাকে হতে হবে নীতির মুখোশ পড়া এক নির্মম পাষাণ। একদিকে নাড়ীর টান, নিজের জাতিকে টিকিয়ে রাখার প্রতিশ্রুতি পূরণের দায়, অন্যদিকে বুদ্ধি হবার পর থেকে আপন স্বজন বলে চিনে আসা প্রানপ্রিয় মুখগুলো... কোনদিকে যাবে ক্লার্ক কেন্ট?? 
Sometimes, you have to take a leap of faith first. The trust part comes later

David S. Goyer এর রচনায়, Zack Snyder এর পরিচালনায় এবং দি গ্রেট ক্রিস্টোফার নোলানের প্রযোজনায় ম্যান অফ ষ্টীল মুক্তি পায় ২০১৩ সালে। এটি ছিল মূলত ডিসি কমিকের এক অন্যতম সুপারহিরো সুপারম্যানের মুভি সিরিজের রিবুট। অর্থাৎ সুপারম্যানকে ঢেলে সাজানো হয়েছে এই মুভিতে। দেখানো হয়েছে সুপারম্যানের জন্মের ইতিহাস,এই মুভিতে জরএল এর ভুমিকায় রাসেল ক্রো, জেনারেল জডের ভুমিকায় Michael Shannon, লুইস লেইনের ভুমিকায় Amy Adams , Jonathan Kent এর ভুমিকায় Kevin Costner এবং ক্লার্ক কেন্ট ওরফে কালএলের ভুমিকায় ছিলেন Henry Cavill। অভিনয়ের ব্যাপারে বলতে গেলে সবার প্রথমে যে তিনটা নাম আসবে সেগুলো হচ্ছে রাসেল ক্রো, মাইকেল শ্যানান এবং হেনরি কেভিল। কালএলের পিতা হিসেবে সামান্য সময় স্ক্রিনে আসা রাসেল বুঝিয়ে দিয়েছেন কি ধরনের ক্লাসিক অভিনেতা তিনি। তবে অবাক করেছেন মাইকেল শ্যানান। নিজ রাষ্ট্রের জনগনের প্রতি প্রচণ্ড দায়িত্বশীল জেনারেলের ভুমিকায় একেবারে ফাটিয়ে দিয়েছেন তিনি। তার ব্যক্তিত্ব ও গমগমে গলার যুক্তি, যদিও তা খুবই নির্মম ও নিষ্ঠুর,পুরো বিষয়টা নিয়ে দ্বিতীয়বার ভাবতে বাধ্য করেছে সবাইকে। সবচেয়ে বড় কথা সুপারম্যানের মুখোমুখি এক মুহূর্তের জন্যও তাকে নিস্প্রভ লাগেনি। তবে সবচেয়ে চমৎকৃত হয়েছি ক্লার্কের পালক পিতার চরিত্রে অভিনয় করা কেভিন কষ্টনারের অভিনয়ে। ক্লার্কের পিতা হিসেবে মর্মস্পর্শী অভিনয়ে তিনি মুগ্ধ করেছেন সবাইকে। আর সুপারম্যান হিসেবে হেনরি কেভিল ছিলেন পুরাই "সেরাম" :চশমুদ্দিন: কাব্যিক চেহারা আর পাথুরে চোয়ালের অভাবিত মিশেলে পুরো মুভিটাইম জুড়েই তার দিক থেকে নজর ফেরানো যাচ্ছিল না। সবচেয়ে বড় কথা আগের সুপারম্যানদের মত আন্ডারওয়ার উপরে না পরে ভিতরে পরায় তাকে দেখে চোখ শান্তি পেয়েছে। আইএমডিবি রেটিংয়ে ১০/৭.৫ পাওয়া ম্যান অফ ষ্টীল রটেনে পেয়েছে ৫৬% ভোট। আর ৭৫% দর্শক একে চমৎকার মুভি বলে গণ্য করেছেন। 

এখন মুভির সবচেয়ে ধ্বংসাত্মক অংশে আসি। ভাঙ্গাভাঙ্গি স্পেশালিষ্ট জনাব জ্যাক স্নাইডার এই মুভির মাধ্যমে বোধহয় ভাংচুরের সংজ্ঞা নতুন করে লিখতে চেয়েছিলেন। এখন পর্যন্ত তিনি এই মিশনে সফল। ভাংচুর কারে বলে, কত প্রকার ও কি কি, উদাহরন সহকারে দেখায়া দিছেন জনাব স্নাইডার সাব। ছোটবেলায় আমরা যেভাবে মনের আনন্দে খেলনা গাড়ি আর প্লেন ভাঙছি, ঠিক সেইভাবে পুরো মুভিটাইমে উনারা বাড়িঘর আর কর্পোরেট বিলডিঙগুলায় একেঅপরকে ছুঁড়াছুড়ি করে মনের আনন্দে ভাংচুর চালায়া গেলেন। মনে হল পৃথিবীর সবচেয়ে সস্তা জিনিস হইল আম্রিকার বিলডিঙ, গাড়ি, প্লেন আর হেলিকপটার। নির্দয়ের মত জেনারেল জড আর ক্লার্ক কেন্ট সাব গাড়ি আর প্লেন দিয়া একে অপররে কুপায়া গেলেন। পুরা মুভি থেকে আপনি একটা সেকেন্ডের জন্য চোখ সরাতে পারবেন না এই আজিব ভাঙ্গাভাঙ্গির জন্য। আর আম্রিকা সরকার কবের থেকে পৃথিবী বলতে খালি আম্রিকারেই বুঝাইতে শুরু করল, এইটা একটা চিন্তার বিষয়। পুরা মুভি দেইখা একবারের জন্যও মনে হইল না পৃথিবীতে আমেরিকা ছাড়া আর কোন দেশ আছে। আর যুগে যুগে সুপারহিরোরা ক্যান খালি আম্রিকাতেই জন্মাইব,এইটার বৈধতা চ্যালেঞ্জ করে আন্তর্জাতিক আদালতে একটা রিট আবেদন করা এখন সময়ের দাবি। 
স্নাইডার সাব যে কত্ত ভয়াবহ টাইপের বেরসিক, সেইটার একটা অনন্য উদাহরন হইল এই মুভিখান। সারা মুভিতে এত্ত অসাম হ্যান্ডসাম নায়ক আর অপ্সরী নায়িকার কেমিস্ট্রি দেখানোর এত্তগুলো সুযোগ পাওয়ার পরেও জনাব স্নাইডার অবহেলাভরে রোমান্স জিনিসটাকে এড়ায়ে গেছেন। এবং ভয়াবহ ভাংচুরে বিরান হয়ে যাওয়া এই মুভিতে একটু রোমান্সের যে কত প্রয়োজন ছিল, সেইটা দর্শক, পাঠক, রিভিউয়ারদের হাহাকার শুনলেই বুঝতে পারা যায়। বিখ্যাত রিভিউয়ার রজার এবারটের ওয়েবসাইট থেকে দেয়া রিভিউতে হাতেগোনা কয়েকটা সীমাবদ্ধতা মধ্যে এইটা ছিল অন্যতম গুরুত্বপূর্ণ। ভাগ্যিস রজার এবারট সাব পৃথিবীতে আর বাইচা নাই, থাকলে স্নাইডার সাবরে ডিটারজেন্ট দিয়ে ধুয়ে ফেলতেন রোমান্সকে অবহেলা করে এই ভাংচুর কাব্য বানানোর দায়ে। 
তো দেখে ফেলুন নতুন সুপারম্যানকে। যদিও সবার একটাই আফসোস যে ক্রিস্টোফার নোলান কেন পরিচালনা না করে প্রযোজনায় এলেন, যদি তিনি পরিচালনা করতেন , তবে হয়তোবা ব্যাটম্যান ক্লাসিকের মত আরেকটা মাস্টারপিস হতে পারত এই মুভিটা। তারপরও ব্যাটম্যান সিরিজের ব্যাটম্যান বিগিন্সের মত পারফেক্ট স্টার্ট বলা চলে স্নাইডারের এই মুভিটা। যেহেতু নোলান আছেন, আমরা আশা করতেই পারি আরেকটা সুপারহিরো মাস্টারপিস সিরিজ আসছে। ততদিন পর্যন্ত অপেক্ষায় বসতি... হ্যাপি মুভি ওয়াচিং...

আইএমডিবি-- http://www.imdb.com/title/tt0770828/
টরেন্ট ডাওনলোড-- http://yify-torrents.com/movie/Man_of_Steel_2013
http://yify-torrents.com/movie/Man_of_Steel_2013_3D

