As Good As It Gets --- তিনজন অদ্ভুত ভালো মানুষের গল্প___ 



Receptionist: How do you write women so well?
Melvin Udall: I think of a man, and I take away reason and accountability.
গল্পের শুরু এক চরম রগচটে ভয়াবহ শুচিবায়ুগ্রস্ত খুব জনপ্রিয় একজন উপন্যাসিককে দিয়ে, পাঁচ যার খুব প্রিয় সংখ্যা। দরজার লক যিনি ৫বার লাগান, ঘরে ঢুকে ৫ বার সুইচ টিপে বাতি জ্বালেন, বেসিনে হাত ধোয়ার সময় ব্যবহার করেন ৫টি নতুন সাবান। একাকীত্বকে সঙ্গী হিসাবে বেছে নেয়া এ খাপছাড়া লেখকের পাশের ফ্লাটে বাস করেন তার এক প্রতিবেশী, নেশায় ও পেশায় যিনি একজন চিত্রকর। লিঙ্গে পুরুষ হবার পরেও নারীজাতির প্রতি কোন আকর্ষণ বোধ না করা এই আর্টিস্টের একটা ছোট্ট কুকুরের ছানা আছে, যেখানে-সেখানে প্রাকৃতিক পানির ট্যাঙ্কি খুলে দেবার কারনে যাকে লেখক সাহেবের চরম অপছন্দ। ও আচ্ছা, লেখকের ব্যাপারে তো বিস্তারিত বলা হল না। ৫টি অদ্ভুত স্টেপে হাঁটতে হাঁটতে(বা নাচতে নাচতে) প্রতিদিন সকালে ঠিক একই সময়ে তিনি হাজির হন কাছাকাছি এক রেস্টুরেন্টে। সবচেয়ে নিয়মিত কাস্টমার হওয়া মালিক হতে শুরু করে ওয়েট্রেস এমনকি অন্যান্য খদ্দেররা পর্যন্ত তাঁকে সহ্য করতে পারে না। শুধুমাত্র একজন ছাড়া। তিনি আমাদের এই গল্পের একজন গুরুত্বপূর্ণ চরিত্র। অ্যাজমায় আক্রান্ত একমাত্র ছেলেকে নিয়ে এই ওয়েট্রেস ভদ্রমহিলা থাকেন তার মায়ের সাথে। পুরো মুভিতে তন্নতন্ন করে খুজেও তার ছেলের পিতার সন্ধান না পাওয়ায় ধারনা করা হচ্ছে, তিনি গুম হয়ে গেছেন। ইনিই একমাত্র হৃদয়বতী রমণী, যিনি লেখক সাহেবকে সহ্য করতে পারেন, ফলাফল এই ওয়েট্রেস না আসা পর্যন্ত লেখক কাউকে অর্ডার করেন না। হঠাৎ একদিন চিত্রকর সাহেবের ফ্লাটে এক অদ্ভুত রকমের ডাকাতি হল। ডাকাতগন তাঁকে মেরে পুরো ৩২ ইঞ্চি সনি ফ্লাট টিভি বানিয়ে ফেলে হাসপাতালে যেতে বাধ্য করল। আর চিত্রকরের ছোট্ট কুকুর ছানাটার দেখাশোনার ভার এসে পড়ল লেখক সাহেবের ঘাড়ে। যেই কুকুরকে পারলে তিনি ১৪ হাত মাটির তলে পুতে ফেলেন, সেই কুকুরটিই হঠাৎ লেখক সাহেবের জীবনে নিয়ে এল এক আশ্চর্যরকমের পরিবর্তন। যে পরিবর্তন আপাতদৃষ্টিতে অতি সাধারন এই গল্পকে বদলে দিল এক অনন্যসাধারন অদ্ভুতরকমের খাপছাড়া গল্পে, যার মধ্যে চিত্রায়িত হয়েছে এক অসম্ভব ভালবাসাও... 
Mark Andrus এবং James L. Brooks. গল্পে এবং James L. Brooks. পরিচালনায় ১৯৯৭ সালে মুক্তিপ্রাপ্ত এই আমেরিকান রোমান্টিক কমেডি মুভিটায় অভিনয় করেছেন দি গ্রেট জ্যাক নিকলসন Helen Hunt এবং Greg Kinnear। পুরো মুভিতে নিকলসন আর হার্টের অভিনয় এতটাই অদ্ভুত রকমের চমৎকার ছিল যে একই বছরে মুক্তিপ্রাপ্ত অস্কারখেকো টাইটানিক( নো অফেন্স), মুভিগুলোকে পেছনে ফেলে তারা দুজন একসাথে বেষ্ট একটর ও একট্রেস হিসাবে অস্কার ও গোল্ডেনগ্লোব পুরস্কার জিতে নেন। গ্রেট ক্রিটিক রজার এবার্টের কাছ থেকে চারে ৩ পাওয়া এই মুভিটা রটেনে ৮৬% এবং মেটারেটিংয়ে পেয়েছে ৬৭% যা প্রমান করে একই সাথে দর্শক ও সমালোচকদের মন জয় করা মুভিগুলোর ছোট্ট তালিকায় এর অবস্থান খুবই সুসংহত। 
কিন্তু নাইকা আপুর কথা বিশেষভাবে আমারে বলতেই হবে। এইটা আমার দেখা হেলেন হার্টের প্রথম মুভি, আর ফার্স্ট সাইট লাভ বলতে যা বোঝায়, ঠিক তারই স্বীকার হইলাম আজকে আমি। তব্দা হয়ে পুরা মুভিতে আমি শুধু তার দিকেই তাকায়া ছিলাম। কি তার এক্সপ্রেশন, কি অদ্ভুত মাদকতা তার চাহনিতে... আমি পুরাই বাকহারা। 
সবশেষে এই মুভিটা সম্পর্কে আপনাকে বলে বোঝানো সম্ভব নয়। শুধু এদ্দুর বলতে পারি, মুভিটা শেষ হবার পরে আপনি হঠাৎ বলে উঠবেন, পুরাই আজিব তো, পরিচালক ক্যামনে কি মিলাইলো ??! কিন্তু সমস্যাটা হল মিলখান আপ্নের কাছে খাপছাড়া লাগতেছে, আবার এক আজব মজাও লাগতেছে। মনে হইতেছে এই এন্ডিংটা না হইলেই বরং মুভিটারে অসম্পূর্ণ মনে হইত। হ্যাপি মুভি ওয়াচিং 
http://www.imdb.com/title/tt0119822/
Download Link--- http://yify-torrents.com/movie/As_Good_as_It_Gets_1997

