বাইশে শ্রাবণ- অপ্রয়োজনীয় কিছু খুন এবং হাংরি বিদ্রোহের এক সৈনিকের গল্প___


 (লিখতে বসছিলাম হাংরি আন্দোলন নিয়ে, লিখে ফেললাম বাইশে শ্রাবণ নিয়ে, মুভি আর আমার পিছু ছাড়ল না)... 
হাজার বছর ধরে আমি পথ হাঁটিতেছি পৃথিবীর পথে,
সিংহল সমুদ্র থেকে নিশীথের অন্ধকারে মালয় সাগরে অনেক ঘুরেছি আমি;
বিম্বিসার অশোকের ধূসর জগতে সেখানে ছিলাম আমি;
আরো দূর অন্ধকারে বিদর্ভ নগরে; 

গভীর ঘুমে ডুবে থাকা কলকাতা শহরের ফুটপাথ ধরে হেটে যাচ্ছে এক ক্লান্ত-শ্রান্ত নিশিকন্যা ,ব্যাকগ্র্যাউন্ডে আবৃতি হচ্ছে জীবনানন্দের বনলতা সেন। হঠাৎ সে খুন হয়ে গেলো। শুধু সেই নয়, একে একে খুন হয়ে গেলো ৪ জন।তোলপাড় শুরু হল পুলিশ ডিপার্টমেন্টে। খুনের কোন ক্লু নেই, মোটিভ নেই।শুধু লাশের পাশে ষাটের দশকে চরমভাবে সমালোচিত হাংরি আন্দোলনের কবিদের লেখা কবিতার একটা করে চিরকুট পাওয়া যেতে লাগলো। কলকাতা পুলিশের তদন্ত বিভাগের রগচটে চৌকস কর্মকর্তা অভিজিৎ যখন বহু চেষ্টায়ও কোন কুল-কিনারা করতে পারলেন না, তখন তার বস পাকরাশী সাহেবকে বাধ্য হয়েই দারস্থ হতে হল কলকাতা পুলিশের এক লুপ্তপ্রায় গর্ব এক চরম গালিবাজ(গালি বিশেসজ্ঞ) রগচটা পুলিশ অফিসারের, বরখাস্ত হবার পূর্বে যিনি পাকরাশি সাহেবের খুব ঘনিষ্ঠ এক বন্ধুও ছিলেন। তদন্তে হঠাৎ সামনে চলে এল কিছুটা মানসিক বিকারগ্রস্ত এক হাংরিয়ালিসট কবি। নিবারন চক্রবর্তী নামের এই ভদ্রলোককে ঘিরে তোলা তদন্তের জাল হঠাৎ এমনই এক অদ্ভুতুড়ে সত্যকে সামনে নিয়ে এল, যা হয়তোবা সরল মস্তিকের সোজাসুজি চিন্তায় আসবে না কখনই(সোজা তো দূরে থাক, বেকা চিন্তায়ও আসব কিনা সন্দেহ আছে) ,যা দেখে দর্শককে বলতেই হবে, কি আশ্চর্য, কি আজিব কাহিনিরে বাবা...

ষাটের দশকে কলকাতায় তৎকালীন সাহিত্যের দৈন্যদশাকে তিব্র কটাক্ষ করে গড়ে উঠে হাংরি আন্দোলন নামে এক তীব্র আন্দোলন। তৎকালীন ভঙ্গুর সাহিত্যকে ভেঙ্গে গুড়িয়ে নতুন ধরনের সাহিত্য বিপ্লব শুরু করা এ আন্দোলনকে নিয়ে তৈরি প্রথম চলচ্চিত্র সৃজিতের এই বাইশে শ্রাবণ। যদিও এই বিপ্লব এখানে এসেছে চিত্রনাট্যের প্রয়োজনে, ততটা ব্যাপ্তি ছিল না মুভিজুড়ে। 
প্রতিশ্রুতিশীল চলচ্চিত্রকার সৃজিতের চিত্রনাট্য ও পরিচালনায় তৈরি এই মুভিতে লিড রোলে ছিলেন প্রসেনজিত, পরমব্রত, রাইমা, আবির । তবে একটা বিশেষ চরিত্রে ২৯ বছর পরে ক্যামেরার সামনে দাঁড়িয়ে অভিনেতা হিসাবে নিজেকে নতুন করে চেনালেন গৌতম ঘোষ।
অভিনয়ের পুরোটা সময় তিনি যেন দর্শককে ফিরিয়ে নিয়ে গিয়েছিলেন সেই ৬০ এর দশকে, বিপ্লবের সময়ে। প্রসেঞ্জিতের শুরুটা দুর্দান্ত হলেও শেষের দিকে তার চরিত্রের স্বরূপ দর্শকদের ধন্দে ফেলে দিয়েছে মনে হল। পরমব্রত চমৎকার ছিলেন কিন্তু ইদানিংকালের কলকাতা মুভির কমন ট্রেনড মাত্রাতিরিক্ত খিস্তি-খেঁউড় তার সহজাত অভিনয়কে কিছুটা ম্লান করে দিয়েছে ধারনা হল। আর এত্ত সুন্দর দুইটা চোখ থাকার পরেও রাইমা সেনরে সৃজিত ক্যান শুধু বাণিজ্যিক দৃষ্টিতে ব্যবহার করল(মানে শরীর প্রদর্শন আরকি), সেইটারও কোন যুক্তি গ্রাহ্য ব্যাখ্যা পাওয়া গেলো না। একটা সাইকোলজিকাল থ্রিলারের মাঝে মশলাদার ত্রিভুজ প্রেমকাহিনী আইনা কাহিনীটারে সহজ বাংলায় বলাৎকার করবার আদৌ কোন প্রয়োজন ছিল কিনা, সেই প্রশ্নেরও কোন জবাব পাওয়া গেলো না। কিন্তু মুভিটা দেখা শেষে দর্শক যে হঠাৎ নিজেরে প্রশান্ত মহাসাগরের মাঝে আবিস্কার করবেন, তার পুরো দায়ভার সৃজিতের। কোন ক্লু নাই, লাস্ট দশ মিনিট আগেও কোন সংকেত নাই,কাহিনীর গাড়ি খুব চমৎকারভাবে সুন্দর আবহাওয়ায় পিচঢালা রাস্তা দিয়ে শেষদিকে এগিয়ে যাচ্ছে, হঠাৎ মুভি শেষে দর্শক নিজেকে আবিস্কার করবেন এভারেস্টের উপ্রে, টুইস্টের চোটে জইমা বরফ হওয়ার পরে!! ক্যান, সৃজিত ক্যান??? 
সব মিলিয়ে একটা ভালো মুভি দেখার প্রত্যাশায় আপনি বসতে পারেন মনিটরের সামনে, কিছু ছোটখাটো ভুল আর আজিব কিছু প্লটহোল না থাকলে অনায়াসে যেটা এক চমৎকার মাস্টার পিসে পরিনত হতে পারত। তারপরও সৃজিতের চেষ্টাটা খারাপ ছিল না। হ্যাপি মুভি দেখাদেখি... 
http://www.imdb.com/title/tt2075108/
http://extratorrent.com/torrent/2591646/22+Se+Baishe+Srabon+(2011)+Bengali+Movie+DVDRip.html

