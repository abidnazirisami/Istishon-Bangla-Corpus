কিছু বকেয়া গ্লানি কিংবা একটা নিখুঁত দুর্ঘটনা


 এটা নিতান্তই একটা বাস্তব ঘটনা। কারও সাথে মিলে গেলে তা কাকতাল মাত্র।
দোতলা বিআরটিসির গেটে শরীরের অর্ধেক বের করে ঝুলতে ঝুলতে হঠাৎ করেই একটা অদ্ভুত ব্যাপার লক্ষ্য করলাম। ""বাসে দাড়িয়ে যাবার সময় যাই ধরবি, জোঁকের মত শক্ত করে ধরবি"" আব্বুর কাছ থেকে অসংখ্যবার শোনা এই সাবধানবানী অনুযায়ী বামহাতে জোঁকের চেয়েও শক্তভাবে ধরে থাকা বাসের হ্যান্ডেলটা যদি ছেড়ে দেই, তবে খুবই আনন্দের একটা ঘটনা ঘটবে। সেটা হল, ঠিক পেছনে থাকা কার্গোভ্যানের যেকোনো এক চাকার নীচে আমার এই অসম্ভব গ্লানিযুক্ত অর্থহীন জীবনটার পরিসমাপ্তি ঘটবে। যেহেতু আমি জেনে গেছি বা অবাক হয়ে আবিস্কার করেছি যে, নিস্পাপ ও নির্দোষ একটা মনকে অতি অবহেলায় দেয়া জগতের প্রচণ্ডতম কষ্ট আমাকে করেছে অযথা অক্সিজেন অপচয়কারী এক অপ্রয়োজনীয় প্রাণীতে। আর যেহেতু আত্মহত্যা করবার মত অসীম সাহসী হওয়া আমার পক্ষে অতি অসম্ভব, সুতরাং এছাড়া আর কোন উপায় নেই। মৃত্যুর কারন হিসেবে লেখা হবে অসাবধানতাবশত হাত ফসকে বাসের দরজা থেকে পড়ে গিয়ে মৃত্যু। এই তো সবচেয়ে ভালো। কেউ জানবে না, কেউ বুঝবে না, শুধু দরকার শক্ত করে ধরে থাকা হাতের আঙ্গুলগুলো আলগা করে দেয়া। তাতেই সমাপ্তি ঘটে যাবে গ্লানিময় এই অপ্রয়োজনীয় জীবনের।
অথচ নিজেকে ডিফেন্ড করার ১০১টা কারন আছে আমার সামনে। কি করেছি আমি? খুন, ধর্ষণ, অত্যাচার, প্রতারনা, বিশ্বাসঘাতকতা, পেছন থেকে ছুরি মারা?? নাহ, ছোট্ট এই জীবনের সামান্য সময়ে পেছনে তাকালে শান্ত, ভদ্র, সৎ, মানুষের জন্য সামান্য আনন্দের ব্যবস্থা করতে সদাতৎপর একজন মানুশ হিসেবেই দেখতে পাই নিজেকে। তবে আজ কেন নিজেকে এত মূল্যহীন একজন প্রাণী বলে মনে হচ্ছে? ওহ,এই তো পেয়েছি; দেখুন তো আপনারা, কি অদ্ভুত! প্রদীপের চারদিকে থাকা সামান্য আলোকিত জায়গা দিয়ে কি সারা ঘরের কোণায় কোনায় জমে থাকা অসীম অন্ধকারকে অগ্রাহ্য করা সম্ভব? জীবনে যতগুলো মানুষ আমাকে তাদের প্রিয় হিসাবে ভাবার ভুল করেছে তাদের পেতে হয়েছে প্রচন্ড কষ্ট নিয়ে দূরে সরে যাওয়ার অবধারিত শাস্তি। সব সময় যে আমিই দোষী ছিলাম, তা কিন্তু নয়। কিন্তু আমার মত অপয়া কোনো কিছুতে থাকলে সমস্যা সেখানে নিজ দায়িত্বে আসে। আমি এটাকে চির সত্য বলে মেনে নিয়েছি। কিন্তু যে নারী আমাকে তার নিষ্পাপ মন দিয়ে অকুন্ঠভাবে ভালোবেসে গেল, আমার শুধু একটা উত্তরের অপেক্ষায় নিষ্পলক কাটিয়ে দিল এতটা সময়, অতঃপর নিজের সবচেয়ে কাছের মানুষটির কাছ থেকে অকৃত্তিম অবহেলা পেয়ে নীরবে কাঁদতে কাঁদতে চলে গেল, অন্তত তার জন্য হলেও আমাড়া তার মনের সাথে আরেকটা অপরিচিত মনের মিল হবে না, কিন্তু অন্তত একটা নির্মম অবিচারের যোগ্য শাস্তি হবে। এইত আমার শরীরের অর্ধেকেরও বেশি বের হয়ে গেছে, শুধু আঙ্গুলগুলো ছেড়ে দেওয়ার অপেক্ষা মাত্র। চোখটা বন্ধ করে ধীরে ধীরে ছেড়ে দাও রাআদ... ধীরে ধীরে... ধীরে ধীরে।
'ভাইজান, একটু চাপেন দেখি। কালসি নামবো। আর শরীর এত বাইরে দিছেন ক্যান? পইড়া যাইবেন তো।" কর্কশ গলার আওয়াজ শুনে চোখটা খুলে খুব অবাক হলাম। মারা যাওয়া এত সোজা? পেছনের ভাইকে কষে দুইটা গালি দিতে মন চাইলো। তিনি যে একটা নিঁখুত দুর্ঘটনার মাঝখানে বাম হাত ঢুলিয়ে দিলেন।... থাক, সমস্যা নাই। সুযোগ আবার আসবে। পদ্ধতিটা তো জেনে গেলাম, এখন শুধু একটা নিখুঁত দুর্ঘটনার অপেক্ষায়।
(গল্প লিখতে পারিনা। তাই এটাকে গল্প হিসাবে না নেবার অনুরোধ করছি। আজ হয়নি তো কি হয়েছে, আরেক দিন হবে। পৃথিবীর সবকিছু থেকে পালিয়ে থাকতে পারলেও নিজের কাছ থেকে পালিয়ে যাওয়ার ক্ষমতা কারও নেই। মানুষকে সে ক্ষমতা দেওয়া হয়নি।)

