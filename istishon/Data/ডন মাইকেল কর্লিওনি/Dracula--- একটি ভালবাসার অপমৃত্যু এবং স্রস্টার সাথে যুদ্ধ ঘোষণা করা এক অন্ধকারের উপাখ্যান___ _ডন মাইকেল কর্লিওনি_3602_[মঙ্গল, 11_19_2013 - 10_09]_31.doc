Dracula--- একটি ভালবাসার অপমৃত্যু এবং স্রস্টার সাথে যুদ্ধ ঘোষণা করা এক অন্ধকারের উপাখ্যান___ 




ভালবাসা আসলে কি?? স্রষ্টা যখন একটা হৃদয়ের সাথে আরেকটা হৃদয়ের অতি সূক্ষ্ম কিন্তু এই বিশ্বব্রহ্মাণ্ডের সবচেয়ে কঠিন সম্পর্ক তৈরি করে দেন, তখন সেই হৃদয়দুটো একে অপরের মাঝে বিলীন হয়ে যায়। কিন্তু এ কোন আশ্চর্য বাঁধন, যা তাদের কাছে মূল্যহীন দেয় সবকিছু, এমন কি তাদের স্রস্টাকেও... কি অদ্ভুত এ ভালোবাসার টান... যার জন্য স্রস্টার বিরুদ্ধে যুদ্ধ ঘোষণা করতেও একবিন্দু সংশয়ে কাঁপে না মন... বড় আশ্চর্য এই ভালোবাসা...

রোমানিয়ান অর্ডার অফ দা ড্রাগনের অন্যতম সদস্য নাইট ভ্লাড ড্রাকুলা পুরোপুরি তৈরি। ভয়ংকর তুর্কদের আক্রমণ থেকে তার রাজ্য রক্ষা করতে তিনি নিজেই নেতৃত্ব দেবেন রোমানিয়ান বাহিনীর। কিন্তু তার স্ত্রী এলিজাবেথা কোনভাবেই তাকে যেতে দিতে রাজি নয়। তার কেন যেন মনে হচ্ছে তার প্রানপ্রিয় ভালবাসার মানুষটির সাথে আর বোধহয় কোনদিন তার দেখা হবে না। ড্রাকুলা তাকে বোঝালেন, রোমানিয়ানরা তার জন্য অপেক্ষা করছে। সে না গেলে তার জনগনের সাথে তার ধর্মও বিলীন হয়ে যাবে। তবে তিনি ফিরে আসবেন,এই কথা তিনি তার স্ত্রীকে দিয়ে গেলেন। ভয়াবহ যুদ্ধ হল। হঠাৎ একদিন যুদ্ধের ময়দান থেকে একটা খবর এল। বীর বিক্রমে যুদ্ধ করতে করতে নাইট মৃত্যুবরন করেছেন।

 এলিজাবেথ এই খবর সহ্য করতে পারলেন না। প্রচণ্ড কষ্টে ঝাঁপ দিলেন প্রাসাদের বারান্দা থেকে। ঠিক সেই মুহূর্তে হঠাৎ প্রাসাদের দরজা খুলে গেলো। সবাই অবাক চোখে দেখল ঘর্মাক্ত কলেবরে শত্রুর রক্তে তরবারি রাঙ্গিয়ে তাদের বীর যোদ্ধা ড্রাকুলা ফিরে এসেছেন। কিন্তু একি? তার সিংহাশনের সামনে এ কে পড়ে আছে? কম্পিত চোখের অবিশ্বাস্য দৃষ্টিতে ড্রাকুলা তাকিয়ে দেখলেন তার প্রানপ্রিয়া তার কাছ থেকে বহুবহু দূরে চলে গেছে। যাবার আগে শুধু এই কথাগুলো লিখে রেখে গেছেন...
My prince is dead. All is lost without him.May god unite us in heaven.
 তিনি যুদ্ধের প্রতিটা মুহূর্তে স্রস্টার কাছে তার প্রানপ্রিয়ার মঙ্গলের জন্য যে প্রার্থনা করেছেন, নির্দয় স্রষ্টা সেটায় কর্ণপাত করেননি। বরং নির্মম নিষ্ঠুরতায় তার প্রানপ্রিয়াকে ছিনিয়ে নিয়ে গেছেন কোন কথা বলার সুযোগ না দিয়েই। চার্চের ফাদার জানালেন, যেহেতু সে নিজেকে হত্যা করেছে, সুতরাং তার আত্মাকে রক্ষা করার আর কোন উপায় নেই। তাকে নরকের আগুনে জ্বলতে হবে। এটাই স্রস্টার বিধান। প্রচণ্ড কষ্টে আর রাগে ভয়াবহ আর্তচিৎকার বেরিয়ে এল ড্রাকুলার কণ্ঠ থেকে। ঈশ্বরের প্রতি সবসময় অনুগত থাকা, প্রচণ্ড বিশ্বাসে তাকে অন্তরে স্থান দেবার এই প্রতিদান দিলেন ঈশ্বর? বিদ্রোহী হয়ে উঠল ড্রাকুলার ঈশ্বরবিশ্বাসী হৃদয়। হাতের এক ঝটকায় হলি ওয়াটার ফেলে দিয়ে খাপ থেকে তরবারি মুক্ত করে ড্রাকুলা ঘোষণা করলেন, আজ থেকে ঈশ্বর তার শত্রু, অন্ধকার তার অস্ত্র আর এই বিশ্বব্রহ্মাণ্ড তার যুদ্ধক্ষেত্র।অন্ধকার শয়তানের শক্তিতে
দানব হয়ে প্রচণ্ড আক্রোশে হাতের তরবারি ঢুকিয়ে দিলেন যীশুর ক্রুশে... রক্তাক্ত হলেন যীশু, রক্তাক্ত হল ভালোবাসা। আর সেই রক্তপান করে ঈশ্বরের সাথে যুদ্ধ ঘোষণা করলেন কাউন্ট ড্রাকুলা। শুরু হল ভালবাসার জন্য সবকিছুকে তুচ্ছ করে এক অজর, অবিনাশী সাক্ষাত মৃত্যুদূতের সাথে ঈশ্বরের লড়াই...
১৮৯৭ সালে প্রকাশিত ব্রাম স্টোকার রচিত পৃথিবীর ইতিহাসে অন্যতম সেরা উপন্যাস "ড্রাকুলা" অবলম্বনে Francis Ford Coppola এর পরিচালনায় আমেরিকান ইরোটিক হরর ড্রামা চলচ্চিত্র "ড্রাকুলা" মুক্তি পায় ১৯৯২ সালে। মুভিটার বিভিন্ন চরিত্র যেমন কাউন্ট ড্রাকুলার ভুমিকায় গ্যারি ওল্ডম্যান, মিনা হারকার চরিত্রে Winona Ryder, Professor Abraham Van Helsing এর ভুমিকায় দি গ্রেট Anthony Hopkins এবং Jonathan Harker এর ভুমিকায় অভিনয় করেছেন কিয়ানু রিভস(Keanu Reeves )। ১৮৯৭ সালে বইটা প্রকাশিত হবার পর কম করে হলেও ২০০ চলচ্চিত্র, টেলিফ্লিম, নাটক কিংবা অন্যান্য প্রদর্শনীতে আসা ড্রাকুলাকে নিয়ে ১৯৯২ সালে যখন আবার চলচ্চিত্র বানাবার প্রস্তাব প্রযোজক কুপোলাকে দেন, তখন প্রযোজক নিজেও আশাবাদী ছিলেন না। কিন্তু স্ক্রিনপ্লে পড়ে আগ্রহী হন কুপোলা, এবং নিজের থেকেই কিছু অংশ যোগ করার প্রস্তাব দেন। তার প্রস্তাবনা অনুযায়ী "ইরোটিক ড্রিম" অংশটা যোগ করে মুভি তৈরির কাজ শুরু হয়। মাত্রই " দা গডফাদার থ্রি" বানিয়ে দর্শক ও সমালোচকদের মোটামুটি সাড়া পেয়ে কপোলা সন্তুষ্ট ছিলেন না। ফলাফল এই মুভিটা আরও বেশী যত্নে আর নিখুঁতভাবে তৈরি করার চেষ্টা করেন তিনি। যার কারণে এই মুভিতে বিভিন্ন ভয়াবহ দৃশ্য দেখাতে তিনি তৎকালীন সময়ের কোন কম্পিউটার বেসড ইমাজিনারি ইন্সট্রুমেণ্ট ব্যবহার করেন নি, এমন কি স্পেশাল ইফেক্টগুলোতেও পরিহার করেছেন সকল অত্যাধুনিক contemporary special effects techniques, যেমন computer-generated imagery । এর বদলে তিনি চলচ্চিত্রশিল্পের প্রথমদিককার টেকনোলজি ব্যবহার করেন। যার মধ্যে উল্লেখযোগ্য হল on set আর in-camera টেকনোলজি। প্রচণ্ড আত্মবিশ্বাসী কপোলার পরিশ্রম সার্থক হয়। তার এই মুভিটি ড্রাকুলা নিয়ে করা সবচেয়ে চমৎকার এবং হৃদয়ছোঁয়া চলচ্চিত্র হিসেবে বিশাল খ্যাতি পায়।

রটেন টমেটোতে ৮০% রেটিং পাওয়া এই মুভিটি অর্জন করেছে দর্শক সমালোচকদের পজিটিভ রেসপন্স। প্রখ্যাত ফিল্ম ক্রিটিক রজার এবারটের কাছ থেকে ৪/৩ পাওয়া এই মুভিটি বোধহয় সবচেয়ে চমৎকার মন্তব্যটি পেয়েছে Richard Corliss এর কাছ থেকে... 
Coppola brings the old spook story alive ... Everyone knows that Dracula has a heart; Coppola knows that it is more than an organ to drive a stake into. To the director, the count is a restless spirit who has been condemned for too many years to interment in cruddy movies. This luscious film restores the creature's nobility and gives him peace.

Best Costume Design , Best Sound Editing এবং Best Makeup- এই তিনটি ক্যাটাগরিতে অস্কার জেতা এই মুভিটি সেরা অভিনেতার পুরস্কারটা মিস করে আল পাচিনোর কাছে। কাউন্ট ড্রাকুলার চরিত্রে গ্যারি ওল্ডম্যানের অনবদ্য অভাবিত অভিনয় "সেন্ট অফ আ ওম্যান" মুভিতে আরেক মাস্টারপিস অভিনেতা আল পাচিনোর অসামান্য :চশমুদ্দিন: অভিনয়ের কাছে অল্পের জন্য হেরে যায়। যদিও জুরি বোর্ডের এই পার্থক্য করতে খুব কষ্ট হয়েছে। আর পরিচালক কেয়ানু রিভসকে একটা চমক হিসেবে এনেছিলেন এই মুভিতে। ওয়েল, চমক তিনি দেখিয়েছেন, কিন্তু যেভাবে দেখিয়েছেন, সেটা কোন পরিচালকই চাইবেন না। "জাস্ট একজনই তার ভয়াবহ বাজে অভিনয় দিয়ে মুভি ধ্বংস করে দিয়েছেন" এই রকম ৫০টা মুভির মচতকার একটা লিস্টে এই মুভির নাম উঠেছে শুধুমাত্র কিয়ানুর জন্য। :মানেকি: ভাগ্যিস, ড্রাকুলা ছিলেন... :বুখেআয়বাবুল: 

বোধহয় সবারই দেখা হয়ে গেছে এই মুভিটা, যদি এখনও না দেখে থাকেন, দ্রুত দেখে ফেলুন এই রক্তাক্ত ভালবাসার কথাকাব্য। ভালোবাসা যে কতটা তীব্র হতে পারে, কি অবিশ্বাস্য শক্তিতে ধ্বংস করে ফেলতে পারে সবকিছু, সেটা দেখার আমন্ত্রন রইল। এ মুভিটা শুধু আপনাকে ভালবাসার নতুন সংজ্ঞাই শেখাবে না,চোখে আঙ্গুল দিয়ে দেখিয়ে দেবে ভালোবাসা শুধু গড়তেই জানে না, বিরহ ব্যথায় আকুল হয়ে পরিনত হতে পারে অচিন্তনীয় প্রতিশোধপরায়ন এক দানবে, যে কারোর চোখে চোখ রেখে আগুন ঝরাতে পারে একটা পলকও না ফেলে, হোক না সে চোখ ঈশ্বরের...

http://www.imdb.com/title/tt0103874/
http://yify-torrents.com/movie/Dracula_1992

