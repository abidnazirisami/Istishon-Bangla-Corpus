One Flew Over The Cuckoo's Nest--- মানুষের ইচ্ছাশক্তির এক অনন্য অনবদ্য উপাখ্যান______



Vintery, mintery, cutery, corn,
Apple seed and apple thorn,
Wire, briar, limber lock
Three geese in a flock
One flew East
One flew West
And one flew over the cuckoo's nest.......
১৯৬৩ সালের কোন এক সকালে Oregon শহরের এক মানসিক পরিচর্যা কেন্দ্রের বাইরে একটি এম্বুলেন্স এসে থামল। নামিয়ে আনা হল আদালত দ্বারা সাজাপ্রাপ্ত মানসিকভাবে অসংলগ্ন একজন অপরাধীকে। কিন্তু আসল ব্যাপারটা হল ম্যাক মারফি নামের সেই লোকটি মোটেও মানসিকভাবে অসুস্থ নয় বরং কারাগারের থাকার শাস্তি ফাঁকি দেয়ার জন্যই সে এই নাটক সাজিয়েছিল। তো ম্যাকের যেই ওয়ার্ডে জায়গা হল সেটা ছিল এই মানসিক পরিচর্যা কেন্দ্রের সবচেয়ে বিদঘুটে ওয়ার্ড। প্রত্যেক রোগী ছিল ভিন্ন ভিন্ন অতি অদ্ভুত সমস্যায় আক্রান্ত। 

 তাদের মধ্যে ছিল এক ভয়ার্ত তোতলা তরুন যে বিনা কারনেই ভয়ে আধখানা হয়ে থাকে; এক অদ্ভুত যুবক,কোন কিছু নিজের মন মত না হলে বাচ্চাদের মত চিৎকার দিয়ে কান্নাকাটি করা যার স্বভাব ; একজন যুক্তিহীন অদ্ভুত বিশ্বাসের মানুষ, যার সকল বিশ্বাসই ভুল ও অবাস্তব; এক আজব সংশয় ও সন্দেহবাদী, যার ধারনা পৃথিবীর সবাই তার বিরুদ্ধে গভীর ষড়যন্ত্রে লিপ্ত; এক রগচটা, হট টেম্পারড, গালাগালিতে যার তুলনা মেলা ভার; ব্রেন ডিফেক্টে আক্রান্ত হওয়া এক ভুলোমনা এবং এক বিশাল বপু, সকলের ধারনা সে বোবা ও কালা। ও আচ্ছা, আরেকজনের কথা তো বলাই হয়নি। তিনি হচ্ছেন এই ওয়ার্ডের দায়িত্বে থাকা একজন একগুঁয়ে এবং নির্বোধ নার্স যার মুল কাজ হল একের পর এক উদ্ভট নিয়মের বেড়াজালে রোগীদের আটকে তাদের মানসিক পরিচর্যা মানসিক নির্যাতনে পরিনত করা। সবার সাথে এইরকম ঠাণ্ডা শয়তানের মত আচরন যে তাকেও এক ধরনের মানসিক রোগিতে পরিনত করেছে, সেটা তার মোটা মাথায় ঢোকেনি।তো ম্যাক যেহেতু আর সবার মত মানসিক সমস্যায় আক্রান্ত নয়, সুতরাং সে ওয়ার্ডে এসেই বুঝতে পারল যে এখানে মূলত পরিচর্যার নামে অত্যাচার চালানো হচ্ছে। নার্সটাকে চিকিৎসা শেখানো সে একটা চ্যালেঞ্জ হিসাবে নিল। ভীষন আমুদে প্রকৃতির ম্যাক ধীরে ধীরে ওদের মাঝে মিশে গেলো। জীবনের প্রতি আগ্রহ হারিয়ে ফেলা মানুষগুলোকে দেখাল, পৃথিবীটা কি অদ্ভুত রকমের সুন্দর; ওদের শেখালো ইচ্ছাশক্তির অসিম ও অপরিমেয় ক্ষমতা সম্পর্কে ; বোঝালো মানুষ ইচ্ছা করলে যা করতে পারে, একশোটা আলাদিনের দৈত্যের তা করার ক্ষমতা নেই।



 Ken Kesey রচিত উপন্যাসের উপর ভিত্তি করে Milos Forman পরিচালিত এবং দি গ্রেট জ্যাক নিকলসন , লুইস ফ্লেচার ও আরও একঝাক গুণী অভিনেতার অভিনয়ে এই অ্যামেরিকান ড্রামা ফিল্মটি মুক্তি পায় ১৯৭৫ সালে। চলচ্চিত্র ইতিহাসে সর্বাধিক ৫ মেজর ক্যাটাগরিতে অস্কারজয়ী চলচ্চিত্রের ছোট্ট লিস্টে স্থান পাওয়া এই মুভিটি American Film Industries এর ""100 Years... 100 Movies"" এর তালিকায় আছে ৩৩ নম্বরে। প্রত্যেক অভিনয়শিল্পির অভিনয় ছিল সিমপ্লি সুপারব কিন্তু নিকলসন কাক্কু আর Nurse Ratched চরিত্রে Louise Flecther এর অনবদ্য, অভূতপূর্ব ও অসাধারণ অভিনয় তাদের স্থান করে দিয়েছে American Film Industries এর সেরা ১০০ হিরো(১২ নম্বরে) ও সেরা ১০০ ভিলেন(৫ নম্বরে) লিস্টে। 
পুরো মুভি জুড়ে খুব সহজ একটা বার্তা দিতে চেয়েছেন পরিচালক। সেটা হল আমাদের অতি উদ্ভট দৃষ্টিভঙ্গি, যে দৃষ্টিভঙ্গির পরিচয় আমরা সভ্য সমাজের মানুষ হিসেবে হরহামেশাই দিয়ে থাকি, সেটার অতি দ্রুত পরিবর্তন আসা প্রয়োজন। চিফ চরিত্রে Will Sampson ছিলেন আমাদের সেই অতি নাকউঁচু দৃষ্টিভঙ্গির বিরুদ্ধে এক ঠাণ্ডা নীরব প্রতিবাদ। আর Nurse Ratched চরিত্রে Louise Fletcher এর অনবদ্য অভিনয় আমাদের মনে করিয়ে দেয় আমরা যারা নিজেরদের তথাকথিত সুস্থ এবং বিচক্ষন মানবসম্প্রদায় বলে দাবি করি, তারা আসলে কতটা নিকৃষ্ট মনুষ্যত্বহীন কীট বিশেষ। ব্যক্তিগতভাবে মুভিতে যতবার এই মহিলা স্ক্রিনে এসেছেন, আমার ততবার ইচ্ছা হয়েছে ইনার গলা টিপে ধরতে… এমন হিমশীতল ঠাণ্ডা বিকারহীন অভিনয় অনেকদিন দেখিনি…
 আমাদের সমাজে মানসিক সমস্যায় আক্রান্ত মানুষদের সাথে করা হয় জগতের নিকৃষ্টতম আচরণ। যখন তাদের প্রয়োজন নিরবিচ্ছিন পরিচর্যা ও ভালবাসা, তখন তারা পরিগনিত হয় জগতের চরমতম বিরক্তিকর এক উপদ্রব হিসাবে। One Flew Over The Cuckoo's Nest মুভির ম্যাক তাই আমাদের সামনে শুধু জীবনের গভীর আনন্দময় রূপটাই তুলে ধরে না, আমাদের মনে করিয়ে দেয়, এই অবারিত আনন্দ উপভোগের অধিকার আছে প্রত্যেক মানুষের। বিষম উপদ্রব ভেবে কাউকে সে আনন্দ থেকে বঞ্চিত করে নর্দমায় ফেলে যাওয়া মানবসভ্যতাকে করে কলঙ্কিত, মানুষ হিসাবে আমাদের করে অমার্জনীয় অপরাধী... 

IMDB- http://www.imdb.com/title/tt0073486/?ref_=fn_al_tt_1
Yifi Torrent: http://yify-torrents.com/movie/One_Flew_Over_the_Cuckoos_Nest_1975

