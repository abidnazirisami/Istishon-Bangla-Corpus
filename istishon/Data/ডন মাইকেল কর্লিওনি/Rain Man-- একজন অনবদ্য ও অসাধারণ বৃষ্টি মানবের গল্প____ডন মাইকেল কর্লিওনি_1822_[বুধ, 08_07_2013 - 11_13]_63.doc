Rain Man-- একজন অনবদ্য ও অসাধারণ বৃষ্টি মানবের গল্প___


 Charlie Babbitt লসএঞ্জেলেস এর একজন car dealer। ল্যাম্বর গিনি গাড়ির এক কন্ট্রাক্টের মাঝখানে হঠাৎ এক সমস্যায় যখন তার কন্ট্রাক্ট প্রায় ভেস্তে যাবার পথে, তখন সমস্যাটার সমাধানের জন্য তার পাম স্প্রিঙে যাবার প্রয়োজন হয়। যাত্রা শুরু করার ঠিক আগ মুহূর্তে হঠাৎ তার শয্যাশায়ী পিতার আকস্মিক মৃত্যু সংবাদ তাকে ট্যুর বাতিলে বাধ্য করে। বাবার শেষকৃতের অনুষ্ঠানে এসে সে হঠাৎ জানতে পারে তার জীবনের সবচেয়ে আজব এক অধ্যায়ের কথা।

তার বাবার আরেকটি সন্তান ছিল। অটিজমে আক্রান্ত তার এই ভাইয়ের কথা সে কোনদিন জানতে পারেনি। আজ তার বাবার মৃত্যুর পর চার্লস জানতে পারল Raymond Babbitt নামের তার সেই ভাইকে যে মানসিক হাসপাতালে রাখা হয়েছেল, সে হাসপাতালকে তার পিতা তার প্রায় সমস্ত সম্পত্তি উইল করে দিয়ে গেছেন। আর চার্লসের কপালে জুটেছে শুধু তাদের এক আদ্দিকালের পুরোনো বুইক কনভারটিবল গাড়িটা। তো আর দশজন ভাইয়ের মত রেগে-মেগে চার্লসও গিয়ে উপস্থিত হল সেই হাসপাতালে। উদ্দেশ্য এই অবিচারের প্রতিকার করা। কিন্তু উপরে স্রস্টা যে তার দিকে তাকিয়ে মুচকি এক হাসি দিয়েছিলেন তা চার্লস জানতো না। চার্লস জানতো না জীবন তাকে কি অদ্ভুত এক বাস্তবতার সামনে দাড় করাতে যাচ্ছে।

খুব ছোটবেলায় স্মৃতি চার্লসের যতটুকু ছিল তার বেশিরভাগটাই দখল করে ছিল তার এক বন্ধু ।যাকে সে চিনত তার হৃদয়ের সবচেয়ে কাছের সহচর হিসাবে, জানতো কোন বিপদ তাকে কোনদিন স্পর্শ করতে পারবে না, কেননা তার সেই সহচর তাকে যে কোন বিপদে আগলে রাখতে বুক পেতে দেবে কোন সংশয় ছাড়াই ।যার নামটা চার্লস কখনই ঠিক করে উচ্চারন করতে পারেনি, এমনকি তার উচারনটা আসল নামের ধারে-কাছেও ছিল না কোন সময়। হরেক রকমের রঙে আর বর্ণে সাজানো জীবন তাকে দাড় করিয়ে দিল তার সেই ছোটবেলার নায়কের সামনে, প্রমান করে দিল জীবন আসলে এক অনিশ্চিত মুগ্ধতা ছাড়া আর কিছুই নয়, কখনও সে মুগ্ধতা আনন্দের, কখনও বিষাদের আর কখনও শুধুই বিস্ময়ের...... 

Barry Morrow ও Ronald Bass এর গল্পে এবং Barry Levinson পরিচালনায় Dustin Hoffman , Tom Cruise ও Valeria Golino এর অভিনয়ে রেইনম্যান মুক্তি পায় ১৯৮৮ সালে। Raymond Babbitt এর চরিত্রটি কাহিনিকার Barry Morrow তৈরি করেছিলেন kim peek নামের এক সত্যিকারের অটিস্টিক রোগী এবং তার এক অটিস্টিক ফ্রেন্ড Bill Sackter এর জীবনের বাস্তব কাহিনী অবলম্বনে। টম ক্রুজসহ সবার অভিনয় ছিল চমৎকার।কিন্তু যে অভিনেতা তার অসম্ভব ,অনবদ্য ও অসাধারণ অভিনয়শৈলী দিয়ে দর্শক, ক্রিটিক সহ সবার মন জয় করেছিলেন অভাবিত দক্ষতায়, তিনি হচ্ছেন Dustin Hoffman। তার বাস্তবধর্মী অভিনয় শুধু Raymond চরিত্রটিকেই অমরত্ব দান করেনি, আমাদের চোখে আঙ্গুল দিয়ে দেখিয়ে দিয়েছে, অটিজম কোন রোগ নয়, মন নামের অতিবিচিত্র এক বস্তুর আরও বিচিত্র রকমের প্রকাশভঙ্গির একটা রুপ মাত্র। স্বাভাবিক সুস্থ মানুষ বলে সমাজে আমরা যারা খুব বড়াই করে চলি আর পাগল বলে কিছু মানুষকে জানোয়ারের মত আটকে রাখি বদ্ধ ঘরের ভেতর, সশব্দে একটা চড় দিয়ে সেই আমাদের বাস্তবে ফিরিয়ে আনার ছোট্ট এক প্রচেষ্টা এই মুভিটা।
One Of The Best Film On Autism হিসাবে স্বীকৃত এই মুভিটা বেষ্ট পিকচার, বেষ্ট রাইটিং , লিডিং রোলে বেষ্ট অ্যাক্টর সহ সবমিলিয়ে চারটি অস্কার জিতেছিল , পেয়েছিল One of the best drama film এর মর্যাদা। আইএমডিবিতে ৮/১০ পাওয়া এই মুভিটার রটেনে ৮৮% রেটিং প্রমান করে এটি শুধু সমালোচকদেরই মুগ্ধ করেনি, দর্শকদেরও করেছে বিমোহিত। 
আসলে এই মুভি সম্পর্কে কিছুই বলে বোঝানো সম্ভব নয়। এটি এক এমন চলচিত্র যা আপনাকে দেখাবে অসভ্য বলে যাদের তথাকথিত সভ্যতা থেকে দূরে সরিয়ে রাখার চেষ্টা করি তারাই সত্যিকারের সভ্য ; অটিস্টিক বলে আমরা যাদের সাথে জানোয়ারের চেয়েও খারাপ ব্যবহার করি, মানুষ বলে গণ্য করি না, আসলে তারাই প্রকৃত মানুষ। আর আমরা তথাকথিত মানুষেরা; মানুষের চামড়ায় কিছু পরজীবী কীট ছাড়া আর কিছু না... হ্যাপি মুভি ওয়াচিং... 
IMDB : http://www.imdb.com/title/tt0095953/ 
Rotten Tomatoes : http://www.rottentomatoes.com/m/rain_man/ 
Yifi Torrent: http://yify-torrents.com/movie/Rain_Man_1988

