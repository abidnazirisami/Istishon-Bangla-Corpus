Requiem for a Dream --- এক ভয়াবহ দানব এবং হৃদয়ের গভীরে থাকা কিছু অসম্ভব সুন্দর স্বপ্নের উপাখ্যান___



সারা গোল্ডফারব একজন বিধবা ,একটা ছোট ফ্লাটে একলা থাকেন। তার একমাত্র সন্তান গ্রাজুয়েশন শেষ করা হ্যারী তার এক বন্ধুর সাথে আলাদা থাকে। মাকে তার সচরাচর প্রয়োজন পড়ে না, তবে যখন তার হেরোইনের পুরিয়া কেনার পয়সা ফুরিয়ে যায়, তখন তাদের পরিবারের এক পুরান সম্পত্তি, তার মায়ের অতি প্রিয় টিভিটা পরিচিত এক দোকানে নিয়ে যায়। এই ভয়াবহ একাকিত্ব একসময় সারার পৃথিবীকে এক অদ্ভুত টেলিভিশন শো এর মধ্যে আটকে ফেলে। তার জীবনের একমাত্র লক্ষ্য হয়ে দাড়ায়, নিজের হারানো যৌবনে ফিরে গিয়ে এই টিভি শোতে উপস্থিত হওয়া। এরই মধ্যে তিনি একদিন এক ফোনকলে জানতে পারেন, তিনি টিভি শোতে উপস্থিত হওয়ার আমন্ত্রন পেয়েছেন। হ্যারির বারংবার মানা সত্ত্বেও অতিরিক্ত উত্তেজনার বশে তিনি হাই পাওয়ারের কিছু ড্রাগ (ঔষধ) নেয়া শুরু করেন। নিজের হারানো যৌবনে ফিরে যাওয়ার এক অমোঘ তাড়না তাকে ঠেলে দেয় নিয়তির ঠিক করে রাখা কিছু ভয়াবহ দুঃস্বপ্নের দিকে। 
এদিকে হ্যারি ও তার বন্ধু টাইরন শুধুমাত্র হেরোইনখোরই নয়, হেরোইন বিশেষজ্ঞও বটে। তাদের এই গবেষণায় যোগ দেয় হ্যারির প্রেমিকা । হঠাৎ করে তারা হেরোইন বিজনেসের একটা সুন্দর মওকা পেয়ে যায়। দুজনে মিলে স্বপ্ন দেখে বিজনেসের এই টাকা দিয়ে ম্যারীয়নের ডিজাইনে একটা ফ্যাশন স্টোর দেবে আর টাইরন স্বপ্ন দেখে এই পাপের পথ ছেড়ে তার মায়ের বুকে ফিরে যাবে। আচমকা পুলিশের এক চিরুনি অভিযানে যখন তাদের বিজনেস ধ্বংস হয়ে গেলো এবং টাইরন গ্রেপ্তার হল, তাদের মুখোমুখি হতে হল কল্পনারও অতীত এক ভয়াবহ দুঃস্বপ্নের, যা তাদের চেনা-জানা এই সুন্দর জগতটাকে বদলে দিল নরকের চেয়েও নিকৃষ্ট এক স্থানে, পরিয়ে দিল নিয়তির এক অদ্ভুত পরিনতির শেকল।

এই পর্যন্ত পড়ে হয়তোবা পাঠকের মনে হতে পারে, এ আর এমন কি? পৃথিবীর যাবতীয় নেশাখোর বিশেষত হেরোইনখোরের পরিনতি তো এমনই হবে। ঠিক এখানেই দি গ্রেট অ্যারনফস্কি একটা অদ্ভুত কাজ করলেন। শুধুমাত্র উপরের গল্পটাই যথেষ্ট ছিল মাদকাসক্তির ভয়াবহতা তুলে ধরে একটা চমৎকার মুভি উপহার দেয়ার জন্য, কিন্তু পরিচালক সবকিছুর পরেও তুলে আনলেন মানব মনের এক অদ্ভুত খেলাকে, আঁকলেন এক অমর শিল্পকর্ম যা বলে যায়... " হৃদয়ের গভীরে যেই স্বপ্নের বাস, কোন দানবের সাধ্য সেই স্বপ্নকে হত্যা করে"... 

Hubert Selby, Jr. এর গল্পে এবং Darren Aronofsky এর পরিচালনায় Ellen Burstyn Jared Leto, Jennifer Connelly এবং Marlon Wayans এর অভিনয়ে এই অ্যামেরিকান ড্রামা ফিল্মটি মুক্তি পায় ২০০০ সালে। প্রত্যেকের অভিনয় ছিল লা- জওয়াব। বিশেষত Ellen Burstyn তার অতি চমৎকার অভিনয়ের জন্য সে বছর সেরা অভিনেত্রী হিসাবে অস্কারের জন্য মনোনীত হয়েছিলেন।আর যেই বিষয়টা নিয়ে বলতেই হবে তা হল এর ব্যাকগ্রাউনড মিউজিক। একটা মুভির মিউজিক কিভাবে একই সঙ্গে মনের মধ্যে ভয় ধরায়ে দেয়, আবার একটা অদ্ভুত খারাপ লাগা তৈরি করে দেয় আবার ক্যামনে হিপহপ নাচতে বাধ্য করে এবং লাস্টে মনে হয় এর কোনটাই এই মিউজিকের জন্য মানানসই হল না, আমার মাথায় আসে না  আমার লাইফে দেখা সেরা ৫ B| ব্যাক গ্রাউনড মিউজিকের তালিকায় এটা থাকবে (y) ... B| কনফার্ম... 
সব কিছুর পরেও তাই অ্যারনফস্কির রিকুয়েম ফর অ্যা ড্রিম গেয়ে যায় স্বপ্নের জয়গান। যে স্বপ্ন দেখি আমি, আপনি, এই গ্রহের প্রত্যেকটি মানুষ। একটি মানুষ পুরোপুরি নিঃশেষ হয়ে গেলেও তার যে স্বপ্ন শেষ হয়ে যায় না। তাকে আবার বেঁচে ওঠার প্রেরণা দিয়ে যায় অবিরাম। 
IMDB- http://www.imdb.com/title/tt0180093/
YIFI Torrent:http://yify-torrents.com/movie/Requiem_for_a_Dream_DIRECTORS_CUT_2000
বিঃ দ্রঃ- এই মুভিটা দেখার আগেই তারিক লিংকন ভাই জোর দিয়ে বলছিলেন এইটার উপর একটা রিভিউ দিতে। তাই তারে ট্রাক ট্রাক ধইন্না পাতা সহ :ধইন্যাপাতা: :ধইন্যাপাতা: :ধইন্যাপাতা:শুভেচ্ছা। :ফুল: এই ধরনের মুভি লাভারস পেলে লেখার প্রতি আগ্রহ পাই, লিখে আনন্দ পাই... তাই তারে :salute: আশা করি উৎসাহ দিয়ে যাবেন সবসময়। :গোলাপ: 

