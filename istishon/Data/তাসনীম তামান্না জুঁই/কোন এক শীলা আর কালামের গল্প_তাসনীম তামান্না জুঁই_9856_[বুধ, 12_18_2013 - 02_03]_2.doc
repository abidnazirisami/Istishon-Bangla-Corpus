কোন এক শীলা আর কালামের গল্প


- শীলা আজকে রেজাল্ট দিবো জানিস?
- কিসের রেজাল্ট ?
- এইচএসসি।
- আসলে?আমি জানতাম না।তুই
কেমনে জানিস?
- স্যার পরশু বলছে।তুই যাসনাই
ক্যান?
- মার শরীরটা খারাপ ছিল রে।ঘর
খালি রাইখা আসা যায়?
- আচ্ছা আইজ তো যাবি?
- না রে।রেখা আপা আসব বাড়িতে।
আমারে রান্না করতে হবে।তুই আমার
রেজাল্ট জানলে জানাইস।
- তুই পারিসও।আচ্ছা ঠিক আছে।
শীলার মনটা খারাপ হয়ে গেছে ।প্রচন্ড
কান্না পাচ্ছে ।আজ রেজাল্ট দেবে অথচ
ও যেতে পারবে না।বাবা ওকে টেন
পর্যন্ত ও পড়াতে চান নি ।এতদিন
বাবাকে অনেক
কষ্টে বুঝিয়ে সুঝিয়ে পড়েছে ।এরপর
হয়তো ওর আর পড়াও হবে না।ও
মেডিকেলে পড়তে চেয়েছিল ।হয়তো তাও
আর হবে না।বাবা এবার
ওকে বিয়ে দিয়ে দেবেন।
শীলা আনমনে হাটতে থাকে।
----------------
কালাম মিয়া অনেক চিন্তায় আছেন।
ফসল এবার ও ভালো হয়নি।তার উপর
মহাজন জমির তিন ভাগের দুই ভাগ
ফসল ই নিয়ে যাবে।কি করে পরিবার
চলবে কে জানে!!তার ভাগে যা ফসল
পড়বে তাতে বড়জোর দুই তিন মাস
টেনেটুনে চলবে।ছেলেদুটোর স্কুলের খরচ
আছে।বড় মেয়েটার বিয়ের জন্য ও
টাকা পয়সা লাগবে।কি করে যে এত
কিছুর ব্যবস্থা করবে কে জানে !!!
বাবার কাশিটা বাড়ছে।একবার ডাক্তার
দেখাতে পারলে ভালোই হইতো।এই
দুনিয়ায় গরীব মানুষের জায়গা নাই।
বড়লোকের দুনিয়া এইটা।যত কষ্ট
গরীবের।হতাশায় বুকভরা দীর্ঘশ্বাস
ছাড়ে কালাম মিয়া।
---------------
শীলাদের বাড়িতে ওর
রেখা আপা এসেছে।সাথে রেখা আপার
জামাই আর একটা মধ্যবয়স্ক লোক।
শীলা তাদের সামনে খাবারের বাসন
রাখে।
- হাকিম চাচা আমগো শীলা তো বহুত
বড় হৈয়া গেছে।ঘরের কাম টাম ও জানে।
বিয়া দিবেন না?
- দিমুরে মা,তয় ভালো সম্মুন্ধ
পাইলে দিমু।
- চাচা ছোডমুহে বড় কতা,তাও কই।
শীলার কিন্তুক বয়স অনেক হৈছে।
আইজকাইল
তো কচি মাইয়াগো লেইগ্যা পোলা পাওয়া
আর ওর লাইগা ভালো সম্মুন্ধ কই
পাইবেন?তয় আমার কাছে একখান
ভালো সম্মুন্ধ আছে।
- রেখা তুই তো বুঝস আমার অবস্তা।
তো পোলা কেডা?
- এইযে আমুগো গুলমিয়া ভাই।উনার
ট্যাকাপয়সা ভালোরকম আছে।
জীবনে অভাব বলতে একটা বৌয়ের
অভাব।বৌ একখান আছিল তা চারমাস
হৈলো মইরেছে।এক্কেরে শীলার লাহান
একডা মাইয়া চায়।আর
আফনে তো জানেন,পুরুষ মাইনষের বয়স
বেশিতে কিছু আহে যায় না।শীলা ঐ
ঘরে রাজরাণী হয়া থাকব।আর যৌতুক
কিছু দিবার লাগব না।
- আমি আর কি কমু !
তোমরা যা ভালা বুজো ।
শীলা রান্নাঘর থেকে সবটা শোনে।
রাগে ক্ষোভে ওর চিৎকার
করে কাঁদতে ইচ্ছা হয়।তবুও মুখ
বুজে থাকে।গরীব মানুষের কথায় কথায়
কাঁদতে নেই।
----------------
- চাচা আছেন?
- হ আইয়ো আইয়ো কালাম মিয়া ।
কি ব্যাফার?
- চাচা এইবার তো আমনে জানেন ফসল
কত কম হৈছে এইবার।যদি এইবার একটু
দয়া কইরে ফসলের দাম যদি একটু
বাড়ায়ে দেন......
আজমল মিয়া পিচিক করে মুখ
থেকে পানের পিক ফেলেন।তার ভ্রু একটু
কুচকে যায়।
- দেহ মিয়া,কারবার করনের
ক্ষেমতা আল্লাহ দিছে।হেরে ডরাই
মিয়া।আইজ তোমারে ফসলের দাম
বেশি দিলে ম্যালা মাইনষের লগে অন্যায়
হইবো ।ইডা আমি করবার পাইরতাম
না।
- চাচা একবার.....
- না মিয়া না বারবার কৈয়ো না।আমার
মাইনষেরে না কইতে ভালা লাগে না।
কালাম মিয়া উঠে চলে আসে।এবার
তাকে অন্য ব্যবস্থা নিতে হবে।
--------------
সন্ধ্যা হয়ে গেল।শীলা উঠান ঝাড়ু
দিচ্ছে আর কাঁদছে।
- শীলা.....
- রিমা তুই?
- হ্যা আমি। শীলা তুই.....তুই তো...
- কি করেছি?
- ফাটিয়ে দিছিস ।তুই গোল্ডেন এ প্লাস
পেয়েছিস রে মেয়ে।
শীলা বিশ্বাস করতে পারে না।সত্যিই
সে এত ভালো রেজাল্ট করেছে?কিন্তু
কি লাভ তাতে?সে তো আর
মেডিকেলে পড়তে পারবে না।তার ঐ
বুড়োর সাথে বিয়ে হয়ে যাবে।
শীলা আনন্দিত হতে গিয়েও
হতে পারে না।
সার্টিফিকেট কালেক্ট করে বাড়ি ফেরার
পথে শীলা অনেক ভাবে।ইশ
যদি সে একটাবার
মেডিকেলে পরীক্ষা দিতে পারত!
সারাজীবন সে তার
স্বপ্নগুলোকে মাটিচাপা দিয়ে রেখেছে।
আর নয়।এবার সে একবার হলেও
চেষ্টা করবে।সেদিন রাতেই
শীলা একটা চিঠি লিখে রেখে তার অল্প
জমাপুঞ্জি নিয়ে ঢাকার পথে পাড়ি দেয়।
-------------
কালাম চোখের সামনে আর উপায়
দেখতে পাচ্ছে না।ফসল
বেচে যে টাকা পেয়েছে তাতে সংসার
চলবে না।তাই বাড়িতে মোটামুটি দুই
মাসের খোরাক রেখে সে ঢাকায় যাবার
জন্য প্রস্তুত হয়।তার বন্ধু
সেখানে গার্মেন্টসে কাজ করে ।আর
সেখানে নাকি বেশ ভালো বেতন।
সেখানে কাজ করে যদি বেশ কিছু
টাকা জমাতে পারে তবে আবার
গ্রামে ফিরবে।ফসলের জন্য ভালো সার
আনবে।আর মহাজনের টাকাও
চুকিয়ে দেবে।বৌ আর সন্তানদের বিদায়
জানিয়ে কালাম ঢাকার
পথে রওয়ানা দেয়।
-----------
শীলা বাসের একদম পেছনের
দিকে বসেছে।সে জানালার পাশের
সিটটাতে বসেছে।বাতাস এসে বারবার
চুলগুলো এলোমেলো করে দিচ্ছে।
বাহিরে অনেক গাছপালা।অনেক
পাখি ডাকছে।শীলার অন্যরকম
ভালোলাগার অনুভূতি হচ্ছে।
সে ভাবছে,যেদিন সে আত্মনির্ভর
হতে পারবে সেদিন হয়তো আর তার
বাবা তাকে তার
স্বপ্নপূরণে বাধা দেবেন না।
তার তিন সিট সামনে বসেছে কালাম
মিয়া।বড় মেয়েটার মুখ খুব মনে পড়ছে।
যদি একটু বেশি টাকা জমাতে পারেন
তবে ওর জন্য একটা লালপাড়
জামদানি কিনবেন।মেয়েটার লাল শাড়ির
খুব শখ।সাথে লাল চুড়ি আর টিপ ও
নেবেন।
কতক্ষণ যাবৎ আরেকটা বাস শীলাদের
বাসটাকে ওভারটেক করার
চেষ্টা করছে।এবার একদম
পাশাপাশি চলে এসেছে।ড্রাইভার এটার
পাশ কাটিয়ে যাবার চেষ্টায় রত থাকায়
সামনে আসা ট্রাকটা দেখতে পাননি।
হঠাৎ করেই ট্রাকটা এসে শীলাদের
বাসটাকে ধাক্কা দেয়।
বাসটা ধাক্কা খেয়ে পাশের
একটা খাদে পড়ে।বাসের যাত্রীরা চরম
আঘাত প্রাপ্ত হয়।শীলার
মাথা ফেটে গলগল করে রক্ত
পড়তে থাকে।কালামের বুকে বাসের
জানালার কাচ ভেঙে ঢুকে যায়।মৃত্যুর
মুখে দাড়িয়ে শীলা দেখতে পায়,সাদা এপ্র
পড়ে বাবার কোলে শুয়ে আছে।আর
কালাম দেখে,তার বড় মেয়েটা লাল
শাড়ি লাল চুড়ি লাল টিপ
পড়ে হাসছে আর
বলছে,আব্বা দেহতো আমারে কেমুন
লাগে?
এখানেই দুটো মানুষের জীবন শেষ
হয়ে যায়।আর তাদের মৃত্যুর
সাথে মরে যায় তাদের স্বপ্নগুলো।তাতে
কি আসে যায়?গরীবের স্বপ্নের
মৃত্যুতে কার কি?পৃথিবী অকৃতজ্ঞের
ন্যায় তাদের ভুলে গিয়ে আপন
নিয়মে চলতে থাকে।.....

