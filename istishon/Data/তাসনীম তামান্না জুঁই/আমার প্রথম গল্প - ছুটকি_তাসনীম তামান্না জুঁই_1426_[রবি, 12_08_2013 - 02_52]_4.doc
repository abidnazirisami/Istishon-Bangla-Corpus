আমার প্রথম গল্প - ছুটকি


ছুটকি যখন প্রথমবার ঘরে এল,তখন ও
খুব ছোট।ওর তখন দাত ও ওঠেনি।
মাকে নিয়ে বাবা হাসপাতালে যাবার সময়
বলেছিলেন,"একটা পিচ্চি বাবু
নিয়ে আসব" আমি কোমরে হাত
দিয়ে দাড়িয়ে বললাম...."একটা ছেলে
আনবে,আমি একা একা ক্রিকেট
খেলতে পারিনা"....তাই শুনে মার
সে কি হাসি! যখন ছুটকিকে নিয়ে এলেন
বাবা,আমি বললাম "তুমি কেন আমার
কথা শুনলেনা বাবা?" সেই থেকে সামনের
তিনদিন বাবার সাথে কথা বলা আর
মায়ের রুমে যাওয়া দুটোই বন্ধ।
চতুর্থ দিন মায়ের রুমে গেলাম বালিশ
আনতে,আর দেখি ছুটকি আমার
দিকে চেয়ে হাসছে......আমি তো অবাক!
দাতছাড়া পিচ্চি তুমি আমার
দিকে তাকিয়ে হাস আর ব্যাঙ্গ কর?
দাড়াও মাকে বলছি.....মাকে বলতেই
মা আবারো হাসতে হাসতে কুটিকুটি।
আমার মেজাজ গরম
হয়ে গেল,মাকে বললাম,"বকবেনা তো তুমি
ঐ দুষ্টু পিচ্চিকে?যাও আমিই
ওকে সাজা দিচ্ছি.."বলে দৌড়ে ওর
রুমে এলাম।মাও পিছে পিছে এলেন।
যেইনা ওর কাছে গিয়ে কানের কাছে হাত
নিলাম,অমনি আমার বুড়ো আঙুল ওর
ছোট্ট হাতটা দিয়ে আকড়ে ধরল।
ওমা কি নরম হাত!এতক্ষণে ছুটকির
দিকে ভাল করে চাইলাম।
না,পিচ্চিটা আসলে ততটা দুষ্টু
নয়....আর দেখতেও বেশ কিউট।
আচ্ছা যা তোকে মাফ করে দিলুম।সেই
থেকে ছুটকি আর আমি বন্ধু হয়ে গেলাম।
ছুটকির বয়স যখন এক বছর চার দিন,ও
খেলছিল.....হঠাৎ বলল,বা-আ-আ-ই-ই-
ই-য়া.....আমি পাচ মিনিট স্তদ্ধ
হয়ে রইলাম।আর তারপর এমন
চিৎকার.....বাড়িসুদ্ধ লোক
জড়ো করে ফেললাম।"ছুটকি আমাকে
ভাইয়া ডেকেছে"বলে সারা বাড়ি মাথায়
তুলেছিলাম।
ছুটকি সারাক্ষণ আমার পাশে পাশেই
থাকত।দুষ্টুমি করলে মায়ের বকার
ভয়ে আমার পিছে এসে লুকাত।যখন ওর
বয়স
সাড়ে চার,বাবা ওকে স্কুলে ভর্তি করে
দিলেন।আমি রোজ
ওকে স্কুলে দিয়ে আসতাম....আবার
নিয়ে আসতাম।একদিন
আমি আসতে পারিনি বলে মা কে
পাঠিয়েছিলাম.....সেদিন তার
সেকি কান্না!
প্রতি জন্মদিনে খুকিকে আর কেউ কিছু
দিক বা না দিক আমাকে দিতেই
হবে.....নয়তো রাগ করে মুখ ফুলিয়ে কিছু
না খেয়ে চুপটি করে বসে থাকত।আর
আমার জন্মদিনে প্রথম উইশটাও ওই
করত।
আজ আমার ছুটকি হসপিটালে।
রাস্তা পার হয়ে ঘরে ফেরার সময়
অসাবধানে একটা ট্রাক
ওকে চাপা দিয়ে চলে যায়।প্রচুর
ব্লীডিং হচ্ছির....আশপাশের লোকজন
ছুটকিকে নিকটস্থ হসপিটালে নিয়ে আসে।
ছুটকির
কাছে দৌড়ে আসি,এসে দেখি রক্তে মাখা ছুটকি আমার শান্ত হয়ে ঘুমিয়ে আছে.....আর তার
হাতে আকড়ে ধরা আছে একটা গিফটের
বক্স যাতে লেখা"HAPPY
BIRTHDAY ভাইয়া".......

