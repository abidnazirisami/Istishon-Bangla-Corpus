চিকিৎসা ব্যয়ঃ জীবন চলার পথের অংশ নাকি বোঝা_ 


 কেসস্টাডি ০১:
গাইবান্ধা শহরে রিকশা চালিয়ে
সংসার চালান রহিমুদ্দিন।
আয় ইনকাম মন্দ না, কিছু
টাকা জমিয়ে নিজেরই
একটা রিকশা কিনে ফেলেছেন তাই
মালিকের বখরাও
বাঁচে আবার স্বাধীনতা ও আছে।
একে একে ছেলেমেয়ে হয়ে গেছে
পাঁচটা, এটা অবশ্য
একটা চিন্তার বিষয়। এতগুলো মুখের
আহার
যোগানো চাট্টিখানি কথা নয়! অবশ্য
বড় ছেলেটা এবার ১৬
পা দিল। বছর খানেকের
মধ্যে কাজে লাগিয়ে দেওয়া যাবে।
কিন্তু বিধাতা মনে হয় সব
পরিকল্পনা সত্যি হতে দেন না।
ঈদের আগের রাতে ভাড়া নিয়ে বড়
রাস্তায় উঠতেই পিছন
থেকে লং ড্রাইভে যাওয়া একটা
প্রাইভেট কার
এসে ধাক্কা দেয়, ছিটকে পড়ে যায়
রাস্তার ধারে।
মুদি দোকানের পিলারের
সাথে ধাক্কা লাগে মাথায়।
প্রথমে সদর হাসপাতাল পরে রংপুর
মেডিকেল।
নানা চিকিৎসা -পরীক্ষা নীরিক্ষায়
ধরা পড়ল- উরু
ভেংগে গেছে( Fracture neck of femur) আর
মাথায় রক্ত
জমে গেছে( Internal haemorage)। দুইটা বড়
অপারেশন লাগবে।
অনেক টাকা দরকার। সহায় সম্বল
এমনকি রিকশা টাও বেচে এ
কদিনের খরচ চলেছে। এখন?
উত্তর নেই স্বজনদের,
জরুরী চিকিৎসা প্রয়োজন বুঝলেও কিছুই
করতে পারছেন না চিকিৎসক ও।
কেসস্টাডি ০২:
কুড়িগ্রামের উলিপুরের নিন্ম মধ্যবিত্ত
কৃষক সামাদ শেখ। অল্প
চাষের জমি কিন্তু তিন সামত্থ
ছাওয়া আছে( সমর্থ ছেলে)।
খেটে খুটে পেটের ভাত জুটেই যায়।
ছোট ছেলে দুজন বাপের
কাজে কর্মে সাহায্য করলেও বড়টাই
বাপের বড় শক্তি।
কাজে কর্মে না নেই, আল্লায়
দিলে শক্তিও আছে ভালই। গত
আমনের গোনে( চাষের সময় ) ধানের
বোঝা মাথায়
তুলতে গিয়ে কোমরে টান
লাগে জামসেদের(সামাদ শেখের
বড় ছেলে)। তখন থেকেই পিঠ আর
কোমরের ব্যথা মাঝে মাঝেই
হয়। হাসপাতালে গেলে ডাক্তার
পরীক্ষা লেখে সেই
ভয়ে গ্রামের বাজারের ওষুধের
দোকানের ডাক্তারের
(কোয়াক) কাছ থেকে লাল বড়ি আরও ২/৩
রকম ওষুধ
খেয়েছে অনেকদিন। ভাল তো হয়ই
না উল্টো এখন ঘন ঘন প্রশ্রাব
হয় আর চার পানির মত লাল।
ব্যথা বেড়েই চলেছে। হাতুড়ে,
কবিরাজি, আর চাইনিজ চিকিৎসক (!!) এর
কেরামতি তে প্রায়
সব টাকায় খরচ করে ফেলেছে।
যে যা বলেছে তাই করেছে,
কিন্তু এখনো কিছুই হয় নি।
উল্টো বেড়েছে, সাথে বাম পা অবশ
আর চলতে ফিরতেও সমস্যা।
চিকিৎসা করাতে করাতে শেষমেশ
ভিটেমাটিতে ঠেকেছে। ব্যথার
জ্বালা সইতে না পেরে একদিন
উলিপুরের স্বাস্থ্য
কমপ্লেক্সে ভর্তি হন তিনি।
সেখানেই প্রথম দেখেন একজন
এমবিবিএস ডাক্তার আর তিনিই
প্রথম বলেন কোমরের হাড়ের মাঝের
একটা চাকতি নাকি ছিড়ে গেছে।
মেডিকেলে নিতে হবে।
তাছাড়া বেশি বেশি ব্যথার ওষুধ
খেয়ে কিডনিও
নাকি খারাপ হয়ে যাওয়ার মত অবস্থা!!
এখন উপায়?
কেসস্টাডি ০৩:
গ্রামের প্রাইমারী স্কুলের শিক্ষক
ব্রজমোহন। প্রায়ই
মাথাটা ঝিমঝিম করে। চক্কর
দিয়ে ওঠে, শরীরটা খুব দুর্বল, ঘন ঘন
প্রস্রাব ও পায়। পাড়ার
হোমিওপ্যাথি চিকিৎসকের
কাছে জানালে তিনি বললেন,
আরে ব্রজ বাবু, দুদাগ ওষুধ
দিয়ে দেব, একদম ঠিক হয়ে যাবে। ওসব
এলোপ্যাথির কম্ম না।
ব্যাটারা রোগ সারায় বটে কিন্তু
রোগীকে একেবারেই
কাহিল করে দেয়। আপনি আসবেন,
আমি ওষুধ দিয়ে দেব।
তবে কথা আছে, সময় লাগবে খুব।
হোমিওপ্যাথি হল
কিনা গোড়া থেকেই রোগ সারায়,
তাই সময় লাগবেই।
একদিন দুদিন না, টানা তিনবছর
হোমিওপ্যাথি খেয়ে কোন
পরিবর্তন হল না। অবশ্য এর মাঝে দুতিন
বার গ্রাম্য ডাক্তারের
কাছে এলোপ্যাথি ও খেয়েছেন,
তাতেও কাজ দেয় নি।
একবার গ্রামে মেডিকেল ছাত্রদের
একটা রক্তদানের ক্যাম্প
করেছিল। সেখানে এক ছাত্র তার
প্রেসার মেপে বলেছিল,
সম্ভবত উচ্চ রক্তচাপ, আপনি দ্রুত একজন
বিশেষজ্ঞ চিকিৎসক
দেখান।
ওরে বাবা বিশেষজ্ঞ চিকিৎসক
মানে তো মোটা ফিস আর
একগাদা টাকার পরীক্ষা!!
তাই আর যাওয়া হয় নি।
হটাৎ স্ট্রোক করে তিনি এখন
ভর্তি রংপুর মেডিকেল কলেজ
হাসপাতালের আইসিইউ তে। জীবন মরন
সঙ্কট।
ডাক্তার বলছেন বহুদিন যাবৎ উনার
ডায়াবেটিস ও
হাইপারটেনশন ছিল। আনকন্ট্রোল্ড, যার
ফলশ্রুতিতে এই স্ট্রোক।
দীর্ঘমেয়াদী চিকিৎসা,
ফিজিওথেরাপী আর স্বাভাবিক
জীবনের অনিশ্চয়তা ; তিনে মিলে ভয়
ঘিরে ধরেছে ব্রজমোহন বাবুর
বিশ্ববিদ্যালয় পড়ুয়া একমাত্র
ছেলে দেব মোহনের।
কেসস্টাডি ০৪ঃ রায়হান সাদিক, বয়স
৩৫,
নামকরা ইউনিভার্সিটি থেকে পাশ
করা ইঞ্জিনিয়ার।
চাকুরি করছেন একটা বহুজাতিক
কোম্পানিতে। মোটা বেতন
আর বিশাল বিশাল সব অফার। চাকুরির
পিছনে হন্যে হয়ে ছুটছেন
আরও উন্নতি করার মানসে। করবেন না,
এটাই তো বয়স। সাদিক
সাহেব প্রায়ই বুকের বা পাশে একটু চাপ
আর একটু শ্বাসকষ্ট অনুভব
করেন। হার্টের সমস্যা নয় তো? ধুর এই
বয়সে হার্টের সমস্যা?
বন্ধুদের মাঝে একজন চিকিৎসক আছেন,
চিটাগাং থাকে।
ফোনে তাকে জানালে বলল,
অমিপ্রাজল খা, আর কাজ
না হলে নিকটস্থ কোন ডাক্তার
দেখিয়ে নিস। সাদিক
সাহেবের চাকরি ভাল বটে কিন্তু
কারখানা এক উপজেলায়,
ফুড প্রসেসিং কারখানা তো তাই।
এখানে প্রায় সবই সিম্পল
এমবিবিএস ডাক্তার। এরা আর
কিইবা জানবে! দেখান
না দেখান সমান কথা।
তাছাড়া প্রতিদিন যে ভাবে খবরের
কাগজে ভুল চিকিৎসার আর
ডাক্তারদের উপরি ইনকামের খবর
বেরোয় তাতে এসব কসাইদের
কাছে যেতেও ভয় লাগে।
হটাৎ একদিন অসহনীয়
বুকব্যথা নিয়ে সাদিক সাহেব
ভর্তি হলেন রংপুর মেডিকেলের
সিসিইউ তে।
ম্যাসিভ মায়োকার্ডিয়াল ইনফার্কশন,
হার্টের মাংসপেশির
পচনও বলা চলে,
নীরবে নিভৃতে এসে হানা দিয়েছে
কখন
টেরও পাননি সাদিক সাহেব।
উপরের ঘটনা গুলো সত্য, পাত্র-পাত্রীর
নাম ছদ্ম। এরকম আরও শত
সহস্র কাহিনী জমা হয়েছে পাচ বছরের
ছাত্রজীবনের
অভিজ্ঞতার ঝুলিতে। শুধু এই
গল্পগুলো সাজালেই
একটা মহাকাব্যের চেয়েও বড় বই
লেখা যাবে। কিন্তু
কাহিনী লিখতে আসি নি।
এসেছি দুচারটে প্রস্তাব নিয়ে।
কেসস্টাডি পড়ে বিচার আপনারাই
করবেন, প্রস্তাব
টা করছি আপাতত।
পৃথিবীতে সবচেয়ে সস্তায় যে সব
দেশে চিকিৎসা সেবা মেলে তাদের
মাঝে অগ্রগন্য
বাংলাদেশ। তবে একথাও
সত্যি চিকিৎসা ব্যায়ে অনীহা
কিংবা চিকিৎসাকে দাতব্য
দান ভাবা এই জনগনের কাছে আর গ্রাম
ও শহরের সঞ্চয়হীন
প্রান্তিক জনগনের কাছে এই সামান্য
চিকিৎসা ব্যয় ও পাহাড়
সমান।
এখেত্রে একটা কথা ভাবা যেতে
পারে,
তা হল চিকিৎসা নিরাপত্তা তহবিল।
ধরুন চিকিৎসার ব্যয় যারা একবারে বহন
করতে পারেন
না তারা মাসে ১০০-১০০০০ টাকা,
এমনকি ২০ টাকারও
চিকিৎসা সঞ্চয়ন পত্র কিনতে পারেন।
কেউ চাইলে বেশিও,
আর এখানে চাইলে দানও করতে পারেন
কেউ।
সহজ একটা হিসাব দেখাই, আমার
নিজের গ্রামের কথায় বলি,
ছোট্ট গ্রাম, সাকুল্যে লোকসংখ্যা ১০০০.
হত দরিদ্র, কর্মহীন
অতিবৃদ্ধ বাদ দিলেও ৯০০ জনের বেশি।
গড় সঞ্চয়ের পরিমান ৫০
হলেও মাসিক সঞ্চয়ের পরিমান ৪৫,০০০.
পাশাপাশি চারটে গ্রামকে একটা
ইউনিট ধরলে মোট মাসিক
জমা এক লক্ষ আশি হাজার।
প্রতি ৪টি গ্রামের জন্য একজন
চিকিৎসক নিয়োগ দিলে তার বেতন
সর্বোচ্চ ৩০০০০,
প্যারামেডিক +নার্স+এমএলএসএস বেতন
৩৫০০০. ওষুধ সরবরাহ বাবদ
৪০০০০ ধরলেও ইউনিট (৪গ্রাম)
প্রতি তহবিল সঞ্চয় থাকবে পঁচাত্তর
হাজার টাকা।
বেসরকারি হাসপাতাল এবং উন্নত
চিকিৎসা গ্রহন
করতে চাইলে সঞ্চয় কার্ড ধারী ন্যুনতম
১০০০০ থেকে শুরু
করে সঞ্চয়ের অনধিক ১০ গুন পর্যন্ত অর্থ
গ্রহন করতে পারবেন।
প্রসঙ্গত উল্লেখ্য, রেজিস্টার্ড চিকিৎসক
ও
দন্তচিকিৎসা ব্যতিত অন্য কারও
কাছে চিকিৎসা নিলে এই
ব্যবস্থা দায়িত্ব গ্রহন করবে না।
উন্নত চিকিৎসার সম্পুর্ন ব্যয়ভার
কেন্দ্রীয় সঞ্চয় তহবিল গ্রহন
করবে, কিন্তু চিকিৎসা ব্যয়ের
একটা অংশ(আর্থিক
অবস্থা পেশা রোগের
প্রকৃতি ইত্যাদি বিবেচনা সাপেক্ষে)
পরিশোধ করতে হবে যা সুস্থ্যতার পর
পেশা জীবনে প্রবেশের
অন্যূন পাচ বছরের মধ্যে।
অপারগতা বিবেচিত হবে। যেকোন এক
পর্যায়ের চিকিৎসকের শুপারিশ
ছাড়া অন্য
পর্যায়ে রোগী স্বেচ্ছায়
যেতে পারবেন না তবে চিকিৎসক
পছন্দের অধিকার পাবেন।
উল্লেখযোগ্য ভূল চিকিৎসা প্রমানিত
হলে চিকিৎসক ও
চিকিৎসাদাতা প্রতিষ্ঠান
সমভাবে দায়ী থাকবেন।
চিকিৎসক
বা চিকিৎসা দাতা প্রতিষ্ঠান
কেবলমাত্র তহবিল
থেকে পাওনা টাকা গ্রহন করবেন।
চিকিৎসকের পরামর্শ
ছাড়া সকল প্রকার ওষুধ বিক্রয় নিষিদ্ধ
করা হবে। ওষুধ
কোম্পানি গুলোকে কোয়ালিটি ও
হেলথ সিকিউরিটির
আওতায় আনতে হবে।
অনলাইনে চিকিৎসা, রেডিও
টেলিভিশন, অন্য
মিডিয়াতে চিকিৎসা কিংবা
মোবাইলে চিকিৎসা সম্পুর্ন
রুপে নিষিদ্ধ করা হবে।
তাছাড়া সরকারী চিকিৎসা সম্পুর্ন
ভাবে চালু থাকবে,
সরকারী চিকিৎসা সেবার যা মুল্য তাও
থাকবে এবং সারাদেশের সকল প্রকার
ডায়াগনোসিস ফিস ও
নির্ধারন করবে রাষ্ট্র।
প্রিয় রাষ্ট্র বাংলাদেশের
নীতি নির্ধারক গন এবং জনগন,
দেশের আইন শৃংখলার জন্য কত আইন,
স্বার্বভৌমত্বের জন্য কত আইন,
এমনকি ফেসবুকে মত প্রকাশ নিয়ন্ত্রণেও
কত আইন।
আমাদের জীবন রক্ষার্থে এই আইনগুলোর
বাস্তবায়ন কি খুব
বেশি প্রত্যাশা?
প্রিয় জনগন,
উন্নয়ন কামী প্রত্যেক রাষ্ট্রের উন্নয়নের
প্রধান শক্তি তুমি।
কারনে অকারনে প্রতি পদে পদে করের
বোঝা।
জাতির স্বাস্থ্য নিশ্চিত করতে আর
নিজের বিপদের সময়
চিকিৎসা ব্যয়ের নিরাপত্তা পেতে এই
সামান্য সঞ্চয়ের ভার
কি নিবে না তুমি?
প্রিয় চিকিৎসক সমাজ,
অনেক তো হল আশার ছলনা, মৃত্যু
পথযাত্রী অসহায় রোগীর জন্য
চাদা তুলে ভিক্ষা করে চিকিৎসা আর
কত?
আপনি চিকিৎসক, শুধু রোগীর নয়,
গোটা সমাজ দেশ
তথা বিশ্বের চিকিৎসক আপনি,
চিকিৎসার দায়ভার আপনার।
আসুন না, এক এক অসহায় রোগীর মৃত্যু
দেখা বা সীমিত স্বামর্থ্য
দিয়ে নিষ্ফল চেষ্টা করার
চেয়ে গড়ে তুলতে সচেষ্ট হই
একটা সফল চিকিৎসা ব্যবস্থা আর
সামর্থ্যবান রোগী। নিশ্চয়
স্বামর্থ্যবান রোগীর
চিকিৎসা সফলতা অধিক, তা আপনিই
ভাল। জানেন।
অনেক তো দিন কাটালাম রোগীর
চিকিৎসক হয়ে, আসুন
না একবার হয়ে উঠি সমাজ আর দেশটার
চিকিৎসক।
অনুপম দাস
৩৯ তম ব্যাচ, রমেক
সাংগঠনিক সম্পাদক , সন্ধানী জাতীয়
চক্ষুদান সমিতি।

