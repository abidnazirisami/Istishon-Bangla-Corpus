এন্টিবায়োটিক



মহামান্য সমাজ,
আমি বিনা বাক্য ব্যয়ে স্বীকার করে নিচ্ছি বাংলাদেশের প্রত্যেকটি চিকিৎসক রীতিমত গাধা শ্রেনীর মস্তিষ্ক আর শকুন শ্রেনীর হৃদয়ের অধিকারী। আমি এও স্বীকার করে নিচ্ছি আমাদের চিকিৎসা বিজ্ঞানের অধ্যাপক গন নিজেরা ভুল চিকিৎসা ছাড়া কিছুই জানেন না, এবং আমাদের মত শিক্ষার্থীদের নিয়মিত ভুল চিকিৎসার তালিম দেন।
কিন্তু মহাত্মন,
আপনার চিকিৎসার ভার, আপনার ভবিষ্যত প্রজন্মের স্বাস্থ্য নিরাপত্তা কার হাতে তুলে দিচ্ছেন?
পাড়ার ফার্মেসী দোকানী কিংবা এলএমএফ, ডিএমএফ, আর এম পি নামক বড় ডিগ্রি ওয়ালা সদাশয় চিকিৎসক! গনের কাছে যাচ্ছেন সর্দি, কাশি জ্বর থেকে রেনাল ডিসফাংশন পর্যন্ত নিয়ে।
অতপর,
প্রেশক্রিপশন আর রিপ্রেজেন্টেটিভ এর তথ্যে অর্জিত জ্ঞানে তিনি একেরপর এক এন্টিবায়োটিক বদলে চলেছেন।
যাক, কমিশন খাওয়া ডাক্তারের কাছে টেস্ট তো আর করা লাগল না।
ফলশ্রুতিতে, এন্টিবায়োটিক রেজিস্ট্যান্স। অর্থাৎ যথেচ্ছা এন্টিবায়োটিক ব্যাবহারের দরুন রোগজীবাণু ওষুধের বিরুদ্ধে প্রতিরোধ গড়ে ফেলেছে।
উল্লেখ্য আজকাল অহরহ এরকম রোগী মিলছে যত্রতত্র।
ভাবছেন, যাক আমি তো যথেচ্ছা এন্টিবায়োটিক খাই না, আমার কেন এত মাথাব্যথা?
মাথাব্যথার যথেষ্ঠ কারন আছে,
এন্টিবায়োটিক প্রতিরোধী এসব জীবাণু কিন্তু ঐ এক দেহেই বসে থাকবে না, এরা এক এক করে নানা মাধ্যমে সমাজের সর্বত্র ছড়িয়ে পড়বে। শত সহস্র বছর ধরে আবিষ্কৃত প্রায় সকল ওষুধ কার্যকারিতা হারাবে, যার প্রক্রিয়া ইতোমধ্যে শুরু হয়ে গেছে।
ভাবুন তো, এলিয়েনের আক্রমণে নয়, মহা বিস্ফোরণে নয়, এমন কি যুদ্ধ কিংবা দুর্ভিক্ষে নয়, দলে দলে মানুষ মারা যাচ্ছে সামান্য সর্দিজ্বরে, কাটাছেড়ায়, ফোড়ার মত তুচ্ছ অসুখে।
হ্যা, সে পথেই হাটছি আজ। এন্টিবায়োটিক রেজিস্ট্যান্স এর ভয়াভয়তা শুরু হয়ে গেছে।
প্রচুর রোগী পাওয়া যাচ্ছে এন্টিবায়োটিক প্রতিরোধী জীবানু বাহী।
এর একটাই কারন, যথেচ্ছা, প্রয়োজন ছাড়া এন্টিবায়োটিক ব্যবহার।
অনিয়িন্ত্রিত এন্টিবায়োটিক ব্যবহারের বিরুদ্ধে নিজের ওয়ালে লিখুন, কথা দিচ্ছি বেশি লাইক কমেন্ট পাবেন না, প্রসংশা পাবেন না, এমনকি শেয়ার করে কোন নগদ পুণ্য অর্জন ও হবে না। তবে আপনি যদি ১০ জনকে জানাতে পারেন, তারা যদি প্রত্যেকে ১০ জনকে জানাতে, বোঝাতে পারে তবে এইত হল ১০০ জন।
আপনার ভবিষ্যত প্রজন্ম, আপনার সন্তান নিরাপদ বাতাসে শ্বাস নিক, ইচ্ছেমত দৌড়ঝাঁপ করুক আর বাঁচুক সুস্থ্য ভাবে, এই যদি হয় আপনার কামনা তবে এন্টিবায়োটিক এর যথেচ্ছা ব্যবহারের গলায় লাগাম ধরুন, আজই।
আর তার সর্বোত্তম পদক্ষেপ হোক পাশের অন্তত দশজন মানুষকে জানানো। 

