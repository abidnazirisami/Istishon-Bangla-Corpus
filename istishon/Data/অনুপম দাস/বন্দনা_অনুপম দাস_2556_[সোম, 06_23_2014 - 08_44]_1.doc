বন্দনা


 ওগো অমৃত নন্দিনী বিশ্ব পিতার
ভাগ্যবঞ্চিত দুহিতা,
ক্ষমা করো মোরে,
ক্ষমা করো তুমি আকাশের দেবতার
পানে চাহি আজি আমি বিবেক
বিসর্জিতা।
দেবতার তুষ্টিতে সাজিয়েছি
আমি শত ব্যঞ্জন থালা,
তারি উচ্ছিষ্টও রাখি নাই
তব তরে ব্রম্ম কন্যা হে
তোমায় করে হেলা।
সাজায়েছি দীপ, জ্বালায়ে ধুপ
গাঁথিয়াছি পুজা মালা,
দেবতার
তরে করিয়াছি সবি
তোমাতেই শুধু হেলা।
ভেবেছিনু হায়
মুরতি মাঝারে কিবা তীর্থ দেবগৃহে
ঈশ্বর তিনি করিছেন বিরাজ
আপন শক্তি লয়ে
শুধু বুঝিনাই তিনি কোথা নাই,
কোন নাই তার স্থিতি,
ওগো নির্বাসিতা তব মাঝেই তিনি
হয়নি মম কভু এ মতি
জানিলাম আজি ভুধর
সলিলে কোথা নাই তারি স্থিতি
কেবল তোমাতে ওগো অভাগ্য
মাতা বিরাজিত তিনি নিরবধি।
অগ্নিশ্বর মিত্র
১২/০৬/২০১৪ইংরেজি অব্দ
সাম্প্রতিক এক দাতব্য
চিকিৎসা ক্যাম্পে এক অসহায় বৃদ্ধার
নিদারুণ অসহায়ত্ব অবলোকন করার
প্রেক্ষিতে ; কৃতজ্ঞতা এক অনুজার
প্রতি যার দৃষ্টিতে অবলোকন
করেছি তাকে।

