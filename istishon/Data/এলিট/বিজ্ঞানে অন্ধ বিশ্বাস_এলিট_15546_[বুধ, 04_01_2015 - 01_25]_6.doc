বিজ্ঞানে অন্ধ বিশ্বাস



একজন লোক ধর্ম অবিশ্বাস করে, অপছন্দ করে, এতে কোন সমস্যা নেই। সমস্যাটা হয় তখন, যখন তারা ধর্মকে কটুক্তি করে। ব্যাপারটাকে যতই বাক স্বাধীনতা, মুক্তমন, বিজ্ঞান মনস্ক ইত্যাদি নাম দেওয়া হোক না কেন এটা আসলে স্রেফ একটা নোংরামি ও অসভ্যতা ছাড়া আর কিছুই নয়। অন্যকে গালি দেওয়া কখনোই স্বাধীনতা হতে পারে না, কখনোই মুক্তমনের পরিচয় হতে পারে না। তবে, আমি স্যালুট দেই সেই সব নাস্তিককে যারা ধর্মের বিভিন্ন জিনিস (যেটা তাদের কাছে অসঙ্গতি মনে হয়) সামনে নিয়ে আসে। এরা সবাই বিজ্ঞান বিশ্বাসী ও ধর্ম অবিশ্বাসী। যে কোন ছুতোয় বিজ্ঞান দিয়ে প্রমান করতে চান যে ঈশ্বরের অস্তিত্ব নেই। ধর্ম বিলুপ্ত হোক, বিজ্ঞানের জয় হোক এরা সেটা চায়। এরাই প্রকৃত বিজ্ঞান মনস্ক।
ওদের ভাষাতেই ধর্মের সঙ্গে বিজ্ঞানের মুল সংঘাত হল বিশ্বাস ও প্রমাণে। দ্বিতীয় সংঘাত হল আধুনিকরনে। ধর্মের কোন প্রমাণ হয় না। এটা সম্পুর্ন বিশ্বাসের ব্যাপার। কিন্তু বিজ্ঞানে বিশ্বাসের কোন স্থান নেই। বিজ্ঞানে সবই প্রমাণের ব্যাপার। মজার ব্যাপার, বিজ্ঞান মনস্ক এই মহান ব্যাক্তিরা ধর্মকে মোটামুটি ঠিক চিনেছে কিন্তু বিজ্ঞানকে চিনেছে সম্পূর্ণ ভুল। 
যে কোন ধর্ম বিশ্বাস করা না করা সম্পুর্ন ব্যক্তিগত ব্যাপার। কিন্তু সমস্যা হয় তখন যখন তারা বিজ্ঞানকে ঢাল হিসাবে, মাঝে মাঝে তলোয়ার হিসাবেও ব্যাবহার করে। ভাবখানা এমন যে বিজ্ঞান যেন মানুষকে নাস্তিক হতে শেখায়। বিজ্ঞান দিয়ে "ঈশ্বর আছেন" প্রমাণ করা যায় না। আবার "ঈশ্বর নেই" এটাও প্রমাণ করা যায় না। বিজ্ঞান আসলে ঈশ্বর নিয়ে কিছুই বলেনি। কিন্তু বিজ্ঞান মনস্করা নিজেরাই সেই বিজ্ঞানকে ব্যাবহার করছে ঈশ্বরের বিরুদ্ধে।
এবার আসি বিশ্বাস ও প্রমাণ এর ব্যাপারে। হ্যাঁ, ধর্ম সম্পুর্ন বিশ্বাসের ব্যাপার। এর কোন কিছু প্রমাণ হয় না। আপনি চাইলে এটাকে অন্ধ বিশ্বাসও বলতে পারেন। কিন্তু সেই সাথে বিজ্ঞানের ব্যাপারটাও আপনাকে বুঝতে হবে। গাছের প্রাণ আছে, এটা বিজ্ঞান। আপনি নিজে এর কোন প্রমাণ দেখেননি। স্বর্ণের পরমাণুতে ৫২টি ইলেক্ট্রন আছে, সেটা জীবনে কোনদিন গুনে দেখেননি। পানির অণূতে দুইটা হাইড্রোজেন ও একটা অক্সিজেন এর পরমাণূ থাকে, সেটা জীবনে চোখ দেখেননি। ডি এন এ তে মানুষের বংশ, স্বভাব, আকৃতি ইত্যাদির তথ্য লিপিবদ্ধ করা থাকে, এটা শুধু শুনেছেন, কোনদিন দেখেননি। পৃথিবী সুর্যের চারদিকে ঘোরে এটা নিজের চোখে দেখেননি। চাঁদ পৃথিবীর চেয়ে ৫০ গুন ছোট, এটা কখনো মেপে দেখেননি। সূর্যের তাপমাত্রা ৫ হাজার ডিগ্রি সেন্টিগ্রেড, থার্মোমিটার দিয়ে কখনো মেপে দেখেননি। পৃথিবীর বয়স সাড়ে চার বিলিয়ন বছর নিজে গুনে দেখেননি। সূর্যের থেকে পৃথিবীর দূরত্ব ১৫ কোটি কিলোমিটার ফিতা দিয়ে মেপে দেখেননি। 
উপরে যা বললাম এগুলোর কোন কিছুই আপনি দেখেননি, কোন কিছুরই প্রমাণ পাননি। আপনি বইতে পড়েছেন, কোন মানুষের কাছ থেকে শুনে শিখেছেন - এবং সেগুলো অন্ধভাবে বিশ্বাস করে বসে আছেন। হ্যাঁ, আপনি বিজ্ঞানে অন্ধ বিশ্বাসী। বিজ্ঞানকে অন্ধ বিশ্বাস করে আপনি বিজ্ঞানান্ধ হননি, হয়েছেন আধুনিক ও বিজ্ঞান মনস্ক। ওদিকে ধর্মকে অন্ধভাবে বিশ্বাস করে মানুষ হয় ধর্মান্ধ। কি চমৎকার বিচার আপনাদের। 

