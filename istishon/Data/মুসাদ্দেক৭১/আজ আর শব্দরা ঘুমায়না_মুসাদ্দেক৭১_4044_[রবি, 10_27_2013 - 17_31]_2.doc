আজ আর শব্দরা ঘুমায়না


 আজ আর শব্দরা ঘুমায়না
-মোঃ মোসাদ্দেক হোসেন
আজ আর শব্দরা ঘুমায়না জাগ্রত থাকে,
যখন তখন কোন সীমাহীন ছন্দ হয়ে ডাকে।
শীতের কুয়াশা ভেদি; বর্ষার জল ছুয়ে আসে,
আজ আর শব্দরা হারায়না থেকে যায় পাশে।
রাত বিরাতে কাগজের সন্ধানে লিপ্ত করে-
কিংবা কলমের; ব্যস্ত করে রাখে ফের।
গ্রামের পর গ্রাম থেকে শব্দ আসে,
নদী হতে নদী পেরিয়ে খুব কাছে-
জামরুল গাছ হতে শব্দরা জমায় ভীড়,
হিজলের গাছ থেকে এসে গড়ে নীড়।
ঘোলা পুকুরের পাড় থেকে আসে শব্দরা,
নিকষ রাতের অন্ধকর থেকে আসে-
কিংবা জোসনা আলো ভরা এই রাতে;
শব্দরা আসে, ভীড় জমায় মোর পাশে।
আজ আর শব্দরা ঘুমায়না চেয়ে ইতিহাসের পাতায়,
খুজে নিতে বলে লিখতে নতুন ছন্দ পাতায়।
অনাচার আর জু‍লুমের প্রতি চেতনায়,
গভীর রাতে শব্দরা আমায় জাগায়।
দেখিয়ে দেয় সবুজের মাঠ আর মাঠ,
কত শব্দরা আসে পূর্ণ করে মাঝির নৌকা ঘাট।
আজ আর শব্দরা ঘুমায়না জাগিয়ে রাখে আমায়,
৫২-র রক্তমাখা স্বপ্ন কল্পনার চেতনায়।
আজ আর শব্দরা হারায়না জাগায় প্রত্যয়,
প্রতিবাদি হতে শিখায় যুগান্তর হতে-
‍৭১-রের লক্ষ মানুষের হত্যায়।
আজ আর শব্দরা ঘুমায়না ডেকে তুলে,
কত ছন্দে কত প্রতিবাদ কত কথা বলে।
উদ্যমি হতে বলে হারানো কিছুর ব্যথায়,
তবুও ভয় হয় দীর্ঘ কালো হাত যদি বাড়ায়-
তখনও শব্দরা কাছে এসে সাহস জাগায়,
প্রতিবাদে স্বরে গর্জন করে ভেসে উঠে কবিতায়।

