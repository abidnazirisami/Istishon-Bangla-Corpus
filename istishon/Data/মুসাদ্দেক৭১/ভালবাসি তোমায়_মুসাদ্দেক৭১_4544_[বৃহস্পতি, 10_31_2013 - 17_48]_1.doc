ভালবাসি তোমায়


 ভালবাসি তোমায়
-মোঃ মোসাদ্দেক হোসেন
ভালবাসি তোমায় তাই নিশ্চুপ প্রহর গুনি
ভালবাসি তোমায় তাই স্বপ্নের বীজ বুনি।
রঙ খুজি ভালবাসার রক্তিম রাঙা গোলাপের, কিংবা জবার-
অনন্ত ঘাসের সবুজ রঙে স্বপ্ন জাগে ফের;
প্রত্যাশার প্রতিটি ক্ষণ জাগ্রত করে আবার।
তুমি আসবে বলেই কত সব করি আয়োজন
তুমি আসবে বলেই এতসব কিছুর প্রয়োজন।
যদি হারিয়ে যাও মেঘের আড়াল হওয়া তারার মত
তুমি আসবে বলেই আমি স্বপ্নে হই রত:; আয়োজন করি ভাবনার
ভালবাসার রঙে রাঙিয়ে দেই আল্পনার আঁকা কল্পনার।
মনের গোপন ব্যথাগুলো উঁকি দেয় তুমি আসবে বলেই
আমের শুকনো মুকুল কুড়িয়ে নেই, খুজি ভার্টির সাদা ফুল
এতসব আয়োজনে খুজে দেখি কোথাও থাকল নাকি কোন ভুল?
কিন্তু এলোমেলো ভাবনার বনে কোকিলের ডাক শোনা যায় কি?
এত স্বপ্ন বুনি এত রঙ খুজি এত ছবি আঁকি-
শুধু তুমি আসবে তাই: আয়োজন করে কবিতারা
হাজার শব্দে ছন্দ খুজে পাই, হয়ে যাই মনোহারা।
শুধু্‌ নিশ্চুপ থাকি তোমায় ভালবাসি বলে আমি
পৌঁছে দেই শুভকামনা অমর হবে তুমি।
১৯ চৈত্র ১৪১৯ বঙ্গাব্দ

