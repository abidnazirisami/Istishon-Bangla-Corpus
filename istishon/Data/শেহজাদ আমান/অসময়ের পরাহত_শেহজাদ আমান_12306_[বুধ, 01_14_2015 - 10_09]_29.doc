অসময়ের পরাহত


 
আবারও, আরেকবার
অনেকবারের মতই
আমি হেরে যাচ্ছি।
মনে হচ্ছে তলিয়ে যাচ্ছি
ধীর অথচ নিশ্চিত
কিন্তু অবধারিত!
কাদতে চাইছি আমি
কিন্তু, কাদতে পারছিনা
চোখে আসেনা জল।
এ যেন অতলান্ত জল, বিষাদ অতল ! 
কাদবো? কিসের জন্য কাদবো?
যদিও সততা, একাগ্রতায় উৎসরগকৃত
আমার হাজারো স্বপ্ন যদিও ধাবিত হচ্ছে
শীতল নিঃসীম মৃত্যুর কোলে,
আমিতো জানি এসব আমার প্রাপ্য নয়!
মানুষের জন্য আর কিছুই নেই
সে যা চেষ্টা করেছে তা ব্যতীত
তবুও চোখে আসতে চায় জল।
কিন্তু, কাদতে পারিনা আমি!
একজন সৈনিকের চোখে যে জল থাকতে নেই!

