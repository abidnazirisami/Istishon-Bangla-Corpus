মৃত্তিকা, শোনো


 মৃত্তিকা,
তোমার বিস্তীর্ণ বক্ষ চিরে
সবুজের যে দীপ্ত হাসি উথলে পড়ে
তাতে কি তুমি তুষ্ট হও?
শীতের শুস্কতা
গ্রীষ্মের রুক্ষতার কষ্টকে কি
মুছে দিতে পারে
বর্ষার শীতল, আদ্র অনুভূতি?
তুমি কি কখনো হাসো?
কিংবা বঞ্চিত হয়ে কাদো?
কি করবো বল?
জীবনের রশি ধরে টেনে নেয়ার ব্যস্ততা
আমাকে বেধেছে আস্টেপৃষ্ঠে
তোমার বুকে কান পেতে কখন শুনব
না বলা তোমার সে কথা?
নিঃস্তব্ধ সে অনুভূতি?
তারপরও……
ভেবনা
তোমার বক্ষ পরে দাবড়ে বেড়ানো
অযুত জঞ্ঝা বা অনাচারের মুখোমুখি
শক্ত দাঁড়িয়ে থাকব আমি
তোমারই সন্তান
মামুলী এক ভুমিপুত্র!

