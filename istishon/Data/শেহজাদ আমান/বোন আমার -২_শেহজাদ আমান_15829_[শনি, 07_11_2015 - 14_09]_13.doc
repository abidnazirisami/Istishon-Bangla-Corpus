বোন আমার -২



ফিন্যান্সের কাঠখোট্টা পড়ালেখার ভীড়ে,
মানুষও যে ‘মানুষ’ থাকতে পারে,
দাসত্বের সংস্কৃতির ভিতরও যে থাকতে পারে মুক্তমন
মনে হয়েছিল, তুমি হতে পার সেই উদাহরণ।
মনে পড়ে আজিকে,
বিশ্বসাহিত্য পাঠচক্র ২০১২ তে,
ছিলাম আমরা কজন সাহিত্যপ্রেমী হাভাতে,
ছোট্ট করে ডাকা তোমার ‘ভাইয়া’ ডাকটা
ভরে দিত অল্পতেই সন্তুষ্ট আমার এই মনটা
হঠাত কেন জানি মনে হয়েছিল আমার,
কোন মেয়েকেই বেশি ‘বেল’ দিতে নেই এখন আর ।
তাইতো একসময় কিছুটা ‘এভয়েড’ করতাম তোমাকে,
তুমিও আড়চোখে দেখতে আমাকে।
৭ ব্যাচ ছোট সেই ছোট্ট বোনটিকে কি সহজে ভোলা যায়?
যদিও অচিরেই তোমাদের জানিয়েছিলাম বিদায়,
কারণ, নিয়ে বসে থাকতে চাইনি গুরুর দীক্ষা
বাস্তবে প্রয়োগ করতে চেয়েছি তার দীক্ষা। 
তারপর,
আমি যেমন ছিলাম তেমনই আছি,
আমার সঙ্গগ্রাম আর দারিদ্রতার কাছাকাছি,
আমার স্বপ্নগুলো দিনে দিনে হয়ে যাচ্ছে চুরচুর
কিন্তু আমি জানি, তুমি এগিয়ে যাবে বহুদূর।
ব্যাংকে তোমার মোটা মাইনের চাকুরি হয়েছে,
একসময় হবে সুখের সংসার,
এই অন্যরকম ভাইটির কথা
কখনো কি মনে পড়বে তোমার?
হঠাৎ সেদিন বিকেল
আজিজ সুপার শাহবাগ,
একটা দোকানে সাহিত্য পত্রিকায়
তোমার লেখা দেখে আমিতো অবাক।
মনে হল, প্রফিট ম্যাক্সিমাইজেশনের চিন্তার আড়ালে,
বেশিরভাগের মতই হারিয়ে যাবেনা তোমার সাহিত্য-মন অকালে।
খেলাম চুমো ‘বয়ান’ নামের পত্রিকাটিতে
মনে হল আমি যেন-
খেলাম চুমো আমার বোনটির কপালে,
দারুন আদর আর গভীর প্রশান্তিতে।
বোন আমার,
কর্পোরেট যন্ত্রমানবদের ভীড়ে প্রতিক্ষণ অনুক্ষণ,
স্পন্দিত হোক তোমার ছোট্ট এই সৃষ্টিশীল মন।
নারী নও, মানুষ হও, এই শুভকামনা আমাদের সবার ! 

