বোন আমার 



বোন আমার,
তোমাকেই তো আমি দেখেছি অনেকবার
শাহবাগের নাচে কানাচে,
যখন আমি হতাশায় পরিক্রান্ত
তুমি কি আমাকে দেবে আশা বানী কিছু?
তোমার জ্বালাময়ী স্লোগানে মুখরিত হয় চারিদিক,
সেই প্রত্যয়ী কন্ঠে
বলবে কি তুমি, “আর কেউ নাহোক, আমি আমার ভাইটির পাশে আছি”।
তোমার কোলে মাথা রেখে আমি কি ভুলে যেতে পারি
যতশত ক্লান্তি আমার? 
বোন আমার,
তোমাকেই তো আমি দেখেছি অনেকবার-
দূরন্ত গতিতে স্কূটি চালিয়ে
ছুটে চল চঞ্চল তুমি,
যখন আমি ক্লান্ত ও পরিশ্রান্ত,
হেটে যাই কাঠফাটা রোদের ভিতর,
তুমি কি দেবে আমাকে, ছোট্ট "লিফট" একটা?
তোমার ছোট্ট দুটি হাত দিয়ে
কি মুছে দেবে
আমার কপালের ঘাম?
বোন আমার,
তোমাকেই তো দেখেছি আমি
ঢাকা বিশ্ববিদ্যালয়ের গুঞ্জরনে,
অথবা, তোমার ফেসবুক-পোস্টের
শত শত লাইক-কমেন্টের ভিড়ে!
যখন, আমি তৃষনারত, ক্ষুধারত
পকেটে নেই ভালো কিছু খাওয়ার মত টাকা পরযাপ্ত
তুমি কি বলবে আমায়,
“আয় ভাই, আমার অফিসে চলে আয়!
আমরা ভাই-বোন মিলে খাব কিছু, ভালমন্দ!”
বোন আমার,
আর তোমাকেই তো আমি দেখেছি,
মিডিয়ার তারার মেলায়
অথবা গুলশানের অভিজাত রাস্তায়!
এফএমে ভেসে আসা তোমার জাদুকরী কথায়
মন্ত্রমুগ্ধ থাকে শ্রোতা লাখো-লাখো
তুমি কি বলবে উচ্চকন্ঠে,
“আমিতো জানিরে ভাই,
তোর শুভ ইচ্ছাগুলো
ডানা মেলে ঊড়বে
একদিন না একদিন!
আমিতো তোর পাশেই আছিরে ভাই!” 
বোন আমার,
যদিও সুরযস্পরশী প্রসাদ গড়ে তোলার স্বপ্ন আমার,
হারিয়ে ফেলেছি আমি “হাতের পাচ”
আমার জন্য
তুমি কি করবে খরচ
“দশটি টাকা”! 
(কবিতাটি আমার পরিচিত চারজন মেয়েকে নিয়ে লেখা! যদিও আমার এই কবিতাটির উদ্দেশ্য সম্পূরণভাবে মানবিক; কোন ব্যাক্তির উদ্দেশ্যে নয়) 

