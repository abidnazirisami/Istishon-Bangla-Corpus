তনু



আমি হেটে যাই তোমাদেরই পাশে
কিন্তু তোমরা আমাকে দেখতে পাওনা
আমি কড়া নেড়ে যাই তোমাদের দরজায়
কিন্তু, তোমরা কোন সাড়া দাওনা
ওগো, আমি যে মৃত !
আমার এপাশে বড্ড আধার
স্বপ্ন আমার, হায় শত স্বপ্ন আমার!
দেখলোনা ভোরের মুখ
তবুও এই প্রত্যাশায় আমি কেদে যাই যে
তোমাদের দিনগুলো আলোয় ভরে উঠুক
আর দূর হোক হাজার বছরের অন্ধকার।
এবার আলোয় ভরুক প্রহর,
এবার আলোয় ভরুক সময়
এবার আলোয় ভরুক হৃদয়
এবার আলোয় ভরুক ভোর
এবার আলোয় ভরুক ভোর।
কি হয়েছিলো তা জানতে চেয়োনা
শুধু মনে করো আমি
হারিয়ে যাওয়া এক রংধনু,
তোমাদেরই আলোকজ্জ্বল দিনের প্রত্যাশায়
তোমাদেরই বোন তনু !

