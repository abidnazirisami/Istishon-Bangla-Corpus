ভাই আমার



কে আর পারে তোমার মত করে বলতে আজ?
“অসম্ভবকে সম্ভব করাই মানুষের কাজ”,
কে আর পারে জ্বালিয়ে তপ্ত সিগারেট
তাপিত করতে শীতের রাত,
কে বা পারে বাঁধার পাহাড় ডিঙ্গিয়ে
আনতে নতুন প্রভাত?
যখন থাকেনা কেউ দাঁড়াবার আমার পাশে
তুমি ছাড়া আর কে বা বুক চিতিয়ে এগিয়ে আসে?
ভাই আমার,
সালাম লহ এই ভ্রাতার !
স্রোতের প্রতিকুলে দাঁড়িয়ে কে আর বলে?
“তরুণদের কিনে নিচ্ছে নব্য সাম্রাজ্যবাদ”
কে আর দেখিয়ে দেয় চোখে আঙ্গুল দিয়ে
দালাল আর দেশপ্রেমিকের কি সেই তফাৎ ।
কে আর বলে উচ্চকিত স্বরে,
“হে তরুণ ভাই,
আর কতকাল থাকবে হাতে চূড়ি পরে”।
কে বা ভর করে স্বপ্নডানায়
আমাদের স্তব্ধ প্রহরগুলো আনন্দে রাঙ্গায়
সে তো আর কেউ নয়
তুমিই, ভাই আমার
লও অভিবাদন হাজার !!
কে আর দেখিয়ে দেয়-
পার্থক্য হয়না বয়সে
হয় মেধায় আর দক্ষতায়।
কে বা আর দিতে পারে অহর্নিশ সঙ্গ
যাতে আমাদের স্বপ্নগুলো না হয় ভঙ্গ।
ভাই আমার –
তুমিই আশ্রয়স্থল প্রজন্মের
আশার আর ভরসার
তোমার জন্য শুভকামনা হাজার !!!

