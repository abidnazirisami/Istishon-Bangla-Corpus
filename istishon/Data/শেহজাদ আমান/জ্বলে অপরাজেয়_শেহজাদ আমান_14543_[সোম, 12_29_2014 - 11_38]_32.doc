জ্বলে অপরাজেয়



গিলোটিন আমাদের থামাতে পারেনি
গ্যাস চেম্বারে আমরা মরিনি
জার্মান বোমায় ভয় পাইনি
তালিবানকে তোয়াক্কা করিনি ! 
আমরাই বাস্তিল ভেঙ্গেছি
বার্লিন ওয়াল আমরাই গুড়িয়েছি
দেখিয়েছি তিয়েনআনমেনের দানবীয় ট্যাঙ্ককে বৃদ্ধাঙ্গুলি !! 
আমরাই ছিলাম ল্যাটিন আমেরিকার জঙ্গলে চের সাথী
দক্ষিণ আফ্রিকার আনাচে-কানাচে ম্যন্ডেলার সহযোগী
আর ঢাকায় রুমি,বদি,জুয়েলের ক্র্যাক সহযোদ্ধা !!! 
আমরাই ওয়াল স্ট্রীটে তাবু গড়ি
আমরা তকসিমে স্লোগান দেই
তাহরীর স্কয়ার প্রকম্পিত করি ! 
আজ অবধি আমাদের কেউ থামাতে পারেনি
আপনি কি করে পারবেন, হে মহামান্য ?
( শীঘ্রই আসছে 'জ্বলে অপরাজেয় ২' ) 

