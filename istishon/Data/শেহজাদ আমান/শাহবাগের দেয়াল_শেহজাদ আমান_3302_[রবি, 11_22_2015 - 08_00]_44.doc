শাহবাগের দেয়াল



হেডফোন কানে লাগিয়ে
এফএম রেডিওতে
নভেম্বর রেইন গানটা শুনতে শুনতে
বৃষ্টির মাঝে হেটে গেছি
শাহবাগেরই পথটা ধরে
সে তো অনেকটাই। 
 যুদ্ধপরাধিদের বিচারকে সমর্থন করে
শিবিরের পোলাপানের থ্রেট খেয়েছি অকাতরে
সেও তো অনেকদিন আগের কথাই।
 শাহবাগের তোমরা
আমার প্রিয় মুখ ভীষণ
তবু, তোমাদের স্লোগানে আমার গলা মেলেনা
তোমাদের সাথে প্রতিবাদে আমার হাত বজ্রমুষ্ঠি হয়না
তোমাদের সাথে মিছিলও করা হয়না।
আমরা চাই ন্যায় বিচার
তোমরা চাও ‘শুধুই ফাঁসি’
তোমাদের মাঝে আমি বল
কেমন করে আসি?
মোমবাতি আমার কাছে জীবনের প্রতীক
তোমাদের কাছে মরণের
দেখে ভাবি, তবে কি তারুণ্যও শিকার
কোন এক চন্দ্রগ্রহণের?
তোমাদের সাথে
না হলে একমত শতভাগ
না ভেবে পিছু-আগ
বানিয়ে দাও ছাগু বা পাকিস্তানী ছাগ !
আমি মানুষ মামূলী মধ্যপন্থী,
তোমরা উন্মত্ত ফাঁসিয়াল
তাইতো যেতে পারিনা তোমাদের মাঝে
আমি নিজেকে করে রাখি আড়াল,
আমাকে থামিয়ে দেয়
উগ্র জাতীয়তাবাদে গড়া
ভীষণ সাম্প্রদায়িক ঐ
শাহবাগের দেয়াল ।।।

