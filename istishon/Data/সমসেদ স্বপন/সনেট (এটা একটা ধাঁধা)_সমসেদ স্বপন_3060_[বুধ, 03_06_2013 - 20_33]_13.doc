সনেট (এটা একটা ধাঁধা)


দীপ জ্বালা এক রাতে ব্যঙ্গমা- ব্যঙ্গমী হয়ে দুজনা-
পাখি হয়ে কথা বলে –রূপকথার কোন রাত রচনা ।
চঞ্চল হাওয়ারা লুকোচুরি খেলে যদি কিশোরী গাছের শাঁখে ,
ললাটে তারার ফুল টিপ হয় জ্বল জ্বল প্রকাশে-
বিভাজন যোজন যোজন ঘুচে যায় দুটি ঠোঁটে সৌরভে ,
এমন বিভোর স্বপ্ন মিথ্যে নয় - সত্যি জেনো গৌরবে ।
কখনো বিজলী নেচে শ্রাবণ মেয়ে যদি করে বৃষ্টি -
রিমঝিম বারী ‘পরে - রূপ চাঁদে লাগে ঘোর দৃষ্টি ।
তোমার স্বপ্ন ডানায় ঊড়ে; পাবে কী স্বপ্নেরা পূর্ণতা
কেমন সুরে বাঁধি গান- মন প্রাণ মূর্ছনার মূর্ততা ।
ভাবনা ভাষাহীন; পায়না রঙ খুঁজে; তুমিহীন ধূসর ফাগুন -
লোপাট হলে কৃষ্ণচূড়া , দিগন্তে নীলাকাশ বোঝে কী আগুন ?
বাহুডোরে স্বপ্নপূরী জানোনা তুমি কি; দূরে কেন প্রজাপতি !!
সিঁথিতে বাঁধন- আঁচলে জমিন- আকাশে নীল দুটি ঘুড়ি !!

