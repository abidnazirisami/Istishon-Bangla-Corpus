আলো - ছায়া


 ঘুমভাঙ্গা সূর্যটা যখন
ঝলমলে আলো ঝড়ায়
শিশির ভেজা ঘাসে .....
বিনিদ্র অন্য সুর্য তখন
তোমার প্রহর গুনে গুনে
ক্লান্ত ফ্যাকাসে !!
ঝিরঝিরে হাওয়ারা যখন
লুকোচুরি ছন্দে দোলে
তোমার কাশবন মনে.....
কষ্টের হিমশীতল ঝড়
বয়ে যায় তখন
অন্য এক দেব-দারুর বনে!!
এক পশলা বৃষ্টির জন্যে
তোমার দু'হাত প্রসারিত যখন
দূর আকাশের মেঘে.....
তখন কাছে এক আকাশে
মেঘ গুরুগুরু ডাকে
তোমাকে স্নাত করবার মিথ্যে অভিমানে!!
বিকেলের সোনা রোদ যখন
ছুটির আয়োজনে মাতোয়ারা
পৃথিবীর পায়ে পা বাড়িয়ে.....
আরেক বিকেলের আলো
তখন তোমার জানলার শার্সিতে
নিশ্চুপ ঠায় দাঁড়িয়ে !!

