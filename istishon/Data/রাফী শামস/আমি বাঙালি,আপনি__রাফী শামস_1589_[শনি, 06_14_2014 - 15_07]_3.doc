আমি বাঙালি,আপনি_


আমরা বাঙালি,পাঞ্জাবি বা বিহারী না।আমরা বাংলাদেশী,পাকিস্তানি না।পাকি দের মত পৈশাচিক উল্লাস আমাদের শোভা পায় না-কারণ আমাদের অবস্থান অনেক উচুতে,ওদের মত নরকে না।কাজেই বিহারী পল্লি তে আগুন লাগিয়ে ১১ জন নিহত হওয়ার ঘটনাকে (যার মধ্যে চারজন নারী, দুইজন শিশু) আমি মেনে নিতে পারলাম না,আপনাদের মত খুশিও হতে পারলাম না।এই ভেবে উল্লাস করতে পারলাম না যে- 'যাহ শালাদের উচিত শিক্ষা হয়েছে'।

বিহারী পল্লিতে পাকিস্তানি পতাকা ওড়ানো হয়,জঙ্গি ট্রেনিং দেয়া হয়,সেখানকার মানুষেরা মনে-প্রাণে ভালবাসে পাকিস্তান কে।স্বাধিনতার এত বছর পরে এসেও এখানে আমাদের কি কোন ব্যর্থতা নেই?দেশের আটকে পড়া ছোট্ট একটা পাকিস্তান কে বাংলাদেশ বানানোর কোন চেষ্টা কি আমাদের ছিল?আজ যে দুটি শিশু(এই দেশেই যাদের জন্ম) আগুনে পুড়ে মারা গেল-তারা কি পাকিস্তান চিনত না চিনত বাংলাদেশ?তাদের মৃত্যুতে আনন্দিত হয়ে আমি কি নিজেকে সেই পাকিস্তানি পশুটির মত বানিয়ে ফেলছিনা যে আছড়ে মেরেছে দুধের শিশুকে?
আতশবাজি পটকা ফুটানোর মত একটা ঘটনাকে কেন্দ্র করে আগুন লাগিয়ে এই মানুষ গুলোকে মেরে ফেলা কি করে সমর্থনযোগ্য হতে পারে?স্বাধীনতার এত বছর পরে আমরা আমদের স্বদেশী পশু গুলোর বিচার করতে পারলাম না,বিহারী দের মেরে বিরত্ব দেখাব এখন?রাজাকার দেরকে আমাদের ট্যাক্সের টাকায় আরামে রাখব,আর বিহারী বলে শিশু দের আগুনে পুড়িয়ে বাঙালিত্ব ফলাবো?জামাত শিবিরের বিরূদ্ধে কথা বলার সাহস নেই,বিহারী দের গালি দিয়ে আত্মতৃপ্তি পাব?পারলে জামাতের কার্যালয়ে আগুন জ্বালিয়ে আসুন,রাজাকার দের বাড়িতে আগুন জ্বালিয়ে আসুন-পারবেন না।আমাদের দেশে মুক্তিযোদ্ধার বাড়িতে আগুন জ্বলে,রাজাকাররা এসি রুমে আরামে থাকে!আর আমরা গরিব বিহারী পল্লিতে আগুন জ্বেলে বীরত্ব দেখাই!!
যে বিহারীরা এই দেশে আটকে পড়েছিল তারা হয়তো বেশিদিন নেই।কিন্তু তাদের পরবর্তী জেনারেশন এখানে থেকে যাবে।বিহারী পল্লির ঘিঞ্জি জায়গায় যে শিশুটির জন্ম হল আজ সে শুনবে এই দেশটা আসলে তাদের দেশ না,যেই দেশের আলো বাতাসে সে বেড়ে উঠবে সেই দেশের প্রতি সে ঘৃণা নিয়ে বড় হবে,সে জানবে এই দেশের মানুষ তাদের কে আগুনে পুড়িয়ে মেরে ফেলে- তখন তার প্রতিশোধ নিতে চাওয়াটা কি অস্বাভাবিক হবে?তখন হয়তো সেই তুলে নেবে অস্ত্র,সেই প্রসার করবে জঙ্গিবাদের,সেই বিভীষিকা তৈরি করবে এই দেশে!এই শিশুটি কে সন্ত্রাসি হিসেবে বড় করে তোলার পিছনে আমাদের কি কোন ভূমিকা নেই???
এই সমস্যাটার সমাধান করা হোক,আগুন লাগিয়ে পুড়িয়ে মেরে ফেলা তো সমাধান না।যদি তাদের এই দেশে রাখতেই হয় তাহলে ধীরে ধীরে তাদের মূল ধারায় আনার ব্যবস্থা করতে হবে।কাজটা সহজ না,তবে চেষ্টা টুকু তো করে যেতে হবে।আমাকে হয়ত অনেক সুশিল,মানবতাবাদি ইত্যাদি ইত্যাদি বলে গালি দিতে পারে- পাকিস্তানি দের আমি ঘৃনা করি।কিন্তু তাই বলে আমার সামনে কোন পাকিস্তানি শিশু এলে আমি তাকে হত্যা করবনা।আমরা সভ্য।আর সে জন্যই যুদ্ধাপরাধীদের আমরা বিচারের দাবি করছি,আইনের মাধ্যমে বিচার করছি।তা না হলে গুলি করেই মেরে ফেলতাম।এত আইন আদালত দরকার হতনা।বিহারিরা আমাদের এখানে টিউমারের মত।টিউমার আমরা কেটে পাকিস্তানি ফেলেও দিয়ে আসছি না,টিউমার এর চিকিৎসা করা সম্ভব কিনা সেটাও ভাবছিনা।টিউমারের চিকিৎসা না করে সেটাকে খোচাতে থাকলে ব্যাথা বাড়বে,টিউমার সাড়বে না।আর টিউমার যে একদিন ক্যান্সার হবে এ আর আশ্চর্য কি?
একটি শিশু,শিশু হিসেবেই জন্ম নেয়-বিহারী কিংবা বাঙালি হিসেবে জন্ম নেয়না।বিহারী পল্লিতে জন্ম নেয়া শিশুটিকে বাঙালি করার কোন ন্যুনতম চেষ্টা কি আমরা করেছি কখনও?যারা তুচ্ছ ঘটনার সুযোগ নিয়ে এসব করেছে তাদের কথা না হয় নাই বললাম,আমাদের মধ্যে যারা এই ঘটনায় উল্লাস প্রকাশ করছে-তাদের জন্য করুনা।আপনারা যারা নারী ও শিশুদের আগুনে পুড়িয়ে মারা কে কেবল সমর্থনই করছেননা,রীতিমত উৎসাহ দিচ্ছে্ন তারা একটু ভাবুন তো - আপনি না বাঙালি ?ও হ্যা,পাকিস্তানেও কিন্তু আটকে পড়া বাঙালি আছে...


