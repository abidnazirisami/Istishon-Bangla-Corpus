_ধর্ষন আমার জন্মগত অধিকার_


আমি পুরুষ,তাই ধর্ষন আমার জন্মগত অধিকার।সৃষ্টিকর্তা আমাকে বিশেষ ভাবে সৃষ্টি করেছেন যেন আমি ধর্ষন করতে পারি।আর নারীকে সৃষ্টি করেছেন ধর্ষিত হওয়ার জন্য।আমার আছে এক আশ্চর্য বস্তু,এক বিস্ময়কর অহংকার।সেই বস্তুটি দিয়ে আমি ধর্ষন করে চলি।সকালে বিকালে সন্ধ্যায় রাতে ভোর রাতে এবং আবার সকালে- সব সময় ধর্ষন করাটা আমার মৌলিক অধিকার।মানুষ এর মৌলিক অধিকার পাচটি- খাদ্য,বস্ত্র,বাসস্থান,শিক্ষা ও চিকিৎসা।আর পুরুষ মানুষের মৌলিক অধিকার ছয়টি- খাদ্য,বস্ত্র,বাসস্থান,শিক্ষা,চিকিৎসা ও ধর্ষন।রাস্তায় খোলা মাংস দেখলে যেমন কুকুর ঝাপিয়ে পড়ে আমিও তেমনি মেয়ে দেখলে ঝাপিয়ে পড়ি-যদি মেয়ে দেখলে আমি ঝাপিয়ে না পড়ি,যদি মেয়েদের ওড়নার আড়ালে বুকের উচ্চতা,শাড়ির আড়ালে কোমরের বাক দেখে আমার বস্তু অহংকারি না হয়,আমি যদি ঝাপিয়ে না পড়ি তাহলে আমি কিসের পুরুষ?তাহলে তো আমি পুরুষত্বহীন,নপুংশ।কাজেই মেয়েরা সব ঢেকে ঢুকে চল আমার সামনে।চটের তৈরি ওড়না বুকে জড়াও যেন বুকের উচ্চতা বোঝা না যায়,বস্তা পেচিয়ে চল রাস্তায় যেন শরীরের কোন স্থানের চামড়া দেখা না যায়।যেহেতু ধর্ষন আমার মৌলিক অধিকার সেহেতু তোমার শরীরের কোন স্থানের চামড়া দেখা গেলেই ধর্ষন করতে বাধ্য থাকব আমি।
আমি পুরুষ।বিধাতার শ্রেষ্ঠ সৃষ্টি।আমি রাজা হই কিংবা ভিখিরি হই-আমি পুরুষ।আমি শ্রেষ্ঠ।আর ধর্ষন আমার মৌলিক অধিকার।নারী ধর্ষিত হয় তার নিজের দোষে।কেন সে নিজেকে ঢেকে চলবে না?কেন সে কালো বোরখা নামক বস্তার ভিতর নিজেকে ভরে রাখবে না?ঢেকে ঢুকে না চললে ধর্ষন তো আমি করবই কেননা ওটা যে আমার জন্মগত অধিকার।পাচ বছরের বাচ্চা থেকে পঞ্চাশ বছরের মধ্য বয়স্ক মহিলা সবাইকে বস্তাবন্দি হয়ে চলতে হবে।কঠিন পর্দায় ঢেকে রাখতে হবে নিজেকে।আমি ধার্মিক।ধর্মকে,ধর্মের আদেশ কে শ্রদ্ধা করি।তাই পর্দা যে করে তার দিকে যদিও বা জিহবা বের করে লালা ফেলি কিন্তু ধর্ষন করিনা তাকে।কিন্তু যে পর্দা করবে না সে ৬ বছরের শিশু হোক কিংবা ১৬ বছরের কিশোরি তাকে আমি ধর্ষন করবই,কেননা সেটা আমার মৌলিক অধিকার।হোক সে শিশু- সে তো একটা মেয়ে-একটা মাংস পিন্ড।তারও যোনি আছে আমার অহংকার প্রবেশ করানোর জন্য।আমি অধিকার সচেতন তাই মাংস পিন্ড ছোট হক বড় হোক,কম বয়সি হোক বেশি বয়সি হোক কোন ছাড় দেইনা।কারন আমি পুরুষ,ধর্ষন আমার মৌলিক অধিকার।
আমি যখন শিক্ষক তখন ছাত্রীকে ধর্ষন করা আমার অধিকার,আমি যখন প্রেমিক প্রেমিকাকে ধর্ষন করা আমার অধিকার,আমি যখন পুরুষ তখন যেকোন নারীকেই যার একখানি যোনি আছে (কোন এক সময় আমি পৃথীবিতে এসেছিলাম এমন একটি যোনি পথ দিয়েই) তাকে ধর্ষন করা আমার সাংবিধানিক অধিকার।কেননা আমি পুরুষ।আমি প্রচন্ড।আমি কুত্তা তাই মাংস খাওয়া আমার অধিকার,আমি মাছি তাই খোলা মিষ্টি তে বসা আমার অধিকার।মাছি কিংবা কুত্তার কোন দোষ নেই,দোষ হল মাংসের-মিষ্টির।মাংস বা মিষ্টি যদি নিজেদের কে ঢেকে রাখত কয়েক খন্ড বিকট প্রকান্ড বস্ত্র দিয়ে তাহলে তারা রক্ষা পেত।তাই নারীদের কেও ঢেকে রাখতে হবে পা থেকে মাথা পর্যন্ত।শরীরের এক ইঞ্চি জায়গা দেখা গেলেও ধর্ষন বৈধ হবে আমার জন্য,কেননা আমি পুরুষ।ধর্ষন আমার মৌলিক অধিকার।
--------------------------------------------------------------------------------------
এটা কোন স্যাটায়ার না,কোন কাল্পনিক কথোপকথনও না।এটা এমন একটা মানসিক চিন্তা যা বিরাজ করছে দেশের বেশির ভাগ 'পুরুষ' এর মধ্যে।তারা মনে করে ধর্ষনের জন্য দায়ী মেয়েটি নিজে।৫-৬ বছরের শিশু ধর্ষিত হলেও তাদের এই চিন্তার কোন পরিবর্তন হয়না।আমি একবার একটি শিশু ধর্ষনের খবর শেয়ার করে লিখেছিলাম- "এই শিশুটি পর্দা করত না,এই জন্যই কি ধর্ষিত হল?"এই লিঙ্কে এক নরাধম কমেন্ট করল আমি কেন পর্দা প্রথার বিরূদ্ধে কথা বলছি???!!!ধর্ষন নিছক যৌন কামনা সংক্রান্ত কোন ব্যাপার নয়।ছয় বছরের একটি শিশুর পক্ষে যৌন উত্তেজনা জাগানো সম্ভব না।ধর্ষন বিকৃত এমন একটা মানসিক অবস্থা যেখানে যৌনতার থেকে পুরুষ হিসেবে কর্তৃত্ব স্থাপনের,পীড়ন করার একটা ব্যাপার কাজ করে। লক্ষ্য করে দেখবেন অনেকেই স্বজ্ঞানে অথবা অবচেতন ভাবে 'ধর্ষন' শব্দটির নানাবিধ ব্যবহার করে থাকে।যেমন- সেমিফাইনালে জার্মানি ব্রাজিল কে 'ধর্ষন' করে দিল!যেন ধর্ষন খুব সুখকর এবং গৌরবের ব্যাপার।
মেয়েরা পর্দা প্রথায় ঢুকে গেলে ধর্ষন বন্ধ হয়ে যাবে এই কথা যারা বলে তারা মনে মনে প্রতিনিয়ত নিজেদের মা,বোন,খালা,মামি,চাচি দের ধর্ষন করে চলে।আই রিপিট- মনে মনে প্রতিনিয়ত নিজেদের মা,বোন,খালা,মামি,চাচি দের ধর্ষন করে চলে।এদের জন্য গুগলে 'মা' লিখে সার্চ দিলে দুনিয়ার চটি গল্পের সমাহার চলে আসে।দম বন্ধ হয়ে আসে।লজ্জায় শিউরে উঠি,নপুংশ হয়ে যেতে ইচ্ছা হয়।পর্দার সাথে ধর্ষনের কোন সম্পর্ক নেই।সৌদি আরবে কঠোর পর্দা প্রথা,কিন্তু সেখানে বাপ ছেলে মিলে দাসীদের যৌন সম্ভোগ করে চলে।সেখানে যারা কাজ করতে যায় তারা ভয়াবহ অভিজ্ঞতা নিয়ে ফিরে আসে।কিন্তু সে জায়গাটি ভীষন রকমের অন্ধকার বলে সব খবর আমাদের সামনে আসেনা।
" আমার গায়ে কাপড়চোপর ই রাখতে দেয় নাই , আমাকে ঐ অবস্থায় শুইয়া রাখত আর লোক আসতো । আট জন লোক ছিল । যতক্ষন আমার সেন ( সেন্স ছিল ) আট জন লোক ছিল , আমি দেকেছি । কি জানি ঔষধ পানি খাই , কি জানি বিচিত মতন আছে ওইটা খাওয়াইলে আর হুশ জ্ঞান থাকে । তারা যখন উলঙ্গ হয়ে বসে থাকবে আপনি বাঁচবেন না । আপনি নিজেই ভয় পেয়ে অজ্ঞান হয়ে যাবে । এমন কিছু করবেন ওরা যেন জীবন মরে যায় । আমি আল্লাহ্‌র কাছে কইছি – আল্লাহ্‌ , ওরা যেন মরে যায় । আমার সাথে সতেরো আঠেরো বছরের এক মেয়ে ছিল । সে বলছিল - বোন আমার জন্য বাংলাদেশে গিয়ে একটু বেবস্থা করো , আমি কিভাবে দেশে আসবো ? আমি নিজে দেশে আইলে আমাকে হাসপাতালে ভর্তি করাইয়া রাখচে , ওর ( মেয়েটির) বাড়ির একটা নাম্বার দিছে আমি ঐ নাম্বার হারাইয়া ফেলছি "
কান্নার স্রোতে গলায় আঁটকে আঁটকে যাওয়া উপরের কথাগুলো এক বাংলাদেশী নারীর যিনি দুবাই থেকে কপাল গুনে ফেরত আসতে পেরেছেন । গ্রামের খুবই সহজ সরল এই মেয়েদের ৪৫ হাজার টাকা চাকুরীর প্রলোভন দেখিয়ে বিদেশে পাচার করে দেয়া হয় । সেখানে মাফিয়াদের হাতে হাত বদল হয়ে তাদের জোর করে প্রবেশ করানো হয় পতিতাবৃত্তিতে ।
ভিডিও টি দেখুন 
একটা মেয়ের সম্পূর্ণ অধিকার আছে স্বাধীন ভাবে চলার।আপনার যদি রাস্তায় মেয়ে দেখলেই দন্ড শক্ত হয়ে যায়,ঝাপিয়ে পড়তে ইচ্ছা হয় তাহলে বাসায় এসে মাস্টারবেট করুন।আপনাকে কেউ বাধা দিবেনা।আপনি চোখ বন্ধ করে রাস্তায় দেখে আসা দৃশ্যের কথা ভেবে ভেবে স্বমেহন করুন-আপনাকে কেউ আটকাবেনা।কিন্তু একটা মেয়েকে এই জন্য টিটকারি দেয়ার কিংবা তাকে ধর্ষন করার কিংবা টিজ করার অধিকার আপনাকে কেউ দেয়নি।আপনি মাংস লোভী কুত্তা হতে চান কিংবা নোংরা মাছি হতে চান- হতে পারেন।মাংসের কথা ভেবে যত ইচ্ছা লালা ফেলুন কিন্তু সেটির উপর ঝাপিয়ে পড়ার অধিকার আপনার নেই।
তেতুলে তত্ত্বে বিশ্বাসি অনেক মুমিন এবং প্রচন্ড 'পুরুষ'রা অনেক সময় আমাদের কে কটাক্ষা করে যে কথাটি বলে থাকেন-"কোন মেয়েকে স্বল্প কাপড়ে দেখলে আপনার কোন ফিলিংস হয়না?আপনে মেয়েদের দিকে তাকাননা?যদি না হয় তাহলে তো আপনি পুরুষ ই না!"

হ্যা,আমি পুরুষ।জন্মসূত্রে আমার একটি Y ক্রোমোসোম থাকার কারণে আমি পুরুষ।পুং লিংগ প্রকাশক অংগ গুলো থাকার কারণে আমি পুরুষ।যেহেতু আমি পুরুষ তাই বয়ঃসন্ধি কালে প্রাকৃতিক নিয়ম অনুসারে আমি বিপরীত লিঙ্গের প্রতি আকৃষ্ট বোধ করি ঠিক যেমনটি করেছিলেন আমার বাবা দাদা তাঁর বাবা থেকে শুরু করে পৃথিবীর প্রতিটি Y ক্রোমোসোমধারী (সমলিঙ্গের প্রতি আকর্ষন বোধ করাটাও প্রাকৃতিক,তবে ব্যতিক্রম)।প্রাকৃতিক নিয়ম অনুযায়ী নারী শরীরের প্রতি আগ্রহ সৃষ্টি হয়েছে,যেমনটা সৃষ্টি হয়েছিল নিজের শরীরের প্রতিও।হঠাৎ বয়ঃপ্রাপ্ত কিশোরের কাছে যা বিস্ময়কর এবং রহস্যময়।আমার সৌভাগ্য যে নারী শরীর এবং পুরুষ শরীর কে জানার জন্য আমি কোন বিকৃত মাধ্যমের উপর নির্ভর করিনি।চটি আমি পড়েছি,পর্ণ মুভি দেখেছি-সবাই যেমন দেখে তবে ওগুলো যে বিকৃত এবং অসুস্থ সেটা বুঝতে অসুবিধা হয়নি যেহেতু আমি সত্যিকারের বৈজ্ঞানিক তথ্য সম্মৃদ্ধ বই পড়েছি।জানার চেষ্টা করেছি,বোঝার চেষ্টা করেছি।যা আমার কাছে রাখা হয়েছিল রহস্যাবৃত নিষিদ্ধ বস্তু হিসেবে,যেমনটা রাখা হয় সবার কাছে-আমার মনে হয়েছে এগুলো নিষিদ্ধ কোন বস্তু নয়।যৌনকর্ম কিংবা কাম আমাদের সৃষ্টির অংশ।আমাদের সৃষ্টির প্রক্রিয়া।আমি,আমার বাবা,আমার মা,আপনি,আপনার বাবা,আপনার মা এবং আশেপাশের সবাই এই প্রক্রিয়াতেই সৃষ্টি হয়েছে।মানব সৃষ্টির এই প্রক্রিয়াকে আমরা রহস্যাবৃত ও নিষিদ্ধ করে রেখেছি।পবিত্র এই বিষয়টিকে বানিয়েছি সব থেকে অপবিত্র।আমরা ভন্ড তাই এই গুরুত্বপূর্ণ ক্ষেত্রটিকেও ভন্ডামির আবরণে মুড়িয়ে রেখেছি।যেটির চর্চা হয় সব থেকে বেশি,সুস্থ আলোচনা হওয়ার কথাও ছিল সেটিকে নিয়ে সব থেকে বেশি।কিন্তু সেটি হয়েছে সব থেকে নিষিদ্ধ।আমাদের ছেলেরা যে হারে চটি পড়ে তার দশ ভাগের এক ভাগ আগ্রহ নিয়ে যদি নীলক্ষেতে পাওয়া 'কামসূত্র' বইটি পড়ত তাহলেও অনেক বাস্তব সম্মত বৈজ্ঞানিক ব্যাপার গুলো জানতে পারত,অন্তত রুচি নিম্ন ও নিকৃষ্ট হতনা।আমি চেষ্টা করেছি সেই নিষিদ্ধের জাল টাকে একটু একটু করে পরিষ্কার করতে।জানতে চেয়েছি পর্ণ মুভির উত্তেজক দৃশ্য গুলোই কি বাস্তব,এটিই আমাদের জন্ম প্রক্রিয়া,না ব্যাপারগুলো আসলে অন্য রকম?
নারী শরীর তাই আমার কাছে একজন মানুষের শরীর,যেমন আমার নিজের একটি শরীর আছে।একটি মাত্র ক্রোমোসোমের কারণে একজন নারীর শরীরের সাথে আমার শরীরের ভিন্নতা।এবং প্রাকৃতিক নিয়ম অনুযায়ীই নারী শরীরের প্রতি আকর্ষন তৈরি হয়েছে আমার,ঠিক যেমন একজন নারীর পুরুষের শরীরের প্রতি হয়।হ্যা আমি পুরুষ তাই নারীর প্রতি আমার রয়েছে সহজাত আকর্ষন,তবে... 
আমি সবার আগে মানুষ।আমি জানি শরীরের রহস্য কি।শরীর আমার কাছে রহস্য নয়,বিজ্ঞান।স্বাভাবিক,সাধারণ।হ্যা আমি পুরুষ তবে নারী দেখলেই আমার ঝাপিয়ে পড়তে ইচ্ছা করেনা।হ্যা আমিও রাস্তায় সুন্দর চেহারার মেয়ে দেখলে আড় চোখে তাকাই-কিন্তু তেতুলবাদীদের সাথে আমার পার্থক্য হল সুন্দর চেহারার মেয়েটিকে দেখলে আমার মুখে লালা আসেনা।হ্যা আমি পুরুষ,হঠাৎ করে মেয়েদের স্তনের দিকে আমারও চোখ পড়ে-কারণ সেটি প্রাকৃতিক,তবে,তেতুলবাদীদের সাথে আমার পার্থক্য হল চোখ পড়লেও আমি চোখ ফিরিয়ে নেই কারণ আমি সভ্য,শিক্ষিত।হ্যা আমি পুরুষ,মেয়েদের প্রতি আমারও আকর্ষন কাজ করে,তবে,সেজন্য আমি মেয়েটিকে গিয়ে অশালীন কথা বলিনা,মেয়েটিকে ধর্ষন করার চেষ্টা করিনা।হ্যা আমি পুরুষ,তবে রাস্তা ঘাটে বাসে টেম্পুতে একটি মেয়ের শরীরের সাথে ধাক্কা লাগলেই উত্তেজিত হইনা কারণ আমি নারী কে নারী শরীর হিসেবে নয়,একজন মানুষ হিসেবে দেখি-রহিম করিম যদু মধুর মত ইলা মিলা শীলাও একই রকম মানুষ। যারা যুক্তি দেয় ধর্ষনের জন্য মেয়েটির পোশাক দায়ী কিংবা যারা পোশাকের কারণে ইভ টিজিং কিংবা ধর্ষন কে জায়েয মনে করে তারাও পুরুষ,আমিও পুরুষ-তবে পার্থক্য হল আমার শরীরটি পুরুষের কিন্তু মনটি মানুষের...
এরপরে যদি কখনও কেউ বলে ধর্ষন মেয়ের দোষেই হয় কিংবা পর্দা করলেই দুনিয়ার সব ধর্ষক নূরের ফেরেশতা হয়ে যাবে তাহলে সেই ব্যক্তিকে উপযুক্ত অপমান করে লাথি মারতে বাধ্য থাকব।আপনার পুরুষাংগটি সামলাতে না পারলে বরং কেটে ফেলে দিন।কুকুর তার যৌনাংগ নিয়ে গর্ব করতে পারে,মানুষের গর্ব করার মত আরও অনেক কিছু আছে...

