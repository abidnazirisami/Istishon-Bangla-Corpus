একটি সাহসী সিদ্ধান্তের গল্প 


শেষ পর্যন্ত সিদ্ধান্তটা নিয়েই ফেললাম।সিদ্ধান্তটা নেয়া খুব কষ্টকর ছিলনা অবশ্য।যেটার দরকার ছিল সেটা হচ্ছে সাহস।এই জিনিসটা আমার বরাবরই একটু কম।তবুও শেষ পর্যন্ত সিদ্ধান্তটি নিয়ে ফেলেছি।সিদ্ধান্তটা নেয়ার পর একটা মজার ব্যাপার লক্ষ করছি-আমার ভয় জিনিসটা একদম গায়েব হয়ে গিয়েছে যেন কোন কালে ভয় বলে কোন কিছুর অস্তিত্ব ছিলনা এই বিশ্বে।আমি এখন স্বাধিন,যা ইচ্ছা তাই করতে পারি।কারণ কেউ আমাকে ছুতে পারবেনা,অভিযোগ করতে পারবেনা।সিদ্ধান্তটা নেয়া সাহসের কাজ ছিল,আর এখন আমি নিজেই এক টুকরো সাহস!
সিদ্ধান্তটা যখন নিয়েছিলাম তখন আকাশ কাপিয়ে বজ্রপাত হয়নি,এমনকি এক টুকরো শিলাও পড়েনি আকাশ থেকে।একটু একটু শীত পড়েছিল বরং।হাড় না কাপালেও মাংস ঠিকই কাপিয়ে দিচ্ছিল হিমেল হাওয়া।যদিও সিদ্ধান্তটা আমি নিয়েছি ঝড়ো হাওয়ার মত হুট করেই।সিদ্ধান্তটা নেয়াই ছিল মূল কাজ,বাস্তবায়ন সময়ের ব্যাপার মাত্র।এখন আমি শতভাগ নিশ্চিত কাজটি আমি করতে পারব,কারণ আমি পারিনা এমন আর কিছু এখন নেই।অসম্ভবের সীমানা পেড়িয়ে এসেছি অনেক আগেই।
তবে একটা ব্যাপারে একটু চিন্তায় পড়ে গিয়েছি।কাজটা করব কিভাবে?মৃত্যু জিনিসটা কে নিয়ে যত বাড়িয়ে চাড়িয়ে বলা হয় ব্যাপারটা আসলে সেরকম হওয়ার কথা না।মৃত্যু কে খুব ভয়ানক কষ্টের বলে মনে হয়নি কখনও আমার।অনেকে বলেন যে সময় মৃত্যু ঘটে তখন নাকি প্রচন্ড যন্ত্রনা হয়।যন্ত্রনা জিনিসটা আসলে কি?শরীরের স্নায়ুর মস্তিষ্কে পাঠানো এক রকম সংকেত।যদি স্নায়ু কে সেই সময়টা না দেয়া হয়?আমার মতে জন্মের থেকেও মৃত্যু খুব সহজ একটি প্রক্রিয়া।সে সময় কোন যন্ত্রনা হয়না,যদি হয়ও তাতেও কি কিছু আসে যায়?যন্ত্রনা কি?স্নায়ুর পাঠানো কিছু সংকেতই কেবল যন্ত্রনা?মস্তিষ্কের কিছু উত্তেজিত অবস্থাই যন্ত্রনা?কিন্তু যে কষ্টের সৃষ্টি মস্তিষ্কের ভিতরেই,যাকে ছোয়া যায়না,যার কুৎসিত কদাকার চেহারাটি দেখা যায়না সেই কষ্ট টা কি যন্ত্রনা নয়?কোনটি বেশি যন্ত্রনাময়?
সিদ্ধান্তটা যখন নিয়েছি তখন পাশের বাসার মনসুর সাহেব তার স্ত্রীর সাথে বেশ চোটপাট করছিলেন।তার স্ত্রীও কম যান না।তাদের ঝগড়া আর বাসন কোসন ভাঙার ঐকতানে সিদ্ধান্তটি নিতে আমার কোন কষ্ট হয়নি।তবে সমস্যা একটাই -কিভাবে করব সেটি?হাতের কাছে কি কি অপশন আছে দেখে নেয়া যাক।সব থেকে সহজ কয়েকটি রাস্তা হল- হাত কাটা,গলায় দড়ি দেয়া,ছাদ থেকে লাফিয়ে পড়া,গাড়ির নিচে পড়া,বিষ খাওয়া।সব গুলোই যন্ত্রনাদায়ক পদ্ধতি।একটা পিস্তল থাকলে ভাল হত,ঠিক মস্তিষ্ক বিদীর্ণ করে গুলিটা ছুটে যেত।কিছু বুঝে ওঠার আগেই শেষ!যন্ত্রনা কম হত।হাত কাটলে যতক্ষন না মরব ততক্ষন যন্ত্রনা পেতে হবে।গলায় দড়ি দিলে শেষ মুহুর্ত টুকু ছটফট করব,বাচার আকুতি মৃত্যু কে কলুষিত করবে।ছাদ থেকে লাফিয়ে পড়লে চুর্ণবিচুর্ণ হয়ে যাব।গাড়ির নিচে পড়লেও একই সমস্যা।এর থেকে একটি পিস্তল পেলেই হত-মুহুর্তেই কাজ শেষ!
সিদ্ধান্তটি নিতে বেগ পেতে হয়নি কিন্তু এখন দেখছি ভাল সমস্যায় পড়া গেল!কার সাথে আলাপ করব?ফুলের সাথে?বারান্দার টবে ফুটে রয়েছে ওটা।ঝড়ে পড়ার সময় হয়েছে বোধ হয়-তাই বিবর্ণ,আমার মতই।ওকে জিজ্ঞেস করব-ফুল,বলতো মৃত্যুর জন্য সব থেকে ভাল উপায় কোনটি?কিংবা জিজ্ঞেস করতে পারি সামনের ছাদে বসে থাকা কাক টিকে।পাশের বাসার মনসুর সাহেব কেও জিজ্ঞেস করা যেতে পারে।"মনসুর সাহেব বলেন তো কিভাবে সব থেকে সহজ উপায়ে মরা যায়?"
মৃত্যুটা কোন সমস্যা নয়,মৃত্যুর পরে কি হবে সেটা নিয়েও আমি চিন্তিত নই কিন্তু কিভাবে সেটা হবে তাই নিয়ে আমার দুশ্চিন্তা।তবে একটা বিষয় মাথায় রাখতে হবে যেন আমার লাশটা কারও বিপদের কারণ না হয়ে দাঁড়ায়।অযথা কাউকে কেন ঝামেলায় ফেলব?আচ্ছা এই পাখি গুলো,যারা রোজ সকালে আমার জানালার পাশ দিয়ে উকি দিয়ে যায়,এই এত গুলো বছর যারা ছিল আমার প্রতিদিনকার সঙ্গী তারা কি মরেনা?তারা কোথায় যায়?তারা কিভাবে মরে?তাদের মৃত্যুও কি তাদের জীবনের মতই স্বাধিন।উড়তে উড়তে বিশাল আকাশের বুকেই হারিয়ে যায় তারা?একজোড়া পাখা থাকলে বেশ হত,আমিও হাড়িয়ে যেতে পারতাম।
এই বাসায় যদি মারা যাই,তা যেভাবেই হোক-এখানকার লোক গুলো বিপদে পড়বে।মনসুর সাহেব বিপদে পড়বে,তিনি হয়তো কয়েক মাস স্ত্রীর সাথে ঠিকমত ঝগড়াও করতে পারবেন না।না কাজটা করতে হবে দূরে কোথাও।সব থেকে ভাল হয় যদি কবরস্থানের আশেপাশে করা যায়।আচ্ছা আমি কি এখন নিজের কবর নিজে কিনতে পারব?গোরস্থানে গিয়ে জায়গা কিনব,গোড়খুড়ে দের দিয়ে কবর খোড়াবো,এরপর ভিতরে শুয়ে সিদ্ধান্তটি বাস্তবায়ন করব।গোড়খুড়েরা মাটি চাপা দিয়ে দেবে আমাকে।বাংলাদেশের কোন গোরস্থান কি আমাকে এই সুযোগটুকু দেবে?আমাদের আইন কি বলে?আমাদের হাই কোর্ট-সুপ্রিম কোর্ট কি বলে?সংবিধান কি বলে?এরপর কি হবে?দুজন ফেরেশতা আসবে আমার কাছে আমার জীবনের হিসাব নিতে?কি করে ওদের কে হিসাব দেব আমি,নিজেই নিজের জীবনের হিসাবটা মেলাতে পারলাম না যে।
নাহ গোরস্থান গুলো রাজি তো হলইনা,আমাকে পাগল ভেবে বের করে দিল।তবে কি করা যায়?অনেক দূরে কোথাও যেতে হবে।অনেক দূরে।সেখানে নিজেই এক টুকরো মাটি খুড়তে হবে।উপকার করার লোকের অভাব হয়না-কেউ না কেউ মাটি চাপা দেবেই।তাছাড়া আমার কাজ হল সিদ্ধান্ত বাস্তবায়ন করা।এরপরে কে মাটি চাপা দিল না খোলা আকাশের নিচে রেখে দিল তাতে আমার কি?আচ্ছা এরপর আমি কই যাব?মৃত্যুর পর আবার জীবন আছে?কি অসহ্য!এত জীবনের মানুষের দরকার কি?মানুষ কি বাচতে বাচতে বিরক্ত হয়ে যাচ্ছেনা?মরেও শান্তি নেই,তারপরে আরও জীবন চাই?
সিদ্ধান্তটা নেয়া কঠিন কিছু ছিলনা,কারণ কারও কথা আমাকে ভাবতে হয়নি,যেমন আমার কথা কেউ ভাবেনি। তারপরেও সেটা সাহসের কাজ ছিল।আমার সাহস খুব কম,আমি ভীতু।সূর্য দেখে পালিয়ে যাওয়া অন্ধকারের থেকেও ভীতু।তবুও শেষ পর্যন্ত আমি ভয় কে জয় করেছি।সিদ্ধান্তটা নিতে পেরেছি।এখন শুধু বাস্তবায়ন করা...
অনেক দূর যেতে হবে আমাকে,অনেক দূর।মরে যাওয়ার জন্য আমাকে অনেক দূর যেতে হবে।বেচে থাকাটা কতই না সোজা,মৃত্যুটাই কঠিন।আমি দিগন্তের দিকে হেটে যাচ্ছি,পাখির মত-ওরা যেভাবে অসীমের পানে শেষ যাত্রা করে।জীবনে এই প্রথম এত সাহস করে একটা সিদ্ধান্ত নিলাম।এই সিদ্ধান্ত আমাকে বাস্তবায়ন করতে হবে,যেকোন মূল্যে করতেই হবে।আমি চলে গেলে এই পৃথিবীর কোন ক্ষতি বৃদ্ধি হবেনা।গাছে ফুল ফুটবে,পাখি রোজ জানালার পাশ ঘেষে চলে যাবে,মনসুর সাহেব আবার তার স্ত্রীর সাথে ঝগড়া করবে।শুধু হয়তো কয়েকটি চোখের পানির অপচয় হবে,এছাড়া আর কোন ক্ষতি হবেনা পৃথিবীর।
সিদ্ধান্তটা আমি নিয়ে ফেলেছি।এখন শুধু ছুটে যেতে হবে দিগন্তের দিকে-যেভাবে প্রতিনিয়ত প্রতিদিন ছুটে যাচ্ছে প্রতিটি মানুষ- মৃত্যুর দিকে...

