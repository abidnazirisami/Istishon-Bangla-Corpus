ধর্ম,অধর্ম,কুধর্ম-৫_ধর্ম কি নৈতিকতার উৎস_ 


ধার্মিক দের খুব পছন্দের একটি যুক্তি হল "ধর্ম সকল নৈতিকতার উৎস" কিংবা ধর্মই আমাদের মধ্যে নৈতিক শিক্ষার ভীত গড়ে দেয়।ধর্ম না থাকলে সমগ্র পৃথিবী পাপাচারে লিপ্ত হত,কারও মধ্যে কোন সৎ গুণাগুন থাকত না এবং ধর্ম অবিশ্বাসী নাস্তিকরা আল্লাহ খোদা মানেনা বলে তারা যাবতিয় খারাপ কাজ বিশেষ করে যৌন-অপরাধ গুলো করে থাকে।ছোট বেলা থেকে ধর্মীয় অনুশাসন শিক্ষা দিলেই কেবল মাত্র শিশুদের মধ্যে নৈতিক গুণাবলীর বিকাশ ঘটবে।নাস্তিক অবিশ্বাসীগণ ভয়ানক পাপী,তারা করতে পারেনা এমন কোন খারাপ কাজ নেই!
মোটামুটি এই ধরণের বক্তব্যই ধার্মিক সম্প্রদায়ের থেকে শোনা যায়।আজকে সেটা নিয়েই একটু আলোকপাত করতে চাই।আসলেই কি ধর্ম সকল নৈতিকতার উৎস?ধর্ম না থাকলে কি পাপাচারে লিপ্ত হত পৃথিবী?মন গড়া কথা নয়,তথ্য প্রমাণ ঘাটাঘাটি করে চলুন না উত্তর গুলো খোজার চেষ্টা করি।
সমগ্র পৃথিবীকে যেহেতু ধর্মহীন করে দেয়া সম্ভব না,তাই ধর্ম না থাকলে পৃথিবীর অবস্থা কি হত সেটা একবারে বলা না গেলেও ধারণা পাওয়া যেতে পারে সেই সব দেশের অবস্থার দিকে দৃষ্টিপাত করলে যেসব দেশে ধর্ম খুব গুরুত্বপূর্ণ নয় জনজীবনে,যেসব দেশে নাস্তিক-অবিশ্বাসী দের সংখ্যা বেশি।একই ভাবে যেসব দেশে ধর্মকর্মের পরিমান বেশি,ধর্মই যেসকল দেশের মূল বিষয় তাদের অবস্থা দেখেও পাওয়া যাবে প্রশ্ন গুলোর উত্তর।

এখানে যে তালিকাটি দেখা যাচ্ছে সেটি হল Global Peace Ranking এর তলানির কয়েকটি দেশ।এসব দেশের শতকরা কতভাগ লোক ধার্মিক সেটিও উল্লেখ আছে এখানে।শুধু তাই নয়,শান্তিতে নিচের দিকে অবস্থিত দেশ গুলোর মধ্যে বেশিরভাগ দেশেই চালু আছে 'শরীয়াহ আইন'।(যে আইন চালুর জন্য বাংলাদেশে ধর্মান্ধরা প্রায়ই আন্দোলন করে থাকে!)
 
এই চিত্রটিতে রয়েছে র‍্যাংকিং এ শীর্ষে থাকা দেশ সমূহের তালিকা,পাশে রয়েছে ধর্মীয় অবস্থা।ব্যাখ্যা নিষ্প্রয়োজন।এই দুটি চিত্রই আমার পূর্বের প্রশ্ন গুলোর চমৎকার জবাব হতে পারে।কিন্তু এমনটা হবার কারণ কি,যেখানে আপাত দৃষ্টিতে উল্টোটাই হবার কথা ছিল।

অন্যান্য পর্বে আলোচনা করেছি ধর্মের মূল ভিত্তি হল ভয় এবং লোভ।ইহকালীন ও পরকালীন শাস্তির ভয় এবং পুরষ্কারের লোভ।ভয় দেখিয়ে ধর্ম নিষিদ্ধ করেছে তার বিরূদ্ধে প্রশ্ন তোলাকেও।ফলে যুগ যুগ ধরে কোন সংস্কার হয়নি এসকল চেতনা ও আচারের।অনেক ক্ষেত্রে অর্থহীন ধর্মীয় আচার কেই গুরুত্ব দেয়া হয়েছে সবচেয়ে বেশি যেখানে নৈতিক শিক্ষা গুলো রয়েছে দ্বিতীয় স্তরে।একটু বিস্তারিত দেখা যাক।
ইসলামের মূল বিষয় বা সর্বশেষ পরিণতি হল হয় বেহেশত অথবা দোযখ।পুরষ্কার এবং শাস্তি।এই পুরষ্কার ঘোষনা করা হয়েছে কোন কাজের ফল হিসেবে?আল্লাহর প্রতি ঈমান আনা,নামায-রোযা-হজ্ব ইত্যাদি ধর্মীয় আচার পালন আর এর সাথে দ্বিতীয় স্তরে রয়েছে কিছু নৈতিকতার চর্চা।ব্যাপারটি সহজেই অনুধাবন করা যায় এই নির্দেশ থেকে যে আল্লাহর প্রতি যার ঈমান নেই সে কোন ভাবেই বেহেশতে প্রবেশ করবে না।অর্থাৎ ভিন্ন ধর্মাবলম্বি,অবিশ্বাসী নাস্তিক যতই ভাল কাজ করুক,যতই সৎ ও মানবতাবাদী হোক না কেন সে কখনই বেহেশতে প্রবেশ করবেনা সে ভিন্ন ধর্মী বলে।তার থেকে একজন মুসলমান ঠক-বাটপার-ধর্ষক-খুনির বেহেশতে যাওয়ার সুযোগ অনেক বেশি থাকবে।এবার আসা যাক শাস্তির প্রসংগে।ইসলাম ধর্মে মৃত্যু পরবর্তী শাস্তির যে বর্ণনা দেয়া হয়েছে তাতে আল্লাহর 'রহিম','রহমান' নাম গুলো নিয়ে সন্দেহই সৃষ্টি হয়।আগুনে পোড়ানো,চামড়া পুড়ে গেলে নতুন চামড়া দিয়ে আবার পোড়ানো,পুজ গরম পানি-কাটাযুক্ত ফল কেতে দেয়া সহ ভয়ংকর সব শাস্তি একজন বিকৃত উন্মাদের কথা স্মরণ করিয়ে দেয়।যে সৃষ্টি করল তিনি তার সৃষ্টির প্রতি এতটা নিষ্ঠুর হবেন?কি অপরাধে?সব থেকে বড় অপরাধ খুন করা নয়,ধর্ষন করা নয়-সব থেকে বড় অপরাধ শিরক করা।সকল অপরাধ ক্ষমা হবে কিন্তু শিরকের অপরাধ ক্ষমা হবেনা!অর্থাৎ একজন মুশরিক(যে শিরক করে) সারা জীবন কোন অপরাধ না করেও বেহেশতে তো যেতে পারবেইনা বরং লাভ করবে সব থেকে ভয়াবহ শাস্তিটি। 

রয়েছে পরকালীন শান্তি ও পুরষ্কারের লোভ।একবার প্রাণ থেকে 'সুবহান-আল্লাহ' বললে বেহেশতে তার নামে একটি বাড়ি তৈরি হয়ে যায়।যেখানে অধিকাংশ মানুষ পৃথিবীতে একটি বাড়ি বানাতে পারেনা তার কাছে মৃত্যুর পরের বাড়ি অনেক বেশি লোভনীয়।পৃথিবীতে কষ্ট করে কাজ করে বাড়ি বানানোর চাইতে সে মসজিদে বসে সোবহানাল্লাহ জপ করতেই বেশি উৎসাহ বোধ করবে।বেহেশতের বর্ননায় সব থেকে বড় যে লোভ টি দেখানো হয়েছে সেটি হল ৭০ খানা হুরের লোভ!তাদের কে ইচ্ছা মত ব্যবহার করা যাবে,এর আগে কোন পুরুষ তাদের স্পর্শ করেনি!সোজা কথায় বলতে গেলে সৃষ্টিকর্তা বলতে চেয়েছেন-"তোমরা আমার ইবাদত কর,আমার কাছে কান্নাকাটি কর,আমাকে ভয় পাও বিনিময়ে আমি তোমাদের ইচ্ছা মত সেক্স করতে দেব!"(বেহেশতে বংশ বৃদ্ধি করার কোন দরকার পড়বেনা,তাহলে সেখানে যৌন মিলন কেন প্রয়োজন হবে?)ধার্মিকরা যখন এরপরেও নৈতিকতার কথা বলে,তখন হাসি পায় বৈকি!

এই পুরুষ্কার এবং শাস্তির সাথে পৃথিবীর শান্তির কি সম্পর্ক?প্রথমত,ধর্ম গুলো একে অপরকে সহ্য করতে পারেনা।অর্থাৎ শান্তির দাবিদার ধর্ম গুলো অন্য ধর্মের প্রতি সহনশীল নয়।পৃথিবীতে আজ পর্যন্ত ধর্মের নামে যত মানুষ নিহত হয়েছে অন্য কোন কারণে সেটি হয়নি।উগ্র ধর্মানুসারীরা সকল ক্ষেত্রেই ধর্মের বিধি অনুযায়ি চলতে চায়,যেসকল বিধি রচিত হয়েছে হাজার হাজার বছর আগে,সেই সময়ের উপযোগী করে।ফলে পরিবর্তনশীল সমাজে খাপ খাওয়াতে পারেনা তারা,পশ্চাদপদতাই হয় তাদের পরিণতি।গড়ে ওঠেনা সুকুমার বৃত্তি গুলো।
দ্বিতীয়ত,অপরাধ করলেও মনে প্রাণে ক্ষমা চাইলে সৃষ্টিকর্তা ক্ষমা করে দেন।ফলে যে সমাজে অপরাধী বেশি সে সমাজে মসজিদ,মন্দির,গীর্জা গুলোতে ভীড়ও বেশি।যে ব্যক্তি একটি মসজিদ নির্মাণ করল সে ব্যক্তিকে ছাড়া মসজিদ বেহেশতে যাবেনা।ফলে এলাকার চোরাকারবারি ঘুষখোরটি একটি মসজিদ বানিয়ে দিয়ে বেহেশত নিশ্চিত করল,টাকা হালাল করল আবার এলাকার মানুষের বাহবাও পেল।যেহেতু নৈতিক বিষয় গুলোর থেকে ধর্মে উপাসনা ও আচার গুলোকেই বেশি গুরুত্ব দেয়া হয়েছে তাই মানুষ আচার উপাসনা করেই ধর্ম পালন করেছে বলে মনে করে এবং নৈতিক বিষয় গুলোকে গুরুত্ব দেয়না।

তাহলে নাস্তিক বা অবিশ্বাসীদের দেশে শান্তি আসে কোথা থেকে?একজন ধর্ম অবিশ্বাসী মূলত স্বাধিন ভাবে চিন্তা করতে,নতুন ধ্যান ধারণাকে গ্রহন করতে,সকল কে সমান চোখে দেখতে সক্ষম।স্বাধীন ও মুক্ত ভাবে চিন্তা করার ফলে কোন নির্দিষ্ট গন্ডিতে আটকে না থেকে,কোন ভয় বা পুরষ্কারের লোভে না পড়ে সুস্থ সমাজ গড়ে তোলার তাগিদেই তার দায়িত্বটুকু পালন করে।একজন নাস্তিক জানে মৃত্যুর পরে কোন জীবন নেই,এগুলো মানুষের বেচে থাকতে চাওয়ার তাগিদ থেকে সৃষ্ট কল্পনা মাত্র-তাই তার কাছে পৃথিবীটাই সব থেকে বেশি গুরুত্বপূর্ণ।পৃথিবীকে সুন্দর করতে চাওয়াটাই তখন স্বাভাবিক নয় কি?কারও ভয়ে বা আদেশ পালনের জন্য নয়,করা উচিত বলেই সৎ কাজ করার চেষ্টা করবে একজন মুক্তচিন্তক।

বর্তমান পৃথিবীতে ইসলামিক বিশ্বের দিকে তাকালেই কথা গুলোর সত্যতা চোখে পড়বে।সৎ ভাবে থাকতে,ভাল কাজ করতে,মানুষের পাশে দাড়াতে মানবতা বোধ ও বিবেকই যথেষ্ট-এর জন্য কোন পুরষ্কারের দরকার পড়েনা।ধর্মের সাথে নৈতিকতার কোন সম্পর্ক তো নেইই বরং উল্টোটাই সত্য।যে সমাজে ধর্মের প্রভাব যত বেশি সেই সমাজে অপরাধ ও অশান্তির মাত্রাও ততটাই বেশি!ধর্ম কখনই নৈতিকতার উৎস হতে পারেনা।অন্য ধর্মের মানুষের প্রতি ঘৃণাবোধ শেখানো,নারী শরীর কে পুরষ্কার হিসেবে ঘোষনা করা,শাস্তির ভয় দেখিয়ে আনুগত্য আদায়- কখনও নৈতিকতার উৎস বলে বিবেচিত হতে পারেনা।
যুক্তিতেই মুক্তি।আলো আসবেই,যদি আমরা চাই... 


