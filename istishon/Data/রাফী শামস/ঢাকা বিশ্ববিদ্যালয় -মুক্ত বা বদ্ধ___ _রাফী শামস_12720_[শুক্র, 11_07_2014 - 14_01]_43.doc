ঢাকা বিশ্ববিদ্যালয় -মুক্ত বা বদ্ধ___ 


আমরা যারা ঢাকা বিশ্ববিদ্যালয়ের ছাত্র-ছাত্রি,আমরা একটা সাদা ভাঙ্গাচোরা মাইক্রোবাসের সাথে বেশ পরিচিত।মাইক্রোটি বিশ্ববিদ্যালয় প্রক্টরিয়াল টিমের,যাদের কাজ হচ্ছে সম্পূর্ন ক্যাম্পাস ঘুরে ঘুরে নজর রাখা কোথাও বিশ্ববিদ্যালয়ের নীতি বহির্ভূত কিছু হচ্ছে কিনা।ভাঙ্গাচোরা মাইক্রোবাসটির মত তাদের কর্মকান্ডেরও বেহাল দশা,মাদক-সোহরাওয়ার্দি উদ্যান নিয়ন্ত্রনকারী মুহসিন হলের গ্রুপ-হলের রাজনীতির নামে নোংরামি,হয়রানি ইত্যাদি বহাল তবিয়্যতেই চলছে।তবে বেশ আগের কথা নয়,এই প্রক্টরিয়াল টিমটি ছিল দেশের সবথেকে সাহসি লোকদের ক্ষেত্র,এরা বিশ্ববিদ্যালয় কলুষ মুক্ত করার জন্য তাদের ভাঙা মাইক্রো নিয়ে ঘুরতেন এবং বিশ্ববিদ্যালয় কে পবিত্র করতেন।কিভাবে করতেন এই মহান কাজ?
বিশ্ববিদ্যালয়ে যেখানেই একজোড়া ছেলে-মেয়ে পাওয়া যেত 'আপত্তিকর' (?) অবস্থায়,যেখানেই ছেলে মেয়েরা 'অপবিত্র' করত বিশ্ববিদ্যালয়ের প্রসাব-পায়খানা ভরা ক্যাম্পাসটি,সেখানেই তারা পবিত্রতা বিধান করতে নেমে যেতেন-তাদের কানে ধরিয়ে উঠবস করিয়ে।খোদ টিএসসি তে এভাবে কানে ধরিয়ে উঠবস করানোর ঘটনা ঘটেছিল।বলাই বাহুল্য সেটি ছিল প্রতিক্রিয়াশীলদের কাল।হাজারো ধর্ষন ও খুনের হোতা যুদ্ধাপরাধিরা তখন দেশের মন্ত্রি,শিবির নামক ক্যান্সার তখন মহামারী।তাই তখন বিশ্ববিদ্যালয়ের পরিবেশও ছিল মধ্যযুগীয় কয়েদখানার মত।
সেই কাল যদিও আমরা পার করে এসেছি,কিন্তু সেই সময়ের প্রোথিত বীজ আজ মহিরুহ রূপ নেয়ার পথে।সেই 'বীর' প্রক্টরিয়াল টিম এখন নেই,অথবা তারা এখন আর পবিত্রতা বিধানের কাজ করেনা কিন্তু অসংখ্য বীর ছাত্ররাই এখন সেই দায়িত্ব কাধে তুলে নিয়েছে।এই ছাত্ররা প্রক্টরিয়াল টিমের থেকেও বীর।এরা কানে ধরার ধার ধারেনা।এরা ধর-মার-কাট নীতিতে বিশ্বাসী।যেখানেই এমন 'আপত্তিকর' অপবিত্রতা সেখানেই তারা তাদের নৈতিকতায় উত্থিত দন্ড নিয়ে হাজির।ছেলেটির কপালে তো দুঃখ আছেই,মেয়েটিও রেহাই পায়না অনেক সময়।এরা বিশ্ববিদ্যালয়ের পবিত্রতায় বিশ্বাসী,তাই চার নেতার মাজারের সামনে প্রস্রাব করে এরপর এরা বিশ্ববিদ্যালয় কে পবিত্র করতে নামে,এরা 'পলিটিকালি পাওয়ারফুল' মানে উচ্চশ্রেনীর তৈলবাজ,তৈল দিয়ে দিয়ে হলস্থ বড় ভাইকে সিক্ত করে রাখে সব সময়।অধিকাংশ ক্ষেত্রেই এরা প্রথম বা দ্বিতীয় বর্ষের,পুকুরের পুটি-নদীতে এসে নিজেকে বোয়াল মনে করে।এবং শতকরা ১০০ ভাগ ক্ষেত্রে এরা মেয়েদের সংগ বিবর্জিত,ছেলে মেয়ের যে একটি স্বভাবিক সম্পর্ক হতে পারে এটা এদের মাথায় আসেনা কখনও।তাই আড়ালে আড়চোখে ক্লাসের মেয়েটির শরীরের মাপ নিলেও তার সাথে সাহস করে কথা বলতে পারেনা।এদের দন্ড উত্থিত থাকে সব সময়,তাই অবদমিত যৌনাকাংক্ষা থেকে সৃষ্টি হয় হিংসা।নিজেরা অপবিত্র হতে পারেনা বলে ক্যাম্পাস পবিত্র করতে বের হয় তখন।
এখন আসা যাক 'অপবিত্রতা' কি কিংবা 'আপত্তিকর' কি?পবিত্রতা-অপবিত্রতা তো মানুষের সৃষ্টি কৃত্রিম কিছু ধারণা যা অধিকাংশ ক্ষেত্রেই স্থান কাল ভেদে ভিন্ন।আর আপত্তিকর?'আপত্তিকর' শব্দটিই আপত্তিকর।এখানে রাস্তায় দাঁড়িয়ে প্রস্রাব করা আপত্তিকর না কিন্তু একটি মেয়ের হাত ধরে হাটা আপত্তিকর।আপনি রাস্তায় দাঁড়িয়ে প্রস্রাব করুন-দেখবেন কেউ আপনার দিকে ফিরেও তাকাচ্ছেনা কিন্তু আপনি একটি মেয়ের হাত ধরে হাটুন দেখবে সবাই ঘাড় ঘুড়িয়ে ভ্রু কুচকে আপনাকে দেখছে!আপনি রিকশায় আপনার প্রেমিকার ঘাড়ে হাত রেখে যান দেখবেন সবাই হা করে,ঘাড় ঘুড়িয়ে আপনাকে দেখছে-যেন আপনি মংগল থেকে সদ্য পৃথিবীতে এলেন।এখানে সিগারেট-গাজা খাওয়া আপত্তিকর না,চুমু খেলেই বাধে মহাপ্রলয়।
যে ঘটনাকে কেন্দ্র করে এত কথার অবতারণা সেটি সবাই জেনেছেন এতক্ষনে।শহীদুল্লাহ হলের পুকুর পাড়ে এক সাংবাদিক এবং একটি মেয়ে এমনই কিছু পবিত্রতা বিধানকারী শুকর শাবকের দ্বারা আক্রান্ত হয়েছেন।তাদের ফেসবুক স্ট্যাটাস থেকে- 
আড়াই বছর পর কানাডা থেকে ফিরেছে আমার ছোটো বোন, সাবা। দেশে থাকাকালীন ও ঢাকা ইউনিভার্সিটির আইবিএর স্টূডেন্ট ছিলো। গতকাল বিকালে আমরা ঐ এলাকায় গিয়েছিলাম। আমার বোনটা তার প্রিয় ভার্সিটি ঘুরে দেখতে চাইলো। আমরা রিকশা নিলাম। আমার মামা, ইমতিয়াজ আলম বেগ, আমাদের সাথেই ছিলেন। মামা বেগআর্ট ইন্সটিটিউট অফ ফটোগ্রাফির প্রিন্সিপাল, ফটোগ্রাফার হিসেবেও নামডাক আছে।
ছাত্রাবস্থায় সাবা আর তার বন্ধুরা কার্জন হলের আশেপাশে আড্ডা দিতো। মামাও প্রায়ই তাঁর ইন্সটিটিউটের ছাত্রদের নিয়ে ওখানে আসেন, ওরা ছবি তুলতে লেগে যায়। আমার আম্মা, ষাটের দশকে ঢাকা ইউনিভার্সিটি থেকে পাশ করা, তাঁর মুখেও কার্জন হলের কথা অনেক শুনেছি। আম্মারা সেই সময় সন্ধ্যার পরে কার্জনের ভেতরের রাস্তা দিয়ে হেঁটে হেঁটে ফিরতেন, কারণ ঐটা সবচেয়ে নিরাপদ রাস্তা ছিলো।
গতকাল বিকাল চারটার দিকে, আমি রুবাইয়া, আমার মামা ইমতিয়াজ, এবং আমার ছোটো বোন সাবা, আমরা রিকশাভ্রমণ শেষে কার্জন হলের পুকুর পাড়ে বসে ছিলাম। চারজন তরুণ আমাদের দিকে এগিয়ে এলো। ওরা মামাকে জিজ্ঞেস করলো আমরা ক্যাম্পাসের স্টুডেন্ট কি না। মামার উত্তর ছিলো "না"। ওদের একজন বললোঃ "এইটাকে ঘুরাঘুরির জায়গা মনে হয়?"
মামা উত্তর দেবার আগেই, ছেলেগুলোর একজন প্রচন্ড শক্তিতে ঘুষি মারলো মামার মুখে। এরপর চারজন মিলে জন্তুর মতো পেটাতে শুরু করলো ইমতিয়াজ মামাকে। আমি আর সাবা, মামাকে বাঁচানোর চেষ্টা করতেই, ওরা এবার শুরু করলো সাবার উপরে। সাবাকে মাটিতে ফেলে এলোপাতাড়ি লাথি মারা শুরু হলো। আমার ছোটো বোনটা, আমার বোনটা, আমার সামনে, পড়ে পড়ে মার খাচ্ছিলো।
ওখানে আরও স্টুডেন্টরা ছিলো, ঘুরতে আসা আরও মানুষ ছিলো। ওরা জমায়েত হয়ে নীরবে দেখছিলো। আমরা একটু সাহায্যের জন্য প্রাণপণে চিৎকার করছিলাম, একজনও এগিয়ে এলো না।
মামার চেহারা ভেসে যাচ্ছিলো রক্তে, সাবা বেহুঁশের মতো মাটিতে পড়ে ছিলো, পরনের কাপড় শতছিন্ন। মাত্র তিন চার মিনিট যে কত দীর্ঘ যন্ত্রণার আর ভয়ঙ্কর হতে পারে, গতকালের আগে আমার জানা ছিলো না।
ইমতিয়াজ মামা আর সাবাকে নিয়ে দ্রুত হাসপাতালে গেলাম, মামার ছয়টা সেলাই দিতে হলো। এরপর আমার মামী শারমিন মুরশিদের ধানমন্ডির অফিসে গেলাম হেল্পের জন্য। সেখান থেকে শাহবাগ থানায় এলাম, কেস ফাইল করলাম, সেখানে খবর পেয়ে আমাদের কিছু মিডিয়ায় কাজ করা বন্ধুরাও চলে এসেছিলো। আজকের প্রথম আলোর বক্স নিউজে খবরটা ছাপা হয়েছে, সেখানে বলা হচ্ছে আক্রমণকারীরা শহিদুল্লাহ হলের।
আমরা বেঁচে গেছি। বেঁচে গেছি এইজন্য যে জানোয়ারগুলোর কাছে কোন অস্ত্র ছিলো না। আমরা বেঁচে গেছি কারণ আমার মামাকে প্রাণে মেরে ফেলা হয় নি। আমরা বেঁচে গেছি কারণ, জানোয়ারগুলো আমার বোনটাকে জনসম্মুখে ধর্ষণ করে নাই। হ্যাঁ, মানুষ হিসেবে আমরা এই পর্যায়ে নেমে গেছি যে, প্রাণে বেঁচে যাওয়াটাই এখন আমাদের কাছে অনেএএক...। বেঁচে গেছি, এটাই যথেষ্ট...।
আজ ঢাকা ইউনিভার্সিটির ভিসির সাথে দেখা করতে যাবো। আইনি ভাবে যা যা করতে হয় আমরা তাই করবো। কিন্তু আমার ফ্রেন্ডলিস্টের সবার সহায়তা চাই। আমার সব বন্ধুদের বলছি, আমাদের প্রিয় ঢাকা ইউনিভার্সিটিকে এরকম জানোয়ারদের হাত থেকে বাঁচাতে সাহায্য করুন।
আমাদের এই ঢাকার শহরেই বাস করতে হবে, কারণ এই শহরকে আমরা ভালোবাসি। কিন্তু, এই শহরে আমি এমন ভাবে বাঁচতে চাই না। আমি চাই না, চারজন হৃষ্টপুষ্ট নরপশু মিলে একজন মেয়েকে নির্দয় ভাবে লাথি মেরে যাচ্ছে, আর সেটা একটা স্বাভাবিক দৃশ্যের মতো আশেপাশের সবাই দেখছে। আমরা শুধু দেখেই যাবো, কিচ্ছু করবো না, শুধু নামে আর গায়েগতরে মানুষ বলে পরিচয় দেবো, এটা বিশ্বাস করতে আমার ঘেন্না হয়।



আমাকে বুঝান মামা-ভাগনি কি রকম 'আপত্তিকর' অবস্থায় থাকতে পারে?আমি এমন একটা ঘটনা জানি যেখানে এক ভাই নিজের বোনের সাথে থাকা অবস্থায় ঐ জায়গাতেই মার খেয়েছিল আরও কিছু দাতালো শুকরের দ্বারা।সেখানে কি রমক আপত্তিকর অবস্থা ছিল?শহীদুল্লাহ হলের ঐ এলাকাটিতে এমন অনেক শুকরের আনাগোনা আছে যারা মাঝে মধ্যে কার্জন হল কেও পবিত্র করতে বের হয়।উপরে উল্লিখিত সকল বৈশিষ্ট্যের পাশাপাশি এরা নিজেদের কার্জন হল এলাকার মালিক বলে মনে করে।
বিশ্ববিদ্যালয়ে এমন শুকরের সংখ্যা খুম কম না হলেও,খুব বেশিও না।অধিকাংশই সাধারণ ছাত্র ছাত্রী যাদের এত পবিত্রতা নিয়ে মাথা ব্যাথা নেই।অবশ্য শুকর সমর্থক দের সংখ্যা নেহাতই কম নয়।সমস্যাটা তাহলে কোথায়?এই সকল শুকরেরা যেমন পবিত্রতার ধারণা পোষন করে,দুঃখ জনক হলেও সত্য আমাদের অনেক শিক্ষকের মানসিকতাও এর থেকে খুব উন্নত নয়।শিক্ষকরা এখানে পুতুল মাত্র।রাজনীতি করা বীর ছাত্রদের কাছে তারা নীরিহ এবং অসহায় এবং তাদের ক্ষমতা 'শূন্যের' কাছে।তারা তাদের এই অপ্রকাশিত ক্ষমতা দেখাতে পছন্দ করেন নীরিহ দের সাথে যাদের 'পলিটিকাল পাওয়ার' নেই।আমরাও মুখ বুজে সহ্য করে নেই শুকর দের ঘোতঘোতানি।হয়তো অপমান এর কিংবা এই বীর শুকর দের দ্বারা আক্রান্ত হওয়ার ভয়ে!এই ঘটনায় যারা মেরেছে,আর যারা দাঁড়িয়ে দাঁড়িয়ে মার খাওয়া দেখেছে তাদের মধ্যে বিশেষ পার্থক্য আছে কি?আমি ওখানে থাকলে কি করতাম?আমিও কি ভয়ে চুপ করে থাকতাম,যেমন ছিল সবাই?হয়তো থাকতাম কিংবা থাকতাম না।
এখন আসি আসলেই কি ছাত্রদের এমন পবিত্রতা বিধানের কোন অধিকার আছে?না নেই।বিশ্ববিদ্যালয় কর্তৃপক্ষই একমাত্র কারও বিরূদ্ধে কোন অ্যাকশন নিতে পারে।ছাত্ররা কোন একটা কাজে নিষেধ করতে পারে,অথোরিটি কে জানাতে পারে কিন্তু কোন ভাবেই কারও গায়ে হাত তুলতে পারেনা-এটি সম্পূর্ণ সন্ত্রাসি কার্যকলাপ।একটা বিষয় বোঝা উচিত বিশ্ববিদ্যালয় ক্যাম্পাসে বসে কেউ সেক্স করবেনা - কাজেই একটা ছেলে বা মেয়ে স্বেচ্ছায় একসাথে নিজেদের মত করে চলার অধিকার রাখে এবং সেটা কখনই তথাকথিত 'আপত্তিকর' অবস্থা হওয়ার সুযোগ নেই।কারও অধিকার নেই তাদের চলাচলে বাধা দেয়ার।যেহেতু বিষয়টি সামনে চলেই এসেছে কাজেই এখন সময় ব্যবস্থা নেয়ার।বিশ্ববিদ্যালয় কর্তৃপক্ষ কে চাপে ফেলতে হবে দোষীদের বিরূদ্ধে শাস্তি দিতে,এদের বহিষ্কার করতে।এবং বীর দেরকেও বুঝতে হবে পবিত্রতা বিধান করা তার দায়িত্ব নয়।আর সব থেকে গুরুত্বপূর্ণ হল আমি কিভাবে চলব সেটা সম্পূর্ণ আমার ব্যাপার-যদি সেখানে কারও ক্ষতি না হয়।কাজেই আমার অধিকার আমাকেই নিশ্চিত করতে হবে অন্যদের পাশে দাড়ানোর মাধ্যমে...
পার্শ্ববর্তি দেশ ভারতে পরস্পরকে জাপটে ধরে চুমু খাচ্ছে একপাল তরুণ-তরুণী। মুখে স্লোগান 'আমার শরীর আমার মন, দূর হটো রাজশাসন।'আর আমাদের দেশে ছেলে মেয়ে একসাথে বসলে ধরে পিটানো হচ্ছে... !
সিগারেট খেলে তাও তো বায়ু দূষন হয়,চুমু খেলে কার কি ক্ষতি হয়?


