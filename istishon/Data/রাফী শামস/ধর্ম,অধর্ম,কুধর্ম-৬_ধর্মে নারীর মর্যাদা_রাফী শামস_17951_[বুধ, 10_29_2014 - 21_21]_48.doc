ধর্ম,অধর্ম,কুধর্ম-৬_ধর্মে নারীর মর্যাদা



ধর্ম গুলো মানব জাতির অর্ধেক (নারী) কে কি মর্যাদা দিয়েছে সেটা বোঝার জন্য ধর্মমতে নারী সৃষ্টি প্রক্রিয়াটি জানাই যথেষ্ট।প্রধান তিনটি ধর্ম (ইসলাম,খ্রিস্টান,ইহুদী) তাদের ঐশ্বরিক ধর্মগ্রন্থে পৃথিবীর প্রথম নারী সৃষ্টির যে কাহিনী বিবৃত করেছে তা মোটামুটি একই।আমাদের সকলেরই জানা সেই কাহিনীটি একটু ঝালিয়ে নেয়া যাক।
মহান সৃষ্টিকর্তা বড়ই নিঃসংগ।কারণ তার সমকক্ষ আর কেউ নেই।তিনি যদিও ইশারা দিলেই সব কিছু হয়ে যায় তবুও তার খেদমতে নিয়োজিত রয়েছে বিশাল ফেরেশতা বাহিনী,এদের কাজ দিন-রাত কেবল সৃষ্টিকর্তার স্তুতি করা।আমাদের মহান সৃষ্টিকর্তা আবার নিজের স্তুতি খুবই পছন্দ করেন।তবে ফেরেশতাদের এই স্তুতিতে তার মন ভরছিল না।তাই তিনি ঠিক করলেন তিনি একটু খেলাধুলা করবেন,কিছু উত্তেজনাকর সময়ও কাটবে।তাই তিনি 'মানুষ' নামক নতুন একটি 'জিনিস' সৃষ্টি করলেন আর তারপর তিনিই ঠিক করে দিলেন তাদের ভাগ্য।আবার তিনিই নিজের ঠিক করা ভাগ্য অনুসারে চলার জন্য কিছু মানুষের জন্য প্রস্তুত করলেন বেহেশতি বাগান,আর কিছু মানুষ কে শাস্তি দেয়ার জন্য প্রস্তুত করলেন জাহান্নাম।সে যাই হোক,প্রথম মানুষ 'আদম' বেহেশতে ঘুরে বেড়াতে লাগলো।ওহ আচ্ছা,এর আগে অবশ্য ঘটেছিল আরেকটি ঘটনা।
চাটুকারিতায় শীর্ষস্থান অধিকারকারী ফেরেশতাটি আসলে ছিল একটি জ্বীন।স্রষ্টাকে পাম-পট্টি মারতে সে ছিল সর্বশ্রেষ্ঠ।তবুও সে ছিল অহংকারি।তাই স্রষ্টা যখন তাকে আদম কে সেজদা করতে নির্দেশ দিলেন,সে অহংকারের বশে সেটা অমান্য করল এবং হল অভিশপ্ত!সেই সাথে সে স্রষ্টাকে চ্যালেঞ্জ করে গেল,যে মানুষের কারণে তার এই পরিণতি সেই মানুষ কে সে স্রষ্টার দিক থেকে ফিরিয়ে নিবেই!
আদম বাবা বেহেশতে বেশ আনন্দেই ছিলেন।কিন্তু কোথায় যেন একটা না পাওয়ার বেদনা।কি যেন একটা নেই তার কাছে!স্রষ্টা তো সবই বুঝেন।তিনি আদমের শান্তির জন্য,আদম কে খুশি করার জন্য আদমের পাজড়ের হাড় থেকে সৃষ্টি করলেন হাওয়া কে!পৃথিবীর প্রথম রমনী।তারা দুইজন বেহেশতে বেশ ভালই সময় কাটাচ্ছিলেন।অর্থাৎ,পুরুষের মনরঞ্জনের জন্য সৃষ্টি করা হল নারী কে।
*আদম হাওয়া কোন বয়সী হয়ে সৃষ্টি হয়েছিলেন?যেহেতু তাদের স্বাভাবিক জন্ম হয়নি,সেহেতু তারা শৈশব,কৈশর থেকে বঞ্চিত হয়ে কি সরাসরি যৌবনে উপনিত হয়েছিলেন?
*গন্ধম ফল খাওয়ার পরই আদম হাওয়ার মনে যৌন বাসনা সৃষ্টি হয়,তার মানে এর আগে তাদের মনে যৌন কামনা ছিলনা।তাহলে আদম কিসের প্রভাবে কোন নারীর অভাব বোধ করছিল?
তাদের ছিল অফুরন্ত আনন্দ তবে নিষেধাজ্ঞা ছিল কেবল একটি কাজের।একটি নির্দিষ্ট বৃক্ষের ফল খাওয়াতে মানা ছিল তাদের।কিন্তু অভিশপ্ত শয়তান হাওয়া কে ভুলিয়ে সেই ফল খাওয়ালো,হাওয়ার প্রভাবে সেই ফল খেল আদম।স্রষ্টা তাদের উপরে ক্ষুব্ধ হয়ে তাদের কে নিক্ষেপ করলেন পৃথিবীতে।অর্থাৎ,নারীর কারণে মানুষ স্বর্গ থেকে বিচ্যুত হল। 
প্রধান তিনটি আব্রাহামিক ধর্মেই আদি মানব-মানবি সৃষ্টির এমন কাহিনীর উল্লেখ আছে,যা সত্য বলে 'বিশ্বাস' করে কোটি কোটি মানুষ।কাহিনী থেকেই অনুমেয় এই ধর্ম গুলোতে নারীর অবস্থান কি।প্রথমত,নারীকে সৃষ্টি করা হয়েছে পুরুষের মনোরঞ্জনের জন্য।দ্বিতীয়ত,নারী সৃষ্টি হয়েছে পুরুষের পাজড়ের হাড় থেকে অর্থাৎ পুরুষের থেকে নিম্নতর প্রক্রিয়ায়।তৃতীয়ত,নারীর কারণেই মানুষ স্বর্গ সুখ থেকে বঞ্চিত।ধর্ম গুলো প্রবল ভাবে পুরুষতান্ত্রিক।ধর্ম গুলো সৃষ্ট পুরুষের দ্বারাই,তাই ধর্ম গুলোর বিধাতাও পুরুষের প্রতিমূর্তি।ধর্ম প্রচারক বা প্রবর্তক সকলেই যেহেতু পুরুষ কাজেই সেখানে নারীকে কোন অবস্থানে রাখা হবে সেটি সহজেই অনুমেয়।দেখা যাক,ধর্মীয় বিধান গুলো কি বলছে।
: تُكْثِرْنَ اللَّعْنَ وَتَكْفُرْنَ الْعَشِيرَ. مَا رَأَيْتُ مِنْ نَاقِصَاتِ عَقْلٍ وَدِينٍ أَذْهَبَ لِلُبِّ الرَّجُلِ الْحَازِمِ مِنْ إِحْدَاكُنَّ. قُلْنَ وَمَا نُقْصَانُ دِينِنَا وَعَقْلِنَا يَا رَسُولَ اللهِ؟ قَالَ : أَلَيْسَ شَهَادَةُ الْمَرْأَةِ مِثْلَ نِصْفِ شَهَادَةِ الرَّجُلِ؟ قُلْنَ بَلَى. قَالَ: فَذَلِكَ مِنْ نُقْصَانِ عَقْلِهَا. أَلَيْسَ إِذَا حَاضَتْ لَمْ تُصَلِّ وَلَمْ تَصُمْ؟ قُلْنَ: بَلَى. قَالَ: فَذَلِكَ مِنْ نُقْصَانِ دِينِهَا.
‘হে নারী সমপ্রদায়, তোমরা বেশি বেশি সদকা করো। কেননা, আমি তোমাদের বেশি জাহান্নামের অধিবাসী দেখেছি।’ মহিলারা বললেন, কেন হে আল্লাহর রাসূল? তিনি বললেন, ‘তোমরা অধিকহারে অভিশাপ দাও এবং স্বামীর অকৃজ্ঞতা দেখাও। বুদ্ধিমান পুরুষকে নির্বুদ্ধি বানাতে অল্প বুদ্ধি ও খাটো দীনদারির আর কাউকে তোমাদের চেয়ে অধিক পটু দেখিনি।’ তাঁরা বললেন, হে আল্লাহর রাসূল, আমাদের জ্ঞান ও দীনের অল্পতা কী? তিনি বললেন, ‘মহিলাদের সাক্ষী কি পুরুষদের সাক্ষীর অর্ধেক নয়?’ তাঁরা বললেন, জী, হ্যা। তিনি বললেন, ‘এটিই তাদের জ্ঞানের অল্পতা। যখন তাদের মাসিক শুরু হয় তখন কি তারা নামায ও রোজা বাদ দেয় না?’ তাঁরা বললেন, জী, হ্যা। তিনি বললেন, ‘এটিই তাদের দীনদারির স্বল্পতা।-বুখারি,হায়েয অধ্যায় 
*মহিলাদের সাক্ষী পুরুষের সাক্ষীর অর্ধেক-এই বিধান কার?স্রষ্টার।স্রষ্টার খামখেয়ালি পূর্ণ বিধানগুলোর একটি,যার কোন ভিত্তি নেই।এর সাথে জ্ঞানের সম্পর্ক কোথায়?
*মাসিক এর সময় রোযা নামায বাদ যায়।মাসিক হওয়াটা একটি নিয়মিত শারীরীক প্রক্রিয়া-এটি কার সৃষ্টি?আল্লাহর!আল্লাহরই সৃষ্টি একটি প্রক্রিয়ার কারণে যদি নামায রোযা না পড়া যায় সেটি নারীর 'স্বল্পতা' বা 'ত্রুটি' বলে বিবেচিত হবে কেন?
"পুরুষ নারীর কর্তা,কারণ আল্লাহ তাদের কে এককে অপরের উপর শ্রেষ্ঠত্ব দান করেছেন।"-সূরা নিসা,৩৪

কাজেই সম-অধিকারের প্রশ্ন ইসলামের দৃষ্টিতে ধর্মদ্রোহীতার শামিল!তাহলে ইসলামের দৃষ্টিতে একজন আদর্শ রমনীর গুণাবলী কি কি?চলুন দেখা যাক... 

আমাদের দয়াল নবী,মুহম্মদ এর কাছে জান্নাতি রমণীর সংজ্ঞা খুজে পাওয়া যাবে-
স্বামী প্রতি প্রেমাস্পদ,অধিক সন্তান জন্মদাত্রী জান্নাতী।-তারগীব,৩/৩৭
হযরত আনাস(রা) বলেন,একদিন মহিলারা নবী (সা) এর কাছে এসে বলল,হে আল্লাহর নবী জিহাদের মাধ্যমে পুরুষরা তো সব ফযিলত নিয়ে গেল,আমাদের কি এমন কোন আমল আছে?তখন রাসুল(সা) বললেন গৃহের কাজে আত্মনিয়োগ করা জিহাদের ফযিলতের সমান।-বায়হাকি-৬/৪২০
কোন মহিলা ইন্তেকাল করল আর এ সময় স্বামী তার উপর সন্তুষ্ট ছিল-সে মহিলা জান্নাতে যাবে।-বায়হাকি-২/৪২২

আপুরা সাবধান আপনার বেহেশতে যাওয়া নির্ভর করছে আপনার স্বামীর সন্তুষ্টির উপর।আপনার স্বামী সন্তুষ্ট হলেই কেবল মাত্র আপনি জান্নাতে যেতে পারবেন এবং সেখানে আপনি হবেন আপনার স্বামীর ৭০ খানা হুরের সর্দারনি।কোন হুর কোন দিন আপনার স্বামীর সাথে থাকবে আপনিই সেটা ঠিক করে দেবেন!কত বড় সম্মানের বিষয়!আপনারা আসলে জানেন না স্বামীর খেদমতের মর্তবা কি- 
হে মহিলাগণ আল্লাহ কে ভয় কর এবং স্বীয় স্বামীর মন তুষ্ট রাখ।মহিলারা যদি জানত স্বামীর হক কি তাহলে সকাল বিকাল খানা নিয়ে দাঁড়িয়ে থাকত।-বাযযার কানুল উম্মাল,১৬/১৪৫ 
স্বামীর আদেশ অনর্থক হলেও মানতে হবে!
স্বামী যদি স্ত্রীকে আদেশ করে যে তুমি জাবালে আহরামকে জাবালে আসওয়াদে নিয়ে যাও অথবা জাবালে আসওয়াদ কে জাবালে আহমারে স্থানান্তরিত কর তাহলেও স্ত্রী যেন তা করে দেয়।-ইবনে মাজাহ,১৩৪;মিশকাত,২৮৩।
এই হাদীসে পাহাড় স্থানান্তরের কথার উদ্দেশ্য হল-স্বামীর কথার জোড় তাগিদ।এক পাহাড় কে অন্য পাহাড়ে স্থানান্তরের কাজটি অনর্থক কাজ।তারপরেও স্বামী এরকম করতে বললে অস্বীকার করা যাবেনা।পাহাড়ে রূপকের আড়ালে এখানে 'অর্থহীন কাজ' কে বুঝানো হয়েছে।

ইসলাম নারীকে মর্যাদা দিয়েছে যা অন্য কোন ধর্ম দেয়নি।কথাটা সত্য।ইসলাম নারীকে অন্য ধর্ম গুলোর তুলনায় বেশি মর্যাদা দিয়েছে কিন্তু প্রকৃত ও পূর্ণ মর্যাদা দেয়নি।ধার্মিক বান্দা দের এ সংক্রান্ত একটি প্রিয় হাদীস হল- "মায়ের পায়ের নীচে সন্তানের বেহেশত।" তবে এখানে 'সন্তান' হল ছেলে সন্তান।অর্থাৎ প্রকৃত হাদীসটি হল- "মায়ের পায়ের নীচে ছেলের বেহেশত।" তাহলে মেয়ের বেহেশত কোথায়?কেন স্বামীর পায়ের নীচে! 
"আমি যদি কাউকে সেজদা করার আদেশ দিতাম তাহলে স্ত্রীদের তাদের স্বামীকে সেজদা করার আদেশ দিতাম।"-তিরমিযি,১/১৩৮

ধর্ম গুলোর দৃষ্টিতে নারীর একমাত্র কাজ পুরুষকে সন্তুষ্ট রাখা।স্বামীর দাসি হিসেবে থাকা এবং সন্তান জন্ম দেয়া।ধর্ম গুলো নারী কে মানুষ হিসেবে যতটা না,তার থেকে বেশি কল্পনা করে দাসী হিসেবে।কারণ একটাই ধর্ম গুলোর স্রষ্টারা সকলেই পুরুষ এবং তারা পুরুষতান্ত্রিক সমাজেরই প্রতিনিধি।
স্বামী তার স্ত্রী কে স্বীয় বিছানায় আহবান করলে স্ত্রী তার আহবানে সাড়া না দিলে সকাল পর্যন্ত ফেরেশতারা উক্ত স্ত্রীর উপর লানত বর্ষন করে।-বুখারি,২/২৮২
স্বামী স্ত্রীকে আহবান করলে সঙ্গে সঙ্গে চলে আসতে হবে,যদিও স্ত্রী চুলার পাশে বসে থাকুক তবুও।-তিরমিযি,তাগরীব-৩/৩৮
অর্থাৎ একজন নারী সর্বাবস্থার তার স্বামীর চাহিদা পূরণে বাধ্য থাকবে।স্বামী ডাকা মাত্রই তাকে বিছানায় যেতে হবে এবং নিজের ইচ্ছা না থাকলেও তাকে স্বামীর সাথে মিলিত হতে হবে।নারীর নিজস্ব বলে কিছু নেই,এমনকি নারী তার স্বামীর অনুমতি ব্যতীত নফল রোযাও রাখতে পারবে না,রাখলে কোন সওয়াব হবেনা! 
স্বামীর উপস্থিতিতে তার অনুমতি ব্যতীত নফল রোযা রাখা কোন মহিলার জন্য জায়েয নেই।-বুখারী-৭৮২
আয়শা হ’তে বর্নিত- যে সব বস্তু নামাজকে নষ্ট করে তারা হলো- কুকুর, গাধা ও নারী। আমি বললাম- আপনি আমাদেরকে(নারী) কুকুর ও গাধাদের সাথে তুলনা করলেন, হায় আল্লাহ! নবী যখন নামাজ পড়তেন আমি তখন তার ও কিবলার মাঝ খানে শুয়ে থাকতাম, কিন্ত জেগে ওঠার পর কিছু দরকার হলে আমি পাশ কেটে তার পায়ের দিকে চলে যেতাম পাছে তার প্রার্থনার ব্যঘাত ঘটে। সহি বুখারি, ভলুম-১, বই- ৯, হাদিস-৪৯৩
মাকিল ইবন্ ইয়াছির হতে বর্নিত- একজন মানুষ নবীর কাছে এসে বলল- আমি একজন উচ্চ বংশীয় সুন্দরী নারীর সন্ধান পেয়েছি কিন্তু সে সন্তান দিতে অপারগ, তাকে কি আমার বিয়ে করা উচিৎ ? নবী উত্তর দিলেন- না। লোকটি আবার নবীর কাছে একই বিষয়ে আবার জিজ্ঞেস করল এবং নবীর উত্তর হলো- না। সে তৃতীয়বারের মত আবার আসল । নবী বললেন- উর্বর গর্ভ বিশিষ্ট সুন্দরী নারী বিয়ে কর কারন আমি তোমাদের দ্বারা আমার অনুসারী বৃদ্ধি করব। আবু দাউদ, বই -১১, হাদিস-২০৪৫
ধর্মানুযায়ী কোন নারীর যদি সন্তান জন্ম দানের ক্ষমতা না থাকে সেটি তার দোষ নয়,বরং আল্লাহর ইচ্ছানুযায়ি সেটা ঘটেছে।অথচ এর জন্য তাকে বিয়ে করতে নিরুৎসাহিত করা হয়েছে।কেন?

নিজেদের ইচ্ছা অনুযায়ী দুই-দুই, তিন-তিন ও চার-চার রমনীকে বিবাহ কর, কিন্তু তোমরা যদি আশংকা কর যে, সমতা রা করতে পারিবে না, তদবস্থায় একই স্ত্রী কিংবা তোমাদের অধীনস্ত দাসী; ইহা অবিচার না হওয়ারই অতি নিকটতর। সূরা-৪: নিসা, আয়াত:৩

ইসলাম পুরুষ কে ৪ টি বিয়ে করার অধিকার দিয়েছে।প্রিয় বোন, মেনে নিতে রাজি আছেন তো??? 
(মহানবীর স্ত্রী সংখ্যা ছিল ১৩।তাহলে ১৩ টি স্ত্রী রাখা কেন সুন্নত বলে বিবেচিত হবেনা?) 

পৃথিবীর কোন ধর্মই নারীর সম-অধিকার স্বীকার তো করেইনি বরং একে ধর্ম বিরোধী বলে আখ্যা দিয়েছে বারংবার।তাই তো আজও প্রতিক্রিয়াশীল,ধর্মান্ধদের প্রধান প্রতিপক্ষ নারী।তাই তো পর্দা প্রথা নামক অশ্লীল প্রথায় তারা ঘরে বন্দী করে রাখতে চায় নারীদের।নারীদের তাদের বড়ই ভয়।নারীদের জন্য ধর্ম সম্মত স্থান হল-ঘর।সেখানেই তাদের থাকতে হবে।স্বামীর অনুমতি ব্যতীত সেখান থেকে বের হওয়ার অনুমতি তাদের নেই।বের হলেও একা একা তারা কোথাও যেতে পারবেনা।পর্দা প্রথার বিরোধীতা করার মানে এই নয় যে নারীদের কে নগ্ন হয়ে যেতে বলা হচ্ছে।এটা অতি-ধার্মিক দের একটা ধাপ্পা।যখনই আমরা পর্দার প্রথার বিরোধীতা করি,তখনই তারা বলে আপনি কি আপনার মা বোন কে নগ্ন অবস্থায় রাস্তায় বের করবেন? অবশ্য এদের থেকে এর থেকে বুদ্ধিদীপ্ত কিছু আশা করা অন্যায়!
একটি সমাজের বিকাশ তখনই সম্ভব যখন সেখানে নারী পুরুষের স্বাভাবিক সম্পর্ক বজায় থাকে।পর্দা প্রথার নামে নারীদের বস্তায় মুড়ে ঘরে বন্ধ করে রাখা অসুস্থ সমাজের প্রতিচ্ছবি প্রকাশ করে।

মনে রাখতে হবে শুধু ইসলাম নয়,সকল ধর্মই নারী কে একই দৃষ্টিতেই দেখেছে।মজার ব্যাপার হচ্ছে ধর্মকর্ম চর্চার পরিমাণটা কিন্তু পুরুষের থেকে নারীর মধ্যেই বেশি।একজন আত্মমর্যাদাবোধ সম্পন্ন নারী যদি নারী সম্পর্কিত প্রকৃত ধর্মীয় বিধান গুলো জানে তাহলে তার পক্ষে সেই ধর্মের প্রতি শ্রদ্ধা ধরে রাখা সম্ভব নয়।বিরোধটা বাধে সেখানেই।যখনই আমরা এই জিনিস গুলো সামনে নিয়ে আসার চেষ্টা করি,তখনই তারা বলে-'এটি প্রকৃত ইসলাম নয়।'তারা সযত্নে এসব বিধান গুলো এড়িয়ে যায়।সম্প্রতি ইরানে একজন নারীকে ফাসি দেয়া হয়েছে তিনি তার ধর্ষক কে খুন করেছিলেন বলে।ধর্মীয় বিধান অনুযায়ীই তিনি শাস্তি পেয়েছেন।কিন্তু মডারেট মুসলিমরা ধর্মকে এড়িয়ে গালি দিচ্ছে ইরান কে!আমাদের মূল সমস্যাটা এখানেই।সত্যের মুখোমুখি দাড়ানোর সাহস আমাদের নেই।
এই লেখায় আমি নিজস্ব মতামতের চেয়ে বরং কুরআন হাদীস থেকেই সরাসরি কোট করেছি।এখন এগুলো সম্পর্কে বিবেচনার দায় দায়িত্ব আপনার।পুরুষদের জন্য এসব বিধান তো স্বর্গীয়।কিন্তু আপনি যদি নারী হয়ে থাকেন এবং এই বিধান গুলো পড়ে থাকেন-তাহলে আপনার জন্য প্রশ্ন-
আপনি কি নিজেকে একজন জান্নাতি রমনী হিসেবে গড়ে তোলার জন্য পৃথিবীতে অন্ধকারে পড়ে থাকতে প্রস্তুত? আপনার জন্য শুভ কামনা!

