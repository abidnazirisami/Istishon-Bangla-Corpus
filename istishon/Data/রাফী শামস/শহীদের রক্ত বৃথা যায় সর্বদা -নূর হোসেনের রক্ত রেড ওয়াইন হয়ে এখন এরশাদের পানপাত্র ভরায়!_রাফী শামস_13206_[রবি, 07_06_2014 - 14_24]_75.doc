শহীদের রক্ত বৃথা যায় সর্বদা -নূর হোসেনের রক্ত রেড ওয়াইন হয়ে এখন এরশাদের পানপাত্র ভরায়!


"শহীদের রক্ত বৃথা যেতে দেবনা..." আমাদের মিছিল মিটিং এর বেশ জনপ্রিয় শ্লোগান।বেশ রক্ত গরম করা শ্লোগান এটি।কিন্তু প্রতিনিয়তই আমরা শহীদের রক্ত বৃথা যেতে দেই।উঠতে বসতে খেতে ঘুমাতে বৃথা যায় শহীদের রক্ত।একটা সময়ে আমি ঠিক বুঝতাম না একটা মানুষ ঠিক কিসের জন্য নিজেকে উৎসর্গ করে?সব থেকে প্রিয় যে জীবন,আলো বাতাস স্বপ্ন ভালবাসায় তিলে তিলে গড়ে তোলা যে জীবন সেই জীবন কে কিসের তাড়নায় বিসর্জন দিয়ে আসে একজন মানুষ,শহীদ হয়?ধর্মযুদ্ধ বা জিহাদে শহীদ হওয়ার পিছনে এক ধরনের মাদকতা কাজ করে।ধর্মের জন্য যে শহীদ হয় সে বিশ্বাস করে মৃত্যুর পর তার জন্য রয়েছে নানা পুরষ্কার।ধর্মের জন্য শহীদ হওয়ার পিছনে কাজ করে নানা প্রলোভন,মাদকতায় আসক্ত হয়ে ধর্মের জন্য শহীদ হওয়া কঠিন কিছুনা।কিন্তু দেশ?ভাষা?গণতন্ত্র?
৭১ এর মুক্তিযোদ্ধাকে তো কেউ বলেনি,"হে যুবক তুমি যুদ্ধে যাও।জিতে ফিরে আসতে পারলে তোমার জন্য রয়েছে অশেষ পুরষ্কার।আর শহীদ হলে তোমার জন্য রয়েছে সুসজ্জিত বাগান,সুন্দরী রমনী।" না দেশের জন্য যারা শহীদ হয়েছিল তাদের জন্য তো এমন কোন প্রলোভন ছিলনা।এতই কি শক্তিশালী ছিল তাদের আবেগ যা আজ শোনায় রূপকথার মত?শহীদের রক্তের দাম আমরা দিতে জানিনা।আমরা শহীদ পেয়েছি প্রচুর কিন্তু তাদের মর্যাদা দিতে শিখিনি।আজও একশ্রেণীর কুলাঙ্গার বিশ্বাস করে মুক্তিযুদ্ধে ৩০ লক্ষ মানুষ শহীদ হয়নি।স্বাধীনতার পরপরই আমরা শহীদের রক্ত ধুয়ে পরিষ্কার করে ফেলতে শুরু করেছিলাম- রক্ত তো দূষিত পদার্থ!তাই রক্ত ধুয়ে ঝকঝকে তকতকে করেছি আমরা মাঠ ঘাট ভবন।শহীদের রক্ত ধুয়ে পরিষ্কার করে আমরা রাজাকার দের জন্য লাল গালিচা প্রস্তুত করেছিলাম।সেই গালিচা দিয়ে হেটে শহীদের রক্ত পায়ের তলায় পিষে আমাদের রক্ত চুষে গিয়েছে হিংস্র জানোয়ার গুলো।
স্বধীনতার সূর্য অস্তমিত হতে সময় লাগেনি।মাত্র ৫ বছর পরেই ডুবে গিয়েছিল সেটি।সামরিক বাহিনী নামক রাক্ষস বাহিনীর রাজত্ব শুরু হয়েছিল সেই অন্ধকার কালে।নানা রাক্ষসের হাত পেরিয়ে শেষ পর্যন্ত রাক্ষস রাজত্বের রাজা হয়েছিল এরশাদ নামক মহাভন্ডটি।আমরা জাতিগত ভাবে সবাই কম বেশি ভন্ড।কিন্তু এরশাদ নামক রাক্ষসটি ছিল 'ভন্ডশ্রেষ্ঠ'।এমন কোন অপকর্ম নেই যা সে করেনি।তার সময়ে তার থেকে বড় ধার্মিক আর কেউ ছিলনা।মসজিদের মসজিদে যত চোখের জল সে ফেলেছে কোন আউলিয়া দরবেশও সেটা ফেলেনি।ধর্ম থেকে কবিতা সব কিছুকে দূষিত করেছিল সে।তার কাব্য প্রতিভা নজরুল,রবীন্দ্রনাথ এমনকি কীটস,বায়রনকেও ছাড়িয়ে যাচ্ছিল।বাংলাদেশ কে বেহেশতে বানিয়ে ফেলেছিল সে,আর তাইতো হুর পরিবৃত হয়ে থাকাই ছিল তার কাজ।

ভন্ডশ্রেষ্ঠ এরশাদ ও মস্তিষ্ক বিকৃত তেতুল হুজুর
আমাদের মহা মহা গণতন্ত্রীরা রাক্ষস রাজত্বের পতন ঘটিয়েছিলেন।স্বপ্নের গণতন্ত্র প্রতিষ্ঠার লক্ষ্য নিয়ে যুদ্ধে নেমেছিল তারা।সে সময় আমরা পেলাম আরও কিছু শহীদ,আরও কিছু বৃথা রক্ত।নূর হোসেন,ডা.মিলন- স্তব করার জন্য আরও কয়েকটা নাম পেয়েছিলাম আমরা,পেয়েছিলাম কয়েকটা নতুন দিবস,ফুল দেয়ার জন্য নতুন কিছু কবর,ভাস্কর্য স্থাপনের জন্য নতুন কিছু মডেল!রাক্ষস রাজার পতন হয়েছিল,কিন্তু তার রাজত্বের?ছোট রাক্ষস,নাতি রাক্ষস,পুতি রাক্ষস,ক্ষোক্ষস এদের কি হল?এরা কিন্তু গিরগিটির মত খুব দ্রুতই বদল করে নিল নিজেদের।আর গণতন্ত্রীরা দর কষাকষি শুরু করে দিল এই সব গিরিগিটি দের কিনতে।গণতন্ত্রীরা তাদের দেবে নিরাপত্তা,আর গিরগিটিরা দেবে টাকা- যে বস্তুটির কোন অভাব ছিলনা তাদের।যে রাক্ষস রাজার জেলে বসে পচে মরার কথা ছিল সেই রাক্ষস রাজা আজ বেশ উচু দরে বিক্রি হয় মনোরঞ্জনের জন্য।গণতন্ত্রীরা তাকে দেশের কাব্য সম্পদের উন্নতির জন্য পুষে রাখছে পরম আদরে!গনতন্ত্র ভবনে দাঁড়িয়ে সে আবৃত্তি করে চলে যুগের শ্রেষ্ঠ অকবিতাটি।
 আমাদের যাত্রা হলো শুরু,এগিয়ে যাবার শপথ নিলাম তাই।
 ১৬ কোটি মানুষের আশার প্রদীপ হাতে, 
 সব বাধা পেরিয়ে চলো এগিয়ে যাই। 
 গড়তে সবাই নতুন এক দেশ, 
 সে আমার তোমার প্রাণের বাংলাদেশ। 

এরশাদের পতন ?!
নতুন কিছু করাতে এই ভন্ডটি বরাবরই সিদ্ধ হস্ত।নতুন দেশ সে বহুবার গড়েছে তার রাজত্ব কালে- ধর্মান্ধ বাংলাদেশ,সাম্প্রদায়িক বাংলাদেশ,ভন্ডদের বাংলাদেশ- নতুন এই সব বাংলাদেশ সে অনেক উপহার দিয়েছে আমাদের।আরও নতুন নতুন বাংলাদেশ উপহার দিতে চায় সে।কিন্তু তার সেই ক্ষমতা নেই।সে নখ দন্তহীন রাক্ষস।সে শুধু এখন কবিতাই লিখতে পারে।আর গণতন্ত্র ভবনে দাঁড়িয়ে মোড়ক উন্মোচন করতে পারে নিজের অকবিতা গুলোর।

শহীদ ডা.মিলনশহীদ ডা.মিলন
হে গণতন্ত্র ভবন,তুমি কি কেবলই একটা ইট সিমেন্টের কাঠামো?তোমার কি প্রাণ নেই?তোমাকে কি প্রাণ দিয়ে যায়নি ডা.মিলন,নূর হোসেন?তুমি কি ক্রোধে চিৎকার করে ওঠ?তুমি কি ঘৃণায় শিউরে ওঠ?তুমি কি বলতে চাও কিছু বিশাল বিশাল গণতন্ত্রীদের?
কি হত যদি নূর হোসেন আর দশটা সাধারণ বাঙালির মত ঘরে বসে থাকত সেদিন?এখন হয়তো হিসেব কষতো উর্ধমুখী বাজার দর নিয়ে।দীর্ঘশ্বাস ফেলত শেয়ার বাজারে ধরা খেয়ে।বেয়াড়া ছেলেকে ধমক দিয়ে অংক শেখাত।বড় হয়ে যাওয়া মেয়েটির বিয়ে নিয়ে চিন্তা করত।কিন্তু তার রক্তটুকু তো বৃথা যেতনা।যে রাক্ষসকে বধের জন্য পবিত্র রক্ত ঢেলে দিল উত্তপ্ত পীচে,সেই রক্ত রেড ওয়াইন হয়ে রাক্ষসের পানপাত্রে উঠতো না অন্তত।আমরা হয়তো একটা শহীদ কম পেতাম,ঢাকা বিশ্ববিদ্যালয়ে একটা ভাস্কর্য কম থাকত,'গণতন্ত্র মুক্তি পাক' নামক মহাকাব্যটি না হয় অলেখা থেকে যেত।তাতে কি? সংসদে প্রতিনিয়ত কাব্য চর্চা তো হচ্ছেই,এই এক লাইনের মহাকাব্য টি না লেখা হলে কি এমন ক্ষতি হত?

ঢাকা বিশ্ববিদ্যালয়ে নূর হোসেনের ভাস্কর্যঢাকা বিশ্ববিদ্যালয়ে নূর হোসেনের ভাস্কর্য
রাক্ষস এরশাদ কাব্য চর্চা করে,শুকর নিজামির প্রেশারের সাথে আমাদের প্রেশার ওঠা নামা করে,জানোয়ার গোলাম আযম আমাদের টাকায় লালিত পালিত হয়- তাহলে কিসের জন্য রক্ত বিসর্জন?দিবস পালনের জন্য?কবরে ফুল দেয়ার জন্য?আর ভন্ডামির চর্চা করার জন্য?

শহীদের কবরে ফুল!ভন্ডামির উদাহরণ
শহীদের রক্ত সর্বদাই বৃথা যায়-যদি শহীদ হয় দেশের জন্য,গণতন্ত্রের জন্য,মানুষের মুক্তির জন্য।তার জন্য অপেক্ষা করেনা কোন মহামূল্যবান পুরষ্কার।মৃত্যুর দিন গুলোতে কেউ কেউ স্মরিত হয়,কেউ বা থেকে যায় বিস্মৃত।সেই স্মৃতিচারণ টুকুও লোক দেখানো ভন্ডামি মাত্র।শহীদের কবরে ফুল দিয়ে এসে রাজা মহারাজারা শহীদের রক্ত দিয়ে প্রস্তুত মদ পান করে,আর আমাদের কে উদ্বুদ্ধ করে আরও আরও শহীদ তৈরি করতে,যেন নতুন কিছু কবর পাওয়া যায় ফুল দেয়ার জন্য।আর টিকে থাকি আমরা তেলাপোকার মত,শূয়োরের মত...রক্তের দায় নিয়ে।
 

...যুগের শ্রেষ্ঠ মহাকাব্য...

