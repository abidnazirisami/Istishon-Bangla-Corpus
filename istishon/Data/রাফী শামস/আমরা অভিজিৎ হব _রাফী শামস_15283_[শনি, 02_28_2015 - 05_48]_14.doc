আমরা অভিজিৎ হব 


আরেকটা অন্ধকার সকাল শুরু হল। আমি জানি এই দেশে আমার জীবন অন্য যেকোন কারও জীবনের থেকে বেশি ঝুকিপূর্ণ।আমি হিন্দু হলেও ঝুকি তে থাকতাম,যেকোন মুহুর্তে আমার ঘর বাড়ি জ্বালিয়ে দেয়া হতে পারে-আমার উপসনালয়,মন্দির ভেঙে গুড়িয়ে দেয়া হতে পারে।আমি বৌদ্ধ হলেও ঝুকি থাকত,রামুর কথা তো ভুলে যাইনি।খ্রিস্টান হলে কিছুটা নিরাপত্তা হয়তো পাওয়া যেত-সাহেবি ধর্ম যে!তারপরও গীর্জার নান দের উপর হামলার কথা তো ভুলে যাইনি।কিন্তু আমি হিন্দু-বৌদ্ধ বা খ্রিস্টান যাই হই না কেন জীবনের ঝুকি ছিলনা,সম্পদহানীর ঝুকি ছিল-বাস্তুহারা হবার ঝুকি ছিল কিন্তু জীবন টা হয়তো বেঁচে যেত।কিন্তু আমি একজন নাস্তিক।আমি প্রচলিত ধর্মের অন্ধ অনুসারি নই- অতএব আমার জীবন এদেশে তুচ্ছ।আমাকে মেরে ফেলাটা 'পূণ্য' হিসেবে বিবেচিত।আমাকে মেরে ফেললে অনেকেই উল্লাস করবে,কেউ বলবে - "মেরে ফেলাটা ঠিক হয়নি,তবে ওরও উচিত হয়নি ওভাবে লেখা।"মানে যা হয়েছে ভাল না হলেও খারাপ হয়নি!আমি নাস্তিক,সত্যের অনুসন্ধান করি,মানুষ কে জানাতে চাই,জানতে চাই,অন্ধ বিশ্বাস ভাংতে চাই,যুক্তি আর জ্ঞানের আলোয় আলোকিত হতে চাই- এগুলো এই জানোয়ারের দেশে মহাঅপরাধ।এর শাস্তি মৃত্যুদন্ড।এর থেকে আমি যদি খুন করতাম,শ খানেক ধর্ষন করতাম,কারো বাড়ি ঘর জ্বালিয়ে দিতাম - আমার কিছু হতনা।আমি একটু কৌশল খাটিয়ে,ক্ষমতাবান দের ধরে,টাকা পয়সার ব্যবস্থা করে আরামসে বহাল তবিয়তে থাকতে পারতাম।ধর্ষন করে এসে আমি মসজিদে যেতাম,জবাই করে এসে ওযু করে নামায পড়তাম- সবাই বলত 'আহা কি ভাল লোক।' কিন্তু এই অসভ্যের দেশে আমি নাস্তিক।আমি লাল দাগ চিহ্নিত অপরাধী,আমার পাশে কেউ নেই,আমি রাস্তায় মরে পড়ে থাকলেও কেউ কাছে আসবে না।
অভিজিৎ রয় কেবল মাত্র একজন 'নাস্তিক' ছিলেন না।শুদ্ধ বিজ্ঞানের একজন অসাধারণ লেখক ছিলেন তিনি।তার যে মগজ টিএসসির রাস্তায় পড়ে ছিল সেই মগজ সাধারণ মগজ ছিলনা।সেই মগজের গুরুত্ব বোঝের ক্ষমতা বাংলাদেশের অধিকাংশ মূর্খ দের নেই।তার 'বিশ্বাসের ভাইরাস','অবিশ্বাসের দর্শন','বিশ্বাস ও বিজ্ঞান' (সম্পাদিত) যে পড়েছে সে জানে এখানে তথাকথিত 'ধর্মানুভূতিতে আঘাত' এর কোন ব্যাপার ছিলনা।ছিল যুক্তি প্রমাণ তথ্য সহ তিক্ষ্ণ ও সূক্ষ্ম বিশ্লেষণ।যেমনটা লেখার ক্ষমতা খুব কম মানুষেরই আছে এদেশে।তার মত জ্ঞানি লেখক এদেশে হাতে গোণা যায়।মানুষটা আমেরিকা তে থাকত,দেশ কে ভালবাসা এতই কি দরকার ছিল?বই মেলার টান এতই বেশি ছিল?কেন আসলেন আপনারা?এদেশ খুনী ধর্ষক দের,এদেশ কোন জ্ঞান সন্ধানী যুক্তিবাদীর না।
অনেকে লুতুপুতু স্বরে বলছে 'দেখুন এর মধ্যে ইসলাম কে টেনে আনবেন না।' কেন আনবনা?অভিজিৎ রায় যেসব ধর্মের স্বরূপ উন্মোচন করেছেন তার মধ্যে ইসলাম প্রধান,অন্যান্য ধর্মও আছে।যারা হত্যা করেছে তারা ইসলাম রক্ষার জন্যই করেছে,আর এই হত্যার নির্দেশ তারা সরাসরি ইসলাম থেকেই সংগ্রহ করেছে।অতএব আমরা এই কাজ করব,অবশ্যই আগের থেকে অনেক বেশি করে। আমি অভিজিৎ রায় এর মত রাস্তায় মরে পড়ে থাকতে পারি জেনেও করব।আমার এখন চিন্তা হয় জাফর ইকবাল স্যারের জন্য।বই মেলাতে তিনি আর দশজনের মতই ঘুরে বেড়ান।আপনাকে এখনও পশ্চিমের যেকোন বৈজ্ঞানিক গবেষনা প্রতিষ্ঠান লুফে নেবে,এদেশ আপনাদের মূল্য বুঝবে না।
সব শিশু নাস্তিক হয়ে জন্মায়,যতক্ষন না তাদের কে মিথ্যা গাল গল্প শুনানো হয়।আমি নাস্তিক,আমি জ্ঞান অন্বেষন করি,আমি যুক্তিবাদী।আমি সত্যের সন্ধানী।এ জন্য আমি গর্বিত।আমি অভিজিৎ রায় এর জন্য গর্বিত।মরতে তো সবাইকেই হবে,শুয়োরের মত মাথা নীচু করে বেশি দিন বেঁচে থাকার চেয়ে মাথা উচু করে অল্প দিন বেঁচে থাকা ভাল।অভিজিৎ রায়ের রক্তের শপথ,আমি অভিজিৎ রায় হব।আমরা অভিজিৎ রায় হব।

