বঙ্গবন্ধু হত্যার নেপথ্যে (শেষ পর্ব)


"যতকাল রবে মেঘনা,পদ্মা,গৌরি,যমুনা বহমান,
ততোকাল রবে কীর্তি তোমার শেখ মুজিবুর রহমান..."
গত ১৫ আগস্টে কি মনে করেই যেন বহুদিন পড়ে থাকা আব্দুল গাফফার চৌধুরির লেখা 'ইতিহাসের রক্তপলাশ পনেরই আগস্ট পঁচাত্তর' বইটি পড়ে শুরু করেছিলাম।পড়ে আমার সামনে খুলে গেল একজন প্রত্যক্ষদর্শীর দেখা ইতিহাস।আমার মনে হল সবাই হয়তো এই বইটা পড়েনি।প্রবল আগ্রহ বোধ করলাম সবাইকে জানানর।ইচ্ছা হচ্ছিল চীৎকার করে বলি-সবাই শোন সেই বেঈমানির কাহিনী,সবাই শোন জাতির পিতার পবিত্র রক্ত কিভাবে দেশের মাটি ছুয়েছিল।
সেই তাগিদ থেকেই ধারাবাহিক ভাবে এই শিরোনামে লেখাটি লিখে গেছি।ফেসবুকে নোট সহ আরো দুটি ব্লগে লেখা গুলো ধারাবাহিক ভাবে প্রকাশ করেছি আর পেয়েছি অভূতপূর্ব সারা।সবাই লেখাটি চালিয়ে যাবার জন্য উৎসাহি করার পাশাপাশি আরো অনেক তথ্যসূত্র দিয়ে সাহায্য করেছেন।যে যেই বইয়ের নাম বলেছেন আমি সেটা জোগাড় করে পড়ার চেষ্টা করেছি-ফলে অনেক সময় বিলম্বও ঘটেছে।যাই হোক আজ এই লেখাটির ৬ষ্ঠ ও শেষ পর্ব।
প্রথম পর্বে আমি আমি বঙ্গবন্ধুর কিছু উদ্ধৃতি উল্লেখ করে প্রেক্ষাপট তুলে ধরার চেষ্টা করেছি।সেখানে মার্কিনি ষঢ়যন্ত্রের আভাষ যে বঙ্গবন্ধু পেয়েছেন সেটাও ফুটে উঠেছিল।যারা লেখাটি পড়েন নি তাদের জন্য-
http://istishon.com/node/4162
দ্বিতীয় পর্বে আমি বঙ্গবন্ধু হত্যার পেছনের প্রধান কারিগর বেঈমান মোশতাকের ভূমিকা আলোচনা করেছি।একই সাথে দেখিয়েছি অবিসংবাদি নেতা তাজউদ্দিন আহমেদের অসাধারণ নেতৃত্ব।বঙ্গবন্ধুর অনুপস্থিতিতে এই মানুষটি কি করে মুক্তিযুদ্ধের নেতৃত্ব দিয়ে গিয়েছিলেন সেটা সবাইকে একটু ধারণা দিতে চেয়েছি তথ্য প্রমাণের আলোকে।
লেখাটির লিঙ্ক- http://istishon.com/node/4182
এর পরের পর্বে আমি বঙ্গবন্ধু ও স্বাধিনতা পরবর্তী মুজিব সরকারের বিরূদ্ধে প্রচলিত কিছু অপপ্রচারের জবাব দিয়েছি তথ্য প্রমাণের আলোকে।সেখানে উঠে এসেছে বাকশাল,রক্ষি বাহিনী সহ অন্যান্য অপপ্রচারের কথা।যারা ঐ পর্বটি পড়েন নি তারা এখানে পড়তে পারেন
http://istishon.com/node/4202
চতুর্থ পর্বে আমি তুলে ধরতে চেয়েছি মুজিব হত্যার পিছনে জিয়াউর রহমানে কতটুকু ভূমিকা ছিল সেটি।সেখানে দেখা যায় মুজিব হত্যার পিছনে জিয়াউর রহমানের বেশ শক্তিশালী ভূমিকা ছিল এবং বাংলাদেশে মরনোত্তর বিচারের ব্যবস্থা থাকলে মোশতাকের সাথে সাথে জিয়াউর রহমানেরও বিচার হতে পারতো।
লেখাটির লিঙ্ক http://istishon.com/node/4238
পঞ্চম পর্বে আমরা দেখেছি বঙ্গবন্ধুকে হত্যার পিছনে বিদেশী অপশক্তি গুলোর ভূমিকা কি ছিল।সেখানে আমরা দেখেছি মার্কিন যুক্তরাষ্ট্র ও পাকিস্তানের সরাসরি ভূমিকা ছিল এই ঘটনার পিছনে।লেখাটির লিঙ্ক
http://istishon.com/node/5162
গত পর্বে বলেছিলাম আজকের পর্বে আমরা নির্দিষ্ট কোন বিষয় না,বরং সামগ্রিক একটা পর্যালোচনা করার চেষ্টা করব।আসলে যতটুকু না বললেই নয় ততটুকুই এই লেখা গুলোতে বলা হয়েছে।এগুলো আমার মনগড়া কোন কথা নয়।আমি বিভিন্ন বই পত্র ঘেটে এবং ঐ সময়ের প্রত্যক্ষদর্শীদের লেখা গুলো (যাদের কে নির্ভর যোগ্য মনে হয়েছে) থেকে সাহায্য নিয়ে এই ধৃষ্টতা টুকু করেছি।এই কথা গুলো বিশ্বাস অবিশ্বাস নিতান্তই পাঠকের নিজের ব্যাপার।তবে এখন পর্যন্ত কোন পর্বের কোন তথ্য নিয়ে কেউ চ্যালেঞ্জ করেননি।কেউ যদি উপযুক্ত তথ্য প্রমাণ সহ কোন তথ্যের অসাড়তা প্রমাণ করতে পারেন আমি অবশ্যই সেটা সম্পাদনা করব।
যারা আরো বিস্তারিত জানতে চান তাদের জন্য আমি সেই বই গুলোর নাম দিয়ে দিচ্ছি লেখার শেষে।আমি আশা করব সবাই সময় করে বই গুলো পড়ার চেষ্টা করবেন।কারণ আমি যে দৃষ্টিতে দেখেছি আপনি হয়তো ভিন্ন দৃষ্টিতে দেখে আরো ভাল কিছু উদঘাটন করতে পারবেন।সব থেকে বেশি যে বইটার উপর আমি নির্ভর করেছি সেটার কথা প্রথমেই বলেছি।'আমার ভাইয়ের রক্তে রাঙানো একুশে ফেব্রুয়ারি...'গানটির গীতিকার আবদুল গাফফার চৌধুরি রচিত বইটি সবার পড়া উচিত বলে আমি মনে করি।
আবদুল গাফফার চৌধুরি সাহেব শুধু এই বইটিই লেখেননি তিনি এই ঘটনার উপর চমৎকার একটি নাটকও তৈরি করেছেন।যেখানে বঙ্গবন্ধু চরিত্রে অভিনয় করেছেন পীযুষ বন্দোপাধ্যায়।নাটকটির ইউটিউব লিঙ্ক-
http://www.youtube.com/watch?feature=player_detailpage&v=6_lPMNLuir4
একটা অনুষ্ঠানে আমি আবদুল গাফফার চৌধুরি সাহেব কে জিজ্ঞেস করেছিলাম এই নাটকটিতে যা যা দেখানো হয়েছে সব কি সত্যি?উনি বলেছিলেন যে ঐতিহাসিক সকল ঘটনা গুলোই সত্যি।বঙ্গবন্ধুর ব্যক্তিগত জীবনের সংলাপ গুলোতে তাঁকে কল্পনার আশ্রয় নিতে হয়েছিল।
আমি সবাইকে অনুরোধ করছি সময় করে এটি দেখে নিতে,এতে বই না পড়লেও আপনার কাছে সব কিছু,সবার ভূমিকা পরিষ্কার হয়ে যাবে।এটি সিডি আকারেও কিনতে পাওয়া যায়।
মুজিব হত্যার ফল কী হয়েছিল সেটা আমাদের ইতিহাসই বলে দিচ্ছে।দেশ ডুবে যায় সামরিক শাসনের অন্ধকারে।যে স্বপ্ন নিয়ে দেশ স্বাধিন হয়েছিল তা হারিয়ে যায়।স্বাধিনতা বিরোধী শক্তি আবার পুণর্বাসিত হয়।যার কুফল ভোগ করছি আমরা এখন।৭৫ এর ১৫ আগস্ট যদি অন্ধকার আমাদের গ্রাস না করত তাহলে আজ সেই অন্ধকারের কীট জামাত শিবিরের দৌরাত্ম আমাদের দেখতে হতনা।কিন্তু ইতিহাসের অমোঘ পরিণতি কেউ এড়াতে পারেনা।বহু বছর পর হলেও আমরা বঙ্গবন্ধু হত্যাকারীদের বিচারের আওতায় আনতে পেরেছি।বর্তমানে চলছে যুদ্ধাপরাধিদের বিচার।ধীরে ধীরে আমরা কলুষ মুক্ত হব।সেই সাথে অন্ধকারে বেড়ে ওঠা অশুভ শক্তিকেও প্রতিরোধ করা ছাড়া কোন উপায় নেই।মীর জাফর থেকে মোশ্তাকরা সব সময়ই ছিল এখনো আছে,সাবধান থাকতে হবে এদের থেকেও।
আজ আমি মূলত বিশেষ কিছু আলোচনা করিনি কেবল মাত্র বিগত পাচ পর্বের উপসংহার টেনেছি মাত্র।সবাই উৎসাহ দিয়েছেন বলেই আমি লেখাটি চালিয়ে যেতে পেরেছি।সেই সাথে এই বিষয়ের উপর ঘাটাঘাটি করতে গিয়ে আমার আরো অনেক কিছু জানা হয়েছে,হয়তো কোন এক সময় সেগুলোও আপনাদের সাথে ভাগাভাগি করে নিতে আমি হাজির হব।
আমি শ্রদ্ধাবনত মস্তকে স্মরণ করছি মুক্তিযুদ্ধের সকল শহীদ ও বীরাঙ্গনা মা-বোনদের।স্মরণ করছি ১৫ আগস্টে নিভে যাওয়া প্রদীপ গুলোকে যারা কিনা আজ আমাদের আকাশে নক্ষত্র হয়ে আলো দিতে পারতেন।লেখকরা কেন কোন লেখা উৎসর্গ করে আমি জানিনা।আমি কোন লেখকও না।তবে আমার এই ধারাবাহিক লেখাটি যদি একজনেরও ভাল লেগে থাকে তাহলে আমি এই লেখা উৎসর্গ করছি ছোট্ট রাসেলের নামে।আজ বেঁচে থাকলে সে আমার থেকে বয়সে অনেক অনেক বড় হত কিন্তু এখন তো সে আমাদের সবার কাছেই ছোট্ট রাসেল,তাইনা?
জয় বাংলা
জয় বঙ্গবন্ধু...
(যে বই গুলো থেকে আমি তথ্য নিয়েছি-
১।ইতিহাসের রক্তপলাশ পনেরই আগস্ট পচাত্তর-আব্দুল গাফফার চৌধুরী-জ্যোৎস্না প্রকাশনী
২।মার্কিন দলিলে মুজিব হত্যাকান্ড-মিজানুর রহমান খান-প্রথমা প্রকাশনী
৩।আমি বিজয় দেখেছি-এম আর আখতার মুকুল-অনন্যা প্রকাশনী
৪।বঙ্গবন্ধুর নির্বাচিত বক্তৃতা ও বিবৃতি--কথন প্রকাশনী
৫।মূলধারা ৭১-মঈদুল হাসান-দি ইউনিভার্সিটি প্রেস লিমিটেড
৬।মুক্তিযুদ্ধের পূর্বাপর-মঈদুল হাসান,এ কে খন্দকার ও এস আর মীর্জার সাক্ষাৎকার-প্রথমা প্রকাশনী।) 
 

