ধর্ম,অধর্ম,কুধর্ম-১ 


আমরা (নাস্তিক,সংশয়বাদী,অজ্ঞেয়বাদী,নারীবাদী,মানবতাবাদী) যারা ধর্ম নিয়ে অল্প বিস্তর লেখালেখি করি তাদের প্রায়ই একটা প্রশ্ন শুনতে হয়- "তোমার ধর্ম নিয়ে এত সমস্যা কি?আর কিছু পাওনা খুজে?যেমন আছে তাতে ক্ষতি তো নেই?"
আসলে এই প্রশ্নের উত্তরের মধ্যেই নিহিত আছে ধর্মের উৎপত্তির ধারণাও!ঠিক যে কারণে ধর্মের উৎপত্তি হয়েছে,ঠিক সেই কারণেই আমরা ধর্ম নিয়ে কথা বলি,এর অযৌক্তিক অংশ গুলো তুলে ধরি,প্রশ্ন করি,এর অপপ্রয়োগের বিরূদ্ধে সোচ্চার হই।সেই মৌলিক প্রশ্ন যা থেকে ধর্ম এবং আমাদের অন্যান্য প্রশ্নের উৎপত্তি- "আমরা কোথা থেকে কিভাবে কেন এলাম?"  
আদিম মানুষের পৃথিবী তো দূরে থাক নিজের ছোট্ট গন্ডি সম্পর্কেও জ্ঞান ছিলনা পর্যাপ্ত।স্বল্প পরিসরে যা দেখত সে তার সাথে কল্পনা মিশিয়ে ধারণা করে নিত বিচিত্র কিছু।আদিম মানুষের মনেও এক সময় অবধারিত ভাবে এই প্রশ্নটি এসেছিল এবং এই প্রশ্নের উত্তর ভাবতে গিয়েই স্বল্পজ্ঞান ও কল্পনাশক্তির মিশ্রণে উৎপত্তি ঘটে ধর্মের।এখন আমরা আদিম মানুষের মত অসহায় নই।আমাদের জ্ঞানের পরিধি সীমাবদ্ধ হলেও আদিম মানুষের তুলনায় তা আকাশ সমান বিশাল।আমরা এখন আমাদের পৃথিবী না,পৃথিবীর গন্ডি পেরিয়ে মহাবিশ্বের তথ্য জানি।আদিম মানুষের মত আমাদের কল্পনার আশ্রয় নিতে হয়না আর।আমাদের কাছে আছে তথ্য ও বৈজ্ঞানিক প্রমাণ।ধর্ম গুলো দাবি করে,এই সকল মৌলিক প্রশ্নের জবাব ধর্মেই দেয়া হয়ে গিয়েছে।তাই এসকল প্রশ্ন করা অনুচিত কেবল নয়,পাপও বটে!কিন্তু আমরা মনে করি এসকল প্রশ্ন নিয়ে আমাদেরও ভাবার অধিকার আছে।কারণ নিঃসন্দেহে এক বছর আগের আমির থেকেও আজকের আমি নতুন কিছু তথ্য,আবিষ্কার বেশি পাচ্ছি।কাজেই হাজার হাজার বছর আগের মানুষ দের থেকে আমার ভাবনা কিংবা সিদ্ধান্ত অনেক বেশি যৌক্তিক হবে এটাই স্বাভাবিক!
প্রত্যেক ধর্মেই এই প্রশ্ন করার ব্যাপার টাকে নিরুৎসাহিত করা হয়েছে,অনেক ক্ষেত্রে ঘোষনা করা হয়েছে শাস্তিযোগ্য অপরাধ হিসেবেও?কেন?এর কারণ কি এই না যে,প্রশ্ন করলে,উত্তর খুজতে চাইলে নিয়ম গুলো আর ধ্রুব থাকছে না?ফাক-ফোকর গুলো বেড়িয়ে পড়ছে?ব্যাপারটা আসলে তাইই।একজন ডাক্তার যেকারণে রোগ নিয়ে বেশি কথা বলেন,আমরাও ঠিক সেই কারণেও ধর্ম নিয়ে কথা বলি,ধর্ম কে বিশ্লেষন করতে চাই,ধ্রুব বলে ঘোষনা করা উত্তর গুলো যাচাই করে নিতে চাই যুক্তির আলোকে।
সমাজ এবং রাষ্ট্র আমাদের কে প্রোগ্রাম করে বড় করে।যেভাবে প্রোগ্রাম করে তার বাইরে আমরা যেতে পারিনা।এ প্রসঙ্গে অভিজিৎ রায়ের 'বিশ্বাসের ভাইরাস' বইটিতে চমৎকার একটা ব্যাখ্যা পেয়েছি।বিবর্তনের নিয়ম অনুসারেই টিকে থাকার জন্য ছোট শিশুকে মা বাবার প্রতিটা কথা মেনে চলতে হয়।এই নির্ভরশীলতা প্রাণী জগতের সকল প্রজাতিতেই লক্ষ করা যায়।যেমন মা বলেন,আগুনে হাত দিওনা।শিশুটি এই কথা মেনে চলে কারণ আদেশ অমান্য করে আগুনে হাত দিলে সে যে যন্ত্রনা পাবে,সেটাই তাকে বাধ্য করবে এটা বিশ্বাস করতে যে বাবা মা যা বলবেন আমার মঙ্গলের জন্যই বলবেন।বাস্তবিক ভাবেই বাবা মায়েরা মঙ্গলের জন্যই বলেন কিন্তু শত শত উপদেশের মধ্যে ঢুকে যায় কিছু 'অপদেশ' যা কিনা তারা নিজেরাও ছোটবেলায় প্রোগ্রামড হয়েছিলেন নিজেদের বাবা মায়ের দ্বারা।শিশুটি তখন অসংখ্য উপদেশের ভীড়ে সেই অপদেশ কে আলাদা করতে পারেনা।এই বয়সে প্রোগ্রামিং হয়ে যাওয়া সমস্ত তথ্য ৯৫ ভাগ মানুষ সারা জীবন বিনাপ্রশ্নে পালন করে যায়,বিশ্বাস করে।এর বিরূদ্ধে কিছু শুনলেই তারা প্রতিক্রিয়া দেখায়,উত্তেজিত হয়-কারণ তার মস্তিষ্ক তাকে বলে যুক্তি যাই বলুক আমি যা জানি তাই সত্যি! 
কিন্তু বিবর্তনের ধারায় ৫ ভাগ মানুষ এই প্রোগ্রামিং থেকে বেরিয়ে আসতে সক্ষম হয় নানা মাত্রায়।তাদের কে গলাবাজি করতে হয়না কারণ তারা কোন কিছু 'বিশ্বাস' করেনা,স্পষ্টতই 'জানে'।সেটাই বিশ্বাস করার প্রয়োজন পড়ে যেটার অস্তিত্ব সম্পর্কে সন্দেহ করা যায়।কেউ বলেনা যে আমি পানি তে বিশ্বাস করি,আমি নাইট্রোজেনে বিশ্বাস করি!কারণ এগুলো আছে,এগুলোকে বিশ্বাস করার কিছু নেই।একই ভাবে এই ৫ ভাগ মানুষ নানা মাত্রায় তাদের মস্তিষ্কে শিশুকালে প্রবেশ করানো তথ্য নিয়ে চিন্তা ভাবনা করে,যুক্তির আলোকে বিশ্লেষন করে।যেটার যুক্তিগ্রাহ্য ব্যাখ্যা পাওয়া যায়না,সেটাকে ব্যাখ্যার অতীত বলে অলীক কিছু কল্পনা করেনা,বরং উত্তর না পাওয়া পর্যন্ত খুজে যায়,আর এভাবেই উন্নতি ঘটে বিজ্ঞানের,উদঘাটিত হয় নতুন নতুন রহস্য,আবিষ্কৃত হয় নতুন তত্ত্ব।
আমি এই সিরিজে সেই প্রশ্ন গুলো,সেগুলো নিয়ে ৫ ভাগ বনাম ৯৫ ভাগের বক্তব্য,অযৌক্তিক বিশ্বাস গুলোকে সুস্পষ্ট প্রমানের আলোকে খন্ডন করা- এই কাজ গুলো করব।এগুলো নতুন কিছু নয়।অনেকেই নানা ভাবে এই কাজ গুলো করে আসছেন।তবুও আমি এই সিরিজ টি লিখছি নিজের কাছে পরিষ্কার হতে,সংশয়ের দোলাচাল থেকে মুক্তি পেতে।আমি সংশয়বাদি,আর সংশয়বাদী দের কাজই হচ্ছে প্রশ্ন করা!এই সিরিজ অনেকের 'ধর্মানুভূতি' নামক বিচিত্র অনুভূতিতে আঘাত দিতে পারে।আপনার অনুভূতি যদি খুবই সংবেদনশীল হয় তাহলে অনুরোধ করব,এখানেই থেমে যান।না হলে আপনার অনুভূতির হার্ট অ্যাটাক হতে পারে!যদি অনুভূতি মোটামুটি সহনশীল হয়,তাহলে চলুন শুরু করা যাক।
পৃথিবীর উৎপত্তি সম্পর্কে তত্ত্ব ও কল্পনাঃ 
তোমরা কি লক্ষ্য করনি আল্লাহ কিভাবে সৃষ্টি করেছেন সপ্ত স্তরে বিন্যস্ত আকাশ-মন্ডলি এবং সেখানে চন্দ্র কে স্থাপন করেছেন আলোরূপে এবং সূর্য কে স্থাপন করেছেন প্রদীপ রূপে।
সূরা নূহ(১৫-২০)

তিনিই ছ দিনে আকাশ মন্ডলি ও পৃথিবী সৃষ্টি করেছেন,অতঃপর আরশে সমাসীন হয়েছেন...
সূরা হাদীদ (আয়াত ৪) 
আমি আকাশমণ্ডলী ও পৃথিবী ও তাদের অন্তর্বর্তী সব কিছু সৃষ্টি করেছি ছ দিনে,আমাকে ক্লান্তি স্পর্শ করেনি।
সূরা ক্বাফ(আয়াত ৩৮)
বাইবেল এও সৃষ্টির এই একই রকম কাহিনী উল্লেখ করা হয়েছে।বরং সেখানে রয়েছে আরও বিস্তারিত বর্ণনা।বাইবেল এ বিশ্বসৃষ্টির যে কাহিনী বলা হয়েছে সেটা হিসেব করে দেখা যায় পৃথিবী সৃষ্টি হয়েছিল ৪০০৪ খ্রীস্টপূর্বে সকাল ৯ টায়!! 
এবার দেখা যাক বিজ্ঞান কি বলে।মহাবিশ্ব সৃষ্টি সম্পর্কে সব থেকে গ্রহনযোগ্য ও প্রমাণীত তত্ত্ব হল 'বিগ ব্যাং থিউরি' যার প্রণেতা জর্জেস লেমাইতার।হাবল টেলিস্কোপের মাধ্যমে বিগ ব্যাং থিউরি ও সম্প্রসারণশীল মহাবিশ্বের সত্যতা নিশ্চিত হওয়া গেল।হাবল টেলিস্কোপের সাহায্যে দেখা গেল মহাবিশ্ব ক্রমে প্রসারণশীল।অর্থাৎ কোন একসময় নিশ্চয়ই এটি পুঞ্জিভূত অবস্থায় ছিল!বিস্ফোরণের মাধ্যমে ছিন্ন ভিন্ন হয়ে যাওয়া গ্যাস থেকে সৃষ্টি হল তারকারাজির।মহাজাগতিক ঘাত-প্রতিঘাত ও ভাঙ্গা গড়ার মধ্য দিয়ে তৈরি হল পৃথিবী যা শুরুতে ছিল গ্যাসের উত্তপ্ত পিন্ড।এরপর ধীরে ধীরে শিতল হতে হতে প্রাণ ধারণের উপযোগি হল পৃথিবী।ছয় দিনে বিশ্ব সৃষ্টির তত্ত্ব কে প্রমাণ সহ বাতিল করে দিয়েছে এই বিগ ব্যাং থিউরি।অনেক বই এ আমি এমন ব্যাখ্যা দেখেছি 'আল্লাহর কাছে একদিন আমাদের একদিনের মত না,আল্লাহর একদিন অনেক সময়'!আলাদা আলাদা 'দিন' এর হিসাব ঠিক বোধগম্য হলনা!অবশ্য এটা স্পষ্ট আমার এই প্রশ্নটি নতুন নয়,তাই এই আলাদা আলাদা দিনের ধারণাটাও আমার প্রশ্নের উত্তর হিসেবে বহুত আগেই তৈরি করা!

আদিম মানুষ নিজেদের কে বিশ্বের কেন্দ্র মনে করত।মহাবিশ্বের বিশালত সম্পর্কে তাদের কোন ধারণা ছিলনা।তাই পৃথিবীর আকাশ ও এর মধ্যবর্তি সব কিছুর রহস্য জানা গেলেও ধর্ম মহাবিশ্বের বিশাল অঞ্চলের ব্যাপারে কিছু বলতে পারেনি!প্রশ্ন হল,মহাবিশ্বের বিশালতার তুলনায় পৃথিবী একটা বিন্দুর থেকেও ক্ষুদ্র।তাহলে ধর্মগ্রন্থ গুলোতে কেন সে সম্পর্কে আলোকপাত করা হয়নি?ধর্মগ্রন্থ গুলো রচিত হওয়ার সময়কার মানুষ এটা জানত না,এটাই কি কারণ? 
পৃথিবী না হয় সৃষ্টি হয়েই গেল।এবার আসি মানব সৃষ্টির ব্যাপারে।বাইবেল,কুরআন সহ আরবিয় ধর্ম গুলোতে মানুষ সৃষ্টির রহস্য বর্ণিত হয়েছে আদম ও হাওয়ার কাহিনীর আলোকে।প্রথমে সৃষ্টি করা হয় আদম কে।এরপর তার নিঃসঙ্গতা দূর করার জন্য তার পাজড়ের হাড় থেকে সৃষ্টি করা হয় হাওয়া কে!আমি প্রথম যেদিন বিবর্তনবাদ পড়েছিলাম,তখন আমার প্রোগ্রামড ব্রেইন আমাকে সিগনাল দিয়েছিল- বিবর্তনবাদ অবশ্যই মিথ্যা,কারণ এটা সত্য হলে আদম হাওয়ার ঘটনা সত্যি হতে পারেনা!ঠিক এই সিগনাল প্রাপ্তির কারণেই বিবর্তনবাদ বিশ্বাসিদের চক্ষুশূল,স্কুল কলেজেও পড়ানো হয়না ঠিক মত এই বিবর্তনবাদ।অথচ বিবর্তনবাদ কোন 'বিশ্বাস' নয়,এটি পরিক্ষিত ও স্বীকৃত তত্ত্ব।

পাজড় থেকে নারী সৃষ্টির কাহিনী নারীকে ছোট করে রাখার একটি কৌশল ছাড়া কিছু না।এই কাহিনী এটাই বলতে চায় যে 'নারী কে পুরুষের মনোরঞ্জনের জন্য পুরুষের হাড় থেকে সৃষ্টি করা হয়েছে।' ছোট বেলায় যখন এটা জেনেছিলাম,প্রশ্ন জেগেছিল যে পুরুষ একাধিক বিয়ে করে তার পাজড়ের হাড় তো থাকারই কথা না।কিংবা যে নারী বিয়ে করেনা সে যার পাজড়ের হাড়-সেই পুরুষ কই?যে নারীর একাধিক বিয়ে হয়,সে কোন স্বামির পাজড়ের হাড় হতে সৃষ্ট?!

আদম হাওয়া সৃষ্টি হলেন।শয়তানের প্ররচনায় নিষিদ্ধ গন্ধম বৃক্ষের ফল খেলেন এবং এখানেও দেখা গেল হাওয়ার কারণে 'পথভ্রষ্ট' হলেন আদম।অর্থাৎ কাহিনী শিক্ষা দিচ্ছে নারীরা পুরুষ দের বিপথগামি করে!
অতঃপর শাস্তি স্বরূপ তাদের পৃথিবীতে আগমন!
পৃথিবীতে আমি পরেই আসব,আজকে এটুকুই।পৃথিবীতে আসার আগেই না জানি কতজন কে 'আঘাত' করেছি!প্রোগ্রামের বাইরের কিছু শুনলে 'আঘাত' প্রাপ্ত হওয়াটাই স্বাভাবিক।সফটওয়ার বদলে ফেলুন,দেখবেন আর আঘাত লাগছেনা!!সৃষ্টি রহস্যের একটি বড় প্রশ্ন যা প্রতিটি মানুষের মাথায় কখনও না কখনও আসেই,যেই প্রশ্ন মানুষ জোড় করে অবদমিত করে পাপের ভয়ে সেই প্রশ্নটি না হয় এখন নাই করলাম...পরবর্তীতে কোন এক পর্বে... 


