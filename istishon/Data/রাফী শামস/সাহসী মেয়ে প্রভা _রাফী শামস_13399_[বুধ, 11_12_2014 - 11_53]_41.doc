সাহসী মেয়ে প্রভা 


আমার দেখা সব থেকে সাহসী মেয়ে হল প্রভা।মডেল ও অভিনেত্রী সাদিয়া জাহান প্রভা।বাংলাদেশে প্রভা কে নিয়ে যত মাতামাতি হয়েছে তা আর কারও ক্ষেত্রে হয়নি সেটা বলাই বাহুল্য।এই মাতামাতির কারণটাও কারও অজানা নয়।স্কুলের ছাত্র থেকে শুরু করে হাইকোর্টের উকিল,বিশ্ববিদ্যালয়ের শিক্ষক এমনকি রাস্তার ফকির-বাংলাদেশে এমন কোন পুরুষ খুজে পাওয়া যাবেনা যে প্রভা-রাজীবের সেই ভিডিও টি দেখেনি।সকলের মোবাইল,পিসি,ল্যাপটপের স্ক্রিন থেকে ঐ ভিডিও নিয়ে আলোচনায় উত্তেজিত ও গরম ছিল পত্রিকার পাতা গুলোও।'আমাদের সময়' পত্রিকায় সে সময় দুই বুড়ো এই নিয়ে পাল্টাপাল্টি কলাম লিখতেন প্রতিদিন।একজন রাজীবের পক্ষে,অন্যজন প্রভার পক্ষ নিয়ে একে অপরকে গালাগাল করতেন।সে ছিল চরম বিরক্তিকর ব্যাপার।অবশেষে একদিন সম্পাদক সাহেব বাধ্য হয়ে ঘোষনা দিলেন- "প্রভা-রাজীব সংক্রান্ত কোন কলাম আজ থেকে পত্রিকায় ছাপা হবেনা!"
কিশোর থেকে শুরু করে বৃদ্ধ-সকলেই ভিডিও টি উপভোগ করেছে,উত্তেজনা প্রশমিত করেছে,অতঃপর বাথরুম থেকে ফ্রেশ হয়ে এসে প্রভা কে গালাগাল করেছে-ছি ছি নাউজুবিল্লাহ মিন যালেক! বাঙালি ইন্টারনেটে বিদেশী দের পর্ণ দেখে অভ্যস্ত।সেখানে দেশীয় সর্বজন পরিচিত এক মডেলের এমন ভিডিও সকলের কাছে স্বর্গীয় ব্যাপার ছিল তাই এটা ছড়িয়েছিল জাতীয় ভাবে।প্রভাকে সাহসী কেন বলছি?সে তার বয়ফ্রেন্ড এর সাথে সেক্স করেছিল বলে?না,সেতো অনেকেই করে।বিয়ের আগে যৌন সম্পর্কে জড়ানোর শতকরা হার নিঃসন্দেহে অনেক বেশি।সেটা নিয়ে কিছু বলার থাকতে পারেনা,দুজন প্রাপ্ত বয়স্ক নারী-পুরুষ যদি উভয়ের সম্মতিতে যৌন সম্পর্কে মিলিত হয় তাহলে সেখানে কারও কিছু বলার থাকতে পারেনা-সেটা তাদের ব্যক্তিগত ব্যাপার।তবে প্রভার ক্ষেত্রে সেটি আর ব্যক্তিগত থাকেনি।হয়ে গেছে জাতীয়।প্রেমে ব্যর্থ রাজীব ভিডিও টি ছড়িয়ে দিল,এবং সেটা এবোলার ভাইরাসের মত ছড়িয়ে পড়লো টেকনাফ থেকে তেতুলিয়ায়।
প্রেমিক প্রেমিকার যৌন সম্পর্ক,লম্পট প্রেমিকের ভিডিও ধারণ এবং পরে সেটা ছড়িয়ে দেয়া-এটা নতুন কোন ঘটনা নয়।এমনটা অহরহই ঘটছে,মেয়ে গুলোর জীবন নষ্ট হয়ে যাচ্ছে।তবে এসকল ভিডিও কিছু সংখ্যক পর্ণ-আসক্তদের মধ্যেই সীমাবদ্ধ থাকে যারা হয়তো মেয়েটিকে চেনেও না।কিন্তু প্রভার ক্ষেত্রে সেটা হয়নি।সে একজন মডেল এবং অভিনেত্রী ছিল,এবং তার ঐ ভিডিওটি দেখেনি এমন বাঙালি (পুরুষ) খুজে পাওয়া প্রায় অসম্ভব।অধিকাংশ ক্ষেত্রেই ঘটনার শিকার মেয়েটি আত্মহত্যার পথ বেছে নেয়,প্রভা সেটি করেনি।প্রভার পক্ষে বিদেশে চলে যাওয়াও সম্ভব ছিল,নিদেন পক্ষে লোক চক্ষুর অন্তরালে হারিয়ে যাওয়াটাও সমাজের দৃষ্টিতে স্বাভাবিক বলে বিবেচিত হত।প্রভা সেসব কিছুই করেনি।সে নিজেকে ঠিক করে নিয়ে আবার মিডিয়াতে এসেছে,নাটকে অভিনয় করেছে এবং করছে।আর ঠিক এজন্যই প্রভা সাহসী।
আমার দৃষ্টিতে যে কারণে প্রভা সাহসী,ঠিক একই কারণে সমাজের চোখে প্রভা নির্লজ্জ,বেহায়া,বেশ্যা।প্রভা যদি আত্মহত্যা করত তাহলে সমাজ তার প্রতি কিছুটা সংবেদনশিলতা দেখাতো,কারণ সমাজের দৃষ্টিতে সেটাই হত স্বাভাবিক।এধরণের ক্ষেত্রে কখনই ছেলেটির দোষ হয়না,সমাজ ছেলেটি কে নিয়ে ফিসফিস করেনা,ছেলেটির 'কলংক' হয়না কিন্তু মেয়েটির স্বাভাবিক জীবন যাপন প্রায় অসম্ভব হয়ে যায়।নষ্ট পুরুষতান্ত্রিক সমাজে অবশ্য এটাই হয়ে আসছে। কিন্তু প্রভা সমাজের এই ভ্রষ্টতা কে জয় করেছে,পালিয়ে যায়নি মোকাবিলা করেছে।এমন সাহস বাঙালি মেয়েদের মধ্যে দুর্লভ।শ্রদ্ধা এবং শুভকামনা প্রভার জন্য।
( ঠিক একই প্যাটার্নের একটা নিউজ খবরে দেখলাম যেখানে মেয়েটি আত্মহত্যা করেছে,তাই এই প্রসঙ্গের অবতারণা।কোন ছেলে যদি তার প্রেমিকার সাথে কাটানো কোন অন্তরংগ মুহুর্ত ক্যামেরা বন্দী করতে চায় তাহলে অবশ্যই সেখানে ঘাপলা আছে,নিশ্চিত...কাজেই সাবধান!আর জীবন এত সস্তা নয়,জীবন একটাই।এমন কোন ঘটনা যদি ঘটেই যায় সেটার পিছনে মূল দোষ ছেলেটির কারণ সে বিশ্বাস ভংগ করেছে,কখনই মেয়েটির নয়।কাজেই কখনও যদি এমন কিছু ঘটেই নষ্ট সমাজ কে মধ্যাঙ্গুলি দেখিয়ে নিজে বাচুন... আপনার জীবন পৃথিবীর জন্য অনেক বেশি মূল্যবান...)


