মদিনা সনদ, বিয়ের বয়স, বিচারপতি -এবং আফিম



আমাদের দেশে সকল সরকারেরই (একনায়কগণ,আওয়ামিলীগ,বিএনপি) একটি সাধারণ বৈশিষ্ট্য আছে,সেটি হল-তারা যে কতটা ধার্মিক এবং ইসলামের সেবায় নিয়োজিত সেটা প্রমাণে তারা সর্বদাই অস্থির থাকেন।এক নায়ক গণ তো এক্ষেত্রে গণতান্ত্রিক দের থেকে কয়েকশ গুণ সরেশ ছিলেন।কারণ তারা জানতেন তাদের ক্ষমতা অবৈধ,আর এই অবৈধ ক্ষমতার বিরূদ্ধে যেন জনগণ জেগে উঠতে না পারে সেজন্য তাদের কে নানা রকম আফিম খাইয়ে অচেতন করে রাখতে হবে।ধর্মের থেকে বড় আফিম আর কি আছে?একনায়ক ভন্ডশ্রেষ্ঠ এরশাদ ছিলেন এক্ষেত্রে শ্রেষ্ঠ।আর যাবতিয় মৌলবাদের উত্থান ঘটে আরেক একনায়ক জিয়াউর রহমানের সময়েই।তার দল হিসেবে বিএনপি সেই পথটি আরও ভাল ভাবে অনুসরণ করে গিয়েছে,খোলাখুলি ভাবেই।
আওয়ামিলীগ এই ক্ষেত্রে মোটামুটি প্রগতিশীল ভূমিকা পালন করে আসছিল কারণ তারা ছিল মুক্তিযুদ্ধে নেতৃত্ব দানকারী দল।স্বাধীনতার সময় আওয়ামিলীগার তথা স্বাধীনতাকামী দের প্রতি সাধারণ অভিযোগ ছিল তারা ভারতীয় অনুচর।তাজউদ্দীন আহমেদ কে তো বলা হচ্ছিল ছদ্মবেশি ব্রাক্ষ্মন!আর এই প্রচারনা চালাচ্ছিল খন্দকার মোশতাক গং।স্বাধীনতার পর এই 'অপবাদ' থেকে মুক্ত হওয়ার জন্যই হোক,কিংবা সাধারণ মানুষ কে আফিম দেয়ার জন্যই হোক,বেশ কিছু 'ইসলামিক' পদক্ষেপ নেয়া হয়!যেমন শত্রু সম্পত্তি আইন,রমনা কালী মন্দির ভেঙ্গে ফেলা সহ আরও নানা কিছু।সরকার যে ইসলাম প্রচার ও প্রসারে কতটা আন্তরিক জনগণ কে সেটা বোঝানোই ছিল উদ্দেশ্য।এরপরও বিএনপির তুলনায় আওয়ামিলীগ অনেকাংশে প্রগতিশীল একটি দল হিসেবে নিজেদের অস্তিত্ব বজায় রেখেছিল।
বিএনপির শাসনামলে জামাত তথা মৌলবাদীদের সীমাহিন অত্যাচারের ফলে সাধারণ মানুষ শিউরে উঠেছিল।তাই বিকল্প ছিল আওয়ামিলীগ।তারা ক্ষমতায় আসলো।একদল বলে থাকেন আওয়ামিলীগ যুদ্ধাপরাধীদের বিচার করেছে,আর কেউ করতে পেরেছে?আওয়ামিলীগের দুর্নাম করে আপনারা কি চান?আবার বিএনপি ক্ষমতায় আসুক?এখানে একটি বিষয় লক্ষনীয়।এতদিন একটি চমৎকার আফিম ছিল ধর্ম।তবে আধুনিক প্রগতিশীল তরুনরা এই আফিমে ততটা আসক্ত নয়!তাদের জন্য বাজারে আসল নতুন আফিম- যুদ্ধাপরাধীর বিচার!তরুন প্রজন্ম এই আফিম টি পছন্দ করল ব্যাপক ভাবে,ব্যবসায়ীরা সার্থক হল।যেহেতু বিএনপি নিজেই যুদ্ধাপরাধীদের দেহ-মন সপে দিয়েছে অতএব বিচার করলে একমাত্র আওয়ামিলীগই করবে-এই ব্যাপারটি আওয়ামিলীগের পক্ষে গেল।আওয়ামিলীগ ক্ষমতায় আসলো,সকলের সুনাম অর্জন করে বিচার প্রক্রিয়া শুরু করল কিন্তু সমস্যা হল অশিক্ষিত দের এই দেশে যুদ্ধাপরাধ বিচার আফিমের গ্রাহকের চেয়ে 'ধর্ম' আফিমের গ্রাহক অনেক বেশি!আরও একটি ব্যাপার হল যুদ্ধাপরাধ বিচার আফিম গ্রহনকারীরা আফিম না পেলে একটু হইচই করে,এছাড়া তাদের আর কিছুই করার নেই।আর যেহেতু এই আফিমের একমাত্র যোগানদাতা আওয়ামিলীগ,তাই এরা কখনও বিএনপির দিকেও ধাবিত হবেনা।তাই এদের নিয়ে দুশ্চিন্তার কিছু নেই।অপরদিকে ধর্ম আফিম গ্রহনকারীরা উগ্র।এরা আফিম না পেলে তান্ডব শুরু করে দেয়,লাশ ফেলে দেয়।এরা আফিমের প্রয়োজনে আরও বড় ডিলার বিএনপি-জামাতের দিকে ছুটেও যাবে।কাজেই এই অংশটিকে নিয়ন্ত্রনে রাখার জন্য আওয়ামিলীগ ধর্ম নামক আফিমের ব্যবসায় মনযোগি হল।কারণ হেফাজত দমন আর যুদ্ধাপরাধের বিচার করতে গিয়ে তারা এরমধ্যেই নিজেদের অনেক 'ক্ষতি' করে ফেলেছে!
৫ জানুয়ারিরি নির্বাচন যে ফেয়ার নির্বাচন না এটা বুঝতে বিশেষজ্ঞ হওয়া লাগেনা।এটা আওয়ামিলীগ নিজেও জানে।ফেয়ার না হবার পরও আমার মত অনেকেরই এই নির্বাচনের প্রতি সমর্থন ছিল কারন আমরা মনে করেছি আওয়ামিলীগ যেভাবেই হোক ক্ষমতায় আসুক,কারণ তারাই যুদ্ধাপরাধীদের বিচার করবে।সহজ ভাষায় আমরা আফিমে আসক্ত ছিলাম আর কি!যেহেতু আওয়ামিলীগ জানে এই নির্বাচনটি জোড়াতালি দেয়া নির্বাচন তাই পায়ের মাটি শক্ত করতে তাদের সকল কে 'সন্তুষ্ট' করে চলতে হবে।কাদের মোল্লার ফাসির রায় আওয়ামিলীগ সকল রকম চাপ উপেক্ষা করেও যে বাস্তবায়ন করেছিল এটা তাদের সেই প্রগতিশীল মানসিকতার বহিঃপ্রকাশ।কিন্তু এতে করে তারা ধর্ম আফিম গ্রাহক দের চটিয়ে দিল কিনা সেটা নিয়ে দুশ্চিন্তা ছিল তাদের।সাঈদীর ফাসির রায় দেয়ার পরই দেখা গেল ধার্মিক দের ভয়াবহ প্রতিক্রিয়া।অশিক্ষিত বলব কাদের,তথাকথিত শিক্ষিত সমাজও একটি কুত্তার বাচ্চাকে বড় মাওলানা বলে মনে করে এবং ভাবে সে যদি ভুল করেও থাকে কেবল মাত্র ভাল ওয়াজকারী হিসেবে তার মাফ পাওয়া উচিত!'এত বড়' একজন আলেম কে ফাসি দেয়ার মত দুঃসাহস টি আওয়ামিলীগ করতে পারেনি।এখন কথা হল রায় দিয়েছে আদালত,আওয়ামিলীগ এখানে কিভাবে দায়ি?বাংলাদেশের প্রেক্ষিতে এটা বুঝতে আইনজ্ঞ হওয়ার দরকার পড়েনা।
ফাসির রায় রহিত হল-এতে করে কি হল?ধার্মিক গোষ্ঠী চেতলনা,আবার 'বিচার' ও হল।ফাসির রায় হলে ধার্মিকরা তান্ডব করত সেই তান্ডব থামানো গেল।ধার্মিক দের কাছে বার্তা দেয়া হল- আমরা ধর্ম বিরোধী নই,এত বড় একজন আলেম কে আমরা ফাসি দেইনি।সাক্ষ্মী দিতে গিয়ে যে সাক্ষ্মী নিহত হল তাঁকে উপহাস করা হল,তুরিন আফরোজ-জাফর ইকবাল স্যার এদের মত মানুষ জনকে চড় মারা হল,এতদিন বিচারের আফিম খাইয়ে রাখা তরুনেরা একটু হইচই করল (বেশি হইচই করলে গরম পানি টিয়ার গ্যাস দিয়ে নেশা কাটিয়েও দেয়া হল)।এই আরকি!এক দুজন সাক্ষ্মী মরল,তাদের বাড়িঘর তছনছ হল-তাতে কি?দেশের শান্তি তো রক্ষা পেল!ব্যারিস্টার তুরিন আফরোজ অজ্ঞান হয়ে পড়লেন,তাতে কি?অসংখ্য মানুষের জ্ঞান রক্ষিত হল!জাফর ইকবাল স্যার কাদলেন,তাতে কি?অজস্র ধার্মিকের চোখের জল বেচে গেল!ধার্মিক রা গুরুত্বপূর্ন না 'মুরতাদ' জাফর ইকবাল বেশি গুরুত্বপূর্ণ?হিন্দুরা বেশি গুরুত্বপূর্ণ না সাঈদী বেশি গুরুত্বপূর্ণ?বুঝতে হবে রে দাদা।যে আফিমের চাহিদা বেশি সেটির ব্যবসায় ব্যবসায়ীরা করবেন-এটাই স্বাভাবিক!
আফিমের অংশ হিসেবে এল মদিনা সনদের ঘোষনা,ইসলামের সাথে সাংঘর্ষিক এমন কোন আইন হবেনা-এমন হাস্যকর ঘোষনা,এবং এখন আসতে যাচ্ছে বিয়ের বয়স কমানোর ঘোষনা!বিয়ের বয়স ছেলেদের ক্ষেত্রে ছিল ২১ এবং মেয়েদের ক্ষেত্রে ছিল ১৮,বর্তমান প্রেক্ষাপটে সেটি হওয়া দরকার ছিল ২৫ এবং ২১...কিন্তু অশিক্ষিত সংসদ সেটি করেছে ১৮ এবং ১৬!আদিবাসী দের যেভাবে উপজাতি বানিয়ে বলে দেয়া হল দেশে কোন আদিবাসী নেই অতএব তাদের প্রতি বৈষম্যও নেই!একই ভাবে এই বয়স কমিয়ে বলা হবে বাংলাদেশে 'বাল্যবিবাহ' নেই!সহিহ ইসলামিক বিয়ের বয়স!আতংকের বিষয় হল বাংলাদেশের আপামর জনগোষ্ঠী এই নতুন বিয়ের বয়স কে স্বাগতই জানাবে!
অনলাইন আওয়ামিলীগার দের একটি মজার যুক্তি দেখলাম গতকাল।সেটি হল তারা বলছে সাঈদীর রায় প্রমাণ করে বিচারপতিদের অভিশংসনের ক্ষমতা টা কতটা জরুরি!অতি দুঃখেও তাদের কথা মুখে হাসি চলে এসেছে!একটি কালো আইন কে জায়েজ করার কি অসাধারণ যুক্তি!অশিক্ষিত দুর্নীতিবাজ সংসদের হাতে থাকবে বিচারপতিদের অভিশংসনের ক্ষমতা!আর একে হালাল করার জন্য কি অসাধারণ যুক্তি তাদের!সাঈদীর রায় নিয়ে যখন সবাই ব্যস্ত,সেই সময় সংসদে পাশ হয়ে গেল এই কালো আইন টি।
বিএনপিকে শায়েস্তা করতে গিয়েই হোক,আর ক্ষমতায় টিকে থাকার অদম্য বাসনার কারণেই হোক সরকার ক্রমাগত নিজেদের পায়ে কুড়াল মেরে ক্ষতবিক্ষত করছে নিজেদের কে,দেশ কে তো অবশ্যই।মানুষ কে আলোতে না নিয়ে এসে অন্ধকারে রেখে,অন্ধকারের চাহিদা পূরণেই তারা অধিক তৎপর।এই মুহুর্তে ছাপ্পান্নো হাজার বর্গমাইল জুড়ে কোন আলো দেখতে পাচ্ছিনা।বিএনপি কে নিয়ে আমাদের কোন আশা নেই দেখেই মানুষ আওয়ামিলীগ কে এনেছিল।তারাও যখন একই পরিণতির দিকে হাটছে তখন হতাশ হওয়াটাই স্বাভাবিক।'আস্থা রাখুন' বানীতে আশ্বস্ত হতে পারেন,অন্যায় কে হালাল করার জন্য মজার মজার যুক্তিও খুজতে পারেন-কিন্তু গন্তব্য আপাতত আধারের দিকেই,আবার কবে আলো দেখতে পাব জানা নেই...

