কিভাবে এল রমযান বা রোযা_


 কিছুদিন আগে আমি ফেসবুকে একটা লেখায় রমযান কে 'ট্রেডিশন' হিসেবে উল্লেখ করেছিলাম দেখে অনেকেই মনঃক্ষুন্ন হয়েছিলেন।প্রশ্ন করেছিলেন আমাকে,যদি ট্রেডিশন মনে কর তাহলে রোযা কেন রাখ?আমি ভেবে দেখলাম আসলেই রোযা কেন রাখি?কিভাবে এল এই রোযা?কোথা থেকে এর উৎপত্তি?কুরআনেও রোযা রাখা কে ফরয করার কথা যেখানেই বলা আছে,তার সাথে এই কথাটাই জুড়ে দেয়া আছে- "যেমন ফরয করা হয়েছিল তোমাদের পূর্বপুরুষ দের উপর"।অর্থাৎ কুরআন অনুসারেই রোযা পালন খুব পুরানো একটা ধর্মীয় আচার।উপবাস অন্যান্য প্রায় সকল ধর্মেই প্রচলিত আছে।তাহলে কিভাবে আসলো রোযা?
শত শত বছর ধরে ইসলামিক ক্যালেন্ডারের নবম মাসে রোজা পালিত হয়। হিজরতের আগে আরব পৌত্তলিকেরা মুসলমান সমাজে প্রচলিত রমজানের মত করে চন্দ্র-দেবতার উপাসনা করত। চন্দ্র-বত্সরের বিশেষ মাসে প্রথম চাঁদ দেখা গেলে আরব পৌত্তলিকেরা ত্রিশ দিন সূর্যোদয় হতে সুর্যাস্ত পর্যন্ত উপোস করত। এক মাস পর যখন আবার নতুন চাঁদ দেখা যেত তখন তারা নানারকম খানা-পিনা আয়োজনের মাধ্যমে তারা আল-ফিতর নামে এক উত্সব পালন করত। উত্সবের সময় পশু জবাই ও গরিব দুঃখীর মাঝে ধন-সম্পদ বা অর্থ বিতরণের রীতি ছিল।
ইসলাম আগমনের বহু পূর্ব থেকে প্যাগান আরবরা চন্দ্র পূজার অংশ হিসেবে পালন করত রমযান।মুহম্মদ (স) রোযা পালন এবং জেরুজালেমের বদলে মক্কার দিকে ফিরে নামায আদায়ের বিধান চালু করেন মদীনায় হিজরতের পর।মদীনার দুটি গোত্র 'ওয়াস' এবং 'খাজরাস' মক্কার বিরূদ্ধে যুদ্ধে মুসলমানদের সহযোগীতা করে।রমযান পালন ছিল এই দুটি গোত্রের অন্যতম রীতি।এসকল গোত্রের অনেক রীতি মুহম্মদ (স) ইসলামে গ্রহন করেন।এই গোত্র গুলো শুক্রবারে ধর্মীয় উৎসব পালন করত- যা বর্তমানে মুসলমানরাও পালন করে থাকে!প্যাগান আরবদের অনেক কিছুই ইসলামে গ্রহন করা হয়- যার মধ্যে আছে দিনে পাচ বার প্রার্থনা,প্রার্থনার আগে হাত মুখ ধৌত করা (বর্তমানে ওযু) ইত্যাদি।একটু লক্ষ্য করলে প্রাচীন একটি প্যাগান প্রতীক ইসলামের প্রতীক হিসেবে ব্যবহৃত হতে দেখা যায়- চাঁদ তারা!যেটি ছিল চন্দ্র দেবতার প্রতীক।আর আমরা যেভাবে রোযা রাখছি ঠিক সেই ভাবে তারাও রোজা রাখত চন্দ্রদেবতার জন্ম-মৃত্যুর উৎসব পালনের জন্য!!
যুদ্ধ জয়ের প্রয়োজনে এবং রাজনৈতিক কারণে মদিনার প্যাগানদের অনেক রীতি ইসলামে গ্রহন করা হয় এবং আমরা সেগুলো ইসলামিক রীতি হিসেবেই পালন করে আসছি এখনও!ঠিক যেমন ভাবে পালন করা হয় কোন একটি ঐতিহ্য- ট্রেডিশন!আমাদের রমযান মাসে রোযা রাখা তাই কোন অলৌকিক ঘটনা নয়,বহু প্রাচীন কাল থেকে চলে আসা একটা ঐতিহ্য যা ইসলামে প্রবেশ করেছিল মূলত রাজনৈতিক কারনে।
আরও জানার জন্য ঘুরে আসতে পারেন এই লিংক গুলো থেকে




