ইসরায়েল- ফিলিস্তিনঃ দানব বনাম মানুষ


আপনি যতক্ষণে এই লেখাটি পড়ে শেষ করবেন ততক্ষনে ফিলিস্তিনে কমপক্ষে একশ বা তার থেকেও বেশি মানুষ মৃত্যুবরণ করছে কোন মরণাস্ত্রের আঘাতে।অসংখ্য শিশু পৃথিবী ছেড়ে চলে যাচ্ছে পৃথিবীর আলো দেখার আগেই।অসংখ্য মা সন্তানহারা হচ্ছে প্রতি মুহুর্তে।সেখানে বেচে থাকাই আশ্চর্যজনক ব্যাপার।কিন্তু কেন এমন ভয়াবহতার মধ্যে বাস করছে ঐ অঞ্চলের মানুষ?কেন পৃথিবীর বুকে জন্ম নিয়েছে এই রক্ত-উপত্যকা।এই ফিলিস্তিন আসলে হঠাৎ করে সৃষ্টি হয়নি,বরং একটি দানব কে জন্ম দেয়ার জন্য বলি দেয়া হয়েছে ফিলিস্তিন নামক জায়গাটিকে।সেই দানব টির নাম - ইসরায়েল।
আমাদের মুসলমানদের মধ্যে একটা প্রবণতা হল ইসরায়েল রাস্ট্রটিকে যতটা না ঘৃণা করি তারচেয়ে বেশি ঘৃণা করি ইহুদিদেরকে, কিন্তু ইসরায়েল রাস্ট্রের সাথে ইহুদি নয় বরং ইহুদিবাদের সম্পর্ক জড়িত।ইহুদী ধর্মের প্রধানত দু’টো শাখা। একটি হল জুডায়জম আর অন্যটি হল জায়নিজম। জায়নিসটদের বিশ্বাস হল ঈশ্বর তাদের দায়িত্ব দিয়েছেন এ পৃথিবীতে ঈশ্বরের রাজ্য প্রতিষ্ঠা করার।ঈশ্বরের রাজ্য হল সলোমানের রাজ্য ( মুসলমানদের সুলায়মান (আ) ) যা নীল নদ থেকে ফোরাত নদী পর্যন্ত বিস্তৃত কিন্তু খ্রিস্টপূর্ব ৯৫৬ সালে হযরত সুলাইমান (আঃ) এঁর মৃত্যুর পর ভেঙে যায় তাদের বিশ্বাস, ঈশ্বর ইহুদিদের প্রতিশ্রুতি দিয়েছেন যে নীল নদ থেকে ফোরাত পর্যন্ত সমগ্রভুখন্ড ইহুদিদের জন্য নির্ধারিত যার মধ্যে আছে আজকের মিশর, জর্ডান, ইরাক, সিরিয়া , লেবানন। ফিলিস্তিন তো আছেই। এর সমর্থনে তারা বাইবেলের আদি পুস্তক ১৭:৮ এর উদ্ধৃতি দেয় "আর তুমি (আব্রাহাম) এই যে কনান দেশে প্রবাসী হয়েছ, এই দেশ তোমার ভাবী বংশকে চিরস্থায়ী অধিকারার্থে দেবো আর আমি তাদের ঈশ্বর হবো।" আর ঈশ্বরের রাজ্য প্রতিষ্ঠা করতে যেয়ে যেকোন অপরাধ গ্রহনযোগ্য।
অনেক ইহুদি রাব্বীগণ বিশেষ করে যারা জুডায়জমের অনুসারী তারা মনে করেন না এই তত্ব ইহুদি ধর্মের কোন অংশ বরং তারা ইসরায়েল রাস্ট্র প্রতিষ্ঠার বিরোধী ও ইসরায়েলের ধ্বংস কামনা করেণ। World without Zionism শিরোনামে ইরানের সাবেক প্রেসিডেন্ট আহমাদিনেজাদ ২০০৫ ও ২০১০ সালে পরপর দু;টি সেমিনারের আয়োজন করেছিলেন যে সেমিনারে মূল বক্তা ছিলেন জুডায়জমের অনুসারী ইহুদি রাব্বীগণ ! ইহুদিবাদ তত্ত্বের তাত্ত্বিক ও দার্শনিক হলেন থিওডোর হার্জেল ।১৮৯৬ সালে তিনি The Jewish state নামে একটা বই লেখেন এবং তিনি ঘোষনা দেন যে, The cure for anti-semitism was the establishment of a Jewish state. As he saw it, the best place to establish this state was in Palestine.এই তত্ত্বের মূল লক্ষ্য ঈশ্বরের রাজ্য প্রতিষ্ঠা, আধ্যাত্মিক বা নিছক ধর্মীয় উপদেশ প্রদানের মাধ্যমে নয়, বরং সুনির্দিষ্ট রাজনৈতিক পদক্ষেপের মাধ্যমে। এই লক্ষ্য বাস্তবায়নের পথে প্রথম পদক্ষেপ হল বিশ্বের ইহুদিসমূহকে একত্র করা যা শুরু হয়েছিল সেই বেলফোর ডিক্লারেশনের মাধ্যমে ১৯১৭ সালে।
জুডায়জমের অনুসারীগণ তোরাহ পুরোপুরি মেনে চলার চেষ্টা করেন আর যারা জুডায়জমের অনুসারী তারা জায়নিস্টদের ইহুদী বলে স্বীকার করেন না। তারা মনে করেন জায়নিজমবাদ হল ইহুদীদের জন্য অভিশাপ।জুডায়জমের রাব্বীগণ ইসরায়েল রাস্ট্রকে ধ্বংস করার জন্য আহবান জানিয়েছেন। তারা জায়নিজমবাদকে মানবতার শত্রু বলে অভিহিত করেছেন।জায়নিস্ট ইহুদীরা নিজেদেরকে বিশ্বের শ্রেষ্ঠ জাতি বলে মনে করে এবং তারা মনে করে তারা আল্লাহর পুত্র আর বাদ বাকিদের শুধু মাত্র তাদের সেবার জন্য সৃষ্টি করা হয়েছে।এটা যে কত ভয়ংকর মতবাদ আজকের বর্ণবাদী ইসরায়েলকে দেখলেই সেটা বোধগম্য হবে।
বেলফোর ডিক্লারেশনের পর থেকে সারা বিশ্বের ইহুদিরা জড়ো হতে শুরু করে ফিলিস্তিনে! ১৯০৫ থেকে ১৯১৪ সাল পর্যন্ত ফিলিস্তিনে ইহুদীদের সংখ্যা ছিল মাত্র কয়েক হাজার।১৯৪৮ সালে সেখানে ইহুদীদের সংখ্যা ৬ লাখে উন্নীত হয়। সেই যে শুরু ইসরায়েলের ফিলিস্তিনি ভূমি দখল, অবৈধ বসতি স্থাপনের কাজ তা এখন পর্যন্ত জোর গতিতে এগিয়ে চলেছে। এক মুহুর্তের জন্য থেমে নেই ইসরায়েলের সম্প্রসারণবাদী নীতি। ইসরায়েলের প্রচুর জমি দরকার কারন ইসরায়েল বিশ্বের সমগ্র ইহুদীদের নিজ নাগরিক মনে করে। তারা মনে করে একদিন বিশ্বের সমগ্র ইহুদী সম্প্রদায় একত্রিত হবে আর প্রতিষ্ঠা করবে বৃহত্তর ইসরায়েল রাস্ট্র। এরকম ভাবনা বিশ্বের আর দ্বিতীয় কোন নজীর নেই । ৬৬ বছর ধরে তারা নিজ বসতি ভিটা ছেড়ে শরণার্থী হয়ে আছে ও এখনও হচ্ছে ! আর ১৯৪৮ সালের আগে ইসরায়েল নামে কোনো রাস্ট্র পৃথিবীতে ছিল না ! উড়ে এসে জুড়ে বসার মত ব্যাপারটা । ধরুণ, আপনি নিজ বাড়িতে বসবাস করেণ। একদিন অচেনা অজানা একদল লোক এসে বলল, আজকেই আপনার বাড়ি ছেড়ে দিতে হবে ! এখন থেকে এ বাড়ি আমাদের ! ফিলিস্তিনে এটা ঘটছে ! ফিলিস্তিনিদের ধরে ধরে নিয়ে যাওয়া একটা নিত্যনৈমত্তিক ব্যাপার এমনকি ইসরায়েলী কারাগার থেকে ফিলিস্তিনি নেতারাও রক্ষা পান না, স্পীকার, মন্ত্রী এমপিসহ যে কোনো রাজনৈতিক নেতাকে ইচ্ছে করলেই ইসরায়েল ধরে নিয়ে যায় আর তাদের খোঁজ পাওয়া যায় না ।
জয়নিস্টদের স্বপ্ন ছিল ইহুদিদের জন্য একটি বিশাল রাষ্ট্র প্রতিষ্ঠা।যার কারণে তারা একটি নির্দিষ্ট ভূখন্ড দাবি করে।প্রথম বিশ্বযুদ্ধে বৃটিশ এবং দ্বিতীয় বিশ্বযুদ্ধের পর মার্কিন সহায়তায় তারা তাদের এই দাবির স্বপক্ষে কাজ চালিয়ে যেতে থাকে।১৯৪৮ সালের ইসরায়েল রাষ্ট্র ঘোষণা করলো ইহুদিরা, ১০ মিনিটের ভেতর যুক্তরাষ্ট্র স্বীকৃতি দিল, অতঃপর সোভিয়েত ইউনিয়ন-বৃটেন।জাতসংঘের সহায়তায় করা হল এসব যেখানে ফিলিস্তিনের ৪৫ ভাগ থাকল ফিলিস্তিনিদের এবং বাকি ৫৫ ভাগ নিয়ে গঠিত হল নতুন রাষ্ট্র ইসরায়েল।ইসরায়েল পৃথিবীর বিভিন্ন অঞ্চল থেকে সকল ইহুদিদের ইসরায়েলে আবাসনের ব্যবস্থা করে,এবং তাদের দেয়া হয় সকল রকম সুযোগ।ফিলিস্তিনি জনগনের দখলকৃত আবাসে নতুন আবাসন সৃষ্টি করে তারা।ইসরায়েলের উদ্দেশ্য ছিল 'সলোমানি রাজত্ব' প্রতিষ্ঠা,তাই ধীরে ধীরে ফিলিস্তিনিদের দেশ ছাড়া করে সমগ্র ফিলিস্তিন অধিকৃত করে নেয়াটাই ছিল তাদের মূল উদ্দেশ্য।যার ফলশ্রুতি হল ফিলিস্তিনে হামলা।বিশ্বযুদ্ধের পর অস্ত্রব্যবসায়ীদের দরকার ছিল নতুন অস্ত্রের বাজার।সেই সাথে এই অঞ্চল রাজনৈতিক ভাবে মার্কিনিদের জন্যও গুরত্বপূর্ণ ছিল।তাই পুরোপুরি মার্কিন সহযোগীতায় ইসরায়েল নামক দানবটি ফিলিস্তিনে বিরাজ করে চলেছে তাদের কালো থাবা।

ইসরায়েল কর্তৃক দখলকৃত ফিলিস্তিন... সবুজ অংশ ফিলিস্তিন,সাদা অংশ ইসরায়েল
ফিলিস্তিনের জনগণের অধিকারের পক্ষে শুরুতে যে রাজনৈতিক শক্তি গড়ে উঠেছিল-সেটি হল ফাতাহ।ইয়াসির আরাফাত ছিলেন যার নেতা।ধারণা করা ইয়াসির আরাফাত কে বিষ প্রয়োগে হত্যা করেছে ইসরায়েল।ইয়াসিরের মৃত্যুর পর ফাতাহ ইসরায়েলি নেতাদের পুতুলে পরিণত হয়।ফাতাহ জনগণের প্রত্যাশা পূরণে ব্যর্থ হলে সৃষ্টি হয় 'হামাস' যারা আপোষহীন এবং পশ্চিমা মিডিয়ার কল্যাণে যাদের আমরা জঙ্গি গোষ্ঠি হিসেবেই জানি!ফাতাহ ও হামাসের মধ্যেও রয়েছে বিরোধ।যার ফলে ফিলিস্তিনের দুই অংশ শাসন করছে এই দুটি ভিন্ন ভিন্ন সংগঠন।পশ্চিম তীরে ফাতাহ এবং গাজা উপত্যকায় হামাস প্রভাব বিস্তার করেছে। এতে সমস্যা আরও বৃদ্ধি পেয়েছে, কারণ ইসরায়েলসহ অনেকগুলো দেশই হামাসকে সন্ত্রাসী সংগঠন মনে করে। ২০০৬ এর নির্বাচনে হামাস সংখ্যাগরিষ্ঠ আসনে বিজয়ী হলেও তাদেরকে কোন আন্তর্জাতিক সমঝোতা অনুষ্ঠানে অংশ নিতে দেয়া হয়নি।

পশ্চিমা মিডিয়ার ভন্ডামি
পশ্চিমা শাসক গোষ্ঠি তথা মিডিয়া যেটাকে 'আরব অঞ্চলের গন্ডগোল' বলে থাকেন সেটি মূলত ইসরায়েলের ক্রমাগত আক্রমন এবং তার বিপরীতে হামাসের প্রতিঘাত।মুক্তিযুদ্ধ কে যেমন পাকিস্তানি শাসক গোষ্ঠী 'গন্ডগোল' বলে বিশ্বের কাছে প্রচার করত এখানেও ব্যাপারটি তেমন।হামাস মূলত সেদেশের স্বাধীনতাকামী যোদ্ধা যারা এই উপনিবিশের বিরূদ্ধে সংগ্রাম করে চলছে।
বর্তমানে ফিলিস্তিনে যে ইসরায়েল আগ্রাসন চলছে সেটা নতুন নয়।ইতিহাসে অসংখ্যবার তারা রক্ত বন্যা বইয়ে দিয়েছে ফিলিস্তিনের জনপদ গুলোতে।কারণ এটাই তাদের পরিকল্পনা।ঘুমিয়ে থাকা মানুষ কে মুহুর্তে হত্যা করে ফেলা,তাদের বসত বাড়ি ভূখন্ড দখল নিয়ে ইহুদিদের জন্য নতুন আবাস সৃষ্টি করা।হত্যার পর তারা সমস্ত বাড়িঘর গুড়িয়ে দেয় এবং সেখানে দ্রুত বর্ধনশীল ইউক্যালিপটাস গাছ লাগিয়ে দেয় যেন বেচে যাওয়া ফিলিস্তিনিরা ফিরে এলেও নিজেদের ভীটে মাটি সনাক্ত করতে না পারে!

এক পিতা ও সন্তান...ও তাদের মৃত্যু
অতি সম্প্রতি গাজা তে যে বিমান হামলা চালিয়ে শতাধিক মানুষ হত্যা করে হয়েছে এর পিছনে হামাসের রকেট হামলার কথা বলা হয়েছে।এটা একটি পুরানো ধাপ্পা।আমার কাছে একটা পুরানো পরিসংখ্যান আছে,সেটা দেখলেই ব্যাপারটা পরিষ্কার হবে...

কে সন্ত্রাসি???
তবে অন্য সকল ক্ষেত্রের মতই হামাসের আছে অসংখ্য পথবিচ্যুতির উদাহরণ।ইসরায়েলি শক্তির সাথে না পেরে হোক আর উগ্রতার কারণেই হোক তাদের মধ্যে অসংখ্য ভুল ভ্রান্তি আছে এই যুদ্ধ পরিচালনায়।এর মধ্যে উল্লেখযোগ্য হল নিরীহ মানুষ হত্যা,যা তাদের সন্ত্রাসি সংগঠন হিসেবে পরিচিত করেছে।
ইসরায়েলের বিশ্বকুখ্যাত গোয়েন্দা সংস্থা মোসাদের নাম সবাই শুনেছেন বা জানেন ।ইহুদী রাস্ট্রটির স্বার্থ রক্ষার্থে এই সংস্থা যেভাবে পৃথিবী ব্যাপি তথ্য সংগ্রহ, হত্যা, খুন, গুপ্ত হত্যা, কিডন্যাপ করে বেড়ায় তা রীতিমত যেমন ভীতিকর,রোমাঞ্চকর তেমনি অন্যান্য গোয়েন্দা সংস্থার কাছে অনুকরনীয় (?) বটে।
ইসরায়েল রাস্ট্র প্রতিষ্ঠার জন্য জায়নিস্টরা তিনটি প্রধান গোপন সংগঠন গঠন করে হাগানাহ,ইরগুন,স্টানগ্যাং কিন্তু ইসরায়েল রাস্ট্র প্রতিষ্ঠার পর চারিদিক আরব রাস্ট্র দ্বারা পরিবেষ্টিত এই শিশু রাস্ট্রকে রক্ষা করা মোটেই সহজসাধ্য ছিল না । তাই ইসরায়েলের প্রথম প্রধানমন্ত্রী ডেভিড বেন গুরিয়ন সাবেক সন্ত্রাসী সংগঠনদের নিয়ে গঠন করেন মোসাদ। সালটা ছিল ১৯৪৯, ১৩ ই ডিসেম্বর।
মোসাদের সন্ত্রাসী নেটওয়ার্ক সারাবিশ্বব্যাপী জালের মত ছড়িয়ে আছে এমনকি আমাদের বাংলাদেশও এর বাইরে নয় আর মুসলিম দেশ হলে তো কথাই নেই । কয়েকবছর আগে তত্তাবধায়ক সরকারে আমলে বাংলাদেশের সুশীল সমাজের কিছু লোকজন ইসরায়েলকে স্বীকৃতি ও ডিপ্লম্যাটিক সম্পর্ক স্থাপনের জন্য সরকারের প্রতি আহবান জানিয়েছিলেন। এর থেকে বোঝা যায় বাংলাদেশের ঘটনাপ্রবাহেও মোসাদ তথা ইসরায়েলের প্রত্যক্ষ না হলেও পরোক্ষ হাত রয়েছে।
বিশেষ বিশেষ ক্ষেত্রে মোসাদ সদস্য নিজেই অকুস্থলে উপস্থিত হয়ে কুকর্ম সম্পাদন করেন তবে মোসাদের একটি অন্যতম বৈশিষ্ঠ হল মোসাদ কখনই হামলার সঙ্গে সরাসরি যুক্ত হয় না । স্থানীয় মাফিয়া বা এজেন্টদের দ্বারাই কুকর্ম সম্পাদন করেন। যেমন সাম্প্রতিককালে ইরানের নিউক্লিয়ার সাইন্টিস্টদের গুপ্ত হত্যায় স্থানীয় এজেন্টদের দ্বারাই সম্পাদন করা হয়েছে।
ফিলিস্তিনিদের পীঠ দেয়ালে ঠিকিয়ে যাওয়ার পর স্বাভাবিকভাবেই কিছু ফিলিস্তিনি গ্রুপ গঠন হয় যারা ফিলিস্তিনিদের অধিকার আদায়ের জন্য স্বসস্ত্র সংগ্রামে লিপ্ত হয় । এরকম ই একটা গ্রুপ নাম ব্লাক সেপ্টেম্বর।এরা ১৯৭০ সালে জার্মানির মিউনিখে অলিম্পিক গেমস চলাকালে কিছু ইসরায়েলী এথেলেটস অপহরন করে এই উদ্দেশ্যে যে তাদের স্বজাতি ২০০ ফিলিস্তিনিদের মুক্তি দিতে হবে কিন্তু মোসাদের অত্যন্ত নিখুত পরিকল্পনায় তারা তো সফলকাম হয় নি উপরুন্তু সারা জার্মান ও পৃথিবী জুড়ে এই ব্লাক সেপ্টেম্বরদের খুঁজে খুঁজে বের হত্যা করে মোসাদ।তাদের হত্যা করার জন্য মোসাদ গঠন করে রথ অফ গড নামক বিশেষ স্পেশাল টিম।
আশির দশকে আততায়ীর হাতে নিহত ইরাকী সাইন্টিস্টদের হত্যা করার অভিযোগ রয়েছে মোসাদের বিরুদ্ধে এবং ২০০৩ সালের পর ইরাকে প্রায় ৫০০ বিজ্ঞানীকে হত্যা করেছে মোসাদ যাতে ইরাক আর মেরুদন্ড সোজা করে নিজ পায়ে দাড়াতে না পারে।
আজকে ফিলিস্তিনিদের পিএলও তথা ফাতাহ একসময় ছিল দুর্ধর্ষ সংগঠন । পিএলও একসময় ইসরায়েলের অস্তিত্তের ঘোর বিরোধী ছিল কিন্তু মোসাদ ১৯৮০ হতে ১৯৮৮ পর্যন্ত পিএলও নেতাদের হত্যা, গুপ্ত হত্যা করে পিএলও এর মেরুদন্ড ভেঙ্গে দেয়। যার ফলশ্রুতিতে আরাফাত ১৯৮৮ সালে জাতিসংঘের নিরাপত্তা পরিষদের সিদ্ধান্ত ২৪২ মেনে নিয়ে নিজের অবস্থান পরিবর্তন করেন এবং পরবর্তীতে 'অসোলো' চুক্তির মাধ্যমে ফাতাহ তথা আরাফাত ইসরায়েলের অস্তিত্ত মেনে নেন এই আশায় যে ইসরায়েলের পাশাপাশি একটি স্বাধীন ফিলিস্তিন রাস্ট্র গঠনের স্বপ্নে এবং এজন্য তিনি নোবেল পুরুষ্কারও পান কিন্তু অবাক করার বিষয় হল পিএলও ইসরায়েলকে মেনে নিলেও ফিলিস্তিনিদের এতটুকু লাভও পর্যন্ত হয় নি। আজকে ফাতাহ শাসিত পশ্চিম তীর প্রায় ইসরায়েলের দখলে। পরিশেষে অরাফাতকে গৃহবন্দী করে ইহুদীরা এবং পরবর্তীতে জানা গেল আরাফাতকে বিষ প্রয়োগে হত্যা করা হয়েছে।

...এই শিশুটির বয়স ছিল ১ বছর...
আজ মানবতা ভূলুন্ঠিত।কিন্তু বিস্ময়কর ব্যাপার হচ্ছে মানবতার 'কান্ডারি' মার্কিন যুক্তরাষ্ট্র এসব ক্ষেত্রে 'অসাধারন' ভূমিকা পালন করে।আর 'মুসলমান' বিশ্ব- আরব দেশ গুলোর ভূমিকা আরও 'বিস্ময়কর'।তারা এব্যাপারে নিরব এবং তাদের ভূমিকার কারণেই মূলত সংকট আরও ঘনিভূত হচ্ছে।দুঃখজনক সত্য হল বিশ্বের সব থেকে বড় এই অন্যায় ও অবিচারের মুখোমুখি হয়েও ফিলিস্তিন একা।তাদের পাশে দাড়ানোর মত কেউ নেই।অপর দিকে ইসরায়েলের সাথে আছে আমেরিকা সহ বিশ্ব মোড়লরা,তাদের আছে নিজস্ব পারমাণবিক অস্ত্র।এই ভিডিও টি দেখলে অনেক প্রশ্নের উত্তর পাবেন আশা করি- https://www.facebook.com/photo.php?v=659117300845761
আমাদের আসলে জানা নেই কি করে এই অন্যায় কে রোধ করা সম্ভব হবে।যেখানে বিশ্বের পরাশক্তি গুলো অবস্থান নিয়েছে অন্যায়ের পক্ষেই।পৃথিবীর প্রতিটি দেশের সচেতন নাগরিক যদি নিজ নিজ দেশ থেকে প্রতিবাদ করে,যোগাযোগ মাধ্যম গুলোতে আন্দোলন গড়ে তুলতে পারে,সকল রাষ্ট্র গুলো একজোট হয়ে অন্যায়ের বিরূদ্ধে দাড়াতে পারে একমাত্র তাহলে হয়তো কিছু একটা হতে পারে,যদিও সেই আশা করা বাতুলতা মাত্র।মানুষ হয়ে থাকলে আপনার অন্তর কেপে উঠবেই এই নিরীহ শিশুদের কান্নায়।বর্তমানের এক শতাধিক মানুষ হত্যা নয়,ফিলিস্তিনের ইতিহাসে এমন অসংখ্য শতক আছে...হয়তো অপেক্ষা করছে এমন আরও অনেক শতক... 

এই কান্নার শেষ কোথায় আমাদের জানা নেই...
একটু অপ্রাসঙ্গিক কথা বলি।অনেকেই দেখলাম এখন 'হিটলার' এর অভাব খুব বোধ করছেন।মনে রাখতে হবে ইসরায়েল যে বর্বরতাটি করছে ফিলিস্তিনে হিটলারও সেই একই বর্বরতা করেছে।ঠিক যে কারণে আমি ইসরায়েল কে ঘৃণা করব সেই একই কারণে আমি হিটলার কে ঘৃণা করব।একটি হত্যাকান্ডের প্রতিবাদে আরেকটি হত্যাকান্ড কে সমর্থন করা মানসিক বিকারগ্রস্থতা মাত্র।আর আপনি একজন মানুষ বলেই ফিলিস্তিনিদের পক্ষে জোড় গলায় কথা বলবেন,সেখানে আপনার বা ফিলিস্তিনিদের মুসলমান পরিচয়টি মুখ্য নয়।অনেককেই দেখছি ইহুদীদের প্রচুর গালাগালি করেছে কিন্তু ইহুদীদের সাথে জায়নিস্টদের সম্পৃক্ততা নেই । জায়নিজমবাদ হল ইহুদীর একটি বিকৃত শাখা । যেমন ইসলামের আল কায়েদা তালেবান ।কাজেই সঠিক বিষয়টি বোঝার ও জানার চেষ্টা করুন,সঠিক পথে প্রতিবাদ করুন।অযথা আবেগে অপ্রাসঙ্গিক কাজ করবেন না।
হিটলারের একটি হত্যাকান্ডের ছবি...

...মানবতা বিরূদ্ধে অপরাধ করছে দানব...দানবের কোন ধর্ম নেই...

মানবতার খাতিরেই পাশে থাকুন মানুষের...
(ছবি গুলো ফিলিস্তিনে বিভিন্ন সময়ে আক্রান্ত মানুষের,সব গুলো ছবি বর্তমান সহিংসতার নয়)

