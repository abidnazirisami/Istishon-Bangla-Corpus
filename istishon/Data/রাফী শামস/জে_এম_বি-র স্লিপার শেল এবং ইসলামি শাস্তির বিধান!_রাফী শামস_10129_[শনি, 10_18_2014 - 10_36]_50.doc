জে_এম_বি-র স্লিপার শেল এবং ইসলামি শাস্তির বিধান!


গতকাল কালেরকন্ঠ পত্রিকায় অসংখ্য জন গুরুত্বপূর্ণ-অগুরুত্বপূর্ণ খবরের সাথে দুটি লেখা ছাপা হয়েছে।লেখা দুটির মধ্যে রয়েছে গভীর সম্পর্ক।কিন্তু মজার ব্যাপার হচ্ছে এর একটি চিহ্নিত হবে নেতিবাচক হিসেবে অন্যটি অধিকাংশ মানুষ গ্রহন করবে ইতিবাচক অর্থে।প্রথমটির দিকে নজর দেয়া যাক-
 "("টার্গেট ব্যক্তিদের হত্যায় জেএমবির 'স্লিপার সেল' ")
স্লিপার সেল কারা?
স্লিপার সেল এমন ব্যক্তি যারা কোন না কোন কারণে শাসক শ্রেনী কিংবা কোন গোষ্ঠীর উপর ক্ষুব্ধ এবং প্রতিশোধ পরায়ণ হয়ে অপরাধ মূলক কাজ (হত্যা,তথ্য আদান প্রদান,বার্তা বাহক,বিস্ফোরন ঘটানো) করে থাকে।এরা সাধারণত কোন সংগঠনের হয়ে কাজ করে কিন্তু সংগঠনের নীতিনির্ধারনী পর্যায়ে এদের কোন ভূমিকা থাকেনা।এরা কেবল আদেশ পালন করে বিশেষ ব্যক্তিদের হত্যা করতে।নিষিদ্ধ ঘোষিত জঙ্গি সংগঠন জে.এম.বি-র রয়েছে নিজস্ব স্লিপার সেল যারা টার্গেট ব্যক্তিদের হত্যা করছে।পুলিশের ধারণা এর আগে জেএমবির ‘স্লিপার সেল’-এর হাতে আরো অনেকে খুন হয়েছে। গত বছর গোপীবাগে কথিত পীর লুৎফর রহমানসহ ছয়জনকে হত্যা, পল্লবীতে ব্লগার রাজীব হায়দারকে হত্যা এবং কয়েক মাস আগে রাজাবাজারে মাওলানা নূরুল ইসলাম ফারুকীকে হত্যা ‘স্লিপার সেলের’ কাজ বলেই ধারণা পাওয়া গেছে।
ইসলামপন্থি এই জঙ্গি সংগঠনটি তাদের টার্গেট ব্যক্তি হিসেবে স্বভাবতই বেছে নিয়েছে 'নাস্তিক' দের। জবাই করে, গুলি করে ও বোমা মারার পাশাপাশি একটি বিশেষ ধরনের ‘ইনজেকশন’ ব্যবহার করে টার্গেট ব্যক্তিদের হত্যার পরিকল্পনা করেছে জঙ্গিরা। যাদের ইসলামবিদ্বেষী মনে করবে তাদেরই হত্যার টার্গেটে করছে তারা।আরও বিস্তারিত জানতে লিংক এ গিয়ে খবরটি পড়ে দেখতে পারেন।
এখন একটি প্রশ্ন- এই খবরটি আপনি কিভাবে নিচ্ছেন?আপনি কি তাদের কাজে খুশি হচ্ছেন নাকি আতংকিত হচ্ছেন?আপনি কি ভাবছেন তারা যা করছে সেটি সঠিক?নাকি আপনি মনে করছেন এরা পথভ্রষ্ট,ইসলামে এমন কোন বিধান নেই,এটি সহিহ ইসলাম না!কিন্তু ইসলামিক পন্ডিতরা যে বলছেন অন্য কথা!
একই দিনে কালের কন্ঠের 'ধর্ম' পাতায় ছাপা হয়েছে একটি কলাম-
"রাসুল (সা.) ও ধর্ম অবমাননাকারীর শাস্তির বিধান" ("রাসুল (সা.) ও ধর্ম অবমাননাকারীর শাস্তির বিধান" )
মুফতি শাহেদ রহমানি নামক এই ব্যক্তি হাদীস ও কোরান এর আলোকে প্রমাণ করেছেন ইসলাম ত্যাগকারী,নাস্তিক এবং ধর্ম অবমাননাকারী দের কি শাস্তি হবে।তিনি প্রমাণ দেখিয়েছেন ইসলামি বিধান মতে এদের শাস্তি একটাই।বলাই বাহুল্য,শাস্তিটি হল- মৃত্যুদন্ড!তার লেখা থেকে কিছু উদ্ধৃতি করছি।
"আবু রাফে নামের এক ইহুদিকে রাসুল (সা.) এ জন্যই হত্যার নির্দেশ দিয়েছিলেন, সে রাসুল (সা.)-এর বিরুদ্ধে সব সময় কুরুচিপূর্ণ মন্তব্য করত। আল্লামা ইবনে কাছির (রহ.) আল বিদায়া ওয়ান নিহায়া গ্রন্থে ইমাম বোখারি (রহ.)-এর সূত্রে বর্ণনা করেন- রাসুল (সা.) আবু রাফেকে হত্যা করার জন্য বেশ কজন আনসারি সাহাবিকে নির্বাচিত করলেন এবং হজরত আবদুল্লাহ ইবনে আতিককে তাঁদের দলপতি নিয়োগ করলেন। আবু রাফে রাসুল (সা.)-কে কষ্ট দিত এবং এ কাজে অন্যদের সাহায্য করত।"

-হযরত মুহম্মদ এক ব্যক্তি কে হত্যা করতে কিছু লোককে (স্লিপার শেল!?) নিয়োজিত করেছিলেন কারণ সেই ব্যক্তি সব সময় কুরুচিপূর্ণ মন্তব্য করত!আমাদের সামনে সব সময় মহানবির যে চিত্র ফুটিয়ে তোলার চেষ্টা করা হয় সেটির সাথে কি মিলছে এই ঘটনা?কিন্তু কথাটি আমার নয় হাদীসের!!অর্থাৎ যে মহানবি কে নিয়ে কুরুচি পূর্ণ কোন মন্তব্য করবে তার শাস্তি মৃত্যুদন্ড।
"হজরত ইকরামা (রহ.) থেকে বর্ণিত, তিনি বলেন, হজরত আলী (রা.)-এর খিদমতে কয়েকজন জিনদিককে (ধর্মদ্রোহী) উপস্থিত করা হলে তিনি তাদের আগুনে পুড়িয়ে হত্যা করেন। এ খবর হজরত ইবনে আব্বাস (রা.)-এর কাছে পৌঁছলে তিনি বলেন, আমি হলে তাদের আগুন দিয়ে জ্বালিয়ে দিতাম না। রাসুল (সা.)-এর নিষেধ থাকার কারণে। তিনি বলেন, তোমরা আল্লাহর শাস্তি দ্বারা কাউকে শাস্তি দিও না। তবে অবশ্যই আমি তাদের হত্যা করতাম। কারণ রাসুল (সা.) ইরশাদ করেন, যে ব্যক্তি স্বীয় ধর্ম ইসলাম ত্যাগ করবে তাকে হত্যা করো। (বোখারি, জামউল ফাওয়ায়েদ ১/৪৮৪০।"

- কারণ রাসুল (সা.) ইরশাদ করেন, যে ব্যক্তি স্বীয় ধর্ম ইসলাম ত্যাগ করবে তাকে হত্যা করো!
"মুজাহিদ থেকে বর্ণিত তিনি বলেন, হজরত ওমর (রা.)-এর দরবারে এমন এক ব্যক্তিকে আনা হলো, যে রাসুল (সা.)-কে গালি দিয়েছে। হজরত ওমর (রা.) তাকে হত্যা করেন। অতঃপর বলেন, যে ব্যক্তি আল্লাহ তায়ালা বা কোনো নবীকে গালি দেবে তোমরা তাকে হত্যা করো। (আসসারিমুল মাসলুল-৪/৪১৯) ."

-যে ব্যক্তি আল্লাহ তায়ালা বা কোনো নবীকে গালি দেবে তোমরা তাকে হত্যা করো। !!!
খুলাসাতুল ফতাওয়া গ্রন্থে আল্লামা তাহের বোখারি (রহ.) লিখেন, মুহিত নামক কিতাবে উল্লেখ রয়েছে, যদি কোনো ব্যক্তি নবী করিম (সা.)-কে গালি দেয় বা নবী করিম (সা.)-এর ধর্মীয় কর্মকাণ্ড নিয়ে বিরূপ মন্তব্য করে বা তাঁর ব্যক্তিত্ব নিয়ে সমালোচনা করে, তাঁর কোনো বৈশিষ্ট্য নিয়ে দোষত্রুটি চর্চা করে, সে ব্যক্তি নবীর উম্মত হোক বা অন্য কোনো নবীর উম্মত, মুসলিম রাষ্ট্রে আশ্রিত কাফের হোক বা শত্রু কাফের, ব্যঙ্গ-বিদ্রূপ, গালি, অবমাননাকর মন্তব্য, বক্তব্য ইচ্ছাকৃতভাবে হোক বা অনিচ্ছায়, বুঝে-শুনে হোক বা অসাবধানতাবশত- সর্বাবস্থায় সে চিরস্থায়ী কাফির বলে সাব্যস্ত হবে। তার এই অপরাধ ক্ষমার অযোগ্য বলে ধার্য হবে- এপার-ওপার উভয় আদালতে।
-অর্থাৎ দয়াল নবী সমস্ত সমালোচনার ঊর্ধে।কেউ যদি সেটি করে তার শাস্তি মৃত্যুদন্ড।
লেখকের মতে এই মৃত্যুদন্ড কার্যকর করা দেশের শাসকের দায়িত্ব।অবশ্য একটি কথা বলে তিনি দায় এড়িয়ে গিয়েছেন-"সাধারণ মুসলমানদের জন্য এ ক্ষেত্রে আইন নিজের হাতে তুলে নেওয়ার কোনো সুযোগ নেই।"
জঙ্গিরা যেখানে এই সরকার কে নাস্তিক সরকার মনে করে এবং এই সরকারের বিরূদ্ধেই বিদ্রোহ করছে সেখানে তারা মৃত্যুদন্ড কার্যকর করতে সরকারের আশায় বসে থাকবেনা সেতো বলাই বাহুল্য!
উপরের দুটি লেখা থেকে এটা কি বলা যায় যে জে.এম.বির স্লিপার সেলরা সুন্নতি দায়িত্ব পালন করছে এবং তারাই প্রকৃত মুমিন মুসলমান।বাকিরা ভন্ড মডারেট।আপনি যদি নিজেকে খাটি মুসলিম বলে দাবি করেন তাহলে এসব বিধান আপনাকে মানতে হবে,সমর্থন করতে হবে।যদি এওসব বিধান সমর্থন না করেন তাহলে সেই কথাটুকু বলতে হবে,"ইহা প্রকৃত ইসলাম নয়"- বলে এড়িয়ে গেলে আর চলছেনা যে...

