আমরা যেন কোন ভাবেই সৃজনশীল না হই! 


সাবধান!সাবধান!সাবধান!
আপনার কি একটি সংবেদনশীল মন আছে?স্রোতে গা না ভাসিয়ে সব কিছুকে যুক্তি দিয়ে যাচাই করে দেখতে পছন্দ করেন?তথাকথিত প্রথার শিকলে বন্দী না থেকে প্রথা ভেঙ্গে বেড়িয়ে আসেন সর্বদা?ছোটবেলায় শেখানো বুলি তোতাপাখির মত আউরে না গিয়ে,প্রশ্ন করেন সেগুলোকে?নিজেকে নিয়ে ব্যস্ত না থেকে মানুষের দুঃখ দেখে প্রাণ কেদে উঠে আপনার?তবে সাবধান!এই পৃথিবী,আরও ভাল করে বলতে হলে এই বাংলাদেশ আপনার জন্য নয়।আপনি যদি লিখতে পারেন চমৎকার করে,কিংবা আকেন অসাধারণ সব ছবি,অথবা জীবন্ত করে
সাবধান!সাবধান!সাবধান!
আপনার কি একটি সংবেদনশীল মন আছে?স্রোতে গা না ভাসিয়ে সব কিছুকে যুক্তি দিয়ে যাচাই করে দেখতে পছন্দ করেন?তথাকথিত প্রথার শিকলে বন্দী না থেকে প্রথা ভেঙ্গে বেড়িয়ে আসেন সর্বদা?ছোটবেলায় শেখানো বুলি তোতাপাখির মত আউরে না গিয়ে,প্রশ্ন করেন সেগুলোকে?নিজেকে নিয়ে ব্যস্ত না থেকে মানুষের দুঃখ দেখে প্রাণ কেদে উঠে আপনার?তবে সাবধান!এই পৃথিবী,আরও ভাল করে বলতে হলে এই বাংলাদেশ আপনার জন্য নয়।আপনি যদি লিখতে পারেন চমৎকার করে,কিংবা আকেন অসাধারণ সব ছবি,অথবা জীবন্ত করে তোলেন মাটি ও পাথর কে-ভাস্কর্য রূপে- তবে এই দেশ আপনার জন্য না।যদিওবা সকল না কে বৃদ্ধাঙ্গুলি দেখিয়ে আপনি সৃষ্টি করে যান ক্রমাগত,সমাজ আপনাকে ভাল থাকতে দেবেনা,আপনি না খেতে পেয়ে মারা যাবেন,স্রোতে গা ভাসানো নির্বোধ দের টিটকিরি তো উপরি পাওনা!আপনাকে নির্বোধরা আখ্যা দেবে সমাজত্যাগী,উচ্ছন্নে যাওয়া ইত্যাদি অভিধায়।সৃজনশীলতার ছিটেফোটাও যদি সমাজের নানা ফিল্টারে ছেকে আসার পরও আপনার ভিতর থেকে যায়- তাহলে আপনি একজন ভয়ানক মানুষ!টিকে থাকতে হলে নষ্ট করে ফেলুন একে।কারণ টিকে থাকাই এখানে চূড়ান্ত সার্থকতা।
সমাজ সৃজনশীলতা কে পছন্দ করেনা,বরং ভয় করে।কারণ সৃষ্টিশীল এবং মুক্তচিন্তার মানুষরা সমাজের হর্তাকর্তাদের জন্য হুমকি স্বরূপ।তাই শিক্ষার একেবারে প্রাথমিক স্তর থেকেই শিশুদের সৃজনশীলতা নষ্ট করে দেয়ার সকল রকম সুব্যবস্থা করতে হয়।কি কি চিন্তা করতে হবে সেটাই শিখানো হয় তাদের,কিভাবে চিন্তা করতে হবে,কেন চিন্তা করতে হবে-সেটা শিখানো হয়না।'এটা চিন্তা না করে ওটা চিন্তা করলে কি হবে'-এমন প্রশ্নকর্তারা চিহ্নিত হয় 'বেয়াদপ' হিসেবে!পড়াশুনা এখনও অবধি কেবল পেট ভরানোর সর্বোৎকৃষ্ট উপায় হিসেবেই চিহ্নিত।এর আর কোন উপযোগিতা নেই,অন্তত অধিকাংশ তাই মনে করে!
আমার এক বন্ধু বিভিন্ন বিষয়ে নানা রকম চিন্তা ভাবনা করে,গতানুগতিক না,একটু ভিন্ন রকমের।সে যদি 'সাইকোলজি' কিংবা 'দর্শন' নিয়ে পড়ত,তার মনের উন্নতি হত,হত চিন্তার উন্নতি।হয়তো তাহলে তার মাথা থেকে বেড়িয়ে আসতো চমৎকার কিছু ভাবনা!আমি মাঝে মধ্যে উপলব্ধি করি,আমি যদি 'বাংলা সাহিত্য' নিয়ে পড়তে পারতাম আমি হয়তো ভাল করতে পারতাম,আমার লেখক হবার স্বপ্নটি হয়তো তখন সত্যি হত!কিন্তু আমি কিংবা আমার সেই বন্ধু নিজেদের 'জাতের' সাবজেক্ট গুলোতে পড়িনি,কেন?কারণ 'ভাত' নেই!পেট চলবেনা তাহলে।অনেকেই আছেন যারা যদি শোনেন,একটি ছেলে বা মেয়ে চারুকলায় পড়ে তাহলে প্রশ্ন করবে,'ওদের তো চাকরি নেই?ওখানে পড়ে কি করবে?'সেই লোকটি ভুল কিছু বলেনি।যেভাবে সমাজ তাকে দেখাচ্ছে,তিনি সেভাবেই দেখছেন।
সকল রকম সাম্প্রদায়িকতা ও ঘৃণার শিক্ষা আমরা ছোটবেলা থেকেই পেয়ে আসছি।আমরা শিখে আসছি আমার হিন্দু বন্ধুটি জাহান্নামের আগুনে জ্বলবে কারণ সে 'শিরক' করছে,আর আল্লাহ যিনি কিনা ভিষন মহান তিনি সব গুনাহই ক্ষমা করেন,শিরক ছাড়া।অথচ আমার এই বন্ধুটি নিজের ইচ্ছায় হিন্দু ঘরে জন্মায়নি,মহান আল্লাহর ইচ্ছাতেই জন্মেছে!প্রথম শ্রেনী থেকেই আমি ইসলাম ধর্ম নামে একটি বিষয় পড়ে এসেছি,ক্লাস টেন পর্যন্ত।কারণ আমি মুসলিম বাবা মায়ের সন্তান!আমাদের ক্লাসের হিন্দু বাবা মায়ের সন্তানটি পড়ছে তখন 'হিন্দু ধর্ম শিক্ষা'!বর্তমানে 'কর্ম ও জীবনমুখি শিক্ষা' নামে নতুন একটি বিষয় যুক্ত হয়েছে।আমার হাতের কাছে সপ্তম শ্রেনীর বইটি আছে,বইটি অসাধারণ।আমরা বঞ্চিত হয়েছি এই চমৎকার বিষয়টি থেকে।সেখানে প্রথম অধ্যায়েই শিক্ষা দেয়া হয়েছে- ছবি আকা,লেখালেখি করা এগুলো মেধাশ্রম এবং এগুলোর মর্যাদা অনেক!ধীরে ধীরে হলেও চিন্তার বিষয় গুলো শেখানো হচ্ছে এটাই আনন্দের বিষয়।কিন্তু একই সাথে 'ধর্ম শিক্ষা' বিষয়টি বিলুপ্ত করে দেয়া উচিত প্রাথমিক-মাধ্যমিক স্তর থেকে।সকল ধর্মের নীতিমূলক বিষয় গুলো এই 'কর্ম ও জীবন মুখি শিক্ষা'র অন্তর্ভুক্ত হতে পারে।সেই সাথে সকল ধর্ম সম্পর্কেই সাধারণ ধারণাও দেয়া যেতে পারে (যেহেতু এক লাফে কেউ আটলান্টিক পার হতে পারবেনা)।একটি শিশু যখন সকল ধর্ম সম্পর্কে জানবে,নিজে নিজে চিন্তা করতে শিখবে-তখন সেই সিদ্ধান্ত নেবে সে কোন ধর্ম অনুসরণ করবে বা আদৌ সে কোন নির্দিষ্ট ধর্মের অনুসারি হবে কিনা!
একটি ছোট শিশুকে জন্মের পরপরই যখন শিক্ষা দেয়া হবে তার নিজের ধর্মটি সেরা (আসলে যেটা তার বাবা মায়ের ধর্ম) অন্য গুলো ভুয়া-তখন সে স্বাভাবিক ভাবেই অন্য ধর্মাবলম্বি দের প্রতি বিদ্বেষ ও তাচ্ছিল্য নিয়ে বড় হবে।আর এভাবেই রোপিত হয় সাম্প্রদায়িকতার বীজ।'চুরি করা খারাপ' এই নৈতিক শিক্ষাটুকু একটি শিশুকে সহজেই দেয়া যায়,তাকে বুঝিয়ে।কিন্তু যদি তাকে বলা হয়- "চুরি করলে আল্লাহ তোমাকে জাহান্নামের আগুনে পোড়াবেন"- তখন সেই শিশুটি নৈতিক শিক্ষায় শিক্ষিত হবেনা।ব্যাপারটা তাহলে দাঁড়াবে এমন-জাহান্নামের আগুনের ভয় না থাকলে ঠিকই চুরি করা যেত!ছোট বেলায় আমি একটি বই পড়েছিলাম "মরণের পর কি হবে"।এখন পর্যন্ত আমার পড়া সব থেকে ভয়ংকর বই ওটি,সব থেকে বিভৎসও।জাহান্নামের ভয়াবহ সব বর্ণনায় সমৃদ্ধ বইটি একটি শিশুর ভিতরে মারাত্মক প্রভাব ফেলতে সক্ষম।এই বই এর আলোকে একটি ভিডিও বানানো হয়েছিল,যেটা দেখে মাদ্রাসার একটি ছেলে মানসিক ভারসাম্য হারিয়ে ফেলেছিল ক'বছর আগেই।বইটি পড়ে আমি মানসিক ভারসাম্য হারাইনি,তবে ভয়ংকর সব স্বপ্ন দেখতাম।মনে আছে ভয় পেয়ে মা কে জড়িয়ে ধরে বলেছিলাম,"মা আল্লাহ কি আসলেই এত নিষ্ঠুর?"মা আমাকে বুঝিয়েছিলেন যে 'এভাবে বলতে হয়না'।আল্লাহকে মেনে চললে জাহান্নামে যেতে হবেনা আর!
এটা কোন জিহাদি বই এর ছবি না,নবম-দশম শ্রেণীর বোর্ড কর্তৃক প্রকাশিত পাঠ্যপুস্তকের ছবি!যেখানে জিহাদ সম্পর্কে শিক্ষা দেয়া হয়েছে।'কাফির' মানে যারা আল্লাহ কে অস্বীকার করে।এই সংজ্ঞা অনুযায়ি একজন নাস্তিক তো বটেই,একজন হিন্দু,খ্রীস্টান কিংবা বৌদ্ধও কাফির।কুরআনের নির্দেশ তাদের বিরূদ্ধে যুদ্ধ করা এবং 'কঠোর' হওয়া!
"আল্লাহর দ্বীন কায়েম তথা শান্তি শৃংখলা বজায় রাখার জন্য জিহাদ করা প্রতিটি মুসলমানের পবিত্র দায়িত্ব"- জঙ্গিরাই তবে প্রকৃত মুসলমান,তারা এই পবিত্র দায়িত্বই পালন করছে!
পাঠ্য বই আমাদের শিক্ষা দিচ্ছে ইহুদিরা আমাদের শত্রু।এই শিক্ষায় যারা শিক্ষিত তারা তো কাউকে মানুষ হিসেবে দেখার আগে ধর্মীয় পরিচয়েই দেখবে।
যে দেশের জাতীয় পাঠ্য পুস্তকে এধরণের শিক্ষা দেয়া হয় সেদেশে মন্দির ভাংচুর হবেনা কেন?সংখ্যা লঘুদের উপর হামলা হবে না কেন?সে দেশ সাম্প্রদায়িক হবে না কেন?এই সব অশ্লীল জিনিস শিক্ষা দেয়ার পরও যে এদেশে ৭% (হয়তো তারও কম) হিন্দু টিকে আছে,মুক্তমনারা কথা বলতে পারছে (আবার জবাই ও হয়ে যাচ্ছে) এই তো বিশাল ব্যাপার... 
কেবল ধর্ম দিয়েই নয় অন্যান্য সকল ক্ষেত্রেই আমাদের ব্যক্তিকেন্দ্রিক স্বার্থপরতার শিক্ষা দেয়া হচ্ছে।আমাদের কাছে আদর্শ হল মডেল এবং সিনেমার নায়ক!বাবা-মায়েরা স্যার দের 'সাজেশন' গুপ্তধনের মত লুকিয়ে রাখেন এবং সন্তান কে শিক্ষা দেন সেগুলো যেন সহপাঠিরা না পায়!আমাদের শেখানো হয় জীবন প্রতিযোগিতা,অন্য দের ল্যাং মেরে এগোতে না পারলে তুমি ব্যর্থ!কিন্তু আসলে ব্যাপারটা উলটো। সমস্যা হল আমরা 'থ্রি ইডিয়টস' মুভিটি দেখে বিনোদিত হই কিন্তু শিক্ষা নেইনা!
ব্যাপার গুলো আসলে এতটাই মজ্জাগত যে এ থেকে মুক্তি পাওয়া সম্ভব না সহজে।প্রথাগত চিন্তার বিপরীতে সৃষ্টিশীল চিন্তা তৈরি এতটা সহজ হবেনা।তবে একটা চমৎকার উপায় অবশ্য আছে।সেটি হল 'বই পড়া'।প্রচুর বই পড়া,অবশ্যই সমাজ যেগুলোকে 'আউট বই' হিসেবে লেবেল মেরে দিয়েছে সেগুলো পড়া।বই পড়লে চিন্তার ক্ষমতা তৈরি হবে,যে যত বেশি বই পড়বে সে তত বেশি সুন্দর করে চিন্তা করতে পারবে,সেই সাথে জন্ম দিতে পারবে অসংখ্য নতুন চিন্তার।ভাইরাসের বিপরীতে এই একটি মাত্র অ্যান্টি-ভাইরাসই আমার জানা আছে... আপনার আরও কিছু জানা আছে কি???

