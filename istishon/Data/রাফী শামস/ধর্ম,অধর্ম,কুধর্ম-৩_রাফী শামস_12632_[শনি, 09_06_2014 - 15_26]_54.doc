ধর্ম,অধর্ম,কুধর্ম-৩


ধর্ম,অধর্ম,কুধর্ম-১
ধর্ম,অধর্ম,কুধর্ম-২
দ্বিতীয় পর্বটা মনের মত লিখতে না পারায় মনের ভিতর খচখচানি রয়ে গিয়েছে,তাই দ্রুতই তৃতীয় পর্বে হাত দিলাম।কেন ধর্ম নিয়ে আমাদের (নাস্তিক,সংশয়বাদী,অজ্ঞেয়বাদী)এত খোচাখুচি সেটা প্রথম পর্বেই উল্লেখ করেছি।দ্বিতীয় পর্বে আমার ব্যক্তিগত অভিজ্ঞতা এবং ঈশ্বর সৃষ্টিতত্ত্ব দিয়ে প্রমাণ করার চেষ্টা করেছি যে মহাবিশ্ব সৃষ্টিতে ঈশ্বরের কোন প্রয়োজন নেই!
তাহলে স্বাভাবিক ভাবেই প্রশ্ন আসে ধর্ম গুলো যুগ যুগ ধরে কি করে টিকে আছে?মানুষ কেন সেগুলো পালন করছে?ধর্মে কি উপকারি কিছু নেই?
ধর্ম টিকে আছে কিন্তু নির্দিষ্ট কোন ধর্ম যে টিকে থাকবে এর কোন নিশ্চয়তা নেই।যেমন প্রাচীন গ্রীস ও রোমে অসংখ্য দেবতার রাজত্ব ছিল,আজ সেগুলো রূপকথার গল্প।যুগের সাথে সাথে ধ্যান ধারণাও পরিবর্তিত হয় এবং সেই নতুন চিন্তাধারার সাথে তাল মিলিয়ে নতুন ধ্যান ধারণার উৎপত্তি ঘটে।আরবের পৌত্তলিক দের মধ্যে যখন ইসলামের বাণী ছড়িয়ে দেয়া হয় তখন তারা সেটকে স্বাভাবিক ভাবে তো নেয়নি বরং অত্যাচারও করেছে সেই ধারণাকে বাতিল করতে।কারণ সেই কালে ইসলামের এক আল্লাহর ধারণা টা ছিল নতুন।পুরানো মূর্তি পূজার ধারণা ভেঙ্গে নতুন ইসলামি আদর্শে রূপান্তরিত হতে তাদের প্রোগ্রামড মস্তিষ্কে বেধেছিল!ঠিক যেমন এখন নাস্তিকতার কথা শুনলে ধার্মিক দের প্রোগ্রামড হয়ে থাকা মস্তিষ্ক উত্তেজিত হয়। 

মানুষের ধর্ম পালন করার পিছনে নানা রকম মনস্তাত্ত্বিক বিষয় কাজ করে।যেমন ভারত বর্ষে যখন প্রথম ইসলামের আগমন ঘটে তখন দলে দলে যারা ইসলাম গ্রহন করেছিল তারা সকলেই ছিল নিম্ন বর্ণের শুদ্র হিন্দু।তাদের ধর্মে তাদের কোন মর্যাদা ছিলনা।ইসলাম তাদের 'সম মর্যাদার' মহান বাণী শুনিয়েছিল।যার ফলে আকৃষ্ট হয়েছিল তারা!এখনও এদেশে হঠাৎ করে কোন কোন পরিবার খ্রীস্টান হয়ে যায়।এসকল পরিবার এত বেশি দরিদ্র থাকে যে এরা নিজেদের ধর্ম কে বেচে দেয়।আপনি যদি খ্রীস্টান ধর্ম গ্রহন করেন তাহলে মিশনারিদের থেকে আপনি অঢেল সুযোগ সুবিধা লাভ করবেন!তাহলে ধর্ম পালনের জাগতিক একটা কারণ খুজে পাওয়া গেল!
এবার পরলৌকিক কারণ গুলো দেখা যাক।মানুষের কাছে সব থেকে প্রিয় নিজের জীবন।মানুষ এই জীবন কে খুব বেশি ভালবাসে।তাই একদিন সে মরে গিয়ে শেষ হয়ে যাবে,তার আর কোন অস্তিত্ব থাকবে না-এটা সে মেনে নিতে পারেনা!যার ফলে মানুষ মৃত্যুর পর অনন্ত জীবনের ধারণা তৈরি করল,যেখানে মানুষ অনন্ত কাল ধরে বেচে থাকবে।সেই পরলৌকিক জীবন কেও সে সাজালো মনের মত করে।নিজের সহচিন্তাধারীদের নিয়ে সে কল্পনা করল সুযোগ সুবিধায় পূর্ণ স্বর্গ!আর বিরূদ্ধ মতের সকলকে স্থান দিল নরকে!

তাহলে ধর্ম গুলোর উপকারিতা নেই?আগেই বলেছি প্রতিটি ধর্ম যখন উৎপত্তি হয় তখন সেটি থাকে নতুন প্রগতিশীল কোন চিন্তা,পূর্বের পুরানো কে ভেঙ্গে নতুন কোন ধারণা।কিন্তু ধর্ম গুলো যখন পুরানো হতে শুরু করে তখন টিকে থাকার জন্য তারাই হয়ে ওঠে প্রতিক্রিয়াশীল।ধর্ম মানসিক একটা শান্তির ক্ষেত্র হিসেবেও কাজ করে।যে গরিব মানুষ টি অত্যাচারিত হয় সে শান্তি পায় এই ভেবে যে তার উপর যে অত্যাচার করল একালে না হোক পরকালে সে শাস্তি পাবে!মানুষ যখন কোন বিপদে পড়ে তখন সে আল্লাহ খোদার নাম বেশি নেয়,কারণ মানুষ বিপদ কাটিয়ে ওঠার জন্য মানসিক শক্তি খোজে।এগুলো পুরোটাই মনস্তাত্ত্বিক ধারণা।এগুলো কখনও ধর্মের প্রমাণ নয়!তবে ব্যতিক্রমী অগ্রসর মানুষও ছিলেন সব সময়ই...

পরের আলোচনায় যাওয়ার আগে একটা প্রশ্নের উত্তর দিয়ে নেই।অনেকেই বলেন এত ধর্ম থাকতে তোমরা ইসলামের পিছনে লেগেছ কেন?অন্য ধর্ম গুলো নিয়ে কেন লেখনা?এর উত্তর খুবই সোজা।আমাদের দেশে হিন্দুরা অত্যাচারিত তারা কিন্তু এখানে জঙ্গী না।এখানে মুসলমান বেশি হবার পরেও এখানে মুসলিম জঙ্গীবাদ জন্ম নিয়েছে।ভারতে কিন্তু হিন্দু জঙ্গীবাদ প্রচলিত!একই ভাবে বিরোধীতা হলে ভারতে হিন্দু ধর্ম নিয়েই হবে,ঠিক যেমন আমাদের এখানে বিরোধীতা হলে তা হবে ইসলাম নিয়েই!তবে এই লেখায় 'ধর্ম' বলতে আমি সকল ধর্ম কেই বুঝাচ্ছি।
আসুন একটা বিশেষ বিষয়ে আলোকপাত করা যাক।ধরুন ঘুম থেকে উঠে শুনলেন আপনার পাশের ফ্লাটে পিতা তার পুত্র কে জনাই করে মেরে ফেলেছে!পুলিশে ছেয়ে গেছে চারপাশ।সেই লোক দাবি করল তার কোন দোষ নেই,সৃষ্টিকর্তার আদেশেই সে নিজের পুত্র কে জবাই করেছে!তার এই কথা কি আদালতে তাকে শাস্তি থেকে রক্ষা করতে পারবে?বরঞ্চ আদালত তাকে উন্মাদ হিসেবে সাব্যস্ত করতে পারে।
আমি কি বলতে চাইছি অবশ্যই বুঝতে পারছেন।ঠিক এমন একটা উন্মাদনা,একটি 'মিথ' কেই অনুসরণ করি আমরা,মুসলমানেরা।সেই মিথ টির নাম 'ঈদ উল আযহা' বা কুরবাণীর ঈদ।ধরে নিলাম ইব্রাহিম (আ) এর সেই কাহিনীটি সত্য।শেষ মুহুর্তে আকাশ থেকে ফেরেশতা এসে (এই ফেরেশতা বড় জটিল জিনিস।এরা একই সাথে অনেক স্থানে বিচরন করে!!এদের যে কোন একজন কেও যদি ধরা যেত তাহলে পদার্থবিজ্ঞানের সমস্ত সূত্র মিথ্যা প্রমাণ করা যেত)তার ছেলের বদলে দুম্বা রেখে গিয়েছিল!কিন্তু এর জন্য প্রতি বছর গরু কিনে জবাই করে খাওয়াতে 'ত্যাগ তীতিক্ষার অপার মহিমা' টা কোথায় সেটা আমার বোধগম্য হয়না।

সামনে কুরবানি আসছে।ত্যাগের মহিমায় আপনি ভাসবেন না সেটা নিশ্চিত।তবে গরু জবাই দিয়ে এলাকা নোংরা ঠিকই করবেন।দুটো অনুরোধ- পরিষ্কার রাখুন আপনার চারপাশ আর শিশুদের সামনে পশু জবাই করবেন না।ছোট্ট ছেলেটি বাবার কোলে বসে ভাববে 'এভাবে হয়তো আমিই জবাই হতাম যদি ফেরেশতারা দুম্বা নিয়ে হাজির না হত'!ত্যাগের মহিমায় নয় ভয়ে তার অন্তর পূর্ণ হবে -কোন সন্দেহ নেই! 


