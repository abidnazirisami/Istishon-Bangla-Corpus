শিরোনামহীন!!!


বাবা মায়ের একমাত্র ছেলে সুপ্ত।
সুপ্তের জন্মের আগে তাঁর মায়ের আরও তিনটি সন্তান পৃথিবীর মুখ দেখার আগেই দুনিয়াছাড়া হয়েছিল।
সুপ্তর জন্মের পর ডাক্তাররা বলে দিয়েছিল সুপ্তের মা আর গরভধারন করতে পারবেন না। তি সুপ্তকে ঘিরেই তাঁর বাবা মায়ের অনেক আশা ভরসা। অনেক আদরে যতনে সুপ্তকে বাড়িয়ে তুলেছেন তাঁর বাবা মা। সুপ্তের প্রতি তাঁর বাবা মায়ের অনেক চাহদা। এই ছেলেকে তাঁরা মানুষের মত মানুষ করে তুলবে। সমাজের উঁচু শ্রেণির মানুষের কাতারে দাঁড় করাবে সুপ্তকে। তাঁর জন্যে যা যা করা দরকার সবটাই করছেন তাঁর বাবা মা। তাঁর বাবা মা দুইজনই শিক্ষক।
সাড়ে ৪ বৎসর বয়সেই সুপ্তকে স্কুলে ভর্তি করিয়ে দেইয়া হয়েছে। ইংরেজি মাধ্যমের স্কুল। অনেক বইপত্র নিয়ে সুপ্ত প্রতিদিন স্কুলে আসা যাওয়া করে। তাঁর বাবাই তাকে স্কুলে নিয়ে যায়। আবার স্কুল ছুটি হলে তাঁর মা তাকে বাসায় নিয়ে আসে। ইংরেজি মাধ্যমে পড়ছে সুপ্ত। অনেক পড়াশোনা। তাই তাঁর জন্যে বাসায় ব্যক্তিগত শিক্ষকও রাখা হয়েছে। কিন্তু সুপ্তের পড়াশোনা করতে ভালোই লাগে না। পড়তে বসলে তাঁর ঘুম আসে। এই জন্যে তাঁর শিক্ষিকা মা তাঁকে অনেক বকাঝকা করে। মাঝে মধ্যে তাঁকে চেয়ারে দাঁড় করিয়ে রাখে। অনেক রাত পর্যন্ত জাগিয়ে রেখে পরেরদিনের পড়া মুখস্থ করিয়ে তারপর ঘুমানোর অনুমতি দেয়। যেহেতু সুপ্তের পড়াশোনা করতে ভালো লাগে না, তাই সে ক্লাসে ভালো পারফর্মেন্স করতে পারে না। স্কুলের স্যাররা এই নিয়ে তাঁর বাবা মাকে নালিশ করে। নালিশের সূত্র ধরে সুপ্তকে বাসায় টর্চার করা হয়।
ইংরেজি মাধ্যমে ভালো করতে না পারায় সুপ্তকে ষষ্ঠ শ্রেণি থেকে বাংলা মাধ্যমে ভর্তি করিয়ে দেয়া হয়েছে।
এখানেও সে বরাবরের মতই খারাপ করতে থাকে। বাসায় দুটো শিক্ষক রাখা হয়েছে। একজন অঙ্ক ইংরেজি দেখে। আরেকজন অন্যসব বিষয় দেখে। তাঁর বাবাও মাঝে মধ্যে তাকে পড়ায়। অঙ্ক পড়ায়। কিছু না পারলে উত্তম মাধ্যম চলে তাঁর উপর। তাঁর বাব আবার ভয়ানক পদ্ধতিতে অঙ্ক করায়। প্রত্যেক চ্যাপ্টারের অঙ্ক একবার ১ থেকে শেষ পর্যন্ত, আবার শেষ থেকে ১ নাম্বার পর্যন্ত করায়। যতক্ষন না পর্যন্ত অঙ্ক শেষ হয়, ততক্ষন খাবার দাবার বন্ধ। এমনকি ওয়াশরূমেও যাওয়া বন্ধ। ২য় শ্রেণিতে থাকা
অবস্থায় সুপ্ত একবার তাঁর বাবার সামনেই প্যান্টে প্রশ্রাব করে দিয়েছিল। ইচ্ছে করেই করেছে ভেবে ওর বাবা ওকে বেশ উত্তম মাধ্যম দিয়েছিল। সেইদিন থেকে ওর প্রশ্রাব ধরলেও ও ওর বাবাকে বলে না। কষ্ট করে চেপে ধরে রাখে।
৭ম শ্রেণির কথা।
একবার ক্লাস টেস্টে ২৫ এ ১১ পেয়েছে দেখে সুপ্তর মা সুপ্তকে তরকারি নাড়ানোর কাঠি দিয়ে পিঠিয়েছে। শাসিয়েছে রাতের বেলা ওর বাবাকে দিয়ে আরেকদফা মাইর খাওয়াবে। বিকেলবেলা ওর মা যখন স্টুডেন্ট পড়াচ্ছিল, তখন সুপ্ত বাসা ছেড়ে পালিয়েছে। থ্রী কোয়ার্টার প্যান্ট, একটা টি শার্ট, দু ফিতার স্যন্ডেল আর পকেটে ১০ টাকা ছাড়া তাঁর কাছে আর কিছুই ছিল না। বাংলা ছবিতে দেখেছে ছোট ছোট বাচ্চারা ট্রাক বা বাসের ছাদে করে ঢাকায় চলে যায়। সুপ্ত ভাবছে ঢাকায় চলে গেলে কেমন হয়! নাহ! ঢাকায় গিয়ে কি হবে? ঢাকায় তো ওদের কেউ নেই। বরং রাস্তায় রাস্তায় হাঁটলেই ভালো। দীর্ঘ ৫ ঘন্টা রাস্তায় এদিক ওদিক হাঁটছে। কিচ্ছুই খায় নি। দুইটা ভিক্ষুককে ৫ টাকা করে ১০ টাকা দিয়ে দিয়েছে। ওর মাথায় কিছুই কাজ করছিল। কক্সবাজার চলে যাওয়ারও চিন্তা এসেছিল মাথায়। কিন্তু কক্সবাজার গিয়ে কি হবে? শুনেছে কক্সবাজার অনেক জাহাজ আসে। ওগুলোতে করে বিদেশ চলে গেলে কেমন হয়? কিন্তু জাহাজ গুলো তো তীর থেকে অনেক দূরে থাকে। ও তো সাঁতার পারে না। জাহাজ গুলো পর্যন্ত যাওয়া তো তাঁর পক্ষে সম্ভব নয়। কিচ্ছু যখন মাথায় আসছিল না, তখন ও আবার বাসার দিকে রওয়ানা দেয়। বাসার আসে পাশে আসতে পরিচিত এক লোক তাকে ধরে ফেলে। চ্যাংদোলা করে বাসায় নিয়ে যায় ওকে। বাসায় গিয়ে দেখে ওর মা সেন্সলেস। ওর বাবা ওকে দেখার সাথে সাথে জড়িয়ে ধরে হাউমাউ করে কান্না করতে থাকে। বাসায় ওর বাবার কিছু বন্ধু ছিল। তাঁদের সামনে উনি কথা দিয়েছেন ছেলেকে আর মারবেন না। ওর মাও কথা দিয়েছে আর সুপ্তকে মারবে না।
সুপ্তকে ওর বাবা মা এখন মারে না। তবে অসম্ভব মানসিক নির্যাতন করে। কথায় কথায় অন্য ছেলে মেয়েদের পড়াশোনার সাথে তুলোনা দেয়। সুপ্তর তুলোনা বিষয়টা খুব বাজে লাগে। ওর বাবা আবার তাকে তাঁর বাবার সময়ের পড়াশোনার কথার উদাহরণ দেয়। তখন ওনারা নাকি অনেক কষ্ট করে পড়াশোনা করেছেন। বিদ্যুৎ ছাড়া পড়াশোনা করেছে। এই সেই আরও অনেক কিছুর উদাহরণ দেয়। সুপ্তর এই বিষয় গুলোও ভালো লাগে না। ওর কথা, সময়তো আর সত্তরের দশকে বসে নেই। ওসবের উদাহরণ দিয়ে কী লাভ?? ওর মাও কথায় কথায় এটা ওটার উদাহরণ দেয়। এসব শুনতে শুনতে ওর কান ঝালাপালা। মাঝে মধ্যে ওর ইচ্ছে হয় ফ্যানের সাথে গামছা লাগিয়ে গলায় বেঁধে ঝুলে থাকে।
এসএসসি পরীক্ষা দিয়েছে সুপ্ত। ওর বাবার বিশ্বাস, ও কখনোই ভালো ফলাফল করবে না। সর্বোচ্চ গেলে ৪.৫০ পাবে। কিন্তু সুপ্তের বিশ্বাস, ও এ+ পাবে। ওর বাবাকে কেউ জিজ্ঞেশ করলে উনি হাসি মুখে উড়ায়ে দেন। বলেন, আমার ছেলেকে তো আমি চিনি, ও পাবে এ+?? সুপ্ত খুব কষ্ট পায় ওর বাবার আচরনে। ওর মাও ওর কথায় বিশ্বাস করে না। বলে, আমি দীর্ঘদিন ধরে শিক্ষকতা করে আসছি, ছাত্রছাত্রীর মুখ দেখলেই আমি বলতে পারি কে কেমন রেজাল্ট করবে।
সুপ্ত এ+ পেয়েছে। শুধু এ+ নয়, গোল্ডেন এ+ পেয়েছে। ও এ+ পেয়েছে ওর বাবার আদৌ বিশ্বাস হয় না। রেজাল্ট পাওয়ার পর ওর মা কোথায় না তাকে জড়িয়ে ধরবে, তা না করে স্কুলের সবার সামনে ওকে অপমান করেছে। সুপ্ত রেজাল্ট পাওয়ার পর মায়ের পা ছুঁইয়ে সালাম করতে গেলে ওর মা পা সরিয়ে নেয়। কেন সরিয়ে নেয় ও বুঝতে পারে না। তবে খুব অপমান বোধ করেছে তা বুঝতে পারে।
সুপ্ত ও তাঁর বাবা মা মিলিয়ে তাঁদের পরিবারে ৩ সদস্য। বাবা মায়ের অতিরিক্ত মানসিক যন্ত্রনার কারনে সে এখন অনেক একা বোধ করে। শুধু পড়াশোনা ছাড়া তাঁর বাবা মায়ের সাথে তাঁর আর কোন সম্পর্ক নেই। ওর বাবা তাকে শুধুই পড়াশোনার কথা জিজ্ঞেশ করে। স্যাররা কেমন পড়ায়, ডব্লিওটিতে ক্যামন করেছে, পরীক্ষার প্রস্তুতি কেমন, এগুলোর বাইরে বোধহয় তাঁর বাবার তাঁর কাছে জানার আর কিছুই নেই। তাঁর মা স্কুল থেকে বাসা, বাসায় এসে বিকেলে প্রাইভেট স্টুডেন্ট পড়ানোয় ব্যস্ত থাকে। বিকেলে তাকে নাস্তাটুকু পর্যন্ত বাইর থেকে করে আসতে হয়।
সুপ্ত তাঁর ব্যক্তিগত ডায়েরিতে লিখেছে,
বাবা মা, ছেলে মেয়ের সম্পর্ক কত সুন্দর হয়। এসব শুধুই অন্যদের বেলায় দেখেছি, শুনেছি। আমার বেলায় এসে এই সম্পর্কে শিক্ষা নামক্ একটি বাঁধা কেন বাঁধ সৃষ্টি করেছে। আমার বাবা মায়ের মত যেন পৃথিবীতে আর কারও বাবা মা না হয়। সৃষ্টিকর্তা যেন আমার মত পাপীকে তাড়াতাড়ি দুনিয়া থেকে তুলে নেয়।
আজ ঈদুল ফিতর।
নামাজ শেষে সুপ্ত শহরের একটি বৃদ্ধাশ্রমে ছুটছে। কিসের টানে ছুটছে সে নিজেও জানে না। তবে কেউ যেন তাকে হাতছানি দিয়ে ডাকছে বুঝতে পারছে। গাড়ির জানালাটা খুলে সুপ্ত একটু আকাশের দিকে চাইল। বুকটার ভিতর কেমন যেন হাহাকার করে উঠল তাঁর!

