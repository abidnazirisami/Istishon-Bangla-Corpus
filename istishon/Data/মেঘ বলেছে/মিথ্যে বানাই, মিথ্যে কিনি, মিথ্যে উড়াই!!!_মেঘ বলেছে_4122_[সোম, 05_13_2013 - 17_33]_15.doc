মিথ্যে বানাই, মিথ্যে কিনি, মিথ্যে উড়াই!!!


 আগে আমি একটা মিথ্যের কারিগর ছিলাম,
নিজের হাতে বুনে বুনে মিথ্যে বানাতাম।
কত রকম মিথ্যের নকশা ছিল আমার কাছে!
প্রতিদিন নিত্য নূতন মিথ্যের নকশা বানাতাম,
এই সব মিথ্যাকে আমি আবার রং দিতাম,
কখনও আকাশী রং কখনও বা গোলাপী।
কখনও লাল নীল রংয়ের মিশেল দিতাম,
কখনও বা গায়ে হলুদ বরণ রং দিতাম।
আমার মিথ্যের খরিদ্দার ও ছিল প্রচুর,
সবাই এসে মগজে করে মিথ্যে কিনে নিয়ে যেত।
তবে আমি কারও কাছ থেকে মুল্য নিতে চাইতাম না,
বিনে পয়্সায় মিথ্যে বিক্রিতেই ছিল আমার আনন্দ।
আর এখন আমি পুরোদস্তুর একজন খরিদ্দার,
হরেক রকম মিথ্যে কেনার খরিদ্দার।
লোকজন এসে আমার কাছে মিথ্যে বেঁচে যায়,
না চাইলেও আমাকে এসব কিনে নিতে হয়।
এদের মিথ্যের বিক্রির ধরণটাও ভিন্ন।
মিথ্যে আবার ঝিকিমিকি রংয়ে ভরপুর!!
আমার মিথ্যে বানানোটা ছিল জিলাপীর মত,
আর এদের গুলো একেকটা বাবুই পাখির বাসা।
বেচারা আমি সে মিথ্যে গুলোই নগদে কিনে নেই,
এক পয়সাও ছাড় দেয় না এরা, এক পয়সাও না।
হতভাগা আমি এখন রাতে ঘুমোতে পারি না,
মিথ্যের অশরীরি আমার উপর ভর করে থাকে।
হাড় কাঁপানো শীতে যখন সবাই জবুথবু,
আমার তখন শুরু হয় বস্ত্র উন্মোচন প্রক্রিয়া।
কান দুটো ও যেন কিছু শুনতে পায় না,
মস্তিষ্কে উতরানো মিথ্যের বাষ্প বের হয় অবিরাম।
আমার আশেপাশের চার দেয়ালও যেন কেমন,
সব গুলো একেকটা মিথ্যের ইট দিয়ে গড়া।
কার কাছে যেন শুনেছিলাম একটা কথা,
" তুমি কাউকে যা দিবে তাই ফেরৎ পাবে,
হয়ত বা আজকে না হয় পাবে কাল,
পেতে তোমাকে হবেই, মনে রেখ চিরকাল"।
হাড়ে হাড়ে টের পাচ্ছি সেই কঠিন বাস্তব কথাগুলো,
আমার বিক্রিত মাল আমি ই আবার লুফে নিচ্ছি।
আত্মবঞ্চনার টুকরোগুলো জমতে জমতে
আজ পাহাড় সমান রূপ ধারণ করেছে।
জানি একদিন তা পুরো পৃথিবী সমান হবে,
চাপা পড়ে যাবে সবই, সেই সাথে আমার স্বত্তাও।
অনুশোচনার বোতলে বন্দি আমার জীবন,
চারপাশে একটা মিথ্যে কাঁচের বলয়।
আমি একটা মিথ্যুক, মিথ্যা বানাই, মিথ্যা কিনি, মিথ্যা উড়াই।
১৪/০১/২০১৩, সন্ধ্যা ৫ টা

