পরিচিত সুন্দরীদের প্রতি


তিক্ত তেতো তত্ত্ব বুঝে কি লাভ সুন্দরী ?
কোন আশ্রুত মসীহ নেই তো থিসিসে;
যেদিকেই যাই- বেদনা হয় প্রহরী,
সুখ,ভালোবাসা মরে গেছে জেনেসিসে।
জ্ঞানে নাকি ফলে সুখ?-বলে অর্বাচীন
জ্ঞান-গর্ভ ওহীতে যতই ভরে মন
সুখ-দুখ হয় ততোধিক অর্থহীন;
ঢের অর্থবহঃ সুন্দরী তোমার স্তন।।
লিপস্টিক,ব্লাশনে আবৃত করো সত্য
সত্যের ভিতর বহে বিষণ্ণ প্রণালি;
সুস্থ অর্থ-বিবর্জিত হয় স্বর্গ-মর্ত্য
জীবনকে ঘেরে আত্মহত্যা-চোরাবালি।
আশ্রয় কেবল বুদ্ধিবিবর্জিত হাসি
মেকী মেকাপে সাজানো দেহের সরণী।
সক্রেটিস-রুশোপন্থীদের হোক ফাসী
বিপ্লবের পুন্যভূমি সুন্দরীর যোনী।।

