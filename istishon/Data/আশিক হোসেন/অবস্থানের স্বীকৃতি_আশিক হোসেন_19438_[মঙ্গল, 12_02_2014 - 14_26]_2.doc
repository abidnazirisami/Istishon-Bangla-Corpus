অবস্থানের স্বীকৃতি



পৃথিবীর বুকে আছে আমার অবস্থান- তা এই পৃথিবী জানে;
এছাড়া জানলেও জানতে পারে কোন ম্যাপ-আসক্ত ভূগোলবিদ -
যার ম্যাপে আমি একটি ক্ষুদ্রতম ভুখন্ডের ফোটা বিশাল নীলের মাঝেঃ
এক নিঃঙ্গতম দ্বীপ যার নেই কোন ভূ-রাজনৈতিক মূল্য,
নেই কোন খনি বা স্ট্র্যাটিজিক বন্দর -
আছে কেবল -আছে শুধুই -কিছু আগ্নেয়গিরি।
অগ্নিও যদি থাকত আগ্নেয়গিরিতে তবুও পরিবেশবিদেরা
আমায় ধরতেন কোন প্রাকৃতিক সমীকরণে;
অগ্নির বদলে উদগীর্ণ যে হয় শুধুই বেদনা !
ছাইভস্ম, তেজস্ক্রিয় মেঘ,আগুনে দগ্ধ নগরের চেয়ে
বেদনার স্পর্শ কতো মারাত্মক তা পৃথিবীবাসী জানে ;
বিশ্বশান্তির তরে তাই আমার জাতিসংঘের স্বীকৃতি নাই।
স্বীকৃতি চাই-ও নি কোন দেশ বা রাষ্ট্রের কাছে-
সেটা বড্ড আদার বেপারিগিরি হয়ে যায় ;
কোন মানুষী যদি এসে একবার করতলে নিত
আমার বেদনার কিছু লাভা;অথবা ফেলত সহমর্মিতায়
কিছু অশ্রু সুশীতলঃতবে আমার বেদনার লাভা যে
কত সহজেই জমে হয়ে যায় চেরি ফুল- তা অন্তত কেউ জানত।
পরে অভিযোগ থাকত না যদি বা চেরি ফুল পথে পড়ে থাকত
অন্তত বেদনামুখে কিছু সান্ত্বনা এই তত্থ্য ঢালতঃ
পৃথিবীর বুকে আছে আমার অবস্থান-তা এই মানবী জানে।

