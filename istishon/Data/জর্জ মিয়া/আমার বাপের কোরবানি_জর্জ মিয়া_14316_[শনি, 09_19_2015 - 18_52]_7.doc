আমার বাপের কোরবানি


গত কয়েক বছর ধরে একই ভাবে বাপেরে বুঝায়া নানা কৌশলে পশু কোরবানি দেয়া থেকে বিরত রাখছি ।
আইজকা কইলো এইবার কোরবানি না দিলে মহল্লায় মুখ দেখানো যাইতেছে না ।
আমার সাথের কলিগ কোরবানি দিতেছে অথচো আমি দিতাছি না। এইটা নিয়া নানা কানাঘুষা চলে।
মহল্লায় ও কম হইতেছে না আলোচনা । ফাঁফরে পড়লাম বাপের কথা শুইনা।
বাপরে কইলাম, কোরবানির ইতিহাস টা আগে জানা দরকার তোমার।
যে ঘটনার সুত্র ধরে এই একই দিনে লাখ লাখ পশু জবেহ করা হয় এই ঘটনার সত্যতা কতটুকু সে সম্বন্ধে তো জানা লাগবে।
এখানে বলে রাখা ভালো আমার বাবাও আর দশজন সাধারন বিশ্বাসীর মতই শুনে বিশ্বাসী।
তিনিও বিশ্বাস করেন যে, ইব্রাহীম ইসমাইল কে কোরবানি দিতে চেয়েছিলেন আল্যার হুকুমে!
বাপরে এবার কইলাম, ধরি আল্যায়ই কইছেন ছেলেরে কোরবানি দিতে।
এখন কথা হইতেছে যেই আল্যা নিজের পোলারে বাপেরে দিয়া জবাই দিতে কয় সেই আল্যা দয়ালু হইলো কেমনে?
আব্বা কইলো, এটা যদি হইয়া যাইতো তাইলে তো তাইলে তো প্রত্যেক (মুছলিম) পিতাকেই তার প্রিয় সন্তানকে জবাই করা লাগতো। আর এটা হচ্ছে আল্যার পরীক্ষা। আল্যা পরীক্ষা করেছেন ইব্রাহিম কে। ইসমাইল তো আর জবাই হয় নাই। জবাই হইছে একটা দুম্বা।
এখানেও আব্বায় কট!
বললাম, নিরপরাধ পশুটার কাছে আল্যায় দয়ালু নন, নির্দয় হিসেবেই উপস্থাপিত হইছেন।
আল্যা সর্বদ্রষ্টা এবং সবজান্তা। আল্যা ভালো করেই জানেন যে, ইসমাইলকে ইব্রাহীম কোরবানি দিতে পারবে। এটা জেনেও এই ধরনের পদক্ষেপ নেয়াটাকে আল্লা “সবজান্তা”-“অন্তর্যামী” বিশেষণ গুলিকে প্রশ্নবিদ্ধ করে।
হাদিসের কোথাও নাম উল্লেখ নাই যে, ইব্রাহীম ইসমাইল করে কোরবানি দিয়েছেন।
আর যে কোরবানির কাহিনী সেখানে জানা দরকার। নবী মুহাম্মদ নিজেকে ইসমাইলের বংশধর বলে যে প্রমাণ দাখিল করেছেন এই বলে যে, ইব্রাহিম ইসমাইল ও তার মাকে যেই মরুভূমিতে ছেড়ে আসেন এটাই হচ্ছে এই মক্কা। এখানেই গলদ ধরা পড়ে।
ইছলামি গ্রন্থ নিজেই সাক্ষ্য দেয় যে, মরুভুমিতে ছেড়ে আসেন যে ইসমাইলের কথা বলা হয় সে একজন যৌন দাসী হাজেরার সন্তান। হাদিস বলে, হাজেরার সাথে যখন পুনরায় ইব্রাহীম সাক্ষাত করেন তখন ইসমাইল পূর্ন যুবক। আবার এদিক থেকে কুরবানী কথায় বলছে “শিশুটি যখন হাঁটাচলার বয়সে উপনীত হয়েছে” মুল খটকাটা এখানেই।
এখানে শিশুটি কে? ইসমাইল তো পূর্ন যুবক। ইব্রাহিমের পুত্র দুইজন যথাক্রমে ইসমাইল ও ইসহাক। প্রথমজন হচ্ছেন হাজেরার গর্ভে এবং ২য় জন সারাহ র গর্ভে। যেহেতু শিশুকে ইব্রাহীম জবাই করতে উদ্যত হয়েছিলেন সেহেতু বলা যায় এই শিশুটি ইসহাক।
আবার তোরাহ তে স্পষ্ট করেই ইসহাকের নাম বলা আছে। কিন্তু কোরানে কোরবানির প্রসঙ্গে স্পষ্ট করে কারো নামই আল্যা বলেন নাই। আবার ইসহাক রে যদি কোরবানি দেয় তাইলে নবির নব্যুয়তি বাতিল হয়ে যায়। কেননা কোরান বলেছে হাজেরা ও ইসমাইল কে ইব্রাহীম মক্কায় রেখে যান এবং সেখান থেকেই ইসমাইল বিয়ে শাদি করেন বংশ বিস্তার করেন ।
ইসহাক এবং সারহ কে নয়। অবশ্য এই হাজেরা কোথা থেকেই বা এলো ইব্রাহিমের জীবনে সেটা অবশ্য ভিন্ন কাহিনী। যে কাহিনির বিশদ ঘাটলে জানা যায়, সারাহ ছিলেন ইব্রাহিমের আপন ভাই হারানের মেয়ে- তার মানে ভাতিজি! আবার যখন হিযরত করেন তখন এক বাদশাহর কাছে বলেন সারাহ ইব্রাহিমের বোন!
অবশ্য এই মিথ্যাচারেই অনেক লাভ হইছিল। যখন বাদশার হেরেমে রাত কাটায়া সারাহ ফিরেন তখন সাথে অনেক সম্পদ এবং একজন দাসী উপহার হিসেবে পান সারাহ। আর এই দাসিই হচ্ছে বিবি হাজেরা।
তখন ইব্রাহীম কি করছিলেন? আর নিজের বউকে বোন কেন বানাইলেন আবার বাদশার হেরেমেই বা কেন যেতে দিলেন? নিজের বউ বললেই বা কি সমস্যা ছিল? এই উত্তর আমার জানা নাই । তবে ইব্রাহীম তখন নামাজ পড়ছিলেন যাতে সারাহর কোন ক্ষতি না হয় । 
ইব্রাহীম ও সারাহ দম্পত্তির যখন কোন সন্তান হচ্ছিল না তখন সারাহর অনুমতিতেই হাজেরার সাথে বৈবাহিক কোন সম্পর্ক ছাড়াই ইব্রাহীম যৌন সম্পর্ক স্থাপন করেন এবং তার ফসল হচ্ছে এই ইসমাইল।
এবার দেখি, কোরবানি দিয়েছেন ইসহাক কে ইব্রাহীম আর নির্বাসনে ছিলেন ইসমাইল।
তাহলে কোরবানির ঘটনা বানানো।
অতঃপর আমি বাপরে বুঝাইতে সক্ষম হলাম কোরবানি বানানো এবং বেচারার এবার ও কোরবানি দেয়া হইলো না। 
[Special Thanks To – Susupto Pathok]
http://istishon.com/node/12639

