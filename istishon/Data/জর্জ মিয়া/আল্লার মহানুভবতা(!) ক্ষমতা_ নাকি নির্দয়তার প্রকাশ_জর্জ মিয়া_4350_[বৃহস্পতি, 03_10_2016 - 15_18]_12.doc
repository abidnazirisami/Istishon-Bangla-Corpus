আল্লার মহানুভবতা(!) ক্ষমতা_ নাকি নির্দয়তার প্রকাশ


প্রতিদিনের মত আজকে যথারীতি দুপুরে হোটেলে খেতে গেলাম। আলু ভর্তা, বেগুন ভর্তা, ধনে পাতা ভর্তা , ডিম ভর্তা আর কালো ভুনা নিয়ে খেতে বসেছি, এমন সময় কাউন্টারের দিকে আমার চোখ যায়। একজন বৃদ্ধাকে দেখি, বাতিল বোতল সংগ্রহের জন্য এসেছেন। চেহারার রঙ ভালো তবে রোদে পুড়ে গেছে। শরীরের হাড় চাইলে সব গোনা যায়। হাতে একটা পলিথিন তার ভেতরে কিছু বোতল রাখা। এসব দৃশ্য দেখছি সাথের কলিগ আমার দিকে তাকিয়ে আছে , তার খাওয়া প্রায় শেষ হয়ে গেছে। আমি মনযোগ দিয়ে কি দেখছি সেটা বুঝার চেষ্টা করছে। হোটেলের বয় কে ডেকে বৃদ্ধাকে পাশে বসাতে বললাম। বসার পরে জিজ্ঞাস করলাম। ভাত খেয়েছেন ? জবাবে বললেন ‘না’। সকালে পরোটা খেয়েছেন একটা আর চা খেয়েছেন শুধু এও জানালেন- ভাঙ্গা ভাঙ্গা গলায়। কথা বলতে গেলেই খেয়াল করেছি ওনার গলা থেকে মাথা অব্দি কাপে। আমার কলিগের খাওয়া শেষ , সে বিল মিটিয়ে চলে যায় ।বৃদ্ধাকে জিজ্ঞেস করলাম কি তরকারি খাবেন ? বললেন আমার যা ইচ্ছে তাই দিয়েই হবে। আমার গলা দিয়ে আর ভাত নামে না। ক্যান যেন খেতেই ইচ্ছে হলো না আর। ওনার খাওয়া দেখলাম। বিল মিটিয়ে আবার চলে গেলাম। সন্ধ্যায় বাসায় আসার সময় এক্টা রিকশা নিলাম। বাসায় আসার অর্ধেক পথ রিকশা ভাড়া নিলাম ৪০ টাকায়। রিকশায় উঠলেই একটা গান গাই গুন গুন করে- 
“আমি যে রিকশাওয়ালা , দিন কি এমন যাবে বলি কি হে মাধবী তুমি আর আসবে কবে.........”।
গাই গাইতেছিলাম। চোখ গেল নিচে, দেখি রিকশাওয়ালার ডান পা টায় একটা ছাপা প্রিন্টের কাপড় পেচানো পায়ের গোড়ালি বরাবর। রিকশাটা চলছিলো ধীর গতিতে স্বাভাবিকের থেকে। জিজ্ঞাসা করলাম চাচা আপনার পায়ে কি কোন সমস্যা? এটকু জিজ্ঞাসিতেই ভদ্রলোক বলা শুরু করলেন।
বেশ কিছুদিন আগে কিছু একটা তে পায়ে খোচা খেয়েছেন। প্রথমে ঘা এর মত হয়েছিলো ছোট, আমলে নেন নাই। গরিব মাইন্সের এসব আমলে নিলে অবশ্য চলেও না। কিন্তু এই ঘা টাই ধীরে ধীরে এখন এমন অবস্থা হইছে যে, বেশ বড়সড় একটা ক্ষত হয়েছে যা প্রায় ৫ ইঞ্চি র মত হবে। রিকশা থেকে নেমে দেখতে চাইলাম। উনি কাপড় টা খুলে দেখালেন, ভেতর টা একেবারে সাদা হয়ে আছে। চুইয়ে চুইয়ে পানির মত কিছু একটা পড়ছে। ঢাকা মেডিকেল গিয়েছিলেন ভদ্রলোক, ১৩ হাজার টাকার শুধু ঔষুধই দিয়েছে। এরপরে হবে অপারেশন। কেটে ফেলে দিয়ে শরীরের অন্য অংশ থেকে চামড়া এনে এখানে লাগাতে হবে। এটা মেডিক্যেল থেকে জানানো হয়েছে তাঁকে। ১০০ টাকার একটা নোট দিয়া আমি নেমে গেলাম । কথা বেরুচ্ছে না গলা দিয়ে আমার। শারীরিক ভাবে অসুস্থ্য থাকলে বোধহয় অন্যের অসুস্থ্যতাও অনুভব করা যায় এসব হাবিজাবি ভাবতে লাগলাম। বাসায় এসে লিখতে বসলাম। ও হ্যা! ঐ বৃদ্ধা দেখতে অনেকটাই আমার দাদীর মত ছিলেন। 
এখন কমন কিছু প্রশ্নঃ 
• আল্যা “সর্বশক্তিমান”, হলে আজকে এদের কেন এমন হাল ?
• যদি বলা হয় এসব পরীক্ষা। একে দেখিয়ে অন্যকে বুঝানো, তাহলে “দয়ালু” নামের সার্থকতা কই থাকে ? 
ব্যক্তিগত ভাবে মনেহয় স্রেফ এই বোধ টুকুই যথেষ্ট স্রষ্টার আসাড়তা প্রমানের জন্য। 

