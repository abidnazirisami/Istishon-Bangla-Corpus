ইহা একটি রুপকথা কিন্তু স্বাধীনতা যুদ্ধ রুপকথা নয়। 


"এক দেশে এক রাজা ছিলো। রাজার সবই ভালো। এতই ভালো যে, রাজা রাজ্যের সবার কথাই মেনে চলত। রাজা যার সম্পদ চুরি হয়েছে তাকে বলতো, "চোরকে ধরো আর ধোলাই দাও।" আর চোরের কথা শুনে বলতেন, "ঠিকইতো, চুরি না করলে খাবা কি?"
এভাবে সবকূল রক্ষা করে চলতেন রাজা। সাধারন জনগণ মুখ বুজে থাকতো না। রাজার সমালোচনা করতো। অন্যায়ের প্রতিবাদ করতো। একদিন রাজার এক মন্ত্রী বললেন, "হুজুর, জনগনতো অনেক কথা বলে। আপনার বিরুদ্ধেও বলে।" রাজা বললেন, "বলুক, বললে কি হয়?"। মন্ত্রী বলল, "বললে অনেক কিছুই হয় হুজুর। আপনার অনেক শত্রু আছে। কথা বললে আপনার শত্রুরা শক্তিশালী হবে।" রাজা বললেন, "তাইতো তাইতো। তাহলে কি করা যায় মন্ত্রী?" মন্ত্রী বললেন, "হুজুর, আপনার রাজ্যে অনেক যুবক আছে যারা মুখ বইয়ে কথা বলে।" রাজা আশ্চর্য হয়ে বললেন, "অইটা আবার কি?" মন্ত্রী বললেন, "একটা বই আছে হুজুর। ওখানে সব কিছু যে কেউ লিখতে পারে। আবার এই লিখায় যে কেউ মন্তব্য করে ঠিক বেঠিক বের করতে পারে। খুবই আশ্চর্য বিষয় হুজুর।" রাজার চোখ ছানাবড়া। বললেন, "কি বলো, তাহলে তোমরা মন্ত্রীরা আর আমি মিলে যা করছি তারা সব বলে। সবাই সব জেনে যাচ্ছে?" "জ্বি হুজুর্।" মন্ত্রী বললো। "হুজুর, আমাদের উচিত খুব সাবধানে বইটার উপর নজরদারি রাখা।" রাজা বলিলেন, "ঠিক ঠিক।" মন্ত্রী আরো যোগ করিলেন, "কিন্তু হুজুর কিছুদিন পূর্বেই এই বই দিয়ে আমরা অনেক সুবিধা পেয়েছি।" রাজা কহিলেন, "এতোকিছু পাত্তা দেয়া যায় না। আইন করো, নজর রাখো।"
এতোক্ষন কথা শুনে আরেক মন্ত্রী বললেন, "হুজুর আপনার সভার কেউ যদি অই বইয়ে লিখে?" রাজা কহিলেন, "ফিকার not. এই রকম কোন মেরুদন্ডওয়ালা লোক এই সভায় নেই।"
তারপর যথাবিহিত ব্যবস্থা নেয়া হইলো। গ্রেফতার করা হইলো বেশ কয়েকজন লেখক কে। কেউ আর কোন কথা লিখলোনা। কিন্তু রোষ বেড়েই চলছিলো। এই রোষের আগুন ছড়িয়ে পড়লো সর্বস্তরের জনতার উপর। একদিন এই রাজাকে রাজ্য থেকে বের করে গণতন্ত্র কায়েম করলো তরুন যুবকরা। আর এভাবেই ওই দেশের মানুষ সুখে শান্তিতে বসবাস করতে লাগলো।"

