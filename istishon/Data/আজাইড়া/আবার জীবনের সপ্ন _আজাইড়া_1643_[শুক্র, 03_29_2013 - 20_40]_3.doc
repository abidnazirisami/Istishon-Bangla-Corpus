আবার জীবনের সপ্ন 


উঠে, উঠে, এখনো সূর্য উঠে।
হ্যা, সেই পশ্চিম দিকেই উঠে।
পশ্চিমটাও তাঁর জায়গায়ই আছে।
মাঝে মাঝে শুধু আকাশটাই ঝামেলা করে।
সর্দি হয়, মন খারাপ হয়, রেগে যায়
মাঝে মাঝে অকারণেই হাসে।
৫০টি বর্ণমালা আর ১০ টি সংখ্যার জন্য
যেদিন কিছু অদ্ভুত উন্মাদ মানুষ ক্ষেপেছিল,
ঐদিনও আকাশ ব্যাটা হাসছিল।
মাটি, পিচঢালা পথ সব রঙ বদলিয়ে লাল হয়ে গেলো।
কিন্তু ঐ আকাশ ব্যাটা হেসেই খুন।
পরে বুঝতে পেরেছিলাম ব্যাটা কেন হেসেছিল।
এই যে, এখন দেখো ১৬ কোটি মানুষ একই ধ্বনিতে কথা বলে।
একই সুরে হাসে। 
এভাবে দিন পার হয়ে যায়।
কতকিছুই বদলায়, দিকগুলো শুধু বদলায় না।
একদিন যদি হঠাৎ পশ্চিমটা- দক্ষিণে চলে আসতো
কতো মজা হতো।
বাকীরাও তাহলে বদলে যেতো।
গাছগুলোকে দেখো, কি অদ্ভুত!
ব্যাটারা, কোটি বছর চলে গেলো নড়তে পারলি না।
এই যে উদ্যানে এতোগুলো গাছ দেখছো,
৪২ বছর আগে এইখানটা ফাকা ছিলো।
এই দেশটাই আসলে অদ্ভুত উন্মাদে ভরা।
নয়তো এইখানে দাঁড়িয়ে একটিমাত্র মানুষ তর্জনী উচিয়ে বললো-
“তোমাদের যা কিছু আছে তাই নিয়ে শত্রুর মোকাবেলা করতে হবে।“
গাছগুলো সাক্ষি- দেশের মানুষ ঝাপিয়ে পড়লো।
সেদিনও গাছগুলো হেসেছিলো।
আই বলেছিলাম- পাগল গাছ।
এই শীর্ণকায় মানুশগুলো এতো উন্মাদ কেনো?
লড়াই করতে শক্তি লাগে।
গাছটা বলল- নাহ! প্রতিজ্ঞা লাগে।
তারা মায়ের কাছে প্রতিজ্ঞা করেছে।
তারা আসলেই কথা রেখেছিলো।
মায়ের আচলে দাগ রাখতে দেয় নাই। 
আচ্ছা ব্যাটা ল্যাম্পপোস্ট তোরও কি বিরাম নেই?
দিকের মতো, সূর্যের মতো, গাছের মতো।
যতদিন আছে প্রাণ জ্বলেই যাবি!
এই দেখ, আবারো ৪২ বছর পর
অদ্ভুত উন্মাদ কিছু মানুষ তোর নিচে
চিৎকার করেই যাচ্ছে।
যেনো তারা দিকের মতো অনঢ়।
সূর্যের মতো তীক্ষ্ণ।
আকাশের মতো নির্মল।
গাছের মতো দীপ্ত।
এ কি! তুইওতো হাসছিস!
আকাশের মতো, গাছের মতো সেই একই হাসি। 

