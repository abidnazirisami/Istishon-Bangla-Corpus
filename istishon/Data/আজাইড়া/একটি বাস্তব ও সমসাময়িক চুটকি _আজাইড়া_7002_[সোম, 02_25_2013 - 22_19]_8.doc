একটি বাস্তব ও সমসাময়িক চুটকি 


এক গ্রামে একজন খুব জনপ্রিয় স্কুল মাস্টার ছিলো। সদ গুণাবলীর কারণে গ্রামের মানুষ তাকে খুব মান্য করতো। একবার গ্রামে শুরু হলো ফুটবল টুর্নামেন্ট। গ্রামের মানুষ সর্ব সম্মতিক্রমে সেই মাস্টারকে মনোনিত করলো রেফারি হিসেবে। মাস্টার সাহেবের কাছে গেলো তার সম্মতির জন্য। কিন্তু মাস্টার সাহেব ফুটবল খেলার কিছুই বুঝেন না। খেলার নিয়ম কানুন সম্পর্কে তার কোন ধারনাই নেই। গ্রামের মানুষ নাছোর বান্দা। তারা বিশ্বাস ই করছে না যে মাস্টার সাহেব ফুটবল খেলা বুঝেন না। গ্রামের মানুষের অদম্য পিড়াপিড়িতে মাস্টার সাহেব শেষ পর্যন্ত বাধ্য হয়ে রাজী হলেন।
এখন খেলার দিন খেলা শুরু হলো। খেলার মধ্যে হ্যান্ডবল হচ্ছে, ফাউল হচ্ছে, অফসাইড হচ্ছে কিন্তু মাস্টার সাহেব বাশি বাজাচ্ছেনা। এই রকম কয়েকবার হওয়ার পর এক সময় খেলোয়াররা জিজ্ঞেস করলো, "কি ব্যাপার মাস্টার সাব, বাশি বাজাচ্ছেন না কেনো?"
মাস্টার সাব বল্লেন, "খেলাতো চলছেই, খালি খালি বাশি বাজাবো কেনো?"
..... খেলাতো চলছেই, খালি খালি বাশি বাজাবো কেনো?....

