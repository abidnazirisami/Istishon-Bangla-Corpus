ঠেকাই মাথা 


একদিন আমি সত্যি সত্যি তোর বুকে আঁচর কেটে জীবন ফেরত চাইবো।
একদিন আমি সত্যই তোর গাছের আম চুরি করে খাবো।
তোর নদীতে যে নৌকাটা মাঝরাতে জোছনা দেখাতে নিতে পারবে,
তাঁর দেহে হ্যালান দিয়ে বাঁশি বাজাবো।
তোর গ্রামের যে মেয়েটা রাতের বেলা চুপিসারে বাশবাগানে ভালোবাসার কথা বলতে আসবে,
আমি তাঁর হাতে গঞ্জের সবচেয়ে সুন্দর বালাটা পড়িয়ে দেবো।
তোর বৈশাখী মেলার রাতে বাউলের সাথে সিদ্ধি খাবো,
হারিয়ে যাবো সুরের আলোয়, রাতের আধারের খেলায় সেই মাঠেই ঘুমিয়ে পরবো।
রাতে দিনে সঁপে যাবো, তোর পরে থেকাই মাথা।
তোর আগে আমার বুকেই আসবে আঘাতের ব্যাথা।

