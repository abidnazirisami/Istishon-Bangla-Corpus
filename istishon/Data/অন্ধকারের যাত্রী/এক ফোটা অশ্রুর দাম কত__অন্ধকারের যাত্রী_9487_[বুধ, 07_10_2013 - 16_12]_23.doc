এক ফোটা অশ্রুর দাম কত_


আজ থেকে যদি ৪৫-৫০ বছর আগের কথা চিন্তা করি তাহলে দেখবো যে, ঐ সময়ের সমাজ আমরা নিয়ন্ত্রন করতে পারি না, আমাদের স্বাধীন বলতে কোন কিছুই ছিল না। আমরা যা চাইতাম তা পেতাম না। অর্থাৎ সব কিছু ছিল আমাদের বিপরীতে। এই পরিস্থিতিতে সবাই মুক্ত হতে চাইলো, এবং সবাই মুক্ত হল শুধু পাকিস্তানি শাসন থেকে। কিন্তু এমনি এমনি না, ৩০ লাখ শহীদ ২ লাখ নারীর সম্ভ্রম হারানোর বিনিময়ে আমরা পেলাম একটা পতাকা, একটা স্বাধীনদেশ। আমাদের প্রত্যাশা ছিল পাকিস্তানিদের মত এতো অত্যাচার আর সহ্য করতে হবে না, সমাজে মানুষ কে মানুষ ভাবা হবে, মানুষের মৌলিক অধিকার পিরিয়ে পাবে। আজ ৪২ বছর পর একটু হিসাব যদি মিলাই তাহলে কি দেখবো,দুই জন প্রেসিডেন্ট খুন, দুই বার স্বৈরশাসক, কয়েক হাজার রাজনৈতিক কর্মী হত্যা, কয়েক বার জরুরী আইন। আবার অত্যাচার, জুলুম, নির্যাতন,ধর্ষন, ঘুম, খুন, অপহরণ, মিথ্যা মামলা, দুর্নিতি, ঘুষ...ইত্যাদি ইত্যাদি এসবের পরিমান কি বেড়েছে না কমেছে??
আজ মনে পরছে ২০১১ সালের ২৩ মার্চের কথিত র‍্যাবের সাথে বন্দুকযুদ্ধে পা হারানো ঝালকাঠির ছেলে লিমনের কথা। ঐ সময়ে সারা দেশে এই নিয়ে অনেক আলোচনা-সমলোচনা হয়েছিলো, অনেকে তাকে দেখতে গিয়েছিলো অনেক বড় বড় নেতাও গিয়েছিলো। লিমন কে দেখে অনেকে চোখের জ্বল পেলেছিলো, মানবাদিকার কমিশনের চেয়ারম্যান ডঃ মিজান সেখানে গিয়ে চোখের পানি পেলেছিলো তা সবাই দেখেছে। সারা দেশে শোকের ছায়া বইছিল, অনেকে তার পাশে থাকার কথাও বলেছে, সাথে থেকে সাহসও দিয়েছে।তখন লিমনের মা র‍্যাবের বিরুদ্ধে মামলা করেছিল। এইকাজ টা হয়তো দরিদ্র লিমন পরিবারের জন্য দুঃসাহস এর মত হয়েছিল, তাই সরকারী সন্ত্রাসি বাহিনীও থেমে থাকল না, তাঁরা লিমনে বিরুদ্ধে সরকারী কাজে বাধা দেওয়ার অভিযোগে মামলা দিলো। চিন্তা করুন একবার এই ব্যাপারটি শুধু মাত্র অন্যায় করে থেমে থাকে নি!আবারও হয়রানি করার জন্য চেষ্টা অব্যাহত থাকলো। কেন র‍্যাবের বিরুদ্ধে ব্যবস্থা না নিয়ে লিমনের নামে মামলা করা হল? লিমন কে? লিমন কি খুব বিখ্যাত? বিরুধী দলীয় বড় নেতা? নাকি বড় মাস্তান, চাঁদাবাজ? জানিনা কি কারনে লিমনের উপর এতো অত্যাচার নির্যাতন? আমরা যদি একটু ভেবে দেখি তাহলে দেখবো যে, লিমনের পরিবারে হয়তো বড় কোন লীগের নেতা নেই, বড় কোন ক্যাডার নেই? লিমনের পরিবার একটি সাধারন দরিদ্র পরিবার, যে পরিবার এভাবেই চলতে অনেক কষ্ট হয়!
লিমন কে দেখে যারা কেঁদেছিল, তাদের হয়তো এখন চোখের জ্বল শেষ হয়েগেছে! যাদের মাথা নিছু হয়েগিয়েচিল তাঁরা হয়তো আবার সোজা হয়ে দারিয়েছে। কিন্তু লিমন ও লিমনের মার কি কান্না শেষ হয়েছে?
মাননীয় আদালত আগামী ২০ আগস্ট লিমনের বিচার শুরু হওয়ার নির্দেশ দিয়েছে। চিন্তা করুন একবার কতবড়ো হৃদয় বিদারক ব্যাপার। যেই দেশে খুনি, সন্ত্রাস, গণহত্যাকারীদের বিচার হয় না, সেই দেশে গরীব অসহায় ছেলেটির উপর এতো নির্যাতন। লিমনের বিচার কি খুব জরুরী? লিমনের বিচার কি করতেই হবে? লিমন কি লীগের কাছে এতোই গুরুত্বপুর্ন? এতোই ভয়ঙ্কর? তার বিচার যেভাবেই হোক করতেই হবে, যেমনটি করেছিলো জিয়া কর্নেল তাহেরকে ফাঁসি দিয়ে মেরেছিল। লিমনও কি তাহের নাকি? নাকি চে গুয়েভেরা? নাকি রাশিয়ার লেনিন? চীনের মাও? কিওবার ফিদেল? যে, তার বিচার না করলে দেশে যে কোন সময় একটা কিছু ঘটে যেতে পারে। লিমনের মা আদালতের দরজার সামনে আঝরে কাঁদছে, রাষ্ট্রের কাছে তার হয়তো এই টুকুই পাওনা ছিল তাই তিলে তিলে আক্রান্ত হচ্ছে। লিমন, লিমনের মা আজ কার জন্য কাঁদছে? কি কারনে কাঁদছে? এই দায় কার? কেন লিমন আজ এক পায়ে প্রিজন ভেনে করে আদালতের দরজার সামনে এসে কাঁদতে হচ্ছে? আজ তো লিমনের এখানে আসার কথা না? আজ তো কলেজ বিশ্ববিদ্যালয়য়ের বারান্দায় থাকার কথা।
লিমন কাঁদছে না, লিমনের মা কাঁদছে না! কাঁদছে জাতীর ভিবেক কাঁদছে সচেতন মানুষের হৃদয়। লিমন আর কত দিন আদালতে যেতে হবে,আদালতে গিয়ে বলতে হবে আমি নির্দোষ আমাকে ক্ষমা করে দেন। লিমন হয়তো আজ মনে মনে বলে এই দেশ আমার না! এই দেশে জন্মে ভুল করেছি! এই দেশে থাকার আমার কোন অধিকার নাই! এই দেশ বড় বড় মাস্তানদের সন্ত্রাসীদের খুনিদের।
আসলে কি এই দেশ আমার আপনার লিমনের না? তাহলে কার জন্য ৩০ লক্ষ মানুষ শহীদ হল? কেন এক জীবন দিয়ে আরেক জীবনের শান্তি এনে দিতে ছেয়েছিল? তাদেরকে কি প্রতিদান দিলাম আমরা ? তাদের সাথে কি আমরা বেইমানী করি নাই? এই জাতী আজ অপরাধী, এই সমাজ আজ অপরাধী। সমাজ খারাপ লোকদের দ্বারা ধ্বংস হয়না, ধ্বংস হয় সচেতন লোকের নীরবতায়।
আজ লিমনের পাশে দাঁড়ানো আমাদের কর্তব্য কেননা আমি লিমন আপনি লিমন আমরা সবাই লিমন, লিমনের মত আমার আপনারও এই অবস্থা হতে পারে তাই আমরা লিমনের পাশে দাড়াই, রাষ্ট্রের নির্লজ্জ মিথ্যাচারের জবাব দেই।
আমার শেষ প্রশ্ন লিমন ও লিমনের মা গত দুই বছর তিলে তিলে ভিতর টা পুরে চাই হয়ে গেছে রাষ্ট্রীয় সন্ত্রাসীদের ভয়ে। তাদের এইসব মোকাবেলা করার জন্য কিছুই নেই তাদের একমাত্র ভরসা চোখের পানি! তাদের চোখের জ্বলে মাটি ভিজে যায় কান্না শেষ হয় না এই কান্নার শেষ কোথায়?তাদের এক ফোটা অশ্রুর দাম কত??

