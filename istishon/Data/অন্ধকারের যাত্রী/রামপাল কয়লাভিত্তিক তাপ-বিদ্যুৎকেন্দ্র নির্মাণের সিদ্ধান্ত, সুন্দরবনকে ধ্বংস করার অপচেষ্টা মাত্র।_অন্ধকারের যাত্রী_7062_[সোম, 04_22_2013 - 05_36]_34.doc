রামপাল কয়লাভিত্তিক তাপ-বিদ্যুৎকেন্দ্র নির্মাণের সিদ্ধান্ত, সুন্দরবনকে ধ্বংস করার অপচেষ্টা মাত্র।


সুন্দরবন ধ্বংসের পাঁয়তারা করা হচ্ছে,এই কয়লাভিত্তিক তাপবিদ্যুৎকেন্দ্র নির্মাণের মাধ্যমে। “ সরকার এমন একটি প্রকল্প হাতে নিয়েছে যার ৮৭ ভাগ মালিকানা থাকবে ভারতের হাতে। এই প্রকল্পের কয়লা কিনতে হবে ভারতের কাছ থেকে প্রতি টন ১৭৩ ডলার দামে যেখানে বাংলাদেশের বড়পুকরিয়ার কয়লার দাম প্রতিটন মাত্র ৮৪/৮৫ টাকা। এই কয়লাবিদ্যুৎকেন্দ্র থেকে প্রতি ইউনিট বিদ্যুৎ কিনতে হবে ১৪/১৫ টাকায় যেখানে দেশের রাষ্ট্রায়ত্ত বিদ্যুৎকেন্দ্রের বিদ্যুতের দাম প্রতি ইউনিট ২ টাকা মাত্র। অর্থাৎ এ প্রকল্প অর্থনৈতিক দিক থেকে আমাদের জন্য মোটেই লাভজনক হবে না। বরং এ বিদ্যুৎকেন্দ্রর কারণে সুন্দরবন ধ্বংসের মুখে পড়বে।” কারন সুন্দরবনের পাশেই রামপাল। এতে ওই এলাকার মানুষ সর্ব দিক থেকে সমস্যার মুখে পরবে, এতো সমস্যার পর ও কোনও দিকে সরকার না তাকিয়ে জনস্বার্থহীন একটা প্রকল্প নিজেদের লাভের জন্য হাতে নিয়েছে। যা অমানবিক।
একটা কয়লাভিত্তিক তাপবিদ্যুৎকেন্দ্র থেকে যে পরিমাণ কার্বন-ডাই-অক্সাইড, সালফার-ডাই-অক্সাইড, এসিড বৃষ্টি, নাইট্রোজেন-অক্সাইড, কার্বন-মনোঅক্সাইড, পারদ, সীসা ইত্যাদি বিষাক্ত পদার্থ নির্গত হয় তার পরিমাণ এতই বেশি যে এ ধরনের বিদ্যুৎকেন্দ্রকে পরিবেশ দূষণের ক্ষেত্রে লাল ক্যাটাগরির স্থাপনা হিসেবে চিহ্নিত করা হয়। কয়লাভিত্তিক বিদ্যুৎকেন্দ্র থেকে নির্গত পানি আশেপাশের নদী-জলাশয় দূষিত করে। ভারতের সুন্দরবন অঞ্চলে এবং মধ্যপ্রদেশে এ ধরনের একটি প্রকল্পের কথা থাকলেও কৃষি ও পরিবেশগত সমস্যার কারণে সেগুলি বাতিল করা হয়েছে। ভারতে বাতিল করা প্রকল্প আমাদের ঘাড়ে চাপানোর চেষ্টা হচ্ছে। এই চেষ্টা কোনও ভাবে সফল করতে দেয়া যাবেনা।
আমাদের দেশের শাসকদের উদাসীনতা, পরিকল্পনাহীনতা, বাক্তিস্বার্থের কারনে, এমনকি কখনো কখনো স্বেচ্ছাকৃত ভূমিকার কারণে দেশের তেল গ্যাস কয়লা বহুজাতিক কোম্পানির কাছে চুক্তি করে আমাদের সাধারন মানুষের অধিকার শাসক গুষ্ঠি বার বার হরন করছে, এবং আমাদের বনাঞ্চল, নদ-নদী-জলাশয় এক কথায় গোটা পরিবেশই আজ ধ্বংসের মুখোমুখী।
এরকম একটি পরিস্থিতিতে কিছুতেই দেশের এবং আন্তর্জাতিক ভাবে পরিচিত আমাদের সুন্দরবনকে ধ্বংস করার কোনো অপচেষ্টা দেশবাসী মেনে নেবে না। 

