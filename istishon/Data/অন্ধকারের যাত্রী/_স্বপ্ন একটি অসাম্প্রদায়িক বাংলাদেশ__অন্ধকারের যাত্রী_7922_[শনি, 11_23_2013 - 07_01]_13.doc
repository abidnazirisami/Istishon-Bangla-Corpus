_স্বপ্ন একটি অসাম্প্রদায়িক বাংলাদেশ_


নজরুলের "মানুষ" কবিতা দিয়ে শুরু করি, ___গাহি সাম্যের গান-- মানুষের চেয়ে বড় কিছু নাই, নহে কিছু মহীয়ান । নাই দেশ-কাল-পাত্রের ভেদ, অভেদ ধর্মজাতি, সব দেশে সব কালে ঘরে-ঘরে তিনি মানুষের জ্ঞাতি,--- হ্যাঁ, মানুষের চেয়ে বড় কিছু থাকতে পারে না, কিন্তু বাংলাদেশে আজ জাত ধর্ম নিয়ে চলছে দাঙ্গা-হাঙ্গামা, মানুষে মানুষে সৃষ্টি করছে ভিবেদ, সাম্প্রদায়িক সহিংসতা ও নিপীড়ন যত তীব্র থেকে তীব্রতর হচ্ছে, কিন্তু তার বিরুদ্ধে যতটুকু দরকার ততটুকু প্রতিবাদ-প্রতিরোধ গরে উঠেনি, এ নিয়ে আলাপচারিতা তুলনামূলকভাবে কম, বাম রাজনৈতিক দল ও কিছু সামাজিক সাংস্কৃতিক সংগঠন এর প্রতিবাদ করে। এই নিয়ে সমাজবৈজ্ঞানিক গবেষণা নেই বললেই চলে। সংখ্যালঘুদের উপরে সহিংসতা ও নিপীড়ন নিয়ে লেখা-লেখি ও অনেক কম, সহিংসতা হলে শুধু পত্রিকায় ও টিভিতে খবরই যথেষ্ট । নাটক বা চলচ্চিত্রে সাম্প্রদায়িকত সহিংসতার চিত্র তুলে ধরা হয় না। এর কারণ হিসাবে বলা যায় সেক্যুলার ও প্রগতিশীল শক্তিশালী রাষ্ট্রে দাবি করে, পার্শ্ববর্তী দেশ ভারতের তুলনায় বাংলাদেশের পরিস্থিতি অনেক ভিন্ন। এই দেশে যুগ যুগ ধরে হিন্দু-মুসলমানরা শান্তিতে, সৌহার্দ্যে, সম্প্রীতিতে এবং মিলেমিশে পাশাপাশি বসবাস করে আসছে। এই মত অনুসারে, যে-সকল সহিংসতা ও নিপীড়নের ঘটনা ঘটেছে তা নিছক দুবৃত্তদের কাজ, কিংবা সুনির্দিষ্ট একটি বা দুটি রাজনৈতিক দলের মদদে ঘটা ঘটনা। যে ক্ষমতায় থাকে তার বিরোধী দল এইসব কান্ড করে বেড়ায়। ...রাজনৈতিক মদদের ঘটনায় আর পরিকল্পিত নিপীড়নের কথা সত্যতা আছে বলাই বাহুল্য। তবে, সাম্প্রদায়িক সহিংসতাকে কেবলই এমন দৃষ্টিভঙ্গিতে দেখা সরলীকরণ ও সমস্যাজনক। এর পিছনে দারিয়ে আছে অনেক ধ্যন-ধারনা, বিশ্বাস-সংস্কার। এই মুহূর্তে আমাদের কাছে যখন প্রতিদিন সাম্প্রদায়িক সহিংসতার খবর আসে, তখন আমরা এটা একটা সামাজিক বিচ্যুতি হিশেবে ধরে নেই। আসলেই কি তা সাধারন সামাজিক বিচ্যুতি?? 
লক্ষ ছিল অসাম্প্রদায়িক বাংলাদেশ।
১৯৪৭-এর ১৪ই আগস্ট বৃটিশ শাসনের অবসান ও সাম্প্রদায়িক দ্বি-জাতি তত্ত্বের ভিত্তিতে অখণ্ড ভারতবর্ষকে খণ্ডিত করে প্রতিষ্ঠিত হয় সাম্প্রদায়িক রাষ্ট্র পাকিস্তান। বাঙালী সুপ্রাচীন কাল থেকে উদার অসাম্প্রদায়িক ভাবধারার যে জমিন তৈরী করেছিল, উত্তরকালে খণ্ডিত অস্তিত্ব নিয়ে জাতি হিসেবে তার জন্য শুরু হলো দুর্ভাগ্যজনক নয়া দাসত্ব। এই নয়া ঔপনিবেশিক নিকৃষ্ট শাসন থেকে মুক্ত হতে প্রধান প্রধান ঘটনা ধারা যায় ’৫২-এর মহান ভাষা আন্দোলন; ’৫৪-এর যুক্তফ্রন্টের ২১ দফার ভিত্তিতে নির্বাচন; নির্বাচনে সাম্প্রদায়িক মুসলিম লীগের শাসনের চির অবসান এবং সাম্প্রদায়িকতার ভিত্তিতে পৃথক ও স্বতন্ত্র নির্বাচন ব্যবস্থার স্থলে যুক্ত নির্বাচন প্রথার প্রবর্তন; ’৫৬তে শাসনতন্ত্রের জন্য আন্দোলন; ’৬২তে শিক্ষা আন্দোলন, ’৬৪তে সাম্প্রদায়িকতার বিরুদ্ধে রুখিয়া দাঁড়াও আন্দোলন, ’৬৬তে জাতীয় আত্মনিয়ন্ত্রণ অধিকার তথা স্বাধিকারের দাবীতে ৬ দফা আন্দোলন, ’৬৯-এর মহান গণঅভ্যুত্থানে সার্বজনীন ভোটাধিকার অর্জন, ’৯ মাসের রক্তক্ষয়ী মুক্তিযুদ্ধের মধ্যদিয়ে ৩০ লক্ষ প্রাণ আর ২ লক্ষ মা-বোনের ইজ্জতের বিনিময়ে আত্মসমর্পণের দলিলে পাকিস্তানী বাহিনীর পরাজয় লিপিবদ্ধ করে ১৬ই ডিসেম্বর বিজয় অর্জন করে এনেছিলাম আমাদের এই বাংলাদেশ, তারপর ১৯৭২-এর ৪ঠা নভেম্বর বাঙালী জাতির পুনরায় অসাম্প্রদায়িক অবস্থানে পুনঃপ্রত্যাবর্তনের মধ্যদিয়ে গঠিত হল ৪ মূলনীতির আধুনিক রূপ হিসেবে ৭২ এর সংবিধান।..
৪ মূলনীতি?সমাজতন্ত্র, গণতন্ত্র, জাতীয়তাবাদ ও ধর্মনিরপেক্ষতা....যা ছিল আমাদের মহান মুক্তিযুদ্ধের মুল চেতনা। এছাড়াও ৭২'এর সংবিধানে সকল সাম্প্রদায়িক দল নিষিদ্ধ ছিল, সংবিধান ছিল বাংলাদেশের সকল মানুষের, সংবিধানের প্রথমে 'বিসমিল্লাহ্‌' ছিল না, কোন রাষ্ট্র ধর্ম ছিল না।...কিন্তু এই অসাম্প্রদায়িক চেতনা বেশি দিন টিকে থাকতে পারে নি...! 
নিজেদের স্বার্থে সংবিধান সংশোধন! এবং রাজনীতিতে ধর্মের ব্যবহার!
১৯৭২ সালে যে অপূর্ব সংবিধান রচিত হয়েছিলো, সেটিতে একটির পর একটি পরিবর্তন এনে সমাজতন্ত্র ও ধর্মনিরপেক্ষতার মতো রাষ্ট্রের মুল আদর্শে হাত দেওয়া শুরু করলো....দুই স্বৈরাচার ..সবাই একি পথ ধরলো..আজও চলছে!
১. ১৯৭৮ সালের ২য় ঘোষণা পত্র আদেশে সংবিধান থেকে সমাজতন্ত্র ও ধর্মনিরপেক্ষতা শব্দ দুটি বাদ দেওয়া হয়।
২. ১৯৭৮ সালের ২য় ঘোষণাপত্র আদেশ নম্বর ৪ এর ২য় তপসিল বলে বাংলাদেশের সংবিধানের শুরুতে 'বিসমিল্লাহ্‌' সন্নিবেশিত হয়।
৩. সংবিধানের ৮ম সংশোধনিতে ১৯৮৮ সালের ৩০ নং আইনের ২নং ধারা বলে, সংবিধানে রাষ্ট্র ধর্ম সন্নিবেশিত হয়।
৪. সর্বশেষ পঞ্চদশ সংশোধনিতে ৭২ এর চার মূলনীতিতে ফিরে গেছে কিন্তু, সংবিধানের শুরুতে 'বিসমিল্লাহ্‌' ও রাষ্ট্র ধর্ম এখন রয়ে গেছে।
সকল ধর্ম নিয়ে সংবিধান কি বলছে??
১. বাংলাদেশের সংবিধানের ২নং অনুচ্ছেদে বলা আছে..প্রজাতন্ত্রের রাষ্ট্রধর্ম ইসলাম, তবে হিন্দু, বৌদ্ধ, খ্রীষ্টানসহ অন্যান্য ধর্ম পালনে রাষ্ট্র সমমর্যাদা ও সমঅধিকার নিশ্চিত করিবেন।
২. বাংলাদেশের সংবিধানের ১২নং অনুচ্ছেদে বলা আছে..ধর্ম নিরপেক্ষতা নীতি বাস্তবায়নের জন্য
(ক) সর্ব প্রকার সাম্প্রদায়িকতা,
(খ) রাষ্ট্র কর্তৃক কোন ধর্মকে রাজনৈতিক মর্যাদা দান,
(গ) রাজনৈতিক উদ্দেশ্যে ধর্মীয় অপব্যবহার,
(ঘ) কোন বিশেষ ধর্ম পালনকারী ব্যক্তির প্রতি বৈষম্য বা তাহার উপর নিপীড়ন,বিলোপ করা হইবে। 
সাংবিধানিক প্রশ্রয়!
দেশের সংবিধান একটি বিশেষ ধর্মকে স্বীকৃতি দিয়েছে, তাই বলা যায় মুসলিম ছারা বাংলাদেশে অন্যান্য ধর্মালম্বী মানুষদের সাংবিধানিক ভাবেই নিচু করে রেখেছে, তাই ধর্মীয় সঙ্খালগুদের উপর আক্রমন করতে অতি ধার্মিকরা একটুও বাধাগ্রস্থ হয় না,আর আক্রমনের সময় বাধা দেওয়ার ও কেও থাকে না! সবাই দর্শক আগুন দিচ্ছে হিন্দুদের বাড়ি-বৌদ্ধের বাড়ি, লুটপাট করছে, মন্দির ভাঙছে......এতো দৈনিক ঘটনা!
প্রশ্ন?
বাংলাদেশ একটা মুসলিম সংখ্যাগরিষ্ঠ দেশ, এই দেশে মুসলমানদের অগ্রাদিকার কেন দিবে না? সংবিধানের প্রথমে কেন বিসমিল্লাহ্‌ থাকবে না? রাস্ত্রধর্ম কেন ইসলাম হবে না? হিন্দুরা কেন এই দেশ ছেরে যাবে না?.....তাদের কাছে আমার প্রশ্ন ...কোন রাষ্ট্রের কি ধর্ম থাকতে পারে?? ...একজন মানুষের ধর্ম থাকতে পারে, কিন্তু কোন রাষ্ট্রের ধর্ম থাকতে পারে না অর্থাৎ "ধর্ম যার যার রাষ্ট্র সবার" ...কোরআন মুসলমানদের জন্য, বেদ হিন্দুদের জন্য, বাইবেল খৃষ্টানদের জন্য, ত্রিপিটক বৌদ্ধের জন্য, এসব ধর্মগ্রন্থের প্রথমে যার যার ধর্মের কথা থাকবে। কিন্তু একটি দেশের সংবিধান কার? মুসলমানের? হিন্দুদের? খৃষ্টানদের? নাকি বৌদ্ধদের??....উত্তর ঐ দেশের সবার।..তাই বলা যায় সংবিধান ধর্মনিরপেক্ষ হলে রাষ্ট্রের সবার অধিকার প্রতিষ্ঠা হয়।
আমাদের এই উপমহাদেশে সাম্প্রদায়িক দাঙ্গা-হাঙ্গামা নতুন নয় চলছে সেই বৃটিশ আমল ধরেই...!
নোয়াখালীর গনহত্যাঃ ১৯৪৬ সালের ১০ই অক্টোবর হতে নভেম্বর পর্যন্ত বৃহত্তম নোয়াখালী জেলায় প্রায় ২০০০ বর্গ কিলোমিটার জুড়ে হিন্দুদের উপর নেমে আসে কেয়ামত। ধারনা করা হয় ৫০০০ এরও বেশি হিন্দু হত্যা করা হয়েছিল,শতাধিক হিন্দু রমনীদের ধর্ষন করা হয়েছিল। হাজারের বেশি হিন্দুকে জোড় করে মুসলিম করা হয়েছিল,প্রায় ৫০,০০০ হিন্দু পালিয়ে আশ্রয় নিয়েছে পার্শ্ববর্তি জেলাগুলোতে। মহাত্বা গান্ধীকে আসতে হয় নোয়াখালীতে হিন্দুদের রক্ষা করতে। (বিস্তারিত ১ নং লিঙ্ক)
১৯৫০ এর গনহত্যাঃ ঢাকায় প্রায় ২০০ জন হিন্দুকে মেরে ফেলা হয়,৫০০০০ থেকে ৮০০০০ হিন্দু গৃহ ত্যাগ করে। বরিশালের হিন্দু যাত্রীদের লঞ্চ ও স্টিমার থেকে মেরে পানিতে ফেলে দেয়া হয়। মহাদেবপাশায় ২০০-৩০০ হিন্দুকে রামদা দিয়ে মাথা কেটে দেয়া হয়। ...এ হত্যাযজ্ঞ নয়,যেন উৎসব। (বিস্তারিত ২ নং লিঙ্ক) 
১৯৬৪ এর গনহত্যাঃ শুধু মংলা ঘাটেই ৩০০ জন হিন্দুকে হত্যা করা হয়,অন্যগুলি বাদ দিলাম..(বিস্তারিত ৩ নং লিঙ্ক)
১. http://en.wikipedia.org/wiki/Noakhali_genocide#Background
২. http://en.wikipedia.org/wiki/1950_East_Pakistan_genocide
৩. http://en.wikipedia.org/wiki/1964_East_Pakistan_genocide
টুকরো খবর সাম্প্রতিক!
১. ৩২ জেলায় হিন্দু সম্প্রদায়ের ওপর সহিংসতা ২৪ দিনে ৩১৯টি মন্দির, বাড়ি-দোকানে হামলা (প্রথম আলো) তারিখ:২৪-০৩-২০১৩
২. ফেব্রুয়ারি ২০১২ : হাটহাজারীতে জসীম নামের একজনকে ৫০০ টাকা দিয়ে নিজেদের মসজিদের একটা দেওয়াল ভেংগে হিন্দুরা ভেংগেছে বলে গুজব ছাড়িয়ে পাশের (ফতেয়াবাদের) হিন্দু প্রধান গ্রামে হামলা চালিয়ে পুড়িয়ে দেওয়া হয় ১৫ টি মন্দির।
৩. সেপ্টেম্বর ২০১২ : রামুতে উত্তম বড়ুয়ার ফেসবুকে পরিকল্পিত ভাবে কোরান অবমাননার ছবি ট্যাগ দিয়ে সে ছবি প্রিন্ট করে বাজারে ছড়িয়ে পুড়িয়ে দেয়া হয় ১৪ টি বৌদ্ধ বিহার। যার পরদিন হামলা হয় পটিয়ার দুইটি মন্দির আর একটা বৌদ্ধবিহারে।
৪. অক্টোবর ২০১২ : সাতক্ষীরায় গুজব ছড়িয়ে পুড়িয়ে ফেলা হয় ৪০ টির মতন হিন্দু বাড়ি আর ৩টি মন্দির।
৫. ফেব্রুয়ারি ২০১৩ : যুদ্ধাপরাধী সাঈদির বিচারের রায়ের পর ভাংচুর আর পুড়িয়ে দেয়া হয় এই দেশের ১৫০০ টির মত হিন্দু মন্দির। প্রাণে মারা হয় ৫ জনকে।
৬. অক্টোবর ২০১৩ : বিএনপির ৬০ ঘন্টা হরতালে বগুড়ায় বেছে বেছে ভেংগে দেয়া হয় ৩০ টির মতন হিন্দু দোকানপাট।
৭. নভেম্বর ২০১৩ : পাবনার সাথিয়াতে দশম শ্রেণীতে পড়া এক ছেলের নামে গুজব ছড়িয়ে পুড়িয়ে দেয়া হয় ৩০ টি হিন্দু বাড়ি আর ২টি মন্দির।
...এছাড়া ২০০১ সালে কি পরিমান সাম্প্রদায়িক হামলা হয়েছিলো, কত হিন্দু পরিবারে আক্রমন করা হয়েছিলো, তা এখানে লিখে শেষ করা যাবে না।...একটা বিষয় এখন নিশ্চিত সাম্প্রদায়িক হামলা সবসময়ই হয়..সরকারে যেই থাকুক।
শুধু বাংলাদেশে না!
সাম্প্রদায়িক হামলা সব দেশেই হয়, যে দেশে যারা ধর্মিয় সংখালগু থাকে তাদের উপরই আসে আক্রমন-নির্যাতন-অগ্নিসংযোগ। যেমন ১৯৯২ সালের ৬ ডিসেম্বর ভারতীয় হিন্দু মৌলবাদী সংগঠন বিজেপি বাবরী মসজিদ ভেঙ্গে রামমন্দির প্রতিষ্ঠার নামে সাম্প্রদায়িক উম্মাদনা সৃষ্টি করেছিলো। ...বাবরি মসজিদ ভাঙার জের ধরে মানিকগঞ্জের নিভৃত গ্রাম গাংডুবীর প্রবেশমুখের দুটি হিন্দুবাড়িতে আগুন দেওয়া হয়। ওই ঘটনার পর গ্রামের হিন্দুদের উল্লেখযোগ্য সংখ্যক ভিটেমাটি ফেলে কোলকাতার আশেপাশে অথবা পশ্চিমবঙ্গের উত্তর এলাকায় পালিয়ে যান। এর পরপরই অস্থায়ী ভিত্তিতে তৈরি গ্রামের মন্দিরগুলো ভেঙে ফেলা হয়। কোনো এক শুক্রবারে জুমার নামাজ শেষে মাত্র কয়েকজন মুসল্লি মিলে কাজটা করেন। অন্য মুসলামানরা বাধা দিতে গেলে ওই দুষ্কৃতকারীদের সঙ্গে পেরে ওঠেননি।...গতবছরে বার্মায় রহিঙ্গাদের উপরও নির্মম আক্রমন করেছিলো। সাম্প্রদায়িক হামাল চলছে দেশে দেশে...করছে ধার্মিকরা...প্রশ্রয় দিচ্ছে নিজ নিজ দেশের সরকার।
হামলাকারী??
ডঃ হুমায়ূন আজাদ স্যার বলেছেন,"মসজিদ ভাঙ্গে ধার্মিকেরা মন্দির ভাঙ্গে ধার্মিকেরা, আর যারা ভাঙ্গা ভাঙ্গিতে না তাদের বলা হয় অধার্মিক"।...আমরা যদি সাম্প্রতিক হামলার নায়কদের পরিচয় জানতে চাই, তাহলে দেখবো আওয়ামীলীগ-বিএনপি-ইছলামি দলের, সবাই কিন্তু ধার্মিক নিজেরাই দাবি করে!..ধর্মিয় সংখালগুরা যদি বাংলাদেশে থাকে তাহলে তাদের ভোট পায়, আর যদি তাদের আক্রমনে দেশ ছেরে চলে যায় তাহলে তাদের ঘর-বাড়ী-জমি পায়।..সহজ হিসাব কে না বুজে!! হামলাকারীরা থাকে রাজকীয় ভাবে, কই হামলার তদন্ত? কই বিচার? আবার শাস্তি? যদি একটা সাম্প্রদায়িক হামলার সঠিক বিচার করে দেশ বাসীকে জানানো যেত তাহলে এ অন্যায়ের মাত্রা একটু হলেও কমতো, কিন্তু কোন হামলার বিচার না হওয়ার কারনে হামলাকারীরা প্রশ্রয় পেয়ে যাচ্ছে রাষ্ট্রের কাছে, রাষ্ট্র তাদের উৎসাহ দিয়ে যাচ্ছে।
"স্বপ্ন একটি অসাম্প্রদায়িক বাংলাদেশ"
সাম্প্রদায়িকতা, প্রায়শই, পরিস্থিতি ও সম্পর্কভেদে বদলে যাওয়া একটা অবস্থা। যে মানুষটি সকালেও অন্য ধর্মের বন্ধুর সঙ্গে এক সিগারেট ভাগ করে খেয়েছেন, সেই মানুষটিই দুপুরে ওই বন্ধুর ধর্মীয় পরিচয় নিয়ে অবমাননাকর কৌতুকে মত্ত হতে পারেন আর বিকেলে সেই একই মানুষ ওই বন্ধুর ধর্মীয় উপাসনালয়ে আগুন ধরিয়ে দিতে পারেন,কারন একজন ধর্মান্ধ পশুর চেয়েও হিংস্র হতে পারে। আমরা এই বাংলাদেশ চাইনি, চেয়েছিলাম একটি অসাম্প্রদায়িক বাংলাদেশ, যেখানে হিন্দু-মুসলমান-বৌদ্ধ-খৃষ্টান সবাই একসাথে বসবাস করবে। যারা সাম্প্রদায়িক হামলার সাথে জড়িত থাকবে তাদের উপযুক্ত শাস্তি হবে। সেই স্বপ্ন পূরণ হয়নি। ..কিন্তু আজও স্বপ্ন দেখি...যেই স্বপ্ন নিয়ে বাংলাদেশ জন্ম নিয়েছিলো সেই স্বপ্ন একদিন পূরণ হবেই, স্বপ্নই আমাদের বাঁচিয়ে রাখে।

