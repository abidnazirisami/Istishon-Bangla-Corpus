রাজশাহী বিশ্ববিদ্যালয়ঃ শিক্ষা আর ব্যবসা এক সাথে চলে না। 



রাজশাহী বিশ্ববিদ্যালয়ে সান্ধ্য কোর্স ও বর্ধিত ফি বিরোধী আন্দোলনে ২ ফেব্রুয়ারি সাধারণ শিক্ষার্থীদের ওপর নির্লজ্জ হামলা চালিয়েছে ছাত্রলীগ ও পুলিশ । শান্তিপূর্ণ সমাবেশে প্রশাসনের প্রত্যক্ষ মদদে ছাত্রলীগ ও পুলিশ এই জঘন্য ঘটনা ঘটায় ।
রাবি-র সর্বশেষ পরিস্থিতি. . .
* রাজশাহী বিশ্ববিদ্যালয়ের অস্ত্রধারী দুই ছাত্রলীগ কর্মীকে বহিস্কার করেছে ছাত্রলীগ কেন্দ্রীয় কমিটি। বহিষ্কৃতরা হলেন- রাজশাহী বিশ্ববিদ্যালয় ছাত্রলীগের যুগ্ম-সাধারণ সম্পাদক নাসিম আহম্মেদ সেতু ও সাংগঠনিক সম্পাদক শামসুজ্জামান ইমন।
(সেতু বিশ্ববিদ্যালয় থেকেও বহিষ্কৃত হয়েছিলেন। ওই বিশ্ববিদ্যালয়ে ২০১২ সালে সংগঠনের দুই পক্ষের সংঘর্ষে এক কর্মী নিহত হওয়াকে কেন্দ্র করে। তবে কয়েক মাসের মধ্যেই তার বহিষ্কারাদেশ প্রত্যাহার করা হয়। তার ছাত্রত্ব বাতিলের প্রতিবাদে ২০১৩ সালে ১৬ মার্চ পদার্থ বিজ্ঞান বিভাগে ভাংচুর চালানো হয়, যাতে তিনি নিজেও ছিলেন।)
* এই ন্যক্কারজনক ঘটনার পাঁচজন শিক্ষক দায় নিয়েছেন। পুলিশ, ছাত্রলীগের বর্বর হামলার সামনে তারা বর্ম গড়ে শিক্ষার্থীদের রক্ষা করেছেন। দায় নিয়েছেন বলেই এখন তাদের বিরুদ্ধে আন্দোলনে উস্কানির অভিযোগ আনা হচ্ছে। পরিসংখ্যান বিভাগের মোহাম্মদ নাসের, ফোকলোর বিভাগের সুস্মিতা চক্রবর্তী, নৃবিজ্ঞান বিভাগের বখতিয়ার আহমেদ, গণযোগাযোগ ও সাংবাদিকতা বিভাগের মামুন হায়দার এবং বাংলা বিভাগের সৌভিক রেজা।* রাজনৈতিক মতাদর্শ ভিন্ন হলেও অন্তত এক্ষেত্রে(শিক্ষার্থীদের আন্দোলন) বিএনপি, জামায়াত এবং সরকারপন্থি শিক্ষকরা একাট্টা।
* রাজশাহী বিশ্ববিদ্যালয় অনির্দিষ্টকালের জন্য বন্ধ ।
* রাজশাহী বিশ্ববিদ্যালয়ে রোববারের ঘটনায় ৪৭৫ জনের বিরুদ্ধে মোট ছয়টি মামলা হয়েছে, যাতে আসামি হিসেবে ১০৫ জনের নাম উল্লেখ করা হয়েছে।....মামলা করেছে বিশ্ববিদ্যালয় প্রশাসন, পুলিশ ও ছাত্রলীগ। http://bangla.bdnews24.com/bangladesh/article738842.bdnews
* রাজশাহী বিশ্ববিদ্যালয়ে বর্ধিত ফি ও সান্ধ্যকালীন কোর্স বন্ধের দাবিতে আন্দোলনরত শিক্ষার্থীদের ওপর হামলার ঘটনায় জড়িতদের বিরুদ্ধে ব্যবস্থা নেয়ার আশ্বাস দিয়েছেন শিক্ষামন্ত্রী নুরুল ইসলাম নাহিদ।
(শিক্ষামন্ত্রী নুরুল ইসলাম নাহিদ বলেছেন, রাজশাহী বিশ্ববিদ্যালয়ে আন্দোলনকারী শিক্ষার্থীদের ওপর হামলায় জড়িত যেই হোক, তাদের বিরুদ্ধে ব্যবস্থা নেয়া হবে। তার কথায় আপনি কি আস্থাবান?...বিডিনিউজ২৪-এ জরিপ চলছে) 
সর্বশেষ... 
হ্যাঁ - 31%
না - 69%
মোট ভোট সংখ্যাঃ 4160 
রাজশাহী বিশ্ববিদ্যালয়ের ২ তারিখের ঘটনা 
# ঘটনা_১ : সারারাত ছাত্রলীগের দ্বারা বিভিন্ন হলে হলে ককটেল বিষ্ফোরন।
# ঘটনা_২ : সকাল ৮টায় পুলিশ আন্দোলনরত শিক্ষার্থীদের কাছে থেকে মাইক কেড়ে নেয় এবং ধাওয়া করে।
# ঘটনা_৩ : সত্যিকার অর্থে অহিংসভাবে আন্দোলনরত শিক্ষার্থীদের ভয় দেখানোর জন্য সমাবেশের পাশে ছাত্রলীগ কর্তৃক দুইটি ককটেল বিষ্ফোরন।
# ঘটনা_৪ : সকাল ১১টায় ছাত্রলীগ কর্তৃক নাটক করে সাধারন শিক্ষার্থীদের আন্দোলনকে সমর্থন দিয়ে প্রশাসনের বিরুদ্ধে মিছিল। # ঘটনা_৫ : সকাল সাড়ে ১১টায় সাধারন শিক্ষার্থীদের অবস্থান নেওয়ার স্থানে যেখানে মেয়েরা বসে ছিল সেখানে তাদের শরীরের উপর দিয়ে হেটে পা দিয়ে পিষে ছাত্রলী অস্ত্রধারীদের মহড়া। এতে অনেক ছাত্রী আহত হয়। এবং এই মহড়ায় সাধারন শিক্ষার্থীরা ছত্রভঙ্গ হয়ে পড়ে।
# ঘটনা_৬ : ছাত্রীদের এই অবস্থায় তাদের প্রোটেকশন দেওয়ার জন্য দশ জন ছাত্র মানব ব্যারিকেড সৃষ্টি করলে তাদের গায়ে ছাত্রলীগ ককটেল নিক্ষেপ করে। এতে ঐ ছাত্রদের অনেকেরই শরীর ঝলসে যায়। এবং কয়েকজনের গায়ের মাংস ঝলসে খুলে পড়ে যায়। # ঘটনা_৭ : ছাত্রছাত্রীদের সরাসরি লক্ষ্য করে পুলিশের রাবার বুলেট, টিয়ার শেল এবং সাউন্ড গ্রেনেড নিক্ষেপ। এর মধ্যে এক ছাত্রের পিঠ ঝাঝরা হয়ে যায়। ছাত্রটির কমপক্ষে ৩৫ থেকে ৪০টি রাবার বুলেট পিঠে আঘাত লাগে। এছাড়াও ছাত্রদের সত্যিকার অর্থের অহিংস আন্দোলনটিতে ওই সময়ের গুলিতে আরো কমপক্ষে সঙ্গে সঙ্গে ২০ জন গুলিবিদ্ধ হয়। পুলিশের গুলি করার মুহূর্তে পালাতে আসার সময়ে অসংখ্য ছাত্রী পায়ের তলায় পিষ্ট হয়ে আহত হয়। সেখান থেকে আন্দোলনরত শিক্ষার্থীরা কেন্দ্রীয় গ্রন্থাগারে আশ্রয় নেয়।
# ঘটনা_৮ : লাইব্রেরীর ভিতরে ঢুকে পুলিশ এবং ছাত্রলীগ যৌথভাবে আশ্রয়ে থাকা ছাত্রছাত্রীদ মারধর করে এবং পুলিশ লাঠিচার্জ করে।
# ঘটনা_৯ : শিক্ষার্থীদের ছত্রভঙ্গ করা হলে তারা আবার বিভিন্ন সাব- গ্রুপে মিছিল বের করে। সেখানে ছাত্রলীগ সরাসরি শিক্ষার্থীদের উপর গুলি করে, এতে অসংখ্য শিক্ষার্থী গুলিবিদ্ধ হয়।
# ঘটনা_১০ : আওয়ামী লীগপন্থী সাংবাদিক সংগঠন রাবিসাসের নেতৃত্বধীন মিডিয়ার একটি বৃহৎ অংশ এই খবরটিকে ওভারলুক করার চেষ্টা করেছে। এবং সাধারন শিক্ষার্থীদের শিবির বলে চালিয়ে দেওয়ার চেষ্টা করেছে।
# ঘটনা_১১ : ক্যাম্পাসে কয়েকজন যারা দাড়ি টুপি অবস্থায় আন্দোলন করছিলেন, তাদের মধ্যে ছাত্রলীগ বেশ কয়েকজনকে শিবির আখ্যায়িত করে ইট দিয়ে মেরে মাথা থেতলিয়ে দিয়েছ
# ঘটনা_১২ : শিক্ষার্থীদের উপর এই হামলাকে অনেক শিক্ষক উচিত শিক্ষা হয়েছে বলে সমর্থন দিয়েছেন।
# ঘটনা_১৩ : কিছু শিক্ষার্থী আন্দোলনে ছত্রভঙ্গ হওয়ার পর হলে প্রবেশ করার সময় বহু শিক্ষার্থীর উপরে গুলি চালিয়েছে পুলিশ। এতে বহু ছাত্র আহত হয়।
# ঘটনা_১৪ : বিশ্ববিদ্যালয়ে সাংবাদিকদের উপর পুলিশ রাবার বুলেট নিক্ষেপ করে, এতে কয়েকজন সাংবাদিক আহত হয়।
# ঘটনা_১৫ : অহিংস ছাত্ররা সহিংস হয়ে উঠলে তারা উপাচার্যের বাসায় হামলা চালানোর চেষ্টা করে, এতে পুলিশ শিক্ষার্থীদের উপর রাবার বুলেট নিক্ষেপ করে। এতে বহু ছাত্র গুলিবিদ্ধ হয়।
# ঘটনা_১৬ : ছাত্রছাত্রীদের সকল আন্দোলন থামিয়ে দেওয়ার জন্য ক্যাম্পাসে দুই প্লাটুন বিজিবি মোতায়েন করা হয়েছে।
# ঘটনা_১৭ : ছাত্রলীগের নেতাকর্মীরা লিখা পর্যন্ত দফায় দফায় সশস্ত্র মহড়া করছে। এছাড়া সারাদিনে ব্যাপক ভাংচুর চালিয়েছে তারা।
# শিক্ষার্থীদের_আ র্তনাদে_ভারি_হয়ে_উঠেছে_রাবি_ক্ যাম্পাস। এইগুলো সবই আজকের ঘটনা। সবমিলিয়ে ২০০ শিক্ষার্থীর বেশি আহত হয়েছে (রাবির আন্দোলনকারী)
পুলিশ কমিশনার প্রলয় চিচিম পরে বলেছে, “বিশ্ববিদ্যালয় প্রশাসনের নির্দেশেই আমরা অ্যাকশনে গেছি।”
অথচ গত ১৬ তারিখ থেকেই সম্পূর্ণ শান্তিপূর্ণভাবে , সর্বাধিক সহ্যক্ষমতা দেখিয়ে আন্দোলন করে আসছিল রাবির সাধারণ শিক্ষার্থীরা । গণচাঁদা তুলে আন্দোলনের বিভিন্ন ব্যয় মেটানোর চেষ্টা করা হয়েছে । এমনকি উত্তেজনাবশত কেউ যেন বিশ্ববিদ্যালয়ের কোন সম্পদের ক্ষতি না করে , সে জন্য মিছিল চলাকালে তারা নিজেরাই হাতে হাত ধরে রাবির বাসস্ট্যান্ডের পাশে দাঁড়িয়ে থেকেছেন ।
একসময় বলা হয়েছিল এই আন্দোলনে বহিরাগতদের ব্যবহার করা হচ্ছে । ঠিক তার পরদিন হাজার হাজার শিক্ষার্থী হাতে আইডি উঁচু করে ধরে মিছিল করেছেন ।
টাকা যার শিক্ষা তার এই নীতির বিরুদ্ধে দাঁড়িয়েছেন হাজারো শিক্ষার্থী । এই হামলার পরও তারা ক্যাম্পাসে মিছিল করে যাচ্ছেন । নিজেদের অবস্থানে যে যেখানে আছেন, আওয়াজ তোলার এখনই সময় ।
রাবি প্রশাসনের ছাত্রলীগ ও পুলিশ লেলিয়ে দেয়ার এই বেহায়াপনার বিরুদ্ধে আমরা আরও কতদিন কেবলই " দর্শক" হয়ে থাকবো ? প্রশ্ন থাকলো ।
রাবি-র শিক্ষার বানিজ্যিকিকরন রূপটি দেখুন...ফি কত থেকে কত বাড়াতে ছাচ্ছে?? 
পূর্বের বেতন ফি -------------১ লা ফেব্রুয়ারি থেকে।
কোর্স উন্নয়ন ফি , ১০০ ----৫০০
নন কলেজিয়েট ফি, ৫০০ ----১০০০
মাস্টার্স তত্ত্বীয় পরীক্ষা ফি, ২০০----৫০০
সাময়িক সনদপত্র উত্তোলন ফি, ১০০----৩০০
জরুরী সনদপত্র উত্তোলন ফি, ২০০----১০০০
মূল সনদপত্র উত্তোলন ফি, ২০০-----৫০০
জরুরী নম্বরপত্র উত্তোলন ফি, ২২৫------৬০০
সাবসিডারি মার্কস সার্টিফিকেট ফি, ৩০০ ------১০০০
ডুপ্লিকেট প্রবেশ পত্র উত্তোলন, ৫০-----২০০
নাম সংশোধন ফি, ২৫০ -----৫০০
এমবিবিএস পরীক্ষা ফি, ১২০০ ----১৫০০
এমএস-এমডি, এমফিল পরীক্ষা ফি,২০০০-----৫০০০
স্নাতকোত্তর ডিপ্লোমা কোর্স ফি, ১৫০০ ----৫০০০
মাইগ্রেশন ফি, ১০০০ -----১৫০০
ভর্তি বাতিল ফি (আগে ছিলো না)-----১০০০
....এই সিদ্ধান্ত কি মেনে নেওয়া যায়?? এমন বর্ধিত ফি কি মাথা পেতে নেওয়া যায়?? এর বিরুদ্ধে আন্দোলন কি আন্দোলন করা উচিৎ না? 
রাবির বর্ধিত ফি আন্দোলনকারীদের প্রতি----
এগিয়ে যাও তোমরা, হ্যাঁ এগিয়ে যাও, জানি তোমাদের হাতে ছাত্রলীগের মত অস্র নাই কিন্তু আছে হাজারো মানুষের ভালবাসা। জানি তোমাদের সাথে পুলিশ বাহিনী নাই কিন্তু আছে তোমাদের সাথে হাজারো শিক্ষার্থী, আছে তাঁদের প্রেরণা ও ভালবাসা।
তোমরা মনে রাখবে এই বিশ্ববিদ্যালয়ের রসায়ন বিভাগের শিক্ষক ও প্রক্টর ছিলেন অধ্যাপক সামসুজ্জোহা, যিনি ১৯৬৯ সালের ১৮ ফেব্রুয়ারিতে ঊনসত্তরের গণ-অভ্যুত্থানের দিনগুলোয় ছাত্রদের বাঁচাতে গিয়ে পাকিস্তানি সামরিক কর্মকর্তাকে বলেছিলেন, ওঁদের মারতে হলে আমার রক্তের ওপর দিয়ে যেতে হবে এবং তেমনি ঘটেছিল!...স্মরণ করবে তাকে।
ছাত্রদের জন্য জীবন দিয়ে ছিলেন শিক্ষক....আজ তা কল্পনায় আসতে পারে না। কিন্তু ছাত্রদের জন্য ছাত্ররা জীবন দিতে পারে তা আজও বাস্তবে রূপ দেওয়া যায়।
নতুন ঊষা দিগন্তে জাগাও
উদ্ভাসিত আলোয় সবায়কে ভিজাও।
দেখবে জনতার সারি পিছে
স্বতঃস্ফুর্ত ভাবে ডাকার আগে।

