প্রজন্ম চত্বর - আমার স্বর্গ


আমি ছোট বেলা থেকেই ইতিহাস প্রিয় মানুষ ! আমাদের পূর্বজরা দেশের জন্য কতটা ত্যাগ স্বীকার করেছেন তা জানতে আমার বিপুল আগ্রহ ! ছোট বেলা থেকেই নানা মনীষী দের জীবন কাহিনি পড়ে বড় হয়েছি । মুক্তিযোদ্ধাদের কাহিনি পড়ে তাঁদের অন্তরে ধারন করেছি । 
"একাত্তুরের দিন গুলি" পড়ে যেদিন আমি প্রথম বুঝতে পারলাম কি পড়ে ফেলেছি আমি টানা সাত দিন খালি কাঁদলাম ! এটা কি পড়েছি আমি ! আমার চেয়েও ছোট বয়সে রুমীর এত্ত গভীরতা ! দেশের প্রতি এত টান যে বিদেশের হাতছানি অস্বীকার করতে পারে! প্রেমে পড়লাম রুমীর । পাগলের মত কাঁদলাম । এই ভেবে যে দেশের জন্য আমি কিচ্ছু করিনি অথচ আমার রক্তে দেশপ্রেম আর রাজনীতি ! আমার দাদু দেশের টানে এখানে থেকে গেলেন ! 
ভিতরে ভিতরে আমি গুমড়ে মরছি ! শুধু ভাবছি কিভাবে দেশের জন্য কিছু করব ! কি করলে শান্তি পাব ! গানের টিচার চন্দনা দিকে নিয়ে "কণিকা" তে গেলাম একদিন । দেখলাম রুমীর তবলা , ঘর , বারান্দা , আম্মার রুম ! আমার অস্থিরতা বাড়ল ! 
কিছু কিছু মানুষ পাগল ঠাউড়াল ! একটি মৃত মানুষ কে নিয়ে এত্ত কিসের পাগ্লামী ! তাদের কে বোঝাবে শহীদ রা মরেনা! প্রেম হয়ে ভালবাসা হয়ে অন্তরে থাকে! 
২০১৩ সাল ! একটি রায়! একটি বিদ্রোহ ! একটি আন্দোলন! আহারে! ছটফট করছিলাম ভেতরে ভেতরে কবে যাব কাঁদি আর আমার চোখের জলে পেপার ভেজে! বাবাকে বললাম বলল কে নিয়ে যাবে! দেব দূত হয়ে আসলেন মামা! ঘরে ঢুকেই মামার কথা আজ শাহাবাগ যাব! আমি বাক রুদ্ধ হয়ে গেলাম ! 
হয়ে গেলাম ইতিহাসের অংশ ! শ্লোগান দিলাম । মশাল মিছিল দেখলাম ! পথ নাটক দেখলাম ! আমি বোঝাতে পারব না সে অনুভুতি ! অজস্র ছবি তুলেছিলাম সব হারিয়ে গেছে! কিন্তু মনের গভীরে যে ছবি তা কি কেউ মুছতে পারে ! 
আমি কত দিন বাঁচব জনিনা । শুধু জানি নতুন প্রজন্মের কাছে মাথা নিচু করে থাকতে হবেনা ! মাথা উঁচু করে বলব আমি প্রজন্ম চত্বরে ছিলাম ! আমিও ইতিহাসের অংশ! 
মৃত্যুর পরে স্বর্গে ঠাঁই হবে না নরকে জানিনা শুধু জানি...
শাহাবাগে আমি স্বর্গ দেখেছি !

