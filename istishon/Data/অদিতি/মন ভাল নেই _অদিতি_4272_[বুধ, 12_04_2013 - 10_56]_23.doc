মন ভাল নেই 


মন টা ভাল নেই । ভাল থাকার কোন কারন নেই । প্রতিদিন রক্তাক্ত হচ্ছে বাংলাদেশ । প্রতিদিন কেউ না কেউ খুব করুণ মৃত্যু বরন করে নিচ্ছে । এসব দেখে মন ভাল থাকেনা ।
কয়দিন আগে আমার এক মামার সাথে কথা হচ্ছিল । অবরোধ এর কারনে মামা গোপাল পুর ফিরতে পারেনি । এসেছিল আমার ছোট বোন কে খুলনায় পরীক্ষা দিতে নিয়ে যেতে । সেখানে আমাদের আপন মামা থাকেন । তাও হল না ! 
কথা হচ্ছিল আমার দাদু(নানা) কে নিয়ে ! আমার দাদুকে আমি খুব অল্প সময়ের জন্যই কাছে পেয়েছিলাম ! সাত বছর পুরো হবার আগেই দাদু মারা যান ! দাদু দ্বিতীয় বিশ্বযুদ্ধ করেছেন ! দেশ ভগের সময় দাদুর সব আত্নীয় স্বজন পাশের দেশ ভারতে চলে গেলেও দাদু গেলেন না ! মাটি আঁকড়ে এই দেশেই থেকে গেলেন ! নিজের দেশ ছেড়ে যাবেন না কিছুতেই ! দাদু পাকিস্তান আমলে সরকারী কর্মকর্তা ছিলেন ! একজন হিন্দু সরকারী কর্মকর্তা হবার অপরাধে দাদুকে অত্যাচার সহ্য করতে হয় ! 
মন খারাপ লাগে এই ভেবে যে আমার দাদু বেঁচে থাকলে আজ কত দুঃখ টাই না পেতেন ! হয়ত এমন দাদুর নাতনী বলেই দেশের জন্য এতখারাপ লাগে আমার ! 
ছোট বেলা থেকেই বই পড়ার অভ্যাসের কারনে নানা ধরনের বই পড়েছি । মুক্তি যুদ্ধের গল্প , শত শত মুক্তিযোদ্ধাদের কাহিনী পড়ার সুযোগ হয়নি ! ইতিহাস নিয়ে ভ্রান্তিতে থাকার সুযোগ ছিলনা আমার ! 
স্নাতক দ্বিতীয় বর্ষে উঠে প্রথম যখন জাহানারা ইমামের একাত্তুরের দিনগুলি বুঝতে পারি তখন আমি সাত দিন ঘুমাতে পারিনি ! অসহ্য মানুষিক যন্ত্রনায় আমি সেই এক সপ্তাহ পার করেছি । সারা দিন রাত ভাবতাম দেশের জন্য কিছুই করতে পারিনা আমি ! সেই দিন থেকে রুমি আমার নায়ক ! ২০ বছরের একটা টগবগে ছেলে বিদেশে ইঞ্জিনিয়ারিং পড়তে যাওয়ার হাতছানি উপেক্ষা করে যুদ্ধে ঝাঁপিয়ে পড়ল ! ভাবতেই শিহরন লাগে ! মার কো্লে শুয়ে মাকে আশ্বাস দেয়া সেই কথাগুলো কানে বাজে যেন !
হয়ত জীবনের পুরোটা তো্মাদের মত জানিনি , ভোগও করিনি , কিন্তু জীবনের যত রস মাধুর্য তিক্ততা বিষ সব কিছুর স্বাদ আমি এর মধ্যেই পেয়েছি আম্মা । যদি চলেও যাই কোন আক্ষেপ নিয়ে যাবনা !
ভালবেসেছি আমি রুমিকে ! অনেক ভালবাসি ! আমাকে অনেকেই বলেছে একজন মরা মানুষ কে নিয়ে তুমি এত লাফালাফি কর কেন ? একজন মরা মানুষ আর একজন শহীদ এর যে কত তফাত তা এই মানুষ গুলো বুঝবে না ! আমি রুমির বাড়ি গিয়েছি ! এউমির ছোটবেলার এলবাম এ হাত রেখে ছবি দেখে জীবন ধন্য করেছি ! 
তারেক মাসুদ এর মুক্তির গান ্দেখে বড় হয়েছি । তিনিও আমাকে কাঁদালেন !
এত কিছু ভেবে খারাপ লাগে ! ভেতরে ভেতরে কাঁদি আমি !

