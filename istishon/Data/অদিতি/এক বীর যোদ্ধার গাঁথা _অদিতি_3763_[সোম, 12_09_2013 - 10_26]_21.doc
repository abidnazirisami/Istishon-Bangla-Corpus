এক বীর যোদ্ধার গাঁথা 


১৯৭১ সালের ৯ ডিসেম্বর । সেদিন দুপুর ১২ টার দিকে যশোর - ফরিদপুর সড়কে এক পাকিস্তানী ক্যাপ্টেন করিমপুর এলাকায় জীপ নিয়ে ঢুকে পড়েন । মুক্তিযুদ্ধ কমান্ডার সালাউদ্দিন ওই ক্যাপ্টেনের উপর ঝাঁপিয়ে পড়েন । গর্জে ওঠে তার হাতের এল এম জি । রক্তে ভেসে যায় পাকিস্তানী ক্যাপ্টেনের জীপ !
এর আধা ঘন্টা পর যশো্র থেকে আসা সাঁজোয়া বহর তিন দিক থেকে সালাউদ্দিন বাহিনী্র ৩৬ জন মুক্তি যোদ্ধাকে ঘিরে ফেলে । শুরু হয় তুমুল সম্মুখ যুদ্ধ । শহীদ হন সালাআউদ্দিন বাহিনীর ৬ যোদ্ধা - নওফেল , ওহাব , মুজিবর , দেলোয়ার , আদেল সোহরাব । বাকি সহ যোদ্ধাদের বাঁচাতে নিশ্চিত মৃত্যু জেনেও সাহসী সালাউদ্দিন এল এম জি হাতে পাকিস্তানী সেনা বহরের সামনে দাঁড়িয়ে ব্রাশ ফায়ার করতে থাকেন । তাঁর ব্রাশ ফায়ারে অসংখ্য পাক সেনা রক্তাক্ত হয়ে মাটিতে লুটিয়ে পড়েন । এর ফলে পাক সেনারা দিগ্বিদিক ছুটতে শুরু করে । একটু পরেই সংগঠিত হয়ে ফের হালা চালায় সালাউদ্দিন বাহিনীর ওপর । 
ততক্ষনে সালাউদ্দিনের গুলির মজুদ প্রায় শেষ । পরিস্থিতি বুঝে কৌশল পাল্টালেন তিনি । তাঁর নির্দেশে জীবন বাঁচিয়ে নিরাপদ দুরত্বে সরে গেল সহযোদ্ধারা । জীবন বাজী রেখে বুক চিতিয়ে এল এম জির ট্রিগার চাপতে থাকেন সালাউদ্দিন । 
হানাদার দের বহরে হতাহতের সংখ্যা বাড়তে থাকে । তবে সংখ্যায় বেশি হওয়ায় এক পর্যায়ে সালাউদ্দিন কে ঘিরে ফেলে পাক সেনারা । চুটে আসতে থাকে অসংখ্য গুলি । হঠাৎ একটি বুলেট এসে উড়িয়ে নিয়ে যায় সালাউদ্দিনের এল এম জির ম্যাগাজিন । আর একটি বুলেট এসে বিদ্ধ হয় পিঠে । 
এবার আর পারলেন না সালাউদ্দিন । সহযোদ্ধারা ততটা নিরাপদ ুরত্বে সরতে পেরেছে তা দেখার চেষ্টা করলেন ঝাপসা চোখে । যে পথে সহযোদ্ধারা গেছে তা এড়িয়ে অন্য পথে চলতে শুরু করলেন বুলেট বিদ্ধ শরীর টেনে । সাতশ গজ দূরে এসে মনে হল আর পারবেন না । অতিরিক্ত রক্তক্ষরণে বুক জুড়ে পিপাসা ! 
অনেক কষ্টে এক বাড়ির পাটাতনের নিচে আশ্রয় নেন তিনি । হানাদার রা এসে ঘিরে ফেলল বাড়ি । সবাইকে গুলি করে হত্যা ত করলই বাড়ির ভেতরে আহত সালাউদ্দিন কে রেখে আগুন ধরিয়ে দিল চারিদিকে । জীবন্ত দগ্ধ হয়ে শহীদ হন ২২ বছর বয়সী সালাউদ্দিন । 
১৬ ডিসেম্বর বিজয়ের পরের দিন ১৭ ডিসেম্বর ফরিদপুর হানাদার মুক্ত হলে সেই বাড়িতে সালাউদ্দিনের কঙ্কাল শনাক্ত করা হয় আর সেদন ই তাঁকে আলিপুর কবর স্থানে সমাহিত করা হয় । 
প্রনতি জানাই এই মহান বীর কে । 

