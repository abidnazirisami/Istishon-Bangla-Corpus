ক্ষোভের শহর


পুড়ে যাচ্ছে ! সব কিছু পুড়ে যাচ্ছে!
মানুষ, বাস, ট্রাক এমন কি অবোধ গরুগুলো
আগুন নামের ঘাতকের শিকার নিরীহ মানুষজন
তাদের আর্তচিৎকার পৌঁছায় না রাজা রানীর কাছে
তারা খাচ্ছেন দাচ্ছেন আয়েশে আছেন !
সব দেখেশুনে আমিও পুড়ে যাই
ক্রোধের আগুনে ক্ষোভের আগুনে!
রাস্তায় বের হলে ফিরে আসব কিনা জানিনা!
এই বুঝি স্বাধীন দেশ!
মানুষ একা না সাথে পুড়ে যাচ্ছে সাধ স্বপ্ন !
হয়ত ফিরে আসতে আনতে চেয়েছিলেন স্ত্রীর লাল শাড়ি
ছোট্ট মেয়ের জন্য পুতুল ছেলের জন্য গাড়ি !
সব ই হয়ত হাতেই ধরা কিন্তু দগ্ধ !
মানুষের জীবন এত সস্তা আজকাল!
এ সব কিছু দেখে ক্ষুব্ধ হই
আমিও থাকি এ ক্ষোভের শহরে
অসহায় হয়ে!


