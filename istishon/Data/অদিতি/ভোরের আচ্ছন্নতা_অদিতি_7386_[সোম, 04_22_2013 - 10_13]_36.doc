ভোরের আচ্ছন্নতা


 স্নিগ্ধ ভোরে ঘুম থেকে উঠে আচ্ছন্ন হয়ে পড়ি
একটু একটু করে শিশির কুয়াশা জড়াবে
আমি শিরশিরে অনুভুতিতে লীন হব
আহ ! কি অদ্ভুত মাদকতাময় ভোর !
স্নিগ্ধ ভোরে ঘুম থেকে উঠে আচ্ছন্ন হয়ে পড়ি
একটু একটু করে শিশির কুয়াশা জড়াবে
আমি শিরশিরে অনুভুতিতে লীন হব
আহ ! কি অদ্ভুত মাদকতাময় ভোর !
রাত তার সব অন্ধকার শুষে নিয়ে
ফিরিয়ে দেয় এই অনুভুতি
পাখিরা সবে জাগতে শুরু করে
মিহি স্বরে গান গেয়ে যায় !
সূর্য তখনো বুঝি আলস্যে থাকেন
তাই হিম হিম করা বাতাসে
উঠে বিরক্ত হতে চান না
আলো ছড়াতে তিনি নিজেও দগ্ধ হন !
মিষ্টি মিষ্টি শিউলি ফুলের গন্ধ পেয়ে
মন চঞ্চল হয়ে ওঠে
ইচ্ছে করে ফুলগুলো কুড়িয়ে নেই
কুড়িয়ে নেই হারানো শৈশব !

