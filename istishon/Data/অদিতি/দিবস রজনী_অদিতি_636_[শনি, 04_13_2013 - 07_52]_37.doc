দিবস রজনী


 কি যেন চেয়েছিলাম আজকাল মনে পড়ে না
মনে করতেও পারিনা
মাথার ভেতর দপদপ করে
ক্লান্ত হয়ে পড়ি !!
শিউলি ফুল কুড়নো বয়স পেছনে ফেলে এসেছি আগেই
গোলাপ দেয়ানেয়া করার কেউ নেই
এখন ক্যাকটাসে ফুল এলেই খুশি লাগে
কাঁটার ক্ষতর ভয় করিনা !!
ঝুপঝুপ করে দিনগুলো কেটে যাচ্ছে
সংক্রমিত হচ্ছে নীল কান্না
ছড়িয়ে পরছে সারা শরীরে
অন্ধকারে চোখ জ্বালা করে !!
মনে মরচে ধরেছে কিছু সহ্য হয়না এখন
নিতান্তই বাধ্য হয়ে বেঁচে থাকা
খুব্লে খেয়েছে আমায় ভালবাসা
নোনাজল আর সাগরের জল
মিলেমিশে একাকার !!

