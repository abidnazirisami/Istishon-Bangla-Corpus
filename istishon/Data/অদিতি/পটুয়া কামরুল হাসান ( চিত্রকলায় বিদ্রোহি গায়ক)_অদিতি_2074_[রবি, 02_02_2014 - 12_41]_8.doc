পটুয়া কামরুল হাসান ( চিত্রকলায় বিদ্রোহি গায়ক)



পটুয়া কামরুল হাসান বাংলাদেশের চিত্রকলার ইতিহাসে একটি অবিস্মরনীয় নাম । তিনি তার আঁকা ছবির মাধ্যমে বাংলাদেশের ঐতিহ্য সংস্কৃতিকে সফলতার সাথে তুলে ধরেছেন । শিল্পাচার্য জয়নুল আবেদীন এর পরেই তাঁর নাম উচ্চারিত হয় । 
কামরুল হাসান ১৯২১ সালের ২ ডিসেম্বর কোলকাতায় জন্মগ্রহন করেন খুব রক্ষনশীল পরিবারে। ছোট বেলা থেকেই তাঁর চিত্রকলার প্রতি ঝোঁক ছিল । কিন্তু বাবা এর বিরুদ্ধে ছিলেন । এক সময় ছেলের জেদের কাছে বাবাকে হার মানতে হয় , ১৯৩৮ সালে তিনি কোলকাতা সরকারী আর্ট কলেজে ভর্তি হন কিন্তু শর্ত দেয়া হয় নিজের খরচ তাঁকে নিজেক্বি বহন করতে হবে । 
তিনি লেখাপড়ার পাশাপাশি খেলাধুলা সহ নানা কাজে নিজেকে সম্পৃক্ত রাখেন । ধীরে ধীরে বামপন্থী দল গুলোর সাথে যোগাযোগ করেন । বিভিন্ন প্রকাশনীর ডিজাইনিং এর কাজ করতেন । এত্ত কিছুর মাঝে জড়িত থাকার কারনে তাঁর পড়াশুনা দেরীতে শেষ হয় । দেশ ভাগের পর তাঁরা ঢাকায় চলে আসেন । 
দেশ ভাগের পর তিনি জয়নুল আবেদীন এর সাথে আর্ট কলেজ গড়ে তুলেন । মুক্তিযুদ্ধের সময় তিনি বাংলাদেশ সরকারের তথ্য ও বেতার দপ্তরে চিত্রকলা বিভাগের পরিচালক পদে দায়িত্ব পালন করেন । 

জয়নুল আবেদীন , যামিনী রায় এঁদের থেকে অনুপ্রানিত হয়ে কামরুল হাসান তাঁর আঁকা ছবিতে গ্রাম্য জীবন এবং আধুনিক জীবনের মেল বন্ধন ঘটান । মিশ্র রঙ এর পরিবর্তে তিনি একক রঙ ব্যবহার কেই প্রাধান্য দেন । তাঁর আঁকা বেশ কিছু ছবিতেই তিনি দেশ প্রেমের সাক্ষর রেখেছেন ।
তাঁর আকা উল্লেখযোগ্য কিছু চিত্রকলা হল - "গরুর স্নান" , "নবান্ন" "গুণ টানা"। 
গ্রাম্য নারী ও তাদের দুর্দশার ওপর তিনি অজস্র ছবি এঁকেছেন । বেশির ভাগ ছবিতেই নারীদের দলবদ্ধ রূপে দেখা যায় । তিনি অঙ্কনে প্রেম এবং বাস্তবের মেল বন্ধন ঘটিয়েছেন । নারী সংক্রান্ত চিত্রকলাকে তিনি তিনটি ভাগে ভাগ করেছেন । প্রথম ভাগ টি ছিল তাঁর মাকে নিয়ে । এখানে দেখা যায় এক নারী দুজন নারীর সাথে গল্প করছেন । আসলে সেই নারীটি ছিলেন তাঁর মা ।
দ্বিতীয় স্তর ছিল তাঁর স্ত্রী এবং কন্যা সম্পর্কিত । এই স্তরে উল্লেখ করার মত চির ছিল "জলকেলি" । তৃতীয় ভাগ এর সময় তাঁর এবং তাঁর স্ত্রীএরবিচ্ছেদ হয় । তখন তিনি নগ্ন নারির ছবি বেশি এঁকেছেন । 
তাঁর আঁকা বেশ কিছু রাজনৈতিক ছবি বেশ প্রশংসার দাবী রাখে । তার মাঝে উলেখযোগ্য হল " মুক্তিযোদ্ধা" , "নারী মুক্তিযোদ্ধা', " গণহত্যার আগে ও পরে" । তার ছবি ৭৪' নামের ধারাবাহিক চিত্রকলা গুলি সমাজের নৈতিক অবক্ষয় কে তুলে ধরেছিল ।
তাঁর বহুল আলোচিত চিত্র ছিল ইয়াহিয়া খানের কদাকার মুখ । 
তিনি বেশ কিছু সম্মাননা লাভ করেন । সেগুলো হল 
President's Gold Medal (1965)Independence Day Award (1979)Bangladesh Charu Shilpi Sangsad Honour (1984)Fellow of Bangla Academy (1985)
১৯৮৮ সালের ২ ফেব্রুয়ারি জাতীয় কবি সম্মেলনে তিনি বুকে ব্যথার শিকার হয়ে মারা যান । ঢাকা বিশ্ববিদ্যালয়ের মসজিদ এর পাশে তা৬কে সনাহিত করা হয় । 
আজ পটুয়া কামরুল হাসানের প্রয়াণ দিবসে তাঁকে শ্রদ্ধার সাথে স্মরন করি । 

