বৃষ্টি অভিলাষ


 বৃষ্টি দেখলেই মাতাল হতে ইচ্ছে করে
বৃষ্টি হলেই মন কেমন করে
বৃষ্টি হলে মনের গোপন দরজা খুলে যায়
বৃষ্টি দেখলেই ছেলে মানুষ হতে ইচ্ছে করে
মেঘলা দিনে উদাস মনে কবিতা লিখি
ছেঁড়া ছেঁড়া মেঘের মত ছেঁড়া ছেঁড়া কবিতা
নামহীন আবোল তাবোল কবিতা
কবিতা পড়ি আর ছলছল করে চোখ
বৃষ্টি হলেই আমি অবাধ্য হয়ে উঠি
বৃষ্টি হলে তোকে আবার ভালবাসতে ইচ্ছে করে
হাতে হাত ধরে তোর সাথে ভিজতে চাই
তোর দিকে তাকিয়ে যেতে চাই
অঝোর শ্রাবণে আমায় পাগলামি ভর করে
শান্ত মনটা চঞ্চল হয়ে ওঠে
বাঁধ ভেঙ্গে যায় মনে বন্যা আসে
বৃষ্টি দেখলেই আমি বড় বেসামাল হয়ে পড়ি

