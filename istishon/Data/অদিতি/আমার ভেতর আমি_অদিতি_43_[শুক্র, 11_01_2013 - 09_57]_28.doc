আমার ভেতর আমি


 রাত নেমে আসে গভীর নিরবতায়
তখন আমার নিরবতা ভাষা পায়
আমার ভেতরের আমি বিদ্রোহী হয়ে ওঠে
আমি ভেঙ্গেচুরে একাকার হই ।।
আমি কখনো খুব বেশি প্রস্তর
কখনো আমি আবেগে চঞ্চল
আমি কঠিন আমি তরল
কখনো যৌগিক কখনো সরল ।।
আমি গোপনে যন্ত্রনায় পুড়ি
আমি ছাই চোখে চেয়ে থাকি
পুড়ে যায় না বলা কষ্ট
ক্ষয়ে যায় না বলা কথা ।।
আমি কেমন তা আমি জানি
নিজের মন কে সত্য বলে মানি
নিজের খুশির জন্য একটু বাঁচতে চাই
আমি নিজের ভেলায় নিজেই ভেসে যাই ।।

