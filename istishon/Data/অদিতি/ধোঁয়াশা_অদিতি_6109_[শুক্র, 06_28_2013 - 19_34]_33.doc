ধোঁয়াশা


 মাঝে মাঝে ভেতরটা শূন্য হয়ে যায়
নিরেট নিস্তব্ধতা যেন বন্ধুত্ব করে আমার সাথে
আকাশের গোল চাঁদ পাল্লা দিয়ে ক্ষয়ে যায়
আমি আবেগ শুন্য দৃষ্টিতে তাকিয়ে থাকি
কোন কোন দিন নেশার মত ঘুম ঘুম ভাব হয়
কিন্তু চোখ বন্ধ করলেই ঘুম পালায়
তখন শুধুই ঘড়ির আওয়াজ
টিক টিক টিক...
পাতা ঝরার দিন শেষ হতে ক'দিন বাকি
হিম হিম করা বাতাস আমায় জড়িয়ে ধরে
অধীর কাঁপুনিতে স্বপ্নগুলো কর্পূরের মত উড়ে যায়
ভুলেই গিয়েছিলাম আমায় স্বপ্ন দেখতে নেই
কান পেতে থাকলে বুকের ভেতর কথা শোনা যায়
কেউ ভাবছে কেউ গান গাইছে কেউ কথা বলছে
আমি এই তিন সত্বার মিলিত অনুভুতি
তাই বড় বেশি অস্পষ্ট , ধরা ছোঁয়ার বাইরে ।।

