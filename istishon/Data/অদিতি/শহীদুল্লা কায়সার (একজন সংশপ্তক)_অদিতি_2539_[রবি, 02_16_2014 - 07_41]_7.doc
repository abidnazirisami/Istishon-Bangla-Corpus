শহীদুল্লা কায়সার (একজন সংশপ্তক)


 
শহীদুল্লা কায়সার ( আবু নায়ীম মোহাম্মদ শহীদুল্লা) ১৯২৭ সালের ১৬ ফেব্রুয়ারি ফেনী জেলার মজুপুর গ্রামে জন্মগ্রহণ করেন । তিনি কোলকাতার প্রেসিডেন্সি কলেজে অর্থনীতি তে স্নাতক ডিগ্রী লাভ করেন । একি সাথে তিনি রিপন কলেজে আইন বিষয়ে ভর্তি হন । পরবর্তীতে তিনি কোলকাতা বিশ্ববিদ্যালয়ে উচ্চতর ডিগ্রী নিতে ভর্তি হলেও শেষ করতে পারেন নি । 
ছাত্র জীবন থেকেই তিনি রাজনীতি ও সাংস্কৃতিক কর্মকাণ্ডে খুব সক্রিয় ছিলেন । ১৯৪৭ সালে পাকিস্তান স্রিষ্টির পরে তিনি পূর্ব পাকিস্তানের কম্যুনিস্ট পার্টিতে যোগ দেন । ১৯৪৯ সালে তিনি দৈনিক ইত্তেফাকে যোগ দিয়ে সাংবাদিকতা জীবন শুরু করেন । ১৯৫২ সালে তিনি ভাষা আন্দোলনে সক্রিয় ভাবে যোগ দান করেন । বাংলা ভাষা রক্ষায় রাজনৈতিক ভাবে যুক্ত থাকার জন্য তাঁকে ৩ জুন , ১৯৫২ সালে আটক করা হয় । তারপর তিনি প্রায় সাড়ে তিন বছর কারাগারে কাটান । ১৯৫৫ সালে তাঁর মুক্তির পরপর ই তাঁকে আবার আটক করা হয় । কয়েক বছর পর মুক্তি পেয়ে তিনি ১৯৫৮ সালে তিনি দৈনিক সংবাদ এর সম্পাদকীয় বিভাগে তিনি সহকারী সম্পাদক পদে যোগ দেন । সেখানেই তিনি আজীবন কর্মরত ছিলেন । ১৯৫৮ সালের ৭ ই অক্টবর আইয়ূব খান সামরিক আইন জারী করেন । এর এক সপ্তাহের মাঝেই ১৪ অক্টোবর তাঁকে জন নিরাপত্তা আইনে আবার আটক করা হয় । তিনি তারপর ১৯৬২ সাল পর্যন্ত অন্তরীন থাকেন ।
তিনি দুইবার বিয়ে করেছিলেন । প্রথম স্ত্রী ছিলেন জোহরা খান । বিচ্ছেদের পর ১৯৬৯ সালে তিনি পান্না কায়সার কে বিয়ে করেন । তাঁদের সুই সন্তান - অমিতাভ কায়সার এবং নাট্যাভিনেত্রী শমী কায়সার । 
মুক্তিযুদ্ধের সময় তিনি প্রয়োজনীয় ঔষধ খাদ্য মুক্তিযোদ্ধাদের সরবরাহ করতেন । সুফিয়া কামালের বাসা ছিল এমন একটি জায়গা । মুক্তিযোদ্ধারা সেখান থেকে খাবার ও ঔষধ নিয়ে রনাঙ্গনে যান ।
ডিসেম্বরের শুরুতে তিনি সুফিয়া কামাল কে ঢাকা ছেড়ে নিরাপদ দূরত্বে যাবার পরামর্শ দেন কিন্তু নিজে ঢাকা ছেড়ে কোথাও যান নি । ১৪ ডিসেম্বর রাজাকার আলবদর বাহিনির নীল নকশা অনুযায়ী তাঁকে ধরে নিয়ে যাওয়া হয় । তারপর তাঁকে আর খুঁজে পাওয়া যায়নি । 
তাঁর সাহিত্য কর্মের মাঝে উল্লেখ যোগ্য হল - সারেং বউ , সংশপ্তক , কৃষ্ণচূড়া মেঘ ,
তিমির বলয়, দিগন্তে ফুলের আগুন , সমুদ্র ও তৃষ্ণা , চন্দ্রভানের কন্যা, কবে পোহাবে বিভাবরী, রাজবন্দীর রোজ নামচা , পেশোয়ার থেকে তাশখন্দ । 
তিনি ১৯৬২ সালে আদমজী সাহিত্য পুরষ্কার , বাংলা একাডেনী পুরস্কার পান । এছাড়া ১৯৯৮ সালে তিনি স্বাধীনতা দিবস পুরস্কার পান । 
শহীদুল্লা কায়সার এর জন্মদিনে তাঁকে গভীর শ্রদ্ধা জানাই ।

