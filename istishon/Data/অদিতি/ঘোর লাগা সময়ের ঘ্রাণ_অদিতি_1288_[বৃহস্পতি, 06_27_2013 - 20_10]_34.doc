ঘোর লাগা সময়ের ঘ্রাণ


 মাঝে মাঝে আমার ঘোরের মত লাগে
চারিদিকের সবকিছু কুয়াশায় ঢেকে যায়
মনে হয় এক অবিশ্রান্ত সময় চলে যাচ্ছে
আমি সময়ের সাথে পাল্লা দিয়েছি
চোখে মাঝে মাঝে বড় জ্বালা পোড়া করে
মনে হয় আগুন লেগেছে
আস্তে আস্তে আগুন নিভে যায়
আমি ঘোরের মাঝে হারাতে থাকি
বিবর্ণ সময় আমাকে হাতছানি দিয়ে ডাকে
মনের ভেতর চলে তান্ডব নৃত্য
আমি দিশেহারা বোধ করি অস্থির হয় মন
মনের ঘুণ পোকারা আস্তে আস্তে মরতে থাকে
কুয়াশা সরেনা শুধু ঘোর লাগে
সেই ঘোরের ঘ্রাণ নিতে নিতে
কাটিয়ে দেই অনন্ত সময়
আমার উদভ্রান্ত হৃদয় জ্ঞান হারায়
আমি আবার তলিয়ে যাই ঘোর লাগে ঘোর

