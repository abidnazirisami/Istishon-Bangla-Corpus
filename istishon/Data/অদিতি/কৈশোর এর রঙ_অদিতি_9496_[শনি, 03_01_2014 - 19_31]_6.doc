কৈশোর এর রঙ


কৈশোর এক অদ্ভুত ক্রান্তিকাল
এ বড় জ্বালায় যখন তখন
সব সময় উচাটন মন উচাটন হিয়া
কল্পনার জগতে ঘুরে বেড়ানো ।।
আবেগের তীরে বসে কাঁপে কৈশোরের হৃদয়
তিরতির করে বয়ে চলে অনুভুতির নদী
বুকের ছলাত ছলাত শব্দে
কৈশোর বড় বেশি জীবন্ত ।।
রঙিন এ পৃথিবীর সব কিছুই রঙিন লাগে
নীল রঙ লাগে হৃদয়ের কাছাকাছি
মেলে দিতে মন চায় জীবনের পাখনা
ভাবনারা ডাল পালা মেলে সজীব হতে চায় ।।
কৈশোর তুমি বড় আরাধ্য
তুমি বড় প্রিয়ময়
তোমায় গভীরে চাই
মনের সায়রে চাই ।।

