প্রিয় ক্যাকটাস


 কৃষ্ণচূড়া গুচ্ছ ভরে তুলে দেবার মত কেউ আসেনি এ জীবনে
তবু খারাপ লাগেনি
শুন্যতা আসে ঘুরে ফিরে বারবার
মনের জমিন কেউ ভরাট করেনি ।।
কি চেয়েছিলাম তা নিয়ে ভাবতে গেলে
কুয়াশা জমে চোখের আঙ্গিনায়
যুগল প্রেমের ছবি দেখে
হেসে উঠি বেলা অবেলায় ।।
ফুল গুলো সব বিক্রি হয় যুগল প্রেমের জন্য
ক্যাকটাস আমি তো্মাকে বড্ড ভালবাসি
আমি জানি তুমিও ফুল ফোটাও
এক রাতের জন্য বা।।
নিজের মনেই হাসতে পারি কাঁদতে পারি
অভিমানে ঠোঁট ফো্লাতেও পারি
ক্যাকটাস সামনের ভালবাসা দিবসে
আমরা পাশাপাশি হাটব কেমন?
বিশ্বাস কর অনেক ভালবাসব তো্মায়
শুধু কাঁটার আঘাত দিওনা আমায় !
দিন গুলো তবে রক্তাক্ত হবে
ফুল ফুটবেনা মনের জমিনে ! 
আমার জন্য সব ফুল তুমি হবে
আমরা খুনসুটি তেই কাটিয়ে দেব
সামনের মাতৃভাষা দিবস ।।
স্বাধী্নতা হবে আমাদের দুজনার
আকাশ বাতাস কাঁপিয়ে আমরা
চিৎকার করে বলব
ভালবাসি ভালবাসি।।
বিজয়ে আমার চুড়ি টিপ চাই
হারিয়ে যাব অনেক দূরে
পাশাপাশি হাতে হাত ধরে
কথা দাও ক্যাকটাস !

