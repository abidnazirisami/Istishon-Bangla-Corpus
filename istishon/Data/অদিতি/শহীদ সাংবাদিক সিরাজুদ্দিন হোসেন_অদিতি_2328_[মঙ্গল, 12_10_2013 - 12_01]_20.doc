শহীদ সাংবাদিক সিরাজুদ্দিন হোসেন


 
শহীদ সাংবাদিক সিরাজুদ্দিন হোসেনের জন্ম ১৯২৯ সালের মার্চ মাসে । সাড়ে তিন বছর বয়সে বাবাকে হারানো্র পর তাঁর চাচা মৌলবী মোহাম্মদ ইসহাক তাঁর সকল দায়িত্ব নেন । চাচার কাছে থাকাকালীন সময়ে তিনি মুর্শিদাবাদের নবাব বাহাদুর স্কুল, যশোর জেলা স্কুলে পড়াশোনা শুরু করেন । এর পর কিছু ভুল বোঝাবুঝির দরুন তিনি চাচার কাছ থেকে সরে এসে যশোরের ঝিকরগাছার কাছে মিছরিদিয়াড়া গ্রামের এক বিধবার বাড়িতে জায়গির থেকে ঝিকরগাছা স্কুলে পড়াশোনা করতে থাকেন৷ তিনি সেখানে অনেক স্নেহ ভালবাসা পান তার বিনিময়ে তিনি বিধবার ছেলেদের চাষ বাষের কাজেও সাহায্য করেন । তাঁর মেট্রিক পরীক্ষা নিকটে আসায় সেই মহানুভব বৃ্দ্ধা একটি বড় মো্রগ বিক্রি করে ফির ব্যবস্থা করে দেন । তারপর তিনি যশোর মাইকেল মধুসূদন দত্ত কলেজে আইএ-তে ভর্তি হন৷ আইএ পাশ করার পর সিরাজুদ্দীন হোসেন কলকাতার ইসলামিয়া কলেজে বিএ পড়া শুরু করলেও কলেজ জীবনে বই কেনার মতো আর্থিক স্বচ্ছলতা তাঁর ছিল না৷ অন্যের বই আর শিক্ষকদের লেকচারের উপর ভিত্তি করে নিজের তৈরি নোটের মাধ্যমে তিনি লেখাপড়া করেন।
কর্ম জীবন-১৯৪৭ সালে ছাত্রাবস্থায় তিনি 'দৈনিক আজাদ'-এ সাংবাদিকতা শুরু করেন এবং পরে তিনি 'আজাদ'-এর বার্তা সম্পাদক হন৷ সে সময় এত অল্প বয়সে বার্তা-সম্পাদকের পদে কাজ করার সৌভাগ্য আর কারো হয়নি৷ ১৯৫২ সালে ছাত্র হত্যার প্রতিবাদ জানিয়ে ব্যানার সংবাদকে মূল শিরোনাম বানানোর কারণে দৈনিক আজাদের সম্পাদক মওলানা আকরাম খাঁ বিনা নোটিসে তাকে চাকরিচ্যুত করেন। [১]এরপর তিনি ঢাকার ইউএসআইএস অফিসে জুনিয়র এডিটর হিসবে কিছুদিন কাজ করেন৷ ১৯৫৪ সালে তিনি তফাজ্জল হোসেন মানিক মিয়া সম্পাদিত ইত্তেফাকের বার্তা সম্পাদক হিসেবে যোগ দেন। এখানে তিনি পশ্চিম পাকিস্তানি শাসকচক্রের বিরুদ্ধে বিভিন্ন বিষয়ে লেখালেখি করেন।১৯৫৪ সালে 'আজাদ'-এর সঙ্গে তাঁর সম্পর্ক ছিন্ন হওয়ার এক বছর পর তিনি 'ইত্তেফাক'-এর বার্তা সম্পাদক পদে নিযুক্ত হন৷[৪] ১৯৬৬ সালে আইয়ুবী দুঃশাসনামলে ইত্তেফাক বন্ধ হয়ে গেলে সিরাজুদ্দীন হোসেন সংবাদ প্রতিষ্ঠান পিপিআই -এর ব্যুরো চীফ হিসেবে কাজ করেন।সিরাজুদ্দীন হোসেন দীর্ঘদিন ইত্তেফাকের বার্তা সম্পাদক থাকার পর ১৯৭০ সালে নির্বাহী সম্পাদক নিযুক্ত হন।
মুক্তিযুদ্ধে ভূমিকা - সাংবাদিক সিরাজুদ্দিন হোসেন ১৯৭১ সালে ৭ই মার্চের বঙ্গবন্ধুর ভাষণটি বেতারে প্রচারের দাবি জানিয়ে আওয়ামী লীগ নেতা তোফায়েল আহমেদের নামে ছাপিয়ে দেন ইত্তেফাকে, কারণ তখন কোন নেতাকে টেলিফোনে পাওয়া যাচ্ছিল না। দৃশ্যত সাংবাদিকতার প্রচলিত রীতি লঙ্ঘন করে ইত্তেফাকে তোফায়েল আহমদের নামে উল্লিখিত বিবৃতিটি প্রকাশের ব্যবস্থা না করলে বঙ্গবন্ধৃর ৭ মার্চের ভাষণটি আদৌ রেডিওতে প্রচারিত হতো কিনা সে ব্যাপারে সন্দেহের অবকাশ আছে৷[৫] ১৯৭১ সালে ইত্তেফাকেই কাজ করেছেন তিনি এবং 'ইত্তেফাক'-এর পাতায় সম্পাদকীয়, উপ-সম্পাদকীয় লিখেছেন এবং বস্তুনিষ্ঠ সংবাদ পরিবেশন করতেন। কোনো জরুরি তথ্য ওপারে পাঠাতে হলে শফিকুল কবিরকেই খবর দিতেন সিরাজুদ্দীন হোসেন যিনি তা আগরতলার কংগ্রেস ভবন পর্যন্ত পৌঁছে দিতেন৷[৬] তিনি প্রবাসী সরকারের কাছে পূর্ব পাকিস্তানের আমেরিকান কনস্যুলেটের গোপন প্রতিবেদনটি পাঠিয়েছিলেন, যা পরে স্বাধীন বাংলা বেতার কেন্দ্র থেকে বারবার প্রচারিত হওয়ার মাধ্যমে বাংলাদেশের পক্ষে বিশ্ব জনমত গড়ে উঠতে সাহায্য করে।[৭]যুদ্ধের সময় সিরাজুদ্দীন হোসেন 'ঠগ বাছিতে গাঁ উজাড়' নামে একটি উপ-সম্পাদকীয় লেখেন যেখানে তিনি স্পষ্ট ভাষায় বলেন, যে দোষে শেখ মুজিবকে দোষী বলা হচ্ছে, পশ্চিমা রাজনীতিকরা সেই একই দোষে দুষ্ট ৷ এ সময় জামায়াতে ইসলামী বাংলাদেশের মুখপাত্র 'দৈনিক সংগ্রাম'-এ 'অতএব ঠগ বাছিও না' নামে একটি উপ সম্পাদকীয় লিখে তাঁকে পরোক্ষভাবে মৃত্যুর হুমকি দেয় ৷ কিন্তু এসব হুমকি তাঁর কলমকে থামিয়ে রাখতে পারেনি ৷[৩] ১৯৭১ সালের ১০ ডিসেম্বর তাঁকে তাঁর শান্তিনগর, চামেলীবাগের ভাড়া বাড়ি থেকে ধরে নিয়ে যায় পাকিস্তানি বাহিনী ও আলবদর বাহিনীর লোকেরা ৷তারপর তাঁর আর কোন খোঁজ পাওয়া যায়নি
সন্মাননা -১৯৭৬ সালে শহীদ সিরাজুদ্দীন হোসেন একুশে পদক পান। ২০১০ সালে সিরাজুদ্দীন হোসেনকে মানিক মিয়া স্বর্ণপদক (মরণোত্তর) দেয়া হয়।[১১]সিরাজুদ্দীন হোসেন ইন্টারন্যাশনাল প্রেস ইনস্টিটিউট অ্যাওয়ার্ডের জন্য মনোনয়ন লাভ করেছিলেন।প্রকাশিত গ্রন্থ- ছোট থেকে বড়ো
মহীয়সী নারী
ইতিহাস কথা কও
আজকের এই দিনে তাঁকে শ্রদ্ধার সাথে স্মরন করছি !
তথ্য সূত্র- উইকিপিডিয়া

