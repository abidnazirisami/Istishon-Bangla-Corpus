একজন কবির কোমল প্রতিভার অকাল মৃত্য!!


 :ভেংচি: এই যে অশুভ কবি, কি করছেন?
আমার না শুভ, অশুভ বলে ডাকছেন কেন?
জানালা খুললেই আপনার মুখ দেখা যায় তো,আর যেদিন আপনার মুখ দেখি সেদিন দিনটা ভাল যায়না তাই বললাম৷
আচ্ছা, সারাদিন ওসব কি হাবিজাবি লেখেন?
হাবিজাবি লিখবো কেন!!কবিতা লিখি৷
ওসব কবিতা লিখে লাভ নেই! এই কবিতাকে দ্যাখেন তাও লাভ হবে৷ জানেন তো সুন্দরী মেয়েদের মুখ দেখলে মন ফ্রেশ থাকে৷
আমার মন এমনিতেই ফ্রেশ থাকে,আপনি বরং চিড়িয়াখানায় যান সেখানে গিয়ে আপনার চেহারা দেখিয়ে বান্দরদের মন ফ্রেশ করুন৷
আপনি আমায় অপমান করলেন, দাড়ান আজই আপনার মায়ের কাছে বিচার দেবো৷
বিচার তো দেবেন'ই, মা আর আপনি যুক্তি করে আমার পিছনে লেগেছেন৷
মা আপনাকে প্রতিদিন কতটাকা দেয় আমাকে বিরক্ত করার জন্য?
টাকা দেবে কেন!!তবে মাঝেমাঝে পায়েস, নুডুলস রান্না করে খাওয়ায়৷
আন্টির নাকি একটা অকম্মা ছেলে আছে তার জন্যে নাকি আমায় পছন্দ করেছে৷
দেখুন আমায় অকম্মা বলবেন না৷
অকম্মা বলবো নাতো কী বলবো!! এমবিএ পাশ করে বসে আছেন চাকরী বাকরী করছেন না৷
চাকরী করছি না তাতে আপনার সমস্যা কি?
সমস্যা তো আছেই, আপনার চাকরী না হলে তো আমি আপনার বাড়িতে পার্মানেন্ট থাকার ব্যবস্থা করতে পারছি না ৷
সেই আশায়'ই থাকেন!! বুড়ি হবেন তবুও এ বাড়িতে থাকার ভাগ্য হবেনা আপনার৷
দুদিন পরের ঘটনা...
এই যে কবি সাহেব, কোথায় যাচ্ছেন?
কয়েকটি বই কিনতে যাচ্ছি৷
চাকরীর বই?
জ্বী না, কবিতা আর গল্পের বই৷
আচ্ছা আপনি না কবি!! আপনার কাধে ব্যাগ কই?চোখে চশমা নেই,মাথায় ঝাকড়া চুল নেই!!
বুঝেছি আপনি জাতের কবি নন৷
সব কবির'ই যে ওসব থাকতে হবে এমন কোন কথা নেই৷
তাছাড়া কবিতা লেখা আমার শখ, পেশা না ৷
কথা তো দেখছি ভালই জানেন৷
এখন রিকসায় উঠুন৷
কেন রিকসায় উঠবো কেন?
আমার সাথে মার্কেটে যেতে হবে,কিছু শপিং করবো৷
তো যান আমার সাথে যেতে হবে কেন?
বাহ! ভবিষ্যতে বউকে কি কি কিনে দিতে হবে তার একটা ট্রেনিং নিতে হবেনা!!
সেটা আপনাকে শিখিয়ে দিতে হবেনা, আপনি যান৷
আপনি রিকসায় উঠবেন নাকি চিল্লায়ে লোক জড়ো করব?
না লোক ডাকতে হবেনা উঠছি৷
শুভ রিকসায় কবিতার পাশে বসে যাচ্ছে,আর ভাবছে, সুন্দরী মেয়েরা শুধু নিষ্ঠুর না ডাকাত ও বটে!!
কপালে যে আর কী কী আছে তা ওই ওপরওয়ালাই জানে!!!
অতঃপর কিছুদিন পর,
শুভ সোফার এক কোনায় জড়সড় হয়ে বসে আছে৷
শুভ'র সামনেই বসে আছে কবিতা নামক ডাকাতিয়া মেয়েটা৷
কবিতা একটু পরপরই শুভকে চোখ টিপ মারছে, আর ভেংচি কাটছে৷
শুভ মনে মনে বলছে কলিকাল বুঝি অতি সন্নিকটে, মেয়েটার লাজ লজ্জা বলে কিছু নেই৷
দু পরিবারের সবাই ওদের দুজনার বিয়ে বিষয়ে আলাপ করছে৷
শুভ'র মা বললো বাবা যাও তুমি আর কবিতা পাশের রুমে যেয়ে কথা বলো৷
শুভ আর কবিতা পাশের রুমে গেলো৷
কবিতা বললো আমি কি দেখতে সুন্দরী?
শুভ বললো হুমম অনেকক, কিন্তু আপনাকে আমি বিয়ে করবো না৷
আপনি যদি আমায় বিয়ে না করেন তবে আমি সবার কাছে বলবো আপনি আমার গায়ে হাত দিয়েছেন৷
কী বললেন!!
হুমম এমনকি সারা মহল্লায় এই কথা রটিয়ে দেবো৷
কী সাংঘাতিক মেয়ে!!
এখনো সাংঘাতিকের কিছুই দেখেননি৷
এটাতো ট্রেলার পিকচার আভি বাকি হে বস৷
বিয়ের আগে যদি কোথায় পালিয়ে যান তাহলে আমি সুইসাইড খাবো৷ আপনাকে ফাঁসাবো ৷
শুভ মনে মনে বলছে এরকম মাইয়ার সাথে সারাজীবন কাটানোর চাইতে কালী দেবীর হাতে বলি হওয়াও অনেক ভালো৷তাতে জানটা গেলেও আত্বা বাঁচবে৷ আর এ মেয়েকে নিয়ে থাকলে সারাজীবন শরীর আত্বা দুটোই জ্বালিয়ে মারবে ৷
এক মাস অতিবাহিত হবার পর ৷
অবশেষে, শুভ আজ বিবাহ নামক জঙ্গলে প্রবেশ করিল ৷
শুভ'র খাটে সেই ডাকু মেয়েটা বসে আছে ৷ দেখে মনে হচ্ছে এরকম শান্ত মেয়ে তামাম দুনিয়ায় আর একটাও নেই ৷
অথচ এই মেয়েটাই এ কদিন ওকে কি জ্বালানোটাই না জ্বালিয়েছে ৷ 
সুন্দরী মেয়েরা শুধু রাগলেই না শান্তভাবে বসে থাকলেও যে এত সুন্দর লাগে তা কবিতাকে না দেখলে বোঝাই যেত না ৷
কবিতার এই নবরুপ শুভকে মুগ্ধ করিলো ৷
শুভ'র ভাবনার রেশ কাটতে না কাটতেই কবিতা বললো, ওখানে দাঁড়িয়ে কি করছেন! এখানে আসুন ৷
শুভ কাছে আসতেই কবিতা খাট থেকে নেমে চিরাচরিত বাঙালি বধূদের মতো পায়ে হাত দিয়ে সালাম করলো ৷
শুভ কয়েক মিনিটের জন্য যেন মূর্তি হয়ে গেল! 
কবিতা সালাম করেই খাটে বসে বললো, শুনুন আপনার কবিতার পান্ডুলিপি আমি নিয়ে নিয়েছি৷ আজ থেকে আপনার কবিতা লেখা বন্ধ ৷
কী! কবিতা লেখা বন্ধ মানে!!
হুমম যা বলছি তাই ৷
কিন্তু আমি কবিতা লেখা ছাড়া থাকতে পারবো না৷
থাকতে হবে ৷ আর কাল থেকে চাকরী খুঁজবেন ৷
বিয়ে করেছেন এখনো কি বাপের হোটেলে বসে বসে খাবেন!!
শুভ মাথানিচু করে বললো আচ্ছা তাই হবে ৷
অতঃপর........
বাসর রাতেই একটি প্রতিভাবান কবির তরতাজা ইচ্ছার অপমৃত্যু হলো ৷
পাশের রুমে মৃদুস্বরে অনুপম রায়ের গান বাজতেছিলো,
“আমার কথা বলো না বলো না, কবি হওয়া আর হলো না হলো না“

