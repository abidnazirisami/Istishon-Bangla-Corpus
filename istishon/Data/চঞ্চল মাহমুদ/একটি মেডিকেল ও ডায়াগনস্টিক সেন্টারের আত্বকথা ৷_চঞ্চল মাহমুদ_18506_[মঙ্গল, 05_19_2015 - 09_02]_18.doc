একটি মেডিকেল ও ডায়াগনস্টিক সেন্টারের আত্বকথা ৷


আমি একটি মেডিকেল ও ডায়াগনস্টিক সেন্টার ৷ উন্নত চিকিৎসা সেবা ও মেডিকেল চেকাপের মাধ্যমে মানুষের সেবা করাই আমার লক্ষ্য ৷
সরকারী হাসপাতালে পর্যাপ্ত শয্যাকক্ষ চেকাপের জন্য উন্নত মেশিন পত্রাদী না থাকার কারনেই বিশেষত আমার জন্ম হয়েছে ৷ তবে সরকারী হাসপাতালে যে এসবের সংকুলান আছে সেই বিষয়ে আমার সন্দেহ আছে ৷ 
আমার নাম ডায়াগনস্টিক সেন্টার না হয়ে ডাকাত সেন্টার নাম হলেও ভালো হতো ৷ তাতে অন্তত নামকরনের স্বার্থকতা হতো ৷ আমার এখানে প্রভাবশালী লোকদের জন্য ছাড় দেওয়া হয় এমনকি ফ্রিতেও চিকিৎসা দেওয়া হয় ৷
কিন্তু গরীবের জন্য কোন ছাড় নেই ৷
আমি বৈধ নাকি অবৈধভাবে চলছি সে বিষয়ে কারো কাছে কৈফিয়ত দিতে হয়না ৷ 
আমাকে যিনি গড়ে তুলেছেন তিনি বিশাল টাকা ওয়ালা লোক ৷ লোকজন তাকে সমাজসেবক বলে ৷ সমাজের কী সেবা করছেন সেটা আমি আজও দেখিনি ৷ বরং আমার মাধ্যমে সেবার নামে মানুষের পকেট কাটছে ৷ 
আমার প্রতি ডাক্তারদের হেব্বী দরদ! সরকারী হাসপাতালে ডিউটি ছেড়ে আমার এখানে রোগী দ্যাখেন ৷ দেখবেনই বা না কেন! এখানে রোগী প্রতি যে তিনি ৩০০ টাকা ভিজিট পান ৷ 
রোগীদের প্রেসক্রিপশনে যে চেকআপ গুলো লিখে দ্যান সেখান থেকেও পান ৩০ থেকে ৫০% কমিশন ৷ ইনাদের নামে কম্পিউটার ডাটাবেজে অ্যাকাউন্ট আছে সেখানে টাকা জমা হয় ৷ মাস শেষে পেমেন্ট নিয়ে নেন ৷ মাস শেষে যে টাকা পান সেটা বেতনের পাঁচ গুন ৷ 
আমার এখানে রক্তের ব্যাবসাও হয় ৷ আমার এখানে তো আর শখ করে কেউ বেড়াতে আসেনা!! বিপদে পড়েই আসে তাই এরাও সুযোগ বুঝে ইচ্ছেমতো টাকা ঝেরে দেয় ৷ একটা গোপন কথা বলি,রিকসাওয়ালারাও কিন্তু আমাদের এজেন্ট! কোন রোগীকে পটিয়ে যদি আমার কাছে নিয়ে আসতে পারে তাহলে ওরাও বকশিশ পায় আমার মালিকের কাছে ৷ 
জানেন,সবসময় আমার মনটা খারাপ থাকে ৷ আমার জন্ম হলো মানুষের সেবা করার জন্য ৷ মানুষকে বাঁচানোর জন্য ৷ অথচ আমার এখানেই যে কত ভ্রুনের প্রান গেছে তার ইয়ত্তা নেই ৷ মেয়ে ভ্রুন, অবৈধ ভ্রুন সবই হত্যা করা হয় টাকার বিনিময়ে ৷ মাঝেমাঝে মনে হয় আমি ধ্বংস হইনা কেন! তাহলে অন্তত ভ্রুনগুলো পৃথিবীর আলো দেখতে পেতো ৷ 
মানুষের নিরব কষ্ট আর কান্না দেখে আমার মনটা সব সময় খারাপ থাকে ৷ একবার এক মহিলা তার কন্যা ভ্রুন নষ্ট করবেনা বলে তার স্বামী তাকে কি পেটানোই যে পেটালো! মহিলাটি অবশেষে বাধ্য হলো গর্ভপাতের জন্য ৷
একবার এক রোগীর অপারেশন হলো ৷ লোকটি খুব গরীব বিধায় সবটাকা পরিশোধ করতে পারছিলো না ৷ আমার এখানের ম্যানেজার রোগীর ছাড়পত্র দিলো না ৷ লোকটি শেষ পর্যন্ত অনেক কষ্টে টাকা পরিশোধ করলো ৷ বাড়তি যে কদিন তিনি কেবিনে ছিলেন সে কদিনের টাকাও নেয়া হলো ৷ 
তবুও মাঝে মাঝে খুব ভালো লাগে যখন দেখি ফুটফুটে কোন বাচ্চার জন্ম হয়েছে,মা তাকে আদর করছে ৷ রোগী সুস্থ হয়ে বাড়ি ফিরছে ৷
খুব ইচ্ছে করে, কম টাকায় মানুষের চিকিৎসা সেবা করি ৷ ব্যাবসা কেন্দ্র নয় চিকিৎসা কেন্দ্র হিসেবে বাঁচি ৷

