একটি অন্যরকম মুভির কথা ৷


ভারতের সবুজ পাহাড়ঘেরা রাজ্য কেরালা ৷ যেখানে হিন্দু মুসলিম খ্রীষ্টান বৌদ্ধরা মিলেমিশে বসবাস করে৷ যাদের রয়েছে নিজস্ব ফ্লিম ইন্ডাস্ট্রি ৷ খুবই স্বল্প বাজেট আর সাধারন কাহিনী নির্ভর সাবলীল অভিনয় দিয়ে তৈরী হয় হয় মুভি ৷ এটা মালালায়াম মুভি নামে পরিচিত ৷
সবচাইতে বড় কথা এরা মুভি তৈরী করে নিজস্ব সংস্কৃতি নিয়ে,যেখানে থাকেনা পাশ্চাত্য ফ্যাশন কিংবা বলিউডের মাসালা আইটেম সং ৷
তেমনি একটু মুভি "চার্লি" ৷ মুভিটি ৪৬ তম কৈরালা স্টেট ফিল্ম অ্যাওয়ার্ডে বেষ্ট অ্যাক্টর,অ্যাক্ট্রেস,বেষ্ট ডিরেক্টর,বেষ্ট সিনেমাগ্রাফি সহ মোট ৮টি ক্যাটাগরিতে পুরষ্কার জেতে ৷
 নাম ভূমিকায় অভিনয় করেছে দিলকার সালমান ৷ মুভিতে হুমায়ুন আহমেদের হিমু চরিত্রের ছায়া পাবেন চার্লি চরিত্রে ৷ যেখানে নায়কের জীবনের কোন উদ্দেশ্য নেই ৷ মাঝেমাঝে হারিয়ে যায় কোথায় আছে কেউ বলতে পারেনা ৷ হিমুর মতো সে ও মোবাইল ব্যবহার করেনা ৷ তার সবচাইতে বড় গুন প্রথম সাক্ষাতে যে কাউকে ভ্যাবাচ্যাকা বানিয়ে দেওয়া ৷ কিছু মানুষদের নতুন করে বাঁচতে শেখানো ৷
মুভির শেষে তার কিছু জাদুও দেখতে পারবেন ৷ তার এই বাউন্ডুলে জীবনের পিছনে অন্যতম ভূমিকা রয়েছে তার বাবার ৷
মুভির শুরুতেই নায়িকা টেসা(পার্বতী) বিয়ে করবেনা বলে বাড়ি থেকে পালায়৷ বান্ধবীর সহায়তায় নাচ শেখার জন্য একটা বাসা ভাড়া নেয় ৷ যে বাসাটায় আগে চার্লি ভাড়া থাকতো ৷ চার্লি বাসার সবকিছু রেখে যায় ৷ হঠাত্ করে একদিন রুম পরিষ্কার করতে যেয়ে টেসা একটি ছবি ও স্কেচ ডায়েরী পায় যেখানে চার্লির গত বছরের থার্টিফার্স্ট রাতের ঘটে যাওয়া একটা ঘটনা স্কেচ করা আছে ৷
ওই রাতে ছিচকে চোর (সুবিন সাহির) চার্লির বাসায় চুরি করতে আসে,ঘটনাক্রমে চার্লি চোরে চুরি করতে বের হয়৷ দুজন মিলে বাড়ির চালে ওঠে এবং টালি সরিয়ে রুমের ভিতরের দৃশ্য দেখে শকড হয় ৷ ডায়েরীতে এ পর্যন্তই স্কেচ করা ৷ টেসা ঘটনাটি জানার জন্য ব্যাকুল হয়ে উঠে ৷ একদিন হঠাত্ করে চোরের সাথে টেসার দেখা হয়৷ চোরের মুখ থেকে শুনতে পারে সেদিন রাতে কানি আত্বহত্যা করতে যাচ্ছিলো, চার্লি বাধা দেয় ৷ মেয়েটি তার বাইক নিয়ে বাড়ি থেকে বের হয়ে যায়,চার্লি তার পিছু নেয় ৷ চোর এপর্যন্ত বলেই থেমে যায় কারন ওই মুহূর্তের পর থেকে চার্লির সাথে তার আর দেখা হইনি ৷
টেসা হাল ছাড়েনা, চোরকে সাথে নিয়ে চার্লিকে খুঁজতে তার পরিচিতজনদের কাছে যায় ৷ আর তাদের কাছ থেকে শুনতে থাকে চার্লির জীবনের নানান ঘটনা সমূহ ৷ এভাবেই এগোতে থাকে মুভির কাহিনী ৷ বাকিটুকু জানতে হলে আপনাকে মুভিটি দেখতে হবে ৷ আশা করি নিরাশ হবেন না ৷
আএমডিবিতে রেটিং ৭.৭/১০ ৷ তবে আমার কাছে থেকে ব্যাক্তিগতভাবে ৮.৫/১০

