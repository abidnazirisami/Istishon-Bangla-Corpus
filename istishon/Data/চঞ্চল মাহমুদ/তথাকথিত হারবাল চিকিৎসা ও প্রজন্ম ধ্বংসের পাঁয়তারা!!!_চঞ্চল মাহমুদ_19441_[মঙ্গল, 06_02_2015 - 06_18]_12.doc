তথাকথিত হারবাল চিকিৎসা ও প্রজন্ম ধ্বংসের পাঁয়তারা!!!


বাসষ্ট্যান্ডে আমার পাশে এক ভদ্রলোক বসে আছে তার স্ত্রী আর পাঁচ বছরের ছেলেকে নিয়ে৷
আশেপাশে আরও কিছু যাত্রী আছে৷
হঠাত্ এক লোক ১ ঘন্টায় যৌন সমস্যার সমাধান বলে চিল্লাতে চিল্লাতে আমাদের সামনে এসে তাদের কোম্পানির লিফলেট একেক জনের হাতে ধরিয়ে দিতে লাগলো৷
সবাই কেমন যেন বিব্রত বোধ করছিলাম৷
হঠাত পাঁচ বছর বয়সীদের ছোট্ট ছেলেটি তার বাবাকে প্রশ্ন করলো, আব্বু যৌন সমস্যা কি?
ছেলের প্রশ্নে বাবা কি উত্তর দিবে ভেবে পাচ্ছিলেন না৷
এই ধরনের লজ্জার সম্মুখীন প্রায়ই হতে হয় কারো না কারো৷
বিদেশে পাবলিক প্লেস গুলোতে মনীষীদের ছবি,কবিতা,বানী লেখা থাকে৷
আর আমাদের দেশের
বাসে ট্রেনে,পাবলিক প্লেসে,রাস্তায় চোখে পড়ে তথাকথিত হারবালের বিজ্ঞাপন!!!
এসকল চিকিৎসার বিঙ্গাপনের বিষয়ে সরকারী কোন নীতিমালা নেই ৷ লোকাল ডিশ সরবরাহকারীরা তাদের নিজস্ব চ্যানেলে অবাধে এসব বিজ্ঞাপন প্রচার করছে ৷ স্কুল কলেজের দেয়ালে এসবের পোষ্টার লাগানো হচ্ছে ৷ এসব ব্যবসায়ীদের মুল টার্গেট হচ্ছে যুবক শ্রেনী ৷
এসব হারবালের চিকিৎসার মান প্রশ্নবিদ্ধ ৷ ইদানিং বেশিরভাগ মানুষের কোন না কোন যৌন সমস্যা আছে, কারো কারও আছে যৌনতার বিষয়ে মানসিক সমস্যা ৷ আর এই সুযোগটিই লুফে নিচ্ছে হারবাল কোম্পানি গুলো ৷ তাদের চিকিৎসা পদ্ধতিটা অনেকটা চুলোয় দুধ জ্বাল দেয়ার মতন ৷ আগুনের তাপে যেমন অল্প একটু দুধে পাতিল ভরে যায়,কিন্তু তাপ কমিয়ে দিলে পরিমান আগের চাইতে কমে যায় ৷ ঠিক তেমনি
এরা প্রাথমিক ওষুধ প্রয়োগের মাধ্যমে যৌন ক্ষমতা বাড়িয়ে দেবে কিন্তু ছয় মাস পর এমন অবস্থা হবে যে চিকিৎসার পূর্বে যেমন ছিলো তার চাইতেও খারাপ ৷
ফলাফল, স্বাস্থগতভাবে নতুন প্রজন্ম গড়ে উঠছে না ৷ বাড়ছে পরকীয়া, সৃষ্টি হচ্ছে পারিবারিক ও সামাজিক অশান্তি ৷
ডাক্তারদের মতে, হারবালের চিকিৎসা পদ্ধতিতে, চিকন স্বাস্থ মোটা,বেঁটে থেকে লম্বা, অর্শ, পাইলস, যৌন চিকৎসা খুবই ঝুকিপূর্ণ ৷ তাদের মতে এসব থেকে দূরে থাকাই উত্তম ৷ এবং বিশেষজ্ঞ ডাক্তার দ্বারা চিকিৎসা করানো উচিত ৷

