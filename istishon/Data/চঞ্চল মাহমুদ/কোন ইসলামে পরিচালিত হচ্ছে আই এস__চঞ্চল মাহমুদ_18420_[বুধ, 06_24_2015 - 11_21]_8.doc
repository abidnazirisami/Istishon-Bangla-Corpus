কোন ইসলামে পরিচালিত হচ্ছে আই এস_


রমজান মাসে দিনের আলোয় খাওয়া
বারণ। আর সেই নিষেধ ভুলেই খাবার
মুখে তুলেছিল দুই কিশোর। এমন
অপরাধ মোটেই বরদাস্ত করেনি
আইএস জঙ্গিরা। ধরা পড়ার সঙ্গে
সঙ্গেই ওই দুই নাবালককে ফাঁসিতে
ঝুলিয়েছে তারা। 
সোমবার লেবাননের ডিয়ের এজর প্রদেশের
এই ঘটনার কথা সংবাদ মাধ্যমকে
জানিয়েছে সিরিয়ার একটি
মানবাধিকার সংগঠন।
দড়ির সঙ্গে বাঁধা হাত। সেই ভাবেই
ঝুলছে দু’টো নিথর দেহ। বয়স
এখনও আঠারো পেরোয়নি। আর
গায়ের সঙ্গে সাঁটা কাগজে বড় বড়
করে লেখা, ‘‘কোনও কারণ ছাড়াই
এরা ধর্মের নিয়ম ভেঙেছে।’’
খাওয়ার অপরাধে শুধু তাদের ফাঁসি
দিয়েই থামেনি জঙ্গিরা। সোমবার
সারাটা দিন রাস্তায় ওই ভাবেই
ঝুলিয়ে রাখা ছিল নিষ্প্রাণ দু’টি
দেহ। সন্ধ্যে পর্যন্ত বদলায়নি এই
বীভৎস ছবি।
ইরাক-সিরিয়ায় জঙ্গিদের
চোখরাঙানি না মানলে মাথা কাটা,
পাথর ছুড়ে মারা বা নিজের কবর
নিজেই খোঁড়ার মতো নৃশংস
হত্যাকাণ্ডে বারে বারেই শিউরে
উঠেছে গোটা বিশ্ব। 
খিদের জ্বালায় খাবার মুখে দেওয়া দুই কিশোরও
নিস্তার পেল না তাদের হাত থেকে।
অথচ ইসলামে কোথাও বলা নেই যে রাজা না রাখলে তাকে ফাঁসি দিতে হবে ৷ এমনকি রমজানে সকল প্রকার যুদ্ধ বিগ্রহ থেকে বিরত থাকার নির্দেশ দেওয়া হয়েছে ইসলামে ৷

