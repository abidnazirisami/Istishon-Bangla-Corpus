ব্লগার মানে কী_ দেশের বর্তমান প্রেক্ষাপটে ব্লগারদের অবস্থান ৷


ব্লগ শব্দটি এসেছে ওয়েব লগ থেকে এর অর্থ হচ্ছে আলোচনা বা তথ্য সমৃদ্ধ সাইট। বর্তমান তথ্য প্রযুক্তির বিশ্বে তথ্যের চাহিদা খুব প্রয়োজনীয় হয়ে উঠেছে। বই বা পাঠাগারে শত শত বই ঘেটে প্রয়োজনীয় তথ্য খোজা খুবই সময়সাপেক্ষ এবং কষ্টকর একটি ব্যাপার আর এই প্রয়োজনীয়তার ফলে অনলাইন ভিত্তিক ওয়েব লগ এর যাত্রা শুরু হয় যা পরবর্তীতে ব্লগ হিসেবে প্রচলিত হয়।
অনেক মানুষ এই ব্লগের মাধ্যমে তাদের ব্যাবসার প্রসার করছেন। ফলে প্রতিদিন শত শত নতুন ব্লগের জন্ম হচ্ছে এবং অনলাইনে তৈরি হচ্ছে লক্ষ লক্ষ নিবন্ধ ।
যারা ব্লগিং করেন তাদেরকে ব্লগার বলা হয়। ব্লগাররা বিভিন্ন বিষয়ে ব্লগ লিখে থাকেন যেখানে উক্ত বিষয়ের উপর ভিত্তিকরে বিভিন্ন আলোচনা, সমালোচনা, মন্তব্য ইত্যাদি যুক্ত হতে থাকে ।
ফলে ব্লগের মাধ্যমে আমরা সহজেই সমস্যাগুলোকে উপস্থাপন করতে পারি। ব্লগকে আমরা গণমাধ্যম হিসেবে আখ্যায়িত করতে পারি।
ব্লগকে আমরা আমাদের “অনলাইন ডাইরি” ও বলতে পারি ।
অথবা বলা যায় যে,
মূলত, ব্লগ ইংরেজি শব্দ। যার শাব্দিক অর্থ অনলাইনে ব্যক্তিগত দিনলিপি প্রকাশ বা ব্যক্তিগত সামাজিক যোগাযোগ মাধ্যম। ইংরেজি ব্লগ শব্দ আবার উইব্লগ এর সংক্ষিপ্ত রূপ। যে ব্যক্তি মতামত লিখে ব্লগে পোস্ট করেন তাকে ব্লগার বলে।
কিন্তু, বাংলাদেশের বর্তমান পরিস্থিতিতে নিজের মতামত প্রকাশ করা যে কতটা ঝুকিপূর্ণ সেটা বোঝাই যাচ্ছে ৷ আমাদের দেশে জনসাধারনের বেশিরভাগ অংশই মনে করে ব্লগার মানেই নাস্তিক!! তাদের কাছে ব্লগারের সংঙ্গা মানে, যে নবী রাসূল ও কুরআন হাদিসের বিরুদ্ধে লেখালেখি করে তাকে ব্লগার বলে ৷ বাহ! কী উত্তম সংঙ্গা!!!
আমরা সহজেই একজন মানুষকে নাস্তিক ট্যাগ দিয়ে দেই ৷ আমার বন্ধুরাও আমাকে প্রায়ই নাস্তিক ব্লগার বলে ডাকে, যদিও সেটা হাসি তামাশার ওপর ৷ 
আপনি যদি ব্লগিং শুরু করেন তবে আপনাকে অন্তত যেকোন একটা বিষয় নির্বাচন করতেই হবে ৷ আপনি যদি সমসাময়িক বিষয় নিয়ে নিরপেক্ষ লেখালেখি করেন তবে আপনাকেও অধ্যাপক জাফর ইকবালের মতো রাজনৈতিক রোষানলে পড়তে হবে ৷ আপনি ধর্মভীরু মানুষ ধর্ম নিয়ে লেখালেখি করতে পছন্দ করেন, আপনাকেও ছাগু ট্যাগ দেওয়া হইবে ৷ আপনাকে বিভিন্নভাবে ট্রল করা হবে ৷
আপনি যদি জীববিদ্যা, বিবর্তনবাদে এসব বিষয় নিয়ে লিখতে যান তবে আপনার অবস্থা হবে ঠিক অনন্ত বিজয় দাশের মতো ৷ 
আপনি দর্শন, নাস্তিকতা এসব বিষয়ে লেখালেখি করবেন ৷ স্বাধীনভাবে মত প্রকাশ করবেন তবে আপনার অবস্থাটা হবে রাজিব,ওয়াশিকুর বাবু,অভিজিতের মতো ৷ প্রানের ভয়ে আপনাকে আসিফের মতো দেশান্তরী ও হওয়া লাগতে পারে ৷ মুক্তমনার আকাশ মালিক দীর্ঘদিন লন্ডন রয়েছেন তাই লেখালেখির কারনে তার জীবনের ঝুকি নেই ৷ 
এদেশের মানুষ যতদিন না একজন ধার্মিককে তার যথাযথ সম্মান দেবে, ততদিন ঢালাওভাবে ছাগু ট্যাগ দেওয়া বন্ধ হবেনা ৷(তবে যারা ধর্মকে স্বার্থ উদ্ধার করতে ব্যাবহার করতে চায় তাদের কথা ভিন্ন)
যতদিন না আমরা ধর্মীয় গোড়ামী থেকে বের হতে পারবো ততদিন স্বাধীনচেতা ব্লগারদের নিরাপত্তা দিতে পারবো না ৷

