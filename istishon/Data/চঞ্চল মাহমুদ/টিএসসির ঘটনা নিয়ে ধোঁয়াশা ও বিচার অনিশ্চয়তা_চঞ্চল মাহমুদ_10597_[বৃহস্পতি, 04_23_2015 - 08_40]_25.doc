টিএসসির ঘটনা নিয়ে ধোঁয়াশা ও বিচার অনিশ্চয়তা


দুদিন আগে আমার পাশের এলাকাতে ৬ বছরের শিশু ধর্ষিত হয়েছে ৷ শিশু ধর্ষনের ঘটনা নতুন কিছু নয় ৷ বেশিরভাগ শিশুই ধর্ষিত হয় তার প্রতিবেশী দ্বারা ৷
যারা বলেন বেপর্দা চলাফেরার কারনেই ধর্ষন ইভটিজিং বাড়ছে ৷ তারা এই ব্যাপারে কী বলবেন? 
পহেলা বৈশাখে টিএসসিতে ঘটে যাওয়া ন্যাক্কারজনক ঘটনা আমরা কেউই ভুলিনি ৷ এই ঘটনায় আমরা অনেকেই অনেক রকম মন্তব্য করেছি ৷ তেতুল হুজুরের মতে অশালীন চলাফেরার কারনেই নাকি এসব ঘটছে!! অনেকে বলছেন ইসলামী নিয়মে চললে এসব ঘটতো না ৷ তাদের বক্তব্যে অমুসাকে ঘটনাকে বৈধ বলে স্বীকৃতি দেওয়া হয়েছে ৷
যাক সে কথা এদিক নিয়ে আলোচনা আর নাই বা করলাম!!!
এবার আসি বিচার প্রসংগে, টিএসসিতে ঘটে যাওয়া ঘটনাটি ঘটেছে আজ দশদিন হলো ৷ অথচ এর কোন সুরাহা হলোনা ৷
মজা লস পেজের চৌধুরী সাহেব দোষীদের চিহ্নিত করে দিয়েছেন দোষী কারা ৷ আবার ৭১ টিভির ফারজানা নিপার ভিডিও ফুটেজে যা প্রকাশ করা হয়েছে তার জন্য আনসার বাংলা ৭ হুমকি দিয়েছে ৷
ইষ্টিশনের ব্লগার রুদ্র মাহামুদের বক্তব্যে বিষয়টি আর ঘোলাটে হয়ে গেছে ৷ মজা লস পেজ এবং তার বক্তব্য এবং সব মিলিয়ে ব্যাপারটি তালগোল পাকিয়ে গেছে ৷
ঘটনার বিচার নিয়েও দেখা দিয়েছে অনিশ্চয়তা ৷
আমরা আসলে ত্যানা পেচানো জাতি ৷ কোন বিষয়ে ন্যায়ের দিক বিবেচনা না করে শুধু ত্যানা পেচাই আর যুক্তি দিয়ে দুধে ধোয়া তুলসী পাতা সাজি ৷
আমরা চাই ঘটনার সুষ্ঠ তদন্ত হোক এবং সরকারকে নিজেকে দল মতের উর্ধে রেখে দোষীদের এমন সাজা হোক যেন ভবিষ্যতে এমন ঘটনা না ঘটে ৷
নববর্ষ যেন শুভ বার্তা বয়ে নিয়ে আসে, কোন অভিশাপ নয় ৷

