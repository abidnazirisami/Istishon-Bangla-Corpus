ইমাম গাজ্জালী (র_) এর জীবনী ও তার কিছু গুরুত্বপূর্ণ উপদেশ বানী ৷৷


ইমাম গাজ্জালী (রঃ) এর প্রকৃত নাম আবু হামিদ মুহম্মদ। তাঁহার পিতার ও পিতামহের উভয়ের নামই মুহম্মদ। তাঁহার মর্যাদাসূচক পদবী হুজ্জাতুল
ইসলাম। খোরাসানের অন্তর্গত তুস জেলার তাহেরান নগরে গাজালা নামক স্থানে হিজরি ৪৫০ সনে, মুতাবেক ১০৫৮ খৃষ্টাব্দে তিনি জন্মগ্রহণ করেন।
কোনো কোনো গবেষকের মতে তাঁর জন্মস্থান গাজালা এর নামানুসারে তিনি গাযালী উপাধি ধারণ করেন। ‘গাজ্জাল অর্থ হচ্ছে পশম। তাঁদের বংশানুক্রমিক পেশা ছিলো বুনন ও বিক্রয় করা। তাই কারো কারো মতে পেশাগত কারণে তাঁর এ ধরনের নামকরণ করা হয়েছে।
গাজ্জালীর পিতা ছিলেন গরিব। তবে তিনি ছিলেন ধর্মভীরু সুফী সাধক এবং জ্ঞান পিপাসু। তাঁদের বাড়িতে প্রায় সময়ই জ্ঞানী-গুণী ও সাধকদের জলসা বসতো।
শৈশব থেকেই গাজ্জালী ধর্মীয় ও সাংস্কৃতিক পরিবেশে বেড়ে ওঠেন। একজন সুফী সাধকের কাছ থেকে তিনি কোরান, হাদিস ও অন্যান্য শিক্ষা লাভ করেন। তাঁর পিতার মৃত্যুর পর তিনি জুরজান ও তুস নগরে গমন করেন। সেখানে তিনি পর্যায়ক্রমে আবু নসর ও শেখ আহম্মদ আল তুসীর কাছ থেকে বিভিন্ন বিষয়ে শিক্ষা লাভ করেন।
একবার জুরজান থেকে তুস নগরীতে যাওয়ার সময় তাঁর সমস্ত টাকা পয়সা ও বই পত্র ডাকাতরা কেড়ে নেয়। তিনি তাদের কাছে শুধুমাত্র বই-পত্রগুলো ফেরত চাইলে ডাকাতরা তাঁকে ঠাট্টা করে বলে, যার বিদ্যা পুঁথিতে আবদ্ধ সে আবার কিসের বিদ্বান? তুমি তো তাহলে আজ থেকে মুর্খই হয়ে গেলে। ঠিক তখন থেকেই গাজ্জালী প্রতিজ্ঞা করলেন এখন থেকে তিনি সমস্ত রকমের জ্ঞান মাথাতেই ধারণ করবেন, বই-পত্রে নয়। আবু নসর ইসমাইল এর কাছ থেকে গাজ্জালী কোরান, হাদিস ও ফিকাহ শাস্ত্রে যথেষ্ট জ্ঞান অর্জন করেন। তারপর তিনি ছুটে যান নিশাপুরে আরও জ্ঞান অর্জনের প্রত্যাশায়। সেখানে ছিলো তৎকালিন বিখ্যাত বিদ্যাকেন্দ্র নিযামীয়া মাদ্রাসা। গাজ্জালী ১০৭৭ সালে নিযামিয়া মাদ্রাসায় ভর্তি হন। সেখানে তিনি সুপন্ডিত মাআলী ইমামুল হারমায়েনের শিষ্যত্ব গ্রহণ করেন। এ প্রতিষ্ঠান থেকেই তিনি দর্শন, বিজ্ঞান,
যুক্তিবিদ্যা ও ধর্মতত্ত্ব বিষয়ে প্রভূত জ্ঞান লাভ করেন।
তিনি পরিণত বয়সে ৪৮৪ হিজরিতে বাগদাদ গমন করেন। বাগদাদে তত্কালীন সর্বোচ্চ বিদ্যাপীঠ নিযামিয়া মাদ্রাসায় তিনি অধ্যাপনায় যোগ দেন। মুসলিম দর্শন, ফিকাহ, ইলমুল কালাম (ধর্মতত্ত্ব) বিষয়ে তিনি সর্বকালের প্রাতঃস্মরণীয় মনীষীদের একজন। ইমাম গাজ্জালীর আধ্যাত্মিক জ্ঞানের প্রতি ছিল অগাধ তৃষ্ণা। নিযামিয়া মাদ্রাসার অধ্যাপনা তার এই জ্ঞান পিপাসা নিবারণ করতে পারেনি। তাই অল্প সময়ের মধ্যে নিযামিয়া মাদ্রাসার অধ্যাপনা ছেড়ে সৃষ্টি রহস্যের সন্ধানে তিনি পথে বেরিয়ে পড়েন।
প্রায় দশ বছর তিনি পৃথিবীর বিভিন্ন অঞ্চল সফর করে অবশেষে আবার তিনি বাগদাদে তিনি তৎকালীন দুনিয়ার বৃহত্তম বিশ্ববিদ্যালয় বাগদাদের নেজামিয়া বিশ্ববিদ্যালয়ে রেকটর নিযুক্ত হন। নেজামুল মুলক তুসী মালিক শাহ সালজুকী ও বাগদাদের খলিফার দরবারে যোগ্য আসন লাভ করেন। সমকালীন রাজনীতিতে এত বেশী প্রভাব বিস্তার করেন যে, সালজুকী শাসক ও আব্বাসীয় খলিফার মধ্যে সৃষ্ট মতবিরোধ দুর করার জন্যে তাঁর খেদমত হাসিল করা হতো। পার্থিব উন্নতির এই পর্যায়ে উপনিত হবার পর অকস্মাৎতাঁর জীবনে বিপ্লব আসে। নিজের যুগের তত্ত্বগত নৈতিক ধর্মীয়, রাজনৈতিক ও তমুদ্দুনিক জীবনধারাকে যত গভীরভাবে পর্যবেক্ষণ করতে থাকেন, ততই তাঁর মধ্যে বিদ্রোহের আগুন জ্বলতে থাকে এবং ততই বিবেক তারস্বরে শুরু করে যে, এই পুঁতিগন্ধময় সমুদ্রে সন্তরণ করা তোমার কাজ নয়, তোমার কাজ অন্য কিছু। অবশেষে সমস্ত রাজকীয় মর্যাদা, লাভ , মুনাফা, ও মর্যদাপূর্ণ কার্যসমূহেকে ঘৃণাভাবে দূরে নিক্ষেপ করেন। কেননা এগুলোই তার পায়ে শিকল পরিয়ে দিয়েছিল। অতঃপর ফকির বেশে দেশ পর্যটনে বেরিয়ে পড়েন। বনে-জঙ্গলে ও নির্জন স্থানে বসে নিরিবিলিতে চিন্তায় নিমগ্ন হন। বিভিন্ন এলাকায় সাধারণ মুসলমানদের সংগে মেলামেশা করে তাদের জীবনধারা গভীরভাবে পর্যবেক্ষণ করেন।
দীর্ঘকাল মোজাহাদা ও সাধনার মাধ্যমে নিজের আত্মাকে পরিশুদ্ধ করতে থাকেন। ৩৮ বছর বয়সে বের হয়ে পূর্ণ দশ বছর পর ৪৮বছর বয়সে ফিরে আসেন। ওই দীর্ঘকালীন চিন্তা ও পর্যবেক্ষণের পর তিনি যে কার্য সম্পাদন করেন তা হলো এই যে, বাদশাহদের সংগে সম্পর্কেচ্ছেদ করেন। এবং তাদের মাসোহারা গ্রহণ করা বন্ধ করেন। বিবাদ ও বিদ্বেষ থেকে দূরে থাকার জন্যে শপথ করেন। সরকারী প্রভাবাধীনে পরিচালিত শিক্ষা প্রতিষ্ঠানে কাজ করতে অসম্মতি জ্ঞাপন করেন এবং তুসে নিজের একটি স্বাধীন প্রতিষ্ঠান কায়েম করেন।
*তাহার বইয়ে উল্লেখিত উপদেশমূলক কিছু বানী:
ক• তিনটি বস্তু মানুষকে ধ্বংস করে দেয়। লোভ, হিংসা ও অহংকার।
খ• তিনটি অভ্যাস মানুষের জন্য সর্বমুখী কল্যাণ ডেকে আনে। আল্লাহর ইচ্ছার প্রতি সন্তুষ্ট থাকা, বিপদের সময় দু’হাত তুলে আল্লাহর কাছে সাহায্য চাওয়া এবং যে কোন সংকটে ধৈর্য ধারণ করা।
গ• মানবজীবনের সবচেয়ে বড় কৃতিত্ব হচ্ছে তার ‘মন এবং জবানকে’ নিয়ন্ত্রণের মধ্যে রাখতে সমর্থ হওয়া।
ঘ• দুই ধরনের লোক কখনও তৃপ্ত হতে পারে না- জ্ঞানের অম্বেষী এবং সম্পদের লোভী।
ঙ• আয়নায় নিজের চেহারা দেখ, যদি সুদর্শন হও তবে পাপের কালিমা লেপন করে ওকে কুৎসিত করো না! আর যদি কালো-কুশ্রী হয়ে থাক, তবে ওকে পাপ-পঙ্কিলতা মেখে আরও বীভৎস করে তুলো না।
চ• আল্লাহর প্রত্যেকটি ফয়সালাই ন্যায়বিচারের ওপর ভিত্তিশীল। সুতরাং কোন অবস্থাতেই অভিযোগের ভাষা যেন তোমার মুখে উচ্চারিত না হয়।
ছ• ক্রোধ মনুষ্যত্বের আলোকশিখা নির্বাপিত করে দেয়।
জ• শক্ত কথায় রেশমের মতো নরম অন্তরও পাথরের মতো শক্ত হয়ে যায়।
ঝ• সাফল্যের অপর নামই অধ্যবসায়।
লেখনী ও বই:
ইমাম গাজ্জালি (রহ:) চারশ’র ও অধিক গ্রন্থ রচনা করেন। তার অধিকাংশ বইগুলোতে ধর্মতত্ব, দর্শন ও সুফিবাদ আলোচনা করেছেন। তার কয়েকটি প্রসিদ্ধ গ্রন্থের নাম উল্লেখ করা হলঃ
০১. এহইয়া উলুমুদ্দীন,
০২. তাহাফাতুল ফালাসিফা,
০৩. কিমিয়ায়ে সা’আদাত,
০৪. হাকিকাতুর রুহু,
০৫. দাকায়েকুল আখবার,
০৬. আসমাউল হুসনা,
০৭. ফাতাওয়া,
০৮. মিশকাতুল আনোয়ার,
০৯. বিদায়াহ ওয়া হিদায়াহ,
১০. আসরার আল মোয়ামেলাতুদ্দিন,
১১. মিআর আল ইলম,
১২. মুনক্বীয,
১৩. মুকাশাফা'তুল কুলুব ৷
১৪. আখেরাত (মৃত্যুর পরের জিবন)
১৫.দাকায়েকুল আখবার (সৃষ্টির রহস্য)
১৬.মিশকাতুল আনোয়ার ৷ 
ইমাম আল গাজ্জালি ছিলেন মুসলিম বিশ্বের শ্রেষ্ঠ দার্শনিক। তার চিন্তাধারাকে মুসলিম ধর্মতত্ত্বের বিবর্তন বলে ধরা হয়।

