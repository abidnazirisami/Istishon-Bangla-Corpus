আপনার জীবনসঙ্গী কেমন হওয়া উচিত_


সঙ্গী নির্বাচনের ক্ষেত্রে আপনি কতটুকু ভাবেন? বা কতটুকু ভেবে সঙ্গী নির্বাচন করেছেন?
হয়ত একটু ভেবেছেন অথবা ভাবেননি ৷
মজার ব্যাপার হলো আমরা ক্যারিয়ার নিয়ে যতটা ভাবি সঙ্গী নির্বাচনের ক্ষেত্রে তার একটুও ভাবিনা ৷ অনেকক্ষেত্রে সঙ্গী নির্বাচনের ক্ষেত্রে শোঅফ টাকেই বেশি প্রাধান্য দিয়ে থাকি ৷
আমাদের দেশে সাধারনত সঙ্গী নির্বাচনের ক্ষেত্রে পিতা মাতাই মুখ্য ভূমিকা পালন করে ৷ ভালবেসে সঙ্গী নির্বাচন করে বিয়ে করাটা এখনো সমাজে বাঁকা চোখেই দেখা হয় ৷
গ্রামাঞ্চলে এখনো একটা প্রবাদ আছে "উঠ ছুড়ি তোর বিয়ে" ৷ অর্থাত্ এখনো সঙ্গী নির্বাচনের ক্ষেত্রে মেয়েদের মতামতের মুল্য দেওয়া হয় না ৷
তবে পুরুষের ক্ষেত্রে মতামতের স্বাধীনতাটা এখনো আছে ৷
ধরুন আপনি মাস্টার্স শেষ করে সরকারী অথবা প্রাইভেট ফার্মে জব করছেন ৷ আপনি মধ্যবিত্ত পরিবারের ছেলে ৷ এখন আপনার সঙ্গীনী কেমন হওয়া উচিত? অবশ্যই শিক্ষিত এবং আপনার সমবয়সী বা দু/তিন বছরের ছোট ৷
কিন্তু দেখা যায় আপনি/আপনার পরিবার পছন্দ করেছে ষোড়শী বয়সী কোন পাত্রী ৷ একে বিয়ে করে আপনি সুখী হওয়া বা দুজনার মধ্য বোঝাপড়া হওয়ার সম্ভাবনা কতটুকু??
আবার অনেক ক্ষেত্রে দেখা যায়,নিম্নবিত্ত পরিবারের কোন ছেলে লেখাপড়া শেষ করে ভাল চাকরী পেয়েই উচ্চবিত্ত পরিবারে বিয়ে করছে ৷ পরবর্তিতে না পারছে নিজের পরিবার নিয়ে থাকতে না পারছে সঙ্গীনীকে নিয়ে সুখে থাকতে ৷
আমাদের দেশে বেশিরভাগ মেয়েরাও বিয়ের সময় টাকাওয়ালা পুরুষই বেছে নেয় ৷ বয়স বেশি হোক সমস্যা নেই ৷ পরবর্তিতে সংসার জীবনে শুরু হয় নানা ঝামেলা ৷
মহাকবি ফেরদৌসীর কবিতায় মুগ্ধ হয়ে এক সুন্দরী তাকে বিয়ে করেছিলেন ৷ পরবর্তিতে সুন্দরী স্ত্রী তাকে বলেছিলো তুমি মানুষটি এত খারাপ আগে বুঝিনি ৷ ফেরদৌসী প্রতিউত্তরে বলেছিলো তুমি বিয়ে করেছ কবি ফেরদৌসীকে ৷ কবি ফেরদৌসী আর ব্যাক্তি ফেরদৌসী মানুষ দুটো আলাদা ৷
আপনি ভালবেসেই বিয়ে করুন আর পরিবারের পছন্দেই বিয়ে করুন সেটা বিষয় না ৷ আসল বিষয় হলো আপনি নিজেকে নিয়ে ভাবুন আপনার নিজের অবস্থান মনমানসিকতা বিচার করুন ৷ তারপর নির্বাচন করুন কেমন সঙ্গী আপনার জন্য উপযুক্ত ৷ এখানে সৌন্দর্য অর্থ এসব বিবেচনা করা বৃথা ৷ শিক্ষাগত যোগ্যতাটাও বিবেচনায় রাখা উচিত কারন আপনার ভবিষ্যৎ সন্তানের মানসিক বিকাশ ও বেড়ে ওঠার ক্ষেত্রে এটা জরুরী ৷ শিক্ষিত মা বাবাই সন্তানের শ্রেষ্ঠ বুঁনিয়াদ ৷
লেখাটি একটা ছোট্ট উদাহরন দিয়ে শেষ করি,
একবার নিউটনকে তৎকালান শ্রেষ্ঠ সুন্দরী প্রস্তাব দিয়েছিলো আসুন আমরা বিয়ে করে এমন এক সন্তান জন্ম দেই যে আপনার মতো বুদ্ধি আর আমার মতো সৌন্দর্য নিয়ে জন্মে পৃথিবীর বিখ্যাত একজন হবে ৷
নিউটন বলেছিলো,যদি আমার মতো চেহারা আর মতো বুদ্ধি নিয়ে জন্মায় তখন কী হবে!!!

