নীল বেদনা 


মিলি লাল শাড়ি পড়ে সাজুগুজ করে বসে আছে ৷ আজ মিলির বিয়ে ৷ প্রতিটি মেয়েরই বিয়ে নিয়ে আলাদা এক অন্যরকমের স্বপ্ন ও আশা থাকে ৷
কিন্তু মিলির ক্ষেত্রে তার উল্টো!
এতদিনের সাজানো স্বপ্ন ও আশা একনিমিষেই ভেঙে যাচ্ছে ৷ ভালবাসার মানুষ আর বর এই দুইজন যে আলাদা মানুষ!!
আজকের দিনটা মিলির জন্য অন্যরকম হতে পারতো ৷ হতে পারতো এই দিনটা সবচাইতে সুখের ৷
মিলি আর শুভ চাইলেই পারতো পালিয়ে বিয়ে করতে ৷ অথচ ওরা তা করেনি ৷ পরিবারের দিকে তাকিয়ে সব মেনে নিয়েছে ৷
মিলি একসময় বাংলা ছবি দেখে খুব হাসতো ৷ চৌধুরী সাহেব আর নায়কের সেই চিরচেনা ডায়লগ শুনে ৷ অথচ আজ ওর জীবনটাই বাংলা ছবি হয়ে গেছে ৷ শুভর অল্প বেতনের চাকরী আর সমাজে অবস্থা নিম্নের কারনে মিলির বাবা ওদের সম্পর্কটা মেনে নিলো না!!
আমরা যাই বলি না কেন! অর্থ আর সামাজিক প্রতিপত্তির কাছে ভালবাসা আজও অসহায়!!
শুভ বিছানার এককোণে জড়সড় হয়ে শুয়ে আছে ৷ চারপাশের দেয়াল ওকে যেন ঘিরে ধরে আছে ৷ পৃথিবীর সব শূন্যতা আজ যেন শুধু ওর জন্যই রাখা হয়েছে ৷ চিরচেনা মানুষটি আজ পর হয়ে যাচ্ছে ৷ কবুল নামের একটি শব্দের কারনে মিলি আজ অন্য কারো হয়ে যাবে ৷
বিয়ে পড়ানো শেষ, একটু পরেই মিলিকে শ্বশুরবাড়ি চলে যেতে হবে ৷ আজ রাতে এক অচেনা পুরুষ মিলির গায়ে হাত দেবে, হয়ত ছোট্ট একটা প্যাকেট খুলবে, সম্মতি বিষয়টা এখানে তুচ্ছ! জানতেও চাইবেনা মিলির মনের কথা ৷ জেনে কীইবা হবে!!
বোবা কান্নায় বাসর ঘরটা বিষাদে ছেয়ে যাবে ৷ দু ফোঁটা চোখের জলে বালিশ ভিজে যাবে ৷ ডিম লাইটের আলোয় হয়ত সে অশ্রুজল কেউ দেখবে না ৷

