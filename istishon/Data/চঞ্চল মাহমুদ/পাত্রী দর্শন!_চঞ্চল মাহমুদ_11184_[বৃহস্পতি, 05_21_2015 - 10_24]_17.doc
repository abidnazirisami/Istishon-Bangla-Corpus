পাত্রী দর্শন!


শুভ এই গরমে হাফসে উঠেছে ৷ বাসের ভিতর ফরমাল ড্রেস পড়ে বসে থাকতে থাকতে অসহ্য ধরে গেছে ৷ তার চাইতেও বেশি অসহ্য ধরেছে পাত্রী দেখতে দেখতে ৷
আজও পাত্রী দেখতে যাচ্ছে, সাথে আছে বড় ভাই, ছোট কাকা,আর শুভ'র বাবা ৷
এই নিয়ে ২২ নম্বর পাত্রী দেখতে যাওয়া হচ্ছে ৷
শুভ'র বাবার কথা বন্ধুদের নিয়ে মেয়ে দেখতে যাওয়া যাবেনা ৷
এই বয়সী ছেলেদের মন সবসময় ছোঁক ছোঁক করে ৷ মেয়ে দেখলেই পছন্দ হয়ে যায় ৷ বিয়ের পরে বুঝতে পারে এই মেয়ে তার জন্য পারফেক্ট না ৷ তাই মুরব্বীদেরই উচিত পাত্রী ঠিক করা ৷
শুভ পাত্রী দেখতে যেয়ে বিভিন্নরকম অভিজ্ঞতা লাভ করেছে ৷ একবার এক পাত্রীর সাথে আলাদা রুমে কথা বলার জন্য ঢুকতেই মেয়েটি দরজা বন্ধ করে দিয়ে বললো, এই আপনার গার্লফ্রেন্ড নাই? অন্যের গার্লফ্রেন্ড কে বিয়ে করতে আসছেন!! এখন রুম থেকে বেরিয়ে আপনার বাবাকে বলবেন আমাকে আপনার পছন্দ হয়নি!!
শুভ কিছুই বললো না ৷ শুধু মনে মনে বললো কপাল খারাপ নয়ত প্রেমিকার অন্য কোথাও বিয়েই বা হয়ে যাবে কেন! আর আমাকেই বা এত কষ্ট করে পাত্রী দেখে বেড়াতে হবে কেন!!!
তখন বেকার ছিল বলেই চোখের সামনে নিজের প্রেমিকার অন্য জায়গায় বিয়ে হয়ে গেছে ৷
আজ যে কী ঘটবে শুভ সেটা অনুমান করতে পারছেনা ৷ তবে নিয়ত করেছে আজই পাত্রী দেখা শেষ! পছন্দ হলে হবে, নয়ত চিরকুমার হবে৷
.........
শুভ পাত্রীর বাসায় বসে আছে, সামনে নাস্তা আর সাথে লেবুর শরবত দেওয়া হয়েছে ৷ শুভ'র খুব ইচ্ছে করছে এই গরমে বরফ কুচি দিয়ে বেলের শরবত খেতে ৷ কিন্তু পাত্রী দেখতে এসে কোন কিছু খেতে মন চাওয়াটা অন্যায়! 
পাত্রী সেজেগুজে সালাম দিয়ে সামনে এসে বসলো ৷ মেয়েটির নাম তমা ৷
দেখতে আহামরি সুন্দরী টাইপের না ৷ শ্যাম বর্নের বেশ পরিপাটি চেহারা ৷ দেখলেই কেমন মায়া লেগে যায় ৷ এরকম মায়াবতী মেয়ের সাথে চোখ বুজে সারাটি জীবন কাটিয়ে দেওয়া যায় ৷
দু পরিবারের নির্দেশে,
শুভ আর তমা আলাদা রুমে বসে আছে ৷ শুভ কিভাবে কথা শুরু করবে বুঝতে পারছেনা ৷ তমাও প্রচন্ড রকমের লাজুক স্বভাবের, সেই যে মাথা নিচু করে বসে আছে ৷ মাথা তোলার নাম নেই!!
তমা সাধারন টাইপের মেয়ে ৷ শুভকে প্রথম দেখাতেই বেশ ভাল লেগে গেছে ৷ শুভ জিগেস করলো আমাকে আপনার পছন্দ হয়েছে? তমা হ্যা সূচক মাথা নাড়ালো ৷
শুভ মনে মনে ভাবছে, এরকম একটি মায়বতী মেয়ে তার কাছাকাছি থাকবে ৷ এক বালিশে মাথা রেখে গল্প শোনাবে, মাঝেমাঝে প্রচন্ড অভিমানে গাল ফুলাবে ৷
মধ্যরাতে কফি হাতে ছাদে বসে দুজন মিলে জোসনা দেখবো৷ জীবনে সুখী হওয়ার জন্য এর বেশি আর কী চাই!!!!

