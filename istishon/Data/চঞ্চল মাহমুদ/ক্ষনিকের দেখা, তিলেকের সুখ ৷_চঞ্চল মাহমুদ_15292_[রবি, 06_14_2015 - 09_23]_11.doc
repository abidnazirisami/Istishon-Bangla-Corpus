ক্ষনিকের দেখা, তিলেকের সুখ ৷


প্রতিটি মেয়েই জন্মানোর সময়ই একটা অসাধারন প্রতিভা নিয়ে জন্মায় ৷ আর সেই প্রতিভা টি হলো কালার/রং চেনা ৷ পৃথিবীর যত কালার আছে সবগুলো মেয়েদের চেনা ৷ দেখলেই বলে দিতে পারে এটা কি কালার ৷
ছেলেদের ক্ষেত্রে ব্যাপারটা তার উল্টো ৷ এরা জন্মানোর সময়ই কালার ব্লাইন্ড হয়ে জন্মায় ৷ বেশিরভাগ ছেলেরা সাদা, কালো,হলুদ, লাল ছাড়া অন্যকোন কালার চেনেনা ৷ 
এই কালার না চেনার কারনে তমাল আধঘন্টা যাবত নীলার ঝারি খেয়ে যাচ্ছে ৷ নীলা তমালকে একটা নকশী কাঁথা বানিয়ে দেবে, এজন্য তমালকে মেরুন,গোলাপী,কলাপাতা রং, মেজেন্টি কালারের সুতা কিনতে বলেছিলো ৷ তমাল এসব কালার চেনেনা এ সুযোগে দোকানদার উল্টাপাল্টা কালারের সুতা গছিয়ে দিয়েছে ৷ 
তমাল দশ মিনিট হলো কান ধরে নীলার সামনে পার্কের বেঞ্চে বসে আছে ৷ আশেপাশের কেউ কেউ এটা দেখে মিটিমিটি হাসছে ৷ যদিও কান ধরে থাকা তমালের কাছে নতুন কিছু না!! এজন্য খুব একটা অস্বস্তিবোধ হচ্ছেনা ৷
স্কুলে স্যারেরা, বাড়িতে আব্বু কান ধরিয়ে দাড় করিয়ে রাখতো ৷ এখন নীলা সেই গুরু দ্বায়িত্ব পালন করছে ৷ 
নীলা তমালকে বলছে, আমার নাম তো নীলা ৷ তুমি নীল কালার চেনো ?
তমাল বললো হ্যা চিনি তো এই যে তোমার গায়ের ওড়নাটাই তো নীল রংয়ের ৷
তমালের এই উত্তরে নীলার রাগ আরো দিগুন হয়ে গেলো ৷
তুমি নীল কালারও চেনোনা!! আমার ওড়না তো আকাশী কালারের আর তুমি বলছো নীল!!
তুমি সাদা আর কালো বাদে আর কোন কালারই চেনেনা?
তমালের সাদামাটা উত্তর না চিনিনা ৷ কোনদিন নীল কালারটা চিনতেও চাইনা ৷ শুনেছি নীল বেদনার রং ৷ আমি নীল বেদনা চাইনা ৷ শুধু এই নীলাকে চাই ৷ 
শেষের লাইনটা শুনে নীলার চোখ ছলছল করছে ৷
চোখে জল আসে দুটো কারনে সুখের জন্য আর দুঃখের জন্য ৷ কিন্তু নীলার চোখে জল দুটো কারনেই ৷ প্রথম কারন নীলার প্রতি তমালের প্রচন্ড ভালবাসা আর দ্বিতীয় কারন কিছুদিন পরেই তমালকে ছেড়ে চলে যেতে হবে ৷
নীলা শুধু ভাবে ও চলে যাবার পর তমাল কিভাবে একা একা থাকবে!! এই সহজ সরল মানুষটাকে কে আগলে রাখবে? পারবে তমাল স্বাভাবিক জীবনে ফিরে যেতে ? সবাই সবকিছু মানিয়ে নিতে পারে ৷ কিন্তু বোকারা তা এত সহজে পারেনা ৷ তমাল যে বোকাদের দলেরই একজন ৷ একটা মানুষ তার প্রিয়জনকে যে এতটা ভালবাসে সেটা তমালকে না দেখলে বোঝা যায় না৷
তমাল এখনো জানেনা নীলার ব্রেইন টিউমার হয়েছে ৷ নীলা চাইনি তমাল এটা জানুক ৷ নীলা চায় যেকটা দিন সে বেঁচে আছে সে কটা দিন তমালকে নিয়ে সুখে কাটাক৷
নীলা ভাবছে, আমি মারা যাওয়ার পরও কী যখন মন চাইবে তখন তমালকে দেখতে পারবো? তখনও কী আমার মস্তিস্কের নিউরন ওর স্মৃতি ধরে রাখবে? এসব ভাবতে ভাবতে নীলার দুচোখ বেয়ে জল গড়িয়ে পড়ছে ৷ অথচ পাশে বসে থাকা মানুষটা শুধু তাকিয়ে আছে ৷ কিচ্ছু বুঝতে পারছেনা ৷ হয়ত বোঝার কথাও না......

