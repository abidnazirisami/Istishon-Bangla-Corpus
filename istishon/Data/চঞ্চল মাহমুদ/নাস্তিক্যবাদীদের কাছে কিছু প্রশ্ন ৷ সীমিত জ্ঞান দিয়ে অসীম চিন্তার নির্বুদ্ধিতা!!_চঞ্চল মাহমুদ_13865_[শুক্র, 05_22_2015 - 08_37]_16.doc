নাস্তিক্যবাদীদের কাছে কিছু প্রশ্ন ৷ সীমিত জ্ঞান দিয়ে অসীম চিন্তার নির্বুদ্ধিতা!!


আজ আমি আমার লেখায় কোনরকম ক্যাচালে যাবোনা ৷ নির্দিষ্ট ভাবে কোন ধর্মের বাণীর ঊদ্ধৃতি দেবোনা ৷
আমি বলবোনা নাস্তিকতা একটি ভ্রান্ত ধারনা ! আমি এটাও বলবোনা যে ধর্মই শ্বাশত ৷
তবে এখন নাস্তিকতা ও ধর্ম নিয়ে যে ক্যাচাল শুরু হয়েছে সেটা থামবার নয় ৷
ধর্মের নামে আজ যা হচ্ছে সেটাও কিন্তু মুল ধর্মের বাইরে থেকে হচ্ছে ৷ নাস্তিক নিধন ও কিন্তু ধর্মের কোন অংশ নয় ৷
মুক্তমনাদের ভাষ্যমতে, ধর্ম মানুষের ঙ্গানের পথকে অবরুদ্ধ করে রেখেছে!! ফ্রি থিংকার না হলে মুক্তচিন্তার বিকাশ সম্ভব নয়!
আচ্ছা পৃথিবীতে যেসব নবী রাসূল,অবতার,মনি ঋষি তারা কী আহম্মক ছিলেন??
তাদের ঙ্গানের আলোয় কিন্তু আজও পৃথিবী আলোকিত ৷
প্রতিটি ধর্মেই চলার পথে বাধা নিষেধ আছে ৷ আছে সামাজিক বিধি বিধান ৷ যা মানব সম্প্রদায়কে সুশৃঙ্খলভাবে পরিচালিত করে ৷
মুক্তমনারা বলেন, ধর্মকে সংস্কার করতে হবে ৷ এই আইন এখনকার সমাজে চলেনা ৷ অমুক আইনের কার্যকারিতা হারিয়ে গেছে !
হুমম আপনাদের কথা মনলাম ৷ সব ধর্ম, ধর্মীয় গ্রন্থ বাদ! আপনাদের প্রনীত বিধানেই চলবো৷ কিন্তু আপনারা আজও কী পেরেছেন একটি নির্ভুল সমাজ ব্যবস্থা প্রনয়ন করতে? পেরেছেন কী অপরাধমুক্ত কোন সমাজ গড়তে??
ধর্মীয় গ্রন্থে যেসব অলৌকিক ঘটনা আছে সেসব আপনাদের কাছে মিথ বলে মনে হয় ৷
ডিকশোনারীতে মিরাকল বলে একটা শব্দ আছে তা জানেন তো??
মুক্তমনারা আত্বা, পরকাল এসবে বিশ্বাসী না ৷ আচ্ছা ঘুমের ভিতর যে স্বপ্ন দ্যাখে তারা ব্যাখ্যা কী? মহামতি ফ্রয়েড সাহেব স্বপ্নের অনেক রকম ব্যাখ্যা দিয়েছেন ৷ সব রকম স্বপ্নের ব্যাখ্যা কী তিনি সফলভাবে দিতে পেরেছেন? আপনিও মাঝেমাঝে এমন কিছু দ্যাখেন যেটা কয়েকদিন পর হুবহু সেভাবেই ঘটে ৷ স্বপ্নের মাধ্যমে অনেক ঘটনার পূর্বাভাস পান ৷ যে জিনিসটা আপনি চেতন অবচেতন কোনভাবেই ভাবেননি ৷
ধরুন আপনি একজন মানুষকে খুন করলেন ৷ আদালতের রায়ে তার ফাঁসি হলো ৷ যে ১৪টি খুন করলো তারও ফাঁসি হলো ৷ তাহলে বিচার কী সমান হলো? আপনি কি পারবেন যে ব্যাক্তি ১৪টি খুন করলো তাকে ১৪ বার ফাঁসি দিতে? আপনি সেটা পারবেন না ৷ কারন মানুষের হাতে সে ক্ষমতা নেই ৷
আবার দেখা যায় একজন মানুষ সারাজীবন ক্ষমতার জোরে অন্যায় অপরাধ করলো ৷ মৃত্যুর আগ পর্যন্ত সে সুখেই দিন কাটালো ৷ রাষ্ট্র তার কোন বিচার করতে পারলো না ৷
কিন্তু তার বিচার কিন্তু পরকালেই হবে ৷ যদি না হয় তবে সত্য ন্যায় বলে যে কিছু থাকেনা ৷
নাস্তিক্যবাদ মানুষকে যেখানে ভোগবিলাসী করে ৷ ধর্ম সেখানে মানুষকে ত্যাগের শিক্ষা দেয় ৷
আপনারা বলেন, আমাদের আদি প্রজন্ম বানর!! শূন্য থেকে মহাবিশ্ব সৃষ্টি ৷ বিজ্ঞান দিয়ে আপনারা ইশ্বর নেই সেটা প্রমান করতে চান ৷
 আইনস্টাইন বলেছেন,
বিজ্ঞান শুধু ‘কি’ তার উত্তর দিতে পারে ‘কেন’ বা ‘কী হওয়া উচিত’ সে উত্তর দেয়ার ক্ষমতা নেই। অপরদিকে ধর্ম শুধু মানুষের কাজ আর চিন্তার মূল্যায়ন করতে পারে মাত্র। সে হয়তো মানব জীবনের লক্ষ্য নির্ধারণ করতে পারে কিন্তু সেই লক্ষ্যে পৌঁছানোর পথ বলে দেয় বিজ্ঞান।…তাই ধর্ম ছাড়া বিজ্ঞান পঙ্গু আর বিজ্ঞান ছাড়া ধর্ম অন্ধ। 
আপনার এই ক্ষুদ্র জীবনে আপনি মুক্তমনা হউন,স্বাধীনভাবে চিন্তা করুন ,কিন্তু ইশ্বরে অবিশ্বাসী হবেন না প্লিজ ৷
ইশ্বরে বিশ্বাস করলে কী এমন ক্ষতি!!
জানেন তো অবিশ্বাস করে জেতার চাইতে , বিশ্বাস করে ঠকাও অনেক ভালো ৷

