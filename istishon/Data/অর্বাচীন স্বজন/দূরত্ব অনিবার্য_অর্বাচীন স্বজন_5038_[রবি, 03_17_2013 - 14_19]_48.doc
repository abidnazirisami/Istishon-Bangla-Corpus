দূরত্ব অনিবার্য


নিরুত্তর কেন থাকি?
প্রশ্নসকল কেন প্রতিফলিত হয়ে ফিরে যায়?
সবুজ সন্দেহ কেন কুড়ে খায়?
উত্তরে কেন শুধুই অশ্রুমোচন?
থলিতে আছে আরও রাজ্যের প্রশ্ন।
হিলিয়াম বেলুনে সব প্রশ্ন উড়িয়ে দিই।
আমাকে যে ভড়কে দিতে চাইছ -
আমি তো নাগালের বাইরে।
বহুকাল আগেই হয়েছি লাগামছাড়া
একটু হাসি, পলক ফেলি -
এই তো ঢের।
আরও বুঝি চাওয়ার আছে?
চাওয়া - পাওয়া তত্ত্ব অসারই রয়ে গেল
আমিও চলে এলাম গোধূলিবেলায়। 

