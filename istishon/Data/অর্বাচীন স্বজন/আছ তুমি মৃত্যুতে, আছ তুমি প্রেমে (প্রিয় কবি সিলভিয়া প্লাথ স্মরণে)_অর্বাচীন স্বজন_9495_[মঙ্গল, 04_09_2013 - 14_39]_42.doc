আছ তুমি মৃত্যুতে, আছ তুমি প্রেমে (প্রিয় কবি সিলভিয়া প্লাথ স্মরণে)


 যতবারই দেখি বিষন্ন, অথচ স্বর্গীয় মুখখানি
ততবারই হয়ে পড়ি আচ্ছন্ন!
কি অজানা ব্যথা না জানি ছিল লুকিয়ে
কেউই পারে নি জানতে।
আজন্ম বিষন্নতায় ভর করে
খুলে দিয়েছ কাব্যের সহস্র দ্বার।
কোন অজানা শোকে বেছে নিলে আত্নহনন?
জানি না! জানা হবেও না কোনদিন
বরফের মাঝে লুকিয়ে থাকা আর্তনাদ
আর পপিফুলের বুনো মাতাল করা সৌন্দর্য
শুধু তোমার কাছেই দিয়েছিল ধরা
প্রেম ছিল তোমার সারাক্ষনের আরাধ্য
কিন্তু হায়!
বিষন্নতা আর মৃত্যুর মাদকতায় দিলে ডুব
আর আমরা হারালাম একটি প্রস্ফুটিত গোলাপ।

