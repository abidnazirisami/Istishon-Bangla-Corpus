উড়ে যায় কালো আত্মা


 ফুলটির অনেক ব্যথা ছিল
না বলা কত না কথা ছিল!
আমরা কি মনে রাখি ঝরে যাওয়া বিলাপ?
এভাবেই প্রকৃতি খেলে আর্তনাদের খেলা
অপরদিকে -
ধুম তা না না না বাজিয়ে চলে আমাদের ইন্দ্রিয়গুলো
টুপ করে কত ফুলই তো ঝরে যায়
যাক না! আমিও তো ঝরার জন্যই ফুটে আছি
বেশি কবিতা শুনিও না আমায়
আছে আরও একশো অজুহাত।
তবুও -
ফুলটি ছিড়তে বুক কেন করে দুরুদুরু? 
খুচরো দুঃখসকল এভাবেই তাড়া করে
কোথায় যেন হিসেবে গোলমাল
থাক! কি আর হবে
সবাই চোখ ফিরিয়ে নেয়
আমি বুঝি পারি না!!!

