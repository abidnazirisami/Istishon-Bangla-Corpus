আমরাও মানুষ, চাই সমান অধিকার


আমি চাই না নাস্তিক শব্দটি আর গালি হিসেবে ব্যবহৃত হোক। আমি চাই না আমরা যারা নাস্তিক তারা সমাজের বাইরে বাস করি। দিনের পর দিন নির্যাতিত হতে হতে আমরা ভুলতে বসেছি নিজেদের অধিকার। শুধু নাস্তিকতার জন্য আহত কিংবা শত্রুর ছুরিকাঘাতে জখম হয়েছেন এমন উদাহরণ অনেক আছে। নিজের জীবন পর্যন্ত দিতে হয়েছে কাউকে। একজন আস্তিক সহজেই তার বিশ্বাসের কথা অকপটে বলতে পারেন যে কারও সাথে। কিন্তু সমমনা মানুষ ছাড়া আমরা নিজেদের মতামত স্বাধীনভাবে প্রকাশ করতে পারি না কেবলই শারীরিকভাবে আক্রান্ত হওয়ার আশঙ্কায়। কেউ বলতে পারবে না কোন নাস্তিক তার নাস্তিকতা রক্ষার জন্য কোন আস্তিকের উপর অস্ত্র নিয়ে ঝাপিয়ে পড়েছে। স্বাভাবিকভাবেই একজন নাস্তিক একজন আস্তিক অপেক্ষা জ্ঞানী এবং অহিংস হয়।
ব্যক্তিগতভাবে আমি স্রষ্টা এবং ধর্ম প্রচারকদের অশ্লীল ভাষায় গালি দেওয়া সমর্থন করি না। কিন্তু একথা নিঃসন্দেহে বলা যায় যে তাদের এইসব হাসি ঠাট্টা কোন সময় সহিংসতায় রূপ নেয়
না।
আস্তিকরা ভাল করেই জানে যতই বিতর্ক হোক নাস্তিকরা কখনোই তাদের শারীরিকভাবে আক্রমন করবে না। কিন্তু এমন বিশ্বাস নাস্তিকরা কখনোই লালন করতে পারে না। এটাই বাস্তবতা।
আমরা আর মাথা নিচু করে বাচতে চাই না। এদেশে আমাদেরও আছে সমান অধিকার। পদে পদে আক্রমণ, আর কটাক্ষ আর চাই না। মানুষ হিসেবে আমরা বাচতে চাই।
সবশেষে সকল নাস্তিকদের বলছি, গুটিয়ে নয়, চুটিয়ে বাচো। 

