ওরা ভালোবাসা জানে


: তারপর?
: তারপর আর কী? হঠাৎ একদিন এসে বলল, এনাফ! আই নিড আ ব্রেক। মডার্ন ছেলে তো। প্রোপোজ করে ইংলিশে, ব্রেক আপও ইংলিশে।
: তুই কি বললি?
: আমি আর কি বলব .. একগাদা কথা বলে নিজেই আবার স্যরি ..গুড লাক...ভাল থেকো ব্লা ব্লা ব্লা .... তারপর চলে গেল। আমি শুধু তাকিয়ে দেখছিলাম .... ওকে বড় অচেনা লাগছিল।
: স্যরি।
: ধুর মরা। স্যরি কিসের?
: হার্ট হস নি?
: খুব। মনে হল যেন কিছুই নেই। এই যে গেল, আমি এখন কোথায় যাব কি করব একবারও ভাবল না!!
: না শুনতাম তো ভালই যাচ্ছে তোদের। তোর একগাদা প্রোফাইল পিক ওর সাথে। ক্যাপশনে থাকত সেই রকম প্রেমের কবিতা।
: ডিজুস পোলা না? ভেরিয়েশন দরকার। দেখ গিয়ে, অন্য কারও সাথে অলরেডি শুরু করে দিছে।
: দিছে নাকি?
: হুম।
: সে কি তোর চেয়েও সুন্দর? তোর চেয়েও রোমান্টিক?
: জানি না। তবে আমার মতোই বোকা এটুকু বলতে পারি।
: কি যে করিস তোরা বুঝি না।
: শালা হাতের কাছে পেলে এখন দিতাম হাইহিল দিয়ে ...
: এমন করে বলিস না। আফটার অল ও তোর ফার্স্ট।
: বাল!! বাদ দে তো!
: আচ্ছা, এক সেকেন্ড!!
: আবার? দিনে কয়টা খাস বলতো?
: বেশি না। ১০ টার মতো। পকেটের অবস্থার উপর ডিপেণ্ড করে।
: থাম! আজকে আর দুইটা খাওয়ার অনুমতি দিলাম।
: তুই অনুমতি দেয়ার কে? তুই কি আমার জিএফ?
: হলে তো জিএফই হব। বিএফ তো আর হব না।
: বিড়ি ইজ নাম্বার ওয়ান। বাকি সবাই পরে।
: হ্যাঁ রে, দিয়া মেয়েটার কি খবর রে?
: কোন দিয়া?
: আহা! যেন নামই শুনে নাই। নাদিয়া, আপনার বনলতা সেন। যাকে আপনি আদর করে দিয়া বলে ডাকতেন।
: অনেকদিন কথা হয় না। খবর নাই কোন।
: তাহাকে নিয়া আপনার কত কাব্য কত নির্ঘুম রাত। এই ইনোসেন্ট ছেলেটাকে সে কীভাবে হার্ট করিল??
: মজা লস?
: না না। মজা নিই না। আচ্ছা বল তো আর কেউ হলে এমন করতে পারতো? মানে আমি কি পারতাম?
: এইবার থাপ্পড় খাবি।
: চল তোর বাসায় যাব। অনেকদিন একসাথে মুভি দেখি না। ওমা! হাতটা ধরলাম বলে তুই কেমন ফ্রিজ হয়ে গেলি। জিএফই কি খালি হাত ধরতে পারে? আমি পারি না?
: মানে বাসায় কেউ নেই।
: তাহলে তো ভালোই। ডিস্টার্ব করার কেউ নাই।
: হাইহিল টা খুলে আমার হাতে দে তো ....
: থাক থাক। প্রথমদিনেই বেডরুমে গিয়ে কাজ নেই, ওসব পরে হবে। আপাতত বাদাম খাওয়া
: এইবার কিন্তু বেশি হইয়া যাইতেছে
: আমি বাজে মেয়ে। শোন যে কলগার্ল তারও তো ইচ্ছে করে কারও হাত ধরে হাঁটতে।ইচ্ছে করে না বল? তুই আবার আমার কথায় ভুলিস না। বাজে মেয়েরা কথা দিয়ে মন ভোলায় না। ভোলায় শরীর দিয়ে।
: আচ্ছা, তুই দেখতে এত কিউট একটা মেয়ে। তোর মুখ এত খারাপ কেন?
: কেন আমার মন কেমন?
: তোর মতো মন হয় না।
: হইছে হইছে। এখন এইটা নিয়া কবিতা লিখে ফেল।
: লিখছি। অনেক আগেই।
: বুঝতাম অল্প অল্প। শিওর ছিলাম না।
: তুইও তো কিছু বলিস নাই।
: আমি মেয়ে না!!! আমি আগে কেন বলব?
: তোদের এইটাই ওয়ান এন্ড অনলি প্রবলেম।
: থাকবি তো? কবিরা শুনেছি প্রেমের আধার। এই এক নীহাতে কি তার মন ভরবে? তার তো নন্দিনী, লাবণ্য, তিলোত্তমা, মালবিকা, অতন্দ্রিলা ....আরও কত ....
: নীহা, আমি তোকে অনেক ভালোবাসি। আমি তোকে হারাতে পারবো না।
: এতদিন পর!! এই তোর সময় হল। ভালোবাসি বুঝিস না!!! পাগলের মতো ভালোবাসতাম পেছন থেকে।
: শুনছি ছ্যাঁকা খেলে কাঁদতে হয়, কেউ অফার করলে না। চোখ মোছ। রিকশায় ঘুরব।
: একটু মুছেও দিতে জানে না। সেলফিস কোথাকার!
: তো?
: এই সেলফিসটাকেই আমি এত্তগুলা ভালোবাসি।
: আর এই ছিঁচকাঁদুনে মেয়েটাকে নিয়েই আমি কবিতা লিখি।
: বাল!! একটুও ভাল হয় না তোর কবিতা। ফালতু
: মানে? আমার কবিতাকে তুই ....
: হ দশে জিরো ......
: না তুই কিন্তু ......
: কিন্তু কি ....
: দ্যাখ ...
: দেখছি ........
.................
..................

