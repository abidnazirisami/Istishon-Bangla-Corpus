উড়ে উড়ে দূরে 


উন্মাদ স্মৃতির তাড়নে পালাচ্ছে বিনামূল্যের বিশ্রামকাল
ভাবনা পতঙ্গের অধিবিদ্যা চর্চায় দেহঘর সয়লাব।
রয়েছে আরও নানাবিধ পীড়ন
মেঘ মাত্রই তাতে চড়ে বসছে সব ডানাবিহীন সুখ।
বিষাদসুরের উঁচু ডেসিবেল হেতু ক্রমেই চড়াও হচ্ছে কোত্থেকে আসা ব্যথাতুর পাখিরা
খর্বাকৃতি পাখিদের ভরসা করতে পারি না
ঠোকরজন্মই ওদের সার। আমায় উড়িয়ে নেবে না।
এসো হে নক্ষত্রপুঞ্জ -
একসাথে ক্ষয়িত হই
একসাথে পালাই। 

