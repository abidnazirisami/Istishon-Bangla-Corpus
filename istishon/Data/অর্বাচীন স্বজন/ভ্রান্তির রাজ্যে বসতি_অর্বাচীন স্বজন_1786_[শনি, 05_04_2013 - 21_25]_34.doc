ভ্রান্তির রাজ্যে বসতি


 পরিচিত ছায়া সরে যাচ্ছে নিরাপদ দূরত্বে
অজানা শব্দমালা তো আগে থেকেই বহু দূরে
এই ক্রান্তিকালে চারপাশে শুধুই পরিহাস
ফেরারী হয়ে আর কত আয়ু বন্দনা?
কত স্পর্ধা আমার ভেবেছ কোনদিন?
একটি পাপড়ি অথবা শুধু
প্রিয় কবিতার একটি লাইন
এরকম নিতান্তই ক্ষুদ্র কিছুর জন্য
অকাতরে নিশ্চিহ্ন হয়ে যেতে রাজি।
আমাকে আর ভাবালুতা শেখাতে এসো না
চির নিরর্থক এই যাপনের মাঝে
নতুন অর্থ নিয়ে হাজির হতে যেও না।
মরীচিকার দিকে বহু আগেই করেছি যাত্রা
কত দিন হয়ে গেল -
নৈরাজ্যের পেছনেও দিয়েছি লাগামহীন ছুট।

