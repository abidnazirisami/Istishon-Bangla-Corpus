প্রেম দর্শন (মূল _ পার্সি বিশী শেলী)


 মুল : love's philosophy
-Percy Bysshe Shelley
---------------------------------
নদীর সাথে জলে ভরপুর স্প্রিংয়ের সখ্য
আর সমুদ্রের সাথে নদীর
মাদকতায় ভরা মুগ্ধতায় চিরতরে মিশে যায়
স্বর্গের সকল বাতাস।
পৃথিবীতে কেউই একাকী নয়
অতিপ্রাকৃত শৃঙ্খলে সকলেই আবদ্ধ।
সকলেই যেখানে নিবিড় বন্ধনে যুক্ত -
আমি কেন তুমিহীন? সঙ্গীবিহীন?
দেখো,
পাহাড়শ্রেণী স্বর্গের মুখে চুমু খায়
ঢেউগুলো আছড়ে পড়ে একে অন্যের গায়।
একটি ফুল কলিতেই থেমে যায়
যদি না ফুলটি তার সঙ্গীকে সঙ্গ দেয়।
সূর্যালোক পৃথিবীকে জড়িয়ে ধরে
পাহাড় - সমুদ্র চুমুতে লিপ্ত হয়,
এই সকল চুমুর পারতপক্ষে মূল্য কি?
যদি তা আমাকেই না ছুঁয়ে যায়?

