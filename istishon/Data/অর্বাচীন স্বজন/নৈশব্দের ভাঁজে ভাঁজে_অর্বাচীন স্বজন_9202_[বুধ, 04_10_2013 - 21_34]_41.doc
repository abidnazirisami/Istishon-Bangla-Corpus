নৈশব্দের ভাঁজে ভাঁজে


চিন্তাসকল অসহায় হয়ে মুখ থুবড়ে থাকে
শেলফের বইগুলো তাকিয়ে থাকে অপলক
পুরনো গিটারখানা চলে যায় ধূলোর আড়ালে
আমি পড়ে থাকি নির্জীব।
কতটা পথ হেঁটেছি?
লিখেছি কয়টি কবিতা?
গেয়েছি কয়টি বেসুরো গান?
কিছুই আর স্মৃতিতে নেই।
সব মিশে গেছে বাতাসে
কিংবা ফানুস হয়ে উড়ে গেছে আকাশে।
বাগানের সব গোলাপ গেছে ঝরে
বৈঠা বিহীন নৌকা কোথায় গেছে চলে!
জগতটা বড্ড অলীক আর আগোছালো
একটি একটি দৃশ্য মগজে জমা রাখি
আর হেটে চলি পথ নামক ক্যানভাসে। 

