ক্ষনিকের বিনিময়


যদি একমুঠো স্বপ্ন দাও আমায়
নিশ্চিন্তে ঘুমাতে পারি আমি
দাও যদি সহস্র কবিতা
পারি আমি আকাশ ছুঁতে।
আরও হাজার বছর কিংবা
লক্ষ্য বছরের অপেক্ষায়ও রাজি!
যদি দাও একটি গোলাপ 
হে মহাকাল আর ধরনী -
আর নয় বিভ্রান্তি! কোন রহস্য
অস্বীকার করবো আমি নিজের অস্তিত্ব
হারিয়ে যাব ব্ল্যাক হোলে
যদি স্বাধীন একটি দিন দাও আমায়। 
এই আশাটুকু নিয়েই নিরন্তর বেচেঁ থাকা
নইলে -
কবেই ছিড়ে ফেলতাম হতচ্ছাড়া কবিতার খাতা
খুজেঁ বেড়াই শুধু কে হবে মুক্তিদাতা? 

