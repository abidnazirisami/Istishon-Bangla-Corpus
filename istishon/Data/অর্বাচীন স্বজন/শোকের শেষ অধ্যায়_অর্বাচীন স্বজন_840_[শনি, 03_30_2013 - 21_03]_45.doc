শোকের শেষ অধ্যায়


 কত দিন পেরিয়ে গেছে, কত রাত হারিয়ে গেছে
আমি পাইনি খুজে সুতো ছেড়া ঘুড়িটা।
নিষ্প্রাণ পাক খেতে খেতে এলিয়ে পড়েছে কবেই!
ঘোলাটে চোখে দেখেছি কেবল পতন
হয়তো তখন টানটান উড়ছে নতুন ঘুড়ি
বৃথা ধাওয়া শেষে ফিরে গেছি নিষ্ফল
দীর্ঘ আয়ুর শুধু এটুকুই শোক
অজস্র তারার মাঝে যদি খসে পড়ে একটি
সেই বিষাদেই আকাশের হাহাকার
শত পাপড়ির একটি ঝরে গেলে
গোটা পুষ্পই কাদে অঝোর ধারায়।
একবিন্দু অশ্রু ধুয়ে নিয়ে যায়
এ জন্মের সব হাসি।
অপেক্ষায় ক্লান্ত টলমল চোখে
সেই অশ্রু মোচনের আকুতি।

