বিলীন স্বপ্নগাথা


 গোপনে সাজানো যে পংক্তিমালা -
নিয়ত হুল্লোড় করে প্রকাশ যন্ত্রনায়
আমি বসে থাকি নিথর, ভাষাহীন।
শব্দের খেলায় পারদর্শী না হয়েও
নেমে পড়েছি মরনখেলায়
একটু একটু জমাই অবসাদ,
এক ঝটকায় তুলে আনি মুঠো মুঠো অতীত
অব্যক্ত কাব্যকথায়।
অবিশ্বাসীদের রুদ্ধশ্বাস কথোপকথন
কোলাহলে আপাত বিদীর্ণ সময়
মায়ায় ছিন্ন এ পরমায়ু -
সবাই আজ অকাল মৃত্যুর প্রতীক্ষায়।
ছায়াময় জগতে অবয়বই সার
এবড়ো থেবড়ো আকৃতিবিহীন কাঠামো শুধু
ছায়াগুলো নিজেরা ঘুড়ে বেড়ায় কেবল
তাদের চিরবদ্ধ অচেনা জগতে
আমাদের প্রবেশ নিষিদ্ধ।
পারব যেতে যদি
আমরাও হয়ে যাই এক একটি ছায়া।

