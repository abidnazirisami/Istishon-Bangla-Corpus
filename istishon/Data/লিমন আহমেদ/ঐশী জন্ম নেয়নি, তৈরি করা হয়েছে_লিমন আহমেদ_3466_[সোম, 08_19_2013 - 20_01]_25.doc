ঐশী জন্ম নেয়নি, তৈরি করা হয়েছে


 :ভাঙামন: :ভাঙামন: :ভাঙামন: :ভাঙামন: :ভাঙামন:
একদল বৃদ্ধ শকুন বা গন্ডার আছে যারা বছরের পর বছর ধরে এই দেশে বেঁচে আছে । কোন একটা ঘটনায় সুযোগ পেলেই তারা দুইপায়ের ফাঁকে চুলকাতে চুলকাতে বলেন,'আমাদের সময় আমরা এমন ছিলাম না।আমাদের সময়ে আমরা এই সাহসই পাইতাম না। আমরা এত হ্যান ছিলাম, ত্যান ছিলাম ইত্যাদি ।
আমার প্রশ্ন হচ্ছে, এই যে সমাজের বহুলকথিত 'অধপতন', এই যে ছেলেপেলের খেলার জায়গা নাই, প্রেম করার জায়গা নাই, যৌনতার শিক্ষা নাই, কবিতা নাই, ফুল নাই, কোথাও পাখির গান নাই, পথে থেমে অবসর নেয়ার সামান্য অপশন নেই, এসবের জন্য দায়ী কারা?
রাজধানীতে পুলিশ দম্পত্তির এই হত্যাকান্ডটি কেবলমাত্র নির্মম বা চাঞ্চল্যকরই নয়। বরং এক অবিশ্বাস্যও বটে! কারণ এই হত্যাকান্ডটি যে ঘটিয়েছে সে নিহতদেরই মেয়ে।
এমন হত্যাকাণ্ড, যেমন অবিশ্বাস্য তেমনি অকল্পনীয়। এ যেন হার মানায় রূপকথাকেও।
ইতিমধ্যে এই হত্যাকান্ডটি দেশের অন্যতম আলোচিত হত্যাকান্ড বলে বিবেচিত হচ্ছে। হয়ত ভালবাসা আর স্নেহের প্রতিদানে বর্বর এই ঘটনা সহজে মুছে ফেলতে চাইবে না ইতিহাস।
নিহত ইন্সপেক্টর দম্পত্তির কন্যা ঐশি রহমান মাদকাসক্ত বলে প্রকাশ পেয়েছে গণমাধ্যমে। আরও জানা যায়, ঐশী তার উশৃঙ্খল জীবন যাপনের জন্য পিতা মাতার কাছ থেকে একপ্রকার দুরেই ছিল। অষ্টম শ্রেণীতে বখে যাওয়া মেয়ের খবর বাবা-মা পেয়েছিলেন খুন হবার মাস তিনেক আগে।
তারপর থেকেই ঐশীর উপর কড়া নজরদারি। এমনকি তাকে বাইরে বের হতেও দেয়া হত না। উড়তে শিখা পাখি কখনও খাঁচায় থাকতে চায় না। আর তাই অল্প বয়স থেকেই স্বাধীনতার চরম সুযোগ ভোগ করা ঐশী তার বন্দী জীবনটাকে মন থেকে মেনে নিতে পারেনি।
বাবা মায়ের উপর প্রচন্ড ক্ষোভ জন্মাতে থাকে ঐশীর ভেতর। পাশাপাশি তার চিরচেনা জগতের হাতছানিও তাকে উম্মাদ করে দিয়েছিল। নেশাগ্রস্ত মানুষের মন কতোটা বিকারগ্রস্ত হয় সে কম বেশি প্রায় সবারই জানা আছে।
ঐশী মুক্তি চাইছিল। তার সেই মুক্তির জন্য সে বেছে নিল ইতিহাসের বর্বরোচিত এক পথ। বাবা-মায়ের ভালবাসা, স্নেহ-মমতা পরাজিত হয়েছে নেশার কাছে, নষ্ট হয়ে যাওয়া সন্তানের কাছে।
ঐশীকে জিজ্ঞাসাবাদ শেষে তথ্য দিয়েছে গোয়েন্দা বিভাগ, সম্পূর্ণ ঠান্ডা মাথায় পরিকল্পনা করেই সে খুন করেছে তার বাবা মাকে! যা চমকে দেয় নিষ্ঠুরের হৃদয়কেও।
গোয়েন্দা বিভাগ আরও তথ্য দিয়েছে, খুনের আগে আত্মহত্যার কথা ভাবছিল ঐশী। লিখেছিল একটি সুইসাইড নোটও। সেখানে সে নিজেকে একা, নিঃস্ব বলে দাবি করেছে। আফসোস করেছে অকালে স্বপ্ন মরে যাওয়া নিয়ে। এটা প্রমাণ করে গাইডলাইনের অভাব ছিল ঐশীর। বখে যাওয়ার অবশ্যই এটা গুরুত্বপূর্ণ কারণ। এই ব্যার্থতা ঐশীর পরিবারকেই নিতে হবে।
এই ঘটনার পর থেকে যেখানে যাচ্ছি সর্বত্রই শুনছি সমাজের অবক্ষয়ের কথা। সবাই কেমন জানি সমাজের উপর দোষ চাপিয়ে নিজেদের নির্দোষ প্রমাণে ব্যস্ত হয়ে পড়ছেন। কিন্তু সমাজটা কিভাবে নষ্ট হলো সে কথা কেউ বলেন না। সমাজের কোন শক্তি নেই নষ্ট হবার। মানুষই সমাজ নষ্ট করে।
সমাজে এতগুলো ভাল আর সুন্দর পথ থাকতে ঐশীর মত মেয়ে কেন অন্ধকারে হারিয়ে গেল? প্রশ্নটা বারবার বিবেক নাড়া দিয়ে যায়। তার মানে কি আমরা আমাদের ভবিষ্যতের সমাজটাকে সুনির্মাণ করতে পারিনি?
অনেকে আবার যুগ-জামানাকেও দায়ী করছেন এই ঘটনার জন্য। জানতে ইচ্ছে করে, যুগ-জামানা কি নিজে নিজে বদলায়? নাকি মানুষই তাকে বদলে দেয়? আমরা যদি পারতাম সঠিক শিক্ষা আর আদর্শের আলোকে যুগ বদলাতে তবে আমাদের সন্তানেরা কি এভাবে বর্বর হতে পারত? জানতে খুব ইচ্ছে করে।
আমরা কেউ বলি না সন্তানদের নিয়ন্ত্রণে রাখতে না পারায় নিজেদের অক্ষমতার কথা।
একের পর এক ঘটনা ঘটে যায়। আমরা শিক্ষা নেই না।
সবশেষে বলবো ঐশীর হাতে তার বাবা-মায়ের খুন হবার ঘটনা যত আলোচিতই হোক সর্বোপরি এটা একটা দুর্ঘটনা। এমন অনাকাঙ্ক্ষিত দুর্ঘটনা কোন ভাবেই আমাদের কাম্য নয়।
এখনই সময় সাবধানতার।

