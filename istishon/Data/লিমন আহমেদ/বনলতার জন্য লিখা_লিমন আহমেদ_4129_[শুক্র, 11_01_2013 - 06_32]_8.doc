বনলতার জন্য লিখা


 
বনলতার চুল আজ রোদে শুকায়-বৃষ্টিতে ভিজে অনাদরে। তাই তার চুলের অন্ধকার বিদিশার নিশায় এখন আর পথ হারায় না কোন নাবিক। বনলতার পাখির মত চোখ দুটোতে আজ দুশ্চিন্তার কালো মেঘ। হাসি নেই শ্রাবস্তীর কারুকার্য খচিত সেই মুখে...ভাল নেই বনলতা...। 
আজ আর কাউকে শান্তি দিতে পারে না সে। না কবিকে...না হাতের কাছে থাকা দেবতাকে। সে আজ নিজেই শান্তির খোঁজে অবিরাম ছূটে চলা সমুদ্রের ঢেউ।
আমি অপেক্ষায় থাকি...কোন একদিন...কোন এক কবি বনলতার হয়ে লিখবেন...শূণ্য প্রাণ পূর্ণ করে মুছিয়ে যাতনা মন্দ...আমারে দু দন্ড শান্তি দিয়েছিলেন কিশোরগঞ্জের জীবনানন্দ...

