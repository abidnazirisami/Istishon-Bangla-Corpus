ম্যারম্যারা আলাপন


 
চোখের ভেতর কে দিয়েছে
স্বপ্নের এত বস্তা
বিছানাতে ক্লিওপেট্রার
জামাই হওয়াও সস্তা!
এই যে চলছি
অবিরাম
এই চলাটার
কি কারণ নাম?
যতই ভাবি নেবনা
তোমার মন
ততই ভাঙ্গি সীমানা
আহা! জ্বালাতন!
সময় যাচ্ছে খারাপ
খারাপ তুমিও
জানলা খোলে কি লাভ?
পর্দাটাও খুলিও।
সময় কি আর
আসবেনা?
হাত ধরে আর
হাসবেনা?
সময় বলে
আসবে সে
হতেও পারে তুমি
আর নেই পাশে।
রোদের ঝোলা
কাঁধে
হাঁটছি অচিনপুরের
ফাঁদে।
অন্তরেতে হাছন লালল
নিত্য আসে যায়
কে কাহারে চেয়ে চেয়ে
কে কাহারে পায়?
আমি তোমার ছিলাম
প্রাণেতে নিঃশ্বাস
তুমি আগুন দেয়ার পর
পুড়েছে বিশ্বাস।
যাবি যদি উড়ে দূরে
গাইব না
সত্যি বলছি আমিও
ভালবাসব না...

