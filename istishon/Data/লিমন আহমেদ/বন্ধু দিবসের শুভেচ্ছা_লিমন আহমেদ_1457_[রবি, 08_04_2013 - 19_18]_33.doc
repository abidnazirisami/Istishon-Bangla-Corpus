বন্ধু দিবসের শুভেচ্ছা


 
কে কোথায় কতদূর
পথ জানা নেই কারো
সময় ডানায় উড়ে উড়ে
জানি বইবে সময় আরো
তবুও মন থাকে যেন
তোদের মাঝেই মিশে...
আমার আমি মহান আমি
তোদের ভালবেসে...
নেংটা কালের, স্কুল, কলেজ ও বিশ্ববিদ্যালয় জীবনের সকল বন্ধুদের জন্য বন্ধু দিবসের শুভেচ্ছায় শুভকামনা। যেখানেই থাকা হোক, ভাল থাকা হোক... I LOVE & MISS ALL OF YOU...
------------------------------
পথের মাঝেও পথ থাকে
দুঃখে সুখে আগলে রাখে
অচেনা কূল অচেনা এই শহরের বুকে...
আমার হাসি হাসায় যাদের
আমার কান্না ভাসায় যাদের
আমার মনের কথাগুলো
ভাষা হয়ে মুখে...
যারা ফুটায়, ভালবাসায়
তারাই প্রাণের মাঝে থাকে...
ইট পাথরের দালানের শহরে নাকি প্রাণ নেই! কি জানি! তবে এই শহরে আমি প্রাণ দেখেছি কিছু মানুষের কাছে। অচেনা এই নিবাসে যারা সবসময় ছায়ার মতো মিশে থাকে আমার, তাদের চাইতে আপনা লোক আমি আর দেখি না। প্রতিটি প্রাণ ভাল থাকুক, আমাকেও তারা ভালবাসুক...বন্ধু দিবসের শুভেচ্ছা রইল...
------------------------------
জীবনের নতুন পথের মোড় ইস্টিশন। এখানেও অচেনারা ভালবেসেছেন, ভালবাসিয়েছেন। এই নতুন বন্ধুদের জন্য রইল স্পেশাল ভালবাসা...

