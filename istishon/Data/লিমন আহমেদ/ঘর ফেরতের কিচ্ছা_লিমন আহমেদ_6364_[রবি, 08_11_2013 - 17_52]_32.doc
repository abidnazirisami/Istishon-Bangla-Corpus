ঘর ফেরতের কিচ্ছা



আবার ফেরা হল ব্যস্ত নগরী ঢাকায়। কাল থেকে নতুন করে শুরু হচ্ছে জীবন ও জীবিকার পুরোনো যুদ্ধ। মাঝখানে কিছু সময় কেটে গেল নিজেকে ঝরঝরে করে নেয়ার চেষ্টায়। খুব একটা কিছু হয়েছে বলে মনে হয় না। একে তো সময়টা ছিল অল্প...তার উপর মাথায় ছিল অনলাইন ডিউটির টেনশন। যদিও নেটওয়ার্কিং সমস্যায় সেই ডিউটিও কিছু হয়েছে বলে মনে হলনা। অযথাই টেনশনটা তাড়া দিয়ে ছুটির আনন্দটা পানসে করেছে।
যাই হোক...এখন বড় হয়েছি। স্বপ্নরাও বড় হচ্ছে আমার সাথে পাল্লা দিয়ে। সেইসাথে বাড়ছে দায়-দায়িত্বও। এই বয়সে টেনশন না নিলে নিব আর কখন!!!
কাল থেকে ফুল টাইম টেনশন...
আমার প্রিয় গ্রাম, মা, ভাগ্নি-ভাতিজিরা, আর প্রিয় সব মানুষ-বন্ধুদের মিস করছি...মিস করব।
তবে মন ভাল হয়ে গেছে ঢাকায় পা রেখেই। এ এক অন্য ঢাকা, অচেনা কোন নগরী দেখছি। নির্জন, ফাঁকা রাস্তা। বিশ্বরোডের মত বাতাস উড়িয়ে গাড়ী চলছে শহরের অলিতে গলিতে-ভাবা যায়! সবাই আসার আগে অল্প কয়টা দিনের জন্য হলেও প্রাণ ভরে ঢাকা নগরীর ভালবাসা নেয়া যাবে...আপাতত এই আনন্দেই নগরে নবযাত্রা করলাম...
আমাকে স্বাগতম...

