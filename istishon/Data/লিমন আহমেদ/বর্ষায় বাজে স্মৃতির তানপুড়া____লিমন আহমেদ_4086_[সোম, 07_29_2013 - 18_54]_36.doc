বর্ষায় বাজে স্মৃতির তানপুড়া___


 বর্ষা আসে বর্ষা যায়-
মনের গহীনে পড়ে থাকে
অনাথ স্মৃতিদের ভাঙ্গা দালান।
রাজা আছে, রানী নেই
সুর আছে আজও
মধুর সেই বানী নেই-
তবু হৃদয়ের তানপুড়ায়
শুনি টুং টাং।
বর্ষার অনেক গল্প ছিল;
কল্প কথার বাইরে গিয়ে
রক্তাক্ত লেনাদেনার।
সবুজ ছিল মায়া নিয়ে
পাখিরা তানসেনের মত গাইত
জোছনা নামত
হেলেনের কোমর বেয়ে-নেশাধরা।
ভাব কিংবা কাম
সকল অনুভূতিদের আজ
বাতায়ন যেন রুদ্ধ
ভাঙ্গনের স্রোতে কান্নার রঙ ছুয়ে
নিজেকে শুদ্ধ করে রাখার
অবিরাম ব্যার্থ প্রয়াস।
বর্ষা আসে বর্ষা যায়-
ভালবাসা আজ একলা ভিজে
সময়ের দানবীয়তায়...

