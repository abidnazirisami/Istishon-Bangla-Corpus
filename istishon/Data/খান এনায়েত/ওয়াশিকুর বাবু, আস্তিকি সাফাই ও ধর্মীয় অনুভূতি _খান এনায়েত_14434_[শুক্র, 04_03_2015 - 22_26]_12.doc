ওয়াশিকুর বাবু, আস্তিকি সাফাই ও ধর্মীয় অনুভূতি 


ইসলাম নিয়ে লেখা আর ইসলামের বিরুদ্ধে লেখা বলে এক ধরণের জগাখিচুড়ী কথা আজকাল খুব চলছে, কেউ যখন ইসলাম সম্পর্কে লিখেন ইসলাম থেকে রেফারেন্স দিয়েই লিখেন। সেটা ইসলাম বিরুদ্ধ লেখা বলে চালানোর অপচেষ্টা একটাই মাত্র ইংগিত দেয় যে লেখক আসলে সঠিক তথ্য দিয়েছেন উনার লেখায় আর ইসলামের এই অসংগতি ঢাকা দিতেই এই অপবাদ। 
যখন কেউ লিখেন কোরানেই আছে কাটাকাটির কথা তখন একপক্ষ বলেন এরা ধর্ম বিদ্বেষী, আরেক পক্ষ বলেন এরা ছুপা হিন্দু, আরেক পক্ষ বলেন এক লাইন আয়াতে কিছুই বুঝা যাবে না প্রেক্ষাপট বুঝতে হবে ইত্যাদি ইত্যাদি (অনেকটা যেন বাংলা বুঝার জন্য পিএইচডি ডিগ্রী নিতে হবে)। কিন্তু তারা কেউ এই ব্যাপারটা আমলে নিতে রাজী না যে এরা ইসলাম রক্ষার নামে মানুষ জবাই করছে ধারালো অস্র দিয়ে আদিম কায়দায়, যেমন কোরআনে লেখা আছে কাফিরদের গর্দানে আঘাত করতে হবে ঠিক তেমন। যে দুই খুনী ধরা পড়েছে তাদের সামান্য কিছু যা স্বীকারোক্তি পাওয়া যাচ্ছে পেপার পত্রিকায় তাতে গর্দানের ব্যাপারে বিশেষ ইংগিত মিলে, এটাও বুঝা যায় এরা ব্লগ বা সামাজিক সাইটগুলায় ঠিক কি লেখা হয় সে সম্পর্কে জানে না, হুজুর বলেছেন যে এরা ধর্ম বিরোধী তাই তাদের জবাই করতে হবে তারাও অশেষ নেকী লাভের আশায় এদের জবাই করছে। 
এখানে খুব ভয়ংকর ব্যাপারটি মধ্যমপন্থী এইসব সাফাইকারীরা বুঝতে রাজি না যে এরা অনেকটা মেশিনের মত শিক্ষা নিয়ে বের হচ্ছে এসব কওমী মাদ্রাসা থেকে, হুজুর বলেছেন অমুক মানুষটি ইসলাম ধর্মের জন্য হুমকি আর তাই তাকে মেরে ফেলা ধর্মের কাজ এবং তারা সেই আদেশ নির্ধিধায় চিন্তা ভাবনা ছাড়াই পালন করতে নেমে পড়েছে! 
ধর্ম সম্পর্কিত লেখালেখির বড় একটা অংশ হযরত মোহাম্মদ সাঃ নিয়ে এবং তার সম্পর্কে যা লেখা হয় এর বেশীরভাগই তার ব্যাক্তিগত জীবন নিয়ে বা উনার বিবাহ নিয়ে এবং এগুলা সত্যি বটে। এটাকে নবীর অবমাননা/নবীর নামে কুৎসা/চুলকানি ইত্যাদি বলে প্রতিরোধ এর চেষ্টা করা হয় যা অত্যান্ত হাস্যকর। অতি চমৎকৃত হওয়ার মত একটা বিষয় এখানে লক্ষনীয় যে দারুণ ধার্মিক হিন্দু মুসলিম এই ব্যাপারে একমত হয়ে এদের বিরুদ্ধে দাঁড়িয়ে যান, হিন্দু বন্ধুটি বলেন হযরত মোহাম্মদ সাঃ এর মত মহামানব নিয়ে আপনার চুলকানি কেনো? মুসলমান বন্ধুটি বলেন হজরত মুহাম্মদ সাঃ সম্পর্কে আজেবাজে কথা ছড়িয়ে কেউ ইসলামের ক্ষতি করতে পারবে না আর কেউ আরেকটু আগে বেড়ে বলেন নবী মোহাম্মদ এর সেক্স লাইফ নিয়ে আপনাদের এত চুলকানি কিসের?
সমস্যা আসলে নবী মোহাম্মদ সাঃ এর বিবাহ জীবন নিয়ে নয়, বলা হয়ে থাকে ইনি হচ্ছেন সর্বকালের সর্বশ্রেস্ট মানুষ আর স্বাভাবিকভাবেই স্বধর্ম সম্পর্কে কারো মনে যদি প্রশ্ন জাগে তাহলে এটা খুব প্রাসঙ্গিক যে উনি ১১/১৩ খানা বিবাহ ঠিক কি কারণে করেছিলেন আর কেনই বা বন্ধুর নাবালক ৬ বছরের মেয়ে বিয়ে করেছিলেন বা পালক পুত্রের তালাক দেওয়া বিবিকে বিবাহ করেছিলেন অথবা এই সম্পর্কিত বিতর্কিত আরও অনেক প্রশ্নই তার মনে জাগতে পারে? ভালো হয় সেগুলার যুক্তিসংগত উত্তর আরেকটি লেখার মাধ্যমে দিয়ে দিলে, কিন্তু তার বদলে একের পর এক এইসব অসভ্য বর্বর কায়দার হত্যাকান্ড আর তার সমর্থনে সাফাই সমাজের কোন উপকারটি বয়ে আনবে বা ইসলামের কোন উপকার হবে তা বুঝা অসম্ভব। 
লেখার স্বাধীনতা মানে নাকি কারো ধর্মীয় অনুভূতিতে আঘাত করা নয়? যতদুর বুঝতে পারা যায় অশ্লীল গালাগালি ছাড়া যুক্তিসংগত যে কোন কিছু লেখার স্বাধীনতায় পড়া উচিৎ, হোক সেটা ধর্ম, সমাজ, দেশ, রাজনীতি বা অন্যকিছু। কেউ ধর্ম সম্পর্কে প্রশ্ন উঠালে সেটা ধর্মীয় অনুভূতিতে লাগবে কেনো? বরং সেটা সম্পর্কে আরও বিস্তারিত আলোচনা হওয়া উচিৎ, মানুষ জানতে চাইতেছে, বুঝতে চাইতেছে এটা একটা পজেটিভ দিক হিসাবে বিবেচিত হওয়ার বদলে লেখার জবাব লেখা দিয়ে না দিয়ে তাদেরকে মুত্রমনা খাসী বলে জবাই করাটা কিভাবে যুক্তিসংগত হয়? 
নিজেকে প্রবল আস্তিক প্রগতিশীল হিসাবে নিয়মিত জাহির করা কেউ যখন সরাসরি বলেন “ধর্ম বিদ্বেষীর জন্য ন্যায্য বিচার এটা একটু অতিরিক্ত চাওয়া হয়ে যায়” এ দিয়ে উনি আসলে ঠিক কি বুঝাতে চাইতেছেন এটা বুঝতে হলে উনাকে বুঝতে হবে না উনার বিচার বুঝতে হবে?
সমাজের মধ্যমপন্থী প্রগতিশীল আস্তিক নামধারীরা আর প্রচন্ড ধর্মান্ধ প্রতিক্রিয়াশীল মোল্লারা ধর্ম প্রশ্নে একই ধরণের চিন্তা লালন করেন। তারা উভয়েই মনে করেন ধর্ম সম্পর্কিত কিছু বলার অধীকার কারো নাই। যদি কেউ বলেন তবে তাকে জবাই তো হতেই হবে, সেটা তার নিজের দোষেই ঘটেছে। 
হুমায়ুন আজাদকে যখন কোপানো হয় সেটাকে এরা বিচ্ছিন্ন একটি দুর্ঘটনা হিসাবে চালিয়েছেন, রাজীব হায়দায়কে যখন খুন করা হয় সেটা অনেকেই প্রচন্ড গোলমেলে এক পরিস্থিতির কথা বলে পার পাওয়ার চেষ্টা করেছেন, ডঃ অভিজিৎ রায়ের আর উনার ওয়াইফ বন্যা আহমেদ এর উপর হামলাটাও উনারা বিচ্ছিন্ন আর ইসলাম বিদ্বেষী বলে চালালেন আর ধর্ম রক্ষার জবাই এর সর্বশেষ শিকার ওয়াসিকুর বাবু। 
বর্তমানে তার জানাজা সে ফেইসবুক বা অনলাইন ফেইমসিকার নামাজী বা নবী বিদ্বেষী ইত্যাদি বিভিন্ন ভাবে বর্ননা করা হচ্ছে, এরা একটি বারও স্পষ্ট করে বলেন না এটা অন্যায়, এটা খুন। তারা বলেন যদি/কিন্তু/তবে সহকারে। কোরআন হাদীস এর আলোকে যারা বলেন ইসলাম শান্তির ধর্ম তারা কোরআন বা হাদীস না পড়েই এসব বলেন এতে সন্দেহের কোন অবকাশ নাই। 
ওয়াশিকুর বাবুর এই ছবিটার দিকে তাকান আর চিন্তা করুন এই ছেলেটি আপনার বন্ধু ছিল! আপনি একজন মানুষ এটা ভাবতে আমার প্রচণ্ড কষ্ট হয়।
ছবিটি পোংটা পোলা নামক লেখক থেকে নেওয়া। 

