এভাবেই বেচে আছি ______


 সিনেমায় দেখা যায় ৫০০ টাকা নিয়ে নায়কের ব্যবসা শুরু অতঃপর সৎপথে ব্যবসা করে ৫ বছরে নায়ক ৫০ কোটি টাকার মালিক। কিন্তু বাস্তবে ৫ কোটি টাকা দিয়ে শেয়ার বাজারে ব্যবসা শুরু অতঃপর সৎ পথে ব্যবসা করার 'অপরাধে' ১০ বছর পর আপনি ৫০০ টাকার মালিক। কিন্তু তাতে কি??? সরকারের কি যায় আসে?
আমরা নাকি স্বাধীন দেশে বাস করি। তা এ কি রকমের স্বাধিনতা? বিশাল জগৎটাকেই যদি ক্ষুদ্র করে দেওয়া হয়, তাহলে সেই ক্ষুদ্র জগতে স্বাধীনতাকে কি স্বাধীনতা বলা যায়? ব্যাপারটা বুঝতে পারা যাচ্ছে না, তাই না। বেশ একটা ছোট উদাহরণ ব্যাপারটাকে পরিষ্কার করে দেবে। যেমন খুশি লেখো। এই প্রতিযোগিতায় যদি কিছু বিষয় দিয়ে দেওয়া থাকে। আর তার মধ্যেই লিখতে বলা হয়, তবে কি যেমন খুশি লেখা যায়? ঠিক তেমনই, আজকের আমাদের স্বাধীনতাও। ভোট বিহীন দেশে আমরা স্বাধীন নাগরিক॥ আসলেই এই দেশকে কি রাজনৈতিক নেতারা ভালোবাসে, না কি ভালোবাসার অভিনয় করে?
বাংলা সিনেমায় ধর্ষণের দৃশ্যে দেখা যায় ভিলেন নায়িকাকে জোর করে ধর্ষণ করার চেষ্টা করে..... অর্ধনগ্ন দেহ নিয়ে নায়িকা দৌড়াতে থাকে তারপর নায়কের সাথে ধাক্কা॥ মিনিট দশেক ফাইট । নায়ক সাহেব ভিলেনের হাত থেকে নায়িকাকে বাঁচিয়ে অতঃপর শুরু হয় নায়ক কর্তৃক নায়িকার হালাল তরিকায় ধর্ষণ। ভিলেন আর নায়কের মধ্যে তফাৎ হচ্ছে, একজন জোর করে ধর্ষণ করে। আরেকজন ভালোবেসে ধর্ষণ করে। অসহায় নায়িকা চিরকালই ধর্ষিত আর দর্শক শুধু দর্শন করেই বিনোদিত। শেয়ার বাজারের হাজার কোটি টাকা লুট, রেলের বস্তা ভর্তি টাকার কালো বিড়াল দেখে আমরা কতই না বিনেদন পাই ......॥ আজ এই দেশের রাজনৈতিক দলগুলোর মধ্যে তফাৎ একটাই। একদল দেশকে জোর করে ধর্ষণ করে,আরেকদল দেশকে ভালোবেসে ধর্ষণ করে। অসহায় বাংলাদেশ চিরকালই ধর্ষিত। আর আমরা দর্শক হয়ে, শুধু দর্শন করেই বিনোদিত। তাইতো - ছড়াকার আবু সালেহ এর কবিতা মনে পড়ে গেলো -
"ধরা যাবে না ছোঁয়া যাবেনা, বলা যাবে না কথা । রক্ত দিয়ে পেলাম শালার এমন স্বাধীনতা! যার পিছনে জানটা দিলাম যার পিছনে রক্ত, সেই রক্তের বদল দেখো বাঁচাই কেমন শক্ত।
.
আসলেই আমাদের বেচে থাকাটাই কেমন শক্ত হয়ে গেছে .... তবুও বেচে আছি ... এভাবেই বেচে আছি .... দর্শক হয়ে॥

