বাংলাদেশের রাজনৈতিক হত্যাকান্ড - ( পর্ব _ ২ )


 কর্নেল (অবঃ) আবু তাহেরের নেতৃত্বে ৭ই নভেম্বর সিপাহী জনতার আরেক পাল্টা অভ্যুত্থান ঘটায় এবং ২য় ফিল্ড আর্টিলারির সেনা সদস্যরা লেঃ কর্নেল মহিউদ্দিন আহমেদের (আর্টিলারি) নেতৃত্বে, জিয়াউর রহমানকে তাঁর ঢাকা ক্যান্টনমেন্টের গৃহ বন্দীত্ব থেকে মুক্ত করে ২য় ফিল্ড আর্টিলারির সদর দপ্তরে নিয়ে আসে। ঐ দিন সকালেই পাল্টা অভ্যুত্থানের প্রতিক্রিয়ায় কর্নেল (অবঃ) আবু তাহেরের অধীনস্থ সৈন্যরা ক্যাপ্টেন জলিল ও ক্যাপ্টেন আসাদের নেতৃত্বে শেরে বাংলা নগরে ১০ম ইষ্ট বেঙ্গল রেজিমেন্টের সদর দপ্তরে বীর মুক্তিযোদ্ধা মেজর জেনারেল খালেদ মোশাররফ বীর উত্তম,কর্নেল খন্দকার নাজমুল হুদা বীর বিক্রম এবং লেঃ কর্নেল এ টি এম হায়দার বীর উত্তমকে হত্যা করে। এরপর জেনারেল জিয়া ক্ষমতার কেন্দ্র বিন্দুতে উঠে আসেন। [ তথ্যসূত্র : লেঃ কর্নেল (অবঃ) এম এ হামিদ, পিএসসি, মোহনা প্রকাশনী,প্রথম প্রকাশ- ১৯৯৩, পৃষ্ঠা ১০২-১০৩, ১০৮ - ১০৯] 
১৯৭৫ সালের ৭ নভেম্বর এক অভ্যুথানের মাধ্যমে ক্ষমতায় আসেন জিয়াউর রহমান॥ "১৯৭৬ সালের ৩০ নভেম্বর বিচারপতি সায়েম কে সরিয়ে জিয়াউর রহমান প্রধান সামরিক আইন প্রশাসকের দায়িত্ব পালন করেন। পরের বছর ৭৭ সালের ২১ এপ্রিল বিচারপতি সায়েম প্রেসিডেন্ট পদ থেকে পদত্যাগ করলে মাত্র ৪৩ বছর বয়সে প্রেসিডেন্ট হিসাবে দায়িত্ব গ্রহণ করেন জিয়াউর রহমান॥ বাস্তবে প্রেসিডেন্ট সায়েম কোনো পদই ইচ্ছা করে ছাড়েননি, তাকে বাধ্য করা হয়েছিলো ছাড়তে। ( তথ্যসূত্র :বাংলাদেশ রক্তের রিন, ১৯৮৮, পৃ- ১৩৪)"
জিয়াউর রহমানের সাড়ে পাচ বছরের শাসনামল ছিল খুন গুম আর রক্তপাতময় শাসন। " সরকারি হিসাব মতে শুধু মাত্র ৭৭ সালেই ১১৪৩ জন সৈনিককে মৃত্যুদন্ড দেন জিয়া।( তথ্যসূত্র: পুর্বোক্ত, মেজর রফিকুল ইসলাম, পৃ - ৯৯)"
"জিয়া জাসদ সমথর্ক (বা যাদের সমথর্ক সন্দেহ করা হয়েছে ) সিপাহিদের ফাঁসিতে ঝুলিয়েছিলেন ক্যাঙ্গারু কোর্ট মার্শাল করে। [ তথ্যসূত্র: Dacca’s Strongman Consoidates. Far Eastern Economic Review. 16 January]"
"জিয়ার ইচ্ছায় ১৯৭৮ সালে বাজিতপুরের পাচজন রাজনৈতিক কর্মীকে মৃত্যুদন্ড দেওয়া হয়, তাদের আপিল গ্রহণ করা হয়নি॥ রাজশাহীর জেলে আব্দুল গনি, কুমিল্লায় জয়নুল আবেদিন, এবং ঢাকা জেলে হাবিলদার মতিন ও মতি মিয়া নিহত হন।( তথ্যসূত্র: Amnesty International Report - 1979, p- 83 -84)"
"শুধু মাত্র রংপুর জেলাতেই ৭৬ জন জাসদ কর্মীকে হত্যা করা হয় জিয়ার শাসনামলে। ( তথ্যসূত্র: তারকালোক ডাইজেস্ট, হায়দার আকবর খান রনো, জানুয়ারি ১৯৮৭)।"
জিয়ার শাসনামলে সবচাইতে বেশী অত্যাচার করা হয় জাসদের নেতা কর্মীদের উপর। "১৯৭৫ সালের নভেম্বর থেকে ১৯৮১ সালের ডিসেম্বর পর্যন্ত জাসদের প্রায় ১৫০০ কর্মী হত্যার শিকার হন।( তথ্যসূত্র: দৈনিক ইত্তেফাক, ২ জানুয়ারি - ১৯৮২)। "
জিয়ার শাসনামলে আওয়ামী লীগের ৩৫১ জন নেতা কর্মী নিহত হন।(তথ্যসূত্র: দৈনিক ইত্তেফাক, ৮ জানুয়ারি - ১৯৮২)।" অবশ্য সেই সময় আওয়ামী লীগের কিছু কর্মী জাসদের হাতেও নিহত হয়॥
"১৯৭৬ সালে জানুয়ারি মাসে ৬২ হাজার রাজনৈতিক নেত কর্মীকে আটকে রাখা হয়েছিল কারাগারে।(তথ্যসূত্র: Amnesty International Report - 76)"
১৯৮০ সালে রাজশাহী ও খুলনা জেলে পুলিশের গুলি বর্ষণে ৫০ জন রাজনৈতিক কর্মী নিহত হন।
"জিয়ার শাসনামলে অনেক বিরোধী রাজনৈতিক কর্মীকে গুম করা হয়! তাছাড়া রাজনৈতিক বন্দিদের গাছের সাথে ঝুলিয়ে পেটানো এবং লজ্জাস্থানে বরফ ঢুকানো সহ বিভিন্ন অমানুিষক নির্যাতন করা হয়॥ ( তথ্যসূত্র: Amnesty International Report - February 1978)
"জিয়াউর রহমানের সরকার বিশ্ববিদ্যালয়ের সাত হত্যা মামলায় সাজা পাওয়া আসামি শফিউল আলম প্রধান ও তার সহযোগীদের সাজা মওকুফ করেন। সবচেয়ে আলোচিত ঘটনা হলো ১৯৮০ সালের ৩ জুন ঢাকার দুই নম্বর সামরিক আদালতে পাচ মুক্তিযোদ্ধা
(আবু লাল,শামসুদ্দিন, আব্দুর রউফ, কানচন মিয়া, চান মিয়া) কে ফাসি দেয় জিয়াউর রহমান সরকার॥ ( তথ্যসূত্র: অধ্যাপক আবু সাইয়িদ, জেনারেল জিয়ার রাজত্ব, ১৯৯৪, পৃ - ১৩২)"
"১৯৭৬ থেকে ৮০ সাল পর্যন্ত দুর্বৃত্তের হাতে নিহত হয় ২১১৬ জন মানুষ। ৭৫ থেকে ৭৮ পর্যন্ত সাড়ে তিন বছরে ৭২ জন ইউনিয়ন পরিষদ চেয়ারম্যান মেম্বার নিহত হন, যাদের অধিকাংশই ছিল রাজনৈতিক হত্যাকান্ডের শিকার॥ "সবচেয়ে বেশী রাজনৈতিক হত্যাকান্ড ঘটে ৮১ সালে। এই সময় ১৮১ টি রাজনৈতিক হত্যাকান্ড ঘটে। ( তথ্যসূত্র: দৈনিক ইত্তেফাক,২৫ জুলাই, ১৯৮১)"
 ১৯৭৬ সালের ২ জুলাই স্বাধীনতা যুদ্ধে এক পা হারানো সামরিক বাহিনীর কৃতী অফিসার কর্নেল তাহেরকে ফাসি দিয়ে হত্যা করে জিয়াউর রহমান সরকার॥
কর্নেল তাহেরের বিরুদ্ধে অভিযোগ সেনাবাহিনীতে নিয়ম বহির্ভূত ভাবে গণবাহিনী সৃষ্টি,সেনা কর্মকর্তা বৃন্দকে হত্যা সহ বিভিন্ন কারনে কর্নেল (অবঃ) আবু তাহেরের বিরুদ্ধে দেশদ্রোহীতার অভিযোগ আনেন জিয়া। এতে ১৯৭৬ সালের ২১শে জুলাই সামরিক ট্রাইব্যুনালে কর্নেল তাহেরের ফাঁসি হয়। "অনেকে ধারনা করেন, ৭ই নভেম্বর কর্নেল তাহেরের জনপ্রিয়তা দেখে জিয়াউর রহমান শঙ্কিত ছিলেন। তাই ক্ষমতা নিষ্কণ্টক রাখার জন্যই তাহেরের বিরুদ্ধে দেশদ্রোহীতার অভিযোগ আনেন। (তথ্যসূত্র: new age, may 2013)" 
"জেনারেল জিয়াউর রহমান তাঁর পাঁচ বছরের শাসনামলে প্রায় ২১টি অভ্যুত্থানের মুখোমুখি হয়েছিলেন। ২১টি অভ্যুত্থান থেকে বেঁচে গেলেও ২২তম অভ্যুত্থানে তিনি মৃত্যুবরন করেন। এর অধিকাংশই ছিল ১৯৭১ সালের সেই সকল মুক্তিযোদ্ধা অফিসারদের সমন্বয়ে গঠিত, যারা জিয়ার ইসলামিক ভাবাপন্ন দলের সাথে সম্পর্ক সহ্য করতে পারেননি। তিনি এসব আন্দোলন দৃঢ়ভাবে দমন করেন।১৯৮১ সালের সামরিক অভ্যুত্থান প্রেসিডেন্ট জিয়াউর রহমানের হত্যাকান্ডের মধ্য দিয়ে ৩০শে এপ্রিল, ১৯৮১-তে এই ক্যু সংঘঠিত হয় দেশের দক্ষিণের বন্দর নগরী চট্টগ্রামে। রাষ্ট্রপতি জিয়ার প্রধান সেনাপতি এরশাদের ষড়যন্ত্রে একদল আর্মি অফিসার দ্বারা সংঘটিত জিয়া হত্যার দায় চাপানো হয় জেনারেল মঞ্জুরের উপর। তিনি ছিলেন একজন বীর মুক্তিযোদ্ধা। প্রমাণ মুছে ফেলার জন্য ঢাকা থেকে ব্রিগেডিয়ার মাহমুদুল হাসানকে চট্টগ্রাম সেনানিবাসে পাঠিয়ে মঞ্জুরকে ক্যান্টনেমেন্ট বন্দী অবস্থায় হত্যা করা হ়য়॥ ( তথ্যসূত্র: লরেন্স লিফশ্যুলজ এর বই )॥"

