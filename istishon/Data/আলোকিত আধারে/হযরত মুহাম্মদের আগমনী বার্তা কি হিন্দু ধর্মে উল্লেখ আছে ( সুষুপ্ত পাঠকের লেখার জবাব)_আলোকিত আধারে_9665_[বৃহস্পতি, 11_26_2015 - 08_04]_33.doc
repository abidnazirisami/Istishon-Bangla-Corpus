হযরত মুহাম্মদের আগমনী বার্তা কি হিন্দু ধর্মে উল্লেখ আছে ( সুষুপ্ত পাঠকের লেখার জবাব)


  সুষুপ্ত পাঠক তার লেখায় উল্লেখ করেছেন, জাকির নায়েক থেকে শুরু করে মুহাম্মদ কাসিম নানোত্বি, মীর্জা গুলামের মত ইসলামিক পণ্ডিতরা সবাই “তাকিয়ার” আশ্রয় নিয়ে মিথ্যাচার করেন কোন রকম অনুতাপ ছাড়াই। কারণ এরকম মিথ্যাচার ইসলাম ধর্মে বৈধ। 
. জবাব 
.
এখানে তিনি সম্পূর্ণ উদ্দেশ্যপ্রণোদিত ভাবে ইসলাম ধর্মের সমালোচনা করেছেন।
কোরআনে পাকে আল্লাহ তায়ালা এরশাদ করেন, ‘যে ব্যক্তি অপচয়কারী ও মিথ্যুক, আল্লাহ তাকে হেদায়েত করেন না।’ [সূরা মোমেন : ২৮]
.
সুষুপ্ত পাঠক লিখেছেন, "এতস্মিন্নন্তিবে সেত্দচ্ছ আচার্যেন সমন্বিতঃ। মহামদইতিখ্যাতঃ শিষ্যশাখা সমন্বিত \\ নৃপশ্চৈব মহাদেবং মরুস্থল নিবাসিম্ম।চন্দনাদিভির ভ্যর্চ্য তুষ্টাব মনসাহরম্ \\ নমস্তে গিরিজানাথ মরুস্থল নিবাসিনে। ক্রিপুবাসুরনাশায় বহুমায়া প্রবর্তিনে \\"
.
সুষুপ্ত পাঠক তার লেখায় এই শ্লোকটুকু ব্যবহার করলেও কিন্তু পরের দুই লাইন উল্লেখ করেন নি তা হলো -
  স্নেচ্ছৈর্গপ্তায়শুদ্ধায় সচ্চিদানরুপিণে।
ত্বং মাং হি কিংকরং বিদ্ধি পরণার্থমু পাগতম \\" 
.
তারপর তিনি উল্লেখ করেছেন এই শ্লোক-
// "তম্মান্মুসলবন্তো হি জাতয়ো ধর্ম্ম দূষকাঃ। ইতি পৈশাচধমশ্চ ভবিষ্যতি ময়াকৃতঃ। ” (ভবিষ্যপুরাণ শ্লোকঃ১০-২৭।)
.
এখানেও তিনি এই শ্লোকগুলো বাদ দিয়ে গেছেন -
 লিঙ্গচ্ছেদী শিখাহীনঃ শ্মশ্রুধারী সে দূষকঃ।
উচ্চালাপী সর্বভক্ষী ভবিষ্যতি জমোমম \\২৫\\
বিনা কৌলংচ পশবস্তেষাং ভক্ষ্যা মতা মম।
মুসলেনৈব সংস্কারঃ কুশৈরিব ভবিষ্যতি \\২৬ 
অতএব তিনি উপরের শ্লোক গুলোর (ভবিষ্য পুরাণ -৩:৩:৩, ৫-৮ শ্লোক এবং ভবিষ্য পুরাণ শ্লোকঃ ১০-২৭ ) ভুল অনুবাদ করে লিখেছেন - "ত্রিপুরাসুর নামে একজন আসবেন। মুহামদ নামে জন্ম নেবে ও একটা আসুরী ধর্ম প্রচার করবে। এই ধর্মের অনুসারীদের মুসলমান বলা হবে। তারা মাংস ভক্ষক হবে। মাথায় শিখার বদলে তারা দাঁড়ি রাখবে। তারা লিঙ্গ কর্তন করবে।"
.
প্রকৃত পক্ষে এই (ভবিষ্য পুরাণ -৩:৩:৩, ৫-৮ ) শ্লোক গুলোর সঠিক অনুবাদ হবে -
 যথাসময়ে 'মহামদ' নামে একজন মহাপুরুষ আবির্ভূত হবেন যাঁর নিবাস "মরুস্থল" (আরব দেশে) সাথে স্বীয় সহচারবৃন্দও থাকবেন। হে মরুরপ্রভু! হে জগতগুরু আপনার প্রতি আমাদের স্তুতিবাদ। আপনি জগতের সমুদয় কুলষাদি ধ্বংসের উপায় অবগত আছেন। আপনাকে প্রণতি জানাই। হে মহাত্ম! আমরা আপনার দাসানুদাস। আমাদেরকে আপনার পদমূলে আশ্রয় প্রদান করুন। 
.
এবং ভবিষ্য পুরাণ শ্লোকঃ ১০-২৭ এর সঠিক ভাবানুবাদ হবে - 
 আমার অনুসরণকারী লিঙ্গের ত্বকছেদন (খতনা) করিবে। সে শিখাহীন (মাথায় টিকিহীন) ও দাড়ি বিশিষ্ট হইবে; সে এক বিপ্লব আনয়ন করিবে। সে উচ্চস্বরে প্রার্থনা ধ্বনি (আজান) করিবে। সে সর্ব প্রকার ভক্ষ্যদ্রব্য (হালাল দ্রব্য) আহার করিবে; সে শূকর মাংস ভক্ষণ করিবে না। সে তৃণলতা দ্বারা পূত পবিত্র হইবে। ধর্মদ্রোহী জাতির বিরুদ্ধে যুদ্ধ করিয়া সে মুসলমান নামে পরিচিত হইবে। আমার দ্বারা এই মাংসহারীদের ধর্ম স্থাপিত হইবে। 
.
প্রথম কথা সুষুপ্ত পাঠকের লেখায় উল্লেখ-
(১) ত্রিপুরাসুর নামে একজন আসবেন।
(২) মুহাম্মদের লিঙ্গ ৪০ বছর বয়েসে কর্তন করা হয়েছিল।
(৩) ভবিষ্য পুরাণে কথিত এই মুহাম্মদকে নিচ, পিশাচ, পাপী, অধর্ম হিসেবে উল্লেখ করা হয়েছে!
(৪) ইসলাম ধর্ম “অসুরের ধর্ম”।
.
উপরোক্ত লেখাগুলির ভাবানুবাদ শ্লোকের কোথায় আছে??? তিনি কি এগুলো স্বপ্নে পেয়েছেন?? তিনি আরো উল্লেখ করেছেন - ভবিষ্য পুরাণ গুলি খুব বেশিদিন আগের লেখা নয়। বেশির ভাগই মুঘল আমলে লেখা। কিন্তু ইতিহাসবিদদের তথ্যমতে শ্লোকগুলি খ্রিস্টপূর্ব পঞ্চম শতকে রচিত।
আর মোঘল আমল শুরু ১৫২৬ সালে।
.
সুষুপ্ত পাঠক লিখেছেন, (তিনি জন্ম নিবেন মাসের (এক) ১২ তারিখে (কল্কি পুরান 2nd অধ্যায় ১৫নং অনুচ্ছেদ)
. জবাব  
 এখানেও তিনি পুরো শ্লোক কে পাশা কাটিয়ে গেছেন। এখানে স্পস্টভাবে বলা আছে কল্কি জন্ম নিবে বৈশাখ মাসে। কিন্তু সে এটা বাদ দিয়ে মিথ্যাচার করল। এখন ক্যালেন্ডারেই দেখুন বৈশাখ মাস ইংরেজী কোন মাসে যায়। বৈশাখ শুরু হয় এপ্রিল মাসে আর আমাদের নবিজির জন্মও হয়েছিল এপ্রিল মাসে। এত গুরুত্তপুর্ন একটা তথ্য সে এড়িয়ে গেল ? অধিকাংশ মত অনুযায়ী নবিজির জন্ম ১২ রবিউল আউয়াল। শুক্লপক্ষ চন্দ্র আবর্তন এর সাথে হিসেব করা হয়। অপর পক্ষে রবিউল আউয়ালও সেই একিভাবে চন্দ্র আবর্তনের সাথে হিসেব করা হয়। তাই এই দুই ক্ষেত্রেই অভূতপুর্ব মিল হচ্ছে চন্দ্রমাসের ১২ তারিখের কথা, কল্কির জন্মও একটি চন্দ্র মাসের ১২ তারিখ, পক্ষান্তরে নবিজির জন্মও একটি চন্দ্র মাসের ১২ তারিখ। ইন্ডিয়ান বিক্রামি ক্যালেন্ডার অনুযায়ী বসন্ত কে বলা হয় বৈশাখ। অপরদিকে, আরবীতে বসন্তকে বলা হয় ‘রাবি’। নবী হযরত মুহাম্মদ (সঃ) জন্ম গ্রহণ করেন ১২-ই রাবিউল-আওয়াল মাসে। 
.
সুষুপ্ত পাঠক লিখেছেন, কল্কির বাবার নাম হবে “বিষ্ণুযশ” যার অর্থ হবে "ঈশ্বরের গর্ব"। জাকির নায়েক দাবী করেছেন কল্কি নাম নাকি লেখা আছে বিষ্ণুইয়াসি যার অর্থ সৃষ্টিকর্তার গোলাম। এর সঙ্গে মুহাম্মদের বাবার নাম আবদুল্লাহ (আল্লার দাস) মিলিয়েছেন......
. জবাব  
 প্রকৃতপক্ষে বিষ্ণুইয়াসি এবং বিষ্ণূযসের ভাবার্থ একই। কল্কির বাবার নাম বিষ্ণূযস হবার সাথে সাথে কল্কি পুরানে এও বলা আছে তিনি ছিলেন বিষ্ণুর সব থেকে বড় পুজারী, আর ঈশ্বরের পুজারীকেই ঈশ্বরের ভৃত্য বলা হয়। অপর দিকে আব্দুল্লাহ অর্থ হচ্ছে আল্লাহর বান্দা। এই দুটি নামই যে একি অর্থ নির্দেশ করে তা খুব সহজেই অনুমেয়। অর্থাৎ দুটি নামই নির্দেশ করে সৃস্টার অনুগত একজনকে। বিষ্ণু অর্থ সৃষ্টিকর্তা (আল্লাহ) এবং ভগত বা যশা অর্থ দাস. অর্থাত্ বিষ্ণুযশাবা বিষ্ণুভগত অর্থ সৃষ্টিকর্তার (আল্লাহর) দাস। আরবীতে 'আব্দুল্লাহ' শব্দের অর্থও সৃষ্টিকর্তার (আল্লাহর) দাস। ('আব্দুল্লাহ' হযরত মুহাম্মদ (সঃ) এর পিতার নাম।) আর সুমতির ='সু' অর্থ শান্ত অথবা আত্মতুষ্ট এবং 'মতি' অর্থ আত্মা অথবা হৃদয়। অর্থাত্ 'সুমতি' শব্দের অর্থ পরিতুষ্ট আত্মা। আবরীতে 'আমিনা' শব্দের অর্থও শান্ত বা পরিতুষ্ট আত্মা। (আমিনা নবী হযরত মুহাম্মদের মাতার নাম)। অপরদিকে আমিনা ও সুমতি দুজনই মানব। 
.
সুষুপ্ত পাঠক লিখেছেন, বলা আছে কল্কিকে তার গুরু রামদেব বেদ শেখাবেন (কল্কি পুরান, 3/43)
. জবাব  
 পরশুরাম ='রাম' অর্থ সৃষ্টিকর্তা এবং 'পরশু' অর্থ কুঠার (এখানে, বার্তা)। 'পরশুরাম' শব্দটি আল্লাহর বার্তা বাহক ফেরেস্তা হযরত জির্রাঈল (আঃ) এর পরিবর্তে ব্যবহার করা হয়েছে। জিব্রাঈল (আঃ) আল্লাহর পক্ষ থেকে বিজলী ঝলকের মত দ্রুত (এখানে কুঠারের তীব্রতা, তীক্ষ্ণতার সাথে তুলানা করা হয়েছে) বার্তা বহন করে এনেছিলেন নবী মুহাম্মদের কাছে, যার মাধ্যমে পৃথিবীর সকল অন্যায়/অবিচার, মিথ্যা দূরীভূত হয়। অর্থাত্, পরশুরাম-ই হলেন জিব্রাঈল (আঃ), যিনি আল্লাহর বার্তা-বাহক (এখানে কুঠার বাহক)। উত্তরস্থ পাহাড় = উত্তরস্থ পাহাড় (দি নর্দান হিল) বলতে মদিনা শহরকে বোঝানো হয়েছে। মদিনার পূর্ব নাম ইয়াত্রি অর্থাত্, উত্তর। মদিনা শহরটি মক্কা হতে ২২৫ মাইল উত্তরে অবস্থিত। আর বেদ অর্থ হচ্ছে জ্ঞান। চার বেদ হচ্ছে চার বেদের জ্ঞান। আর পুরো চারবেদে মুল জ্ঞান হচ্ছে ঈশ্বর সম্বন্ধীয়। নবিজি এক কোরান পেয়েই চারখন্ড বেদের জ্ঞান পেয়ে গিয়েছিলেন আর তা হচ্ছে সর্বশক্তিমান স্রষ্টার জ্ঞান। এই চারবেদের মুল জিনিস বা জ্ঞানই হচ্ছে স্রষ্টার একত্তবাদ। আর নবিজি তার ওহি দ্বারা এই জ্ঞানই পেয়েছিলেন। 
 .
সুষুপ্ত পাঠক লিখেছেন, কল্কি পৃথিবীর প্রত্যেকটি প্রান্তে যাবেন এবং সেখানকার খারাপ লোকদের হত্যা করবেন, এতে খুব কম লোকই অবশিষ্ট থাকবে এবং তাদের মাধ্যমে আবার সত্যযুগ শুরু হবে।
. জবাব 
.
এর ভাবার্থ কল্কির অনুসারীরা পৃথিবীর প্রত্যেকটি প্রান্তে যাবেন এবং সেখানকার খারাপ ও অশুভ শক্তি কে ধংস করবেন,এতে আর খুব কম অশুভ শক্তিই অবশিষ্ট থাকবে এবং তাদের মাধ্যমে আবার সত্যযুগ শুরু হবে।
.
সুষুপ্ত পাঠক লিখেছেন, কল্কি ও তার স্ত্রী নিরামিষভোজী হবেন। (কল্কি পুরান 3/43)
. জবাব  
 সম্পূর্ণ মিথ্যাচার এই রেফারেন্সে এরকম কিছুই লেখা নেই. বরং কল্কির খাবারের মেনুতে যথাবিধি মাংস – “অনন্তর তিনি চর্ব, চোষ্য, লেহ্য, পেয় পূপ, শষ্কুলি, যাবক, মাংস, ফল-মূল ও অপরাপর নানা প্রকার দ্রব্য আছে এবং তা কল্কি পুরাণের ৩০ অধ্যায়, ১০ মন্ত্রেই উল্লেখ আছে। 
.
.
তবে সুষুপ্ত পাঠক কেনো মুহাম্মদ স. সম্পর্কে মিথ্যাচার করলেন?? মিথ্যাচারের একটা সীমা আছে। কারন কল্কি অবতার যে মুহাম্মদ সঃ এর মুল দাবি জাকির নায়েকের নয়, এটি দাবি করেছে একজন হিন্দু স্কলারই যার নাম 'বেদ প্রকাশ উপধ্যায়' যিনি এলাহাবাদ বিশ্ববিদ্যালয়ের বেদ ও সংস্কৃত বিভাগের অধ্যাপক।  (कल्कि अवतार और मुहम्मद साहिब) নামক বইটি পণ্ডিত বেদপ্রকাশ উপাধ্যায় রচিত একটি গ্রন্থ, যেটি ১৯৬৯ সালে সরস্বত বেদান্ত প্রকাশ সংঘের তত্ত্বাবধানে প্রকাশিত হয়। বইটি বিশ্বের ১৬টি ভাষায় অনূদিত হয়। বেদও পুরাণে বর্ণিত সূত্রানুসারে কল্কি অবতার ও নবি মুহাম্মদের মাঝে সাদৃশ্য উপস্থাপন করাই ছিল বইটির মূল বিষয়বস্তু।  আর যখন সারা দুনিয়ার সামনে পন্ডিত রবীশংকর সহ আরো কিছু হিন্দু স্কলারের নাম দিলাম যারা এটা অকপটে স্বীকার করেছেন, যেমন 1.পন্ডিত গোবিন্দ কবিরাজ,সংস্কৃত অধ্যাপক বেনারস সংস্কৃত বিশ্ববিদ্যালয়। 2.আচার্শ গোপালচন্দ্র মিত্র , সংস্কৃত বিশ্ববিদ্যালয়, বেনারস। 3. এস পি চতুর্বেদী,প্রাক্তন সংস্কৃত বিভাগীয় প্রধান ,প্রাগ বিশ্ববিদ্যালয়। এই সমস্ত স্কলারদের স্টেটমেন্ট রয়েছে বেদ প্রকাশের মুল বইয়ের শেষে। উগ্র ভারতীয় হিন্দু সুষুপ্ত পাঠকের লেখা পড়ে মনে হলো তিনি হিন্দু সংস্কৃত পন্ডিতদের চেয়ে বেশী জ্ঞানী!!!

