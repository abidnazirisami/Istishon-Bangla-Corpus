লজিক বা যুক্তিবিদ্যার নিরিখে জাকির নায়েকের যুক্তির ত্রুটিসমূহ (Fallacy)_ না জানলে যে কেউ বিপথগামী হতে পারেন!!! 


জাকির নায়েক মেডিকেলের ছাত্র ছিলেন, হয়েছেন তুলনামূলক ধর্মতত্ত্বের ব্যাখ্যাদাতা। তিনি শুধু আর দুজন আমজনতার মতো সাধারণ সেন্স কাজে লাগিয়ে ধর্মতত্ত্বের ব্যাখ্যা হাজির করেন। লজিক বা যুক্তিবিদ্যার কোন নিয়ম মেনে নয়। জাকির সাহেবের যুক্তি শুনে শুধু যে হাসি পায় তা না সেই সাথে যুক্তিবিদ্যার নিয়ম লংঘনের জন্য ক্রোধও উৎপন্ন হয় বৈকি!!! বেচারা নিজেও বুঝতে পারছেন না যে কী ভুল তিনি করছেন। আসলে জানবেনই বা কি করে? কারণ লজিক বা যুক্তিবিদ্যা সম্পর্কে কোন জ্ঞান না থাকার জন্য তিনি বুঝতে পারছেন না কি ভুল তিনি করছেন। যেমন ছোট বাচ্চা একটা সাপ দেখলে সাপের সাথে খেলতে যায়, কারণ সে জানে না কী ভুল সে করছে!
জাকির নায়েক তার যুক্তিতে যে বড় ভুলটি করেছেন লজিক বা যুক্তিবিদ্যার ভাষায় তা হলো "মিথ্যা সাদৃশ্য বা উদাহরণ" (False Analogy)। এটি এক ধরণের ফ্যালাসি (Fallacy) যাতে ২টি বৈসাদৃশ্যপূর্ণ বিষয়ের তুলনা করা হয়। যেমনঃ কোন রাজনৈতিক বিষয়কে কোন ধর্মীয় বিষয়ের সাথে তুলনা। সাধারণত আমাদের দেশের বা পৃথিবীর বেশীর ভাগ মানুষ এই ভুল "মিথ্যা সাদৃশ্য বা উদাহরণ" (False Analogy) দিয়ে তর্কাতর্কি করেন। কারণ তারা যুক্তিবিদ্যা জানেন না। কিন্তু জাকির নায়েক নিজেকে তুলনামূলক ধর্মতত্ত্বের একজন বিখ্যাত পণ্ডিত মনে করেন। মুসলিম ভাইরা তাকে পারলে একজন রসূলের মত সম্মান দিয়ে থাকেন। উনার এসব ভুল করলে চলবে কি করে!!! 
এবার দেখা যাক জাকির সাহেব কি কি জঘন্য ভুল করে করে যাচ্ছেন নিজের অজ্ঞতার জন্য আর তার অনুসারীদের ডোবাচ্ছেন অজ্ঞাতর অতল আঁধারে-- 
১. জাকির নায়েক যুক্তি দেন, প্রকৃতপক্ষে মুসলমানরা অন্যদের চেয়ে কম সন্ত্রাসী। কারণ হিটলার বা খেমারুশ জঙ্গিরা যে ধরণের সন্ত্রাস করেছেন তার তুলনায় ইসলামী সন্ত্রাসবাদ নস্যি! আর আইরিশ রিপাবলকান আর্মি বোমা মারলে সন্ত্রাস হয় না কিন্তু মুসলমানরা মারলে হবে কেন? এখানে জাকির সাহেব ঐ উপরোক্ত "মিথ্যা সাদৃশ্য বা উদাহরণ" (False Analogy) করেছেন। মানে রাজনৈতিক হত্যাকান্ডকে ধর্মীয় হত্যাকান্ডের সাথে তুলনা করে তা জায়েজ করতে চেয়েছেন। হিটলার তার উগ্র আর্য জাতীয়তাবাদী দৃষ্টিকোণ থেকে ২য় বিশ্বযুদ্ধের সময় গণহত্যা করেছেন, কোন খ্রিস্টান ধর্মীয় উগ্রপন্থা থেকে নয়। একইভাবে আইরিশ রিপাবলকান আর্মি তাদের স্বাধীনতার জন্য সন্ত্রাস করেছেন, খ্রিস্টান ধর্মীয় উগ্রপন্থা থেকে নয়। কিন্তু নবী মোহাম্মাদ বা রোমান ক্যাথলিকরা ধর্ম বিস্তারের জন্য সন্ত্রাস করেছেন। তাই দেখতে হবে কারণ বা উদ্দেশ্যটা কি। আর রাজনৈতিক হত্যাকান্ডকে ধর্মীয় হত্যাকান্ডের সাথে তুলনা করলে বিশ্বের তামাম যুক্তিবাদী মানুষ এটাকে False Analogy হিসেবে গ্রহণ করবে , আর হাসবে যেমনটি জাকির সাহেবকে দেখলেই সব জ্ঞানী ও যুক্তিবাদী মানুষ হাসে! কিন্তু ভ্রান্ত পথে যায় অনেক সাধারণ মানুষ বা যুক্তিবিদ্যা না জানা এমনকি বড় বড় প্রাইভেট বিশ্ববিদ্যালয়ের ইংলিশ মিডিয়ামে পড়া ছাত্ররাও। 
২. জাকির নায়েক সৌদি আরবে অন্যান্য ধর্ম প্রচার ও ধর্ম প্রতিষ্ঠান নির্মাণ নিষেধ থাকার পক্ষে যুক্তি দিয়ে বলেছেন, যেহেতু কোরান বলছে একমাত্র ইসলামই সত্য ধর্ম তাহলে অন্য ধর্মগুলো মিথ্যা। অতএব, সৌদি সিদ্ধান্ত সঠিক। এবার দেখুন, তার ভুলসমূহ-- যুক্তিবিদ্যা কোন আপ্ত বাক্যে বিশ্বাস করে না, সে দেখে প্রমাণ। যুক্তিবাদীদের চোখে কোন ধর্মই সত্য নয়। কোরানেই তো প্রমাণ আছে, যখন আরব্বাসীরা আল্লাহ ও তার রসূলকে চ্যালেঞ্জ করলো একটা অলৌকিক কিছু করে দেখাতে যাতে তারা বিনা বাক্য ব্যয়ে ইসলামের উপর ইমান আনতে পারে। কিন্তু আল্লাহ ও রসূল তার কিছুই করে দেখাতে পারলেন না। নবী মোহাম্মাদ ও আরব্বাসীদের মধ্যে কোরানে যে কথোপকথনের আয়াতগুলো আছে তা থেকেই তা স্পষ্ট। দেখুন সূরা বনি ঈস্রাইল-- (আয়াত ৮৯-৯৩)
৮৯) আমি এ কুরআনে লোকদেরকে নানাভাবে বুঝিয়েছি কিন্তু অধিকাংশ লোক অস্বীকার করার ওপরই অবিচল থাকে।
৯০.) তারা বলে, “আমরা তোমার কথা মানবো না যতক্ষণ না তুমি ভূমি বিদীর্ণ করে আমাদের জন্য একটি ঝরণাধারা উৎসারিত করে দেবে।
৯১.) অথবা তোমার খেজুর ও আংগুরের একটি বাগান হবে এবং তুমি তার মধ্যে প্রবাহিত করে দেবে নদী-নালা।
৯২.) অথবা তুমি আকাশ ভেঙ্গে টুকরো টুকরো করে তোমার হুমকি অনুযায়ী আমাদের ওপর ফেলে দেবে। অথবা আল্লাহ ও ফেরেশতাদেরকে আমাদের সামনে নিয়ে আসবে।
৯৩.) অথবা তোমার জন্য সোনার একটি ঘর তৈরি হবে। অথবা তুমি আকাশে আরোহণ করবে এবং তোমার আরোহণ করার কথাও আমরা বিশ্বাস করবো না যতক্ষণ না তুমি আমাদের প্রতি একটি লিখিত পত্র আনবে, যা আমরা পড়বো।” হে মুহাম্মাদ! এদেরকে বলো, পাক-পবিত্র আমার পরওয়ারদিগার, আমি কি একজন বাণীবাহক মানুষ ছাড়া অন্য কিছু?
মানে হলো মোহাম্মাদ একজন সাধারণ মানুষ যার কোন মজেজা নেই। আল্লাহরও নেই, তিনি তখন কিছুই করে দেখাতে পারে নাই। 
আরও দেখুন সূরা ফুরকান এর এই আয়াতগুলো--
(২৫:৪) যারা নবীর কথা মেনে নিতে অস্বীকার করেছে তারা বলে, এ পুস্তক একটি মনগড়া জিনিস, যাকে এ ব্যক্তি নিজেই তৈরি করেছে এবং অপর কিছু লোক তার এ কাজে তাকে সাহায্য করেছে৷ বড়ই জুলুম ও ডাহা মিথ্যায় তারা এসে পৌছেছে৷ (২৫:৫) বলে, এসব পুরাতন লোকদের লেখা জিনিস - যেগুলো এ ব্যক্তি লিখিয়ে নিয়েছে এবং তা তাকে সকাল-সাঁঝে শুনানো হয়৷ (২৫:৬) হে মুহাম্মদ! বলো, “একে নাযিল করেছেন তিনিই যিনি পৃথিবী ও আকাশমন্ডলীর রহস্য জানেন৷” আসলে তিনি বড়ই ক্ষমাশীল ও দয়ার্দ্র৷ (২৫:৭) তার বলে, “এ কেমন রসূল, যে খাবার খায় এবং হাটে বাজারে ঘুরে বেড়ায়? কেন তার কাছে কোন ফেরেশতা পাঠানো হয়নি, যে তার সাথে থাকতো এবং (অস্বীকারকারীদেরকে) ধমক দিতো? (২৫:৮) অথবা আর কিছু না হলেও তার জন্য অন্তত কিছু ধন-সম্পদ অবতীর্ণ করা হতো অথবা তার কাছে থাকতো অন্তত কোন বাগান, যা থেকে সে (নিশ্চিন্তে ) রুজি সংগ্রহ করতো ? ” আর জালেমরা বলে, “তোমরা তো একজন যাদুগ্রস্ত ব্যক্তির অনুসরণ করছো৷” (২৫:৯) দেখো, কেমন সব উদ্ভট ধরনের যুক্তি তারা তোমর সামনে খাড়া করেছে, তারা এমন বিভ্রান্ত হয়েছে যে, কোন কাজের কথাই তাদের মাথায় আসে না ৷
(২৫:১০) বড়ই বরকত সম্পন্ন তিনি যিনি চাইলে তাঁর নির্ধারিত জিনিস থেকে অনেক বেশী ও উৎকৃষ্টতর জিনিস তোমাকে দিতে পারেন, (একটি নয়) অনেকগুলো বাগান যেগুলো পাদদেশে নদী প্রবাহিত এবং বড় বড় প্রাসাদ৷ (২৫:১১) আসল কথা হচ্ছে, এরা “ সে সময়টিকে” মিথ্যা বলেছে এবং যে সে সময়কে মিথ্যা বলে তার জন্য আমি জ্বলন্ত আগুন তৈরি করে রেখেছি৷ 
এতে স্পষ্ট বোঝা যায় যে আরব্বাসীদের চ্যালেঞ্জের জবাবে আল্লাহ ও তার নবী মোহাম্মাদ কোন মজেজা দেখাতে পারেনি, শুধু পরকালের ভয় দেখিয়েছে!!! তাই এসব ভূয়া ও ধাপ্পাবাজি ছাড়া কিছুই নয়! অনেকে বলবেন সূরা কমরের কথা। আরে মিয়া ভাই, নবী চন্দ্র গ্রহণের সময় চাঁদকে দেখিয়ে ভয় দেখাচ্ছিল আরব্বাসীকে। তারা সেটা বুঝতে পেরেছিল বিধায় তারা কেউ ওটাকে পাত্তা দেননি। যেখানে আরব্বাসীরা নবী ও তার আল্লাহকে তাদের মুখের সামনে মজেজা দেখাতে বলল, সেটা না করে সেই দূরে আকাশে চন্দ্র গ্রহণের দৃশ্য দেখিয়ে ভয় দেখানো কত্ত বড় চালাকি! কলম্বাসও আমেরিকা আবিষ্কারের পর এক চন্দ্র গ্রহণে আদিম আমেরিকাবাসীকে ভয় দেখিয়েছিল যে সে যাদু দিয়ে চাঁদ বিদীর্ণ করেছে। একথা শোনার পর আদিম আমেরিকানরা কলম্বাসের পায়ে পড়তে লাগলো দলে দলে। নিশ্চয়ই কলম্বাস সূরা কমর থেকেই এই চালাকি শিখেছিল! এবার বুঝলেন তো ভাই ইসলাম কি সত্য ধর্ম? আর কোন ধর্মই যুক্তির নিরিখে সত্য নয়, কারণ মজেজা কেউ বিজ্ঞানীদের সামনে প্রমাণ করতে পারেনি।। ধন্যবাদ। এই পোস্ট থেকে কেউ মনকষ্ট পেয়ে থাকলে দঃখিত। (চলবে....)

