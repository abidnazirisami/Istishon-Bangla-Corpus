আমি শাহবাগ, আমি প্রজন্ম চত্বর, আমি মুক্তিযুদ্ধের চেতনায় উদ্বুদ্ধ তারুন্যের প্রতীক !!


 আমি কোন দোকান কিংবা সিনেমা হল না যে বছরের পর বছর এক জায়গায় ঠায় দাড়িয়ে থাকবো !
আমি কোন অফিস কিংবা ব্যাবসা প্রতিষ্ঠান না যে বছরের পর বছর এক জায়গায় ঠায় দাড়িয়ে থাকবো !
আমি কোন হাসপাতাল কিংবা সেবা প্রতিষ্ঠান না যে বছরের পর বছর এক জায়গায় ঠায় দাড়িয়ে থাকবো !
আমি সেই চেতনা যেই চেতনাকে তোমরা ধারন করেছ হৃদয়ে !
আমি সেই চেতনা যাকে কখনও শেখানো যায়না !
আমি সেই চেতনা যাকে কখনও চিনিয়ে দিতে হয়না !
আমি সেই চেতনা যাকে কখনও বলে দিতে হয়না !
আমি সেই চেতনা যাকে কখনও বইয়ে আটকে রাখা যায়না !
আমি সেই চেতনা যাকে কখনও কোন দিবসে আবদ্ধ করা যায়না !
আমিই সেই নবজাগরণ যার খোঁজে লক্ষ কোটি বাঙালি একত্রিত হয়েছিল !
আমিই সেই নবজাগরণ যা কিনা আসে মানুষের ভেতর থেকে !
আমিই সেই নবজাগরণ যা কিনা বহমান সারা বাংলার মানুষের অন্তরে। আমার কিচ্ছু যায় আসেনা ওরা এখন কোথায় !
ওদেরকে আমি শকুন চিনিয়েছি। ওদেরকে আমি মীর জাফর চিনিয়েছি !
ওরা এখন বলীয়ান। ওদের ভেতরে আছে শাহবাগ। ওদের ভেতরে আছে নবজাগরণ !
এ কোন শেখানোর বিষয় না, এ কোন জোরের বিষয় না। এ আসে ভেতর থেকে !
আমি শাহবাগ, আমি প্রজন্ম চত্বর, আমি মুক্তিযুদ্ধের চেতনায় উদ্বুদ্ধ তারুন্যের প্রতীক !
আজকে শাহবাগের নবজাগরণ মঞ্চের তিন মাস পূর্তি। ৫ই ফেব্রুয়ারি ২০১৩তে শুরু হয়েছিল বাংলাদেশের এক অনন্য ইতিহাস। ১৬ কোটি মানুষের ১টি মাত্র মঞ্চ, ১৬ কোটি মানুষের ১টি মাত্র কন্ঠ, ১৬ কোটি মানুষের ১টি মাত্র দাবী। আমার কষ্ট হয় ওই হতভাগ্যদের জন্য যারা এর মূল্যটুকু বোঝেনা !!

