তুমি শাহানাকে কি আর একটু হায়াত দিতে পারতে না হে প্রভু_!!!


গতকাল শাহানাকে যখন উদ্ধারকর্মী ভাইটি বলেছিল, তোমার কাপড়
ছিড়ে তোমাকে বের করতে হবে, শাহানা প্রথমে রাজি হয়নি। এরপর
উদ্ধারকর্মী ভাইটি বলেছে আমি তো তোমার ভাই, তুমি কেন
লজ্জা পাচ্ছো বোন? এরপর শাহানা কাপড় ছিড়তে রাজি হয়।
কাপড় ছিড়েও যখন তাকে বের করা যাচ্ছে না, তখন
উদ্ধারকর্মী ভাইটি বলেছে তোমার বুক কেটে ফেললে হয়তো বুকের
উপর চেপে বসা পিলারটিকে সরিয়ে তোমাকে বের করা সম্ভব হবে।
জবাবে শাহানা বলেছে, ভাই, আমার বুক কেটে ফেললে আমার দেড় বছরের
ছেলেকে আমি কেমন করে দুধ খাওয়াবো? জয় হোক মাতৃত্বের। জয়
হোক মানবতার। এমন প্রশ্নের এমন উত্তর মা ছাড়া আর কে-ই-
বা দিতে পারে? শাহানা তো বলতে পারতো, আমার বুক কেটো না,
আমি ব্যাথা পাবো। অথবা বলতে পারতো কেটে ফেলো আমার বুক,
আমি বাঁচতে চাই। কিন্তু শাহানা এর কোনটাই বলেনি।
সে যা বলেছে তা মনে হয় পৃথিবীর কোন মা কোনদিন এভাবে বলেনি।
টিভিতে মর্মান্তিক এই দৃশ্য দেখে আমি ও আমার স্ত্রী হাপুস
নয়নে কেঁদেছি। হে আল্লাহ তুমি এই নিরপরাধ মানুষদেরকে কেন এত
কষ্ট দিলে? সব মৃত্যুই বেদনাদায়ক, কিন্তু শাহানার মৃত্যুটা আমার
হৃদয়টাকে ভেঙ্গে চুরমার করে দিয়েছে। কত মানুষই তো বেঁচে থাকে,
তুমি শাহানাকে কি আর একটু হায়াত দিতে পারতে না হে প্রভু?!!!

