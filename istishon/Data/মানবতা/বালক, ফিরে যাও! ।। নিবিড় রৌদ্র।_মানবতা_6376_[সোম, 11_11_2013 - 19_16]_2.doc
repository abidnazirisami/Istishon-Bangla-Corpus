বালক, ফিরে যাও! ।। নিবিড় রৌদ্র।


বালক, থামো!
ফিরে যাও, আর শুনো!
জেনে যাও শুধু ভালোবাসা পুঁজি নিয়ে-
প্রেমিক হওয়া যায়না!
প্রেমিক হতে গেলে,
প্রতিযোগিতার বাজার চষে
অতিমূল্যের মুখোস কিনে-
গায়ে জরিয়ে নিতে হয়।
আর সপ্তাহে সপ্তাহে রি-নিউ তো আছেই!
পকেটে মুখোস কেনার টাকা আছেতো?
হা হা হা নেই! তবে দেরী কেনো,
ফিরে যাও! শোন, দু:খ করোনা;
সবাইকে- প্রেমিক হতে হয়না!
সবার জন্য সব নয়, সবাই সব পারেনা
তুমিও পারেবনা বালক!
 - তবে, আমি যে শুনেছি ভালোবাসা....!
শুনতে এমনই শুনে সবাই,
যা শুনেছো ভুলে যাও-
সন্ধা নামলো বলে, ফিরে যাও।
 এদিকে সব বুঝে উঠার আগেই
আঁধার নামছে ক্রমে-
বিষাদ রজনীর ছায়ায়,
বোকা বালক আজ পথভ্রষ্ট।
সে, এদিক ছুটে ওদিক ছুটে-
কভূ ধুলায় লুটায়!
হঠাত কে যেনো-
পেছন থেকে কম্পিত স্বরে হেসে উঠে,
আর থেমে থেমে ভেসে আসে কানে-
গম্ভীর সেই সংকেত, বালক! ফিরে যাও।
সময় নেই, ফিরে যাও!
ভালোবাসলেই প্রেমিক হওয়া যায়না!
অবেশেষে ফিরে যাও!
অতঃপর ফিরে যাও, আপন কুলায়।
 ------------------------
বালক, ফিরে যাও!
নিবিড় রৌদ্র
১২.১২.১৩ ইং।
রাত- ১২.২০ মিনিট।

