নেশা


 ১।
মধ্য রাতের নীরবতায়
নেশাখোর আমি।
আমি ভীষণ তৃষ্ণার্ত
ক্ষুধাতুর চোখ । সহস্র বছরের যন্ত্রনায়-
অর্জিত ক্ষতচিহ্নগুলো জেগে উঠার প্রতীক্ষায়
তবুও থেমে থাকার প্রহরগুলো ফুরোয় না;
আবার থেমে থাকেনা পথগুলো,
ধ্রুব গতিতে এগিয়ে যেতে থাকে -
সাথে এগোয় পথিকগুলো
পথের ধারে দাঁড়ানো বটবৃক্ষ-
সে আগায় না , নিথর দাঁড়িয়ে
আর আমি ঠিক তার পাশটায়-
আজো অস্তিত্বহীন অস্তিত্বটুকুর ফিরে আসার অপেক্ষায়।।।।
......................................................
......................................................
২।
আজ কথাগুলো ভীষণ এলোমেলো
শব্দগুলো হারিয়ে গিয়েছে,
বিক্ষিপ্ত আজ গানের প্রতিটা সুর
ছন্দহীন আমি, এখন বিষন্ন রাতদুপুর ।
রাতজাগা লক্ষ্ণীপেঁচাগুলো ?
পথ দেখানো তারাদের আশায় বসেছিল,
তারারা ওঠেনি, পেঁচারাও হারিয়ে গেল ।
আমায় পথ দেখাবে কে ?
চিরকাল ঠাঁয় পরে থাকবো ?
বসন্তের কোকিলের কন্ঠ !! নিশ্চিত মরীচিকা,
সামনে আলোর ছটা,
ভ্রান্তিবিলাসের শিকার আমি ।
ভয় নেই , বৃষ্টি আসবে-
সকাল হবে আধাঁর ঘুচবে
এগিয়ে যাবো আমি ,আমরা ।
..........................................
..........................................
৩।
 সেই চেনা পথ, চেনা অন্ধকার, চেনা গল্প............
সব কিছুর মাঝে ব্যস্ত আমি;
দিন শেষে ক্লান্তিহীন ভাবে অসহায়,
বিদীর্ন অবস্থায় প্রতিটা স্বপ্ন-
রঙ হারিয়ে আমি বিবর্ন ।
হায়! এ কোন আমি ?
নিয়তির এ কেমন খেলা ?
চেনা সবই যে আজ বড়ই অচেনা ।
এতোটা এসেও আজ আমি একা,
আজও নেশাগ্রস্ত, অতৃপ্ত নিশাচর ,
এখনো ফুরোয় নি অপেক্ষার এক প্রহর,
প্রতীক্ষায় আমি শুধুই ফেরার -
রিক্ত হস্তে লিখা পুরাতন সেই কবিতার ......
(অসামাজিক)

