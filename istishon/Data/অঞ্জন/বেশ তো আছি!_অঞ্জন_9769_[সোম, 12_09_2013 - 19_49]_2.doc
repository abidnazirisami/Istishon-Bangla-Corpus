বেশ তো আছি!



রৌদ্রের প্রখরতা ঠিক যখন এলিয়ে পড়বে-
ঠিক তখনই তোমার সাথে আবার দেখা হবে।
তুমি বসবে কৃষ্ণচূড়া গাছের ছায়ায়,
হাল্‌কা বাতাসে ঘনকালো চুল দুলিয়ে যাবে,
ফিরে তাকাবে তুমি,
বহু দূর হতে-
তোমার কোমল স্পর্শের অনুভব
হয়ত একটু হলেও করতে পারব ।
আমার দু চোখের আজন্ম তৃষ্ণা -
তোমার চাহনিতেই হয়ত মিটে যাবে ;
কিন্তু
উদ্ভ্রান্ত আজো আমি যে তেমনই,
তেমন উদ্দেশ্যহীনটাই আছি -
তবে কি আগেরটাই ঘটবে?
তবে কি এই সত্য-
যে উদ্দেশ্যহীনের কোন উদ্দেশ্য থাকতে নেই ?
যাই হোক যেমন আছি,
বেশ ভালই তো আছি,
তবে কেন -
একি স্বপ্ন আমি আবার দেখলাম মিছে-মিছি!
(অসামাজিক)

