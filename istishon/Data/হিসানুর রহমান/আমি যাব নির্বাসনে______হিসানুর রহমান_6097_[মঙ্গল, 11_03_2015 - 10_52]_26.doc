আমি যাব নির্বাসনে_____


নির্বাসন চাই
রাকিবুল ইসলাম
.
একলা বসে নির্জনে
ভাবছি আমি শুন্য মনে,
জেগেছে প্রানে অবাক আকাঙ্খা
যাব আমি নির্বাসনে ।
.
যেথায় থাকবে না কোন
জগতের চিণ্হ,
যেথায় থাকবে না কোন
প্রানের ছায়া ।
.
যেথায় থাকবে না কোন
বিবেকহীন মানুষের আনাগোনা,
যেথায় থাকবে না তাদের
বর্বরতার দৃশ্যপট ।
.
যেথায় শুনতে হবেনা কোন
অসহায়ের হাহাকার,
যেথায় শুনতে হবেনা কোন
নিঃস্বের আত্মচিৎকার ।
.
যেথায় দেখব না আমি
মানবতার নিরুপায় বিসর্জন,
যেথায় দেখব না আমি
মিথ্যের কাছে সত্যের আত্মসমর্পন ।
.
চোখের কর্নিয়াতে ভাসবে না কোন
মিথ্যে দম্ভের প্রতিচ্ছবি,
যেথা আমি দেখব না কোন ক্ষুদ্র-বৃহৎ বৈষম্য প্রতিবিম্ব ।
.
অত্যাচারীর ধ্বংসালীলা
পড়বে না মোর চোখে,
যেথা বিঁধবে না কোন সবলের তীর দূর্বলের ঐ বুকে ।
.
আমি এমন স্হান চাই
আমার নির্বাসনের জন্য,
নিঃসঙ্গভাবে মৃত্যু হলেও তবু আমি ধন্য।

