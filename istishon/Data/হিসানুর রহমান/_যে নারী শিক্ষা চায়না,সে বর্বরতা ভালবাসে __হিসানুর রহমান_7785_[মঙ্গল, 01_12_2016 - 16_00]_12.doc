_যে নারী শিক্ষা চায়না,সে বর্বরতা ভালবাসে _


.........."বিশ্বের যা কিছু মহান সৃষ্টি চির কল্যানকর,
অর্ধেক তার করিয়াছে নারী,অর্ধেক তার নর "
বিদ্রোহী নজরুলের "নারী" কবিতার দুটি চরন। প্রথমেই আমি সালাম জানাই আমার কবিকে ।
.
শিরোনামটা হয়ত বিদঘুটে টাইপের হয়ে গেছে । তবে সত্য এটাই, এটাই বাস্তবতা । আর সত্য সে তো চিরকালই তেঁতো ।
.
সৃষ্টির সেরা জীব মানুষ । নারী ও পুরুষ এই দুইয়ের সমন্বয়ে মানবজাতি গঠিত । যার একটি ব্যতীত আরেকটি অচল ।
.
তবে নারীরা আজীবন কেন এত পশ্চাৎপদ ?
.
কেন তাদের অধিকার পাবার ক্ষেত্রে তারা এতটা বঞ্চিৎ ??
.
আমাদের সমাজে মেয়েদের ক্ষেত্রে একটা কথা বরাবরই প্রচলিত যে মেয়েদের মেধা ছেলেদের থেকে কম । এটা সম্পূর্ন ভুল একটা তথ্য । প্রকৃতির কারনে ছেলেমেয়ের দৈহিক আয়তনের কিছুটা তারতম্য ঘটলেও সেটা মেধার বিচারের ক্ষেত্রে কোন প্রভাব ফেলে না । একজন মানুষের সম্পূর্ন ওজনের ২ ভাগ ওজন হচ্ছে মগজের । অর্থ্যাৎ একজন পরিপক্ব মানুষের মগজের ওজন ১২০০-১৫০০ গ্রাম হয়ে থাকে । মেয়েদের ক্ষেত্রে মগজটা কম হলেও সেটা মেধার ক্ষেত্রে কোনভাবেই প্রভাব ফেলেনা । বিজ্ঞানীরা গবেষনা করে দেখেছেন অনেক মেধাবী মানুষের মস্তিষ্কের আয়তন ছোট হয়। উদাহরন হচ্ছে আলবার্ট আইনস্টাইন । তার মাথার আযতন ছোট ছিল । তাই বলে কি তিনি মেধাসম্পন্ন ছিলেন না !
তাই মস্তিষ্ক ছোট বড় হওয়া মেধার বিচারে কোন প্রভাব ফেলেনা ।
.
আমাদের দেশে মেয়েরা বিদ্যা অর্জনের ক্ষেত্রে নানাবিধ প্রতিবন্ধকতার শিকার হয় । যার কারনে তার পড়াশোনা বন্ধ হয়ে যায় নিজেকে শিক্ষিত বা সচেতন করে গড়ে তোলার পূর্বেই ।
.
সাধারনত আমাদের দেশে দেখা যাচ্ছে যে ১৭-১৮ বছর হবার পূর্বেই বিয়ে দিয়ে দেওয়া হয় আর সেখানেই ঘটে শিক্ষা জীবনের অবসান । বিয়ের পরে বেশিরভাগ পুরুষই তার স্ত্রীকে বিদ্যার্জন করতে দেয় না । কারন সবাই চায় প্রতিটি স্ত্রী তার সম্পূর্ন অধীনস্ত থাকুক ।
.
শিক্ষিত মানুষ মানেই সে আত্মনির্ভরশীল।
.
আজকাল খবরের কাগজ,টেলিভিশন খুললে অহরহ দেখা যায় যৌতুকের কারনে স্ত্রীকে অত্যাচার কিংবা খুন হয়েছে স্ত্রী স্বামীর হাতে আর এটা নিঃসন্দেহে বর্বরতার উদাহরন । মধযুগে নারীরা ছিল পুরুষের দ্বারা তীব্রভাবে লাঞ্চিৎ, নিপীড়িত। সেকালে পুরুষের দ্বারা নারী হত্যা তো ছিল নিত্য নৈমিত্তিক ব্যপার ।
.
আর আজও সেটা হচ্ছে বিশেষ করে আমাদের এই দেশে । আর সবকিছুর জন্য মূলে নারী শিক্ষার অভাব । নারী শিক্ষিত না হলে শুধু যে নারীরা ক্ষতিগ্রস্থ হয় সেটা না ক্ষতিগ্রস্থ হয় গোটা জাতি ।
.
একটা শিশুর জন্য প্রথম ও প্রধান শিক্ষক হচ্ছে তার মা । তাই একজন মা শিক্ষিত না হলে সচেতনতার সাথে তার সন্তান লালনে তাকে শিক্ষা প্রদানে অক্ষম হবে । কারন শিক্ষাই জাতির মেরুদন্ড । শিক্ষা ব্যতীত কোনদিনই জাতি সোজা হয়ে বিশ্বমাঝারে দাঁড়াতে পারবে না ।
.
তাই জাতির কল্যানের জন্য মানবতার কল্যানের জন্য নারী শিক্ষার বিকল্প কিছু নেই ।
.
পুরুষতান্ত্রিক সমাজ থেকে বহির্ভূত হোন নারী পুরুষের সমান অধিকার আদায়ে সোচ্চার হোন।।

