তারুণ্যের জয় হোক


প্রেস ক্লাব হতে শাহাবাগ
জ্বলছে তারুণ্যের উত্তাপ,
দাঁউ দাঁউ করে জ্বলছে তারুণ্য
জঞ্জাল সব পুড়ে হবে শূন্য,
অশুভ সব কালো হাত
চাইছে ঢাকতে রাঙা প্রভাত,
শকুনের সব বীভৎস চোখ
চাইছে এ বাংলা পাকিস্তান হোক!!!
ধর্মের নামে চলছে ব্যবসা
প্রতিবাদী হলেই রটছে কুৎসা,
দুর্নীতি আর কালোবাজারি
এ দেশ কে করেছে তলা বিহীন ঝুড়ি,
দেশ প্রেম আজ দলীয় সম্পদ
বাকিরা সব নোংরা-লম্পট!!!
হায়রে লাখো শহীদের বাংলাদেশ
কখন হবে এ সব ভণ্ডামির শেষ?
আমরা তারুণ্য, আমরা শক্তি
মানবোনা কোন নোংরা যুক্তি,
আমরা আনবো রাঙা প্রভাত
আসুক না যতই ঘাত-প্রতিঘাত,
কালো আকাশে সূর্য হাসুক
দুঃস্বপ্ন ভেঙে ভোর আসুক,
হাত বাড়াই, চল নিই শপথ
এ দেশ কে খুঁজে দিই নতুন পথ,
স্বপ্নের রথে উড়ে উড়ে
তারুণ্যের জয় হোক...

