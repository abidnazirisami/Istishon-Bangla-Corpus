কেন্দ্রীয় কারাগার হবে পুরান ঢাকাবাসীর চার স্তরের বিনোদন কেন্দ্র


ইস্ট ইন্ডিয়া কোম্পানির আমলে ১৭৮৮ সালে ৩৮ একর জমির ওপর গড়ে তোলা ঢাকা কেন্দ্রীয় কারাগারকে চার স্তরের বিনোদন কেন্দ্রে রূপান্তরের পরিকল্পনা গ্রহন করেছে বর্তমান সরকার। চার স্তরের মধ্যে রয়েছে- পার্ক, জাদুঘর, কনভেনশন সেন্টার, উন্মুক্ত নাট্যমঞ্চ। ভেতরে দুটি মিউজিয়াম এবং নানা ঐতিহাসিক নিদর্শন রয়েছে। সেই ঐতিহাসিক নিদর্শন সংরক্ষণ করার পাশাপাশি একটি নতুন নকশায় বিনোদনের স্থান তৈরি হবে। এর বাইরে কনভেনশন সেন্টার, কিছু ডিপার্টমেন্টাল স্টোর এবং কিছু উন্মুক্ত নাট্যমঞ্চ হবে। বর্তমান সরকারের এমন উদ্যোগে কেন্দ্রীয় কারাগার হবে পুরান ঢাকাবাসীর বিনোদন কেন্দ্র যা সত্যিই প্রশংসনীয়।

