জাতি আজ কর্নেল ডাঃ নাজমার জন্য গর্বিত


জাতিসংঘের ইতিহাসে প্রথম একটি মেডিকেল কন্টিনজেন্টের কমান্ডার হিসেবে দায়িত্ব পান একজন নারী। আর তিনি হলেন বাংলাদেশ সেনাবাহিনীর নারী কমান্ডার কর্নেল ডা. নাজমা বেগম। কর্নেল নাজমা বেগম জাতিসংঘ শান্তিরক্ষা মিশন পশ্চিম আফ্রিকার দেশ আইভরি কোস্টে কর্মরত ৫৬ সদস্যের মেডিকেল কন্টিনজেন্টের কমান্ডার। বাংলাদেশের নারীদের মধ্যে প্রথমবারের মতো এই গুরুত্বপূর্ণ দায়িত্ব পালন করতে আইভরি কোস্ট যান তিনি। সেখানে পাঠানো ৫৬ সদস্যের মেডিকেল কন্টিনজেন্টে নারী কমান্ডার হিসেবে অত্যন্ত সাফল্যের সঙ্গে নেতৃত্ব দিচ্ছেন তিনি। এজন্যে জাতিসংঘের বিশেষ সম্মাননাও পেয়েছেন কর্নেল নাজমা। তার দৃষ্টান্তমূলক নেতৃত্ব এবং জাতিসংঘকে সহায়তার জন্যে বাংলাদেশ সেনাবাহিনীকেও ধন্যবাদ জানিয়েছে জাতিসংঘ। পুরো জাতি কর্নেল ডাঃ নাজমার জন্য গর্বিত৷ দেশের কোন নারী সেনা কর্মকর্তার জন্য এটি একটি বিরল ঘটনা৷ ধন্যবাদ এবং অভিনন্দন ম্যাডাম নাজমাকে৷

