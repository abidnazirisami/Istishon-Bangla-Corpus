আউটসোর্সিং_ বছরে আয় প্রায় ৩০ কোটি মার্কিন ডলার


ইন্টারনেট ভিত্তিক অনলাইন আউটসোর্সিং বিশ্বব্যাপী শিক্ষিত তরুণ সমাজের কাছে জনপ্রিয় পেশা। বিশাল সম্ভাবনা নিয়ে এ খাতে এগিয়ে যাচ্ছে বাংলাদেশ। বর্তমানে বিশ্বের বিভিন্ন বাজারে ৫ লাখের ওপরে বাংলাদেশি আউটসোর্সিংয়ের সঙ্গে জড়িত আছে। আয় হচ্ছে প্রায় ৩০ কোটি মার্কিন ডলার। আউটসোর্সিং সাইট বা অনলাইন মার্কেট প্লেসে কাজের ক্ষেত্রগুলো হচ্ছে ওয়েব ডেভেলপমেন্ট, সফটওয়্যার ডেভেলপমেন্ট, নেটওয়ার্কিং ও তথ্যব্যবস্থা (ইনফরমেশন সিস্টেম), লেখা ও অনুবাদ, ডাটা প্রসেসিং, ডিজাইন ও মাল্টিমিডিয়া, গ্রাহকসেবা (কাস্টমার সার্ভিস), বিক্রয় ও বিপণন, ব্যবসা সেবা ইত্যাদি। বাংলাদেশ অ্যাসোসিয়েশন অব সফটওয়্যার অ্যান্ড ইনফরমেশন সার্ভিসেস (বেসিস)’র হিসাব অনুযায়ী গত অর্থবছরে এ খাতে আয় হয়েছে প্রায় ৩০ কোটি মার্কিন ডলার। আউটসোর্সিং এখন বাংলাদেশের বিশাল সম্ভাবনার খাত। আউটসোর্সিং-এ অর্থনৈতিকভাবে এগিয়ে যাচ্ছে বাংলাদেশ।
 

