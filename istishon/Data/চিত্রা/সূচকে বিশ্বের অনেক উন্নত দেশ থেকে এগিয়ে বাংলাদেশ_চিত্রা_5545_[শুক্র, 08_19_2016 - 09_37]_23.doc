সূচকে বিশ্বের অনেক উন্নত দেশ থেকে এগিয়ে বাংলাদেশ


বর্তমানে আমাদের মাথাপিছু আয় এক হাজার ৩১৪ মার্কিন ডলারে উন্নীত হয়েছে। পাঁচ কোটি মানুষ নিম্নবিত্ত থেকে মধ্যবিত্তে উঠে এসেছে। দারিদ্র্যের হার হ্রাস করে ২২ দশমিক ৪ ভাগে নামিয়ে আনা হয়েছে। আমাদের রিজার্ভ ২৭ বিলিয়ন মার্কিন ডলারে উন্নীত হয়েছে। বাংলাদেশের রপ্তানি আয় বেড়েছে এবং বাংলাদেশ আজ খাদ্যে স্বয়ংসম্পূর্ণ। আমাদের দেশকে একটা উন্নত দেশে এগিয়ে নেওয়ার লক্ষ্যে যে পদক্ষেপ আমরা নিয়েছি, তা কার্যকর করে তার সুফল জনগণের দোরগোড়ায় পৌঁছে দিয়েছে সরকার। এমনকি আমাদের আয়ুষ্কালও ৭০ বছর সাত মাসে বৃদ্ধি পেয়েছে। বর্তমান বৈশ্বিক অর্থনৈতিক মন্দাবস্থার মধ্যেও শিল্পায়ন, দারিদ্র দূরীকরণ ও উন্নয়নমূলক বিভিন্ন কর্মসূচি বাস্তবায়নের মাধ্যমে ৬ শতাংশের ওপর প্রবৃদ্ধির হার নিয়ে এগিয়ে যাচ্ছে বাংলাদেশ; যা অন্যান্য উন্নয়নশীল দেশের জন্য অনুকরণীয়। বাংলাদেশের অবকাঠামো উন্নয়নে সহযোগিতার জন্য গভীর আগ্রহ আছে চীনের এবং বাংলাদেশকে এ ব্যাপারে চীন প্রয়োজনীয় তথ্য, প্রযুক্তি ও অভিজ্ঞতা বিনিময়ের মাধ্যমে সহায়তা করবে দেশটি। দুই দেশের মধ্যে বাণিজ্যিক ভারসাম্য আনয়নের জন্য চীনের বাণিজ্য মন্ত্রণালয়ের কাছে বাংলাদেশ সরকারের বার্তা পৌঁছে দেন।
 

