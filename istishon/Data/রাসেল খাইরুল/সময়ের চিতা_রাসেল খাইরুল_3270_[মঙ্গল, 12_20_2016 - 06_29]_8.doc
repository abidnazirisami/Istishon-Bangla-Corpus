সময়ের চিতা


আমি কি পারব লিখতে মৃত্যুণ্জ্ঞয়ী একটি কবিতা?
চোখের সমুখে রূপবতী ধরণীর নগ্ন নাটিকা চলে,সময়ের চিতা
জ্বলে অনির্বাণ,পুষ্পিত অক্ষরের ঘ্রাণ লাগে দগ্ধ প্রাণে
বৈরাগ্যে তোমাকে চাই হে শক্তি,তারও আগে সবখানে,
সংসারের সুশীল চক্রে তোমার সরব ছোঁয়া পেতে জাগে সাধ
হে শক্তি এসো, ধরা দাও প্রাণের মৃণালে,মুক্ত,অগাধ
প্রেমে সুশোভিত হোক প্রাণমন,বিস্ফোরিত হোক কাব্য
কলমের দুর্লভ শাসনে, যা কিছু নষ্ট, লীন,অশ্রাব্য
ও অপ্রীতিকর,দূরে সরে যাক একে একে সবই তা
আমি কি পারব লিখতে মৃত্যুণ্জ্ঞয়ী একটি কবিতা?

