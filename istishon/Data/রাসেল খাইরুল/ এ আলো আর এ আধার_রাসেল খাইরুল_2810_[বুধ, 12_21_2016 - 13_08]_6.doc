 এ আলো আর এ আধার


অন্ধকারের খাপে মোড়া পৃথিবীর নীরব গর্জন শুনে চলি
আমাদের কথা বলা ফুরায়না,চাঁদিনীর আলোয় এসে অলি গলি
কিছুটা ঝিকমিক করে উঠে,যেখানটায় বসে আছি আমি আর তুমি
সেখানটায় আলো আধারীর খেলা জমে উঠে খুব,এ পুন্য ভুমি
আমাদের প্রেমের কথা বলে বেরায় নি:শব্ধে,ফিসফিসিয়ে
আর মগ্ন প্রেমের সুরে আমরা কেমন দুলে দুলে উঠি,রাত্রি এগিয়ে
যায় ধীরে ধীরে, তরুন সূর্যকে শিষ দিয়ে গুণী এ পৃথিবী
কাছে ডাকতে থাকে,একে একে পর্দাগুলো সরে গেলে পালটে যায় ছবি
আমরা অজান্তেই অলংকৃত হয়ে যাই সকালের স্নিগ্ধ ক্যানভাসে
আলোর চুম্বন সারা গা এ কেমন ক্লান্তিময় আনন্দে মাতায়,নিদ্রার উচ্ছ্বাসে
ফেটে পরা আমার তোমার চোখ বুজে আসে ধীরে
আর আমাদের সজাগ হৃদয় তন্ময় হয়ে খুজে ফিরে
নতুন এক প্রেমময় ভাষা,এ আলো আর এ আধার
আমাদের মনে ফুটায় কত যে কিছু অজস্র বছর ধরে নিয়মিত বারবার।

