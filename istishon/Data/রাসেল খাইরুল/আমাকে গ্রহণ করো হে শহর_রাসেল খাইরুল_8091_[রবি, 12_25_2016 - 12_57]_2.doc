আমাকে গ্রহণ করো হে শহর


আমাকে গ্রহণ করো হে শহর
আমি এক আতঙ্কময় ম্যাজিশিয়ান, এ বদ্ধ ঘর,
জমজমাট ধুলোর আঘাত বুকে নিয়ে আমি ঘুরে বেড়াই
তোমার পাজর থেকে পাজরে,অযথা কারণ ছাড়াই
শত বাসনাকে সংগোপনে আগলে রাখতে চাই
তারা তবু ভেসে বেড়ায় সবখানে নাটাই
বিহীন ঘুড়ির মত সদর্পে,কখনো উদাসীন তরুণীর কেশের বন্ধনে
আবদ্ধ হয়ে পরে,শতকন্ঠে গান গায়,নিস্তেজ প্রাণে
সুর হয়ে ঝরে ঝরে পরে অষ্টপ্রহর
আমাকে গ্রহণ করো,গ্রহণ করো হে শহর।

