কবিতাকে নিয়ে


কবিতা সতেজ আলো,কুমারীর সাদা গাল,ভিখিরীর রুটি
কবিতা চিকন আংগুলে পরা হীরের আংটি,পুকুরের মাছরাঙাটি
কবিতা ক্লাউনের নাচ উন্মত্ত সার্কাসে,মিঠে আলপথ
ধরে হেটে যাওয়া শিশুটির রোজ স্কুলে যাওয়া আর সেনার শপথ
কবিতা শীতের ভোরে কুয়াশার গান, রাত্রিরে তারার সাইরেন
কবিতা শিশিরের ঘ্রাণ, দ্বাদশ শ্রেণীতে পরা ছাত্রের বলপেন
কবিতা বাউল গানের জলসা,বালকের সুচারু বল খেলা
কবিতা ছুটন্ত ট্রেন,বসন্তের কৃষ্ণচূড়া আর বৈশাখের মেলা
কবিতা শ্রমিকের ঘাম,কবিতা সুপ্রিয় আমার মাতৃভুমি
কবিতা তো চুপিসারে কথা বলে যাওয়া প্রেমাবদ্ধ আমি আর তুমি।

