শিবিরের তাণ্ডব ঃ একটি রাজনৈতিক অধিকার


গত ৪৮ঘন্টার হরতাল পালন করেছে জামাত শিবির। তারা যে হরতাল করবে হরতালের নামে দিনে দুপুরে মানুষ খুন করবে এটা সবারই জানা ছিল। কিন্তু কেন তারা একটি প্রমাণিত মানবতাবিরোধী সংগঠন হয়েও হরতাল ডাকার সুযোগ পাবে তা কী কারো চিন্তা কে অতিক্রম করেছে? কীংবা সরকারের?সাধের গণজাগরণ মঞ্চের?
গত দুইদিন হরতালে পুলিশ সদস্যের উপর গুলি চালানো হয়েছে, উপরের নির্দেশে চালকদের ভেতর আতঙ্ক ছড়াতে ট্রাক বাস চালকদের টার্গেট করে গায়ে পেট্রোল ঢেলে কিংবা ককটেল ফাটিয়ে জ্বালিয়ে দেয়া হয়েছে, আরেকবার চিন্তা করে দেখুন ব্যাপারটা কতটা নির্মম। আর শত শত গাড়ি পোড়ান, ইটের আঘাতে খেটে খাওয়া মানুষের প্রানহানি, ব্লগার , লীগারদের রগ কাটার মত সহ "বিচ্ছিন্ন" আরো অনেক ঘটনা তো রয়েছেই। আতঙ্কজনক ব্যাপার হল এই কাজগুলি তারা প্রশাসনের নাকের দগায় করে আসছে যুগ যুগ ধরে। প্রশাসনের নিবন্ধনে একটি জঙ্গি সংগঠন বিভিন্ন শিক্ষা প্রতিষ্ঠানে তাদের সাংগঠনিক কর্মকান্ড চালাচ্ছে, দীন ইসলামের নাম নিয়ে! এতসব কাজ কি যথেষ্ট নয় জামাত শিবির কে নিষিদ্ধ করবার জন্য? তাদের যদি ৭১এ মানবতা বিরোধী ভুমিকা নাও থাকতো, তারা যদি এখন মুক্তিযুদ্ধের চেতনা বিরোধিতা নাও করতো তবুও তো এদের এখনকার সন্ত্রাসী এবং ধর্মবিরোধী এবং ধর্মবিকৃতির কর্মকান্ড তাদেরকে নিষিদ্ধ করবার জন্য যথেষ্ট।
গনজাগরনের মুল দফাগুলির অন্যতম একটি ছিল জামাত শিবির নিষিদ্ধকরণ। পরে আন্দোলনের ব্যাপকতার উচ্ছ্বাসে দাবীটিকে বিস্তৃত করে বাঙ্গালীর ফরজ ফেলে নফলের প্রতি অত্যাশক্তি এবং হুজুগপ্রিয় মনোভাবকে ভুলে গিয়ে সাম্প্রদায়িক রাজনীতি নিষিদ্ধের অদূরদর্শী দাবীতে পরিণত করা হয়। কিন্তু সেটা জামাতকেই জনগণকে বিভ্রান্তীকরনে অত্যন্ত সহায়ক ভুমিকা রাখলো। বর্তমানে গণজাগরণ মঞ্চের কথা আর নাই বা তুলি। গোলাম আজমের ফাঁসী হল না তাতেও এদের কি কর্মসূচী হল আমার জানা নেই। ইমরান ভাইএর পাঞ্জাবির কালেকশন আরও সুন্দর হয়েছে সেটা তাকে প্রতিবার টিভিতে নতুন পাঞ্জাবীতে দেখেই বোঝা যায়। ভাই পাঞ্জাবির দোকান থেকে বের হন। মানুষ কিন্তু ঠিক ই ফুঁসছে , নিজের ভেতর রাগে ক্ষোভে । সেটাকে গায়ে লাগান । জোড়দার কর্মসূচি দিন। গায়ে চর্বি জমে থাকলে সরে দাঁড়ান , অনেক ব্লগার প্রগতিশীল ছাত্রনেতা ই রয়েছেন এর হাল ধরবার। জনগণের মনে যে বাজে ইম্প্রেশন ফেলা হয়েছে ঝেড়ে ফেলতে শাহরিয়ার কবির, মুন্তাসির মামুন , জাফর ইকবাল , প্রিয়ভাষিণী এনাদেরকে আনুন মুখপাত্র হিসেবে।
 কোনো এক আশ্চর্যজনক কারণে আজ অবধি সরকারও জামাতকে নিষিদ্ধ করার জন্য কোনো উল্লেখযোগ্য পদক্ষেপ নিলো না। নির্বাচন কমিশন যদিও তাদের নির্বাচনের নিবন্ধন বাতিল করেছে তবু সেটা তাদের দল হিসেবে অস্তিত্বকে কোন বাল উৎপাটন করতে পারছে না। আদালতে প্রশ্নাতীতভাবে এটা এখন প্রমাণিত যে ৭১এর যুদ্ধাপরাধের পুরোটাই যে জামাত-শিবিরের(সংঘ) কীর্তি। তবু রাষ্ট্রের অস্তিত্ব বিরোধী এই সংগঠন আজ একটি নিবন্ধিত দল হিসেবে পরিচয় পাচ্ছে। জামাত শিবির কে নিষিদ্ধ না করবার কোন কারণ খুজে পাওয়া এখন আর সম্ভব না। এনিয়ে কোন দৃষ্টিগ্রাহ্য পদক্ষেপ না নেয়ার কারণ খুজে পাওয়া আরও অসম্ভব। যেখানে এই দলটি এতক্ষনে পুরোপুরী আন্দারগ্রাউন্ডে যাবার কথা। নিষিদ্ধ একটি জঙ্গি সংগঠনে হিসেবে সরকারীভাবে ঘোষিত হবার কথা, সেখানে তারা দিনে দুপুরে ঘোষণা দিয়ে মিছিল সমাবেশ করছে, হরতালের নামে মানুষ খুন করছে। আল জাজিরা কাদের মোল্লাকে ইস্লামিস্ট নেতা বলে ইসলাম এবং বাংলাদেশ উভয়কেই অপমান করার সুযোগ পাছসে। কারণ সত্য তো এটাই যে কাদের মোল্লা, সাঈদি, কামারুজ্জামান, নিজামী একটি নিবন্ধিত বৈধ দলের নেতা।
আওয়ামী লীগের ও বোঝা উচিৎ আর ৫মাস পর আরেকটি ২০০১ হতে চলেছে। জামাত শিবির এবার আরো নৃশংস রূপ ধারন করবে। যতই আঁতাত করুক এখন তাদের জোট ক্ষমতায় আসলে একটি কোপ ও মাটিতে পরবেনা। লাইনে আসুন সঠিক পদক্ষেপ নিন বাংলাদেশকে এই ক্যান্সারটি থেকে সারিয়ে তুলতে।

