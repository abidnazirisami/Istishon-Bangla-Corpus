সিলেটীদের দাবি আন্তর্জাতিক মানের করার দাবি জানাচ্ছি


সিলেটীরা নিজের এলাকার ইউনিভারসিটীতে বাড়তি সুবিধা দাবী করছে ব্যাপারটা খুব স্বাভাবিক। তারা শুধু নিজেদের এলাকায় নিজেদের বালবাচ্চা পড়াতে চাচ্ছেন। শফি হুজুরের কাছে তো শুনেছেন ভারছিটীতে ছ্যাড়া ছ্যাড়িরা একলগে পাছাপাছি বসে এক সাথে পড়ার নামে কী নাকি করে শোনা যায়। এতে বিভিন্ন এলাকার মিশেলে তাদের সিলেটী সিলেটি বিয়ের প্রথার ব্যাঘাত ঘটছে। কিন্তু ৫০% সিটের যে দাবীটা করছে সেটা অস্বাভাবিক। তারা দেশের বাইরে সভ্য সভ্য দেশে থেকে থেকে প্রাচীন সভ্যতায় চলে যাচ্ছে। আই মিন গ্রীক সেলুকাসের কাছে। তাও ভাল ইজিপশিয়ান সভ্যতায় যায়নি। সিলেটীরা তো শুধু সিলেটীদের বিয়ে করে আর ইজিপশিয়ানরা নিজের পরিবারের(ভাই/বোন) বাইরে বিয়েই করত না ফারাও প্রথা অনুযায়ী। আমার আমি নিশ্চিত তারা অত দূর যাবেন না।
আসুন আমরা বর্তমানে ফিরে আসি উৎকৃষ্ট সাদা চামড়ার আম্রিকা লন্ডনের উদাহরণ দেখি। তারাও কিন্তু নিজেদের জায়গার সরকারী বেসরকারি ভারছিটিগুলিতে বাড়তি সুবিধা নিয়ে থাকে। তারা নিজেদের জায়গার ভারছিটি সমূহে টিউশন ফিতে ১০%-৮০%ছাড় পেয়ে থাকে। যেখানে অন্য রাজ্য/স্টেটের শিক্ষার্থীকে কোন স্কলারশিপ না পেয়ে থাকলে ১০০% টিউশন ফী পরিশোধ করতে হয়। সরকারি ভারসিটীতে অঙ্কটা কম হলেও বেসরকারির ক্ষেত্রে চিন্তা করুন। আমিও তাই সিলেটি নিকট অনুরোধ জানাচ্ছি তাদের দাবীটাকে আন্তর্জাতিক মানসম্পন্ন করা হঊক। সিট দখল নয় বরং টিউশন ফি ৫০% ছাড় চাই আমাদের সিলেটী শিক্ষার্থীদের জন্য। এই সুবিধা সিলেটের পাশাপাশি অন্য জেলা সমুহে করলে শিক্ষার্থীরা নিজের জেলার ভার্সিটিতে ভর্তি হতে উদ্বুদ্ধ হবে। আর লন্ডনীরা যদি বেহুদা ফেলে রাখার জন্য বাড়ি না বানিয়ে বরং কয়েকটা প্রাইভেট ইউনিভারছিটী বানায় নিজেদের ছাড় দেয় তাহলেতো আরো ভালো।
তবে জানেন কীনা আজ ৬টা নতুন লাশের পড়েছে দেশে তবে এর চেয়েও আলোচিত খবর হচ্ছে সিলেটীদের স্বার্থপরায়ণ প্রতিবাদ আমলে নেয়ায় এবং দাবির প্রতিবাদে জাফর ইকবালের পদত্যাগ। এতেই বোঝা যাচ্ছে লাশ কত সস্তা হয়ে গেছে এই দেশে। শুধুই কোল্যাটারাল ড্যামেজ। যাদের মাঝে দ্বন্দ্ব তারাও সাস্টে এই দাবীতে এক হয়ে আছে। এ এমনই এক পূন্যভূমি যেখানে মূর্তি আর ভাস্কর্যের পার্থক্য নাই আবার মাজার পুজা শিরায় শিরায়।
 তবে লাশ এতটা সস্তা না হলেও এই খবর কম গুরুত্ব পেত না। কারণ এরকম বুদ্ধিজীবি বাংলাদেশের কপালে খুব একটা জুটে না। জাফর ইকবালকে নিয়ে বাড়তি বলার কিছুই নাই। স্রোতের বিপরীতে দাড়িয়ে যে মানুষগুলি আমাদের দেশকে ভালবাসতে শেখাচ্ছেন সহনশীল হতে শেখাচ্ছেন সর্বোপরি মন-মননে মানবীয় গুনাবলী সেঁধিয়ে দিচ্ছেন তাদের অন্যতম এবং অনন্য। এরকম বহুজনকে আমরা ৭১এ বিজয়ের সুবহী-সাদিকে হারিয়েছি যাদের অভাবের ফল আমাদের মানবিক গুনাবলীতে আমরা প্রতিনিয়ত বয়ে বেড়াই , অনুভব খুব কম সংখ্যকই করতে পারি।
জাফর ইকবাল স্যারকে অনুরোধ করবো দেশ ছাড়েন। আপনি দেশে থাকেন বিদেশে থাকেন আপনার কাজ আপনি করে যাবেন আর প্রযুক্তির কল্যানে খুব বেশী সমস্যা হবে না। যা করতে পারবেন তাই অনেক অন্তত মারা তো যাবেন না। এখনই আপনার প্রিয়জনেরা আপনার পাশে নাই কিছুদিন পর পাশে ছুড়ি রগকাটার মেশিন ছাড়া কিছুই পাবেননা। আর আপনাকে হারানোর আশঙ্কার মত বিলাসীতা অ্যাফোর্ড করবার মত সামর্থ্য এই প্রজন্মের নেই এই দেশের নেই।

