সাংবিধানিক প্রেম


বালিকা,
এই রাষ্ট্র ষোড়স সংশোধনীতেও
তোমার আমার কথা বলেনি,
১৫৩ অনুচ্ছেদের কোন ধারায়
আমাদের ভালবাসার কথা লেখেনি।
ককটেলীয় এই গনতান্ত্রিক রাষ্ট্রে,
আমাদের গল্প বাতিল হয়ে যাওয়া
কোন এক অনুচ্ছেন মাত্র!!
বালিকা,চলো তুমি আমি সংবিধান হয়,
দুজনে মিলে একটি মাত্র অধ্যায়।
ধারা উপধারায় তোমার উপমা
আমাদের ভালবাসায় কোন
সংশোধনী থাকবেনা।
প্রস্তাবনার শুরুটা হবে--
তোমাকে ভালবেসে,আজন্ম পাশে থাকার প্রত্যয়ে
সাংবিধানিক প্রেম প্রতিষ্ঠা করিলাম।
বালিকা তুমি আমার সাংবিধানিক রাষ্ট্র,
যেখানে কোন সীমারাখা থাকবেনা।
অবাধে ঘুরে বেরাবো তোমার গহীন্যে।
রাষ্ট্রীয় মৌলিক অধিকারে চেয়ে নেবো একটা চুমু।
মূলনীতিতে সমাজতন্ত্র বা গনতন্ত্র নয়।
একে অপরের সহবস্থানে সামান্য উষ্ণতায়
আমার অধিকার চেয়ে নেবো।

