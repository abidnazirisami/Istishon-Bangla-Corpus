আটকে গেছি


 আটকে গেছি।
উৎভ্রান্ত ভাবনা গুলো মস্তিষ্ক ছুঁয়ে অন্তরে মিশছে।
ভিত্তিহীন অবাস্তব আর অনেক গুলো বাস্তবতা নিয়ে কেটে যাচ্ছে সময়,
শীতের কুয়াশা মাখা সকাল,গ্রীষ্মের তপ্ত দুপুর,শরতের নির্মল নীল আকাশ কিছুই যেন আমার জন্য নয়!
এক অদ্ভুত সমীকরণ বদলে ফেলেছে চাওয়াটাকে।
এখনো সন্ধ্যা হলে ঝিঁঝি ডাকে কিন্তু সে শব্দ কান অবধি পৌঁছে না,
শোয়ার ঘরের জানলা দিয়ে বিশাল থালার মতো চাঁদ মরা মাছের চোখের মতো নিষ্পলক তাকিয়ে থাকে কিন্তু আলোছায়ার খেলায় মাতে না জোছনা!
ভালবাসার মানুষ গুলো কানের কাছে চিৎকার করে বলে "ভালবাসি",কিন্তু প্রকৃত ভালোবাসা মৃতপ্রায়,অস্তিত্ববিহীন!
আটকে গেছি,
এক অদ্ভুত সমীকরণে আটকে গেছি!!

