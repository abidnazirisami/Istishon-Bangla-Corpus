জীবিত হুমায়ূনের চেয়ে মৃত হুমায়ূন অধিক ভয়াবহ


 হুমায়ুন আজাদ এ-দেশের
কোটি-
কোটি মর্দে মোজাহিদকে 'খুন
' করেছিলেন, তার হাতের
একটি ঝরনা কলম কোটি-
কোটি চাপাতির
চেয়ে অধিক শক্তিশালী ছিল।
তিনি অজস্র
বুজুর্গকে 'বলাত্কার'
করেছিলেন, অজস্র বুজুর্গ তার
লেখা পড়েই গর্ভবান
হয়ে পড়েছিলেন। তার
কলমসন্ত্রাসে অচল
হয়ে পড়েছিল গোটা বঙ্গ জনপদ,
বন্ধ হয়ে গিয়েছিল জনপদের
সকল স্কুল-কলেজ-বিশ্ববিদ্যালয়-
মাদ্রাসা, তটস্থ হয়ে পড়েছিল
ছাপ্পান্ন হাজার বর্গমাইল।
তাই
তাকে সরিয়ে দেয়া দরকারি
হয়ে পড়ল, তার ওপর
ঝাঁপিয়ে পড়লেন চাপাতি-
সাজে সজ্জিত
জিন্দাবাদি জেহাদিবৃন্দ।
কিন্তু কৈ মাছের প্রাণ
নিয়ে জন্মানো লোকটি
তাতে তো মরলেনই না,
উলটো জাহান্নামের
চৌরাস্তা থেকে বনভোজন
করে এসে তিনি নববিক্রমে
চালাতে লাগলেন
কলমতাণ্ডব। রহস্যজনক
বৃত্তি পেয়ে জার্মানি গিয়ে
রহস্যজনক মরা মরলেন তিনি।
কিন্তু ঘটে গেল
হিতে বিপরীত -- হুমায়ুন
আজাদ নামক মুরতাদটির
মুরিদের
সংখ্যা উপর্যুপরি বাড়তেই
লাগল!
হুমায়ুন আজাদ একটি মহাসাগর,
সমুদ্রসম তার সৃষ্টির পরিমাণ।
কোনো ছুঁচো-কেঁচো ইঁদুর-
বাঁদরের পক্ষে এই সাগর
পাড়ি দেয়া অসম্ভব। হুমায়ুন
আজাদ এক বৃহত্ হস্তী। একেকজন
অন্ধ হস্তীর একেক অঙ্গ
ধরে হস্তী সম্পর্কে যেমন একেক
ধারণা পোষণ করে,
তেমনি একেকজন ধর্মান্ধ হুমায়ুন
আজাদের একেকটি বইয়ের
একেকটি পাতা পড়ে তার
সম্পর্কে একেক প্রকার
ধারণা পোষণ করে। তার রচিত
বইয়ের সংখ্যা বিপুল, ষাটের
অধিক। এর মধ্যে অতি অল্প
সংখ্যক বইয়েই
তিনি নাস্তিকতা ও
যৌনতা নিয়ে আলোকপাত
করেছেন, কিন্তু ঐ হাতি-
হাতানো অন্ধদের ধারণা --
তিনি কেবল নাস্তিকতা ও
যৌনতা ছাড়া আর কিছু
লেখেননি! হুমায়ুন আজাদ এমন
অজস্র কবিতা-উপন্যাস-
শিশুসাহিত্য
রচনা করে গেছেন
এবং ভাষাবিজ্ঞান
নিয়ে দীর্ঘ গবেষণাপ্রসূত এমন
কিছু দুর্লভ গ্রন্থ লিখে গেছেন,
যাতে নাস্তিকতা বা
যৌনতার দূরতম গন্ধও নেই। কিন্তু
মর্দে মোজাহিদরা হুমায়ুন
আজাদে কেবল
নাস্তিকতা আর যৌনতাই
খুঁজে পান, উনাদের
নজরে তিনি নিছক একজন
নাস্তিক চটি লেখক। ফেসবুকের
তাবত্ চটি পেজে যাদের
লাইক, চটি পেজ
খুলে যারা জেহাদ করেন,
ইন্টারনেটের তাবত্ পর্ন
সাইটের ঠিকানা যাদের
মুখস্থ, যাদের হার্ড
ডিস্কে ভর্তি শত-শত
গিগাবাইট পর্নো, গালিই
যাদের মাতৃভাষা; সেই সব
মর্দে মোজাহিদরা হুমায়ুন
আজাদকে বলেন 'চটিলেখক'!
অবদমিত কাম যাদের রন্ধ্রে-
রন্ধ্রে, যৌনচিন্তা যাদের
মনে-মননে-মগজে বাই-ডিফল্ট
সেটকৃত; তাদের মুখে শুনতে হয় --
'হুমায়ুন আজাদ চটিলেখক'!
এ-দেশে আত্মস্বীকৃত
নাস্তিকদের একজন শফিক
রেহমান। এই 'ভদ্রলোক' দেশের
একজন কিংবদন্তি চটিলেখক,
সাপ্তাহিক
যায়যায়দিনে দগদগে-টগবগে-
রগরগে চটিকে তিনি
প্রাতিষ্ঠানিক রূপ
দিয়েছিলেন। তার সুসংগঠিত
নেতৃত্বেই দেশে 'চটিসাহিত্য'
মর্দে মোজাহিদদের ঘরে-
ঘরে পৌঁছে গিয়েছিল,
নব্বইয়ের দশকের গোড়ার
দিকে একটি ছহি চটিতে
তিনি আরবি 'আলিফ'
অক্ষরকে উত্থিত শিশ্নের
সাথেও তুলনা করেছিলেন!
তার সেই 'বিখ্যাত' চটি-মতে,
সঙ্গমকালে জনৈক আরবের
উত্থিত শিশ্ন
দেখে সঙ্গিনী বলে উঠলেন
'ওয়াও'। তখন আরবটি বললেন, 'ইটস
নট অ্যান ওয়াও, ইটস অ্যান
আলিফ'। এই শফিক রেহমান সেই
শফিক রেহমান! বেগম
খালেদা জিয়ার ভাষণলেখক
বনে যাবার পর
মর্দে মোজাহিদরা বেমালুম
ভুলে গেছেন মওলানা শফিক
রেহমানের সেই চটিস্মৃতি!
প্রসিদ্ধ হেফাজতি হজরত ফরহাদ
মজহারও ছিলেন একজন
ডাকসাইটে নাস্তিক।
বিবি খাদিজা রাদিআল্লাহু
তাআলা আনহাকে নিয়ে রচিত
তার সেই কুখ্যাত কুরুচিপূর্ণ
কবিতা এখন
মর্দে মোজাহিদদের স্মৃতির
হোমপেজের
বাইরে চলে গেলেও ইতিহাস
থেকে তা মুছে ফেলা যায়নি।
হেফাজতের সমাবেশে তশরিফ
রেখে সেই ফরহাদ মজহার এখন
হেফাজত-উল-আজম,
হেফাজতের আধ্যাত্মিক গুরু;
হরহামেশা তিনি বৈঠকে
বসেন বিবি খালেদার
সাথেও!
বিএনপি-জামায়াত-হেফাজত
যেন এক 'আবে জমজম', এই
জমজমের জল পান করলেই
সাবেক চটিলেখকও
ভাষণলেখক হয়ে যান; বেগম
খালেদা জিয়া যেন একখণ্ড
'হাজরে আস্ওয়াদ', যার
গায়েবি ছোঁয়ায়
ডাকসাইটে নাস্তিকও
ছহি আস্তিক হয়ে যান।
জামায়াত-হেফাজতের
কাছে পশ্চাদ্দেশ
বিক্রি করলে নাস্তিক-
চটিলেখকেরাও আস্তিক-
ভাষণলেখক হন, পশ্চাদ্দেশ
বিক্রি না করলেই একজন
ভাষাবিজ্ঞানী ও বহুমাত্রিক
লেখকও হয়ে যান চটিলেখক।
শফিক কিংবা মজহারও নন, এ-
দেশীয় চটিঅঙ্গনের
সবচেয়ে বড় তারকার নাম
সাইদি। কলিজু গংয়ের
সাথে ওর টেলিসঙ্গমের অডিও
যারা শুনেছেন, ধরাধামের
আর কোনো চটিকেই তাদের
কাছে চটি মনে হবে না;
সাইদির চটির কাছে জগতের
বাকি চটিসমূহ সেরেফ নস্যি-
পানসে-ম্লান। সেই চটিসম্রাট
সাইদি মর্দে মোজাহিদদের
কাছে 'আল্লামা', আর কবি-
ভাষাবিজ্ঞানী-অধ্যাপক
হুমায়ুন আজাদ চটিলেখক!
হুমায়ুন আজাদের রচনার
ধারালো যৌনাত্মক শব্দ
ব্যবহারের
তর্জমা উপলব্ধি করার মুরোদ
ইঁদুর-ছুঁচোদের নেই।
তাকে আবিষ্কার করাও
সর্বজনের কম্ম নয়। এক হুমায়ুন
আজাদকে জানে মেরে
ফেলেও ওদের আক্রোশ
মেটেনি; ওরা আক্রমণ
করেছে তার পরিবারের
সদস্যদেরকে, ভাংচুর
করেছে এমনকি তার সমাধিও!
অর্থাত্ তার ক্ষয়ে-
যাওয়া হাড্ডি পর্যন্ত
মর্দে মোজাহিদদের
আক্রোশের বাইরে নয়, তার
হাড্ডিও তাদের
কলবে কাঁপুনি ধরিয়ে দেয়;
তিনি এমনই এক তস্কর!
হুমায়ুন আজাদ এক
জলাতঙ্কব্যাধি, হুমায়ুন আজাদ
এক ভাদ্রমাসের নাম। ভাদ্রমাস
এলেই একটি বিশেষ
প্রাণী জলাতঙ্কগ্রস্ত
হয়ে পড়ে, হুমায়ুন আজাদের
নামটি চোখে পড়লেই
মর্দে মোজাহিদরা
জলাতঙ্কের
ঘা খেয়ে চিত্কার করে ওঠে।
নতুন দাঁত গজাবার পর
আরেকটি বিশেষ
প্রাণী দাঁতের ধার পরীক্ষার
জন্য প্রথম কামড়টা বাপের
পশ্চাদ্দেশে বসায়, হুমায়ুন
আজাদের নাম দেখলেই
ওরা এভাবে দিগ্বিদিক
জ্ঞানশূন্য হয়ে পড়ে!
মৃত্যুর প্রায় এক দশক পরেও হুমায়ুন
আজাদের নাম শুনলেই এই
ছাপ্পান্ন হাজার বর্গমাইলের
অনেক বাসিন্দার সব কিছু
ভেঙে পড়ে, আর এই মরণোত্তর
ভাঙাভাঙিই প্রমাণিত
করে জীবিত হুমায়ুনের
চেয়ে মৃত হুমায়ুন অধিক ভয়াবহ;
শিশুর স্লেটের ওপর
থেকে চকের মুছে যাবার
মতো মুছে যেতে নয়, হুমায়ুন
আবির্ভূত হয়েছিলেন
মৌলবাদী-ধর্মান্ধ-চাটুকার-
রাজাকার-স্বৈরশাসক-
সেনাশাসক-অপরাজনীতিক-
নষ্ট-ভণ্ড-কপটদের
জন্যে বিভীষিকা হয়ে এবং
আবহমান কাল ধরে তিনি ঐ
গোত্রীয়দের
জন্যে বিভীষিকা হয়েই
থাকবেন!
(গ্রন্থ : প্রিয়াঙ্গনে রণাঙ্গনে,
আখতারুজ্জামান আজাদ)

