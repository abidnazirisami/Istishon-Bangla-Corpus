স্বপ্ন বোনার জগত


স্বপ্ন বোনার জগত
************
শুন্য নিশুতি রাত
গুড়ি গুড়ি বৃষ্টির ফোঁটায়
ধুলোর সাথে দুঃখ মুছে যাক।
নেবু পাতার ওপাশে নিভু নিভু তারা
ঝলসানো চাঁদের মোহনায় উঠোন রাঙ্গা।
উঠোন পেরিয়ে পথের বাঁক
দল বাঁধা শেয়ালের ডাক
চমকে উঠে শুনে
এপাড়ার বট গাছ।
অশ্রুকনা অবচেতন মনে
ঝরে ধূসর পেঁচার চোখ বেঁয়ে
জির জিরে হাওয়া লাগছে পালকে।
প্রিয় পেঁচির মুখ
খোঁজে চলেছি রোজ
নিয়ে প্রেমার্ত সুরের আনন্দ
এ বেলা হতে দাওনা তোমাদের জীবননানন্দ।

