আমি যদি


 আমি যদি নদী হই
গতি যদি ফিরে পাই
ভিজিয়ে সবার হৃদয় জমিন,
শুষ্ককে শীতল করে
শুন্যতাকে দেব ভরে
সকল পাপিকে করব জামিন।
আমি যদি রবি হই
উত্তপ্ত আবার পাই
অশুভকে পুড়িয়ে করব অঙ্গার,
যাকিছু চির সত্য
যার প্রয়োজন নিত্য
বাঁচিয়ে রাখব তাকে বার বার।
আমি যদি চাঁদ হই
জোছনা ফিরে পাই
আলোয় ভরিয়ে দেব সবার হৃদয়,
অন্ধকার দুর করে
সকল হৃদয় ভরে
সবার প্রতি হব আমি সদয়।
আমি যদি ফুল হই
সুবাস আবার পাই
ভরিয়ে দেব সবার মনোপ্রাণ,
জগতকে সাজিয়ে রেখে
ফুলের সুবাসে ঢেকে
বিশ্বময় বানাব ফুলের বাগান।
আমি যদি পাখি হই
কন্ঠ যদি ফিরে পাই
সবার হৃদয় জুড়াব গান গেয়ে,
কাউকে একা রেখে নয়
সকলকে দিয়ে অভয়
আকাশে উড়িয়ে যাব নিয়ে।
আমি যদি মাঝি হই
নৌকায় খেয়া পাই
সকলকে করব পাড়া-পাড়,
নেবনা পাড়ের কড়ি
দুস্থকে নেব হাত ধরি
একমাত্র হব সবার পাড়ের আধার।
আমি যদি বৃক্ষ হই
পাতা যদি ফিরে পাই
ভরিয়ে দেব সবা প্রাণ,
সবুজ পাতায় ছেয়ে
শীতল বাতাসে নেয়ে
রাঙ্গিয়ে দেব সবার মন।
আমি যদি মেঘ হই
বৃষ্টি যদি ফিরে পাই
ভিজিয়ে দেব সবার হৃদয়,
বৃষ্টির ফোটায় ফোটায়
আর হেথায় সেথায়
ভরে দেব সব খাল ডোবায়।

