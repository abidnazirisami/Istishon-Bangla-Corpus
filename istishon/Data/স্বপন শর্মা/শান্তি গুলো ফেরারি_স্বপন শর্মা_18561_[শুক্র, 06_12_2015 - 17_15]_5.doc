শান্তি গুলো ফেরারি


শান্তিগুলো কোথায় গেলো?
রাজ পথ নেতাদের দখলে|
মসজিদে মোল্লারা বসে থাকে
মন্দিরে পুরোহিত
যে যার মতো স্বার্থ নিয়ে ব্যস্ত
কে করবে শান্তির বিহীত!!
ভাগ্যরেখা সংবিধানের লেখা
কতিপয় নির্বাচিত নেতাদের দখলে
আমলারা অফিসে বসে
প্রতিনিয়ত তাদের পা চাটে|
ক্যাম্পাসগুলো ত্রাসের দখলে
বিদ্যালয়ে শিক্ষকরা বসে থাকে
মাদ্রাসায় মৌলভী
মিথ্যা আশ্বাসে ওরা বলে
আয় স্বর্গে কে, কে যাবি|
জলাশয় নদীখেকোদের দখলে|
প্রশাসন বিবেকের আড়ালে বসে থাকে
মিডিয়ায় চলে টক শো
যার যেমন দেহের ফিগার
তেমন করে সাজো|
চরের বালুগুলো শান্তিতে নেই
বালুমহাল, পাতিনেতার দখলে
শান্তিরা আজ হয়ে পরে ন্যুজ
পেশীবান নেতার কবলে|
জলজ প্রাণীগুলো শান্তিতে নেই
এখন নদীতে তেল ভাসে
নদীর বিশুদ্ধ জলগুলো অশুদ্ধ হয়
গলীত লাশের রসে|
আকাশটা নীল মেঘের দখলে
সাদা মেঘগুলো এখানে সেখানে ভেসে চলে
কখনো বৃষ্টি হয়ে শান্তির খোঁজে
মর্তে নেমে আসে|
সবুজ অরণ্য বৃক্ষশিকারীর দখলে
বনকর্মীরা শুধু চেয়ে দেখে
নাভিঃশ্বাস উঠে আজ
অক্সিজেনের অভাবে|
শান্তির খোঁজে সকলে কেঁদে ফেরে
শান্তিগুলো আজ কার দখলে?

