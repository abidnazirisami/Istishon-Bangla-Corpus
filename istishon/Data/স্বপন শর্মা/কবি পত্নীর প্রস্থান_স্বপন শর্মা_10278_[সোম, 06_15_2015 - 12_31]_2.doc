কবি পত্নীর প্রস্থান


কবিতাঅলার চেয়ে ফেরিঅলা ভালো
দিন শেষে তারা কিছু পায়;
বলোতো কবি তোমার এই কবিতাগুলো
আজ কতজন লোকে খায়|
কবিতার বাজারে কবিতা হয় ফেরত
আজ উনুনে উঠে না হাড়ী;
এখন কবি পত্নী আর কবির সাথে
শুধু এই নিয়ে চলে আড়ি|
দুজনার রাগ-অনুরাগে অতিষ্ঠ হয়ে
কবিতা আজ অভিমানী;
কবির কলম কুর্নিশ করে এখন
তবু কবিতা হয় আসমানী|
এত সব কিছুর পরেও অনড় কবি
কবিতা তার ধ্যান জ্ঞান;
কবি পত্নী হয়ে আবেগী,মায়া ছেড়ে
কবিতালয় করে প্রস্থান|
তাতে কি বাড়লো, না কমলো কবির সম্মান?

