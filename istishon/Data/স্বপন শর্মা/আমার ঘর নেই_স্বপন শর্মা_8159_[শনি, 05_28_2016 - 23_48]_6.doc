আমার ঘর নেই


হয়তো এদেশে একমাত্র আমি
আজন্ম ভুমিহীন,
জন্মের পর পাইনি আতুর ঘর
পেয়েছি ডাস্টবিন।
.
ঘরের জন্য আবেদন করে
বরাদ্দ পেলাম ফুটপাত,
সারা দিন অনাহারে থাকি
ওখানে কাটে সারা রাত।
.
রাতের আধারে হয় পরিচয়
মুখ চেনে মুশকিল,
দিনের বেলা ওরা দাবি করে
অরা নাকি সুশীল।
.
সুখে আছি বলতে পারেন
হয়না কিছু বরবাদ,
মাঝে মধ্যে বেড়ে চলে
নরপশুর উৎপাত।
.
কারো দ্বারে একমুঠো ভাতের
জন্য বাড়াই যদি হাত,
কুকুরের মতো তাড়িয়ে যে দেয়
গালি তুলে জাত- পাত।
.
আমার ঘর নেই ছিলো না
হয়তো কোনো কালে,
যখন যেমন চলেছি একা
পড়িনি কোনো জালে।
.
অনেক কষ্টের সার্টিফিকেট তবু
উপাধি পাই বেকার,
নিজেও জানিনা কে এই আমি ?
পেয়েছি মানব আকার।
.
ঘরের খোঁজে পরের জন্মে
হয়তো আবার আসব,
এমনি করে তখনও কী
নয়ন জলে ভাসব?
.
আমার ঘর নেই ছিলো না
হয়তো কোনো কালে,
দরজা জানালা হয়না খুলতে
সকাল বা বিকালে।
.
(সংক্ষিপ্ত)
--স্বপন শর্মা,
২০/০৪/২০১৬ইং
উলিপুর - কুড়িগ্রাম।

