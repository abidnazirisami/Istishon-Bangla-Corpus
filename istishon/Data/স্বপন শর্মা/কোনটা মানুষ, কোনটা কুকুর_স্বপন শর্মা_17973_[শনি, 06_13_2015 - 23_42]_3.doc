কোনটা মানুষ, কোনটা কুকুর


গলির মোড়ে ভিক্ষা করত,
সে ছিল জন্মান্ধ;
"দুটো টাকা দেরে বাবা"-বলত,
পেলে মানুষের গন্ধ।
কুকুর আর মানুষের গন্ধ, তার
কাছে হলো সমান;
কোনটা মানুষ, কোনটা কুকুর
পায়না করতে প্রমান।
এখন আকুল কন্ঠে চায়না ভিক্ষা
শুধুই থাকে বসে,
আজ কুকুরগুলো ভিক্ষা দেয়
মানুষের মতো হেঁসে।
হঠাৎ একদিন শুনি, ভিখারিনী
সপ্তম মাসের অন্তসত্ত্বা,
অন্ধমনে হয়তো জাগে তার প্রশ্ন
করবে নাকি অাত্নহত্যা।
গর্ভের সন্তান জানবে নাতো
তার পিতৃ পরিচয়,
অন্ধ মা, দেখল না, সন্তানের
পিতা কারে কয়।
অন্ধ মনে দ্বন্দ্ব নিয়ে আজ
ভাবেন সারাক্ষণ,
এগলিতে মানুষ নেই বুঝি
কুকুরের গন্ধ আসে এখন।

