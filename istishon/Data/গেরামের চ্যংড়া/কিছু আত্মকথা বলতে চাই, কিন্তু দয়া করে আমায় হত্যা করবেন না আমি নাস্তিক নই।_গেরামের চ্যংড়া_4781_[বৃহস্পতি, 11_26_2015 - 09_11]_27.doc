কিছু আত্মকথা বলতে চাই, কিন্তু দয়া করে আমায় হত্যা করবেন না আমি নাস্তিক নই।


(১)
২০০৯ সাল সদ্য এসএসসি শেষ করেছি, ইচ্ছে শহুরে কোন উচ্চমাধ্যমিক কলেজে ভর্তি হব। তবে আমার স্বপ্ন আর বাবার অবস্থা দুট পরস্পর বিপরীত মুখী। শহরে থাকার অর্থ সংকুলান না হওয়াতে
স্থানীয় এক কলেজে ভর্তি হতে বাধ্যহলাম। যাইহোক বাড়ি বসে "নাই কাজ তো খই ভাজ" এমন চিন্তা থেকে সিসি কংক্রিট কেটে মূর্তি তৈরির চেষ্টা করতে থাকলাম, এই কাজটি আমার ভাললাগত। কিন্তু এই ভাললাগার কাজটি যে আমায় জনরোষের মধ্যে ফেলবে এটা কখনোই ভাবিনি। এই ঘটনাকে কেন্দ্র করে গ্রামে তোলপাড় শুরু হল যে আমি পৌত্তুলিক হয়েগেছি। কিন্তু আমি জানতাম মূর্তি নির্মাণকারি মালাকর বা ভাস্কর হয় কিন্তু তারা আমায় পৌত্তুলিক বলেই প্রচার করতে লাগল। এর মধ্যে রমাদান মাস চলে এসছে, দিনে খওয়া দাওয়া নেই কাজকর্ম বলতে কিছুই নাই। শুধু দাবা খেলা আর সমব্যায়ে কেনা পত্রিকা পড়া। এভাবেই দিন যায়। এর মধ্যে আমি আরো একটি ভূল করে ফেললাম, সবাই মিলে পত্রিকা পড়ার ফাকে আরবদের অমানুষ বলে গালিদিলাম। আমার মনে নেই কি যেন একটা নিউজ দেখে তাদের উপর খুব ক্রধ লাগছিল, হয়ত মসজিদে আত্মঘাতী বোমাহামলা টাইপের কোন নিউজ ছিল। তাই মুখ ফস্কে বলে ফেললাম আরবরা এত অসভ্য, অমানুষ? এর পর থেকে আমার পূর্ণ গতিবিধির উপর পাড়ার ছেলেরা নজর রাখতে শুরু করল। এমনকি পাড়ার মুরুব্বী গোসের কট্ট্ররপন্থি লোকগুলোও।
এর কয়েকদিন পর আমার পাড়ামেট একজন ছেলে আমার বাড়িতে আসেলে, আমাদের কোন বসার রুম নেই সারা বাড়িতে দুটি কক্ষ। একটাতে আমি থাকি আর আর একটাতে বাবা-মা। তাই আমার বন্ধুরা আসলে আমার ঘরেই বসে, সে আমার ঘরে থাকা বাঁশের রেকটাতে পবিত্র বাইবেল নতুন নিয়ম ও পবিত্র গীতা দেখতে পেল, আরো ভয়ঙ্কর ব্যপার হল সেগুলো রেকের উপরের তাকে পবিত্র কুরআনের সাথে সমান্তরালে রাখা। এটা দেখে সে তেলেবেগুনে জ্বলে উঠল। 
এবং বাইরে গিয়ে প্রচার করতে থাকল, যেহেতু আমার বাড়িতে বাইবেল রয়েছে সুতরাং আমি স্থানীয় গির্জা থেকে খৃষ্টান ধর্মে দীক্ষিত হয়েছি। এর সাক্ষীও সে তৈরি করে ফেলল। সাক্ষির ভাষ্য সে আমায় খৃষ্টান পাড়াতে যাইতে দেখেছে, গির্জায় ঢুকতেও দেখেছে। 
এটা যখন জানাজানি হল তখন ঐ ছেলে সহ গ্রামের আরো ১৫-২০ জন লোক আমার বাড়িতে আক্রমণ করল, আমার কাকা ও মা আমায় ঘরে আটকে রক্ষা করতে চেষ্টা করল। আমার কাকা ছিলেন একটু রাগি মানুষ, তিনি তরকারি কাটা বটি(বিশেষ ধরনের কুঠার) দিয়ে তাদের উপর চড়াও হলেন এবং মা তার হাতে থাকা ঝাড়ু দিয়ে দু একজন কে আঘাত করলেন, এর পর বাড়িতে থাকা অন্য সদস্যরা আক্রমণ কারিদের উপর চড়াও হলে তারা আমাদের উঠন থেকে গ্রামের বড় সড়ক(স্থানীয় হাইওয়ে)-এ গিয়ে অবস্থান নেন এবং আমাদের পরিবারকে দেখে নেওয়ার হুমকি দিয়ে যায়।
(২)
সময়টা জুমাতুল বিদার দিন গ্রামের মসজিদে আমার বিচার হবে। কিন্তু দুর্ভাগ্য সেদিন আমি মসজিদে না গিয়ে পায়জামা সেলাই করতে গিয়েছিলাম আমার এক পাড়াতো বোনের বাড়িতে। এটা তাদের আরো ক্ষুব্ধ করে। এরই মধ্যে ধর্মগুরু গণ আমায় নামাজ শেষে মসজিদের উঠনে ধরে আনতে বলে আমি অবশ্য পরে সেচ্ছায় আসি। বিচারের সময় একজন ছেলে মসজিদের ইমামের কাছে আমার বিরুদ্ধে অভিযোগের একটি তালিকা পড়ে শোনান।
১। খৃষ্টান ধর্মে দীক্ষিত হয়েছে, সাক্ষী প্রমান রয়েছে তাকে মেহেদি(ছত্ম নাম) গির্জায় যেতে দেখেছে।
(স্থানীয় গির্জায় আমার এক বন্ধু ছিল আসলে তার সাথে দেখা করতে গিয়েছিলাম, এটা কোন ভাবেই সত্যি নয় যে খৃষ্টান ধর্ম গ্রহণ করেছি)
২। স্থানীয় বাজারে তাকে আমরা ধুতি পরা অবস্থায় দেখেছি।
(একটি নাটকের দৃশ্যের প্রয়োজনে পরেছিলাম)
৩। সে মুসলিমদের অমানুষ অসভ্য বলেছে।
আমি বর্বর আরবদেরকে নিন্দা করেছিলাম, স্পষ্টত মুসলিম জাতি বা ধর্মকে নয়।
৪। সে বাড়িতে দেব দেবির মূর্তি তৈরি করে।
(কোন দেব দেবির মূর্তি নয় সাধারন ভাস্কর্য ছিল সেগুলো)
৫। নামাজ আদায় করে না।
(নিয়মিত করি না, তবে মাঝে মাঝে পড়তাম)
তারা বিচার করল কিন্তু কয়েকজন মুরুব্বীর হস্তক্ষেপে বিচার হল তবে পানিশমেন্ট হিসেবে এক ঘরে করে দিল কিন্তু মারা ধরা কিছু করল না, তাতে অভিযোগকারি লোকগুলো বেযায় ক্ষেপে গেল আক্রোশের বসে রাতে রাস্তাঘাটে বিভিন্নভাবেবে আমায় অনুসরন করতে থাকল। এবং ভয়ভীতি দেখাতে থাকল। এর বাইরে অপমান তো আছেই, পাড়ার কেউ আমার সাথে কথা বলত না। ভয় আর মনের দুঃখে দেশের দক্ষিণ-পূর্ব কোনের একটি শহরে আত্মগোপন করলাম। কিছুদিন থাকার পর এলাকার কিছু শুভাকাঙ্ক্ষী লোক আমায় সংবাদ দিল যে এলাকা ঠান্ডা হয়েগেছে তুই বাড়ি চলে আয়। এর মধ্যে আমার জীবন থেকে মূল্যবান একটি শিক্ষবর্ষ নষ্ট হল। কিন্তু তার অনুমান ভুল ছিল আমি বাড়ী আসার কয়েকদিনের মধ্যে বাজার থেকে ফেরর সময় রাস্তা আটকে আমায় ধরে মারতে শুরু করল, সেদিন বেধম মার খেয়ে স্থানীয় দোকানীদের দ্বারা আত্মরক্ষা করে বাড়ি ফিরলাম। তাদের সেদিনের প্লানটা এতটাই ভয়াবহ ছিল যে তারা আমায় মুলত হত্যা করতেই সেখানে উপস্থিত হয়েছিল। 
পরে স্থানীয় চেয়ারম্যান কে বিচার দিলে তিনি অপারগতা দেখিয়ে উল্টো আমায় দোষারোপ করতে থাকে, এর পর আমার জ্যাঠু আমায় সাথে নিয়ে থানায় গিয়ে অভিযোগ জানালে পুলিশ মহাগরম এ ছেলে তো কাফের এত কম বয়সের ছেলে তুমি এত বড় খারাপ কাজটি করলে কেন?!!
নাহ পুলিশও আর সহায় হল না শেষ রক্ষা পুনরায় আত্মগোপন চলে আসলাম এলাকা ছেড়ে।
এলাকায় খুব কম যাই। হয়ত এই পাচ ছ বছরে ৩-৫ বার গিয়েছি বাড়িতে। গেলেও ঘোর সাবধান, পরিবারের সদস্যদের নির্দেশ বাড়ির বাইরে যাওয়া যাবে না, ঘরে দু চার দিন থেকে পুনঃফেরত আসতে হয়।

