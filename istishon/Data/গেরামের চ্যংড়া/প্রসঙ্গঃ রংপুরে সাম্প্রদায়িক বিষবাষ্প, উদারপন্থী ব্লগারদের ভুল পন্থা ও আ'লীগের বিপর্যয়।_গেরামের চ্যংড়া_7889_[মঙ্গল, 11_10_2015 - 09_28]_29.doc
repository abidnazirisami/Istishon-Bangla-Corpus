প্রসঙ্গঃ রংপুরে সাম্প্রদায়িক বিষবাষ্প, উদারপন্থী ব্লগারদের ভুল পন্থা ও আ'লীগের বিপর্যয়।


দেশে যে পরিস্থিতি বিরাজমান তাতে সরকারের উচিৎ তৃণমূলের চিন্তা সম্পর্কে জানা। আমার বাড়ি রংপুরে এখানে দুটি রাজনিতিক গষ্টি খুব শক্তিশালি ছিল, বাকি সংগঠন বলতে চিনতাম সিপিবির সামসুজ্জামান উকিল ও জলিল স্যার কে বিএনপি জামাতের কোন অস্থিত্ব ছিল না, দশ গ্রাম ঘুরেও একজন বিএনপি বা জামাতের কর্মী পাওয়া যেত না। আমাদের এলাকায় একটা গালি প্রচলিত ছিল সে সময়, কেউ যদি কারুর সাথে বিশ্বাসঘাতকতা করত তবে তাকে বলা হত #শালা_জামাতি। জন্মের পরে থেকে দেখে আসছি পরিবারেও দুটি গ্রুপে ভাগ ছিল, আমার মেজ জ্যাঠা আওয়ামীলীগের কর্মী আর বড় ভাই জাতিয় পার্টির আর বাকি সদস্যরা দুটি ভাগের সমর্থক। এমন অবস্থা সারা রংপুর ব্যাপি ছিল। এখনকার পরিস্থিতি বলতে গেলে সেখানে তৃণমুল আ"লীগ কর্মীরা নিজেদের পরিচয় আ"লিগ এটা দিতে লজ্জা বোধ করে। আমার জ্যাঠা একজন সূফীবাদী মুসলিম, তাদের কাছে ইসলামী ফান্ডামেন্টালিজম মোটেও নেই(তার চলাফেরা অনেকটা বাহাই বিশ্বাসীদের মত)। এবার বাড়ি গেলে জ্যাঠার সাথে বসে গল্পের ফাকে রাজনীতির কথা উঠলে, আমি জিজ্ঞেস করলাম এলাকায় তোমার দলের কি অবস্থা, এখন তো জামাত শিবিরে ছেয়ে গেছে? জ্যাঠা আমায় উত্তর দিল, এখানে আমাদের বলার বা করার কিছুই নাই আমরা নেতার(জাকির হোসেন ও আশিকুর রহমান) কাছে বারবার বলেছি এভাবে ধর্মবিরোধী কাজ থেকে কেন্দ্র কে সরে আসতে বলুন তৃণমুলে আমরা বিপদে পড়ব, ক্ষমতা সারাজীবন থাকে না, আমরা গ্রামে একসাথে থাকি, যে হারে কেউটের বাচ্চা(শিবির কে এটা বলে সম্বোধন করেছিলেন) গুলা বাড়ছে তাতে ক্ষমতা হারালে এলাকায় থাকতে পারব না। আমি জিজ্ঞেস করলাম আগে তো তারা খুব দুর্বল ছিল এখন এত লোক পাচ্ছে কেমনে? আগে তো জামাতিদের মানুষ খুব ঘৃণা করত এখন জনপ্রিয়তার কারণ কি? তিনি বললেন মানুষ কে ধর্মের কথা বলে বোঝায় যে আ'লীগ ধর্ম বিরোধী তখন মানুষের আবেগ থেকে ধর্মবাঁচানর(!) জন্য জামাতে যোগ দেয়। বিশেষ করে কম বয়স্ক পোলাপান বেসি ঝুকছে ওদের দিকে। আমাদেরও কিছু করার নেই আ'লীগের নেতারা প্রকাশ্য নামাজ রোজা হজ বিরোধী কথা বলে। কি ব্লগার না কি তাদের সমর্থন দিচ্ছে, তাদের কে আবার মুক্তমনা বলছে, এ সব কম বয়স্ক পোলাপান ইন্টারনেটে দেখে আ'লীগের প্রতি বিরক্ত হয়ে জামাত ঘেষা হচ্ছে। আমি মুক্তমনা বলতে আরজ আলী মাতুব্বরের মত লোকদের কে চিনি তার বই পড়েছি তার মুক্ত চিন্তার মধ্যে এমন সব গালাগালী কখনই দেখিনি, তবুও তাকে ঝামেলায় পড়তে হয়েছিল, দেশের মানুষের চিন্তা ভাবনা মানুষিকতাটা কেন্দ্রের বোঝা উচিৎ এখন যে অবস্থা ওরা কেন্দ্রে কোন সমস্যায় পড়বে না সমস্যা হবে আমাদের। ক্ষমতা হারালে বিপদ অনিবার্য। আর তাছাড়া আমি আ'লিগ করলেও আমারো ধর্মবিশ্বাস আছে, তাদের সব কাজে সমর্থন দিতে পারি না। এখন নিজেকে আ"লিগ পরিচয় দিতে লজ্জা লাগে। বঙ্গবন্ধু কি রাজনীতি করতেন আর তার মেয়ে কি রাজনীতি করছে।
জ্যাঠার সাথে গল্পের পরে আমার মনে হল এটা আ'লিগের ভোটের রাজনীতির জন্য খুব গ্রুত্বপূর্ণ চিন্তা আর গণতন্ত্রে ক্ষমতা চিরস্থায়ী নয় বিধায় তার চিন্তার যৌক্তিকতা আছে। আর একজন সরল মনা সুফিচিন্তার মানুষের কাছে ধর্ম খুবেই গ্রুত্বপূর্ণ বিষয়। এখানে আরো একটি ব্যাপার হলো কেন্দ্র আ'লিগ তার তৃণমুলের কাছে আস্থা হারিয়েছে। হয়ত আ'লীগ চিন্তা করেছিল ধর্মীয় বিষয়ে আঘাত কে সাধারনের কাছে "যারা এটা করছে তাদের পাপ হচ্ছে এটা তাদের ব্যাপার" এমন করে তুলে ধরার পরিবেশ তৈরি করতে। কিন্তু যে পথে এগিয়েছেন সেটা এমন পরিবেশ তৈরির জন্য অনুকুল তো নয়েই বরং সম্প্রীতির জন্য মারাত্মক ক্ষতিকর। জামাত ক্রমে দেশে প্রভাব বিস্থার করছে আর এটা মোকাবেলায় গণজাগরণ মঞ্চের কিছু বিপথগামি কর্মী কে সমর্থন না দিয়ে কউমি পন্থী মুসলিম দের গণজাগরণ মঞ্চে আনার ব্যাবস্থা করতেন, এটাই হত মঙ্গলজনক, কারণ তাদের প্রতি মানূষের আস্থা ব্যাপক। এমনকি জামাত ও তাদের সম্পর্কও সাপ-বেজি। কিন্তু আপনাদের ঢাকার কোটি মানুষের কয়েক লক্ষের সাথে ওঠাবসা তাই দেশের মানুষ কি চায় সেটা বুঝে উঠতে পারেন নাই। আর এমন চিন্তায় এগুলে আ'লীগের বিপর্যয় অনিবার্য আর আমার পরিবারের মত অনেক পরিবারের জন্য ক্ষমতা পরবর্তী সঙ্গটও অনিবার্য।

