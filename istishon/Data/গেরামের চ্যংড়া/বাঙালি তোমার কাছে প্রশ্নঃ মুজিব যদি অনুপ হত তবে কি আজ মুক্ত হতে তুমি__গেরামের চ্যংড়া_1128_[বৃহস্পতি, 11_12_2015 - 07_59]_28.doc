বাঙালি তোমার কাছে প্রশ্নঃ মুজিব যদি অনুপ হত তবে কি আজ মুক্ত হতে তুমি_


 
সংযুক্ত মুক্তি বাহিনী অসম(উলফা) এর বিপ্লবী নেতা অনুপ চেটিয়াকে বাংলাদেশ থেকে মৃত্যু গ্রহণের জন্য ইন্ডিয়া পাঠান হলো। আজ মানবতার কাছে প্রশ্ন আজ বাঙালির বিবেকের কাছে প্রশ্ন ১৯৪৭ থেকে ১৯৭১ সাল পর্যন্ত দখলদার পাকিস্থানিদের অত্যাচার যারা হাড়ে হাড়ে টের পাননি এমন লোক জামাতের বাইরে নাই। দেশের আনাচে কানাছে এমন কোন যায়গা নেই যেখানে তাদের অত্যাচারে কালো থাবা পড়ে নাই। বাঙালির তো ভোলার কথা না, ব্রিটিশ বেনিয়াদের দুঃশাসন, নীল চাষিদের উপর অত্যাচার। তবুও কেন একজন স্বাধীনতাকামি মহান জাতিয়তাবাদি নেতাকে এভাবে মৃত্যুর মুখে ঠেলে দিলেন?
আজ যদি বঙ্গবন্ধু অনুপ চেটিয়ার অবস্থানে হতেন তবে কি এই স্বাধীন জাতি রাষ্ট্র পেতেন? আপনাদের মুক্তির ইতিহাস মনে করে উচিৎ ছিল তাকে রাজনিতিক আশ্রয়টুকু দেয়া। 
সংবিধানের ২৫ (১)-এর গ তে আলচ্য
'জাতীয় সার্বভৌমত্ব ও সমতার প্রতি শ্রদ্ধা, অন্যান্য রাষ্ট্রের অভ্যন্তরীণ বিষয়ে হস্তক্ষেপ না করা, আন্তর্জাতিক বিরোধের শান্তিপূর্ণ সমাধান এবং আন্তর্জাতিক আইনের ও জাতিসংঘের সনদে বর্ণিত নীতিসমূহের প্রতি শ্রদ্ধা, এই সকল নীতি হইবে রাষ্ট্রের আন্তর্জাতিক সম্পর্কের ভিত্তি এবং এই সকল নীতির ভিত্তিতে রাষ্ট্র সাম্রাজ্যবাদ, ঔপনিবেশিকতাবাদ বা বর্ণবৈষম্যবাদের বিরুদ্ধে বিশ্বের সর্বত্র নিপীড়িত জনগণের ন্যায়সঙ্গত সংগ্রামকে সমর্থন করিবেন।'
এই ধারাটির কি মূল্য দিলেন আপনারা?
 মুক্তিকামি অসমিয়ারা আপনাদেরকে ক্ষমা করবে না।
মাফ করবেন অনুপ চেটিয়া ক্ষমা করবেন স্বাধীনতাকামি অসমিয় ভাই গণ। 

