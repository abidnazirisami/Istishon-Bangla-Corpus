সুখের আকাঙ্ক্ষা


যে মেয়েটা শান্ত, শীতল নদীর জলের মতো
তার জন্যেই রাখবো প্রেম আর অনুভূতি শত
ছুঁয়ে দিলেই লজ্জাবতী, আঁচল টানে গায়ে
তাকে নিয়েই জীবন পাড়ি, ছোট্ট সুখের নায়ে
অভিমানে ফোলাবে গাল, ঠোঁট ফুলিয়ে কাঁদবে
আদর-সোহাগ নিয়ে আমার, আগলে তাকে রাখবে
তারই মুখে মিষ্টি হাসি দিতে পারি তুলে
আমায় নিয়েই রইবে সে জন, সকল কিছু ভুলে
তার সঙ্গেই জীবন মরণ, তার সঙ্গেই সবে
প্রাণ বাঁধবো প্রাণের সাথে, তার সঙ্গেই ভবে
চুল পাকবে, দাঁত পড়বে.... বুড়ো হবো যখন
বুড়ির কোলে মাথা রেখে স্মৃতির হাজার কথন
বেলা শেষে তারই কোলে মুদবো দু'টি আঁখি
নিথর দেহে দেখবো সুখে ভালোবাসার পাখি
আমার মাথা কোলে নিয়েই আমার বুড়ি কাঁদবে
তার চোখের পানি গড়িয়ে এসে আমার চোখেই ভাসবে।।

