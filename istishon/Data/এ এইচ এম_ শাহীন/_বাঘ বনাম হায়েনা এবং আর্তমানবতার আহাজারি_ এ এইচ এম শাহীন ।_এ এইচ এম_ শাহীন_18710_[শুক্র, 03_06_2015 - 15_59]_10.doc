_বাঘ বনাম হায়েনা এবং আর্তমানবতার আহাজারি_ এ এইচ এম শাহীন ।


"বাঘ বনাম হায়েনা এবং আর্তমানবতার আহাজারি"
এ এইচ এম শাহীন ।
দক্ষিণে বঙ্গোপসাগর রেখে, প্রতিবেশি দেশ ভারতীয় সীমানাবেষ্টীত হয়ে পৃথিবীর বৃহত্তম ব-দ্বীপ হিসেবে দক্ষিণ-পূর্ব এশিয়ার বুকে যে ছোট্ট ভূ-খন্ডটি রয়েছে, সেটিই আমাদের রূপসী বাংলা তথা বাংলাদেশ ।
কবির ভাষাই,
'এমন দেশটি কোথাও খুঁজে পাবে নাকো তুমি,
সকল দেশের সেরা এই দেশ আমার জন্মভূমি'।
সবুজ-শ্যামল আর প্রাকৃতিক সৌন্দর্যে ভরপুর রূপসী এই বাংলার রূপের সৌন্দর্যে আর স্রষ্টা প্রদত্ত সম্পদে আকৃষ্ট হয়ে যুগে যুগে বহু শাসকগোষ্ঠীর আগমন ঘটেছে এখানে ।
অরক্ষিত এই বাংলার বুকে বহু শাসকগোষ্ঠী তাদের স্বেচ্ছাচারিতার বহিঃপ্রকাশ ঘটিয়েছে নানাভাবে ।
কেউবা এই রূপসী বাংলার সোনার সম্পদ লুট করে নিয়ে গেছে,
আবার কেউবা একে আরও রূপসীকরে সাজাতে চেয়েছে তাদেরই স্বার্থে ।
সময়ের এই রাজনৈতিক পালাবদলে এসেছে বায়ান্ন, বাষট্টি, ঊনসত্তর এবং সেই ধারাবাহিকতায় চূরান্ত স্বাধীনতা সংগ্রাম 1971 । যে একাত্তরের মুক্তিযুদ্ধের ফল আজকের বাংলাদেশ । দুর্ভাগ্যজনক এবং দুঃখজনক হলেও সত্য, স্বাধীনতার এই চার দশক পরেও টেকনাফ থেকে তেঁতুলিয়া পর্যন্ত বাতাসে তাজা খুনের গন্ধ এখনো ভেসে বেরাচ্ছে । স্বাধীনতা, গণতন্ত্র, মানবাধিকার কেবল আক্ষরিক অর্থেই পাওয়া । একাত্তরে শহিদের রক্ত আর মা-বোনের ইজ্জতের বিনিময়ে পাওয়া স্বাধীনতা আজ হতবাক ! বাঙালি আজ স্বাধীনতার অন্তরালে অভ্যেন্তরীণ পরাধীন । স্বাধীনতার চার দশক পরও আবার নতুন করে স্বাধীনতাকে পাবার স্বাদ জাগে । তাইত হায়দার হোসেনের কন্ঠে শোনা যায়,
'কি দেখার কথা কি দেখছি/ কি শোনার কথা কি শুনছি/ কি ভাবার কথা কি ভাবছি/ ত্রিশ বছর পরেও আমি স্বাধীনতাটাকে খুঁজছি ।
প্রতিদিন এই বাংলার মাটি করো না করো রক্তে রাঙা হয়ে চলছে, কারো না কারো স্বজন হারানোর বেদনার হৃদয় বিদারক চিত্কারে আকাশ-বাতাস প্রকম্পিত হচ্ছে ।
কেউবা পেট্রোল বোমায় দগ্ধ হয়ে বার্ন ইউনিটে মৃত্যুর অপেক্ষা করছে । স্বাধীন দেশের এই মানবেতর পরিস্থিতি প্রাকৃতিক দুর্যোগ বা দুর্ঘটনায় যত না ঘটছে তার ছেয়েও বেশী ঘটছে অস্বাভাবিক রাজনৈতিক পরিস্থিতির কারণে । নিঃসন্দেহে বলা যায়, বর্তমান সময়ে বাংলাদেশের সবচাইতে আলোচিত, সমালোচিত, ঘৃনিত কিংবা ন্যক্কারজনক বহুল ব্যবহৃত শব্দ হলো 'রাজনীতি' । বাংলাদেশে রাজনীতি কথাটি শুনলেই মনে হয় এখন জ্বালাও-পোরাও, ভাঙচুর ইত্যাদি সকল নীতি-হীনতা ।
যে রাজনীতির বৈশিষ্ট্য হচ্ছে সকল নৈতিকতা বিসর্জন দিয়ে, দেশের স্বার্থ বলি দিয়ে হলেও ক্ষমতাচিরস্থায়ী করা এবং ককটেল আর পেট্রোল বোমা মেরে জনগণের শরীর ঝলসে দেওয়া ।আর এটাই এখন রাজনৈতিক সংস্কৃতিতে পরিণত হয়েছে ।
আমাদের বৃহত দুই রাজনৈতিক দল (আওয়ামীলীগ-বিএনপি) তাদের রাজনীতিতে কোনো নীতি নেই , নেই কোনো দয়া, মায়া এবং মাল্টিকালচারবোধ । যার কারণে দেশের আমজনতা রাজনীতি বললে শিহরিত হয় আর আমদের তরুণ প্রজন্ম লজ্জিত হয় । কিন্তু কেন, এ দেশের পদ্মা, মেঘনা , যমুনা তীরের মহান যা কিছু অর্জন তার সবি ত এসেছিল রাজনীতির হাত ধরে । তা আমরা বাঙালির শত বছরের ইতিহাস ঘাটলে প্রত্যেক্ষ করতে পারি । যে জাতি ব্রিটিশ সাম্রাজ্যবাদের আধিপত্য থেকে স্বাধীন হয়েছে, পাক-হানাদের বিরুদ্ধে জয়ী হয়েছে, সেই জাতিই আজ স্বাধীন দেশের স্বাধীনতা রক্ষায় নিজেদের কাছেই পরাজিত হচ্ছে । প্রতিটি মুহূর্তেই রাজনৈতিক অস্থিরতায় নিমগ্ন এদেশ । হরতাল, অবরোধ, গুম-খুন, আটক, জ্বালাও-পোরাও হাজারও দঃসংবাদ আর দুর্ঘটনায় দেশ আজ উত্তপ্ত । বিশেষ করে, দশম জাতীয় সংসদ নির্বাচনের বর্ষপূর্তির দিনটি থেকে আবার উত্তপ্ত ও সংঘাতময় হয়ে উঠেছে দেশ | একদিকে ক্ষমতার মসনদে আসীন আওয়ামীলীগ পালন করছে 'গণতন্ত্রের বিজয় দিবস' অন্যদিকে নির্বাচনে অংশগ্রহন না করে বিএনপি পালন করছে 'গণতন্ত্রের হত্যা দিবস'। গণতন্ত্রের বিজয় আর গণতন্ত্রের হত্যা দুটির মূল কিন্তু ক্ষমতা দখল । আজ বাংলার ভাগ্যাকাশে দুর্যোগের ঘনঘটা ; মানুষের চোখে জল । হরতাল, অবরোধ এক আতঙ্কের নাম । পেট্রোল বোমা আর ককটেলের আঘাতে কারা ঝলসে যাচ্ছে? কাদের করা হচ্ছে রাষ্ট্রীয় বলিদান? টিভির পর্দা কংবা পত্রিকায় চোখ রাখতেই গা শিহরিত হয় ! কারা পেট্রোল বোমায় ঝলসে যাচ্ছে? কারা হরতাল-অব্রোধে মরছে? এরাতো সবাই দিনে এনে দিনে খাওয়া মানুষ । এরাতো রাজনীতি বোঝে না, এরাতো রাজনীতি করে না, এরাতো শুধু দু মুঠো অন্ন্যর খোঁজে প্রতিনিয়ত সংগ্রাম করে । তবে এরাই কেন রাজনীতির বলির পাঠা হবে? । এদেশের মানুষের মৌলিক অধিকার, গণতান্ত্রিক অধিকার কিংবা সামাজিক অধিকার সর্বোপরি মানবাধিকার আজ ভূলন্ঠিত । মানবতাবোধ আজ শূন্যের কোঠায় । এ জাতি শুধু আজ চুলচেরা রাজনীতি আর কথার মারপ্যাঁচে বন্ধি । গণতন্ত্র আজ পেট্রোল বোমার আঘাতে জর্জরিত, গণতন্ত্র আজ বালুর ট্রাকের পিষ্ঠতলে নতশীর । এ সবি উপনিবেশিক ধাঁচের রাষ্ট্র ব্যবস্থা স্বাধীন দেশে বহাল তাকারই ফল । ব্রিটিশ-পাকিস্তানি কায়দাই রাষ্ট্র পরিচালিত হওয়ার কারণে স্বাধীনতার এতটা বছর পেরিয়েও এদেশে 'গণতন্ত্রে তন্ত্র প্রতিষ্ঠিত হয়েছে তবে গণ প্রতিষ্ঠিত হয়নি । এ জাতি স্বাধীন হয়েছে সত্যে কিন্তু স্বাধীনতার ফলসরূপ একটি জাতিয় পতাকা আর একটি জাতিয় সংগীত ছারা মূলত আর কিছু পায়নি । এদেশের জনতার প্রতিরোধ বহু সুদিনের জন্ম দিয়েছে । ভাষা আন্দোলন থেকে শুরু করে ছত্রদের শিক্ষা আন্দোলন, আইয়ুবের সামরিক শাসন বিরোধী গণ-অভ্যুত্থান ও নব্বৈয়ের স্বৈরাচারের পতন ঘটানোর গণ-আন্দোলন সর্বত্রয় জনতার ঐক্যবদ্ধ শক্তির প্রকাশ ঘটেছে । বাঙালি দেখিয়েছে তার শক্তি ও সামর্থ্য । ক্ষমতাই থেকে আওয়ামীলীগ এবং ক্ষমতার বাইরে থেকে বিএনপিসহ প্রথম-ধারার সুবিদাবাদি সকল দল জনগণের অধিকার আদায়ের নামে যে অভাবনীয় নাশকতার তান্ডব চালানো হচ্ছে প্রকৃতপক্ষে তার প্রতিকার দরকার । এই প্রতিকার জনগণের সম্মিলিত উদ্যোগেই সুসংঘটিত হলেই জনগণের নিরাপত্তার নিশ্চয়তা, সত্যিকারের গণতন্ত্র এবং বাস্তব অর্থে মুক্তিযুদ্ধের চেতনার বিকাশ ঘটবে । প্রকৃতপক্ষে, জাতি-ধর্ম-বর্ণ-গোত্র-দলমত নির্বিশেষে সকল মানুষের ভেতরকার মানবিকতার কিংবা বিবেক উদ্রেক করার ক্ষেত্রে ধর্মের আঙ্গিকে সপ্ত-পদ্ধতির আলোকে নৈতিকতা ও মানবিক মূল্যবোধ চর্চার বিকল্প নেই ।স্নেহ-প্রীতি, মায়া-মমতা, দেশপ্রেম এই বোধগুলো জাগ্রত হওয়া প্রয়োজন । মানুষের প্রতি দেশের প্রতি যদি বিন্দুমাত্র ভালবাসা সরকার ও বিরোধী দল তথা রাজনৈতিক নেতাদের মাঝে সৃষ্টি হয়, তবে এত নিরীহ প্রাণের মৃত্যু ঘটবে না । সেই সঙ্গে সম্মিলিতভাবে শ্রমজীবি-কর্মজীবি-পেশাজীবিসহ সকল শ্রেণী-পেশার জনগণের অংশী-দারিত্বে বাঘ ও হায়েনার রক্ত পিপাসু রাজনীতি থেকে জাতিকে মুক্ত করার সামাজিক এবং সাংস্কৃতিক আন্দোলন এখন সময়ের দাবি ।
(পুনশ্চ : প্রিয় পাঠক ভুল-ত্রুটি ক্ষমার দৃষ্টিতে দেখবেন)
লেখক: ব্লগার, প্রাবন্ধিক ও কলামিস্ট

