দার্শনিক যুক্তির ভিত্তিতে সামাজিক চুক্তি সম্পাদনের অপরিহার্যতা 


বর্তমান বিরাজমান জাতীয় এবং আন্তর্জাতিক পরিবেশ পরিস্থিতির পটভূমিতে জাতি ধর্ম নির্বিশেষে সর্বস্তরের জনগোষ্ঠীকে প্রগতির দিকে পরিচালিত করার জন্য প্রয়োজন একটি সুনির্দিষ্ট দার্শনিক যুক্তির ভিত্তিতে সামাজিক চুক্তিতে আবদ্ধ করে প্রতিষ্ঠান সংস্থা গডে তোলা। যুগ পরিক্রমায় পরিবর্তিত পরিস্থিতিতে প্রত্যেক সমাজ সমাজ ব্যবস্থাকে ইহার প্রাতিসঙ্গিক দার্শনিক যুক্তি খুঁজে পেতে হয় এবং সামাজিক চুক্তির উদ্ভাবন করতে হয়। জাতীয় ও আন্তর্জাতীক পরিবেশ পরিস্থিতির প্রেক্ষাপটে এই দার্শনিক যুক্তি হতে হবে শ্রম-কর্ম-পেশায় নিয়োজিত সর্বস্তরের জনগণকে দলীয় প্রতিনিধিত্বের পাশাপাশি সমমর্যাদার ভিত্তিতে আইন প্রণয়নে, প্রশাসন পরিচালনায় এবং উন্নয়ন কর্মকাণ্ডে অংশীদারিত্ব প্রদান যাকে 'অংশীদারিত্বের গণতন্ত্র ' বলে অভিহিত করা হয়। আর এই অংশীদারিত্বের গণতন্ত্রকে সকল পরিণতি প্রদানের লক্ষ্যে প্রয়োজন স্রষ্টা সান্নিধ্যে অর্জন পূর্বক মানবিক ও নৈতিক(আত্মিক) মূল্যবোধ সমৃদ্ধ সমাজ ব্যবস্থা প্রবর্তনে নৈতিক উত্কর্ষতা অর্জনের পদ্ধতিগত প্রক্রিয়ায় জনগোষ্ঠীকে পরিচালিত করা। 
আমাদের দেশে পরনির্ভরশীল অনুন্নত পুঁজিবাদী ব্যবস্থা চালু রয়েছে। এই পুঁজিবাদী আর্থ-সামাজিক ব্যবস্থার কারণে সমাজ কাঠামোয় শ্রমজীবি, কর্মজীবি, পেশাজীবি জনগণের অবস্থান স্পষ্টতর হয়েছে। এই সমাজশক্তি সমূহের স্পষ্টতর অবস্থানের ফলে সমাজ চাহিদাও উর্দ্ধমুখী। কিন্তু এই উর্দ্ধমুখী সমাজ চাহিদার উপযোগী আইন প্রণয়ন ও দেশ পরিচালনার জন্য যতদিন পর্যন্ত মহিলা ও উপজাতিসহ শ্রম-কর্ম-পেশায় নিয়োজিত জনগোষ্ঠীর অংশ গ্রহণ ভিত্তিক এবং একৈ নৈতিক ধর্ম অনুশীলন ভিত্তিক (ধর্ম নিরপেক্ষ) উপযুক্ত সংগঠন, প্রতিষ্ঠান ও সংস্থা গডে না তোলা হবে, ততদিন পর্যন্ত সার্বিক জাতীয় উন্নয়ন গডে তোলা সম্ভব হবে না। শ্রমজীবি, কর্মজীবিরা মূলতঃ শ্রমশক্তির অধিকারী। পেশাজীবিদের আয়ত্বে রয়েছে পুঁজি, প্রযুক্তি, বিজ্ঞান, সংগঠন, শিল্প, সাহিত্য এক কথায় 'দক্ষতা'। শ্রমজীবি-কর্মজীবিদের 'শ্রমশক্তি' আর পেশাজীবিদের 'দক্ষতা' এই দুইয়ের যৌগিক ও নৈতিক (আত্মিক) উত্কর্ষতার প্রক্রিয়ায় উত্পাদন ইউনিটকে সাজাতে হলে 'শ্রমশক্তি' ও 'দক্ষতার' প্রতিনিধিত্বকারী শ্রমজীবি-কর্মজীবি-পেশাজীবি মানুষগুলোকে উত্পাদন পরিচালনা, সিদ্ধান্ত গ্রহণ ও তাহা বাস্তবায়নের প্রক্রিয়ায় অংশীদারিত্বের ভিত্তিতে এবং জাতি-ধর্ম-বর্ণ-গোত্র-দলমত নির্বিশেষে সর্ব সাধারণকে একই নৈতিক ধর্ম অনুশীলনে একীভূত করতে হবে। রাজনীতি পরিচালনার ক্ষেত্রে গণতন্ত্র একটি পদ্ধতি। অংশীদারিত্বের ও মানবিক মূল্যবোধ বিকাশের মনোভাব ব্যাতিত অন্য যে কোন ভাবে এই পদ্ধতিকে (গণতন্ত্র) ব্যবহার করা হলে তা চাপায়ে দেওয়ার নামান্তর এবং অগণতান্ত্রিক, স্বৈরচারী ও নৈরাজ্যবাদে পর্যবসিত হতে বাধ্য। ব্যাপক জনগোষ্ঠীর অংশগ্রহণ ও মানবিক ধর্মচর্চার মাধ্যমেই সমাজে মানবিক মূল্যবোধের বিস্তার লাভের মধ্য দিয়ে আর্থ-সামাজিক-রাজনৈতিক ব্যবস্থা গতিশীল হবে। আর মানবিক মূল্যবোধ সৃষ্টির জন্য আত্মার উত্কর্ষতা একান্ত আবশ্যক। যা মহাত্মা 'স্রষ্টার' সহিত আত্মিক যোগসূত্র স্থাপন ব্যাতিত সম্ভব নয়। এই আত্মিক সম্পর্ক স্থাপনের একমাত্র মাধ্যম হলো খোদাতায়ালার সহিত নিকটতম সম্পর্কে সম্পর্কিত আদি সৃষ্ট নূরে মোহাম্মদীর সহিত সম্পর্ক স্থাপন করা। নূরে মোহাম্মদীর মাধ্যমে মহান স্রষ্টার সাহিত আত্মিক সম্পর্ক স্থাপন পূর্বক মানবিক বা নৈতিক উত্কর্ষতা অর্জন করতে আচার ধর্ম অবলম্বনের পাশাপাশি নূরে মোহাম্মদীর প্রতিনিধিত্বের পূর্বক ত্বরীকতের অবলম্বিত পন্থার অনুশীলন অপরিহার্য। 
যে সমাজ ব্যবস্থা তার নিজস্ব বৈশিষ্ট্যের নিরিখে দার্শনিক যুক্তি খুঁজে পায়না এবং সামাজিক চুক্তি উদ্ভাবন ও কার্যকর করতে ব্যর্থ হয় অথবা পরিবর্তিত পরিস্থিতিতে দার্শনিক যুক্তি ও সামাজিক চুক্তিকে সময়পযোগী ও সমৃদ্ধ করতে পারে না সে সমাজ ব্যবস্থা অর্থাত্‍ বস্তুগত ও আত্মাগত জাগরণের সমন্বয়হীন সমাজ ব্যবস্থা যতই শক্তিশালী, সম্পদশালী, ও প্রাচুর্যপূর্ণই হউক না কেন , তা সময়ে ব্যবধানে বিলীন হতে বাধ্য। সমাজ ব্যবস্থার উত্থান পতনের ক্ষেত্রে ইহাই একমাত্র নির্ধারক কারণ। কোরাআন পাকে ও ইতিহাসে বর্ণিত বিভিন্ন জাতির উত্থান পতন ইহার সাক্ষী।
আজকে বাংলাদেশের জন্য প্রয়োজন সময়পযোগী দার্শনিক যুক্তি এবং সামাজিক চুক্তির ভিত্তিতে শ্রম-কর্ম-পেশায় নিয়োজিত সর্বস্তরের জনগণের সিদ্ধান্তগ্রহণ প্রক্রিয়ায় অংশগ্রহণ ভিত্তিক মহল্লায় মহল্লা পরিষদ, ওয়ার্ডে ওয়ার্ড পরিষদ, গ্রামে গ্রাম পরিষদ, ইউনিয়নে ইউনিয়ন পরিষদ, উপজেলা পরিষদ, জেলা পরিষদ বিভাগে আঞলিক পরিষদ, পৌরপরিষদ, সিটি কর্পোরেশন পরিষদ, শিল্পাঞল পরিষদ ও সর্বোপরি পার্লামেন্ট প্রভৃতি কার্যকর প্রতিষ্ঠান সংস্থার জন্ম দেওয়া এবং সজরার আঙ্গিকে পীরি আনুগত্যে সমাবেশিত হয়ে "সপ্ত পদ্ধতির" অবিরত অনুশীলন করা। ব্যক্তির সঠিক বিকাশের জন্য সমষ্টির বিকাশই হলো এই ব্যবস্থার লক্ষ্য। ব্যক্তি এখানে সমাজের নিছক অংশই নয়, শাসক এবং সমাজ কর্তাও বটে। বাংলাদেশের রাজনৈতিক ঐতিহাসিক পেক্ষাপট, আর্থ-সামাজিক পটভূমি, সামাজিক-সংস্কৃতিক বৈশিষ্ট্য, জনগণের ধর্ম বিশ্বাস এবং উত্পাদন সম্পর্কের নিরিখে সর্বস্তরের জনগণকে ধর্ম নিরপেক্ষ বেলায়তে মোতলাকার (এখানে ধর্ম নিরপেক্ষতার অর্থ ধর্ম ঐক্য বা ধর্মসাম্য) একই নৈতিক ধর্মে ও রাজনৈতিক সিদ্ধান্ত গ্রহণ প্রক্রিয়ায় পরস্পর সংলগ্ন হওয়ার কাঠামো ভুক্ত করার 'সামাজিক চুক্তির ভিত্তিতে কার্যকর প্রতিষ্ঠান সংস্থার মধ্য দিয়ে ভ্রাতৃত্ব বন্ধনে (সাম্প্রদায়িক সম্প্রীতিতে) গডে উঠা অর্থাত্‍ একৈ মানবিক ধর্মে গডে উঠা জনগোষ্ঠীর ঐক্যবদ্ধ শক্তিই হবে আইন প্রণয়নে, শাসন-প্রশাসনে, উত্পাদন বন্টনে, জ্ঞান-বিজ্ঞানে, সাহিত্য-সংস্কৃতিতে নৈতিকতাপূর্ণ সমাজ ব্যবস্থার গতিধারা বিকাশে সর্বোপরি পরজাগতিক মুক্তি ও সুখ-সমৃদ্ধি অর্জনে দেশ ও জাতির চালিকা শক্তি। এই ঐক্যই হবে বাংলাদেশের জনগণের সত্যিকারের জাতীয় ঐক্য। ঔপনিবেশিক শাসন প্রশাসনিক ব্যবস্থার বদলে নৈতিকতাপূর্ণ জনগণের অধিকার ক্ষমতা ও কর্তৃত্ব সম্বলিত শাসন ব্যবস্থা প্রবর্তনই স্বাধীনতার চেতনা। সুতরাং জাতীয় ও আন্তর্জাতিক বলয়ের সর্বক্ষেত্রে মানবিক ও নৈতিকতাপূর্ণ সমাজ বিকাশে দার্শনিক যুক্তির ভিত্তিতে সামাজিক চুক্তি সম্পাদন অপরিহার্য। 

