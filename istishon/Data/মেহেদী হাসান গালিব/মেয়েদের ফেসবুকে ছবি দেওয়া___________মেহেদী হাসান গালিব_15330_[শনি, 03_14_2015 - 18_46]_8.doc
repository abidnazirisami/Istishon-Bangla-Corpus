মেয়েদের ফেসবুকে ছবি দেওয়া__________


হিয়া । বাবা-মার একমাত্র মেয়ে । সবে কলেজে উঠেছে ।
বন্ধু-বান্ধবদের সাথে যোগাযোগের জন্য সে নতুন ফেসবুকে একাউন্ট খোলে । মামাতো বড় ভাইয়ের সহযোগীতায় সে প্রাইভেসি অত্যন্ত সিকিউরড করে দেয় । তার ছবি শুধু তার ফ্রেন্ডরাই দেখতে পায়, অন্য কেউ দেখতে পায় না ।
রায়মান । হিয়ার ছোটবেলার ফ্রেন্ড । অনেক সহজ-সরল একটি ছেলে । হিয়ার সাথে তার পরিচয় সেই ক্লাস ফাইভ থেকে ।
হিয়া আর রায়মান ফেসবুক ফ্রেন্ড । হিয়া তার মামাতো ভাইয়ের কথামত ফেসবুকে যাকে তাকে বন্ধু বানায় না । শুধু ফ্যামিলি মেম্বার আর সবচেয়ে কাছের ও বিশ্বস্ত ফ্রেন্ডদেরই বন্ধু বানায় । আর তাই ফেসবুকে তার ফ্রেন্ডসংখ্যা শুধুমাত্র ৩৪ জন ।
একদিন কলেজের এক অনুষ্ঠানে হিয়া তার মোবাইল দিয়ে রায়মানের সাথে ছবি তোলে এবং ফেসবুকে আপলোড দেয় ।
রায়মান ছবিটি ডাউনলোড করে রাখে ।
একদিন রায়মানের ফ্রেন্ড শিহাব মোবাইলে টাকা না থাকায় রায়মানের মোবাইল দিয়ে একটি জরুরী কল করে । কল করা শেষে সে মজা করার জন্য রায়মানের গ্যালারিতে ঢুকে এবং রায়মান আর হিয়ার ছবিটি চুপ করে ব্লু-টুথ দিয়ে ট্রান্সফার করে নেয় ।
এরপর যা হওয়ার বা যা যা হতে পারে তা আপনাদের সবারই জানা । হয়তো শিহাব ছবিটি বিকৃত করে ইন্টারনেটে ছড়িয়ে দেবে, আবার হয়তো বা ছবিটি হিয়াকে দেখিয়ে বিভিন্নভাবে ব্লাকমেইল করবে । আর যদি এসব কিছু না-ই করে তাহলে অন্তত ছবিটি দেখে নিজের কাম নিবারণ করবে ।
এইরকম চিত্র আমাদের সমাজে অহরহঈ ঘটছে । কিন্তু এসবের জন্য কাকে দোষ দেবেন আপনি ?
হিয়াদের মত মেয়েদের না রায়মানের মত ছেলেদের ? তাদের তো কোন দোষ নেই ।
দোষ তাহলে কাদের ? শিহাবের মত ছেলেদের ? তাদেরই বা দোষ দিয়ে কি লাভ ? দোষ হল প্রযুক্তির অপব্যবহারের । প্রযুক্তির অপব্যবহার ও শিহাবদের মত নিম্ন মানসিকতাসম্পন্ন মানুষদের কারণেই আজ সমাজে এরকম চিত্র হরহামেশাই আমাদের চোখে পড়ছে ।
তাই আপুদের একটা অনুরোধই করতে চাই, প্রযুক্তির অপব্যবহারের এই যুগে নিজের ছবিটিকে প্রযুক্তির হাতে দিয়ে দেবেন না । আপনি হয়তো কল্পনাও করতে পারছেন না এই একটি ছবিই আপনার জীবনকে কতটা দুর্বিষহ করে তুলতে পারে !
আমার এই ছোট্ট অনুরোধটি হয়তো বা কেউ মানবেন । আবার হয়তো বা কেউ আমাকে "ব্যাকডেটেড" আখ্যায়িত করে মুখে ভেংচি কাটবেন ।
কিন্তু মনে রাখবেন, আপনার ভালো-মন্দ বোঝাত দায়িত্ব আপনার নিজেরই । আমরা শুধু সাবধান করে দিতে পারি মাত্র ।
________মোঃ মেহেদী হাসান গালিব

