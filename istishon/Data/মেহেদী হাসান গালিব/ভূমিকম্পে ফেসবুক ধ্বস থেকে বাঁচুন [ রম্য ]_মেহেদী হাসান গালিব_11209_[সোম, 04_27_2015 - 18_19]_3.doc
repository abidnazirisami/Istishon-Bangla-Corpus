ভূমিকম্পে ফেসবুক ধ্বস থেকে বাঁচুন [ রম্য ]


কিছুদিন ধরেই ভূমিকম্প জনমনে বেশ আতঙ্ক সৃষ্টি করেছে ।
ভূমিকম্পে দালান বাড়ি ধ্বসে যেতেই পারে । তাই বলে আপনার ফেসবুক স্ট্যাটাসে কোনক্রমেই ধ্বস নামতে দেওয়া যাবে না ।
এর জন্য কিছু বিশেষ পদক্ষেপ গ্রহণ করা জরুরী ।
ভূমিকম্প শুরু হওয়ার সাথে সাথেই একটি স্ট্যাটাস দিয়ে আপনার ফ্রেন্ডস, ফলোয়ারদের জানিয়ে দিন । আর হ্যাঁ, সবার কাছে ক্ষমা চেয়ে নিতে ভুলবেন না ।
বলা তো যায় না, যে জরিনা বানুকে আপনি দুই মাস আগে ছ্যাঁকা দিয়েছেন, তার অভিশাপেই হয়তো আজকের এই ভূমিকম্প ।
স্ট্যাটাস দেওয়ার পর নিরাপদ আশ্রয় গ্রহণ করুন ।
এসময় সবাই যখন ছোটাছুটি করবে,তাদের থামিয়ে দিয়ে দ্রুত একটি গ্রুপ সেলফি তুলুন ।
ধুর মিয়া, শুধু সেলফি তুললেই হবে নাকি ?
আপলোড দিতে হবে না ?
তাড়াতাড়ি সেলফিটি আপলোড দিয়ে দিন ।
সবচেয়ে ভালো হয়, একটি এ্যালবাম খুলে ফেলুন । নাম দিতে পারেন "কাঁপাকাঁপি" ।
ব্যস, এবার নিরাপদ স্থানে দাঁড়িয়ে আরেকটি স্ট্যাটাস দিয়ে জানিয়ে দিন যে আপনি নিরাপদে আছেন ।
নইলে আবার আপনার ফ্রেন্ডস, ফলোয়াররা চিন্তা করে করে হার্ট এ্যাটাক করতে পারে ।
ভূমিকম্প শেষ । দালান বাড়ি সব ধ্বসে পড়ল । চিন্তার কারণ নেই ।
তাড়াতাড়ি একটি ইভেন্ট খুলুন । নাম দিতে পারেন "মন্টু চাচার উদ্ধার অভিযান" ।
কাউকে উদ্ধার করুন আর নাই করুন; উদ্ধার করার ভঙ্গিতে পোজ দিন, আর ছবি তুলুন ।
আরে ভাই, ছবিগুলো মোবাইলে ফুল চন্দন দিয়ে সাজিয়ে না রেখে ফেসবুকে চালান করে দিন ।
এবার ভাঙ্গা দালানের এক কোণায় বসে মুখ চোখ বাঁকা করে দুঃখী দুঃখী ভাব নিয়ে আরেকটা সেলফি তুলে আপলোড দিন । তবে সাবধান, লোকজন যেন আবার ফকির না ভাবে ।
এভাবেই ভূমিকম্পে দালান ধ্বস হলেও ফেসবুকে আপনার স্ট্যাটাস ধ্বসে পড়বে না । বরং আরো বাড়বে ।
.........অ্যাঁ.......ভূ...মি...ক...ম...প !
আজ এখানেই যবনিকায় টানাটানি করছি । ফেসবুকে স্ট্যাটাস দিতে হবে তো !

