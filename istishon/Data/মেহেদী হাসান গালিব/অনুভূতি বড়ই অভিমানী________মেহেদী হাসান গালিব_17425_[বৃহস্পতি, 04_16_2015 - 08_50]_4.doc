অনুভূতি বড়ই অভিমানী_______


আপনার ফোন ওয়েটিং পেয়ে আজ আপনার প্রিয় মানুষটি আপনাকে কথা শোনাচ্ছে । আপনি প্রচন্ড বিরক্ত হচ্ছেন ।
কিন্তু একটা সময় আসবে, যখন সে আপনার ফোন ওয়েটিং পেয়েও বিন্দুমাত্র গায়ে লাগাবে না ।
সেদিন আপনার মন আপনার অজান্তেই কুঁকড়ে যাবে । আপনি ভাবতে থাকবেন, "সে কি আর আমাকে আগের মত ভালোবাসে না ?"
সেদিন আপনি সেই বিরক্তিকর কথার পেছনে লুকিয়ে থাকা ভালোবাসার মর্যাদা বুঝতে পারবেন । কিন্তু এতদিনে অনেক দেরি হয়ে গিয়েছে ।
ভালোবাসাটা ঠিক থাকলেও সেই অনুভূতিটা কখনো ঠিক হবার নয় ।
আপনার এক ফ্রেন্ড খুব বেশি কথা বলে । প্রয়োজনের কথার চেয়ে তার মুখে অপ্রয়োজনীয় কথার পরিমাণই বেশি ।
আপনি তার কথা শুনে আজ কানে হাত দিলেন ।
একটা সময় আসবে সে আর কথা বলবে না । তখন আপনি সর্বদাই তার কথা শোনার জন্য ব্যকুল হয়ে পড়বেন ।
বাংলা প্রবাদটির সার্থকতা এখানেই । দাঁত থাকতে কেউ দাঁতের মর্ম বোঝে না ।
আপনার প্রিয়জনদের কাজগুলো আপনার কাছে অপছন্দের হতেই পারে । কিন্তু তাকে সেই কাজগুলো বন্ধ করতে বাধ্য করবেন না ।
একটা সময় এসে সেই কাজগুলোকে আপনি এতোই মিস করবেন যে, তা নিমিষেই আপনার চোখে পানি আনবে ।
আপনার সেই বিরক্তিগুলো ভালোবাসায় রুপ নেবে । কিন্তু সেই বিরক্তির দেখা আপনি আর কখনোই পাবেন না ।
দিনশেষে ক্লান্ত মনে আপনাকে হার মানতেই হবে । ফোনের ওপাশের মানুষটিকে বলতে বাধ্য হবেন, "কি গো, তুমি তো আমাকে আর আগের মত ভালোই বাসো না !"
ওপাশের মানুষটি নিশ্চুপ ফোন হাতে দাঁটিয়ে থাকবে ।সে কোন উত্তর খুঁজে পাবে না ।
আপনি যে তার অনুভূতিকে অপমান করে ফেলেছেন অনেক আগেই । মানুষ বড়ই অভিমানী । তার চেয়ে হাজারগুণ বেশি অভিমানী হল মনের অনুভূতি ।
এই অনুভূতিগুলোকে কখনো অপমান করা যায় না ।
এরা একবার অভিমান করলে তা ভাঙ্গালো অনেক কঠিন হয়ে পড়ে, ক্ষেত্রবিশেষে প্রায় অসম্ভব ।
সব অতীত ভুলে যখন আপনি বর্তমানের হিসেব কষবেন, তখন পাশে পাবেন আপনার প্রিয়জনকে । তার ভালোবাসাও ঘিরে রাখবে আপনাকে ।
কিন্তু কি যেন নেই কি যেন নেই করে বুকের বামপাশে ঠোঁকর খেতে থাকবে আপনার সেই বিরক্তিগুলো, হারিয়ে যাওয়া সেই অনুভূতিগুলো............
______মোঃ মেহেদী হাসান গালিব

