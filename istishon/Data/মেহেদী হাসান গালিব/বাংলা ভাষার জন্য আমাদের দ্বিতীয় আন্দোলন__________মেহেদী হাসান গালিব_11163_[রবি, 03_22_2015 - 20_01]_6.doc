বাংলা ভাষার জন্য আমাদের দ্বিতীয় আন্দোলন_________


"বাংলা ভাষার জন্য আমাদের দ্বিতীয় আন্দোলন..........."
পৃথিবীতে ভাষাভাষী জনসংখ্যার দিক দিয়ে বাংলার অবস্থান চতুর্থ । কিন্তু কখনো কি ভেবে দেখেছেন গুগলে বাংলার অবস্থান কততম ?
শুনলে অবাক হবেন, পৃথিবীতে একমাত্র যে ভাষা রক্তের বিনিময়ে অর্জিত হয়েছে গুগলে তার অবস্থান ৬৫ তম ।
বাঙালি জাতির জন্য এর চেয়ে লজ্জার আর কি হতে পারে ?
২১ শে ফেব্রুয়ারি অনেকেই শহিদ মিনারে ফুল দেয় আর বলে, "ভাষা শহিদদের স্মরণ করলাম, তাদের সম্মান জানালাম ।" তারা সামান্য ফুল দিয়ে কতটুকু সম্মান জানাতে পারে তা আমার জানা নেই । কিন্তু এবার সময় এসেছে বাংলা ভাষার প্রতি, ভাষা শহিদদের প্রতি সম্মান জানানোর ।
এবার আমরাও লড়ব বাংলা ভাষার জন্য । তবে একটু ভিন্নভাবে, আমাদের আঙ্গিকে । আমাদের রাজপথ হবে গুগল আর বাংলা ভাষার প্রতি ভালোবাসা হবে আমাদের শক্তি ।
এবার আমরা রক্ত দিয়ে নয়, আমাদের বুদ্ধি দিয়ে বাংলা ভাষার জন্য আন্দোলন করব ।
কিন্তু কেন এই আন্দোলন ?
আপনি যদি কখনো গুগল ট্রান্সলেটর ইউজ করে থাকেন, তাহলে বিষয়টি সহজেই অনুধাবন করতে পারবেন ।
একটি উদারণ দেই । গুগলে আপনি যদি "i am in trouble" লিখে তা বাংলায় রুপান্তর করতে চান তবে এর ফলাফলে আপনি যা পাবেন তা হল "আমি ঝামেলায় না " ।
এরকম ভুল বাংলা রুপান্তরের কারণ হচ্ছে গুগলে যথেষ্ট বাংলা শব্দের অভাব ।
এটাই আমাদের বাংলা ভাষার জন্য কম অপমানের নয় কি ?
তাই আর অপমান নয় । এবার সময় এসেছে রুখে দাঁড়াবার । সময় এসেছে আন্দোলনের ।
গুগলে বাংলা শব্দ যোগ করে আপনিও যোগ দিন বাংলা ভাষার জন্য আমাদের দ্বিতীয় আন্দোলনে ।
এর জন্য আপনাকে যা যা করতে হবে—
১। প্রথমে এই লিংকে যান www.translate.google.com.bd/community
২। আপনার জিমেইল একাউন্টে লগ ইন করুন ।
৩। এবার গুগল আপনাকে ল্যাঙ্গুয়েজ সিলেক্ট করতে
বলবে । ইংলিশ টু বাংলা অপশনে ক্লিক করুন ।
৪। এখন গুগল আপনাকে বাক্য পাঠাবে আর আপনাকে তা বাংলায় রুপান্তর করে সাবমিট করতে হবে ।
৫। যেসব ইংরেজির বাংলা পারবেন না তা স্কিপ করে পরবর্তী ইংরেজি বাক্যটি চেষ্টা করুন ।
৬। যত খুশি তত ইংরেজি বাক্য বাংলায় রুপান্তর করুন আর আপনার বুদ্ধির মাধ্যমে অংশগ্রহণ করুন ভাষা আন্দোলনে । আর এভাবেই গুগলে যোগ হবে শত শত বাংলা, সহস্র সহস্র বাংলা, লক্ষ লক্ষ বাংলা আর একসময় এই লক্ষ পরিণত হবে কোটিতে ।
( একজন এক হাজার শব্দ লিখলে তিনি পাবেন গুগলের ইলেক্ট্রনিক সার্টিফিকেট এবং ১৪ এপ্রিল পর্যন্ত সর্বাধিক শব্দ সাবমিট করলে পাবেন গুগলের সিঙ্গাপুর কার্যালয়ে তিন দিন এর জন্য ঘুরে আসার সুযোগ )
বায়ান্ন, একাত্তরের পর এক হওয়ার সময় এসেছে আবার ।
আসুন, আজ এক হই আমরা
। বাংলা ভাষার স্থান নিয়ে যাই এক এ । আর উজ্জ্বল করে তুলি তাঁদের রক্ত, যাদের রক্তের বিনিময়ে আমরা পেয়েছি আমাদের বাংলা ভাষা, আমাদের মায়ের ভাষা ।
আসুন, এক হই । এক হওয়ার এটাই তো সময়.........

