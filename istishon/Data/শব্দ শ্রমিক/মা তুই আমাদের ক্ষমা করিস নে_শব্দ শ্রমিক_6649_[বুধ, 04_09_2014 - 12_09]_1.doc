মা তুই আমাদের ক্ষমা করিস নে


ছেলেটা আইএসসি পাস করে ইঞ্জিনিয়ারিং পড়ছে। আরো ভালো ভাবে কোর্সটা কমপ্লিট করার জন্য কদিন পরই সে আমেরিকা যাবে। সেখান থেকে আরো বড় ডিগ্রী আনবে। আর এইদিকে দেশের যা অবস্থা, পাকিস্তানি আর্মিরা বাড়ি বাড়ি গিয়ে মানুষ মারছে বিশেষ করে শিক্ষিত ও যুবকদের তো রেহাই দিচ্ছেনা। এই অবস্থায় ছেলেটা যত তাড়াতাড়ি আমেরিকা চলে যায় ততই ভালো। কিন্তু ছেলেটা কয়দিন ধরে বায়না ধরেছে, সে আমেরিকা যাবে না মুক্তিযুদ্ধে যাবে! একই ঘ্যানর ঘ্যানর বার বার করছে, দেশের সব মানুষকে আর্মিরা মেরে ফেলছে, গুলি করে মানুষ মারছে, বেয়োনেট দিয়ে গুঁতিয়ে মানুষ মারছে, জীবন্ত মানুষ পোড়িয়ে মারছে! ধারাল বেয়োনেটের মুখে, উত্তপ্ত গুলির মুখে দেশের মানুষে ছেড়ে দিয়ে সে লেখাপড়া করতে আমেরিকা যাবেনা, মুক্তিযুদ্ধে যাবে, দেশ স্বাধীন করবে। ছেলের এমন দাবীর মুখে মা অবশেষে বাধ্য হয়ে নতি স্বীকার করলেন, বুকে পাথর বেঁধে বললেন, যা বাবা, দেশের জন্য তোকে কুরবানি করে দিলাম। এ কথা বলতেই মায়ের বাম পাঁজরটা কেঁপে উঠল। কলিজাটা ছ্যাঁত করে উঠল, এটা তিনি কী বললেন!
ছেলে ট্রেনিং নিয়ে দেশে ফিরেছে, এখানে ওখানে বিচ্ছিন্ন ভাবে আক্রমণ চালাছে। একরাতে তো অনেকগুলো মেলিটারি ও পুলিশ মেরে ঢাকায় পাক আর্মির ঘুম হারাম করে ফেলল। ছেলে শহীদ হয়েছে শুনে মায়ের বুক ফেটে যায়। একবার হাহাকার করে কেঁদে উঠে, আবার নিজেকেই নিজে সান্ত্বনা দেয়, ছেলে দেশের জন্য জীবন দিয়েছে, শহীদ হয়েছে এর চেয়ে বড় পাওনা আর কী হতে পারে? 
অবশেষে স্বপ্নের দেশ স্বাধীন হল। মা আশায় বুক বাঁধল হায়নাদের দিন শেষ। মা তাঁর ছেলে হত্যার বিচার চেয়ে ধারে ধারে ঘোরে বেড়ায়। এদেশের ত্রিশ লক্ষ সন্তানকে যারা হত্যা করেছে, দুই লক্ষ মা বোনের সম্ভ্রম যারা লুটেছে, তাদের শাস্তি চায়। কিন্তু কে শুনে কার কথা, স্বাধীন দেশ কি মায়ের কান্না শুনে? অবশেষে নিষ্ঠুর দেশের নষ্ট রাজনৈতিক গোঁয়াররা বিচারের বদলে মায়ের নামে রাষ্ট্রদ্রোহীতার মামলা দিল! এবং সেইসব গোঁয়ারদের সাথে কিছু বিকৃত মগজধারীও কন্ঠ মিলিয়ে মাকেই দোষারোপ করল! 
আজও যুদ্ধাপরাধের বিচার নিয়ে নষ্টদের গুড়ামি চলছেই, ৬০দিনের মধ্যে আপিল শুনানি শেষ হবার কথা থাকলেও চৌদ্দ মাসেও শেষ হয় নি! এবং মজার ব্যাপার হল, তখনকার মত এখনো কিছু মানুষ নষ্টদের সাথে তাল মিলাচ্ছে! হায়রে স্বাধীন দেশ! হায় রে স্বাধীনতা, তুমি গুয়ারদের কাছে ক্ষত বিক্ষত!

