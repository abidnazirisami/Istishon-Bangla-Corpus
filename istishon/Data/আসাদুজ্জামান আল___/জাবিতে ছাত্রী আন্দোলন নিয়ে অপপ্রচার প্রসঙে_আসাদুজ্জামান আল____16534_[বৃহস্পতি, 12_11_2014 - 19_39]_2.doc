জাবিতে ছাত্রী আন্দোলন নিয়ে অপপ্রচার প্রসঙে


জাহাঙীরনগর বিশ্ববিদ্যালয়ে মেয়েদের হলে প্রবেশের সময় সংকোচনের নির্দেশ জারির ফলে সৃষ্ট বিক্ষোভের বিপরীতে কিছু মানুষ না জেনে- বুঝে অপপ্রচারের দ্বারা প্রভাবিত হয়ে নিজেও অপপ্রচারে সামিল হচ্ছে এবং কিছু মানুষ খুব পরিকল্পিতভাবে জেনে- বুঝেই এই অপপ্রচার চালিয়ে বিভ্রান্তি ছড়াচ্ছে। যারা না জেনে- বুঝে এই অপপ্রচার চালাচ্ছেন তাদের কাছে অনুরোধ ঘটনাপ্রবাহ সম্পর্কে জানুন এবং সেটিকে যুক্তি দিয়ে পর্যবেক্ষন করে আপনার অবস্থান পরিস্কার করুন। তা না হলে কিছু যৌক্তিক দাবির স্ব-পক্ষে গড়ে ওঠা আন্দোলন ভুক্তভোগী- নীপিরিত মেয়েদের বিপক্ষে যাবে এবং আপনিও ব্যাক্তি হিসেবে একটি ন্যায়ের বিপক্ষে অবস্থান নিবেন। তাছাড়া এই অপপ্রচারের ফলে গোটা দেশে সাংস্কৃতিক রাজধানী খ্যাত আন্দোলন- সংগ্রামের জাহাঙীরনগর বিশ্ববিদ্যালয়ের ভাবমুর্তি চরমভাবে ক্ষুন্ন হবে। আশা করি জাহাঙীরনগরের প্রত্যেকেই এবং দেশবাসী বিষয়টি বিবেচনায় রাখবেন।
আমরা জানি জাহাঙীরনগর বিশ্ববিদ্যালয়ের নির্যাতন, নীপিরন, খুন, ধর্ষন এবং ছাত্র- ছাত্রীদের অধিকার সংশ্লিষ্ট ইত্যাদি বিষয়ে আন্দোলন- সংগ্রামের একটি সুদীর্ঘ ইতিহাস আছে। সকলেই জানি যে, সাম্প্রতিক ঘটনাটি হঠাৎ ঘটে যাওয়া কোন ঘটনা নয়। পুরুষতান্ত্রিক সমাজে নারীকে বন্দি করে রাখার একটি ঐকান্তিক চেষ্টা। এর আগেও বিভিন্ন সময়ের প্রশাসন মেয়েদেরকে তাড়াতাড়ি হলে প্রবেশ নিয়ে বিধি- নিষেধ আরোপ করার চেষ্টা করেছে কিন্তু ব্যার্থ হয়েছে। তবে প্রশাসন পুর্ববর্তী অভিজ্ঞতা থেকে শিক্ষা নিয়ে এবার ধীরে ধীরে শৃংখলিত করার চেষ্টা করার পরিকল্পনা গ্রহণ করেছে এবং তা বাস্তবায়নের জন্য চোখে পড়ার মত কিছু অলিখিত নিয়মের বাস্তবায়ন শুরু করেছে।
আমার জানামতে সর্বপ্রথম ৯০ এর দশকে একবার মেয়েদের হলে প্রবেশ করার সময় নিয়ে তৎকালিন প্রশাসন বেশ করাকরি আরোপ করার চেষ্টা করে। কিন্তু সেই সময় ছাত্রীদের আন্দোলনের তোপের মুখে প্রশাসন ব্যার্থ হয়। এর পরে ২০১০ সালের ১১ মার্চ তৎকালিন প্রশাসন একটি বিজ্ঞপ্তি মারফত বেশ কিছু নির্দেশ জারি করে। যার মধ্যে উল্লেখ্যযোগ্য ছিল- বিশ্ববিদ্যালয়ের কেন্দ্রীয় পাঠাগার বন্ধ হওয়ার ৪৫ মিনিটের মধ্যে মেয়েদেরকে নিজ নিজ হলে প্রবেশ করতে হবে। কিন্তু প্রশাসন প্রহসনের এই নিয়ম একদিনের জন্যেও কার্যকর করতে পারে নি। নির্দেশ জারির ঐ দিনই প্রায় ২০০০ ছাত্র- ছাত্রীর একটি মিছিলের তোপের মুখে প্রশাসন সেটি স্থগিত করতে বাধ্য হয়।
এবারে গত ৭ ডিসেম্বর বিশ্ববিদ্যালয়ের জাহানার ইমাম হলে হল প্রশাসন কর্তৃক একটি নোটিশ দেয়া হয়। সেখানে বলা হয়- রাত ১০ টার সময় হলের গেইট বন্ধ করে দেয়া হবে। এর পরে কেউ আর হলে প্রবেশ করতে বা বের হতে পারবে না। যদি বিভাগের কোন কাজে রাত ১০ টার পরে হলে প্রবেশ করতে হয় সেক্ষেত্রে কমপক্ষে একদিন আগে বিভাগীয় প্রধানের অনুমতি সহ হল প্রাধ্যাক্ষের কাছে আবেদন করতে হবে। এবং ৭৫% উপস্থিতি না থাকলে পরীক্ষার ফরমসহ অন্যান্য ফরমে প্রাধ্যাক্ষ্য স্বাক্ষর করবেন না। পরবর্তীতে এই নোটিশ অন্যান্য হলেও দেয়া হয়।

এছাড়া অলিখিতভাবে বেশ কয়েকমাস ধরে রাত ১০ টার পরে হলে প্রবেশ করতে গিয়ে মেয়েরা বিভিন্নরকম হয়রানির স্বীকার হচ্ছেন। মাত্রাগত পার্থক্য থাকলেও কমবেশি প্রায় সব হলেই এই সমস্যা হচ্ছে। তবে নতুন হওয়ার দরুন নবনির্মিত শেখ হাসিনা হলে এই সমস্যা প্রকট আকার ধারন করে। তাছাড়া একই হলে পরপর চারদিন উপস্থিতি না থাকায় বেশ কিছু মেয়ের সিট বরাদ্দ বাতিল করা হয়। উল্লেখ্য যে ছেলেদের হলে কোন কিছু নিয়েই কোন ধরনের বাধ্যবাধকতা বা উপস্থিতি সংক্রান্ত কোন নিয়ম চালু নেই।
আমরা জানি মেয়েদের হলে আগে নিয়ম ছিল রাত ১০ টা পর্যন্ত তারা স্বাভাবিকভাবেই হলে প্রবেশ করতে পারবে কিন্তু ১০ টার পরে প্রবেশ করতে হলে তাদের নাম লিখে প্রবেশ করতে হবে এবং এক্ষেত্রে তেমন কোন বিধি- নিষেধ ছিল না। আর এই প্রবেশ করা নিয়ে কোন হয়রানি- অপমানের ঘটনাও ঘটত না।
বেশ কিছুদিন ধরে ঘটে যাওয়া এসব ঘটনায় মেয়েদের মধ্যে ক্ষোভ পুঞ্জিভুত হতে থাকে এবং এক হলে উপরোক্ত নোটিশটি পাওয়ার ফলে তা বিস্ফোরিত হয়। ইতিপুর্বে যেহেতু এসব সমস্যা নিয়ে হল প্রশাসনের সাথে কথা বললেও কোন সমাধান হয় নি তাই তারা তাদের দাবি নিয়ে রাস্তায় নামতে বাধ্য হয়।
তাদের দাবিগুলো হলঃ
১। রাত ১০ টার পর হলে প্রবেশ নিয়ে কোন ধরনের হয়রানিমুলক আচরন করা যাবে না।
২। উপস্থিতির কারনে পরীক্ষাসহ বিভিন্ন ধরনের ফরমে স্বাক্ষর নিয়ে ঝামেলা করা যাবে না। উপস্থিতির স্বাক্ষর রাত ১০টার পর রুমে এসে নিয়ে যেতে হবে।
৩। ক্যাম্পাসের সকল ছাত্রী প্রয়োজনে যে কোন হলে থাকতে পারবে এবং ছাত্রীদের মহিলা অতিথি হলে ঢুকতে ও অবস্থান করতে পারবে। 
অথচ এসব যৌক্তিক দাবির বিপক্ষে কিছু মানুষ পরিকল্পিতভাবে বিভ্রান্তি ছড়ানোর জোর প্রচেষ্টা চালাচ্ছে। এইরকম কিছু বিভ্রান্তি নিয়ে আলোচনা করা যাকঃ
• রাত দশটার পরে হলের বাইরে মেয়েদের কী কাজ থাকতে পারে? একটা ভাল মেয়ের রাত দশটার পরে কোন কাজ থাকতে পারে না।
এটা পুরুষতান্ত্রিকতা দ্বারা আক্রান্ত যে কোন মানুষে প্রথম প্রশ্ন। এক কথায় বললে একটা ছেলের যে কাজ থাকতে পারে একটা মেয়েরও রাত ১০টার পরে সেই একই কাজ থাকতে পারে। তারপরেও সমাজবাস্তবতার স্বাপেক্ষে বিস্তারিত বলার চেষ্টা করছি। ঢাকা থেকে সর্বশেষ বাস দুটি রাত ৮ টা এবং ৯ টায় ক্যাম্পাসের উদ্দেশ্যে রওনা হয়। যার মধ্যে ৯টার বাস প্রতিদিনই এবং ৮টার বাস বেশিরভাগ দিনই রাত ১০ টার পরে ক্যাম্পাসে পৌছায়। এখন প্রশ্ন হচ্ছে তাহলে কি মেয়ে এই বাসদুটিতে আসা মেয়েরা রাতে হলে প্রবেশ করতে পারবে না? সারারাত তাদের বাইরেই কাটাতে হবে?
বিশ্ববিদ্যালয়ে অনেকগুলো সাংস্কৃতিক, রাজনৈতি্‌, সামাজিক, বিতার্কিক ইত্যাদি বিভিন্ন ধরনের সংগঠন রয়েছে। তাদের অনুশীলন, মিটিং, ঢাকায় নাটক করতে যাওয়া ইত্যাদি নানাবিধ কারনে অনেক সময় রাত ১০ টার পরে হলে প্রবেশ করতে হয়। বিশ্ববিদ্যালয়ের মত জায়গাতেও কী মেয়েরা তাহলে এই ধরনের কাজের সাথে সম্পৃক্ত থাকতে পারবে না? নাটক ও নাট্যতত্ত্ব বিভাগের প্রতিটি ব্যাচকেই প্রতি বছর একটি কারনে নাটকের ফাইনাল প্রোডাকসন করতে হয়। এই সময় ঐ নির্দিষ্ট ব্যাচসহ বিভাগের অন্যান্য ব্যাচের ছাত্র- ছাত্রীদের অনুশীলনের কারনে অনেক রাত হয়ে যায়। তাহলে তারা কী হলে প্রবেশ করবে না? এভাবে করে খুজতে গেলে অনেক কারনই দেখানো যাবে যেসব কারনে যে কোন মেয়েরই হলে প্রবেশ করতে হতে পারে?
• অনেকেই নিরাপত্তার প্রশ্ন তোলেন!
এই বিষয়টি এতো অযৌক্তিক যে খুব বেশি কিছু বলার নাই। ৯ টার সময় একটা মেয়ে যেখানে নিরাপদ থাকে আমার মনে হয় ১০: ৩০ টায়ও একটা মেয়ে নিরাপদ থাকবে। এছাড়া কোন মেয়ে যদি টিজের স্বীকার হয় বা ধর্ষিত হয় সে তাহলে তার জন্য মেয়ে কোনভাবেই দায়ী নয়। অপরাধী হচ্ছে টিজার বা ধর্ষক এবং এই দায় প্রশাসনের ক্যাম্পাসের ভেতরে নিরাপত্তা দিতে ব্যার্থ হওয়ায়। এই অপরাধের দায় মেয়েদের উপর চাপানো এবং নিরাপত্তার দোহাই হলে ঢুকিয়ে রাখা একটি মধ্যযুগীয় চিন্তা। তাহলে কী আমরা আবার মধ্যযুগে ফিরে যাব? 
• তাঁদের বাবা- মায়েরা রাত ১০ টার পর বাড়িতে আসলে কী করত?
আর যাই করুক না কেন রাত দশটার পরে আসলেও বাড়ির বাইরে সারা রাত রাখত না। আর রাতে ফিরলে তাদের বাবা- মা কি করবেন সেটা নির্ভর করছে রাষ্ট্র তার মেয়ের নিরাপত্তা নিশ্চিত করছে কিনা! তাছাড়া বিশ্ববিদ্যালয়ের ভেতরে একটা বিশ্ববিদ্যালয় পড়ুয়া একটা মেয়ের ক্ষেত্রে এ ধরনের প্রশ্ন আসবে কেন? এর মাধ্যমে নারী হিসেবে জন্ম নেওয়ায় তার নাগরিক অধিকার হরন করা হচ্ছে না কি?
এ ধরনের বেশ কিছু অপপ্রচার চালিয়ে বিভ্রান্তি ছড়ানো হচ্ছে। আর একটা মিথ্যা অপবাদ দেয়া হচ্ছে কিছু মেয়ের উপর। যেসব মেয়ে নাকি সারারাত হলের বাইরে কাটাতে চায় তারাই নাকি এগুলো করছে। অথচ মুল বিষয় হচ্ছে তাদের আন্দোলনের দাবির সাথে সারারাত বাইরে থাকার মত কোন সম্পর্ক্যই নেই। 
বৈষম্য নিপাত যাক
নিপীড়ন নিপাত যাক
পুরুষতান্ত্রিকতা নিপাত যাক।

