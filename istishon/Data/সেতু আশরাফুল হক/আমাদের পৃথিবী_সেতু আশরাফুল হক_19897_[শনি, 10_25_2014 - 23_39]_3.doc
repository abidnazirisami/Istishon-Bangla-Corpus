আমাদের পৃথিবী


এই ভাদ্রের দুপুরে, সূর্য ঢেলে দিলো এমন ধুসর রোদ, যেন ক্লান্ত চোখে এক বিষন্ন দেবতা চেয়ে আছে বৈরী জগতের পানে। সেখানে বিষাক্ত বোধ নিয়ে লোলুপ ঘাতকেরা উৎসবে মত্ত হয়েছে; হিংসার আগুন ছড়িয়েছে তারা ফেরাতের তীর থেকে পদ্মায়।
আমাদের দুঃখবোধ কষ্টের চাদরে ঢেকে কেবল দীর্ঘশ্বাস ফেলেছি। প্রিয়তমার জঙ্ঘায় জমেছে বরফ; অশ্রু ঝরে সিক্ত পৃথিবী সবুজ হতে হতে হয়েছে অবুঝ।
অর্ঘ্য নিবেদন করিনি তবু, রুষ্ঠ অপদেবের বেদীতে।
২৫-১০-২০১৪

