'বর্ণবাদ' বাঙালীর রক্তে মিশে আছে



বর্ণবাদ মানেই কি শুধুমাত্র গায়ের রং? না; বর্ণবাদ শুধুমাত্র গায়ের রঙের সীমাবদ্ধ নয়। বর্ণবাদ ধর্ম, গায়ের রং,শারীরিক গঠন, জাতীয়তা সহ আরো অনেক কিছু উপর নির্ভরশীল। বর্ণবাদ প্রসঙ্গ চলে আসলেই আমাদের সামনে চলে আসে সাদা কালোর বিভেদ ও পশ্চিমা আগ্রাসনের কথা। কিন্তু গত বছর সুইডিশ একটি প্রতিষ্ঠান মানুষের ভিন্ন জাতি-বর্ণের প্রতি দৃষ্টিভঙ্গির ভিত্তিতে একটি তালিকা করেছে। আর সেখানে উঠে এসেছে বাংলাদেশের বর্ণবাদের পরিসংখ্যান। এ তালিকায় আরো দুটি দেশের সঙ্গে বাংলাদেশের মানুষকে তুলে ধরা হয়েছে সবচেয়ে বর্ণবাদী মানুষ হিসেবে। এক প্রতিবেদনে বিষয়টি জানিয়েছে টেলিগ্রাফ। 
বাংলাদেশের ৭০ শতাংশের বেশি মানুষ জানিয়েছে তারা ভিন্ন জাতি-বর্ণের মানুষকে প্রতিবেশী হিসেবে দেখতে চায় না। অর্থ্যাত আমাদের দেশের ৭০ মানুষ সরাসরি বর্ণবাদী মানুষ! সংখ্যাটি হয়তো আরো বেশিl কেননা আমরা আমাদের দৈনন্দিন জীবনের প্রতিটা ক্ষেত্রে অন্যদের সাথে বর্ণবাদী আচরণ করে থাকি। আমি আমার গায়ের রঙের কারণ সবচেয়ে বেশী বর্ণবাদের স্বীকার হয়েছি নিজের পরিবার থেকে। ব্যাপারটি হাস্যকর হলেও এটাই সত্যি। অন্য বর্ণবাদের কথা নাই বা বলাম। 
একটা মেয়ে কেন কালো বা একটা ছেলে কেন মোটা এই ব্যাপারে আমাদের সমাজ ও পরিবারে চিন্তার শেষ থাকে না। তার ধর্ম কি? সে কেন খ্রীস্টান? কেন হিন্দু বা কেন মুসলমান বৌদ্ধ ইত্যাদি প্রশ্নগুলো করে থাকেন ভিন্ন ধর্মের মানুষেরা। তারা কি খায়, মরার পর কবর দেয় নাকি পোড়ায়, কেন পোড়ায়, এছাড়া এই ব্যাপারগুলো নিয়ে ঠাট্টা মস্করা ও অপমান তো প্রতিদিনকার ঘটনা। 
ধর্মীয় বা সংখ্যালঘু, মন্দির, মঠ, গির্জায় হামলা, যাজকদের হত্যার চেষ্টা ও হুমকি ইত্যাদি ধর্মীয় উগ্রবাদীরা দিয়েও করে থাকেন, যা আমাদের প্রচন্ড বর্ণবাদী আচরণের অংশ। "সবাই করে না শুধুমাত্র জঙ্গী ও ধর্মীয় উগ্রবাদীরা করে থাকেন" টাইপের কথা বলে এই বর্ণবাদ ট্যাগ থেকে মুক্ত হওয়ার কোন উপায় নেই। কারণ এমন আচরণ গুটিকয়েক নয় বরং বিশাল একটি সংখ্যার মানুষ সরাসরি বুক ফুলিয়ে করে থাকেন। কেউ সেগুলোর প্রতিবাদ করেন না। বরং বেশীর ভাগ ক্ষেত্রে মসজিদ ও ওয়াজগুলো থেকে এই সকল কর্মকান্ডের ডাক দেওয়া এবং অনেক ক্ষেত্রে মসজিদের মাইক থেকে ঘোষণা দেওয়া হয় এই সকল কর্মকান্ড সংগঠিত করার জন্য। অর্থ্যাৎ এটাই স্বাভাবিক এবং জনসাধারণের সমর্থন আছে বর্ণবাদে। এছাড়া ধর্মীয় উগ্রবাদ ব্যাপারটাইতো বর্ণবাদ।
সাম্প্রতিক সময়ে নাসির নগরের কথা চিন্তা করুন। রসরাজ নামক অশিক্ষিত এক হিন্দু জেলের ফেসবুক আইডি হ্যাক করে একটি ছবি পোস্ট করা হয়। ছবিটি নাকি ইসলাম ধর্মের অবমাননার সামিল। সেই অবমাননার জের ধরে উগ্রবাদী মুসলমান মানুষরা মসজিদের মাইকসহ বিভিন্নভাবে সমাবেশের ডাক দেন রসরাজ এর বিরুদ্ধে। সেই সমাবেশে উপস্থিত ছিলেন এলাকার গণ্যমান্য ব্যাক্তি থেকে দ্বায়িত্বে থাকা পুলিশ কর্মকর্তা। সেই পুলিশ কর্মকর্তাও নাকি হিন্দু এলাকায় হামলার উস্কানি ও উৎসাহ প্রদান করেন নিজের ভাষণে!
ফলাফল স্বরূপ আমার দেখলাম কমপক্ষে ৩০০ থেকে ৫০০ ঘরবাড়ী ভাংচুর ও লুট, অন্তত ১৫টি হিন্দু উপাসনালয় ভাংচুর ও লুট, ৯০ বছরের এক বৃদ্ধকে পুড়িয়ে মারা, নারীদের শ্লীলতাহানি ইত্যাদি। এছাড়া নির্দোষ প্রমান হওয়ার পরেও রসরাজের পরিবার সহ নাসির নগরের প্রায় কয়েকশো হিন্দু নাগরিকের দেশ ত্যাগ। ঠিক এভাবেই প্রতিদিন গড়ে ৬৩২জন হিন্দু নাগরিক ভারতে পাড়ি জমাতে বাধ্য হয়েছেন গত অর্ধশতক ধরে। বুঝে নিন বাংলাদেশের মানুষ মানে আমারা কতটা বর্ণবাদী। 
খেয়াল করুন নাসির নগরের এই ঘটনার মূল ব্যাক্তি জাহাঙ্গীর গ্রেপ্তার হওয়ার পরে কিন্তু উগ্রবাদীরা একদম চুপ। এর বিপরীতে কোন মসজিদে হামলা হয়নি, এমনকি জাহাঙ্গীরের বাড়িতেও হামলা হয়নি/হবে না। আমি চাই না এমন কোন ঘটনা ঘটুক। জাহাঙ্গীরের ঘটনার পর উগ্রবাদী ও মডারেটরা চুপ থাকাও এক ধরনের বর্ণবাদ। নিজের লোকদের সাত খুব মাপ কিন্তু অন্যরা কিছু বললেই একশন। সেই একইভাবে সৌদি সিরিয়ায় হামলা করে হাজার হাজার মানুষ মেরে ফেলে বাংলাদেশের উগ্রবাদী ও মডারেট মুসলমানরা চুপ থাকে। কারন সৌদি আরব নবী মুহাম্মদের দেশ, তারা সাচ্চা মুসলমান। তাদের সাত খুন মাপ। কিন্তু মায়ানমারে মুসলমান রোহিঙ্গা জাতিগত কারণে নির্যাতিত হলে সেখানে ইসলামের ধোঁয়া তুলে জিহাদের ডাক দেয় দেশের মানুষ। মুভির দৃশ্য থেকে শুরু করে ভুমিকম্প ছবি, হজ্বে দুর্ঘটনার ছবি, আগানের বাগানের ছবিকে রোহিঙ্গা নির্যাতনের ছবি বলে আরেক রামু সৃষ্টির চেষ্টায় সচেষ্ট আছে দেশের উগ্রবাদী ও মডারেট মুসলমানরা। 
তারপরেও কি রোহিঙ্গারা বাংলাদেশে এসে ভাল আছেন? বর্ডার পার করাতে দেশী দালালরা কোটি টাকার বাণিজ্য করে নিচ্ছে। রোহিঙ্গার মেয়েরা বাংলাদেশেও নিরাপত্তা পাচ্ছেন না। তাদের বিভিন্নভাবে যৌন নির্যাতনের শিকার হতে হচ্ছে খোদ বাংলাদেশে। রোহিঙ্গাদের সমস্যার সমাধান হোক, তারা মায়ারমারের নাগরিক হওয়ার অধিকার অর্জন করুক এই কামনা করি।
এছাড়া দেখা যায় কে কোন ধরনের খাবার খায় সেই ব্যাপারেও আমাদের ছিঃ ছিঃ করার অভ্যাস। কেউ গরু খেলে তাকে হিন্দু মানুষরা স্বাভাবিক ভাবে গ্রহন করেন না। আবার কেউ শূকরের মাংস খেলে হিন্দু মুসলমান ছিঃ ছিঃ করে। লালন এ জন্যই বলেছিলেন, 
শূকর গরু দুইটি পশু
খাইতে বলেছেন যিশু।
শুনে কেন মুসলমান হিন্দু
পিছেতে হটায়।
কয়েকদিন আগে তো বুয়েটে খাসীর বিরয়ানী বলে হিন্দু ছাত্রদের গরুর বিরয়ানী খাইয়ে দিয়েছে দেশের সর্বোচ্চ মেধাবীরা। দেশ সেরা মেধাবীদের অবস্থা যদি এতটাই শোচনীয় হয় তবে অন্যদের কি অবস্থা একবার চিন্তা করুন। 
আদিবাসী সাঁওতালদের জমি কেড়ে নেওয়া, তাদের গুলি করে হত্যা করা, তাদের ঘরবাড়ি সরকারের তত্ত্বাবধানে পুড়িয়ে দেওয়া বর্ণবাদের চরম উদাহরণ। যে দেশের খোদ সরকার লজ্জাহীন ভাবে বর্ণবাদী আচরন করে সেখানে শতকরা ৭০ ভাগ নয় শতভাগ মানুষের বর্ণবাদী হওয়া স্বাভাবিক। 
পোশাকের কারণে ইভটিজিংকে মানুষের সমর্থন, বিশেষ করে ধর্মীয় দৃষ্টিকোণ এনে বৈধতা দান চরম বর্ণবাদের উদাহরণ। 
অনন্ত জলিলের বুক কেন উচু অথবা ফেইসবুকের মালিক মার্ক জুকারবার্গের স্ত্রী কেন চাইনিজ ইত্যাদি ব্যাপারে বাংলাদেশীদের আচরণ বলে দেয় আমরা কতটা বর্ণবাদী। দুনিয়ার অন্য কোন দেশের এতো সংখ্যক মানুষ এই ব্যাপারগুলো নিয়ে এমন আচরণ করেন কিনা আমার জানা নাই।
মালাউন, যবন বা ইহুদী নাসারা কথাগুলো আমাদের দেশের মানুষ কাছে খুব কমন ও বহুল ব্যবহারিত শব্দ। সুস্থ্য মস্তিস্কে চিন্তা করুন তো এই শব্দগুলো কি বর্ণবাদী শব্দ নয়? পাকিস্থানের পরিবর্তে ফাকিস্থান, ইন্ডিয়ার পরিবর্তে রেন্ডিয়া ব্যবহার কি বর্ণবাদ নয়? পাকিস্থানের পতাকা পোড়ানো কি বর্ণবাদ নয়? এখন এর প্রতিশোধ হিসেবে পাকিস্থানীরা বাংলাদেশের পতাকা পুড়িয়ে দিলে আপনার কেমন লাগবে? ঠেকাতে পারবেন? পারবেন না। এমনও হতে পারে বাংলাদেশের ধর্মীয় উগ্রবাদীরা খোদ বাংলাদেশে বসে পাকিস্থানের সমর্থনে ধর্মের মোড়কে বাংলাদেশের পতাকা পুড়িয়ে দিতে পারেন। সেটাও বর্ণবাদ। 
আমাদের প্রতিটা পদে ও আচরণে আমরা বর্ণবাদ আচরণ করে থাকি।
আমি নিজেও এর বাইরে নই। 
দেশের ক্রিকেটার, ধর্মীয় পেইজ ও অনলাইন নিউজগুলোর কমেন্টে বর্ণবাদের নোংরামী নিয়ে নতুন করে কিছু বলার নাই। অহেতুক গালিগালাজ, এক ধর্মের লোকদের প্রতি অন্য ধর্মের লোকদের বিদ্বেষমূলক মন্তব্য বলে দেয় আমারা কি পরিমানের বর্ণবাদী। ক্রিকেটারদের বউ, বোন এমনকি সদ্য জন্ম নেওয়া শিশু কন্যাটিকে আমারা ছেড়ে কথা বলছি না। তাদের পারলে জন্ম নেওয়ার পর হাসপাতালের বিছানায় ধর্ষণ করে ফেলি, নয়তো হিজাব পরিয়ে ছাড়ি। 
নিজের পরিবারের কথা বলেই শেষ করি। আমার প্রেমিকাকে আমরা পরিবার প্রথম দেখার পর পর তারা তাকে পছন্দ করে ফেলেন শুধুমাত্র গায়ের রঙের কারণে। এবং সেই মুহুর্তেই তারা চিন্তিত হয়ে পরেন আমার গায়ের রঙের কারণে। আমরা সাথে এই মেয়েটির বিয়ে হলে কেমন লাগবে? আমাদের কোন মেয়ে হলে তার গায়ের রং যদি আমার মত হয় তবে কেমন হবে! সেই মেয়ের বিয়ে দিতে কত না কষ্টই হবে আমাদের। আমার গর্ভেধারিণী তো বলেই বসেছিলেন আমরা 69 হলাম কি করে? 
এই উচ্চ শিক্ষিত জননীরা, যারা কিনা আমেরিকায় পিএইচডি করার স্বপ্ন দেখেন, তাদের চিন্তা চেতনা যদি এতো নিন্মমানের ও বর্ণবাদী হয়ে থাকে তবে দেশের অন্যান্যদের কি অবস্থা তা বুঝে নিতে কষ্ট হওয়ার কথা নয়। আমি আমার পরিবার থেকে সবচেয়ে বেশী বর্ণবাদের শিকার হয়ে এসেছি সেই ছোট বেলা থেকে। ঘটনাচক্রে আমার বাবা একবার বলেই বসেছিলেন, তাকে যেন রাস্তায় বাবা বলে না ডাকি, তাতে তার সম্মানহানী হবে। আমার দোষ ছিল আমার গায়ের রঙ কালো। মজার ব্যাপার আমার বাবার গায়ের রঙও কালো।
আমাদের পুরো জাতি আজ বর্ণবাদী আচরণে নিমজ্জিত। অনেকসময় আমরা নিজেরাও জানিনা আমাদের মধ্যে কতটা বর্ণবাদের বীজ লুকায়িত আছে। ব্যাপক সচেতনতাই পারে বর্ণবাদী মনোভাব থেকে মুক্ত হয়ে মানুষকে মানুষ হিসাবে মূল্যায়ন করার মানসিকতার চর্চা করতে। আসুন, আমরা সবাই বর্ণবাদী মনোভাব পরিহার করি।

