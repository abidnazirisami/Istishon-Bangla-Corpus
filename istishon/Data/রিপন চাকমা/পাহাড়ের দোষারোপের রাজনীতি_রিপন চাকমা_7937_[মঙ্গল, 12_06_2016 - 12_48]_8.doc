পাহাড়ের দোষারোপের রাজনীতি


১৯৯৭ সালের ২ ডিসেম্বর তৎকালীন আওয়ামীগ সরকারও জেএসএস-এর মধ্যকার স্বাক্ষরিত চুক্তিতে অনেকগুলো মৌলিক বিষয় অনুপস্থিত ছিল । প্রথমদিকে জেএসএস এ অভিযোগটি অস্বীকার করেছিল।
চুক্তির প্রায় ৫ বছর পর ২০০৩ সালে রাঙ্গামাটির তখনকার এসপি হুমায়ুন কবির সাংবাদিকদের বলেন," চুক্তি,ধারা এসবের কথা ভুলে যান। ওটা একটা মূলা! আ্ওয়ামীলীগ এটা ঝুলিয়ে রেখেছে"। এর সত্যটা পাওয়া যায়, গেজেট জারির পরও তিন পার্বত্য জেলা পরিষদ এবং আঞ্চলিক পরিষদে চুক্তি বাস্তবায়নের কোন নির্দেশনা না পাঠানোয়। 
তারপর জেএসএস চুক্তি বাস্তবায়নের জন্য জোর কোন কর্মসূচি দেয়নি, বরং যারা তাদের ভুল ধরিয়ে দেয়, সেই ইউপিডিএফ নির্মূলের অলীক স্বপ্নে বিভোর থেকে সময় পার করেছিল। এক যুগেরও বেশি সময় পর ২০১৩ সালে জেএসএসের
বোধোদয় হয় এবং সন্তু লারমা বলেন, ‘শান্তি চুক্তি বাস্তবায়নের জন্য হয়তো আরেকটি চুক্তি করতে হবে।’ এর অর্থ এই বোঝায় যে, তাদের সম্পাদিত চুক্তিটি অসম্পূর্ণ, ভুল ছিল এবং তারা ঠকেছেন।
কিন্তু এ থেকে উত্তরণের কোন ধরনের কর্মসূচি দিতে দেখা যায়নি। বরং বিভিন্ন সময় মানুষের হাস্যরসের খোরাক যুগিছেয়েন। উদাহরণ স্বরূপ বলা যায়, অসহযোগ আন্দোলনের ঘোষণা দিয়ে উল্টো শেখ হাসিনার পাশে বসে পার্বত্য চট্টগ্রাম কমপ্লেক্স উদ্বোধন করতে গেছেন। নিপিড়ক সেনাবাহিনীর কর্মসূচিতে গিয়ে তাদের প্রশংসায় ভাসিয়েছেন। 
চুক্তির ১৯ বছর উপলক্ষে গত ৩০ নভেম্বর রাজধানীর সুন্দরবন হোটেলে সংবাদ সম্মেলনে বলেন,‘আওয়ামী লীগের স্থানীয় নেতারা চুক্তি বাস্তবায়নে বাধা দিচ্ছে (সূত্র:১ ডিসেম্বর ২০১৬, সমকাল)। 
এখন প্রশ্ন হচ্ছে , জেএসএস কি দীপংকর তালুকদার ,কুজেন্দ্র লাল ত্রিপুরাদের সাথে চুক্তি করেছিল? মূল বিষয়কে পাশ কাটিয়ে সর্ম্পূন ভিন্ন প্রসঙ্গ এনে আবারো জল ঘোলা করলেন। পুরনো ক্যাসেট নতুন করে বাজানো ছাড়া নতুন কিছু নেই। মূলত জেএসএসের নির্লিপ্তটার কারণেই চুক্তি বাস্তবায়ন হচ্ছে না এবং জুম্ম জনগণ অবর্ণনীয় হয়রানি ও ক্ষয়-ক্ষতির শিকার হচ্ছে।

