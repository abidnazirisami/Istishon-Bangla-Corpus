নিচের অংশ স্টিল আর উপরের অংশ ফাইবারের তৈরি আধুনিক জাহাজে ৫ ঘণ্টায় ঢাকা থেকে বরিশাল


সড়কপথে বিশাল এক বিপ্লব ঘটানোর পর এবার নৌপথেও নতুন দিগন্তের সূচনা করেছে বাংলাদেশ সরকার। বিমানের আদলে গড়া সম্পূর্ণ শীতাতপ নিয়ন্ত্রিত অত্যাধুনিক মানের এমভি গ্রিন লাইন-২ ও এমভি গ্রিন লাইন-৩ নামে দুটি জাহাজ যোগ হয়েছে বরিশাল-ঢাকা নৌপথে। জাহাজ দু’টি মাত্র ৫ ঘণ্টায় ঢাকা থেকে বরিশাল ও বরিশাল থেকে ঢাকায় ডে-সার্ভিসে আসা যাওয়া করছে। প্রতিটি জাহাজে ৬০০ আসন রয়েছে। ইকোনমি ক্লাসের ভাড়া ৭০০ ও বিজনেস ক্লাসের ভাড়া ১ হাজার টাকা। এ টিকেটেই খাবারের মূল্য অন্তর্ভুক্ত রাখা হয়েছে। জাহাজ দুটির আয়ুষ্কাল ৩০ বছর। এ নৌযান ঘণ্টায় ৬০ কিলোমিটার বেগে বাতাসের প্রবাহ হলেও ডুববে না। এর নিচের অংশ স্টিল আর উপরের অংশ ফাইবারের তৈরি ফলে এ জাহাজ ডুববে না বরং উল্টে গেলেও ভাসমান অবস্থায় থাকবে। পুরো জাহাজ জুড়ে থাকছে ওয়াই-ফাই সুবিধা। বর্তমান সরকারের এমন পদক্ষেপে সড়কপথে বিশাল এক বিপ্লব ঘটানোর পর এবার নৌপথেও বিপ্লবের অপেক্ষা করছে বাংলাদেশ।

