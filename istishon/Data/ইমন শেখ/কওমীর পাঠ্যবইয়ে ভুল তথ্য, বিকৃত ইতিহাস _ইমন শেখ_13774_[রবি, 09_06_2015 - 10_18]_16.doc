কওমীর পাঠ্যবইয়ে ভুল তথ্য, বিকৃত ইতিহাস 


সমালোচনার মুখে মুক্তিযুদ্ধের বিকৃত ইতিহাস সংবলিত পাঠ্যবই ‘সংস্কার’ করেছে কওমী মাদ্রাসা বোর্ড বেফাক! সরকারী স্বীকৃতি ও নিয়ন্ত্রণ, পাঠ্যসূচীও অনুমোদিত না হওয়ায় কওমীতে পড়া শিক্ষার্থীরা পাঠ করছে ভুল তথ্য, বিকৃত ইতিহাস। বিকৃতির এখানেই শেষ নয়। সাধারণ ও মাদ্রাসা বোর্ডের পাঠ্যপুস্তকের শুরুতে জাতীয় পতাকার ছবি ও জাতীয় সঙ্গীত থাকলেও কওমীতে তা অনুসরণের বালাই নেই। এমনকি মুক্তিযুদ্ধে কতজন শহীদ হয়েছেন সে বিষয়েও কোন তথ্য দেয়া হয়নি। সাধারণ ও মাদ্রাসা বোর্ডের পাঠ্যপুস্তকের শুরুতে জাতীয় পতাকার ছবি ও জাতীয় সঙ্গীত থাকলেও ‘বেফাকের’ কওমীতে এসব রাখা হয় না। কওমী মাদ্রাসা ও শিক্ষা মন্ত্রণালয় সূত্রে জানা গেছে, সরকারিভাবে ১৪ হাজারের মতো কওমী মাদ্রাসায় সম্প্রতি নিজেদের রাজনৈতিক চেহারা লুকাতে বেফাকের নেতারা কৌশলে বইয়ের ওপরে লেখকের নাম বাদ দিয়ে ভেতরটা আগের মতোই রেখে দেয়ার কৌশল নেয়। ফলে এরা এখন কওমী মাদ্রাসাকে ব্যবহার করছেন অপরাজনীতির কাজে। তবে ফাঁস হয়ে গেছে তাদের প্রতারণার চেহারা। কৌশলে পাঠ্যবই ‘সংস্কার’ করা হলেও ভুলে ভরা এসব বইয়ে নেই আধুনিকতার ছোঁয়া এবং প্রযুক্তি নিয়ে কোন তথ্য। বরং বিভিন্ন স্তরের বইয়ে সরকার ও রাষ্ট্রের বিরুদ্ধে শিক্ষার্থীদের ক্ষেপিয়ে তুলতে উস্কানি দেয়া তথ্য রয়েছে। আমাদের কোমলমতি শিশুদের শিক্ষার শুরুতেই এরূপ ভুল তথ্য, বিকৃত ইতিহাস পাঠদান কোনোভাবেই কাম্য কি? এতে আমরা দেশ ও জাতীর কাছে দায়ী থাকবো। নতুন প্রজন্ম তথা দেশকে এগিয়ে নিতে ব্যর্থ হব। এটাই কি আমাদের স্বপ্ন হওয়া উচিত?

