অর্থনৈতিক প্রবৃদ্ধির নবমাত্রা


২০১৪ সালে ফ্রিল্যান্সিং থেকে আয়ের হিসেবে অগ্রগতির শীর্ষ ১০ দেশের তালিকায় বর্তমানে চতুর্থ অবস্থানে আছে বাংলাদেশ। তালিকা অনুযায়ী, যুক্তরাষ্ট্রের অগ্রগতি এখনও সবার ওপরে। এর পরে আছে ফিলিপাইন ও রাশিয়া। তবে অগ্রগতিতে বাংলাদেশের পরের অবস্থানে রয়েছে যুক্তরাজ্য, রোমানিয়া, ভারত, ইউক্রেন, পাকিস্তান ও কানাডার মতো দেশগুলো। ২০১৪ বাংলাদেশী ফ্রিল্যান্সারদের আয় হলো ২৬ দশমিক ৭ মিলিয়ন মার্কিন ডলার। ফ্রিল্যান্সারদের মার্কেটপ্লেস ইল্যান্সে ২০১৪ সালে নিবন্ধিত ৯৭ লাখ ফ্রিল্যান্সারের এর মধ্যে বাংলাদেশী ফ্রিল্যান্সার রয়েছে ৪ লাখ ৭৮ হাজার।ফ্রিল্যান্সিং আয়ে বাংলাদেশ এখনও সপ্তম স্থানে থাকলেও খুব দ্রুত এ অবস্থানের আরও উন্নতি হবে। কেননা দেশের সম্ভাবনাময় তরুণরা বর্তমানে আরও বেশি করে এই খাতে কাজ করতে আগ্রহী হচ্ছে। সঠিক দিক নির্দেশনা ও প্রয়োজনীয় সহায়তা পেলে এক্ষেত্রে শীর্ষস্থান অর্জন করা সম্ভব। ২০১৪ সালে কাজের ধরনের ওপর নির্ভর করে অ্যাডমিন সাপোর্ট ও ডিজাইনে ৪.৮০৬ মিলিয়ন করে, প্রযুক্তিতে ৯.৮৭৯ মিলিয়ন, সেলস অ্যান্ড মার্কেটিংয়ে ৫.৮৭৪ মিলিয়ন, লেখা ও অনুবাদে ০.৮০২ মিলিয়ন এবং ফিন্যান্স অ্যান্ড লিগ্যালে ০.৫৩৪ মিলিয়ন ডলার আয় করেছে বাংলাদেশী ফ্রিল্যান্সাররা। বর্তমানে সরকারের আইসিটি বিভাগ প্রশিক্ষণ দিয়ে ফ্রিল্যান্সার তৈরির মাধ্যমে আগামী ২০১৮ সাল নাগাদ ফ্রিল্যান্সিং থেকে আয় এক বিলিয়ন ডলারে উন্নীত করতে নিরলসভাবে কাজ করছে। 

