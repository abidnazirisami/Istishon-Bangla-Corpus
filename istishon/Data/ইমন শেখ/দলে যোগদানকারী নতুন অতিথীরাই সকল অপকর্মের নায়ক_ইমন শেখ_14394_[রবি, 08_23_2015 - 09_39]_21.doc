দলে যোগদানকারী নতুন অতিথীরাই সকল অপকর্মের নায়ক


মুক্তিযুদ্ধের স্বপক্ষের দলটির সাম্প্রতিক সময়ে, দলটি ও এর সহযোগী সংগঠনগুলোর মধ্যে বিভিন্ন স্থানে সংঘাতে সহিংসতার ঘটনা ঘটছে। স্বাধীনতা বিরোধী পক্ষ দেশ স্বাধীন হওয়ার পর থেকেই কোন না কোন ভাবে দেশ ও স্বাধীনতার পক্ষের দলটির ক্ষতি করে আসছে। সর্বশেষ হল অনিয়ন্ত্রিত ভাবে স্বৈরাচারী সমার্থকরা দলটিতে যোগদান করা। নতুন করে যারা আওয়ামী লীগে যোগ দিচ্ছেন তারাই এই কোন্দল সহিংসতার জন্য দায়ী। সাম্প্রতিক সময়ে দেশের বিভিন্ন স্থানে আওয়ামী লীগ এবং এর সহযোগী সংগঠনগুলোর মধ্যে এ ধরনের সংঘাত সহিংসতার বেশ কিছু খবর গণমাধ্যমে উঠে এসেছে। দেশজুড়ে ব্যাপক আলোড়ন সৃষ্টি করেছে মাগুরায় ক্ষমতাসীন দলের দু-পক্ষের মধ্যকার সংঘর্ষে একজন অন্তঃসত্ত্বা নারী গুলিবিদ্ধ হওয়ার ঘটনাটি। কিন্তু দুঃখ জনক হলেও সত্যি যে ‘ঢেঁকি স্বর্গে গেলোও ধান বানে’ পেট্রোলবাজ, সন্ত্রাসবাজ, জঙ্গি বাজরা হঠাৎ করে ক্ষমতাসীন দলটিতে যোগদান নাটক করে ধ্বংস করছে দেশ ও দলটিকে। নবাগত জঙ্গিরা দলটিতে এসেই তাদের উদ্দেশ্য হাসিল করার লক্ষ্যে একের পর এক অপকর্ম করে সরকার ও দেশের ভাবমূর্তি নষ্ট করছে। কোন্দল, দ্বন্ধ, সংঘাত হচ্ছে, সামাজিক নানা অপকর্মের জন্য দায়ী আওয়ামী লীগে যোগ দেয়া নতুন নেতাকর্মী। কিছু লোক এর সাথে অনেক দিন ক্ষমতায় থাকাকে দায়ী করেন, কিন্তু তারা দেশের মঙ্গল চান না, চান না দেশের অগ্রগতি, সুবিধাবাদী মানুষগুলো কখনো ভাবেন না দেশকে নিয়ে, শুধু ভাবেন নিজের স্বার্থ নিয়ে। যতই ছদ্মবেশ ধারন করে এসব করুক না কেন, সচেতন নাগরিক ঠিকই চিনতে পারছেন এই শয়তানদের। স্বাধীনতার স্বপক্ষের দলটির ভিতরে যেন আর মীর জাফরের রক্ত না মিশতে পারে সে জন্য দলটির নেতা কর্মীদের সজাগ দৃষ্টি রাখতে হবে, তাহলে এগিয়ে যাবে দেশ, এগিয়ে যাবে জাতি। 

