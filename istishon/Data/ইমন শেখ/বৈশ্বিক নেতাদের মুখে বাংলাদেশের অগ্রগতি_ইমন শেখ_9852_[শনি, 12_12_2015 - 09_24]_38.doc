বৈশ্বিক নেতাদের মুখে বাংলাদেশের অগ্রগতি


উন্নয়নধারা অব্যাহত থাকলে বাংলাদেশ আরও শক্তিশালী হবে বলে আশা প্রকাশ করেছেন যুক্তরাজ্যের আন্তর্জাতিক উন্নয়নমন্ত্রী ব্যারোনেস সন্দীপ ভার্মা। নতুন বৈশ্বিক লক্ষ্যমাত্রা বাংলাদেশকে মধ্য আয়ের দেশে পরিণত হতে সুযোগ দিয়েছে বলেও জানান তিনি। ঢাকা সফর শেষে শুক্রবার এক বার্তায় তিনি এসব কথা বলেন। ঢাকা সফর শেষে ব্যারোনেস ভার্মা বলেন, নিজস্ব উন্নয়নধারা অব্যাহত থাকলে বাংলাদেশ আরও শক্তিশালী হবে। নতুন বৈশ্বিক লক্ষ্যমাত্রা বাংলাদেশকে মধ্য আয়ের দেশে পরিণত হতে সুযোগ দিয়েছে। বাংলাদেশ এই সুযোগ গ্রহণ করলে দরিদ্র ও প্রান্তিক মানুষের জীবনযাত্রায় ব্যাপক পরিবর্তন আসবে। তিনি বলেন, তিন দিন ঢাকা সফরে এসে যুক্তরাজ্যের সাহায্য সংস্থা ডিএফআইডি ও ইউকে এইডের সহায়তায় পরিচালিত বিভিন্ন সংস্থার সঙ্গে কথা বলেছি। এসব সংস্থার সুবিধাভোগী মানুষের সঙ্গে আলাপ করেছি। প্রতিবন্ধী-এ্যাসিডদগ্ধ নারীদের পুনর্বাসন নারীর প্রতি সহিংসতাবিরোধী কার্যক্রম পরিদর্শন করেছি। যুক্তরাজ্য এসব কার্যক্রমে সহায়তা অব্যাহত রাখবে বলেও তিনি জানান। ভার্মা বলেন, বিগত বছরগুলোতে বাংলাদেশের সঙ্গে যুক্তরাজ্যের সম্পর্ক গভীর ও শক্তিশালী হয়েছে। এই সম্পর্ক আরও শক্তিশালী হবে তেমনটিই আমি প্রত্যাশা করি। তিনি বলেছেন, বাংলাদেশের সঙ্গে সম্পর্ক জোরদারে যুক্তরাজ্য অঙ্গীকারবদ্ধ। যুক্তরাজ্য বৈশ্বিক লক্ষ্যমাত্রা পূরণে কাজ করছে। একই সঙ্গে বাংলাদেশের সঙ্গেও যুক্তরাজ্য উন্নয়ন সহযোগিতা অব্যাহত রেখেছে। এই সহযোগিতার পথ প্রশস্ত করতেই যুক্তরাজ্যের আন্তর্জাতিক উন্নয়নমন্ত্রী ব্যারোনেস ভার্মা ঢাকায় আসেন। বর্তমান সরকারের কর্মপরিকল্পনায় বাংলাদেশ এগিয়ে যাচ্ছে, আরও এগিয়ে যাবে। কোন অপশক্তিই উন্নয়নের এই ধারার গতিরোধ করতে পারবে না। 

