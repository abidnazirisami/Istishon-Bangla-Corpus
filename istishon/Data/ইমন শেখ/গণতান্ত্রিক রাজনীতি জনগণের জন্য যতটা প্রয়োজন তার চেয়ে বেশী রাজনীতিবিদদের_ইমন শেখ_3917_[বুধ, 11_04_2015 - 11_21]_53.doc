গণতান্ত্রিক রাজনীতি জনগণের জন্য যতটা প্রয়োজন তার চেয়ে বেশী রাজনীতিবিদদের


এ দেশের একজন সুনাগরিক আমি। একজন সুনাগরিক হিসেবে সেই অবস্থান থেকে বলি গণতান্ত্রিক রাজনীতি জনগণের জন্য যতটা প্রয়োজন তার চেয়ে বেশী গনতন্ত্রকে রাজনীতির জন্য প্রয়োজন রাজনীতিবিদদের। গনতন্ত্র নামক শব্দটি বর্তমান রাজনীতিবিদদের জন্য অনেকটা অলীক হয়ে যায় যখন নির্বাচন প্রক্রিয়া শেষ হয়ে যায়। আব্রাহাম লিঙ্কনের মতবাদকে হানিফ সংকেত যে ভাবে উল্টো করে সাধারণ মানুষকে হাসির খুরাক তৈরি করেছিলেন তা অবশ্য মানুষের মনে উপভোগ্য করে তোলার জন্য কিন্তু বর্তমান রাজনীতির গনতন্ত্র যেন তারই বাস্তব রুপ। আমরা একে অপরকে নিয়ে কাদা ছুড়াছুড়িতে ব্যস্ত, আমরা অপরাধীকে অপরাধী বলতে ভুলে যায় বরং অপরাধীদেরকে রাজনীতির তকমা গায়ে লাগিয়ে দিয়ে নতুন এক মসনদে সিক্ত করে দিচ্ছি। তখন তারা ভাবে “কি ছিনু আর কি হনু” তাদের উচ্চতায় যোগ হয়ে যাই নতুন মাত্রা। গনতন্ত্র শুধু সরকারের জন্য নয়, বিরোধীদল হোক আর রাজনীতিবিদ গনতন্ত্র সব মানুষের জন্য, এ ধারা থেকে বিচ্যুত হওয়ার কোন সুযোগ কারো নেই। কোথাও যেন তিল থেকে তাল হলেই প্রতিপক্ষের ওপর দায় চাপানোর প্রতিযোগিতায় নেমে পড়ি আমরা। বিরোধীপক্ষও নিজেদের অসম্পৃক্ততা প্রমাণের জন্য পাল্টা বিবৃতিযুদ্ধে নামে। এরপর আরেকটি অঘটন ঘটলে পুরনোটা ছেড়ে নতুনটা নিয়ে শুরু হয়ে যায় পরস্পরকে ঘায়েলের সেই গতানুগতিক কথার লড়াই। গনতন্ত্রের স্বার্থে, দেশের স্বার্থে, দেশের মানুষের স্বার্থে আমাদের গতানুগতিক হিংসাত্মক মনোভাব থেকে বেরিয়ে আসতে হবে। 

