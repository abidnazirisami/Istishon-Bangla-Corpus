ইন্টারনেট নিরাপত্তায় নতুন সফটওয়্যার ‘সোনামণি গার্ড’ 


অপ্রাপ্ত বয়স্কদের ক্ষতিকর ওয়েবসাইটে প্রবেশ ঠেকাতে নির্মিত ‘সোনামণি গার্ড’ সফটওয়্যারের উদ্বোধন করেছেন প্রধানমন্ত্রীর তথ্য ও যোগাযোগ প্রযুক্তিবিষয়ক উপদেষ্টা সজীব ওয়াজেদ জয়। এই সফটওয়্যার ইন্টারনেট সিকিউরিটি হিসেবে কাজ করবে। আমাদের দেশের তরুণরা এমন চমৎকার সফটওয়্যার আবিষ্কার করেছে। এগুলো আমাদের অভিভূত করেছে। তথ্য ও যোগাযোগ প্রযুক্তি বিভাগের অধীনে বাংলাদেশ কম্পিউটার কাউন্সিল লিভারেজিং আইসিটি ফর গ্রোথ, এমপ্লয়মেন্ট এ্যান্ড গবর্নেন্স (এলআইসিটি) প্রকল্প থেকে এ বিশেষায়িত ল্যাব স্থাপন করা হয়েছে। এখান থেকে আইটি দক্ষতা বাড়াতে ৫০ হাজার জনশক্তিকে প্রশিক্ষণ দেয়া হচ্ছে। স্ম্যাক ল্যাবের অন্তর্ভুক্ত সব বিষয়ের ওপর যেমন অনলাইনে নিরাপদ তথ্য ও সেবা দেয়া, ন্যাশনাল এন্টারপ্রাইজ আর্কিটেকচার (এনইএ) ফ্রেমওয়ার্ক ব্যবহার করে তথ্যের পরিবাহিতা (ইন্টারঅপারেবিলিটি) নিশ্চিত করা, ক্লাউড কম্পিউটিং, আইটি সার্ভিস ব্যবস্থাপনা, সামাজিক মাধ্যমের জন্য কনটেন্ট উন্নয়ন, মোবাইল এ্যাপ্লিকেশন তৈরি, বিগ ডাটা এ্যানালাইটিস, টাইটেনিয়াম ফ্রেমওয়ার্ক ব্যবহার করে স্থানীয়ভাবে উপযোগী মোবাইল এ্যাপ্লিকেশন তৈরির প্রশিক্ষণ দেয়া হবে। ফলে সরকারী এবং বেসরকারী কর্মকর্তারা সাইবার জগতকে নিরাপদ রাখতে পারবেন। তথ্য ও যোগাযোগ প্রযুক্তি বিভাগের উদ্ভাবনী তহবিল থেকে বাংলাদেশের মহান মুক্তিযুদ্ধের ওপর ভিত্তি করে নির্মাণ করা হয়েছে ‘মুক্তিযুদ্ধ ৭১’ কম্পিউটার গেম এবং অপ্রাপ্ত বয়স্কদের ক্ষতিকর ওয়েবসাইটে প্রবেশ সম্পর্কে অভিভাবকদের পর্যবেক্ষণের ব্যবস্থা সংবলিত সফটওয়্যার সোনামণি গার্ড। যা ক্ষতিকর ওয়েবসাইটে প্রবেশ ঠেকাবে। সোনামণি গার্ড একটি বড় আবিষ্কার। এই সফটওয়্যারটি ইন্টারনেট নিরাপত্তা হিসেবে কাজ করবে। দিনাজপুরের তরুণ রফু এমন একটি সফটওয়্যার আবিষ্কার করেছে। দেশের তরুণরা এখন অনেক ভাল কাজ করছে। তাদের উপযুক্ত প্রশিক্ষণও দেয়া হচ্ছে। তথ্য-প্রযুক্তির প্রসারই তা প্রমান করে।

