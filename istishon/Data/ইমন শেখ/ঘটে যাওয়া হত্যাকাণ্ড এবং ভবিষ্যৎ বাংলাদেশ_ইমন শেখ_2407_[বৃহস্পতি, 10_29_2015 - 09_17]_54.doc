ঘটে যাওয়া হত্যাকাণ্ড এবং ভবিষ্যৎ বাংলাদেশ


আন্তর্জাতিক পরিসর থেকে যদি বিবেচনা করি তাহলে সম্প্রতি দুজন বিদেশী হত্যার ঘটনা নিছক একটি বিচ্ছিন্ন ঘটনা বললে ও খুব বেশি যে বলা হবে তা নয়। তবু সে হোক না নিছক বিচ্ছিন্ন ঘটনা তবু আমরা দেশের মানুষের মনে আশ্বস্ত দেখতে চাই, বিদেশিদের মনে আস্থায় পরিপূর্ণ থাকা দেখতে চাই এ দেশের মানুষের কাছে, এ দেশটার উপরে। আমরা কখনো নিজের দোষকে খালি চোখ দিয়ে দেখতে চায় না পরের দোষকে বড় করে দেখার প্রবনতা আমাদের সবার। আমরা বিভিন্নভাবে বলতে শুনি একে-অপরের দোষারুপ করতে, যে যার মত স্বার্থ উদ্ধারে ব্যস্ত আমরা, কিন্তু আমরা কি কখনো ধীর মস্তিষ্কে চিন্তা করেছি স্বার্থের ঊর্ধ্বে থেকে, হোক সে দেশের মানুষ, হোক বিদেশের সব কিছুর ঊর্ধ্বে সে মানুষ। এক মা হারিয়েছে তার সন্তানকে, ছেলে হারিয়েছে তার বাবাকে, স্ত্রী হারিয়েছে স্বামীকে। ঘটনা যে মহলই ঘটাক দেশের নিরাপত্তার দায়িত্ব বর্তায় দেশের সরকারের উপরেই। সেই দায়ভার থেকে সরকারের অবস্থানকে আরও স্পষ্ট করতে হবে। একজন সাধারণ সচেষ্ট মানুষ চায় সরকারের স্পষ্টতা দেখতে। আমরা আরও বেশি দুর্নামের ভাগীদার হব যদি সম্প্রতি ঘটে যাওয়া হত্যাকাণ্ডের তদন্তে অস্পষ্টতা পরিলক্ষিত হয়। তাতে হত্যার সাথে সাথে ভুল বিচারের কলঙ্কের কালিমায় লেপ্তে যাবে এ দেশের কপালে। সুস্থ তদন্তের মাধ্যমে ন্যায় বিচার হোক এ সকলেরই কাম্য।

