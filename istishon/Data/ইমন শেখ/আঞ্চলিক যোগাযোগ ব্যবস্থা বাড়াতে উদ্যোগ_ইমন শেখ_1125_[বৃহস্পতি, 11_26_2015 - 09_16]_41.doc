আঞ্চলিক যোগাযোগ ব্যবস্থা বাড়াতে উদ্যোগ


উন্নয়নের জন্য আঞ্চলিক যোগাযোগ বাড়াতে ভারতের সঙ্গে ’৬৫ সালের যুদ্ধপূর্ব সকল রুট চালু করা হচ্ছে। পারস্পারিক সম্পর্ক উন্নয়নের জন্য যোগাযোগ ব্যবস্থার উন্নয়ন খুবই জরুরী, সেই লক্ষে সড়ক যোগাযোগের সকল বন্ধ দুয়ার খুলে দেওয়ার উদ্যোগ নেওয়া হয়েছে। ১৯৪৭ সালে দেশ বিভাজনের পরও তৎকালীন পূর্ব পাকিস্তানের সঙ্গে ভারতের অনেক রুটে সরাসরি বাস ও ট্রেন যোগাযোগ ছিল। ১৯৬৫ সালে ভারত-পাকিস্তান যুদ্ধের পর এসব রুট বন্ধ হয়ে যায়। ১৯৯৬ সালে পুনরায় ঢাকা-কলকাতা সরাসরি বাস চলাচল শুরু হয়। এর ধারাবাহিকতায় ২০০৮ সালে ঢাকা-কলকাতা ট্রেনও সার্ভিস চালু করা হয়। এরপর এ বছরের মাঝামাঝিতে ঢাকা-শিলং-গুয়াহাটি ও কলকাতা-ঢাকা-আগরতলা বাস সার্ভিস উদ্বোধন হয়। বর্তমান সরকার আঞ্চলিক যোগাযোগে বিশেষ গুরুত্ব দিয়েছে। ভারত হয়ে নেপাল-ভুটানে সরাসরি চলাচলও আলোর মুখ দেখছে। দুই দেশের জনগণের মধ্যে যোগাযোগ বাড়ানোর গুরুত্বের পাশাপাশি দুই দেশের বাণিজ্য সম্প্রসারণের বাড়াতে উদ্যোগ নেওয়া হয়েছে।

