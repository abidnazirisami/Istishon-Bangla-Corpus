চিকিৎসা সেবার মানোন্নয়নে আধুনিক সার্জিক্যাল সেন্টার 


দেশে একটি আধুনিক সার্জিক্যাল সেন্টার গড়ার ঘোষণা দিয়েছেন সরকার। সব ধরনের অপারেশনের সুযোগ থাকবে এ সেন্টারে। বাংলাদেশের চিকিৎসাসেবার মান এখন অনেক উন্নত। সার্জনরা আন্তরিক থাকলে এ অবস্থার আরও উন্নতি সম্ভব। বাংলাদেশে ভাল সার্জন থাকায় হার্টের অপারেশনের রোগীসহ অনেক রোগী এখন আর সেভাবে বাইরে যায় না। এমন আয়োজনে নিজেদের অভিজ্ঞতা দিয়ে অন্যকে যেমন সমৃদ্ধ করা যায়, তেমনি নিজেরাও সমৃদ্ধ হতে পারি। বাংলাদেশ চিকিৎসা খাতে যে কতটা এগিয়েছে সেটি বিশ্বের কাছে তুলে ধরার এটি একটি সুযোগ। মাসে অন্তত একটি দিন বিনামূল্যে দরিদ্র রোগীদের সেবা দিতে চিকিৎসকদের প্রতি আহ্বান জানিয়েছেন সরকার। অনেকেই বলছেন, বিনামূল্যে চিকিৎসা দিচ্ছেন; কিন্তু তা প্রয়োজনের তুলনায় অপ্রতুল। আর আড়ালে নয়, আপনারা ঘোষণা দিন- গরিব রোগীদের মাসে অন্তত একটি দিন বিনা পয়সায় সেবা দেবেন। এই ব্রত হওয়া উচিত দেশের সকল চিকিৎসকের।

