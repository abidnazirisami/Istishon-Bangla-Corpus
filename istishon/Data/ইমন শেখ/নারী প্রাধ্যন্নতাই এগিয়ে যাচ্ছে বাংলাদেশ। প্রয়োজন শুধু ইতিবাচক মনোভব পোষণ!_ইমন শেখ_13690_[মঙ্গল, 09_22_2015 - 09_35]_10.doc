নারী প্রাধ্যন্নতাই এগিয়ে যাচ্ছে বাংলাদেশ। প্রয়োজন শুধু ইতিবাচক মনোভব পোষণ!


কেউ তাঁদের দেখে বিস্মিত হন। কেউ মুগ্ধ। কারও কারও তো আবার প্রশ্নের শেষ নেই। কেউ কেউ জানতে চান, ‘এত সাহস হলো কী করে আপনাদের?’ তাঁরা সবাই ট্রেনের সহকারী লোকোমাস্টার (এএলএম) বা সহকারী ট্রেনচালক। এই দেশে যখন নারীদের নানা বাধাবিপত্তিতে পড়তে হয়, তখন তাঁরা সাহসের সঙ্গে ছুটে বেড়ান রেলগাড়ি চালিয়ে। ফলে সাধারণ মানুষদের অবাক হওয়ারই কথা। বর্তমানে রেলওয়েতে ট্রেন চালনায় ১৫ জন নারী আছেন। এর মধ্যে সালমা খাতুন বাংলাদেশের প্রথম নারী ট্রেনচালক। তিনি এখন ঢাকায় লোকোমাস্টার। বাকিরা এখনো সহকারী লোকোমাস্টার। প্রতিটি ট্রেনে একজন মূল চালকের সঙ্গে এএলএম থাকেন। কেবল ট্রেন চালনাই নয়, সিগন্যালব্যবস্থা থেকে শুরু করে ইঞ্জিনের রক্ষণাবেক্ষণসহ ছোটখাটো মেরামতের কাজেও তারা এক্সপার্ট। নারী ক্ষমতায়নে এগিয়ে যাচ্ছে বাংলার নারী সমাজ। তারাও এখন আর কম কিসের? বর্তমান সরকারের কাছে নারী প্রাধ্যন্নতাই এর মূল কারণ। মেয়েরা যেমন নানা পেশার চ্যালেঞ্জটা গ্রহণ করছে, তেমনি সমাজের সবাইকেও নারীদের প্রতি ইতিবাচক মনোভব পোষণ করলেই এগিয়ে যাবে বাংলাদেশ এমনটাই আশা করে বাংলার সুশীল সমাজ।

