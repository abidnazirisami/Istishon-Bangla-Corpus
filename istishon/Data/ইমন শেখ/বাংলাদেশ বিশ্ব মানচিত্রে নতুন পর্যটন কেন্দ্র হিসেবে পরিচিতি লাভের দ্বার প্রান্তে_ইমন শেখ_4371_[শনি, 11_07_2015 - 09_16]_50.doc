বাংলাদেশ বিশ্ব মানচিত্রে নতুন পর্যটন কেন্দ্র হিসেবে পরিচিতি লাভের দ্বার প্রান্তে


সরকার দেশি-বিদেশি বিভিন্ন ফোরামের সঙ্গে বাংলাদেশকে পর্যটনের অন্যতম গন্তব্য হিসেবে প্রতিষ্ঠার জন্য কাজ করে যাচ্ছে।পর্যটন শিল্পের উন্নয়ন ও প্রসারে রোডম্যাপ তৈরি করে এবং তা বাস্তবায়নে সহযোগিতার মনোভাব নিয়ে এগিয়ে চলছে। পর্যটনের বিকাশ হলে অর্থনীতি সমৃদ্ধ হবে, বাড়বে মানুষের কর্মসংস্থান। আমাদের প্রিয় মাতৃভূমি বাংলাদেশ, অফুরন্ত পর্যটন সম্ভাবনার এক দেশ। সুজলা-সুফলা, শস্য-শ্যামলা, অপরূপ প্রাকৃতিক সৌন্দর্যে ঘেরা, হাজার বছরের ইতিহাস ও ঐতিহ্যে সমৃদ্ধ বাংলাদেশ পর্যটন শিল্পের জন্য খুবই সম্ভাবনাময়। বিশ্ব মানচিত্রে একটি নতুন পর্যটন গন্তব্য হিসেবে জনপ্রিয় হয়ে ওঠার জন্য এদেশে প্রয়োজনীয় সব ধরনের উপাদানই রয়েছে।পর্যটন শিল্পের উন্নয়নের পাশাপাশি এই শিল্পের প্রচার ও বিপণনের ওপরও সমধিক গুরুত্ব দিয়ে বাংলাদেশের পর্যটন আকর্ষণগুলোকে বহির্বিশ্বে তুলে ধরার পদক্ষেপ নেওয়া হয়েছে। পর্যটন পণ্য ও সেবাসমূহের প্রচার ও বিপণন এবং দেশের ভাবমূর্তি উজ্জ্বল করার লক্ষ্যেআমাদের সকলের এক যোগে কাজ করা উচিত। বর্তমান সরকার পর্যটকদের নিরাপত্তা নিশ্চিত করার লক্ষ্যে ট্যুরিস্ট পুলিশ প্রতিষ্ঠা করেছে।আন্তর্জাতিক ক্রুজেও বাংলাদেশকে সম্পৃক্ত করার পদক্ষেপ নেওয়া হয়েছে।

