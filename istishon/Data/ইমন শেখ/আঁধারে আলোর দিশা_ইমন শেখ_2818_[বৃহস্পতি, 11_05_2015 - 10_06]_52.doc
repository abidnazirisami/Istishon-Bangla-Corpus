আঁধারে আলোর দিশা


কিছুদিন আগে নানা গণমাধ্যমে প্রকাশিত সমুদ্রপথে এ দেশের মালয়েশিয়াগামী জনস্রোতের মৃত্যুর মিছিল, তাদের স্বপ্ন ভঙ্গের বেদনা, ক্ষুৎ-পিপাসায় কাতর অসহায়তা দেশে বারংবার শিহরিত হয়েছি। ভেবেছি জীবনের প্রয়োজনে জীবিকার সন্ধানে ছুটে চলা এই জনস্রোতের নিরাপদ ভবিষ্যতের স্বপ্ন পূরণে কারো কি কিছুই করার নেই? ইতিবাচক ভাবনায় উজ্জীবিত দেশের বর্তমান গণতান্ত্রিক সরকার জনগণের প্রতি দায়বদ্ধতা থেকে ঠিক এভাবেই ভেবেছিল, দ্রুততার সাথে নিয়েছিল যথাযথ পদক্ষেপ। এর ফলে উন্মুক্ত হতে যাচ্ছে দীর্ঘ প্রত্যাশিত মালয়েশিয়ায় জনশক্তি রফতানির নতুন দ্বার। দেশের প্রবাসী কল্যাণ ও বৈদেশিক কর্মসংস্থান মন্ত্রণালয়ের উদ্যোগে মাত্র ৪২-৪৫ হাজার টাকা অভিবাসন ব্যয়ে জিটুজি প্লাস পদ্ধতিতে মালয়েশিয়ায় জনশক্তি রফতানি শুরু হবে অচিরেই। সাধারণ জনগণের হয়রানি কমাতে শুধুমাত্র যোগ্য বেসরকারি রিক্রুটিং এজেন্সিগুলোই মালয়েশিয়ায় কর্মী প্রেরণের সুযোগ পাবে। সরকারের সুদূর প্রসারী পদক্ষেপের অংশ হিসেবে বিদেশে শ্রমবাজার সম্প্রসারণের আন্তরিকতা থেকেই অর্জিত হয়েছে এই সাফল্য। 

