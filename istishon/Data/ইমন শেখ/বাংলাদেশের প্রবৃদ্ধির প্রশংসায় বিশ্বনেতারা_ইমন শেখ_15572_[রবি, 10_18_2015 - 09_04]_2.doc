বাংলাদেশের প্রবৃদ্ধির প্রশংসায় বিশ্বনেতারা


অর্থনীতিতে বাংলাদেশের এগিয়ে যাওয়ার গল্পকে বিস্ময়কর বলে অভিহিত করেছেন বিশ্বব্যাংকের প্রধান অর্থনীতিবিদ কৌশিক বসু। তার বিবেচনায় উচ্চ প্রবৃদ্ধি অর্জনকারী দেশগুলোর তালিকায় উপরের সারিতে থাকা বাংলাদেশ নিয়ে এ ধারণা ১০ বছর আগেও করা সম্ভব ছিল না। বাংলাদেশের এ অর্জন নিঃসন্দেহে প্রশংসার দাবী রাখে। তিনি চলমান ধারা অব্যাহত রাখতে নীতি-নির্ধারকদের সদা জাগ্রত থাকার পরামর্শও দেন। বাংলাদেশ নিয়ে উচ্চাশার কথা শুনিয়েছেন বিশিষ্ট এই অর্থনীতিবিদ। সামষ্টিক অর্থনীতি তো বটেই সামাজিক খাত বিশেষ করে শিক্ষা, স্বাস্থ্য এবং মানব উন্নয়নে বাংলাদেশের অর্জনে খুশি এই বাঙালী এক সময় বাংলাদেশী গবেষণা প্রতিষ্ঠান বিআইডিএসেও কাজ করেছেন। আন্তর্জাতিক অঙ্গনে বাংলাদেশকে নিয়ে এখন বেশ প্রশংসা করা হয়। বিশ্বমন্দার মধ্যেও বাংলোদেশে ৬ শতাংশের বেশি জিডিপি প্রবৃদ্ধি অর্জিত হয়েছে। অর্থনীতির কঠিন অবস্থার মধ্যেও বাংলাদেশের অর্থনীতি খুব ভালভাবেই অগ্রসর হচ্ছে। বিশ্বের অনেকেই এখন বাংলাদেশের প্রশংসা করছে। সাম্প্রতিক সময়ে বাংলাদেশের যে অর্থনৈতিক বৃদ্ধি অর্থাৎ ইকোনমিক গ্রোথ যে হারে হচ্ছে এখন পৃথিবীতে খুব একটা জায়গায় গ্রোথ সেভাবে হচ্ছে না। অর্থনৈতিক অগ্রগতিতে বিশ্বে বাংলাদেশ রোল মডেল হিসেবে পরিচিতি লাভ করেছে।

