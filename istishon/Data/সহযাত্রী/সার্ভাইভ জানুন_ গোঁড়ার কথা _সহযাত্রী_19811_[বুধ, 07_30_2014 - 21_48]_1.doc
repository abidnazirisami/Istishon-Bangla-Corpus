সার্ভাইভ জানুন_ গোঁড়ার কথা 


জঙ্গলে-পাহাড়ে ঘুরে বেড়ানো, ক্যাম্প করা, ক্যাম্প-ফায়ারের চারিদিকে বন্ধু বান্ধবদের নিয়ে চুটিয়ে আড্ডা দেয়া ইত্যাদির মধ্যে একটা রোমাঞ্চ কাজ করে। আমরা প্রায় সব বয়সের মানুষ-ই কম বেশি রোমাঞ্চ পছন্দ করি আর তার কারনেই কর্মবেস্তময় সময়ের ফাঁক-ফোঁকরে যদি সামান্যও সময় পাই তাহলে আমরা কোন না কোন রোমাঞ্চের সন্ধানে বেরিয়ে পড়তে পিছ পা হই না। ছোট বেলা থেকেই জঙ্গল, পাহাড়, ক্যাম্পিং ইত্যাদির প্রতি আমি আকৃষ্ট ছিলাম। বড় হওয়ার পর যেটা প্রায় নেশায় পরিনত হয়েছে। যাইহোক, ক্যাম্পিং এর পেছনে থাকা আমার দূর্বার আকর্ষনের কারনেই একবার আমার একটা বইয়ের প্রয়োজন পরে ক্যাম্পিং সংক্রান্ত কিছু বিষয় জানার জন্য। কিন্তু অনেক লাইব্রেরী ঘুরেও আমি ক্যাম্পিং এর উপরে লিখা বিশদ কোন বই পেলাম না। মনে একটু কষ্ট পেলাম। আমাদের দেশের লেখকরা এ বিষয়টা নিয়ে লিখার আগ্রহ রাখেন না। যেন এ বিষয়টা সম্পর্কে আমাদের না জানা থাকলেও চলবে। ভাবলাম ইন্টারনেটে খোঁজ নিয়ে দেখা যাক। দেখলাম ইন্টারনেটে এ ধরনের বিষয়ের উপর ইংরেজীতে লিখা অসংখ্য ওয়েব-সাইট আছে এবং সাইট গুলোতে ক্যাম্পিং সংক্রান্ত বিশদ তথ্য দেওয়া আছে। তবে হতাসার কারন হলো এ ধরনের বিষয়ের উপর বাংলায় কোন ওয়েব-সাইট পেলাম না আর ব্লগ সাইট গুলোতেও নানা বিষয় নিয়ে প্রচুর লেখা- লেখি হলেও ক্যাম্পিং সংক্রান্ত কোন বিষয় নিয়ে তেমন একটা লেখা- লেখি হয় না। সেই থেকেই চিন্তা করলাম ব্লগে ক্যাম্পিং এর নিয়ম কানুন নিয়ে বিশদ ভাবে সিরিজ আকারে কিছু লিখবো। সিরিজটি নাম ঠিক করলাম “সার্ভাইভ জানুন”। পরবর্তীতে এ নামে একটা ব্লগ বা ওয়েব সাইট তৈরী করার ইচ্ছেও আছে। আমার উদ্দেশ্য হচ্ছে এখানে আমি ক্যাম্পিং সংক্রান্ত কিছু গুরুত্ব পূর্ন তথ্য পেশ করবো যাতে সহজ ভাবে সবাই এ বিষয়টাকে জানতে ও বুঝতে পারেন। এখানে বিশেষ ধরনের কিছু কলা-কৌশল সম্পর্কে বিশদ আলোচনা করা হবে যা জানা থাকলে প্রতিকুল অবস্থার মাঝেও নিজেকে বাঁচিয়ে রাখা সম্ভব হবে। আমার নিজের কিছু অভিজ্ঞতা এবং ইন্টারনেট থেকে সংগ্রহীত কিছু তথ্যর সমন্ব্যয়ে তৈরী করা “সার্ভাইভ জানুন” সিরিজটি যদি আপনাদের জীবনের চলার পথে কোন না কোন ক্ষেত্রে সামান্যেও উপকারে লাগে তবে তা আমাকে “সার্ভাইভ জানুন” সিরিজটিকে আরেকটু সামনে এগিয়ে নিতে প্রেরণা জোগাবে।
আপনাদের সহায়তা একান্ত কাম্য।
সহযাত্রী

