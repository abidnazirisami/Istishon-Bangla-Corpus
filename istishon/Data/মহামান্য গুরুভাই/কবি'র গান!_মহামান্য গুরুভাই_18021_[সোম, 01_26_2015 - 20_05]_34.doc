কবি'র গান!


কবিদের ভালবাসার সুনির্দিষ্ট দিন নেই
নতুন বছর নতুন প্রেমে নতুন ভ্যালেন্টাইনস নেই
প্রতিদিন প্রতিবেলা কবি ভালবেসে যায়,
প্রতিমুহূর্ত শেষে কবি প্রনয়ের হাসি হেসে যায়।
না বলা কথা সব অবহেলা অভিযোগ
কবিতায় হিসেবে করে যোগ আর বিয়োগ!
বানানের অভিশাপে কত কবি হয়ে গেছে হাওয়া,
তাই অনুভবে আর আশায় সব কবিদের বেঁচে যাওয়া।
হৃদয়ে রেখে ভালবাসা-আশার নদী
চৈতি রোদে কবি নিজে পোড়ে নিরবধি
তবু যদি কেউ সন্ধ্যার আকাশে প্রদীপ জ্বালায়,
তবু যদি কেউ কবির দরজায় এসে দাঁড়ায়!
ক্ষতি নেই যদি কেউ নাও বা আসে
পাষান কখনো কি সাগরে ভাসে!
বানানের অভিশাপে কত কবি হয়ে গেছে হাওয়া,
তাই অনুভবে আর আশায় সব কবিদের বেঁচে যাওয়া।
কবিদের দুনিয়াতে আহামরি ঋণ নেই
কালস্রোতে আসা কবি ভেসে যায় স্রোতেই
তবু কবি বেঁচে থেকে লেখা কবিতায়,
তবু কবিতারা কাঁদে কবির ব্যাথায়!
কবি আর কবিতার অমোঘ প্রেমে
মাঝরাতে চাঁদ হাসে পৃথিবীতে নেমে!
বানানের অভিশাপে কত কবি হয়ে গেছে হাওয়া,
তাই অনুভবে আর আশায় সব কবিদের বেঁচে যাওয়া।
-------------------------
কবি'র গান! ।। নিবিড় রৌদ্র।
তারিখ- ২৭।০১।১৪ ইং।
রাত- ০১.১৯ মিনিট।

