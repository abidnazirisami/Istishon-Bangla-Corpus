স্বপ্ন পোড়া গন্ধ!


 জ্বলন্ত সিগারেটের নেই অবশেষ,
তবু দেখো ভীতু চোখ জেগে আছে বেশ!
ছল ছল চোখেতে আজো লেপ্টে আছে ভয়,
নতুন কোন স্বপ্ন যেনো হয়না পুড়ে ক্ষয়!
আজন্ম যেনো কাটেনা আমার স্বপ্ন দেখার ভয়,
স্বপ্নে স্বপ্নে চোখ যেনো কভূ হয়না স্বপ্নময়!
তবুও যদি এই দু'চোখে স্বপ্ন করে ভর,
আমার চোখের বিপরীতে আমিই হবো পর!
যদি ভুলবশত ভুলকরেও স্বপ্নে নামে বৃষ্টি,
ভুলে যাবো চোখ থাকিলেই থাকতে হবে দৃষ্টি!
এরপরেও কি বলবিরে চোখ স্বপ্ন দেখতেই চাই?
বলছি তবে দেখবে সবে স্বপ্ন পোড়া ছাই!
বিনয় করি স্বপ্ন দেখা করনা এবার বন্ধ,
বাতাসেতে ভাসেনা যেনো আর স্বপ্ন পোড়া গন্ধ!
~~~~~~~~~~~~~~~~~~~~
-স্বপ্ন পোড়া গন্ধ!
-নিবিড় রৌদ্র
[২৩-০৪-১৪ ইং রাত্র- ০৪.৩৭ মিনিট]
~~~~~~~~~~~~~~~~~~~~

