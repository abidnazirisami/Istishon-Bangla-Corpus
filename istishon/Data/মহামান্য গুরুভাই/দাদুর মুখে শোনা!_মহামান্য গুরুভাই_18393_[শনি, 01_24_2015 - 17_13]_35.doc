দাদুর মুখে শোনা!


একদিন দাদু বলছিলো হেসে
এই ঘুণপোকাদের দেশে
বেড়ে উঠেছি- পাক ধরেছে কেশে।
একাত্তরে মুক্তিযুদ্ধের শেষে
ফিরেছিলাম বিজয়ের বেশে,
যদিও অনেকে ফিরেওনি অবশেষে!
কত অব্যক্ত কথা জমে আছে হৃদয়ে মিশে
বলিনি, জ্বলেছি কেবল জ্বালাময়ী বিষে
আজো দেখে চলেছি নিশ্চুপ বসে।
দিনেদিনে দালালে-চাটুকারে-দাসে
দেশটা ভরে গেলো নিমিষে,
দিনদুপুরে-আঁধারে খেয়ে যায় সব চুষে!
জন্মের পর থেকেই পোড়ছি তুষে তুষে
বেঁচে থাকা যেনো প্রতিবন্ধী হুশে!
হায়েনাদের আস্তানা আজ চারপাশে
এখনো শুকনো রক্তছাপ সবুজ ঘাসে
প্রকাশ্যে জীবন্ত মানুষ পরিণত হয় লাশে,
স্বাধীনতার তেতাল্লিশ বছর শেষে-
আজো তরতাজা লাশের গন্ধ উড়ে বাতাসে
অথচ দাদু, সেদিনের সেই হায়েনারাই আছে
ক্ষমতার আদলে ধর্ম ছায়াতলে বেঁচে
পোশাক বদলে যেন পরিণত মহাপুরুষে!
----------------------------
দাদুর মুখের শোনা!
- নিবিড় রৌদ্র।
তারিখ- ২৪।০১।১৫ ইং।
রাত- ১০.৪৪ মিনিট।

