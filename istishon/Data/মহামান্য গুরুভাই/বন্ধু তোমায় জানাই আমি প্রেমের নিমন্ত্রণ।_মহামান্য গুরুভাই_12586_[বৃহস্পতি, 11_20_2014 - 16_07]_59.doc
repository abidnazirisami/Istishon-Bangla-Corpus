বন্ধু তোমায় জানাই আমি প্রেমের নিমন্ত্রণ।


নইতো আমি নারীবাদী কিংবা মানবতা,
প্রেমবাদেতেই লুকিয়ে আছে অজানা সে কথা!
সকল কিছু ভুলে আমি,
সকল দূরে ঠেলে আমি,
প্রেমের মাঝেই পেয়ে গেছি অমূল্য রতন,
প্রেম বাস্তব প্রেমই স্বপন!
প্রেমেই বিদ্রোহ, প্রেমেই জীবন!
প্রেম সত্য, প্রেম চিরন্তন;
বন্ধু তোমায় জানাই আমি প্রেমের নিমন্ত্রণ।
প্রেমের গর্ভে জন্ম সবার সকল বাদের মা,
বিশ্বজগত সৃষ্ট জগত প্রেমের উপমা!
প্রেমের কাছেই হার মানে সকল রকম জেদ।
প্রেমে আছে ভালবাসা নেইতো জাতভেদ।
তাবত্ দুনিয়াও মাথানত করে যে প্রেমের টানে,
সেই প্রেমই বিদ্রোহ ঘোষনা করে নিজের প্রয়োজনে,
প্রেমেই আছে অমরত্ব, নেই যে তার মরণ।
প্রেমেই বিদ্রোহ, প্রেমেই জীবন!
প্রেম সত্য, প্রেম চিরন্তন;
বন্ধু তোমায় জানাই আমি প্রেমের নিমন্ত্রণ।
ডুবে দেখো মন একবার প্রেমে,
সকল কিছু থমকে দাঁড়ায়!
জীবন যদিও যায়গো থেমে,
প্রেম সাগরেই মানুষ হারায়।
চলছে জীবন চলবেইতো,
হতাশ হওয়ার কিছু নেইতো!
প্রেম মাঝারে মজে দেখো খুুঁজে পায় তারে কয়জন,
প্রেমেই বিদ্রোহ, প্রেমেই জীবন!
প্রেম সত্য, প্রেম চিরন্তন;
বন্ধু তোমায় জানাই আমি প্রেমের নিমন্ত্রণ।
---------------------------------
বন্ধু তোমায় জানাই আমি প্রেমের নিমন্ত্রণ।
- নিবিড় রৌদ্র।
তারিখ- ২০।১১।১৪ ইং।
রাত- ০৯.৪১ মিনিট।

