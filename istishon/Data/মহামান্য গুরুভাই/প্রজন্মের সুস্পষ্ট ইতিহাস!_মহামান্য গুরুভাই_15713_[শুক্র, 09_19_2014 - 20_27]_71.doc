প্রজন্মের সুস্পষ্ট ইতিহাস!


 আমি জানি,
আজ যে পুরুষ বুকে দেশপ্রেম-
মনে যোদ্ধাপরাধীদের প্রতি তীব্র ঘৃণা
সমেত তার মৌলিক দাবীর বহিঃপ্রকাশ
ঘটাতে ছুটে যাবে শাহবাগ,
প্রজন্মের জাগরণে যার-
ঐতিহাসিক পরিচয় প্রজন্ম চত্বর নামে।
অসাম্প্রদায়িক অধিকার আদায়ে,
আজ যে নারী চিৎকার করে
একাত্তরের বর্বর ধর্ষকদের
বিচারের দাবী নিয়ে গন জাগরণ মঞ্চের
দিকে রওনা হয়েছে,
আমি জানি,
গন্থব্যে পৌছা মাত্রই সে চমকে গিয়ে
থমকে দাঁড়াবে! এদিক সেদিক তাকিয়ে সে-
সন্দেহ দূরে ঠেলে সুনিশ্চতায় মেনে নিবে
এটাই প্রজন্ম চত্বর, এটাই শাহবাগ;
তবে দাবী এক হলেও মঞ্চের এখন দুইভাগ।
জাগরণের প্রথম দিকে পূনঃস্থানে তাদের
উপস্থিতিকালে নিরব সংবর্ধনায় স্বাগত
জানিয়ে ছিল জনতার সমষ্টিগত শক্তির
সু-তীক্ষ্ণ চিত্তের প্রাণবন্ত আত্ম-চিৎকার।
তাই আজ সে অচীন ইতস্থততায় ভূল করে
কখন যে এপাশ ওপাশ করে দুইপাশের
সীমান্তেই পা রেখে সরবতা উত্তেজনায়
নিরব সমর্থন জানিয়ে বন্দী হয়ে যাবে
বিভক্ত সম্প্রদায়ের তীক্ষ্ণ নজরে।
আমি জানি,
উভয় সীমান্তে পা রাখার অপরাধে
তার একটা পা'ও থাকবেনা,
স্লোগানে মুষ্টিবদ্ধ হাতটা কোন সিমান্তে
ছিল এই তর্কে তার হাতও কাটা যেতে পারে,
হয়তো নির্মম যাত্রাও হতে পারে- কিংবা
নাম লেখাতে হতে পারে মৃত্যু পথের
যাত্রীদের অপ্রকাশিত তালিকায়।
জীবিতাবস্থায় যাকে দলে বেড়াবার জন্যে
এত আয়োজন, এত টানাহেঁচড়া;
আমি জানি,
তার মৃত্যুর পর তাকে নিয়ে কোন-
আলোকচিত্রের আয়োজন হবেনা
ঐ জাগরিত মঞ্চের কোন অঞ্চলে,
তার ছবিতে কেউ গেঁথে দিবেনা
ফুলের স্মরণীয় মালা।
শহীদের খ্যাতির তালিকায় তার
নামটুকুও উল্লেখ হবেনা কোনদিন।
তবে হ্যাঁ হতে পারে, হতে পারে সে
ঐ দিনের খবরের শিরোনাম-দলীয়
কোন্দলের স্বীকার কিংবা সংঘর্ষের
নিহতের তালিকার এক নিরীহ পথচারী।
তাকে কখনোই শহীদ বলা হবেনা,
দেয়া হবেনা তাকে দেশের তরে জীবন দেয়া
কোন দুঃসাহসিক দেশ প্রেমিকের খেতাব।
বরং তাকে নিয়ে ইস্যু তৈরীতে ব্যস্ত
হয়ে পড়বে ঐ মানবতার খৈ ফুটানো
কুশীল পাড়ার সুশীলের দল।
অথচ,
অথচ সে রঙ্গ-তামাশার বিনোদন নিতে
আসেনি, কিংবা ছদ্মবেশে আসেনি সে
অধিকার আদায়ের আন্দোলন সুকৌশলে
পন্ড করে দিতে-কিংবা দমিয়ে দিতে।
এমনকী সে তার বাবার খুনী- মায়ের
ধর্ষকের বিচারের দাবী নিয়েও আসেনি।
সে এসেছিল ষোলকোটি বাঙালির
তেতাল্লিশ বছরের কলঙ্ক মুছে দেয়ার
প্রত্যয় নিয়ে, সে এসেছিল অগণিত
লাশের দামে চিহ্নিত রাজাকারের-
ফাঁসি কিনতে, সে এসেছিলো ছেলেহারা
মায়ের মুখের জন্য এক মুঠো হাসি নিয়ে
যেতে, সে এসেছিলো বীরঙ্গনার শুকিয়ে
যাওয়া চোখের জল মুছে দেয়ার-
অদম্য আগ্রহ নিয়ে। সেও চিৎকার করে
জানিয়ে দিয়েছিল আলবদরের করো বিচার-
তুই রাজাকার তুই রাজাকার!
শহীদের সম্মান ফিরিয়ে দিতে সেদিন
সে নিজেই অখ্যাত শহীদ হবে। অথচ সেদিনও
কারো চুল পরিমান বিবেক জাগ্রত হবেনা-
কারো মনুষত্বও কেঁপে উঠবেনা,
কেবল ইস্যুর পর ইস্যু জন্ম দিবে
এক এক করে স্বাজাতিক ইস্যুভিত্তিক যোদ্ধারা।
মুচকি হেসে দূর থেকে তাকিয়ে থেকে
সেদিনও হাতে তালি বাজাবে-
দর্শকের কাতারে অবস্থানরত বোদ্ধারা।
ভুলে যেওনা প্রজন্ম,
একদিন এই একটি দাবীকে ঘিরেই কত
অচেনারা এসেছিলাম চেনা দাবী
আদায়ের লক্ষ্যে একই আসরে।
নিজেরাই প্রকাশ করেছিলাম একাত্মতা-
হাতে হাত - প্রাণে প্রাণ - স্বরে স্বর
মিলিয়ে কন্ঠ ছেড়ে বলেছিলাম,
আলবদরের করো বিচার-
তুই রাজাকার তুই রাজাকার!
সমষ্টিগত শক্তির ফলস্বরূপ যে
কাদের মোল্লার ফাঁসির রায় কার্যকর
আদায় হয়েছিল, সেই জনসমষ্টির
একাত্মতা হারিয়েছে আজ ব্যক্তি স্বার্থে।
প্রজন্ম,
ইতিহাসের খলনায়ক হতে যেওনা-
যুগ যুগ বাংলার বুকে চীরদিন ঘৃণার সুরে
উচ্চারিত হবে তোমার নাম।
বিতর্কিত হতে যেওনা প্রজন্ম- অন্যতায়
ইতিহাস তোমাকে জনসম্মুখে নগ্ন করে
ছাড়বে, হয়তো আজ নয়তো কাল
তবে ইতাহাস এর জবাব দিবেই একদিন।
সূতরাং প্রজন্ম সাবধান হও, এক হও-
বিজয় ছিনিয়ে আনো, প্রয়োজনে
একাত্তরের অস্তিত্ব রক্ষার্থে আরেকটা
একাত্তর ঘটাও, আরেকটা মুক্তিযুদ্ধ-
মুক্তির মান অটোট রাখতে একটা
মুক্তিমান যুদ্ধই নাহয় শুরু হোক।
সর্বোপরি এক হও প্রজন্ম,
শক্তির সমষ্টি আবার একসাথে জড়ো
করে ছাড়ো উদ্ধেগ। এগিয়ে যাও বীরদর্পে-
জয় আসবেই, জাতির কলঙ্ক মুছন হবেই।
কেবল, এক সাথে গলা ছেড়ে আওয়াজ
তুলো- যোদ্ধাপরাধীর নিঃশর্তে নির্বিচারে
ফাঁসি চাই, দিতে হবে। ছিন্ন করো শত বন্ধন-
যত বাধা বিপত্তি, ধ্বংস করে দাও
সকল সাম্প্রদায়িক- দলীয় যত বিভাগ;
সুস্পষ্ট ইতিহাসের পাতায় স্বাক্ষর রাখুক-
প্রজন্ম চত্তর, ইতিহাসের সাক্ষী থাকুক শাহবাগ।
------------------------
প্রজন্মের সুস্পষ্ট ইতিহাস! ।। নিবিড় রৌদ্র।
তারিখ- ৩রা আশ্বিন ১৪২১ বাংলা।
রাত- ০১.২৭ মিনিট।

