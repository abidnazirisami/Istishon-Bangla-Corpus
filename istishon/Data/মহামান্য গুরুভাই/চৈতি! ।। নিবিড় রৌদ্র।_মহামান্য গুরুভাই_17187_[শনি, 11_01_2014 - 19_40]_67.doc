চৈতি! ।। নিবিড় রৌদ্র।


বাঁধন ছেঁড়া যে স্বপ্নে আজও
ঘুম ভেঙ্গে আঁৎকে উঠে বসি,
সে বাঁধন ছিঁড়ে গেছে বহুকাল আগে!
তবে আজও কেন বুকের বা পাশে
এতো কম্পন, উচ্চাঙ্গ রাগে!
কেঁদেছি, কাঁদাতে চাইনি দহনীয় অনুরাগে। 
চারপাশের শূণ্যতা গভীর,
আরো গভীরতম হয় মুহূর্তে,
কিসের ব্যাথা জাগে মনে,
কিসের তরে রক্তক্ষরণ ক্ষণে ক্ষণে! 
দিনগুলো হারিয়ে গেছে ক্রমে
কালের অতীত পরিণত আজ,
স্মৃতির পদচিহ্ন কেবল থাকে জমে
এখন চৈতি নেই, চৈতির বুকে নেই রাজ! 
চৈতির চোখে শোকের জলের কাতরতা।
আজ সে অভিমানী পাথর,
ভুলে গিয়েছে সকল আকুলতা।
অচিন দ্বীপে ফেলে রেখেছে নোঙর! 
একদা প্রেম ছিলো, বেঁচে থাকার স্বাদ
রীতির নীতিতে বন্দী। নয়নের ফুল
ঝরে গেছে, পড়ে আছে নষ্ট মুকুল।
পুড়ে পুড়ে ছাঁই হাসি-আহ্লাদ! 
পায়েল নুপুর রীনিঝিনি হাতের কাঁকন,
নির্বাসিত চৈতির দেওলিয়া মন।
অনিশ্চয়তার ভাঁজে চৈতির জাগরণ,
রাজের অস্তিত্ব জুড়ে চৈতির শিহরণ। 
----------------------------
চৈতি!।। নিবিড় রৌদ্র
১৪ই ভাদ্র ১৪২১ বাংলা।
দুপুর- ৫.১৯ মিনিট। 

