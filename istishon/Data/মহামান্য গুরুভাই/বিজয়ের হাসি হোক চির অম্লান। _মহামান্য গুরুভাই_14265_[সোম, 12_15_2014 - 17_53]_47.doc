বিজয়ের হাসি হোক চির অম্লান। 


ওরা বিজয় এনে দিয়েছিলো বলে
আমরা বিজয়ের মালা সাজাই,
ওরা বিজয় এনে দিয়েছিলো বলে
আমরা বিজয়ের ঢোল বাজাই।
যে বাতাসে শহীদের রক্ত আর আবহমান বাংলার
শ্যামল রঙে রাঙানো বিজয়ের প্রতীক উড়ে,
সে বাতাসে আজও কেন রাজাকাদের
বিষে ভরা অবৈধ নিঃশ্বাস পরে!
মায়ের মুখে বিজয়ের হাসি নেই,
তেতাল্লিশ বছর ধরে ম্লান!
নিশ্চিহ্ন হোক পাকবাহিনীর দোসরেরা,
বিজয়ের হাসি হোক চির অম্লান।
--------------------------
বিজয়ের হাসি হোক চির অম্লান। ।। নিবিড় রৌদ্র।
তারিখ- ১৫ই ডিসেম্বর ২০১৪ ইং।
রাত- ১১.৪৯ মিনিট।

