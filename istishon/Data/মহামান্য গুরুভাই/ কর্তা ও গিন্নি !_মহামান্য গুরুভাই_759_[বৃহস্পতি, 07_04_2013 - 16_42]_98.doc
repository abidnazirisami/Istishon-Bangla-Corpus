 কর্তা ও গিন্নি !


 বেড়াল বলে গিন্নিকে তার - বেড়ালী ,
আজ সারাদিন কোথায়-কোথায় বেড়ালি ?
অনেক খুজেও তোকে কোথাও পেলাম না
তাই সারাদিন উপোস কিছুই খেলাম না ।
গিন্নি বলে - কান্ড দেখ মিনসের
হাঁড়ির ভেতর দুধ ছিল গো তিনসের ।
সানকি ভরা শুঁটকি মাছের ভর্তা
তবুও তুমি খাওনি কেন কর্তা ?
বেড়াল বলে - খাবার ছিল ? তাই বল ।
কিন্তু একা একা কেমন করে খাই বল ?
হঠাৎ রেগে বলল বেড়াল - পুষিরে ,
খুব বেড়েছিস ? মারব তোকে ঘুঁষিরে ।
গিন্নি বলে - ঘাট হয়েছে , মিঁউ
কিন্তু তুমি চোখ রাঙাচ্ছ কিউ ?
চোখ রাঙালে তোমার সাথে আড়ি
চলেই যাব কালকে বাপের বাড়ি ।
#কর্তা ও গিন্নি - নিবিড় রৌদ্র ।

