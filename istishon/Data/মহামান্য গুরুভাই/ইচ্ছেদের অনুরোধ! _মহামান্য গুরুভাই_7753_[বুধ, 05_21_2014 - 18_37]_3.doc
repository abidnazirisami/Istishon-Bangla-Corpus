ইচ্ছেদের অনুরোধ! 


 কষ্ট গুলো বেচে দেব দুঃখ যত ভুলে
বিষাদ শত মুছে দেব, তোকে দেখার ছলে৷
কান্না গুলো উড়িয়ে দেব হাসির কপাট খুলে
বিষন্নতা ভাসিয়ে দেব, শীতলক্ষ্যার জলে৷
ব্যস্ততাকেও ছুটি দেব কারন হবি তুই?
তোর বুকেতেই খোঁজব আকাশ নক্ষত্রের সুই৷
তোর আকাশেই মেলব ডানা, পাখিও যদি হই
চাঁদের হাঁটে দেব পাড়ি, আসিস যদি তুই৷
এতো করে ডাকছে মেঘ, বৃষ্টি হবি তুই?
জমিন পানে আসতে নেমে, লাগবে বুঝি মই!
রাত্রি জাগা ভোরে যখন কাটবে ঘুমের ঘোর,
খুলবি যখন দো'র, বৃষ্টি ছন্দে উঠবে বেজে অভিমানের সুর!
জানি এ তো বর্ষা নয়, নয়তো রাতের আষাঢ়৷
তবু যেন ইচ্ছে জাগে বারিধারায় ভাসার!
স্বপ্ন হয়ে ঘুমের রাজ্যে ভীর জমাবি তুই?
অনেক বেশি ইচ্ছে আমার একটু তোকে ছুই৷
--------------------
ইচ্ছেদের অনুরোধ! / নিবিড় রৌদ্র৷
০৮.০২.২১ বাংলা /রাত- ১২টা ০৮মিনিট৷

