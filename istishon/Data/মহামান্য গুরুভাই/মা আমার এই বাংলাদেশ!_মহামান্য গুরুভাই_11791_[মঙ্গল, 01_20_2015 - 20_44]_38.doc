মা আমার এই বাংলাদেশ!


 রক্তে কেনা দেশটা যেন
জঙ্গি-জন্তুর শ্বশুরালয়,
স্বাধীন জন্মভূমি আজ
মগেরমুল্লুক এক পশুরালয়!
পোড়ছে মানুষ মরছে মানুষ
কারা দ্রোহের আগুন জ্বালায়?
প্রাণঘাতী এই বোমপেট্রোল
তৈরী হচ্ছে কার আস্তানায়?
কার ইঙ্গিতে গণতন্ত্রের
যজ্ঞ চলছে রাজপথে?
কার্যালয়ে বসে থেকে ঘি
ঢেলে যায় কে তাতে?
খুব হয়েছে যজ্ঞ-আন্দোলন
এবার যজ্ঞের দেখবে শেষ
জাগবে যখন বীর বাঙালি
জাগবে পুরো বাংলাদেশ!
রাজাকারের দোসর কারা
কে দিয়েছে তাদের ঠাঁই?
সব জানি কে পাক-দালাল
কে দেশদ্রোহী কে ভাইভাই!
কি পেয়েছো, মূর্খ আমরা?
সত্য মিথ্যা জানবোনা!
স্বাধীন দেশে বর্বরতা
আর কিছুতেই মানবোনা।
আন্দোলনের নামে যত
মানুষ মারার ষড়যন্ত্র,
বন্ধ কর মানুষ জানে
মুক্ত হওয়ার মূলমন্ত্র!
ভাইয়ের রক্ত বোনের দেহ
বাবা'র লাশে কেনা স্বদেশ
বাবা-ই দেশের গণতন্ত্র
মা আমার এই বাংলাদেশ!
-------------------
মা আমার এই বাংলাদেশ! ।। নিবিড় রৌদ্র।
তারিখ- ২১।০১।১৪ ইং।
রাত- ০২.৩৪ মিনিট।

