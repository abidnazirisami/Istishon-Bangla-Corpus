স্বার্থপর!


 আমার নভোর জ্যোছনা আজ,
তোমার উঠান জুড়ে!
তুমি পোহাও আলোর রাত্রি,
আমি আঁধার ঘিরে৷
জ্যোছনালোকে আলোকিত
তোমার কল্প-ঘর,
তাইতো আজ জ্যোছনাটাকেও
লাগছে স্বার্থপর!
এক আকাশ মেঘও আমার
উড়ছে ডানা মেলে,
করছে রঙিন তোমার আকাশ-
আমার আকাশ ফেলে!
জ্যোছনা ধারায় মন ভাসিয়ে
শুনছো মেঘের স্বর,
তাইতো আজ আমার কাছে
মেঘও স্বার্থপর!
কি এমন সুখ খুঁজে পাও
তারার পানে চেয়ে,
আমার চেনা তারা আমায়
ফিরিয়ে দেবে মেয়ে?
তারারাও আজ তোমার দলে
শূন্য আমার ঘর,
আমার কাছে তারা'ও
আজ ভিষণ স্বার্থপর!
---------------
স্বার্থপর! / নিবিড় রৌদ্র
২৭শে বৈশাখ / রাত- ১টা ৪৪ মিনিট৷

