ধর্ষন পাপ, প্রেম মহাপাপ! ।। নিবিড় রৌদ্র।


 প্রেমের একেক দশক, একেক যুগ
পেরিয়ে যায় অতঃপর; প্রেমের দায়ে
দোষী সাব্যস্ত হয়ে অসহায় প্রেমিককে
জেলে খাটতে দেখেছি আমি,
কত প্রেমিকের সুন্দর সাজানো জীবন
নষ্ট হতে দেখেছি।
সামাজিকভাবে হেয় প্রতিপন্ন হতে দেখেছি।
আমি বহু আত্মভুলাকেও দেখেছি
পরম প্রিয়তমাকেও হারিয়ে উন্মাদ
হয়ে ঘুরছে পথে পথে।
তবে আজ অবধি দেখিনি আমি
ধর্ষককে ধর্ষনের দায়ে কঠোর শাস্তি পেতে।
উপরন্তু,
কত ধর্ষককে হতে দেখেছি সমাজপতী,
সমাজে মাথা উঁচু করে বাঁচতে দেখেছি তাদের।
রাষ্ট্রের সর্বোচ্চ ক্ষমতার হস্তক্ষেপে
বাইশ বছরের ধর্ষিতাকে চল্লিশ বছরের
ধর্ষকের সাথে বিয়ে হতেও দেখেছি। 
হে পুরুষ, সূতরাং তুমি পশু হও,
কিংবা মন্দ হবেনা নরপশু হলেও।
হিংস্র ক্ষুধার্ত জানোয়ারের মত
ঝাঁপিয়ে পড়, উদ্যত থাবা বসাও
নারীর কোমল শরীরে।
কামড়ে-খুবলে ছিঁড়ে ছিঁড়ে খাও,
মিটিয়ে নাও পুরুষত্বের চিরন্তন ক্ষুধা।
লুটে নিয়ে নারীসত্ত্বা মুছে দাও
নারীত্বের মর্যাদা।
সে তো কেবল নারী!
পণ্যের ন্যায় ভোগ্য!
হোক সে শিশুকন্যা অথবা নাবালিকা।
সে তো মেয়ে, সে যে নারী!
হোক সে আঠারোর কিশোরী,
হোক সে যুবতী হোক পতিব্রতা গৃহবধূ
নতুবা হলোই সে মধ্যমবয়স্কা,
তবুওতো সে নারী , কেবল নারী।
লালসার বিষ ঢেলে দাও
ললনার নিরুপায় নিস্তেজ দেহে।
বিষ নয় বিষ নয়,
কখনো কখনো এ যে বিষ নয়, অমৃতসুধা।
বিষ থাকে প্রেমে,
যত নষ্টদের কর্ম এই প্রেম। প্রীতি-প্রণয়
মহামারি আতঙ্করূপে পরিণত আজ।
নিষিদ্ধ চোখে, মনে প্রাণে ঘৃণিত যে পাপ,
প্রেমও যেনো তা-ই!
প্রেম মানে অসভ্যতা অশ্নীল অশুদ্ধতা,
এমনই তো দাবী করে আজ
আছে যত বিজ্ঞ সমাজ।
গাঢ় কলঙ্ক, নগ্নতা
প্রেমানুভবে করছে বিরাজ।
নীতিবানেরা ভ্রু কুঁচকে বলে,
"ছ্যাঁ ছ্যাঁ, প্রেম করে যারা
তারা হারিয়েছে লাজ!"
প্রেম মানে, গেল গেল জাত!
ধর্ষক আড়ালেই থেকে যা'ক,
তবু ধর্ষিতাটি বেঁচে থাক!
ধর্ষণ যদি হয় পাপ,
প্রেম মানে তবে মহাপাপ। 
----------------------
ধর্ষণ পাপ, প্রেম মহাপাপ!।। নিবিড় রৌদ্র।
১৬ই ভাদ্র ১৪২১ বাংলা।
রাত- ৩.১৭ মিনিট

