অপরাজিতা, জানতেও পারলেনা! - নিবিড় রৌদ্র।


জ্বালিয়ে দেবো পুড়িয়ে দেবো প্রখর রোদের জলে,
ভাসিয়ে দেবো তোমার স্মৃতি অগ্নি ছায়াতলে!
আর কতকাল রাখবো জিইয়ে তুষানলে শোক,
আর কতদিন সইবে আঘাত আমার ক্ষত বুক!
আর কতবার বলবো বল তোমায় ভালবাসি?
অপরাজিতা, জানতেও পারলেনা!
প্রাণ যে আমার তোমার মুখের হাসি!
আদিম এই আঁধার আমার সঙ্গি প্রতি রাতের,
দিনের সঙ্গি ধুলোমাটি মুখর জন পথের!
স্বপ্নগুলো বিবর্ণ আজ অশ্রু ছল ছল,
আর কত অবহেলায় রইবো বেঁচে বল!
আর কতদূর গড়াবে সময় অনুকূলে ভাসি?
অপরাজিতা, জানতেও পারলেনা!
প্রাণ যে আমার তোমার মুখের হাসি!
জীবন আমার হাতের মুঠোয় রেখেছি পুরে,
এই আছে এই নেই এখন এই থামে এই ঊড়ে!
সুরহীন এই কথাগুলো আবুল তাবুল গায়,
আর কতটা মাতাল ছন্দে সাজাবো তোমায়!
আর কত শুনবো ব্যাথার অট্টহাসির বাঁশি?
অপরাজিতা, জানতেও পারলেনা!
প্রাণ যে আমার তোমার মুখের হাসি!
----------------------------
অপরাজিতা, জানতেও পারলেনা!
- নিবিড় রৌদ্র।
তারিখ- ২৬।১১।১৪ ইং।
রাত- ১০. ৫৪ মিনিট।

