এ পাশটা নিকস কালো! ।। নিবিড় রৌদ্র।


 তোমার হাজারও রঙ,
আমি বিবর্ণ ছবি।
তুমি পরিপাটি দেবী,
আমি অগোছালো কবি।
এদিকটা বিভক্ত রাতে আর দিনে,
ওদিকে ওসব নেই রাঙা সব রঙিনে।
এখানে ভেজা আঁধার,
অদূরে নিয়ন আলো।
তুমি ওখানেই কাটো সাঁতার,
এ পাশটা নিকস কালো।
তুমি সুরে সুরে মেলো ডানা,
তোমার একটু কথাতে শত বাহানা!
এখানে সুর নেই, নেই কোন ছন্দ
তবু কথা হয় গানে নেই দ্বিধা দ্বন্দ্ব।
এখানে গানে তবু আছে প্রাণ,
তুমি কোলাহলে ঢাকো শ্শান।
তুমি আলোতে প্রদীপ জ্বালো,
আমি আঁধারে এলোমেলো।
তুমি ওখানেই কাটো সাঁতার,
এ পাশটা নিকস কালো।
তুমি হাসিতে ঢল আড্ডার ছলে,
তোমার দুটি চোখ কত কথা বলে!
এখানে রোদ হাসে রোজ সকালে,
শোক ভেসে সুখ আসে চোখের জলে।
এদিকটা আজো চিরন্তন,
প্রশান্তির আড়ালে হাসে ক্রন্দন।
আমি ছাই ফেলানোর কুলো,
আমার গায়ে জমা ধুলো!
তুমি ওখানেই কাটো সাঁতার,
এ পাশটা নিকস কালো।
--------------------
এ পাশটা নিকস কালো! ।। নিবিড় রৌদ্র।
তারিখ- ২২।১১।১৪ ইং।
রাত- ০৯.২৩ মিনিট।

