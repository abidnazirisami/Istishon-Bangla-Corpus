ক্রিকেট যদি শিল্প হয় শিল্পী তৈরীতে দুর্নীতি কেনো_!!!


এগারো সদস্যের দলটিকে সফলতা এনে দেওয়া একজন খেলোয়াড়ের পক্ষে সম্ভব নয়, সে যত ভালো খেলে থাকুকনা কেনো৷ তবে সেই কঠিন সাফল্যটিকে সহজে জয় করার পথ তৈরী করতে পারা সম্ভব একজন খেলোয়াড়ের পক্ষেই৷
নির্জন আজো এটাই বিশ্বাস করে৷ গল্পটার শুরু নির্জনের স্কুল জীবন থেকে৷ বরাবরের মতো ইন্টারস্কুল,ইউনিয়ন ও উপজেলা ভিত্তিক সকল টুর্নামেন্ট কিংবা ম্যাচে অলরাউন্ডার হিসেবেই তার খ্যাতি৷ যখন থেকে ক্রিকেটের মানে বুঝি ম্যান অব দ্য ম্যাচ অথবা সিরিজের ট্রপিটা বুঝি তার জন্যেই মাঠে আনা হয়! তখন থেকেই নির্জন স্বপ্ন দেখে একদিন সে জাতীয় দলে খেলবে৷
বাংলাদেশকে বিশ্বকাপ চ্যাম্পিয়ান দল গুলোর তালিকায় জায়গা করে দেয়ার মতো কঠিন স্বপ্নটাকে খুব সহজভাবেই দেখতো সে৷ যদিও স্বপ্ন দেখাটা সহজ এবং স্বপ্ন দেখার অধিকারও সবার থাকে৷ তবে সেই স্বপ্ন সত্যি করে তুলার সামর্থ্য কিংবা উপকরণ সবার থাকেনা৷
সেই সামর্থ্য ও উপকরণ দুটোই নির্জনের আছে৷ ব্যাট হাতে মাঠে থাকলে বুঝতে কষ্ট হয় সে ব্যাট করছে নাকি প্রতিপক্ষের বোলারদের ধৈর্যশক্তি পরীক্ষা করছে৷ আর বল হাতে বোলারের দায়িত্বে থাকলে যেনো বলটা শুধু তার কথাই শুনে৷ তবে স্বপ্ন পূরনে সামর্থ্য ও উপকরনের পাশাপাশি যা লাগে সেটা হলো সুযোগ৷
দুর্নীতির বাজারে আজও যা নির্জনের পাওয়া হয়ে উঠেনি! অথছ ক্রিকেটশিল্পে একটা সুযোগই পারে নির্জনদের ক্রিকেটশিল্পী হিসেবে পরিচয় করে দিতে৷
অগত্যা এভাবেই দুর্নীতির গর্জনে, শতশত নির্জন থেকে যায় নির্জনে!

