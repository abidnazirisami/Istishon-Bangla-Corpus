সামান্তা!


আজ এই রাত যদি কুয়াশার চাদরে ভোর হয়
চুপিচুপি পা টিপে সূর্যটা যদি পূবে উঁকি দিয়ে রয়
বিনানোটিশে তুমি গোধূলির রঙ চোখে মেখোনা,
যদি সকালের বায়নাতে রাত ঘুম থেকে যায়
যদি দুপুরের ভাত ঘুমে একা ঘুঘু ডেকে যায়
তবে বিষন্ন বিকেলের চিরকুট তুমি লেখোনা!
সামান্তা, অবলোর রোদে চড়ে এসোনা
সামান্ত, প্রতিবন্ধী রজনীকে ভাল বেসোনা।
বাতাসের হাত ধরে নাগরিক জানালায়
যদি বসন্তের চিঠি এসে অভিমানে ফিরে যায়
রাষ্ট্রীয় নিয়মে মিছেমিছি ভুলে পিছু ডেকোনা,
গোলাপের ছাইয়ে শুকনো আবেগ মুছে যেতে চায়
যদি ডায়েরির পাতা ছিঁড়ে বয়সঃসন্ধি চুরি হয়ে যায়
তবে চোখের কোনে তুমি অশ্রুবিন্দু ধরে রেখোনা।
সামান্তা, অবলোর রোদে চড়ে এসোনা
সামান্তা, প্রতিবন্ধী রজনীকে ভাল বেসোনা।
সামাজিক অভিযোগে সায় দিয়ে সেচ্ছায়
মুক্তির উচ্ছ্বাস যদি মেঘ হয়ে উড়ে যায়
নিয়ন আলোতে বসে তারাদের সমাবেশে বাসিচাঁদ দেখোনা,
অর্পিত অধিকার এসে যদি কড়া নাড়ে দরজায়
যদি ক্লান্তির ছায়া নামে বিলাসী ব্যস্ততায়
সন্ধ্যা প্রদীপ জ্বেলে তুমি অপলক চেয়ে থেকোনা,
সামান্তা, অবলোর রোদে চড়ে এসোনা
সামান্তা, প্রতিবন্ধী রজনীকে ভাল বেসোনা।
-----------------------------
সামান্তা! ।। নিবিড় রৌদ্র।
তারিখ- ০১।০২।১৫
রাত- ১২.১৬ মিনিট।

