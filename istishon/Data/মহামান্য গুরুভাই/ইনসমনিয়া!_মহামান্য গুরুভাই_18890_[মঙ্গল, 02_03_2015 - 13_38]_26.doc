ইনসমনিয়া!


আবার যদি আমার একদুপুর নিবিড় ঘুমের ভেতর
ভেজা বাতাস পাখির সুর-ঘ্রাণেঘ্রাণে-সন্ধ্যা নামে,
ডায়ালে ডায়ালে তোমার খেয়ালের প্রতিধ্বনি
যদি প্রতিবার-ই স্মার্টফোনের দেয়ালে এসে থামে!
আমার সাড়া না পেয়ে সাবেক সেই দস্যিজিদের
প্রেরণাতে আজো কি কাঁচের চুড়ি ভেঙ্গে নিজের,
নিজের হাতে-ই রক্তস্নাতে তোমাকে তুমি ক্ষত করে-
স্বেচ্ছা ব্যাথার অভিযোগে হাঁট বসাবে ক্ষত ঘিরে?
কিংবা যদি মধ্যরাতে আচমকা এক দুঃস্বপ্নে ভয়ার্থ
তুমি ডায়ালপ্যাডে ভরসা খোঁজে দিশেহারা-
ইরেজী হরফে সংরক্ষরিত তালিকা ঘেঁটে!
আর ধর আমি আমি বরাবরর-ই তোমায় ভুলে,
তোমায় ফেলে সাময়িক ডোব দিয়েছি ঘুমের কোলে!
তখন তুমি অস্থিরতায় ঘেমে ঘেমে আমায় ভেবে,
সারাটি রাত জেগে জেগে অশ্রুজলে চোখ ভেজাবে?
তুমি কি ঠিক আগের মত-ই দুষ্টুমি আর অনুরাগে
শাস্তিস্বরূপ ভয় দেখাতে অনুভূতির আড়াল হবে?
জানো দীয়া,
ভয় দেখাতে আজ যে আমার সেই তুমি আর নেই!
সব হারানোর শঙ্কাগুলো, ভীতকর মুহূর্ত আর-
খুব সকালে জাগরণের এখন কোন তাড়া নেই!
কি আর আছে এমন, নতুন করে চিরতরে যা হারাবে?
কিসের ভয়ে পাঁজর জুড়ে আবার নতুন কাঁপন ধরবে?
হৃদপিন্ডের শোকের মাতম থেমে গেছে।
তোমার কোমল প্রেমাদরে ছিন্নরজ্জু কে সারাবে?
স্নায়বিক উত্তেজনা বিভেদ সয়ে মিলিয়ে গেছে!
যা হারানোর হারিয়ে গেছে, আজ আর কি হারাবে?
জানো দীয়া,
রাতগুলো আর একদম সেই আগের মত নেই!
ঘুমগুলো আমায় সাজিয়ে বোকা দেয়না অপবাদ,
যখনতখন আমার থেকে তোমার যত ভাবনা কেড়ে
আমার চেতন অগোচরে গুম করেনা সন্তর্পণে-
ঘুমগুলো আর নোন ছিঁটায়না তোমার কাঁচা অভিমানে!
এখন শুধু চারপাশে ব্যাথাগুলো ছড়িয়ে আছে দীর্ঘশ্বাসে
কান ঘেষে অট্টহাসে বিষন্নতায় অবমুক্ত তীব্রতম বিষাদ।
জানো দীয়া,
সমীর ডাক্তার স্পষ্ট ভাষায় বলে দিয়েছে সেদিন;
দীর্ঘ সময় রাত্রি-দিন আমি ধারাবাহিক নিদ্রাহীন!
সনদমতে নিঃসন্দেহে তাই, আমার এখন ইনসমনিয়া।
নির্ঘুম রাতে ক্লান্ত আমায় শীতল ঠোঁটে উষ্ণ চুমুয়,
কেউ শোনায় না ভালবেসে ঘুমপাড়ানি গান!
কেউ যে নেই তোমার মত তুচ্ছ দোষে অবিরত
রাতদুপুরে বায়না ধরে, আদোআদো কাঁপাস্বরে-
কেউ করেনা তোমার মত আজ আর অভিমান!
-------------------------------
ইনসমনিয়া!
- নিবিড় রৌদ্র।
তারিখ- ০৩।০২।১৫ ইং।

