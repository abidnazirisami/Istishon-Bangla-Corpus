আবারও ধর্ষন ! ধর্ষিত নাবালিকা অর্পা !


২৯ জুন শনিবারে পিরোজপুরের আফতাব উদ্দিন কলেজ মাঠে বঙ্গমাতা ফুটবল টুর্নামেন্টে ফাইনাল খেলায় অংশগ্রহনের কথা ছিল চতুর্থ শ্রেণীতে পড়ুয়া ছাত্রী অর্পিতা দাস অর্পার। কলেজ মাঠে যখন খেলা চলছে তখন অর্পা লাশ হয়ে পরে আছে পিরোজপুর সদর থানার বারান্দায় ।
শুক্রবার সদর উপজেলার ৬নং শারিকতলা-ডুমরিতলা ইউনিয়নের গুয়াবাড়িয়া গ্রামের বাসিন্দা ও দিন মজুর স্বপন চন্দ্র দাসের দিত্বীয় মেয়ে এবং ৫৪ নং গুয়াবাড়িয়া সরকারি প্রাথমিক বিদ্যালয়ের চতুর্থ শ্রেণির ছাত্রী অর্পিতা দাস অর্পা কে বা কারা ধর্ষণ শেষে হত্যার পর বাড়ির পাশে একটি ডোবায় ফেলে রেখে যায়। অর্পিতা শুক্রবার দুপুরে বাড়ি থেকে বের হয়ে আর ফিরে আসেনি। এর পর বিকেল গড়িয়ে যেতে থাকলে উদ্বিগ্ন হয়ে পড়ে মেয়েটির পরিবার। এলাকার সর্বত্র খোঁজাখুজি করেও সন্ধান মেলে না অর্পিতার। নিরুপায় হয়ে তার মা শিল্পী রানী দাস ছুটে যান এলাকার জনপ্রতিনিধিদের কাছে। রাত ৮টার দিকে প্রতিবেশিরা বাড়ির পাশের একটি নালায় লাশ দেখতে পায় এবং স্থানীয় ইউপি সদস্য ওমর আলীকে খবর দিলে সে থানায় খবর দেয়। ইউপি সদস্য ওমর আলী বলেন, লাশ উদ্ধারের সময় মেয়েটির দুই কান ছেঁড়া ছিল। তার শরীর থেকে রক্ত ঝরছিল।
তার বাবা স্বপন চন্দ্র দাস সহ একাধিক এলাকাবাসী বলেন, অর্পা মেধাবী এবং দক্ষ ফুটবল খেলোয়াড় ছিল। সে সাতার জানতো যেখানে তার ক্ষত বিক্ষত লাশ পাওয়া গেছে দিনের বেলায় খোঁজাখুজির সময় সেখানে কিছুই দেখা যায়নি। ওই নালায় ডুবে যাওয়ার মত পানিও ছিল না। এলাকাবাসীর সূত্রে জানা গেছে লাশ উদ্ধারের সময় অর্পিতার নাক, মুখ,কান ও গোপন অঙ্গে রক্তের চিহ্ন ছিল। এবং তার পড়নের কাপড় ছিন্ন ভিন্ন ছিল। অর্পিতার পরিবার দাবি করেছে তাদের মেয়েকে ধর্ষন শেষে একদল নরপশু নির্মম ভাবে হত্যা করেছে।
মেয়েটি ফুটবলের মাঠ দাপিয়ে বেড়াবার কথা তাকে বিনা কারণে নির্মম ভাবে যারা হত্যা করলো সেই পশুদের গ্রেফতার করে ফাঁসি দেয়া হোক।
এই জানোয়ারদের দেখা মাত্র গুলির অর্ডার দিলেও কি শাস্তিটা কম হয়ে যায়না ?

