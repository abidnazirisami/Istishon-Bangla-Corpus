আমি তোকে ডাকছি পাখি !


 রাতের ছায়ায় নিবিড় মায়ায়
মনে পড়ে খুব,
আমি তোকে ডাকছি পাখি
তুই কেনো চুপ ?
বুক পাঁজরে বন্দি করে
রাখবো পাখি আয়,
ভাবিস কেনো শিকল আমি
পড়াবো না তোর পায় !
চাইবি যখন উড়তে দেবো
আসিস আবার ফিরে,
দে না সাড়া, নাহয় আয়
আমার কাছে উড়ে।
রঙ্গিন ডানায় আদর মেখে
নীল আকাশের পানে,
মেঘের দেশ করবি মুখর
মিষ্টি গানে গানে।
আয়রে পাখি আয়
আয়রে পাখি আয়,
তোর কারনে প্রানের খাঁচা
শূন্য রয়ে যায়।
[পাখি বন্দনা - নিবিড় রৌদ্র
২৮.০৭.১৩ রাত- ০১.৪৯]

