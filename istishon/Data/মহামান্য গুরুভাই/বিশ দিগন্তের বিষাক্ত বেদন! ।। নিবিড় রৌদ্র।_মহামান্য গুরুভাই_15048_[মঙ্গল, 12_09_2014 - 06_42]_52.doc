বিশ দিগন্তের বিষাক্ত বেদন! ।। নিবিড় রৌদ্র।


কোনদিন কোন ক্ষনে প্রণয়ডোরে বাঁধেনি কেহ,
অথচ জ্বলছে অগ্নিস্পর্শের ন্যায় তীব্র দাবদাহ!
তবুও আটকে পড়েছিলাম অদৃশ্য মায়াজালে,
নিঃশ্বাসে নিঃশ্বাসে সময়ে অসময়ে কালে অকালে।
তেজস্ক্রিয়তা ছড়িয়ে পড়েছে দীর্ঘশ্বাসে মিশে সর্বত্র-
নিমিষে অঙ্গ থেকে প্রত্যঙ্গ মস্তিষ্ক থেকে গাত্র-
কোষ থেকে কোষে শিরা থেকে রন্ধ্রে অন্ত্রে নয়নে,
অবশেষে বেঁচে আছি বিশ দিগন্তের বিষাক্ত বেদনে!
চেনো আমাকে? আমি, একদিন এই আমিই যেনো
বর্ণমালাদের ভিন্নতার বিস্তৃতি ততটা হয়নি তখনো।
আদর্শ পরিমাপে আদর্শ শব্দ ছিলাম শুন্যস্থান পূরণে,
তোমাদের জ্বলনে স্কলনে ক্ষরণে আমি ছিলাম স্মরণে!
তুমিও জেনে রেখো চারপাশে শূন্যতার আধিক্যেতা,
আমি খুনি হব জেনে রেখো খুন হবে যবে নিঃসঙ্গতা!
অতঃপর আত্মসমর্পণ করব অধরা প্রকৃতির চরণে,
অথবা চিরন্তন প্রশান্তি খুঁজে নেবো জনমে মরণে।
-------------------------------------
বিশ দিগন্তের বিষাক্ত বেদন! ।। নিবিড় রৌদ্র।
তারিখ- ০৯।১২।১৪ ইং।
রাত- ০৩.৪১ মিনিট।

