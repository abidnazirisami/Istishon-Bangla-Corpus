প্রথম প্রেমের জলোচ্ছ্বাস!


একটিবার ফেরত চাই আমার প্রথম প্রেমের শিহরন,
আরেকটিবার হোক মৃত স্মৃতিদের নতুন করে জাগরণ।
আমি বড় ক্লান্ত আজ লিখতে লিখতে ভালবাসার বিবরণ!
বহিঃক্ষরণ থেমে গেছে বহুদিন আগে, এখন শুধু অবিরত অন্তঃক্ষরণ!
একটিবার ফিরিয়ে দাও সেই কাঁপা ঠোঁটের প্রথম চুম্বন,
আরো একবার শুরু হোক অজানা আশঙ্কাতে জন্ম নেয়া হৃদস্পন্দন!
আজকাল বড্ড অসহ্য লাগে এই একঘেয়ে অবিরত কম্পন,
অদ্ভুত এক বিষাদ আমার চারপাশে ছড়িয়ে থাকে সর্বক্ষণ!
একটিবার ফিরে পেতে চাই প্রথম দূরত্ব সৃষ্টে বেদনার ক্রন্দন,
আরেকটি বার ফিরে আসুক অভিমানে না খেয়ে থাকার সেই দিনগুলোর অনশন!
এ ও জীবন, বদ্ধ ঘরে বন্দী হয়ে থাকা আমার আহত অলস মন;
থেমে যায় যেন শিরায় শিরায় বহমান উষ্ণ রক্ত সঞ্চালন!
একটিবার ফিরিয়ে দাও সেই কথা না বলে পাড় করা রাত গুলোর দহন,
ভোর রাতে একসাথে এক সুরে শুনা এক ঝাঁক পাখির কূজন।
আবার প্রথম ফিরে আসার মত করে চাইছি তোমায় আমরণ,
আবার আমি প্রথম প্রেমের জলোচ্ছ্বাসে ভাসাতে চাই দুনয়ন।
------------------------------
প্রথম প্রেমের জলোচ্ছ্বাস!
- নিবিড় রৌদ্র।
তারিখ- ১২।১১।১৪ ইং।
রাত- ১০.৩৮ মিনিট।

