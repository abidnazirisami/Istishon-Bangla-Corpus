একুশে ফেব্রুয়ারির প্রথম গান !


 
একুশে ফেব্রুয়ারির প্রথম গান
রচয়িতা : মোশারফ উদ্দীন আহমেদ
মৃত্যুকে যারা তুচ্ছ করিল ভাষা বাঁচাবার তরে
আজিকে স্মরিও তারে।
কোথায় বরকত কোথায় সালাম
সারা বাংলা কাঁদিয়া মরে
আজিকে স্মরিও তারে।
যে রক্তের বানে ইতিহাস হলো লাল
যে মৃত্যুর গানে জীবন জাগে বিশাল
সে জাগে ঘরে ঘরে
মৃত্যুকে যারা তুচ্ছ করিল ভাষা বাঁচাবার তরে
আজিকে স্মরিও তারে।
এদেশ আমার এ ভাষা আমার
এ নহে দাবী এ যে অধিকার
মরিব আবার লড়িব আবার
ভাসিব রক্ত লড়ে
আজিকে স্মরিও তারে।

