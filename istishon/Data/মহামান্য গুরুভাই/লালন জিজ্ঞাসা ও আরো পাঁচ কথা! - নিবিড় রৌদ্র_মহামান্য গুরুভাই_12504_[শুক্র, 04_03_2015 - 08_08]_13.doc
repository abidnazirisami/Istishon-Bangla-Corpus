লালন জিজ্ঞাসা ও আরো পাঁচ কথা! - নিবিড় রৌদ্র


লালন জিজ্ঞাসা
_______নিবিড় রৌদ্র
ঐ আকাশ যখন বর্ণমালার 'আ' তেও ছিলনাকো
জিজ্ঞাসিলে খোদার কথা ওরা কোথায় দেখাতো!
ও লালন জান নাকি তখন?
জিজ্ঞাসিলে খোদার কথা ওরা কোথায় দেখাতো!
শূন্যে শূন্যে মহাশূন্যে শূন্য ছাড়া আর কাহার বাস?
গ্রহ তারা চাঁদের সাড়া সবই নাকি তাহার আভাস!
তাই যদি হয় সৃষ্টির আগে চাঁদের 'চ' সে কোথায় থাকিতো?
জিজ্ঞাসিলে খোদার কথা ওরা কোথায় দেখাতো!
ও লালন জান নাকি তখন?
জিজ্ঞাসিলে খোদার কথা ওরা কোথায় দেখাতো!
এক দুই- অসীম সংখ্যা মাঝে খোদা যদি হয় একাকার
কোথায় ছিল খোদা যখন একেরও ছিলনা আকার?
একের মাঝে সব একাকার- ওরা শূন্য মানে বুঝেতো?
জিজ্ঞাসিলে খোদার কথা ওরা কোথায় দেখাতো!
ও লালন জান নাকি তখন?
জিজ্ঞাসিলে খোদার কথা ওরা কোথায় দেখাতো!
তারিখ- ২৯।০৩।১৫ ইং
----------------------------
রাতকথা!
_____ নিবিড় রৌদ্র।
রাত্তিরের এই ঘুম প্রহরে
সবাই যখন ঘুমের ঘোরে
একা আমি ঘুমের সুতোয় উড়াই ইচ্ছে ঘুড়ি,
একটু পাশে থাকলেও হতো
না ফিরতে আর ছুতোয় কত
চলে যাওয়ার জন্য ছিল বড্ড তড়িগরী!
যখন রাত্রি আসে ঘনায়ে
বুকে বাঁধতে তোকে প্রনয়ে
আঁধার টানে আকাশ পানে নিরব চেয়ে থাকা,
সত্যি বলছি চেতন রেখে
যোজন যোজন দুরে থেকে
একটু ভালবাসা পেতে সখী আকুল হয়ে ডাকা।
আমার ঘুম উড়ে গেছে রাতবাসন্তী হাওয়ায়
আমার স্বপ্ন মিলিয়ে গেছে তোমার সকল চাওয়ায়
আর যদি কোনদিন ফিরে এসো তুমি
হারানো সে স্বপ্নগুলো বেঁধে নিয়ে এসো,
তবু তুমি একবিন্দু ঘুম এনোনা!
পারো যদি আঁচল ভরে প্রেম নিয়ে এসো
আমার সকল কথা- প্রেম-ব্যাথা
সবি যে এই মায়াবিনী রাতের বুকে জমা,
তাই বলছি ফিরে এলেও চেতন ভুলে তুমি
খেয়াল বসে দুচোখ ভরে ঘুম এনোনা।
তারিখ- ৩০।০৩।১৫ ইং
-------------------------------
যখন সন্ধ্যা নামে!
_________ নিবিড় রৌদ্র।
যখন সন্ধ্যা নামে,
তখন কেউ কি জানে?
স্বাধীনতা ঘরের কোনে
এ হৃদয়ে মেঘেদের ছন্দ থামে,
মেঘপল্লীর নর্তকীরা বৃষ্টির মত ঘামে।
সময়টা কাল ছিল
ধুলো ভরা জঞ্জালে
সেই কালে অজস্র কালো ছায়া
আকাশ ছেয়েছিল সন্ধ্যাক্ষনে
যখন সন্ধ্যা নামে,
তখন কেউ কি জানে?
দুচোখ হারায় কোন নক্ষত্র বনে!
অরাজক মিছিলে
দাবী ছিল বন্যতা
যে ফুলে প্রেম ছিল বাজারে আজ পণ্য তা,
হাতে থেকে হাত বদলায় দমে
যখন সন্ধ্যা নামে,
তখন কেউ কি জানে?
চাঁদ এসে ভিড় করে চন্ডালী ভ্রমে।
তারিখ- ০৩।০৪।১৫ ইং
----------------------------------
নক্ষত্রমেয়ে!
_______নিবিড় রৌদ্র
আমি ঘরে ফেরা সন্ধ্যার হাওয়াকে
বলেছিলাম তোমার কথা,
শুনে বিবরণ ভালবাসা- মন
হাওয়া বলে পর্দা নেড়ে;
সেও নাকি তোমাকে চেনে!
গত বসন্ত সে দেখেছে তোমায়
কাঁঠালিচাঁপার বনে।
আমি আকাশকেও বলেছি সে কথা
আকাশ বলে দেখ, কত নীল ব্যাথা!
সে বলে রাতে এসো,
তারকা মেলায় দেখো চেয়ে চেয়ে
আমার উঠোনে খেলা করে কত নক্ষত্রমেয়ে।
আমি রাতে এসে দাঁড়াই চাঁদের নিচে
চাঁদকে বলি তুমি চেনো তাকে?
শুনে হাসে চাঁদ বলে, যত প্রেম
ডুবে গেছে পূর্ণিমা রাতে তারও হিসেব
জমে আছে হাজার বছর ধরে,
খুঁজে দেখো লেখা আছে জ্যোছনার বুকে।
তারিখ- ২৮।০৩।১৫ ইং
----------------------------
আমিতো দেশেই আছি
_____নিবিড় রৌদ্র
একদিন পৃথিবীর পথে হেঁটে হেঁটে হারাই দিক,
ভুল করে এই দেশে ভুল করে এই মৃতদের শহরে!
কেউ পথটা দেখিয়ে দিবেন দয়াকরে,
আমি চলে যাবো এই শহর, এই দেশ ছেড়ে-
যেখানে মানুষের বাস মনুষত্বের বাস।
এই মৃত্যু উপত্যকায় কাটবো না আমি আর
ছাগলকে খাওয়াতে সজীব সবুজ ঘাস!
দেশ বিক্রি হয়ে গেল! আমার বাপের কি?
আমিতো দেশেই আছি।
কে নেউ না খেয়ে কেউ ঘা খেয়ে মারা গেল!
যাকনা, আমিতো বেঁচেই আছি।
বিনে পয়সার বৈষ্ণব আমি ভাতরে বলি অন্ন
নিজের নাই ভিটামাটি মরি দেশের জন্য!
দুদিন উপোস থাকলেও তো কেউ এসে জিগায়নি,
ফেসবুকের লাইক কমেন্ট আমায় বাদামের খোসাও খাওয়ায়নি।
আমার সোনার বাংলা আমি তোমায় ভালবাসিনা
মাগো কখনোই আমি তোমার মুখের সোনাঝরা হাসি না।
২৮।০৩।১৫ ইং
-------------------------------

