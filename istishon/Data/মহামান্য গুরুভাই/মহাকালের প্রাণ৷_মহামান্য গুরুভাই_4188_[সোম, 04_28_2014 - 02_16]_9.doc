মহাকালের প্রাণ৷


 যদি আকাশ ঘিরে ঘনায় অন্ধকার,
যদি আসে ধেয়ে কালবৈশাখী ঝড়!
তবে আসুক কালের ঝড়৷
যদি দোলে!
নাহয় দোলোক পাখির খাঁচা!
তবু দোহাই লাগে তোর,
খুলে খাঁচার দো'র-
ঐ পাখির প্রানটি বাঁচা!
যদি কম্পে কম্পে মাতাল ঢঙে মাতে বসুন্ধরা!
তবে খন্ডিত হোক ধরা৷
যদি ধলপ্রহরেও থমকে দাড়ায় কাষ্ঠ তুল্য খড়া,
তবে ফাটল ধরুক!
চৌচির হয়ে নব-যৌবনে সাজুক মৃত্তিকারা৷
তবু যদি দোলে!
নাহয় দোলোক পাখির খাঁচা!
দোহাই লাগে তোর,
খুলে খাঁচার দো'র-
ঐ পাখির প্রানটি বাঁচা!
যদি উন্মাদ রঙে ছন্দ তরঙ্গে,
ধরিত্রীর বুকে প্লাবিত হয় উত্তাল ঘূর্ণীধারা!
তবে সমুদ্র হোক!
সিন্ধু'র মেয়ে নিয়ে যাক ধুয়ে সহস্রাব্দের জড়া৷
যদি সিন্ধু'র উচ্ছ্বাসিত ছন্দ-প্রেমে,
নৃত্যও মাগে ধরা!
তবে উদিত হোক!
জাগ্রত হোক দুনিয়ার যত মহাকালের মরা৷
তবুও যদি দোলে!
নাহয় দোলোক পাখির খাঁচা!
দোহাই লাগে তোর,
খুলে খাঁচার দো'র-
ঐ পাখির প্রাণটি বাঁচা!
-------------------------------
-মহাকালের প্রাণ৷
-নিবিড় রৌদ্র৷
১৫ই বৈশাখ ১৪২১ বাংলা, ভোর- ৪.৫৭ মিনিট৷

