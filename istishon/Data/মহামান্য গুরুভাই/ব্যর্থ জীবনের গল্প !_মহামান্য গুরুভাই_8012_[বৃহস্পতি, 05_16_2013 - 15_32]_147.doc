ব্যর্থ জীবনের গল্প !


 ব্যর্থ জীবনের গল্প !
************
এই জীবনটার সাথে যতবার বন্ধুত্ব করতে চেয়েছি
সে তত বার আমার সাথে শত্রুতা করেছে ,
যতবার সাজাতে চেয়েছি,ততবার এলোমেলো করে দিয়েছি,
কি চায় সে আজো বলেনি,
কি অপরাধ আমার কখনও বুঝিনি,
বারবার তার পায়ে মাথা ঠুঁকে
বুঝাতে পারিনি তাকে আমার চাওয়াগুলোকে,
সে কখনও বলেও নি কি করতে চায় সে ?
শুধু নিজের মত করে নিজের পথে চলেছে
বুঝতেও চায়নি তার পথের পথিকেরও কিছু চাওয়া থাকতে পারে,
এতটা একগুঁয়ে আর রগচটা জীবন আমার
না কখনও আমার কোন প্রশ্নের উত্তর দিয়েছে ,
না কখনও আমার কথা একটু মনোযোগ দিয়ে শুনেছে ,
আমি জীবনটাকে ভালোবাসবো না ঘৃণা করব
বোঝার আগেই আমাকে নির্বোধ বানিয়ে বসিয়ে রেখেছে,
যদিও আমার বোঝা না বোঝায় তার কিছু যায় আসে না
তবু অনুভূতিহীন এই জীবনের অর্থ খুঁজে বেরানোর
বাসনা জাগে মনে মাঝে মাঝে
সেই জানার আগ্রহে ঘুরঘুর করি তার কাছে,
তবে কিছুই পাই না শুধু ব্যার্থতা ছাড়া,
নিমর্মভাবে মুখ থুবড়ে পড়ে থাকা এক নি:স্ব পথিকের
সন্ধান পাই বিরামহীন এই পথের শেষে !!

