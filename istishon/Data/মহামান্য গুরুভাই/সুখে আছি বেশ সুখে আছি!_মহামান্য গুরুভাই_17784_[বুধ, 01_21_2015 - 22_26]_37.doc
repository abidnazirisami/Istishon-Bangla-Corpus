সুখে আছি বেশ সুখে আছি!


 ওগো প্রিয় রাত,
যদি কভু ছেড়ে যাই হাত-
ভুলে যাই তব হাজারো আলিঙ্গন
যদি কম্পিত ঠোঁটে না জাগে চুম্বন,
তবে ভেবে নিও সুখে আছি বেশ সুখে আছি
সময়ের উত্তাল দরিয়ার স্রোতে আমি মিশে গেছি।
ওগো অমানিশা-তিমির আঁধার,
শ্যাম যদি না হবে গো আকুলিনী রাধার-
তবে সুরে সুরে পোড়তো না রাখালিয়া বাঁশি,
সে আগুনে জ্বলতো না রাধা অভিলাসী।
তোমারে বন্দিতে যদি পাখিসব উড়ে যায় নীড়ে
যদি প্রভাতের হাঁট থেকে আমি না আসি ফিরে,
তবে ভেবে নিও সুখে আছি বেশ সুখে আছি
সময়ের উত্তাল দরিয়ার স্রোতে আমি মিশে গেছি।
ওগো প্রেমময়ী রাত মায়াবিনী,
তুমি অবহেলিতের গন্ডিজুড়ে ছায়াসারণী-
তব মায়াডোরে আমি অভিমান বেঁধে রাশি রাশি
শোকের অসুখে আমি তব মুখে হাসি!
ভুলে যাই যদি সেই সব কোন এক মাঘের ভোরে
যদি আড়ালে হারাই কোনা নিবিড় আঁধারে,
তবে ভেবে নিও সুখে আছি বেশ সুখে আছি
সময়ের উত্তাল দরিয়ার স্রোতে আমি মিশে গেছি।
--------------------------------
সুখে আছি বেশ সুখে আছি! ।। রৌদ্র ঠাকুর।
তারিখ- ২২।০১।১৫ ইং।
রাত- ০৩.৫৬ মিনিট।

