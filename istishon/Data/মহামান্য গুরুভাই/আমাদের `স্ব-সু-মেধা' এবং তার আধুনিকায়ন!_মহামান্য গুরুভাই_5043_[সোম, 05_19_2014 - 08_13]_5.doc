আমাদের `স্ব-সু-মেধা' এবং তার আধুনিকায়ন!


এসএসসি পরীক্ষা ২০১৪ চলাকালে, প্রশ্ন প্রকাশের খবর শুনে এক ছোট ভাই আমার কাছে সেই প্রকাশিত প্রশ্নের খুোঁজ এনে দেয়ার আবদার করেছিল৷ কিন্ত আমি তাকে হতাশ করে দিয়ে বলেছিলাম এগুলো গুজব, বোর্ড পরীক্ষার প্রশ্ন কখনো প্রকাশ হয়না৷ গুজবে কান দিওনা৷ 
গতকাল জানতে পারলাম, সে ছেলেটিও এ+ পেয়ে পাশ করেছে। 
সন্ধ্যায় বাবুল মামার চায়ের দোকানে সে ও তার বন্ধুরা বসে আড্ডা দিচ্ছিল৷ দূর থেকে দেখতে পেয়ে আমাকে উদ্দেশ্য করে সে তার বন্ধুদের বলছিল, "ঐ যে পন্ডিত৷ প্রশ্নের খোঁজ চেয়েছিলাম, দেয়নি! বলে কিনা এসব গুজব, গুজবে কান দিওনা! আর আমরা মনেহয় প্রশ্ন পাইনি! টাকার কল্যানে যে আজকাল বাঘের চোখ মেলে, তা বোধহয় উনি এখনো জানেনা।" 
আমাকে ওদের দিকে এগিয়ে যেতে দেখে কথা থামিয়ে দিল৷ কাছে যেতেই সে তার বত্রিশ পাটি দন্ত্য বের করে বলল, রৌদ্র'দা প্লাস পেয়ে পাশ করেছি। ওর দন্ত্য বের করা হাসিটার পেছনে, ওর করা বিরাট অসত্কর্মটির অহমিকা স্পষ্ট ফুটে উঠেছিলো! সাথে খানিকটা ঠাট্টার জলছাপ।
ওর কথাগুলো শুনে আমি নির্বাক। অবিলম্ভে মুখে হাসির পদ্ম ফুটিয়ে, আমি ওর মঙ্গল কামনা স্বরূপ এইচএসসি'তেও এই সাফল্য ধরে রাখার কামনা করলাম৷
ততক্ষনে বাবুল মামার তৈরী লেবু আর পুদিনা পাতার সমন্বয়ে স্পেসাল চা হাতে চলে এলো, চুমুকের অপেক্ষায় স্থির৷ 
অত:পর চা'য়ে চুমুক দিচ্ছি আর মনে মনে ভাবছি, এইচএসসি'তেও সে অনুরূপ কর্মের মাধ্যমে অনুরূপ সাফল্য নামের মাকাল ফলটি অর্জন না করলে তার পিঠে ঝুলানো বেগের ভিতরে `ডাবল প্লাস' যুক্ত হবেনা৷ আর তার বেগটি `ডাবল প্লাসে' ভারি নাহলে, জীবনের মোড় ঘুরানো চূড়ান্ত সফলতার সিঁড়ি বেয়ে উঠতে যেয়ে পা পিচলে পড়ে সে ব্যথা-ই পাবেনা৷ ব্যথা যদি না-ই হোঁচট খাওয়ার কোন মানে হয়! হোক সেট শারীরিক কিংবা মানুষিক।
তা নাহলে, সে কখনো বুঝতে কিংবা জানতেই পারবেনা, যে তার ঐ `এ+' দুটি তৈরী কালে প্রক্রিয়ার সংমিশ্রনে `স্ব-সু-মেধা'টির সঠিক ব্যবহার হয়নি৷ হয়নি সঠিক মূল্যায়ন।
জীবন নামক দূর্গম মাঠে এগিয়ে যাওয়ার প্রতিযোগিতায় এই ধরনের সাফল্য গুলো মনোনিত হয়না৷ হাতে গুনা দুয়েক'টা মনোনয়নের সুযোগ পেলেও, মধ্য মাঠেই হোঁচট খেয়ে পড়ে৷ 
ঠান্ডা জলে মাখানো ময়দার তৈরী রুটি সবাই খেতে চায়না৷ উপায়হীন অতি প্রয়োজন সেরে নিতে যদিওবা দু-য়েকজন এই রুটি মুখে তুলে নেয়, কিন্ত দাঁতে টেনে ছিঁড়তে গিয়ে তাদের দিনে দু-বেলা ব্রাশ করা মজবুত দাঁতগুলোও তখন হারে হারে টের পায় এই রুটির আসল গুনাগুন৷ 
তবে এসব সহজলব্য প্রাপ্তি গুলো সাজিয়ে রাখা যায়। আলমারির বাহ্যিক শুভা বর্ধন ছাড়া জীবনের আর কোন কাজে আসবেনা জেনেও, আমরা যেমন করে মাটির তৈরী দৃষ্টি-নন্দন খেলনা বাজারের খুচরো দরের দোকান কিংবা বাৎসরিক মেলা থেকে কিনে এনে শখের বসে আলমারিতে সাজিয়ে রাখি৷ 
যদিও চলমান সমাজে ঘটে যাওয়া কর্মগুলোর এক-তৃতীয়াংশই অপকর্ম। তবুও নিজের সৎ-স্বার্থে সমাজের কল্যাণে কিংবা মানুষের কল্যাণার্থে প্রমানিত কিছু অপকর্ম সত্যি হলেও, যা আমাদের ভবিষ্যৎ জীবনে অবশ্যম্ভাবি বিরূপ প্রভাব ফেলবে। আমার ব্যক্তিগত অভিমত বলে, ঐ ভবিষ্যৎ ভীতিকর অসৎ-কর্ম সমূহকে গুজব বলে উড়িয়ে দিয়ে এড়িয়ে যাওয়া উচিত বৈকী অত্যাবশ্যক৷ যাতে পরবর্তীতে নিজের অথবা অন্য কারো মনে ঐ অপকর্মটি করার ইচ্ছা কিংবা এর সুবিধা ভোগ করার কৌতুহল মীশ্রিত প্রেরনা না জাগে৷ 
অবশেষে, আমরা দেখে যা না শেখার ছলে এড়িয়ে যাই, সেটাই আমাদের ঠেকে শিখতে হয় আর কি৷ আমরা জাতি হিসেবে ঠেকে শিখেতেই অভ্যস্ত বেশী৷ 
যাই হোক, এতক্ষণে আমার হাতের চা'টাও চুমুকে চুমুকে কাপের তলায় এসে ঠেকেছে৷ সন্ধ্যার ভাঁপসা গরমে, কাপের তলায় জমে থাকা চা'টুকু শীতল ইশারাতে জানান দিচ্ছে মামার দোকানে আজ অনেক কাস্টমারের চাপ। চায়ের মূল্য পরিশোধ করে এবার উঠতে হবে৷ অনেকটা বেলা কেটে গেল আমার অবহেলাতে!

