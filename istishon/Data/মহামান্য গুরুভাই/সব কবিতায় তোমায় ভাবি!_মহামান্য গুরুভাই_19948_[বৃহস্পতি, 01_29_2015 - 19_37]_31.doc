সব কবিতায় তোমায় ভাবি!


কবি ও কবিতার তরেও যদি থাকতো কাব্যিক কাঠগড়া
তবে কবির অপরাধে কবিতারা-ই তার হাতে পড়াতো হাতকড়া
কবিতাদের সামাজিক আসরে যদি বসতো বিচার-আদালত
জানতে তুমিও তুমি যে আমার গত জনমের গচ্ছিত আমানত।
নগ্ন পায়ে নুপুর-নিক্কনে পাশ কেটে তোমার হেঁটে যাওয়া
আমায় হৃদয়টাকে রুগ্ন করে বইয়ে ছিল ঝড়ো হাওয়া,
বাতাসে আঁচল এলোমেলো চুল অবাধ মিছিলে উড়ে
ফুল কুড়াতে আসতে যখন পাখিজাগা রাত-ভোরে।
তোমার নাকের নোলক আমার জন্ম-মৃত্যু সুখের চাবি
সেই দাবীতেই সবার আগে সব কবিতায় তোমায় ভাবি।
আমি তোমার প্রেমে মাতোয়ারা ছিলাম যেমন আগে
এখনো প্রায় মাঝে মাঝে-ই সেই শিহরণ জাগে,
আনমনা আহ্লাদে কত প্রেম-ইতো মেপে অপাত্রে
অপচয় হয় তোমার এবেলা ওবেলার সুখ হাতড়ে,
আমাকেও এক মুঠো দাও না; অনাদরে ধুলোপড়া-
রঙ হারিয়ে রঙের মেলায় অবেলায় অনুভূতিহারা-
যত ভালবাসা আমার বেঁচে থাকার প্রয়াস খোঁজে,
অবহেলে নিষ্পাপ আকাঙ্ক্ষারা আজ লজ্জায় মাথাগুঁজে।
তোমার নাকের নোলক আমার জন্ম-মৃত্যু সুখের চাবি
সেই দাবীতেই সবার আগে সব কবিতায় তোমায় ভাবি।
ভুল বিশ্বাস ভেবেও একবার তুমি বাড়াতে যদি দু'হাত
আমার শিয়রে আঁধার-আঘাতে নামতো না রাত,
আলোক-মায়াবী জ্যোছনারা সমাদরে পাততো না মায়া-ফাঁদ
পোড়ে পোড়ে ধোঁয়া হয়ে উড়তো না আজ কায়া-অবসাদ!
যদি প্রেম মিছে হত কবিতারা কবিকে-ই দিতো অপবাদ
কোন গ্রহনে কবে-ই রাহুর আহারের পর ফিরতোনা চাঁদ,
অট্টহেসে উপহাসে ভাবতে পারো আমায় আদিম-অসার কবি,
কবির মত কে আঁকে আর নিখুঁত এমন জীবন্ত প্রেম-ছবি!
তোমার নাকের নোলক আমার জন্ম-মৃত্যু সুখের চাবি
সেই দাবীতেই সবার আগে সব কবিতায় তোমায় ভাবি।
বানানের ভুল অনাচারে যদি এলোমেলো শব্দেরা জেগে হুঙ্কারে-
যদি ধৈর্যের বাঁধ ভেঙ্গে অদম্য সাহসে সহ্যের সীমা ছেড়ে ঝংকারে,
কবিতার ময়দানে বিদ্রোহী গর্জনে চাইতো কবির ফাঁসি
তবে জানতে তুমিও সেদিন-ই কার অধিকারে ঋণী তোমার লাজুক হাসি!
নরম ঘাসে শিশির ছোঁয়ে তোমার আদর খুঁজি আজো
তুমি কি ঠিক আগের মতই আমার মত স্পর্শ খোঁজো?
তোমার নাকের নোলক আমার জন্ম-মৃত্যু সুখের চাবি
সেই দাবীতেই সবার আগে সব কবিতায় তোমায় ভাবি।
-----------------------------
সব কবিতায় তোমায় ভাবি।
- নিবিড় রৌদ্র।
তারিখ- ৩০।০১।১৫ ইং।
রাত- ০৯.৪২ মিনিট।

