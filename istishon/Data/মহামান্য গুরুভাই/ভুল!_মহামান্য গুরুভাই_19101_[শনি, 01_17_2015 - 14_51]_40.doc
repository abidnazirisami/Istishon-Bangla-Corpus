ভুল!


ভ'তে শুদ্ধবানান 'ভুল' আর 'ভ'তেই শুদ্ধবানান 'ভয়'
ভুল শুধু নয় হেরে যাওয়া ভয় শুধু নয় পরাজয়,
ভুল করেছে আকাশ বড্ড ভুল ভেবেছে আজ
কাল বৈশাখীর সন্ধ্যা ভেবে মাঘেই ঝারছে বাজ!
বৃষ্টি দেখে হচ্ছে মনে মাঘতো নয় এ আষাঢ় হবে
অবিরাম বর্ষন দেখে ভাবছি তবে শ্রাবণ কবে?
হচ্ছেটা কি, বইছে হাওয়া ফাগুন রাতে বইতো যেমন
কে করেছে ভুল তার শাস্তি ভোগছে কে অকারণ!
মানুষ মানে প্রতিকোষে বিস্তৃত যার হাজার ভুল
ভুলবশত এই মানুষই ভুল বাগানে ফোটায় ফুল,
ভুল করেনি কোকিল আজ ভুল করেনি কোকিল
রাম কে বৃথা শ্যাম ভেবে সে হয়নি নারদ উকিল।
স্রষ্টা যদি জটিল বিষয় সত্ত্বাতো তার নির্ঘাত ভুল
বিশ্বজগত নিয়মসংসার ভুল ভিত্তিতে সৃষ্টমূল!
ভুলসৃষ্ট এই মানবগোষ্ঠী ভুলসৃষ্ট এই সভ্যতা,
হয়তো কোন ভুল মালাতে সৃষ্টিতত্ত্ব গাঁথা!
----------------------------
ভুল! ।। নিবিড় রৌদ্র।
তারিখ- ১৭।০১।১৫ ইং।
রাত- ০৮.৩৯ মিনিট।

