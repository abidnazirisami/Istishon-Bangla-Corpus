চেতনার দীর্ঘশ্বাস !


 কর্মের চেয়ে ধর্ম বড়
নষ্টদের আজ জয় !
ইতিহাস আজ গল্প কথা
কাঁপছে যে হৃদয় ।
ভুলে গেছিস মুর্খ তোরা
শিক্ষা হবে কবে ?
খাল কেটে কুমিড় তোরা
এনে চললি সবে !
বাঙালির আজ স্বাধ জেগেছে
বদলে ফেলবে দেশ ,
মায়ের ভাষা ভূ-লুন্ঠিত
হবে যে শেষ-মেশ ।
নিজের পায়ে নিজে কুড়োল
মারলে যে কি হয় !
দেখতে পাবি অপেক্ষা কর
এসেছে সময় ।
তাই ভেবে আজ দীর্ঘশ্বাস
ফেলছে চেতনা ,
কি হবে তার পরিনতি
কোথায় ঠিকানা !
শেষ হাসি আজ হেসে নে
মনে রাখিস ভয় ,
চেতনা আজ বাঁধন হারা
ছিনিয়ে আনবে বিজয় !
[চেতনার দীর্ঘশ্বাস ! - নিবিড় রৌদ্র
০৬.০৭.১৩ রাত-১১.৩৭]

