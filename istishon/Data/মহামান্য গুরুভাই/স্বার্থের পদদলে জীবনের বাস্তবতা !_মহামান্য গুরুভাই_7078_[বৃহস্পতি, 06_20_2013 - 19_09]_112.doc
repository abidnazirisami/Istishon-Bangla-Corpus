স্বার্থের পদদলে জীবনের বাস্তবতা !


স্বার্থ-স্বার্থ খেলাগুলো বার বার দেখে যাই আমি,
প্রতিপক্ষ হোক সে বাবা মা ভাই বোন স্ত্রী কিংবা প্রণয়িনী।
হীন এ খেলায় হেরে যাওয়ার যন্ত্রণায় কাতর নই আমি,
খেলতে চাই না এ খেলা তবু জীবন খেলিয়ে নেয়-
প্রতিনিয়ত যন্ত্রণার দাবদাহে পুড়ে নিঃশেষ হই। 
মেকি চেহারাগুলো ভেসে ওঠে চোখে ,
এরা যে নিজেরই সব আত্মার আত্মীয়।
একেক সময় একেক চেহারায় দেখি তাদের রূপ,
সুখের দিনে মধু পড়ে ঝড়ে, আর স্বার্থে-
একটু টোকা, তো অনল গড়ে বের হয়ে আসে
তাদের আসল স্বরূপ! এ কেমন সম্পর্ক ?
আমি বুঝি না! বাদ নেই কেও এর থেকে,
যেন হোক সে জন্মদাতা পিতা কিংবা-
দশমাস পেটে ধরা মাতা, ভাই বোন স্ত্রী
পুত্র কন্যা পরিবার পরিজন।
হোক সে রক্তের সম্পর্কের পরম আত্মীয় স্বজন,
স্বার্থের খেলাতে বুঝি না কে কার চেয়ে এগোনো।
বড্ড বোকা বনে যাই দেখে চারিদিকের-
মানুষের এইসব বিচিত্র চরিত্র।
স্বার্থের চেয়ে বড় শত্রু মানবের মাঝে নাই,
টাকা পয়সা জমি জমা যেখানে দেখি তাই!
এ খেলায় যে বড্ড বেমানান আমি,
জীবনের প্রহসনের এ খেলাতে যেন-
নতুন করে আজ নিজেরে চিনি;
হৃদয়ের দহনের কাছে আগুন কি ছার!
স্বার্থের কারণে কত সংসার ভেঙ্গেচুরে একাকার,
সাজানো সংসার বড্ড মেকি ভালোবাসায় গড়া,
এর মাঝে কোথায় যে এত ভালোবাসা লুকিয়ে থাকে,
নখ-দন্ত বিকশিত আজ শত স্বার্থে ভরা!
------------------------
স্বার্থের পদতলে জীবনের বাস্তবতা! ।। নিবিড় রৌদ্র।
তারিখ- ২০.০৬.১৩ ইং।
সকাল- ১১. ১৭ মিনিট।

