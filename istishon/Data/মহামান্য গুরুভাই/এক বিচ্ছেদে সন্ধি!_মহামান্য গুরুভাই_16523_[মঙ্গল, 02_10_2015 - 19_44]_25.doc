এক বিচ্ছেদে সন্ধি!


যার পারিনি আপন হতে সে কি করে হয় আপনার
নয় কি শুধুই মিছে আশা নীল বেদনে শুন্যে বাঁচার?
তুমি আমি তফাৎ চুমি দু'জন যোজন যোজন দুরে
চাঁদ-তারা কি দেয় গো সাড়া যত-ই ডাকি সুরে সুরে!
লাখোকোটি আলোকবর্ষ পেরিয়ে তবে গ্রহের দেখা
তুমি আমি যেমন- তেমন নক্ষত্রেরাও ভীষণ একা,
ভাবলে কেন দুঃখ পাবো মৌলিকতায় ব্যাথা বৃথা
জন্ম যেথায় চিরন্তনী সত্য সেথায় শশ্মান- চিতা।
পথমাঝে যার বসবাস স্বপ্ন বোনা তার কি সাজে,
সে কি কভু হয় গো হতাশ পথচলাতে নীড় যে খোঁজে?
পাখির রাজ্য আঁখি জুড়ে ডানা নির্ভর যার পৃথিবী
বেঁচে থাকার আশা ব্যতীত উহ্য যার সকল দাবী,
পৃথিবীটাই বিরাট খাঁচা বন্দী যেথায় আজ সকলে
সামর্থ্য যার ক্ষমতা তার তাবত্ জগৎ তার দখলে!
সাগর জানে নদী শুকায় কিসের কষ্ট বুকে নিয়ে
খড়ায় পোড়ে ধোয়া উড়ে কে কেঁদে যায় চোখ ভিজিয়ে!
ভাবলে কেনো জীবন আমার নাটাই সুতোয় বন্দী?
আমি তুমি তোমরা আমরা এক বিচ্ছেদে সন্ধি।
---------------------------------
এক বিচ্ছেদে সন্ধি!
- নিবিড় রৌদ্র।
তারিখ- ১১।০২।১৫ ইং

