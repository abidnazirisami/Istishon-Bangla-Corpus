অমানুষে যেনো সঞ্চারিত হয় কভু মানুষের প্রাণ!


দেখছি কেমন শীতের আঘাত বুকের পাঁজরে
মানব সন্তান শুয়ে আছে ফুটপাত জুড়ে
হাড় কাঁপিয়ে সারা রাত মশার সাথে জাগা,
তোমার আমার চারিপাশে কত হতভাগা!
এর কষ্টের অবাধ কান্না ছুঁ'য়না ওর চোখ,
তবুও একটু বাঁচার আশায় সবাই উন্মুখ।
তবু আমরা ছুটে চলি গেয়ে যে যার মত গান,
অমানুষে যেনো সঞ্চারিত হয় কভু মানুষের প্রাণ।
আমরা খুঁজি উষ্ণ আরাম প্রাচীর ঘেরা আবাস,
আর শীত জড়িয়ে খোলা রাস্তায় তাদের সহবাস।
একতো আছে পেটের কৃর্ত্তন আবার আসছে মাঘ,
অবস্থাটা জলে কুমির ডাঙ্গায় যেমন বাঘ।
যুদ্ধেরওতো জমিন থাকে ওদের আছে কি?
তবুও তাদের সারাটি জীবন যুদ্ধেই দেখেছি।
তবু আমরা ছুটে চলি গেয়ে যে যার মত গান,
অমানুষে যেনো সঞ্চারিত হয় কভু মানুষের প্রাণ।
আমরা করি শীত বর্ষা শরত্ ঋতুর ধ্যান,
আর রাতের গায়েই লেপ্টে থাকে তাদের অভিমান!
ওদের যখন দিনের আলোতেও ঘিরে ধরে কালো,
আমরা তখনও সবকিছুতেই খুঁজে ফিরি ভালো।
তবুও তাদের তবুও মোদের যাচ্ছে কেটে দিন,
ভুলতে গেছি কার তরে কার রয়েছে জন্মান্তরের ঋণ!
তবু আমরা ছুটে চলি গেয়ে যে যার মত গান,
অমানুষে যেনো সঞ্চারিত হয় কভু মানুষের প্রাণ।
--------------------------------------
অমানুষে যেনো সঞ্চারিত হয় কভু মানুষের প্রাণ।
- নিবিড় রৌদ্র।
তারিখ- ১৩।১২।১৪ ইং।
রাত- ০২.২১ মিনিট।

