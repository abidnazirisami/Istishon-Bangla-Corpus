বধূয়া!


 বধূয়া, এখনো কী ভোরের জ্যোছনাতে
বকুল কুড়িয়ে রাখো আঁচলতলে,
এখনো কী মালা গেঁথে চুলের খোঁপাতে
বাঁধো স্নানটি সেরে সাতসকালে?
বধূয়া দেখিনা দেখিনা তোমায় কতদিন হল,
ভাবতে ভাবতে মোর চোখ ছল-ছল!
আজো কী হাসো সেই বাঁধ ভাঙ্গা হাসি দেখে
হংসমিথুনের দল যখন ডানা মেলে ভাসে জলে?
নাকি হারিয়ে ফেলেছ আজ সব ব্যস্ত কোলাহলে!
বধূয়া, এখনো কী ভোরের জ্যোছনাতে
বকুল কুড়িয়ে রাখো আঁচলতলে,
এখনো কী মালা গেঁথে চুলের খোঁপাতে
বাঁধো স্নানটি সেরে সাতসকালে?
বধূয়া জানোনা জানোনা ব্যাকূল এ মন,
রেখেছে করে তোমায় কতটা আপন!
আশঙ্কাতে কী আজো আঁৎকে উঠো ভয়ে
যতনে জ্বালানো সন্ধ্যা প্রদীপ নিভে গেলে?
নাকি রঙিন আলোর হাতছানিতে আজ গিয়েছ সে কথা ভুলে!
বধূয়া, এখনো কী ভোরের জ্যোছনাতে
বকুল কুড়িয়ে রাখো আঁচলতলে,
এখনো কী মালা গেঁথে চুলের খোঁপাতে
বাঁধো স্নানটি সেরে সাতসকালে?
--------------------------
বধূয়া! / নিবিড় রৌদ্র।
৩রা শ্রাবণ ১৪২১ বাংলা।
রাত: ৯.৩০ মিনিট।

