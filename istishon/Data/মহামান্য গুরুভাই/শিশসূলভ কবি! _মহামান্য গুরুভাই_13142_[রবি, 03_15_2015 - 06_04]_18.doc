শিশসূলভ কবি! 


অথবা বলতে পারো,
অদ্ভুত ইস্যুহীনতায় ভুগে কবি প্রতিজন
নতুবা বলতে পারো
সব ইস্যুতেই সব কবিদের শিশুসূলভ অংশগ্রহণ।
হোক তা প্রেমানুরূপ হোক কিংবা প্রিয়ার স্বরূপ;
আর যদি অধিকার ক্রমাগত বিদ্রোহে নেয় রূপ
তাতেও কেঁদে উঠে, আচমকা কেঁপে উঠে কবিমন-
সব ইস্যুতেই সব কবিদের শিশুসূলভ অাচরণ।
যদি মুখর পথে পড়ে থাকে অনাহারী মানব
কবিদের মনে জেগে উঠে মানবিক দানব,
যেন দুনিয়ার তাবৎ মানুষ কবি-আত্মার স্বজন!
সব ইস্যুতেই সব কবিদের অকারণ দৃষ্টিক্ষেপন।
আর যদি অবহেলা পায় কবি প্রতি দ্বারেদ্বারে
কবি ভুলে যেয়ে হেসে উঠে আর উল্লাস করে,
কবি বাতাসে কান পেতে শুনে নীতির ক্রন্দন-
সব ইস্যুতেই সব কবিদের যেন ভুল প্রয়োজন।
কবিতার ঈশ্বর কবিবর, তাই বলে ভাবো যদি
কবিদের পেটে হাড়ি চড়েনা শুধু প্রেমের নদী!
ভাবাটাই বোকামী বোধহীন সেই শিশুর মতন,
আর সব কবিদের সব ইস্যুতেই শিশুসূলভ আয়োজন।
-----------------------------------
শিশুসূলভ কবি!
- নিবিড় রৌদ্র।
তারিখ- ১৫।০৩।১৫ ইং

