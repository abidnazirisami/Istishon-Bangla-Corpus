এর বাইরে যাওয়ার চেষ্টা করলেই আরেকটা পঁচাত্তর, নরিয়েগা বা পিয়েরে গঞ্জালেসের পরিণতি !


বিএনপি-জামায়াত করতে অনেক বুদ্ধি লাগে, প্রতিটি সত্যকে মিথ্যে বলে প্রতিষ্ঠিত করার যোগ্যতা লাগে। রাতকে দিন আর দিনকে রাত বলা লাগে এবং তা প্রতিষ্ঠিত করা লাগে। গুজব রটানোর দক্ষতা থাকা লাগে। আওয়ামী লীগের নেতা হতে এগুলো কিছু লাগে না। সাদাকে সাদা আর কালোকে কালো বলতে পারলেই হয়। তাও জনগণ বলে দেওয়ার পর, আগে না। সেটুকু করতেই ব্যর্থ হচ্ছেন বারবার! রাস্তায় নামুন। সময় নেই।বিএনপি যা করে পার পেয়ে যায়, আওয়ামী লীগ ঠিক সেই কাজটি করেই জনম ফাঁসা ফেঁসে যায়। খামোখা ফাঁসে না, এই টকশোজীবী গোত্রের কৌশলী প্রচারণার জন্যই ফাঁসে। প্রচারণার অভেদ্য লক্ষ্য- হেফাজতের জ্বালাও-পোড়াও বিবেচনায় আসবে না, তাদের বাধা দেওয়ার বিষয়টিই মানবাধিকার লঙ্ঘন হিসেবে সামনে চলে আসবে। একাত্তরের ত্রিশ লাখ স্বাধীনতা শহীদ, আড়াই লাখ মা-বোনের ইজ্জত হনন বিবেচিত হবে না, বিবেচিত হবে যুদ্ধাপরাধীদের বিচার ইস্যুর আন্তর্জাতিক মানদণ্ড। গণজাগরণ মঞ্চ বিবেচিত হবে না, সাইদীর চাঁদে আরোহণ বিবেচিত হবেনা, বিবেচিত হবে আস্তিক-নাস্তিক বিতর্ক। বিশ্বব্যাংকের জালিয়াতি চোখে পড়বে না, মিডিয়ায় উঠে আসবে সরকারের দুর্নীতিচিত্র। এটাই ছক। এ ছকের বাইরে যাওয়া কঠিন। এর বাইরে যাওয়ার চেষ্টা করলেই আরেকটা পঁচাত্তর, নরিয়েগা বা পিয়েরে গঞ্জালেসের পরিণতি! হিসাব সহজ নয়। বাণ অতি সূক্ষ্ম ও গভীরে।
গণজাগরণ মঞ্চ কোটি মানুষকে একত্র করে যে আহবান জানিয়েছে সে আহবান কি আজও কুম্ভকর্ণদের কানে পৌঁছাবেনা !

