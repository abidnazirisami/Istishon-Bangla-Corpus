অজ্ঞাত কাল!


 কেমন আছ?
আকাশ-ভাল৷
কি কর এখন?
শব্দ সাজাই৷
আমাকে মিস কর?
না৷
মনে পড়েনা?
সময় কই!
খুব ব্যস্ত?
থাকতে হয়৷
কি করে সময় কাটাও?
বর্ণচাষ৷
কেমন ফলে?
তেমন না,খুব বেশি হলে শব্দ থেকে বাক্য৷
বাজার দর?
জানা নেই৷
তবে ফলাও কেন?
নিজের জন্য৷
কারো কথা ভাবোনা?
নিজের কথা৷
কেন?
অন্য কেউ ভাবেনা বলে৷
স্বার্থপর?
কখনো ছিলাম না৷
তবে এখন?
আগে ঘর তবে পর৷
শুনেছি এখন সিগারেট খাও?
বাধ্য হয়ে৷
কেন?
জীবনের বে-স্বাদটাকে ভুলতে৷
জীবন খাওয়া যায় নাকি, যে স্বাদ বে-স্বাদ থাকবে?
জোর করে খাইয়ে দিয়েছে৷
কে!?
বাস্তবতা৷
মানুষ একা বাঁচতে পারেনা, বলেছিলে না?
এখনো বলি৷
এখন কাকে নিয়ে বাঁচ?
বর্তমানকে৷
অবসরে কি কর?
অবসাদের বিষাদ আঁকি৷
তবেতো সব মিলিয়ে ভালই আছ দেখছি!?
হুম, ঠিক ঐ আকাশের মতো৷
পাগলামি ছাড়বেনা?
কখনো করিনি৷
পাগল কি কখনো স্বীকার করে যে, সে পাগল৷
না,আমিও করিনা৷
----------------------
অজ্ঞাত কাল! / নিবিড় রৌদ্র৷
০৬.০২.২১ বাংলা /রাত- ১১টা ৪৭মিনিট

