আমি রোদ হতে চাই! 


আজকাল বড্ড অসামাজিক হয়ে পড়েছি,
অতটা বেখেয়ালী হয়তো কখনো কোন মানুষের সত্জ্ঞানের লক্ষন হতে পারেনা!
আমি কথা রাখতে পারিনি, আমি নিজের দেয়া কথার মূল্যায়ন রাখতে পারিনি, পারিনি।
এইতো মাসখানেক আগে কেউ একজন খুব করে বলেছিলো কবিতার বই বের করতে স্পন্সর সে নিজেই করবে। তবু এবারের বই বইমেলায় রোদ্দুরের একটা বই দেখতে চায়।
ফোন দেবো ভেবে দেখি বলে আমি কথা দিয়ে এখনো ভেবে দেখাতেই আছি।
তার ফোন এলেও রিসিব করার ইচ্ছেটা পর্যন্ত এখন জাগেনি কোনদিন। জাগাতে পারিনি আমি।
কেউ একজন হঠাত্ ফোন দিয়ে বলল কোন এক গুণী মহিলাকবির সাথে কবিতার বই বের করতে তাকে শুদ্ধ স্পেলিঙ নিরূপণে সাহায্য করতে হবে, কিছু কবিতাও দিতে হবে।
এর বিনিময়ও উল্লেখ করে দিলেন তিনি।
আমি আচ্ছা জানাবো বলে আজো জানানোর কোন প্রয়োজনবোধও জাগাতে পারিনি। 
এইতো সেদিন কথায় কথায় প্রিয় কবিবর হেলাল হাফিজ ভাই ফোন নাম্বার দিয়ে পই পই করে বলে দিলেন, সেদিনই যেনো একবার ফোন দেই। তিনি আমার বন্ধু-ভাই।
আমি আচ্ছা রাতে ফোন দেবো বলেও কত রাত পেরিয়ে গেলো! কথার দেয়ার মূল্যায়নটুকু করার ইচ্ছেটাও জাগিয়ে তুলতে পারিনি, প্রয়োজনবোধটুকুতো ভুলেই গেছি।
অথচ ওনাদের কারো কোন স্বার্থ ছিল না! ভালবেসে হাত বাড়িয়ে ছিল, যেনো আপন হতে পারি।
আমি জানিনা, জানিনা কোন নষ্ট ভালবাসার ইন্দ্রজালে নষ্ট ফুলের পরাগ মেখেছি।
আমি ভালবাসা-শুভাকাঙ্ক্ষী দুরে ঠেলে দিচ্ছি আজকাল, আমি নষ্ট হয়ে গেছি।
আমি নিজের সত্ত্বা থেকে ভিন্ন হয়ে গেছি। আমি খোঁজে ফিরি আপন আঁধারে আপন সত্ত্বা।
আলোর দেখা চাই, আপন আলোয় বিলীন হবো বলে!
আমি রোদ হতে চাই, শেষ বিকেলেও জ্বলবো বলে।
---------------------------
আমি রোদ হতে চাই!
- নিবিড় রৌদ্র।
তারিখ- ২৭।০১।১৫ ইং।
রাত- ১০. ৩২ মিনিট।

