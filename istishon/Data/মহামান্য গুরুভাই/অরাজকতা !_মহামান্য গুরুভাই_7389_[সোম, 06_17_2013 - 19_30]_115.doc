অরাজকতা !


 সিংহ বলে , হালুম
এত্তোগুলো বনের পশু
কেমনে একা পালুম ?
হচ্ছে না তো মালুম !
বাঘ বলে , হুঁম
আমি হলাম বনের রাজা
তোমার কিসের ধুম ?
করব তোমায় গুম ।
কুকুর বলে , ঘেউ
এক বনের দুই রাজা ,
মানব না তো কেউ ।
বইবে খুনের ঢেউ ।
মোরগ বলে , কুক্কু
তোমরা সবাই থাকলে হয়ে
নিরেট গবেট , মুখ্যু –
খেলবনা আর থুক্কু ।
বেড়াল বলে , ম্যাও
দোহাই লাগে কাইজ্জা-ফ্যাসাদ
একটু খ্যামা দ্যাও ।
নইলে আড়ি ন্যাও ।
কাক রেগে কয় , কা কা
সকাল বিকাল ঝগড়া শুনে
যায়না বনে থাকা !
যাচ্ছি আমেরিকা ।

