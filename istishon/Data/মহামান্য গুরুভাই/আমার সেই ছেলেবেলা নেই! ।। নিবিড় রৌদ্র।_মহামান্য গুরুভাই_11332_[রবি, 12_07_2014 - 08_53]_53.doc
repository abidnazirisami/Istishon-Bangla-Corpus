আমার সেই ছেলেবেলা নেই! ।। নিবিড় রৌদ্র।


এখনো হেমন্তের বেলা বাড়ে
আগের সেই স্নিগতা নেই,
স্কুল কামাই করে ঘুড়ি নিয়ে নেই মাঠের
উদ্দেশ্যে প্রাণপন সেই ছুট্!
এখন কুয়াশার চাদর চিরে
রোদ ছুঁয়ে যায় বালকের ললাট
চৈত্রের তীব্রতার ফুলকি নিয়ে,
পুড়ে গেছে রোদের ঠোঁট!
ম্লান হয়ে আছে শীতের ঘ্রাণ,
অতিথি পাখিদের মাঝদুপুরের গান
হারানো গেছে, ভুলে গেছি আহ্বান!
মানুষগুলো যেন মরুভূমির উট!
আমার সেই ছেলেবেলা নেই!
নেই অকারন খুশীর বাণ,
আমার হৃদয়ে বাজে ফেলে আসা গান
ভেঙ্গে গেছে দুরন্ত জোট!
জানি ফিরবেনা আর সেই সব দিন,
সুযোগের অভাবে থেকে যাবে ঋণ!
সরিষার মাঠে অসীম হলদেতে দৃষ্টি হারাবেনা,
বিবর্ণ রঙে ডুবে আছে দলছুট!
------------------------
আমার সেই ছেলেবেলা নেই! ।। নিবিড় রৌদ্র।
তারিখ- ০৭।১২।১৪ ইং।
দুপুর- ০২.১৩ মিনিট।

