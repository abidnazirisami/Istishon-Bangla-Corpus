ভালবাসা কোন নির্দিষ্ট দিনের জন্য নয়। ভালবাসা প্রতিদিনের জন্য !


১৪ই ফেব্রুয়ারি বিশ্ব ভালবাসা দিবস। দিনটিকে সামনে রেখে ইংল্যান্ডে ভালবাসার কপোত-কপোতিদের ওপর একটি জরিপ চালিয়েছিল এমএসএন।
জরিপে দেখা গেছে, সিকি শতাংশেরও বেশি প্রেমিক-প্রেমিকা জনসমক্ষে জড়াজড়ি এমনকি হাত ধরতেও খুব ইতস্তত বোধ করেন। শুধু তাই নয়। অন্য মানুষের সামনে সরাসরি নিজেদের ভালবাসা জাহিরের কারণে ১০ জনে ১ জন তরুণী চাইবেন তার পুরুষ পার্টনারটির সঙ্গে সম্পর্ক ছিন্ন করতে।
তাই সাবধান! দুই-তৃতীয়াংশ নারী-পুরুষ বলেছেন, বিশেষ এ দিনটিতে তারা অন্য সাধারণ দিনের মতোই স্বাভাবিক থাকবেন।
২ হাজার নারী-পুরুষের ওপর জরিপটি চালায় এমএসএন।
২৮ শতাংশ মানুষই দিনটিতে জনসমক্ষে ভালবাসা প্রদর্শন করতে চান না। সেটা তাদের জন্য বেশ অস্বস্তির। ইংল্যান্ডের উত্তরে অবস্থিত ইয়র্কশায়ারের যুগলরা তো এক্ষেত্রে সবচেয়ে এগিয়ে। ৭১ শতাংশ নারী-পুরুষ বলেছেন, তারা পার্টনারকে খুব বেশি কাছে টানবেন না। শুধু তাই নয়। অন্য কোন যুগল তাদের সামনে জড়াজড়ি, চুমু খাওয়া বা হাত ধরাধরি করলেও তারা বেজায় অস্বস্তিতে পড়ে যান। যারা আরেকটু বেশি উত্তরে বসবাস করেন তারা সবচেয়ে বেশি রোমান্টিক।
উত্তর-পূর্বে চালানো জরিপে দেখা গেছে, ভালবাসা দিবসে ৪৪ শতাংশ যুগলই জনসমক্ষেই তাদের প্রেমপর্ব চালিয়ে যাবেন। নারী-পুরুষের সম্পর্ক বিষয়ক বিষেশষজ্ঞ ট্রেসি কক্স বলছিলেন, আমি ভাবতে ভালবাসবো যে যুগলরা বিশেষ এ দিনটিতে ভালবাসা জনসমক্ষে প্রকাশে ইতস্তত করেন, তারা নিশ্চয়ই সারা বছর সঙ্গী বা সঙ্গিনীকে অনেক বেশি ভালবাসেন। বরং ভালবাসা দিবসে যুগলদের জনসমক্ষে ভালবাসা প্রকাশের ইতস্ততা প্রমাণ করে তারা বিশেষ এ অনুভূতিটিকে কমার্শিয়ালভাবে দেখতে পছন্দ করেন না।
ভালবাসা কোন নির্দিষ্ট দিনের জন্য নয়। ভালবাসা প্রতিদিনের জন্য। এ বিষয়টাকেই তারা বেশি গুরুত্ব দেন।

