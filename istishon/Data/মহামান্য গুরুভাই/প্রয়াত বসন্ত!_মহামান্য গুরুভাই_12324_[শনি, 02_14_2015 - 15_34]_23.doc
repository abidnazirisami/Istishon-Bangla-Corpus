প্রয়াত বসন্ত!


ঋতুরাজ প্রয়াত কোন এক বসন্তে,
হেমন্তও আসেনা এখন আর শরৎের অন্তে!
শীত গ্রীষ্ম বর্ষা'র পালাবদলের সমন্বয়ে-
এ এক কঠোর সন্ধি,
যান্ত্রিকতার মাঝেই আজ বৈচিত্র্যেরা বন্দী।
গায়ের মাঠে ফসল কাটার ধুম, নবান্নেরা প্রয়াত!
কৃষাণির গৃহে নেই আয়োজন এ কেমন হেমন্ত!
হেমন্তও গত হয়েছে বিগত এক হেমন্তে,
ঋতুচক্র হারিয়ে যায় ক্রমাগত প্রযুক্তির যন্ত্রে।
কিছু বলার নেই চেয়ে চেয়ে দেখা ছাড়া কেবল-
তাই নিশ্চুপ দেখে যাই সব, দন্ত চেপে দন্তে!
এই অনিয়মকে নিয়মতান্ত্রিকে ফিরিয়ে আনতে-
আজ শ্রেষ্ঠতার আড়ালে জ্যেষ্ঠ কেউ নেই,
ঋতুরাজ যে প্রয়াত কোন এক বসন্তে।
----------------------
প্রয়াত বসন্ত!
- নিবিড় রৌদ্র।
তারিখ- ২১.১০.১৪ ইং।

