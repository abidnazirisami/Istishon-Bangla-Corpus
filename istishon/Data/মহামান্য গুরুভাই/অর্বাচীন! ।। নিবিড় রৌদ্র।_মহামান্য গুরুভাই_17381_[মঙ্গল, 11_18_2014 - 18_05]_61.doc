অর্বাচীন! ।। নিবিড় রৌদ্র।


শব্দেরা খুঁজে ফেরে নীড়,
ভেঙ্গে যায় কবিতার হাট!
দুচোখে স্বপ্নের ভিড়,
ছোট কুঁড়েঘর- বাঁধানো ঘাট!
অদূরে সবুজ বন,
পাশে খোলামাঠ সীমাহীন!
আড়ালে পাখির গুঞ্জন,
বেঁকে যাওয়া পথ অচিন।
পকেটে স্মৃতির চিরকুট,
মুচকি হেসে হাঁটে অর্বাচীন।
গায়ে সেই ছেঁড়া শার্ট,
উপরে আকাশ রঙবিহীন!
প্রহরের ছন্দপতন,
পুরোনো সে সুর বিলীন!
অবহেলা আর অযতন,
সময়ের পিঠে অবেলার ঋন।
অতিশোকে সুখের হাসি,
কি রাত কিবা দিন!
আঁধারে হারে মানে শশী,
তবু বেঁচে থাকে এই অর্বাচীন!
----------------------
অর্বাচীন! ।। নিবিড় রৌদ্র।
তারিখ- ১৮।১১।১৪ ইং।
রাত- ১১. ৪৭ মিনিট।

