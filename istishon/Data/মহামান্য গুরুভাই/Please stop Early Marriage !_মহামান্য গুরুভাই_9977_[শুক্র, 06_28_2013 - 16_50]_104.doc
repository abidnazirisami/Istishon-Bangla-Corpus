Please stop Early Marriage !


বই খাতা নিয়ে স্কুলে যাওয়ার কথা । অথচ পরিবারের চাপের মুখে আজ শুক্রবার ধুমধাম করে বিয়ে হলো নারায়ণগঞ্জের রূপগঞ্জ উপজেলার ভোলাব ইউনিয়নের পাইসকা এলাকার আছমা (১২) ও ইসমাইলের (১৩) ।
যেখানে ছেলেদের বিবাহের বয়স নুন্যতম একুশ এবং মেয়েদের বয়স আঠারো হওয়া বাধ্যতামূলক ৷
ছেলে-মেয়ের ইচ্ছার বিরুদ্ধে বাবা-মা বিয়ে দিচ্ছে বলে এলাকাবাসীর কাছে অভিযোগ করেছে ইসমাইল ও আসমা । কনের চাচা শরিয়তউল্লাহ বলেন, কাগজ-পত্রে বয়স না হলেও বিয়ের বয়স তাদের হয়েছে।
বরের বাবা হেলাল উদ্দিন বলেন, “আমার পোলারে বিয়া করামু কার বাবার কি। আর বয়স অইছে আর না অইছে আমনেরা জিগানের কেডা।”
অশিক্ষা, দারিদ্র, নিরাপত্তাহীনতা ও সামাজিক নানা কুসংস্কারের কারনে এ আইনের তোয়াক্কা না করে বাল্য বিবাহ হয়ে আসছে ৷ এখনোও এই যদি হয় অভিবাবকদের মতামত ,বাল্যবিবাহ থামাবে কি ফেসবুক ইভেন্ট আর মানববন্ধন ! মানবাদিকার সংস্হা এখন কই ?
সরকারের দিন বদলের অঙ্গীকার রয়েছে ২০২১ সালের মধ্যে শিশু মৃত্যুর হার প্রতি হাজারে ৫৪ থেকে কমিয়ে ১৫ করা হবে৷ ২০২১ সালের মধ্যে মাতৃমৃত্যুর হার প্রতি হাজারে ৩.৮ থেকে কমিয়ে ১.৫ করা হবে ৷ বাল্যবিবাহ প্রতিরোধ করা না গেলে এই লক্ষ্যমাত্রা অর্জন সম্ভব হবে না ৷
নবম ও দশম শ্রেনীর পাঠ্য বইতে এ বিষয়টি অর্ন্তভুক্ত করা হোক। জন্ম নিবন্ধন সনদ ব্যতীত কোন অবস্তুায়ই বিবাহ রেজিষ্টার যেন বিবাহ নিবন্ধন না করেন, সেরূপ আইন প্রণয়ন করা হোক ।

