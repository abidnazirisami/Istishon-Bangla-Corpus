ভালবাসা ভালথাকা!


 শুধু বুক ভরা ভালবাসা পুঁজি নিয়ে
এ সমাজে ভাল থাকা যায়না,
থাকতে দেয়া হয় না!
ওরা কাছে ডেকে নিয়ে যেয়ে দুরে সরে পরে,
ওরা হাজার বছরের ঘুমন্ত আগ্নেয়গিরী জাগিয়ে
তুলে আড়াল থেকে মুচকি হাসে-
ওরা জানে, হয়তো জানেনা এ বুকে ভালবাসা ছিল।
অবোধ বালকেরা যেমন শুকনো মরা নদীর চরে
অবাধ্য চিত্তে দুরন্ত বেগে সারাদিন খেলা করে
অথচ জানেনা বোকা বালকের দল,
এককালে এ নদীরও ছিল উত্তাল যৌবন-
স্রোতস্বিনী, ঢেউ ভাঙ্গা জল!
ওরা নিঃসঙ্গতার আসক্তির ফাঁদে জড়াতে
ক্রমে ক্রমে সাহায্য করে প্রথম প্রহরে
অবশেষে একাকীত্বে এসেও আঘাত করে!
ওরা জানেনা আসক্ত হতে হয় যতটা কষ্টে,
আসক্তিমুক্ত হওয়ার কষ্টটা তীব্র থেকে তীব্রতর!
তবে ওরা কি মানুষ নয়, ওরা কি জড়!
মানুষ হলে ওদের ভালবাসা থাকতো,
মানুষকে ভালবেসে পাঁজরে বেঁধে রাখতো।
ভালবেসে ভালো থাকতো
ভালবেসে ভালো রাখতো
ভালবাসা বুকে নিয়ে ভাল ভাবে বাঁচতে দিতো,
ভালবাসার দূর্বলতায় চক্রাকারে আঘাত দিতোনা!
-------------------------------
ভালবাসা ভালথাকা! ।। নিবিড় রৌদ্র।
তারিখ- ০৫।০২।১৫ ইং।
রাত- ০৯. ২৬ মিনিট

