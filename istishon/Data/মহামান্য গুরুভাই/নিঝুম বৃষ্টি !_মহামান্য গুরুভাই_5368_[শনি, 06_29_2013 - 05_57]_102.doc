নিঝুম বৃষ্টি !


 নিঝুম রাতে ঝুম বৃষ্টি
ভেঙ্গে দিয়ে যত নিরবতা ,
জানলার কাচে , চুপিসারে এসে
বলে যায় কত কথা ।
পর্দা সরিয়ে হাত বাড়িয়ে
ছুতে গিয়ে যাই হেরে ,
খানিক ছোয়া দিতে না দিতে ,
যাচ্ছে সরে সরে ।
নীলিমার নীল কালো হয়ে গেছে ,
ঢেকে আছে আজ মেঘে ।
বৃষ্টি দেখি বৃষ্টি ছুই ,
একলা রজনী জেগে ।
আমি খেলি বৃষ্টি খেলে , খেলছে পাষান কাচ ।
শীতল বনের হাওয়ারাও খেলে
ছুয়ে যায় মন অদৃশ্য ডানা মেলে ,
তারাও থেমে নেই আজ !
আঁধারে কালো , কোথাও নেই আলো
পালিয়েছে ছেড়ে শহর ।
ক্লান্তিকে ডেকে ,স্মৃতি মনে আ্যাঁকে
কেটেছে কতযে প্রহর ।
ক্লান্ত আমি বৃষ্টি ক্লান্ত , ক্লান্তহীন শুধু হাওয়া ।
বিদায় নেবে সবাই এবার ,
অচিন রাজ্যে পা বাড়াবার
সবার কি একি চাওয়া !
ক্লান্তি শেষে নেশার আবেশে
আরেকটি সকালের সৃষ্টি ,
কেটে গেছে ঘোর , জেগে দেখি ভোর
আবার নামবে বুঝি বৃষ্টি ।
[নিঝুম বৃষ্টি
___নিবিড় রৌদ্র
২৯.০৬.১৩ রাত্রি: ০২.১২]

