কিশোর স্মৃতি৷


 কই কতদিন,
এইতো সেদিন!
হেঁটেছি দুজন একি পথে,
দিন কিবা রাত-
তবু একসাথে!
কত অভিমান -প্রতিযোগিতা,
দিন শেষে ছিলো সেই একতা৷
ছিল মনে আশা,
কত ভালবাসা!
সাদাকালো ছবিগুলো হবে রঙ্গিন৷
তবু সময়ের স্রোতে,
দিন বদলেতে-
আজ বিগত সেদিন৷
তোর মনে পড়ে?
গোধুলীর পরে-
তোকে গান শুনাতাম৷
খেলার মাঠেতে,
দেবীর ঘাটেতে-
বসে,
কত বিকেল কাটাতাম৷
জানিস?
সেই প্রেম আজো যেন ডাকে,
বলভদ্র নদীটির বাঁকে৷
মনে পড়ে তোর?
কত না ভোর-
অথবা কোচিঙের ফাকে!
যদিও পড়ার ছলে মগ্ন সকলে,
আমি শুধু একা উন্মুখ-
কখন জ্বালাবো তোকে৷
আছে কি মনে?
পরীক্ষার ক্ষনে-
গন্থব্যটা যখন মোদের হল!
মনে ছিল জিদ,
কার হবে জিত-
দিবে যখন ফলাফল!
যদিও আজ এতকাল পরে,
তবুওতো তোকে মনে পড়ে৷
কেমন কাটছে দিন?
জানি খারাপ না,
তোর পথ আজ কতনা সহজ-
আমার কঠিন৷
তাই কি ভুলে গেলি মোরে!
আমিতো ভুলিনি-
ভুলতে যে পারিনি,
তুই-ই বল ভুলি কি করে?
কত স্মৃতি কত কথা-
কত হাসি কত ব্যথা,
এখনো যে ভাবে এ মন৷
দোস্ত,
তোকে মিস করছি ভিষণ!
[উত্সর্গ:
জীবনের পথচলার নিয়মে মতের অমিল হেতো, ক্রমে ক্রমে নিরব দূরত্ব সৃষ্টি হয়ে যাওয়া সেই কিশোর বেলার বন্ধু- `মঈন'কে৷]
----------
-কিশোর স্মৃতি৷
-নিবিড় রৌদ্র৷
০২-০৫-১৪, ০২.২৪ মিনিট৷

