তোমাতেই প্রেম


আমি সুউচ্চ তোমার আলিঙ্গনে,
আমি ভালোবাসা তোমার প্রতি নিঃশ্বাসে
আমি দূর্গ তোমার সিংহাসনে,
আমি দিগন্ত তোমার ভাবনা-বিশ্বাসে।
আমি হিমালয় তোমার অভিধানে,
আমি ভীষণ আবেগী তোমার নির্জনে।
আমি বৈরাগী তোমার সুরে সুরে
আমি বিবাগী তোমার অবর্তমানে।
আমি ছন্নছাড়া তোমার বিষন্নতায়,
আমি সংবৃতা তোমার চেতনায়,
আমি স্বপ্ন-বিলাসী তোমার আয়নায়
আমি সংসারী তোমার মমতায়।
আমি হাসি তোমার দূরন্তপনায়,
আমি কাঁদি তোমার অবহেলায়।
আমি সদ্য ফোটা ফুল তোমার আঙিনায়
আমি প্রকৃতি তোমার মহানুভবতায়।
আমি ঝরা বকুল তোমার পরাজয়ে
আমি প্রতিবাদী কমরেড তোমার লড়াইয়ে।
আমি আনন্দ তোমার আনমনে,
আমি সমঝোতা তোমার বিশ্বাসে-বোধে।
আমি নিঃস্তব্ধতা তোমার নিঃসঙ্গতায়,
আমি শ্রাবণধারা তোমার ভালোবাসায়
আমি ঝড়োহাওয়া তোমার আকাশে
আমি বিকীর্ণ রোদ তোমার উচ্ছাসে।
আমি জোছনা তোমার তোমার আঁধার সময়ে
আমি উষ্ণতা তোমার শীতার্ত আবহে
আমি মমতাময়ী তোমার হৃদয় ক্ষরণে।
আমার হৃদয় গালিচা তোমায় বরণে।
আমি একাত্তরের গেরিলাযোদ্ধা
তোমার স্বাধীনতায়,ঔজ্জ্বল্যে, হেমে
আমি বিহ্বল ব্যাকুল দিশাহারা
আমি ব্যাপ্ত, মগ্ন তোমার প্রেমে।

