প্রেমপত্র-৮৩


প্রিয় পাগলী,
আমার সবকিছুতে কেন তুই থাকিস তা আমি কখনোই বুঝতে পারি না ! তুই কেন,সবসময় আমার সাথে থাকিস ?ফোনের পাসওয়ার্ড থেকে শুরু করে আমার জীবনের প্রত্যেকটা অংশে তুই কোন না কোনভাবে জড়িয়ে আছিস । আমার সকাল শুরু হয় তোকে ভেবে আর রাতে চোখ বন্ধ
করি তোকে দেখে ।আমি জানি আমি তোকে ভালবাসি কিন্তু আমি এটাও জানি এই ভালবাসার বিনিময়ে শুধু আমি তোকে চাই।জীবনের কঠিন বাস্তবতার সামনে আমার হাত-পা বাঁধা তবু আমি প্রত্যহ প্রার্থনায় শুধু তুই আর তুই।এইজন্য দূরে থেকেই তোকে দেখছি আর কাছ থেকে দেখার কি অদম্য ইচ্ছে আমর।আমি চাই আস্তে আস্তে তুই আমার কাছে আয়।
একসময় হৃদয়ে তুই মিশে যা। আমি জানি তুই অনেক ভালো একটা মেয়ে এটা হয়তো তুই নিজেও জানিস না।তোর বাচ্চার মত সরলতা দেখে
প্রেমে পড়েছি ,তোর চেহারা দেখে নয় ।এখনো মাঝে মাঝে অবাক হয়ে ভাবি ,একটা মেয়ে কিভাবে এত সহজ-সরল হয়?তোকে অনেক কথা বলার আছে কিন্তু কিছুই বলা হল না ঐযে তুই চুপ থাকিস।আমি শত বিপদেও তোর পাশে থাকবে ।সবসময় তুই চাইলেও থাকব না চাইলে থাকব।বুঝলি ইদানিং খুউব খুঁজছি তোকে এই বর্ষার শীতল রাতে হিম হয়ে যাওয়া হাতের মুঠোয় ধরা এক টুকরো ওম এর মত।তোকে লিখে দেয়া চির কুটের কথা ভেবে কেটে যাচ্ছে এক একটি মন খারাপের দিন।এক একটি পুড়ে যাওয়া গাঢ় রাত।আজ বিকেলে ঝাপি খুলে বসেছিলাম সৃতি গুলোর
হলদে হয়ে যাওয়া সে সব সৃতি ঝাড়া দিতেই তুই বের হয়ে এলি ছড়িয়ে গেলি ঘরময়।তোকে আমি ভেবে ভেবে.খুঁজে খুঁজে অস্থির বিকেল কাটে।
এক সাথে কাটিয়ে দিতে চাই আমার সারাজীবন তোর সাথে।চিৎকার করে বলব"ইশ যদি বৃস্টি হতো এখন"তুই যখন থাকবি।আমার সে চিৎকার শুধু তুই শুনবি।ইদানিং ভিশন রকম চুপচাপ হয়ে গেছি,ভিশন রকম থম মেরে থাকি।ঝিম ধরা লাঠিমের মতন।কিছু ভালো লাগেনা। একদম না।
এই শোন তুই,
তোকে নিয়ে লিখতে ইচ্ছে করে হাজারও কবিতা।খুব যতনে রাখা তোর কপালে টিপ টাকে ছুঁয়ে দিতে ইচ্ছে করে।বুঝলি দুপুর বেলায় বেখেয়ালে ঘুমিয়ে পরেছিলাম দেখলাম, তুই মাথার কাছে বসে আছিস।.
পরনে নীল শাড়ী, হাত ভর্তি গোলাপ ফুল।এত মায়াবতী কেন তুমি?
হাত বাড়িয়ে তোকে ছুয়েই চমকে উঠলাম তপ্ত লাভার মত পুড়ছিলো তোর শরীর মনে হলো তোর বুঝি খুব জ্বর।তোকে বুকে লেপ্টে নিতেই ঘুম ভেঙ্গে গেল।খুব একা লাগছিলো আমার। একা। খুব একা।আমি পুড়ে যাচ্ছিলাম তুই ছাড়া।
ইদানিং তোকে খুউব অনুভব করছি,ইদানিং স্বপ্নে তোর গায়ের গন্ধ গায়ে মাখছি,ইদানিং তোকে খুব দেখতে ইচ্ছে হয়,ইদানিং তোর ভালবাসার আগুনে পুড়ে যতে মন চায়।
তোরই
অনিরুদ্ধ

