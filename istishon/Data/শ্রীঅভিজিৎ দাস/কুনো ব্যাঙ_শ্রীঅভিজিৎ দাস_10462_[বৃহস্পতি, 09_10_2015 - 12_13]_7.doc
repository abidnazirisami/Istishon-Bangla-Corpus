কুনো ব্যাঙ


ঘুরে ফিরে বাড়ির আনাচে কানেচে,
কুনো ব্যাঙের সন্ধান পেয়ে মনে হয় –
পেয়ে গেছি আমি
জীবন যাত্রার শ্রেষ্ঠ পথ ।
জীবন মানে,
প্রতিবাদের সুর তোলা নয়,
অন্তরিক্ষের কথা ভাবা নয়...
দিগ্বিজয় নয় ।
জীবন মানে,
ঘরের কোণে বসে থাকা সারাক্ষণ
আর পোকা-মাকড় খেয়ে
জীবন ধারন ।
এতেই যেন নির্লিপ্ত আছে জীবনের
সকল সজীবতা,
নিবিরতা ।
মনে হয় আমার যখনই দেখি কোনও
কোণ ব্যাঙ ।
এবড়ো খেবড়ো রসসিক্ত ত্বক নিয়ে বেঁচে আছে –
স্বাধিনভাবে
কোনও কোণায় ।

