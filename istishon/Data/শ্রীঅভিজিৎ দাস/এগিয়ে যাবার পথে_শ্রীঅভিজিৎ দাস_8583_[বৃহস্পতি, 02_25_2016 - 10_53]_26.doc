এগিয়ে যাবার পথে


তুমি এগিয়ে গেলে আমার থেকে ।
জীবনে চেয়েছো আমার থেকে এগিয়ে যেতে-
পেরেছো । যখনই চেয়েছো যার থেকে এগিয়ে যেতে -
পেরেছো ।
আমি পারিনি, আমি চাইওনি ।
আমিতো চেয়েছিলাম শুধু বেঁচে থাকব তোমার সাথে
। পারলামনা ।
তুমি এগিয়ে গেলে - নিছক পিছিয়ে যাবার ভয়ে ।
আমি পড়ে রইলাম আমার স্থানেই, এগিয়ে গেলাম না আর
পিছিয়ে যাবার ভয়ে ।
পেছন থেকে কত জনা এগিয়ে এসে সাথে জুটলো-
হাসলো, মাতলো, তারপরে ঠিক তোমারই মতন এগিয়ে গেলো ।
সবাই এগিয়ে গেলে তবু আমি -
পিছিয়ে গেলামনা ।
যাও থেমোনা, আরও এগিয়ে যাও -
আবার হবে দেখা এগিয়ে যাবার পথেই
কেননা - পৃথিবীটা পৃথিবীর মত হলেও অনেকটাই গোল ।

