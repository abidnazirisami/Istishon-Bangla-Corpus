প্রসঙ্গ _ নিলয় নীল


নিলয় নীল, এই ইষ্টিশনেরই ব্লগার ছিলেন । গত বছর স্বাধীন মত প্রকাশ করায় উনাকে হত্যা করে মৌলবাদিরা । আমরা শোকাহত এবং সবাই নিন্দা করছি । তবে একটি প্রশ্ন মাথা কামড়ায় তিনি কতটুকু শ্রদ্ধা পাওয়ার যোগ্য কেননা তিনি সৎ ছিলেননা । যাদের কাছে কথাটি বড়ই নতুন মনে হচ্ছে, বা জানতে ইচ্ছা হচ্ছে আমার এ কথা বলার কারণ কিংবা যাদের ঘৃণা জন্মাচ্ছে আমার মতামত পড়ে-তাদের জন্যেই আমার এই পোষ্ট ।
নিলয় নীল আমার কাছে যেভাবে পরিচিত হয়েছেন তা হল উনার একটি মিথ্যাচার পড়ার মাধ্যমে । একটি ফেসবুক পোষ্ট আমি নীচে সেটি তুলে দিচ্ছি -
"ভারতীয় বিজ্ঞান ও যুক্তিবাদী সমিতির প্রবীর ঘোষ একদিন আমাকে ফোন দিয়ে হঠাৎ জিগ্যেস করেছিলেন আমি নাকি লিপিস্টিক ব্যবহার করি? উত্তরে বলেছিলাম না আমি লিপিস্টিক ব্যবহার করি না তবে লিপগ্লস ব্যবহার করি মাঝে মাঝে। আমি আজ পর্যন্ত বুঝলাম না তিনি এই প্রশ্নটা আমাকে কেন করেছিলেন! প্রবীর ঘোষ আমার কাছে একজন কিংবদন্তী মানুষ, তার কাছে আসার সৌভাগ্য হয়েছিলো বলে তার অভ্যন্তরীণ কিছু ব্যপার জানার সুযোগ হয়েছিলো।
.
আমি ব্যক্তিগতভাবে জানি তার অভ্যন্তরীণ প্রবণতায় সমকামিতাকে সনাতনী দৃষ্টিভঙ্গিতে দেখতেই তিনি পছন্দ করেন। ব্যক্তিগতভাবে আমি সমকামী কিনা এনিয়েও তিনি আমাকে সরাসরি প্রশ্নও করেছিলেন এবং আমিও জানিয়েছিলাম যে আমি কোনভাবেই সমকামী নই।
.
ভারতীয় বিজ্ঞান ও যুক্তিবাদী সমিতির ৩০তম বার্ষিক অধিবেশন ১৪ ও ১৫ মার্চ, ২০১৫ এর সভাপতির বক্তৃতায় প্রবীর ঘোষ অভিজিৎ রায় হত্যায় ধিক্কার জানিয়েও আবার একহাত দেখে নিলেন সমকামিতাকে। অভিজিৎ রায় সমকামিতাকে প্রমোট করার চেষ্টা করেছেন বলেও সমালোচনা করেন প্রবীর ঘোষ।
.
কিন্তু এখন কি আসলেই সমকাম নিয়ে আলোচনা করে পক্ষে বিপক্ষে অবস্থান গ্রহণের সময়? ওদেশে যুক্তিবাদী নরেন্দ্র দাভোলকর, গোবিন্দ পানসারেকে হত্যা করা হয়েছে। এদেশে একে একে হত্যা করা হয়েছে হুমায়ূন আজাদ, রাজীব ও অভিজিৎ রায়কে। যুদ্ধ যেখানে ধর্মভিত্তিক মৌলবাদ জঙ্গিবাদের সাথে সেকুলার মানবতাবাদের সেখানে সমকামিতা দিয়ে মানবতাবাদীদের বিভাজন কি না করলেই নয় দাদা?"
লিঙ্ক : https://m.facebook.com/Niloy.Neeel/posts/942628015789661?pnref=story
অনেকেই হয়ত ভাবছেন, এতে মিথ্যাচারের কি হল ; এই লেখার জবাব দিয়েছিলেন প্রবীর ঘোষ নীচে সেটি উদ্ধৃত করে দিচ্ছি আশা করি অনেকটাই পরিষ্কার হবে -
"সভাপতির বক্তব্য প্রসঙ্গে নীলের মন্তব্যের উত্তর দিলেন প্রবীর ঘোষ
ভারতীয় বিজ্ঞান ও যুক্তিবাদী সমিতির বার্ষিক সম্মেলনে সভাপতির বক্তব্য প্রসঙ্গে নীল সোশ্যাল মিডিয়ায় কিছু মন্তব্য করেছেন। সভাপতি প্রবীর ঘোষ সেই মন্তব্যের পরিপ্রেক্ষিতে উত্তর দিয়েছেন ——
ভাই নীল তোমার লেখার (https://www.facebook.com/Niloy.Neeel/posts/942628015789661?pnref=story / https://www.facebook.com/shantanu.adib/posts/947129941993920) উত্তরে জানাই- ১) তুমি বলেছ আমাকে ফোন করেছিলে, আমি ধরিনি এবং সেটা অতি সম্প্রতি। আমি রিলায়েন্স ফোন এ বিল পে করি। তারা বিলের সঙ্গে কল লিস্ট দেয়। এবং সেই কল লিস্টে আমি কোনও ফোন ধরি বা না ধরি, যে ফোন আমার কাছে আসে এবং যায় সে সব তালিকাবদ্ধ থাকে। সেই তালিকা প্রতি মাসেই ওরা আমাকে পাঠায়। বিশেষ প্রয়োজনে চাইলেও পাঠিয়ে দেয়। আমার কল লিস্টে তোমার কোনও নাম্বার পাইনি। যদি কল লিস্টে তোমার কোনও নাম্বার দেখাতে পারো তাহলে তোমাকেই ২৫ লাখ টাকা দিয়ে দেব। ২) তোমাকে কোনও দিনই ফোন করে জানতে চাইনি যে তুমি কী লিপস্টিক মাখ? ইহাও মিথ্যা। ৩) অভিজিৎ রায়ের সাথে তুমিই প্রথম আমার সঙ্গে পরিচয় করিয়ে দিয়েছ বলে জানিয়েছ, এটাও মিথ্যা। আমার সঙ্গে ওর যোগাযোগ ওর লেখক হওয়ার আগে থেকে। ও আমার বই পড়ে দ্বিধাহীনভাবে জানিয়েছেন আমি ওনার আদর্শ। আর যে বইটা আমি আনিনি সেটা উনি আগেই আমাকে পাঠিয়ে দিয়েছিলেন তাই আমি ওই বইটা তোমাদের জন্য রেখে গেছিলাম ঢাকার কল্যাণের কাছে। ৪) না। আমি কোনও বিভাজন চাই নি। আমি মানুষকে চিনে নিতে বলেছি। আমি স্পষ্ট ভাষায় নরেন্দ্র দাভোলকর, গোবিন্দ পানসারে বা বাংলাদেশের অভিজিৎ রায়, হুমায়ুন আজাদের হত্যার তীব্র বিরোধিতা করেছি। অভিজিৎ রায় ছিলেন শ্রেনিহীন সমাজের বিরোধী, সাম্যের বিরোধী। ৫) কেউ কেউ ‘কুয়োর ব্যাঙ’ হয়ে মনে করেন আমরা হয়তো গডম্যানদের ভান্ডাফোরের মধ্যেই নিজেদের সীমাবদ্ধ রেখেছি। আমরা যেভাবে সাম্য আনতে দেশ জুড়ে স্বয়ম্ভর গ্রাম গড়ে তুলেছি, স্বয়ম্ভর গ্রাম গড়ার দিশা দেখাচ্ছি, তা জানতে ‘যৌবনের বজ্রনির্ঘোষ’ বইটি পড়তেই হবে। প্রকাশক- দে’জ পাবলিশিং, কোলকাতা- ৭০০ ০৭৩। সৎ থাকো, ভাল থাকো, ভাল রাখো।"
লিঙ্ক: http://www.srai.org/সভাপতির-বক্তব্য-প্র/
কই নিলয় তো প্রমান করতে পারলেননা যে তিনি ফোন করেছিলেন- স্পষ্টতই বুঝা যায় নিলয় নীল সৎ ছিলেননা তাই তিনি আমাদের কাছ থেকে আর যাই পাননা কেন সৎ মানুষ হিসেবে সম্মান পেতে পারেননা ।

