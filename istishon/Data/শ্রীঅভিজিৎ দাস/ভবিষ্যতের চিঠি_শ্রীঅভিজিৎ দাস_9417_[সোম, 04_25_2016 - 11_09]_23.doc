ভবিষ্যতের চিঠি



আসছে মঙ্গলবারে চাঁদে হাট বসবে,
বাড়তি গাছ লাগিয়ে অক্সিজেন নিয়ে যাওয়া হয়েছে চাঁদে ।
রামবাবু যাবেন শুনেছি, শ্যামবাবুও যেতে পারেন...
যদুবাবু পরিবার নিয়ে থাকতে যাচ্ছেন ।
পৃথিবী আদৌ বড় একঘেঁয়ে তাই, কল্পনা-বাস্তব ---
একাকার করতেই হল ।
রকেট বোঝাই জল চাঁদে যাচ্ছে ।
ছেলেরা কি মানবে যে চাঁদ আসলে ---
পঞ্চাশ মিটার নয় । - কই মানবে না তো ।
মঙ্গলেও তৈরী হচ্ছে ঘর - যদুবাবু ফ্ল্যাট নেবেন ।
ইতিহাস সত্যিই হাসায় খুব,
মঙ্গল বুধ এরা নাকি বাসযোগ্য নয় !
হাসায় হাসায় বড্ড হাসায়, চাঁদ বাসযোগ্য হল অথচ
আমার কাছে সোনার পৃথিবীটাই বাসের অযোগ্য আজও ।
ইতিহাসে যেমন, আজও তেমন, প্লুটোয় মানুষ থাকবে যেদিন, ---
সেদিনও আমি চেঁচাতেই থাকব
অন্য চাই, বস্ত্র চাই, আর চাই .........

