জনমদুখিনির জীবন মরণ


আমিতো দেখেছি জীবন
মরণ সবই ।
মরণের প্রকৃষ্ঠ উদাহরণ !
দিতে পারি ।
আমিতো দেখেছি আমার –
আপন পল্লিতে ।।
ঐ জনমদুখিনী, তার কথা বললে কি –
ভুল বলা হবে ? সেতো –
উদাহরণ রেখে গেছে মরণের
প্রকৃষ্ঠ ।
যখন আকাশের মত সূর্যটাও হয়ে ওঠে
ফ্যাকাশে ধূসর ;
তখন আর বেঁচে না থাকাই
আসলে ভালো !!
তুমি তো সাম্যবাদী,
দিতে পার উদাহরণ?
দুখিনি দিতে পেরেছে,
সে যে বাদে বিশ্বাসি,
সে বাদের প্রকৃষ্ঠ উদাহরণ । সে জানত ভালই
তোমার সাম্যবাদও তাকে দেবে
আরও বেশি জঘন্য মৃত্যু ।।
জনম দুখিনি বোধহয় দার্শনিক ছিলনা,
কিংবা অমন কিছুই ছিলনা ।
তবুও সে জানত বেশিই জীবন মরণ নিয়ে ।
কি বলে তোমার দর্শন জীবন মৃত্যু নিয়ে ?
আমি যা দেখি তাতেই
বিশ্বাস করি ।
আর আমিতো দেখেছি,
জনমদুখিনির মত আরও –
কতইনা জীবন মৃত্যুর খেলা ।
হ্যাঁ! খেলাইতো
খেলা বলেই
কেউ মরেও মরেনা, আবার উঠে আসে, আর কেউ
জিতেওনা, মরেওনা । কেউবা –
একবারও না জিতে বার বার হারে ।
কেউবা জিতে বার বার ।
তবে যেই জিতে, আসলে সে জিতে
ছলে, বলে,
কিংবা কৌশলে ।
জনমদুখিনির কোনটাই ছিলনা তাই,
একবারও না জিতে সে –
বার বার মরা হয়েছে ।
আর মরতে মরতে একেবারেই মরেছে,
কারণ সে জানত
বার বার মরা থেকে একবারই
মরার মত মরা –
অনেক ভালো !!!!

