কবিকে


কি হে কবি, বছর তো শেষ হলনা অথচ নতুন বছরের কবিতা লেখা শুরু করে দিলে? বছরটা ভাল কাটেনি বুঝি, তাই বছরটাকে বিদায় করার তাড়া লেগেছে ? তা ভাই কবি - খৃষ্টাব্দটাকে বিদায় না হয় করেই দিলে কিন্তু বঙ্গাব্দটা যে থেকেই যাবে, থেকে যাবে আরও নাম না জানা কত অব্দই; তাদের চিন্তা নাই? যদি তাই হয় - তবে কিন্তু চিটিং তুমি নিজের সাথেই করলে হে ।
তোমরাও পার বটে, বছরটা আসবে কি না তা না জেনেই লিখে ফেলছ নতুন বছরের জন্য কবিতা ! আমি তো ভাই এক মিনিট পরের কথাও বলতে সাহস করিনা - কি জানি বাঁচব কি মরব ! পৃথিবীটা মৃত্যুময় কিনা, হাটতেও মৃত্যু, বসতেও মৃত্যু । তা ভাই তুমি তোমার কাজ চালিয়ে যাও, পজিটিভ থিংকিং শুনেছি ভাল তা শুনেছিই শুধু প্রমান পাইনি - কতবার আমি অংক পরীক্ষা দিতে গিয়ে পজিটিভ থিংকিং করেছি কিন্তু পরিক্ষার ফলটা আর পজিটিভ হয়নি । সে যাই হোক তুমি লিখে যাও তোমার সকল ভাবনা লাগিয়ে, আর আমি আমার ঋণাত্মক ভাবনায় তোমাকে জানাই নববর্ষের আগাম শুভেচ্ছা।

