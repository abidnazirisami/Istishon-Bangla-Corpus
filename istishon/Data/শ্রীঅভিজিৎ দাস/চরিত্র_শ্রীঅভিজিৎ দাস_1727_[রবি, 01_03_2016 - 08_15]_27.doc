চরিত্র


রোগাক্রান্ত দেহ, ভারাক্রান্ত মন,
এই তো আমার নিত্য দিনের রোজনামচা ।
দিনের প্রথম সূর্যকীরন আর তাপ,
চোখে এসে পরলে, গায়ে লাগলে, ব্যথা হয়, পুড়ে যায় দেহ –
আর আমি ব্যথাক্লিষ্ট মনে কেঁদে যাই, সারাক্ষণ ।
আমি বছর গুণার স্বাভাবিক নিয়ম থেকে দূরে সরে এসেছি –
আজ অনেকদিন ।
৩৬৫দিনে বছর গুনা আমার কাছে অসম্ভবের পর্যায়ে ।
মানুষ বছরের প্রথম দিনে প্রতিজ্ঞা করে, আশা করে
কিছু ভালোর, কিছু নতুনের ।
অথচ আমার রোজই ঘটে যায় –
কত নতুন । হয়ত ভালও...
আমার জন্যে না হলেও, কারও কাছেতো ভাল লাগে ।
তাই মনে হয় রোগাক্রান্ত ভারাক্রান্তের প্রতিদিনেই যেন –
একটা বছর অতিক্রান্ত হয় ।
নিত্যদিনের, নতুন নতুন জরা, আর ঐ –
বুদ্ধিজীবি, শাসক, আমির অমরাহের,
অদ্ভুত ভালবাসা,
বারে বারে আমায় করে তুলে,
রোগাক্রান্ত ভারাক্রান্ত । ঐ আকাশ, এ বাতাস, আর নদী
উঠে পড়ে লেগেছে, নয়ত কি ঠেলে দিত আমায় –
মৃত্যুর দিকে ।
আমার ভাষায় প্রকাশ পায়না সে ব্যথা ।
তুমি জাননা, আমি সেই ব্যথার সাথে যুদ্ধে লিপ্ত,
তোমার অদর্শনে আমি লড়াই করি,
আর তাই মনে কর আমি চিরচিরে ক্ষিপ্ত ।।
প্রথম প্রকাশ : www.manusher-kobita.tk 

