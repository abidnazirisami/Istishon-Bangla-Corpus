 শিরোনাম হীন


- এক -
তুমি কথা বলতে ভুলে গেছো জেনেও ডাক দিয়েছিলাম
জবাব পাবার আশায় তো নয়
ডাক দিয়েছিলাম শুধু জানাতে যে আমি
তোমায় মনে রেখেছি ।
 - দুই -
মৃত্যু আসে একদিনই
মৃত্যুর সাথে নিশ্চিৎ হারের লড়াইটাও
একদিনই হয় ।
বেঁচে থাকার সংগ্রামটা কিন্তু প্রতিদিনের 
 - তিন -
আমায় না চেয়ে আমার -
ভালবাসা চাইতে পারোনা?
 - চার -
গর্ভধারীনী, অতো গর্ব কিসের?
- গর্ভধারনের?
দু তিন লাখের সামান্য কাজেই
গর্ব এতো!!!
 - পাঁচ -
মনটা বোধহয় তেজস্ক্রিয় মৌল দিয়ে তৈরী
রোজ ঘটছে বিঘটন
রোজ হচ্ছে ছোট
কি জানি ছোট হতে হতে আর
কত ছোট হবে!!!
 - ছয় -
আমি তো চেয়েছিলাম হতে বড়,
কিন্তু হয়ে উঠলাম শুধুই বুড়ো ।।
 - সাত -
কাছে আয়, মনের কাছে
মনের কথা ক'ব
তার পরে হিমাদ্রীর মত
শান্ত আমি হ'ব ।।
 - আট -
তোমাদের দেওয়া আমার
মিটার স্কেলটি ক্ষয়ে,
তাই প্রায়ই টিলা দেখি
বিশাল হিমালয়ে ।
আর কালাটিলায়ই কখনোবা
দেখি পর্বৎ
তবে, আজ থেকে আমার দেখার
এ আইনই বলবৎ ।
 - নয় -
আমাতে আমাকে ভালবাসার মত
কিছুই পাওনা
অথচ হিংসা করার মত অনেক পাও
এটাকি হাসাওনা ???

