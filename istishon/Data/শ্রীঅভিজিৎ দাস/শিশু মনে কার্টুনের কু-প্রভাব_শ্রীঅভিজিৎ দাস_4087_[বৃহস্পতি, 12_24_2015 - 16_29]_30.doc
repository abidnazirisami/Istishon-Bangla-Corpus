শিশু মনে কার্টুনের কু-প্রভাব


শিশুরা হল অবিকৃত মানুষ; তাদের কাছে হাসিটাই হাসি,কান্নাটাই কান্না । ওরা ছল জানেনা । তার পর ধীরে ধীরে তারা যা দেখে, যা শুনে তাই শিখতে থাকে । কোনও জিনিস তাদের খুব ভাল লাগে, তো তারা সেটা নিয়েই থাকতে ভালবাসে আর যেটা ভাল লাগেনা - পছন্দ করে সেটা থেকে দূরে থাকাই । তবে বেশিরভাগ জিনিসই তাদের ভাল লাগে, ভাল লাগেনা খুব কমই আর সেই ভাল লাগা জিনিস গুলোর মধ্যে একটি হল কার্টুন । কার্টুন আমিও দেখতাম খুব ছোটো থাকতে ; কার্টুন আমি এখনও দেখি । দূরদর্শনে কার্টুনই এমন অনুষ্ঠান যা আপনাকে চিন্তায় ফেলবেনা - তাই নয় কি ? বোধ হয় তাই নয়, আর তাই আমার এ পোষ্ট । ভারতের বিখ্যাত কার্টুনের মধ্যে একটি হল 'ছোটা ভীম', ছোটা ভীম আবার তৃণমূলের প্রচারেও নেমেছিল - সে অন্য প্রসঙ্গ । কিন্তু যা আমায় চিন্তায় ফেলেছে তা হল এই অনুষ্ঠানটির বিষয় বস্তু, এদিকে আমরা বিজ্ঞান মনস্ক মানুষেরা আন্দোলন গড়ে তুলছি ডাইনি প্রথা, অলৌকিকতার বিরুদ্ধে আর ঐদিকে ছোটা ভীমের লেখক মশাই কঁচি-কাঁচাদের মধ্যে ছড়িয়ে দিচ্ছেন যত কুসংস্কারের ভাইরাস । ছোটা ভীমে দেখা পাওয়া যায় এক 'বুরি চুরেল'-এর যে নানান অলৌকিক কর্মকাণ্ড ঘটায় তার কালো যাদুর সাহায্যে, এরই সাহায্যে করে নানান কুকার্য সম্পাদন ; অবশেষে ছোটা ভীম লাড্ডু খেয়ে তাকে হারিয়ে দেয় । আরেকজন অলৌকিক ক্ষমতাধারি হলেন ধুনি বাবা ; তিনি ভাল - অলৌকিক ক্ষমতার বাতাসে ভাসেন, ধ্যান করে দূরের ঘটনা জানতে পারেন, এছাড়াও উনার বেশ ভাল ভাল কতক অলৌকিক ফিচার । এরকমই কার্টুনটিতে পাওয়া যায় অনেক গুলো চরিত্র ।
আপনার কি মনে হয় না এসব কিছু বাচ্চাদের মগজ ধোঁলাই দিচ্ছে ? হয়ত আপনার সন্তান যে হোমওয়ার্ক শেষ করে আপনার অনুমতি নিয়েই টি.ভি. তে কার্টুন দেখছে সে আপনার অজান্তেই মগজ ধোঁলাইয়ের শিকার হচ্ছে, গেঁথে নিচ্ছে মনের মাঝে ডাইনি প্রথার মত অমানবিক প্রথাকে ।
আমি একটি কার্টুনের কথা লিখছি, এরকম আরও কার্টুপ থাকতেই পারে ।
তাই সাবধান ।
আপনার একটু সতর্কতাই আপনার সন্তানকে করে তুলতে পারে মুক্তমনের অধিকারি ।
* আমার ব্যক্তিগত ব্লগে পড়তে এখানে ক্লিক করুন ।

