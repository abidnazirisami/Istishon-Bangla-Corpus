মধ্যবিত্ত


আমি মধ্যবিত্ত হিসেব করি, কাজের আগে কাজের বাদে,
আকাশ দেখার ইচ্ছে হলে তাকাই ছাদে ... ।
আকাশ দেখতে টাকা যে লাগেনা তা খুব জানি,
কিন্তু হিসেব করতে করতে, পুষিয়ে নেয়া খানি -
অভ্যাস এখন আমার ।প্রয়োজন না থাকলেও তাই -
হিসেব করে, হিসেব করে, হিসেব করে বেড়াই ।
এই যেমন কাল, কলম কিনতে গিয়ে কিনে আনি রিফিল ।
এমনটা করারও কি কোনো প্রয়োজন আছিল্ ?
না, তবুও যদি অভ্যাসটা হয় ছিন্ন ?...
তবে হ্যাঁ, স্বপ্ন দেখার ব্যাপারটা পুরো ভিন্ন,
স্বপ্ন দেখি, খুব দেখি, দেখতে দেখতে, দেখে ফেলি - আমরা সবাই গাছ,
প্রাণে সূর্যের আঁচ !
স্বপ্ন দেখি, স্বপ্ন দেখি, স্বপ্ন দেখি মন-জীবন-প্রাণ,
স্বপ্ন দেখতে লাগেনা টাকা - এ আমার জন্মগত জ্ঞান ।

