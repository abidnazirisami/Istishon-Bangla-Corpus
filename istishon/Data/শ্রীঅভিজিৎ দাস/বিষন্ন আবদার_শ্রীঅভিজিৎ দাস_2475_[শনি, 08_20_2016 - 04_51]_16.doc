বিষন্ন আবদার


কথাটা আদৌ এই নয় যে তোমাকে কাছে চাই,
কথাটা এই যে তোমাকে চাইনা অন্য কারো কাছে
অন্য কেউ যার সাথে আমার কোনো তফাৎ নাই
কিংবা বলতে পারো আমার সাথে যার মিল আছে ।
সহজ করে বললে - যে নিতে পারে আমার স্থান
সহজেই অজানা কোনো বৈপ্লবিক অছিলায় ।
এ যেন প্রাচীন কোনো বেসুরো আকর্ষি গান -
ভুলবে না,তবু তাকে পেয়ে যদি ভুলে যাও আমায়!!!
চাওয়া হয়না,পাওয়া হয়না মনের এ এক বিষন্ন আবদার,
পরজীবির মত যত্ন করে বাঁচিয়ে রাখে মন
জানি না কেন, বাঁচিয়ে, বাঁচিয়ে রাখে আর
ব্যথা দেয়, কেবল বিষম ব্যথা, আজীবন ।
বোধহয় এই বিষাদের নামই তোমাকে ভালবাসা,
তুমি কি বোঝনা কখনও আমার এ দূরন্ত দূরাশা ???

