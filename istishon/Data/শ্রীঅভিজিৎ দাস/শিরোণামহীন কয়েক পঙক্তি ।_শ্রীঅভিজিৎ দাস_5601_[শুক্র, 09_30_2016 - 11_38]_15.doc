শিরোণামহীন কয়েক পঙক্তি ।


- এক -
ভালবাস
যেমন করেই হোক ভালবাস
কারণ ভালবাসাতেই তোমার পরিচয় ।
 - দুই -
কোনটা কার? - জানতে
হবে না এটা । কোনটা
তোমার নয় সেটা জানলেই হবে ।
 - তিন -
কবি কবিতার ফেক্টরি নয়
যে কবিতা বানায় ।
কবি কেবল লেখে
কবিতাতো মৃত্যুর মত আসে
একের পর মনে এক ।
-চার-
দাড়াও, যেওনা এক্ষুনি
ভালবাসা বাকি আছে
ভয় পেওনা, যদিও পাগল
ভালবাসা হীন তবু নই
পাগল হয়েছি মানুষের চেয়ে
বেশি ভালবাসি বলেই ।
- পাঁচ -
খাতা আর কলম নিয়ে
নিজেকে প্রমাণ করো
মনের গণিতে ।
তারপর দেখ প্রমাণিত
সকল উপপাদ্য ।

