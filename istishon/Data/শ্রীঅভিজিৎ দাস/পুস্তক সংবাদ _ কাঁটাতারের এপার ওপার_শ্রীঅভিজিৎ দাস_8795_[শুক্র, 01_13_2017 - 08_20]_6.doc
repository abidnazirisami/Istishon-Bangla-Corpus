পুস্তক সংবাদ _ কাঁটাতারের এপার ওপার



কবিতা লেখি আজ অনেকদিন... কবিতা ছাড়া জীবনের খুব বেশী দিন কাটাইনি । মন থেকে একটা বেগ পাই কবিতা লেখার । আর এ জন্যেই যত মুশকিল, একবার যা লেখি তা আর কাটাকুটি করে শুধরাতে পারিনা । কবিতায় কাটাকুটি করলে যেন মনে হয় নিজের হৃদপিন্ডে অস্ত্রপাচার করছি । তবুও লেখি, মনের টানে লেখি । জানিনা প্রত্যেকেই এমন করে লেখেন কিনা ।
এই আমার আর আরো ঊনিশজন কবিতা লেখক(হয়তোবা কবি)-র কবিতা নিয়ে কলকাতা বইমেলায় প্রকাশ হতে চলেছে -"কাঁটাতারের এপার ওপার" । আমায় নেয়ার জন্যে দেবজ্যোতিদাকে অসংখ্য ধন্যবাদ । তাঁর অক্লান্ত শ্রম ছাড়া এ বই প্রকাশ সম্ভব ছিলনা ।
সবাইকে জানাই বইমেলায় 270 নম্বর স্টলে আসার আমণ্ত্রণ। দেখুন দুলাইন কবিতা পড়ে, ভাললাগলে নিন । দামটা দুশো টাকা । বিশ্বাস আমার, আমাদের ভাবনা আপনাদেরও ভাবাবে ।
আপনাদের বইয়ের তাকে আমাদের এ বই স্থান করে নিতে পারলে, সে হবে আমাদের আগামিদিনের প্রেরণা । ধন্যবাদ ।

