ওরে মূর্খ মৌলবাদী


হাসি থামলনা শিশুর –
চাপাতির কুপানি দেখে,
কোলের শিশুটি মাটিতে বসে হাসছিল তার
অবজ্ঞার হাসি ।
হাসছিল সভ্যতার বিশ্রিতম সম্পদকে অবজ্ঞা করে,
অবজ্ঞা করছিল শিশু, সকল ধর্মকে তার
অকৃত্রিম মৃদু হাস্যে ।
শিশু কোনও ব্লগে হাসছিলনা,
সে হাসছিল মৌলবাদী থেকে যুক্তিবাদী
সবার ঘরে ।
শিশু হাসছিল, হাসি থামেনি, থাম্বেওনা –
কোনও মৌলবাদী থামাতে পারবেনা নিজের মূর্খতায়
তার ঘরের শিশুটিকে যে হাসছে তার –
নির্বোধতা দেখে ।
ওরে মৌলবাদী, চাপাতি ঘাতক
মনে করে দেখ, হেসে ছিলি কি তুই কোনও দিন সেই হাসি
নিজে নিজের মুখে
নিজের মনে ।
মনে পড়েছে তো নিশ্চয় তোর হাসা সে হাসি !!
ওরে চাপাতি ঘাতক, ভেবে দেখ, তুই –
ঐ শিশু থেকে মূর্খ নির্বোধ
হয়ে গেলি কোনদিন ??

