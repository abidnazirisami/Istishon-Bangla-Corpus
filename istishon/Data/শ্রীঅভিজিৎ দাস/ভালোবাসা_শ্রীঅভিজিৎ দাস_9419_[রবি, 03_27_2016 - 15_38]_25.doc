ভালোবাসা


"আমি তোমাকে ভালোবাসি"
ভালো তো বাসিই হে আকাশ,
মাটি,
অন্ধকার,
সূর্যের আলো ।
কতবার তো জানিয়েছি তোমাদের
তবে শুধু তো তোমাদেরই ভালোবাসি নি ।
আমি তো বেসেছিলাম ভালো -
কৈশোরের প্রথম থেকে আজ প্রথম যৌবন পর্যন্ত
কতনা মানুষকে ।
যার সাথে বলেছি দুয়েকটা কথা
তাকেই তো ভালবেসেছিলাম ।
তাদেরকে জানানো গেলনা -
মানুষ ভুল বোঝে
ভালবাসার এখন বিবর্তন ঘটেছে
ভালবাসা হাঁরিয়ে গেছে
অজানা অতীতের অজানা কবির খাতায়...
ভালবাসা এখন শুধু -
কাতুকুতু যৌনতার অন্য নাম ।
তাই আমার বলা হলনা, হয়তো বলা হবেওনা
কেননা ভিন্ন সংজ্ঞা জাহির করা
আমার কর্ম নয় ।
তাই ভালবাসা হীন মানুষ ছেঁড়ে
তোমাদের ভীরে এসেছি হাঁরাতে ।
হে আকাশ, হে অন্ধকার ।।
5:35/sun,27 march 2016

