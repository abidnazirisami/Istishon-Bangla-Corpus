তিনটি কবিতা


ডাক
তুমি কথা বলতে ভুলে গেছো জেনেও ডাক দিয়েছিলাম
জবাব পাবার আশায় তো নয়
ডাক দিয়েছিলাম শুধু জানাতে যে আমি
তোমায় মনে রেখেছি ।
সংগ্রাম
মৃত্যু আসে একদিনই
মৃত্যুর সাথে নিশ্চিৎ হারের লড়াইটাও
একদিনই হয় ।
বেঁচে থাকার সংগ্রামটা কিন্তু প্রতিদিনের ।
কিছুই কিছু নয়
কবি তুমি ঠিকই বলেছো,
কিছুই আসলে কিছু নয় । মাটি মাটি নয়,
আকাশ আকাশ নয় ।
তাই কি?
বোধহয় তাই নয়, মাটি মাটিই,
আকাশ আকাশই ।
কিন্তু, তুমি কখনোই তুমি নও,
তুমিটাই আসলে ফাঁকি ।
তুমিটা কিছুই নয় ।

