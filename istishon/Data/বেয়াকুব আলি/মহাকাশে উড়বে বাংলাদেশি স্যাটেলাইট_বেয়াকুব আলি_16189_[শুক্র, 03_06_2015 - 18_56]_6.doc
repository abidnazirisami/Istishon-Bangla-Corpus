মহাকাশে উড়বে বাংলাদেশি স্যাটেলাইট


বিশ্বের নানা দেশের সাথে পাল্লা দিয়ে বেশ এগিয়ে যাচ্ছে বাংলাদেশ। বাংলাদেশ মহাকাশে “বঙ্গবন্ধু-১” নামে একটি স্যাটেলাইট উেক্ষপণের উদ্যোগ নিয়েছে সরকার। “বঙ্গবন্ধু-১” উেক্ষপণে মূল পরামর্শক প্রতিষ্ঠান হিসেবে যুক্তরাষ্ট্রভিত্তিক স্পেস পার্টনারশিপ ইন্টারন্যাশনাল (এসপিআই) ইতোমধ্যে কাজ শুরু করেছে। আর এই পরামর্শক প্রতিষ্ঠানের কাজ হলো স্যাটেলাইট (উপগ্রহ) উেক্ষপণের সাথে সংশ্লিষ্ট সব রকম কাজ, যেমন- মার্কেট পর্যবেক্ষণ, ব্যবসায়িক পরিকল্পনা, আইটিইউয়ের সাথে তরঙ্গ সমন্বয়, স্যাটেলাইট সার্ভিস ডিজাইন ও আর্কিটেকচারাল ডিজাইন, সিস্টেম ডিজাইন, দরপত্র প্রস্তুত, ম্যানুফ্যাকচারিং এবং সুষ্ঠুভাবে উৎক্ষেপণ পর্যবেক্ষণে সক্রিয় রাখবে। বাংলাদেশের এই মহতী উদ্যোগস্বরূপ “বঙ্গবন্ধু-১” স্যাটেলাইট ভূমি থেকে নিয়ন্ত্রণের জন্যে গাজীপুর জেলার জয়দেবপুর এবং রাঙ্গামাটির বেতবুনিয়ায় গ্রাউন্ড স্টেশন বসানোর উদ্যোগ নেয়া হয়েছে। মহাকাশে এ পর্যন্ত ছয় হাজার ছয়’শ স্যাটেলাইট উৎক্ষেপিত হয়েছে। আর এর সাথে যোগ হতে চলেছে বাংলাদেশের প্রথম স্যাটেলাইট হিসেবে “বঙ্গবন্ধু-১”। বর্তমানে চলমান টেলিভিশন চ্যানেল, টেলিফোন ও রেডিওগুলোর ক্ষেত্রে বাংলাদেশ বিদেশি স্যাটেলাইট ব্যবহার করে থাকে। আর এই কারণে প্রতিবছর বাংলাদেশকে প্রায় ১১০ কোটি টাকা ভাড়া গুণতে হয়। অথচ “বঙ্গবন্ধু-১” স্যাটেলাইট চালু হলে দেশের এই টাকা তো সাশ্রয় হবেই, বরং সেই সাথে স্যাটেলাইট ব্যবহার করে টিভি বা রেডিও চ্যানেল, ফোন, মোবাইল ও ইন্টারনেট, নেভিগেশন জ্যোতিবিজ্ঞান গবেষণা, সামরিক প্রয়োজন ইত্যাদিতে সুফল পাওয়া যাবে। যেহেতু “বঙ্গবন্ধু-১” স্যাটেলাইট সুবিধামতো আমাদের ইচ্ছানুযায়ী ব্যবহার করতে পারবো, সেহেতু বিষয়টি বাংলাদেশের জন্য অত্যন্ত গর্বের বিষয়।

