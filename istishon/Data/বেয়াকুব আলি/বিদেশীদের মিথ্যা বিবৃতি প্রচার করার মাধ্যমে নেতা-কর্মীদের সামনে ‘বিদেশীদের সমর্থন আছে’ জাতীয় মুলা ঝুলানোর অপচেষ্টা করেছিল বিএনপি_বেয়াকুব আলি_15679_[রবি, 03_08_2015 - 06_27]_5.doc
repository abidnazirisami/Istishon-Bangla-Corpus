বিদেশীদের মিথ্যা বিবৃতি প্রচার করার মাধ্যমে নেতা-কর্মীদের সামনে ‘বিদেশীদের সমর্থন আছে’ জাতীয় মুলা ঝুলানোর অপচেষ্টা করেছিল বিএনপি


বিএনপি স্বীকার করে না, কিন্তু বুঝতে পারে ঠিকই। ২০১৩ সালে জামায়াতের ইন্ধনে নির্বাচনে না এসে বিএনপি ঐতিহাসিক ভুল করেছিল। আবার ২০১৫ সালে এসে জামায়াতের একই ইন্ধনে প্রস্তুতি ছাড়াই হঠাৎ করে এক লাফে সরকার পতনের ডাক দিয়ে অবরোধ ঘোষণা করে দ্বিতীয় বার ভুল করেছে বিএনপি। জনগন তো বিএনপির এই অবরোধে সাড়া দেয়ই নি, এমনকি তার দলের নেতাদেরও সাড়া মিলেনি খালেদা জিয়ার ডাকে। অবরুদ্ধ নাটক সাজিয়ে নিজের দলের নেতা-কর্মীদের আন্দোলনে নামাতে পারেনি খালেদা। বিদেশীদের মিথ্যা বিবৃতি প্রচার করার মাধ্যমে নেতা-কর্মীদের সামনে ‘বিদেশীদের সমর্থন আছে’ জাতীয় মুলা ঝুলানোর অপচেষ্টা করেছিল বিএনপি, কিন্তু সেটাতেও তাদের পরাস্ত ও অপদস্ত হতে হয়েছে। জামায়াতের ইন্ধনে জঙ্গিবাদীদের হাতে পেট্রলবোমা তুলে দিয়ে নিরীহ মানুষ হত্যার মাধ্যমে নৈরাজ্যকর পরিস্থিতি সৃষ্টি করার পায়তারা চালিয়েছে বিএনপি। চালিয়েছে মধ্যযুগীয়ও বর্বরতা। সেই বর্বরতায় মানুষের সমর্থন পাওযার কথা নয়। তাই জনগনের সমর্থন পাওয়ার প্রশ্নই আসে না, মিলেছে ঘৃণা। ক্ষুব্ধ জনগণ খালেদার কার্যালয় ঘেরাও করার চেষ্টা করেছে বার বার । খালেদার তথাকথিত আন্দোলনের বিরুদ্ধে জনগণের আন্দোলন গড়ে উঠছে। পেট্রলবোমা হামলায় খালেদা জিয়ার বিরুদ্ধে বিক্ষুব্ধ জনগন তার উপর হামলা চালাতে পারে, সেই কথা বিএনপির নেতাদের কথাতেই স্পষ্ট হয়ে গেছে। এতিম শিশুদের অর্থ আত্বসাতের মামলায় হাজিরা দিতে যেতে নিরাপত্তা শংকায় ছিল খালেদা, সেটা তার আইনজীবীরাই বলেছে। আদালতে হাজিরা না দেয়ার কারণে এখন খালেদার মাথায় ঝুলছে গ্রেফতারী পরোয়ানা। স্বাভাবিকভাবেই খালেদার গ্রেফতার হয়ে যাওয়ার কথা। খালেদাকে গ্রেফতার না করার বিষয়ে নানাজন নানা কথা বলছে। বিএনপি সেই একই হম্বিতম্বি করছে, খালেদাকে গ্রেফতার করা হলে সরকার পতন। কেউ বলে, সরকার খালেদাকে গ্রেফতার করতে চাচ্ছে না, খালেদা নিজেই গ্রেফতার হতে চাচ্ছে। নানামূখী গুঞ্জন চারিদিকে। তবে অবস্থাদৃষ্টে মনেহচ্ছে, খালেদাকে জামাতকে ছেড়ে গণতান্ত্রিক রাজনীতিতে ফিরে আসার শেষ সুযোগ দিচ্ছে সরকার। যদি তাই হয়ে থাকে, তবে খালেদার উচিত সেই সুযোগ গ্রহণ করা। আর যদি সেই সুযোগ খালেদা হাতছাড়া করেন, তবে আবারও ঐতিহাসিক ভুল করবে খালেদা। খালেদা সেই ঐতিহাসিক ভুল করুক, আমরা তাই চাই। কারণ বিএনপি কখনো শুদ্ধ রাজনীতি করবে না, গণতান্ত্রিক রাজনীতির পথে হাটবে না। বিএনপি যদি আবারো ভুল করে, তবে নিশ্চিত হয়ে যাবে খালেদার পতন। আমরা সেটাই চাই। কালসাপকে বাঁচিয়ে রেখে তার নিকট থেকে মানবিক আচরণ একমাত্র অর্বাচীন ও দুর্বৃত্ত চক্রান্তকারীরাই করতে পারে। আমরা অর্বাচীনও হতে চাই না, দুর্বৃত্তদের চক্রান্তের ফাঁদেও পা দিতে চাই না। আমরা চাই খালেদার রাজনৈতিক পতন। খালেদার পতনের মাধ্যমে মুক্তিযুদ্ধের চেতনার পুনর্জাগরন ঘটিয়ে গণতন্ত্রের পথে নতুন অভিযাত্রা। সবাই সোচ্চার থাকুন। গণপ্রতিরোধ জোরদার রাখুন।

