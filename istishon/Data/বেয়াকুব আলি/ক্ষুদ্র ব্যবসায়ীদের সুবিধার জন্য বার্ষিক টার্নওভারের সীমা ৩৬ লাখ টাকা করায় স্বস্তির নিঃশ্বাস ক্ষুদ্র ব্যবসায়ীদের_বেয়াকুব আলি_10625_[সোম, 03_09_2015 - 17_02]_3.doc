ক্ষুদ্র ব্যবসায়ীদের সুবিধার জন্য বার্ষিক টার্নওভারের সীমা ৩৬ লাখ টাকা করায় স্বস্তির নিঃশ্বাস ক্ষুদ্র ব্যবসায়ীদের


ছোট ব্যবসায়ীদের মূল্য সংযোজন কর (মূসক বা ভ্যাট) থেকে রেহাই দিতে ভ্যাট আইনে পরিবর্তন করছে সরকার। বিদ্যমান আইন অনুযায়ী, কোনো ব্যবসায়ী বছরে ২৪ লাখ টাকা পর্যন্ত লেনদেন (টার্নওভার) করলে তাঁকে ভ্যাট দিতে হয়। এই সীমা বাড়িয়ে ৩৬ লাখ টাকা করার সিদ্ধান্ত নিয়েছে সরকার। চলমান রাজনৈতিক পরিস্থিতিতে ক্ষুদ্র ব্যবসায়ী ও দোকান মালিকরা ভ্যাট প্রত্যাহারের দাবি করে আসছিলেন। তাই বর্তমান সময়েই সরকার এমন সিদ্ধান্তে উপনীত হয়েছে। আগামী বাজেটে অর্থাৎ ২০১৫ সালের ১ জুলাই থেকে কার্যকর করবে সরকার। এ ছাড়া মাল্টিপল ভ্যাট ও ঢালাওভাবে ১৫ শতাংশ ভ্যাটের পরিবর্তে ভিন্ন ভিন্ন খাতে ভিন্ন ভিন্ন ভ্যাট নির্ধারণের বিষয়টি নিয়েও চিন্তা ভাবনা করছে সরকার। ক্ষুদ্র ব্যবসায়ী ও দোকানদারদের সুবিধার জন্য বার্ষিক টার্নওভারের সীমা ২৪ লাখ থেকে বাড়িয়ে ৩৬ লাখ টাকা নির্ধারণে স্বস্তির নিঃশ্বাসে আশার আলো সঞ্চার হচ্ছে ক্ষুদ্র ব্যবসায়ীদের।

