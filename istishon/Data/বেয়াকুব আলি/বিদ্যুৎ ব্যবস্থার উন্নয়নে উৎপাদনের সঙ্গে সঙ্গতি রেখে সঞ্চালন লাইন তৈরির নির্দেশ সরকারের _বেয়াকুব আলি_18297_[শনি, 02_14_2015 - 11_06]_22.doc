বিদ্যুৎ ব্যবস্থার উন্নয়নে উৎপাদনের সঙ্গে সঙ্গতি রেখে সঞ্চালন লাইন তৈরির নির্দেশ সরকারের 


ভবিষ্যত বিদ্যুত উৎপাদন পরিকল্পনার সঙ্গে সঙ্গতি রেখে সঞ্চালন লাইন সম্প্রসারণের নির্দেশ দেয়া হয়েছে পাওয়ারগ্রিড কোম্পানিকে (পিজিসি)। পরিকল্পনা বাস্তবায়নে অন্তত ১০ থেকে ২০ বছরের অগ্রগতি বিবেচনায় নেয়ার নির্দেশ দেয়া হয়েছে। সরকার বিদ্যুত উৎপাদন ব্যবস্থার ব্যাপক উন্নয়ন করছে। আগামী ২০২১ সালের মধ্যে সারাদেশে বিদ্যুত সরবরাহ ব্যবস্থা গড়ে তোলার সিদ্ধান্ত সরকারের। এজন্য এখন থেকে সঞ্চালন ব্যবস্থার উন্নয়ন করতে হবে। ভবিষ্যতে কোন এলাকা থেকে কি পরিমাণ বিদ্যুত সঞ্চালন করতে হবে সে পরিকল্পনা মাথায় রেখে কাজ করা জরুরী। এ ছাড়াও সঞ্চালন ব্যবস্থার উন্নয়নে আরও ১১টি প্রকল্প হাতে নিচ্ছে পিজিসিবি। যেগুলোর প্রকল্প প্রস্তাব নিয়ে এখন বিভিন্ন পর্যায়ে বৈঠক হচ্ছে। দেশে যাতে অদুর ভবিষ্যতে বিদ্যুতের ঘাটতি না থাকে সে দিকে খেয়াল রেখেই বর্তমান সরকারের পথ চলা। 

