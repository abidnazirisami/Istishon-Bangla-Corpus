রাজনীতির আদর্শ আজ বার্ণ ইউনিটে। দোহাই রাজনীতিবিদরা দেশ বাঁচান_ শুধু দেশ বাঁচলেই আপনারা দেশ পরিচালনার রাজনীতি করতে পারবেন



১০০ জন সাধারণ মানুষ যারা রাজনীতি বোঝেনা তাদেরকে পেট্রোল বোমায় পুড়ে হত্যা করা হয়েছে। এ স্বাধীন বাংলাদেশে অবাক লাগে কারণ ৩০ লক্ষ মা বোনের ইজ্জত আর শহীদের রক্তের বিনিময়ে গড়া ভাষা আন্দোলনে শহীদ হওয়া বিশ্বের একমাত্র গর্বিত জাতি এই বাংলাদেশের নাগরিক। 
 
২১ ফেব্র“য়ারি মাতৃভাষা দিবস যে বাংলাদেশের অহংকার তা আপনাদের ক্ষমতার অনলে পুড়ছে, পুড়ছে দেশ, পুড়ছে কোমলমতি শিশু। এ স্বাধীন দেশে পুড়ছে আমাদের শিশুদের সুস্থ স্বাভাবিক জীবন আর শিক্ষা নিয়ে বড় হওয়ার আকাংখা। দোহাই আপনাদের, আপনারা এ সংঘাত হানাহানি আর বার্ণ ইউনিটের মৃত্যুর অসহ্য যন্ত্রনা আর আহাজারি থেকে মুক্তি দিন। দেশের অর্থনীতিকে বাঁচতে দিন, দেশ আজ ধ্বংসের পথে, দেশের মানুষ আজ বাঁচতে চায়। সুখী উন্নত বাংলাদেশ দেখতে চায়। আপনাদের ছোড়া পেট্রোল বোমা আর মিথ্যা বিবৃতি বন্ধ দেখতে চায়। আমাদের সন্তানেরা এ দেশে থাকে আপনাদের মত বিদেশে নয়।


