অর্থনৈতিক কর্মকাণ্ড আরো গতিশীল করতে আরও ১৭টি নতুন অর্থনৈতিক অঞ্চল গড়ে তুলছে সরকার


দেশি-বিদেশি বিনিয়োগকারীদের আকর্ষণের জন্য বিশেষ প্রণোদনা প্যাকেজে সারা দেশে আরও ১৭টি নতুন অর্থনৈতিক অঞ্চলের তৈরি করবে সরকার। তাছাড়া অর্থনৈতিক অঞ্চলেই বিনিয়োগকারীদের জন্য ওয়ান স্টপ সার্ভিস চালু থাকবে। জি-টু-জি ভিত্তিতে জাপান ও চীনের বিনিয়োগকারীদের জন্য অর্থনৈতিক অঞ্চল প্রতিষ্ঠায় সরকারের এমন উদ্যোগ। জাপানি বিনিয়োগকারীদের জন্য গাজীপুরের শ্রীপুরে, কক্সবাজারে পর্যটনের জন্য বিশেষ অর্থনৈতিক অঞ্চল, নরসিংদীতে বেসরকারি অর্থনৈতিক অঞ্চল, চট্টগ্রামের আনোয়ারায় চীনের জন্য, ঢাকার কেরানীগঞ্জে, জামালপুর, নারায়ণগঞ্জে, ভোলায়, আশুগঞ্জে, মুন্সীগঞ্জে আব্দুল মোনেম অর্থনৈতিক অঞ্চল, পঞ্চগড়ে, মুন্সীগঞ্জে তৈরি পোশাক খাতের জন্য বিশেষ অর্থনৈতিক অঞ্চল, নরসিংদী, মানিকগঞ্জ, নীলফামারী, কুষ্টিয়া ও আগৈলঝড়ায় এই অর্থনৈতিক অঞ্চলগুলো হবে। ১৫ বছরে একশটি অর্থনৈতিক অঞ্চল স্থাপনের মাধ্যমে এক কোটি মানুষের কর্মসংস্থান করে বছরে ৪০ বিলিয়ন মার্কিন ডলারের পণ্য রপ্তানির লক্ষ্যে সরকারের এমন উদ্যোগ সত্যিই প্রশংসার দাবীদার।

