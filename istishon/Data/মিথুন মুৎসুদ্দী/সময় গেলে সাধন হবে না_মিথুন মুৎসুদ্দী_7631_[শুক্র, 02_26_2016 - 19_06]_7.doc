সময় গেলে সাধন হবে না


বিদ্যুৎ যাবারর সাথে সাথে মোড় ঘুরে গেলো রাস্তার,,
অন্ধকারে হাতড়াতে মনে পড়ে গেলো রাস্তাটা অতীতের,,
বর্তমানেরা এখানে নিশ্চুপ জামরুল গাছটার মতো,,
পাতা ঝড়তে ঝড়তে গাছটা মৃতপ্রায় সময়ের মতো,,
পাশের ফ্ল্যাটের দরজাটা কড়ানাড়ে না-
তার বদলে দেয় ধমকা বাতাস,,
রাতের শিলাবৃষ্টিগুলি এখন আর এক গামলা পূর্ণ হয় না,,
পানসে হয়ে যায় দ্রুত,,
ঘড়ি ভেঙে বন্যা হয় না আর,,
কোনো সেকেন্ডের বরশিও--
একা চিংড়ী ধরতে পারে না,,
বন্যার পানিতে ভেসে যায় দূরে,,
পুকুরভর্তি কুচুরিপানায় কোনো ভাঙা নৌকার চিৎকার আসে না,,
কানপাতা সন্ধ্যায় ""ব্যারনের ইংলিশ রাইমস্"" এখন আর কেউ উচ্চস্বরে পড়ে না,,
তার বদলে শুনি কিছু নিয়মিত ফিসফাস্,,
ছাদ আর বারান্দার শুকনো কাপড়--
এখন আর কেউ আনতে আসে না,,
কাপড়গুলো শুকিয়ে টুপটাপ পড়তে থাকে,,
কড়া রোদের আকাশে দেখবার মতো চোখ নেই কারোর,,
পুকুরটা এখন ডোবা,,
দিনরাত কেবল ময়লা জমে-
সময়ের ময়লা, অসময়ের ময়লা,,
কাক-কুকুরেরা বসে খায়
আর, হুতাশ করে গৃহস্তের নামে,,
গৃহস্থরা জেগে জেগে স্বপ্ন দেখে
সন্ন্যাসী হবার
আর সন্ন্যাসীরা সন্ন্যাসিনীর খোঁজ পেয়ে গৃহস্থকে দেখে যায়,,,
আর মাঝে সালভাদার দালির সেই বিখ্যাত গাছ, যার নিচে গলে পড়া এন্যালগ্ ঘড়ি-----
আর লালনের কন্ঠ ---
"" সময় গেলে সাধন হবে না ""
গৃহস্থ ভাবে,"কোনটা??
"সাধন না সদন??""

