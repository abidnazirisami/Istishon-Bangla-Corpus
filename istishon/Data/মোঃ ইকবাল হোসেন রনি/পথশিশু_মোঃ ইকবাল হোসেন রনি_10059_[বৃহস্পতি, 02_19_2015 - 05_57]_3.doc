পথশিশু


রাস্তার ধারের ঐ ছেলে গুলো,
তাদের জীবন কত এলোমেলো।
মনে কত আশা নিয়ে বসে থাকে একা একা,
কখন পাবে একটু সুখের দেখা।
অশ্রু ভেজা চোখে চেয়ে থাকে দূর পথে,
যদি একটু কিছু পেত খেতে।
হোক তা ভাত ও ডাল, মন্দ কি?
তবুও তো এই বেলায় ক্ষুধাটা মিটল, আর কি।
মনের ঐ স্বপ্ন গুলো ভেসে ওঠে বারবার,
সবার মত পারতো যদি দূরে কোথাও হারাবার।
যেমন করে সুখের মাঝে হারিয়ে থাকে সবাই,
তেমন করে হারিয়ে যেতে পারতো যদি তারা কোথাও।
এমনি করে চলে তাদের দিন যাপন,
হয় না তো কেউ তাদের আপন।
তাদের মনটা করে সব সময় হাহাকার,
আমাদের সাথে মিশে যদি হতে পারতো একাকার।

