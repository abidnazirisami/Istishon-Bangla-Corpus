যদি কাপুরুষ জন্ম নেয়_


 বুক বরাবর লক্ষ্য করে গুলি ছুড়েছিলে
আমি তখন রুপসীর স্তনে গেঁথে থাকা ধারালো স্প্লিন্টার
হাতে রক্তাক্ত কলম কালির চেয়েও বেশী জ্বালা নিয়ে
চুপ বসে থেকে যাতনা সয়েছি,
ওহে অর্বাচীন তোমার চেয়েও দ্বিগুন মেজাজে
বেদনা বুঝেছি বেদনা বুঝেছি।
সেবেলা কোনো এক অচেনা রাজ্যের কাক এসে খুঁজেছিলো
হাতে হাতে বোমা বানানোর সকল সরঞ্জাম!
এরা সর্বভুক কাকের মতো কাকে চায়?কি পায়!কিইবা হারায়?
নিজেই জানেনা।
সে চিন্তায় আমি দীর্ঘকাল প্রিয়তমার উরুসন্ধিতে দারুন হাঁটিনি
যদি কাপুরুষ জন্ম নেয় সে ভয়ে
গুনে গুনে আটকে রেখেছি গাঢ় বীর্যের নির্মল প্রতিটি ফোটা,
অজস্র কামনা পুড়িয়ে মেরেছে,
হাতে চাপা দিয়ে নীরব থেকেছি।
ওহে বেহায়া বিধাতার ভুল সৃষ্টি কালের কালিমা
তোমার চেয়েও দ্বিগুণ মেজাজে
বেদনা বুঝেছি বেদনা বুঝেছি।
সেদিন হুটহাট যুদ্ধ শেষে তুমি আমি মিলে মিশে
উল্লাসে উল্লাসে মেতে ঊঠেছিলাম
বুঝতে পারিনি দখিন হাওয়াতেও লুকিয়ে থাকে ঝরের আভাস,
তারাই শেষে কামড়ে ধরে উন্নয়নের সকল জোয়ার
সকল দোয়ার। ভুল ভাবিনি।
যতোটা পেয়েছি তার চেয়ে জেনো দিয়েছি প্রচুর,
ওহে জাতি ও যন্ত্রনার নির্দয় কলংক,ইতিহাসের জটিল জারজ
তোমার চেয়েও দ্বিগুণ মেজাজে
বেদনা বুঝেছ বেদনা বুঝেছি।

