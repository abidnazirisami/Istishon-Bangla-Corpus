আমার শুধু বাড়ি চাই,একটা বাড়ি___


 আজকাল আমার একটা বাড়ি চাই
দুই দিকে প্রসারিত জমির সীমানা
দুই হাত মেপে দুই পা হেঁটে
উপরে গোলগাল বন,লম্বা নমনীয় ঘাস!
আজকাল আমার একটা বাড়ি চাই
রাত হলে খোলামেলা ঘুমোবার
দু পাশে দুটো পাহাড় রেখে একটু পিছালে
একটা ছোট গর্ত ওখানে
আঙ্গুল সমান ফুল গাছ রোয়ানো হবে
তারপর দীঘি চারপাশে ঝোঁপ
কিছুটা কাঁদা মাটির সোঁদা গন্ধে মাখা!
আমার একটা বাড়ি চাই
ভোর রাতে ঘুম থেকে উঠে
তিন চার মিনিট লাঙ্গল ঠেলে বাগানে
তার পর জগিং,জল ঢেলে আসা
ফুলের গাছে,স্থিতিস্থাপক উঠানের ভাঁজে!
আজকাল আমার একটা বাড়ি চাই
গোল বাউন্ডারি অথবা লম্বাটে জমি
যা কিছু দেবেন!
আমার শুধু বাড়ি চাই,একটা বাড়ি।

