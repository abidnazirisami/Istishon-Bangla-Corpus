প্রিয়তমা তুমি এর কিছুই জাননা!


 একবার শুধু কাছে এসে দ্যাখো
কতোটা পাগল আমি
কতোটা অধীর
কতোটা বধির
কতোটা অন্ধ ভালোবেসে!
কতোটা অশান্ত আমি
শুধু ডানা নেই
আমি পাখি নই
উড়ে যেতে পারিনা
সাত সমুদ্দুর তেরো নদীর ওপার!
তবু কি কাছে নাই?
কতোটা স্বপ্ন প্রতিদিন বুনে রাখি
বুকের গভীরে
সুখের শরীরে
কতোটা কাছে চেয়ে আজ আমার অবসাদের প্রবল অসুখ!
কতোটা প্রেমে মত্ত আমি,
পারি দিতে চাই সমস্ত দূরত্ব
সবকিছু!
প্রিয়তমা তুমি এর কিছুই জাননা!

