তবে কি অস্ত্রই পরমেশ্বর_______(যারা কবিতা বোঝেননা তারা এই কবিতা পড়বেন না)


 সেবার এক মরচে পড়া আগ্নেয়াস্ত্র ঠোঁটে ধোঁয়া তুলে বলেছিলো,
ওহে একবিংশ শতাব্দির মানুষ,আমি আগ্নেয়াস্ত্র আজ এই শতাব্দিতে এসে
তোমাকে রক্ষা করবো পরম ইশ্বরের মতো।
তবে কি অস্ত্রই পরমেশ্বর?
রিভলভার হেসে বলে,আগুন!
ডিমের আকৃতি বুকে নিয়ে নিজস্ব আঁচিলে মুখ লুকায় বিক্ষুব্ধ গ্রেনেড!বলে,ধ্বংস।
এ.কে ফোর্টি সেভেন! পৃথিবী যাকে কীর্তিমান উপমা দিয়েছে মৃত্যু কীর্তনে,বলে,নিঃশেষ! 
কালো নলে খেলা করে ধর্ম ও অধর্মের বিভিন্ন রূপ,
এই উত্তপ্ত স্প্লিন্টার কি তুলে দেয়নি অধার্মিকের শরীরে ধর্মের লেবাস?
যা বেচে আজ সে জানে বেঁচে আছে,
এই বুলেট কি অক্ষমকে ক্ষমতায় বসায়নি?ঝরায়নি প্রবল প্রতিদ্বন্দ্বীর বুকের রক্ত?
কতো মহান কে লুটিয়েছে মৃত্যুধুলায় কতো কুটিলকে করেছে মহত্ব দান।
তবে তুমি পরম আগ্নেয়াস্ত্রের কোন অবদানটাকে অস্বীকার করবে?
রাষ্ট্রের পর রাস্ট্র টিকে আছে
টিকে আছে ভৌগলিক সীমা
একে অন্যের থেকে বিচ্ছিন্ন হয়েছে বলেই আজ তুমি মানচিত্র চিনেছো,
রাষ্ট্র শুধুই রাষ্ট্র চায়,আর চায় অস্ত্র
অস্ত্র কখনোই মানুষ চায়না
চায় রক্ত!
তবে রক্তই কি রাষ্টের মৌলিক চাহিদা?
কে যেনো হেসে উঠে হিংস্র বিস্ফোরনে
কে তুমি?
পারমানবিক বোম!
তুমি বা আর কতোটা মানবিক হবে
যেখানে মানুষ পারেনি!
হিরোশিমা-নাগাসাকি....
হু ইজ নেক্সট?সমস্ত বিশ্ব?
আবারো হাসে ঝনঝন করে বেঝে ওঠে আদীম তলোয়ার,চাপাতি,ক্ষুর!
এরাও কালে কালে কম করেনি!
তবে কেনো আজ তোমার প্রেম শুধুই আগ্নেয়াস্ত্র হবেনা?
কি দেয়নি সে তোমাকে,
একটি দেশ,সার্বভৌম ভুখন্ডের মর্যাদা,একটি পতাকা,একটি মানচিত্র,জাতীয় সংগীত,রোজ রাস্তায় নিরাপত্তাহীন জীবন,পুড়ে ছাই হওয়া স্বজনের লাশ!মহান রাজনীতি!
তাই আমি আগামীর হাতে তুলে দিতে চাই মারাত্বক সব আগ্নেয়াস্ত্র,
তারা রোজ তার পুজো করবে ফুল চন্দন দিয়ে।
দিকে দিকে শোনা যাবে শুধুই অস্ত্রের জয়গান।

