প্রেমের আবেগ সমগ্র---------


 ১।
আলিঙ্গনের অর্থ জানতাম না
তোমাকে বুজে জড়াতেই...
২।
ভেবোনা ভেগাবন্ড প্রেমিকেরা
ভালোবাসা দিতে জানেনা,
নিতে জানে সহস্র অনুরাগ!
উহু,একাবারো কেনো ভাবনি তুমি
শুধুমাত্র একটি চুম্বনে----
তুমি কি গগনচুম্বী প্রেম খুঁজে পাওনি?
৩।
তুমি যদি বুঝতে না পারো
দায়ভার নেবে প্রতিটি প্রজাপতি
তারা কেনো উড়ে উড়ে পৌঁছায়নি প্রেমের প্রগাঢ় আহবান!
৪।
কোটিবার বলেছি ভালোবাসি ভালোবাসি
হৃদয়ে চিৎকার করে মনে মনে
একবারো মুখে বলিনি বলে
প্রিয়তমা দূরে গেলো কঠিন অভিমানে।
৫।
কুড়িয়ে পেয়েছো?
ওটা কি?
হৃদয়?
ফেলে দিলে হেলায়
দাম দিয়েও আর পাবেনা
ব্রক্ষ্মপুত্রের মেলায়।
৬।
ভেবোনা কাঁদছি
এ আমার আনন্দ অশ্রু,
যখন হাসছি আমি
দেখোনি;
কতোটা পুড়ছি আমি
কতোটা কাঁদছি আমি ভিতরে ভিতরে।
৭।
প্রাণের চেয়ে বড়ো বেশি দামী এ প্রেম
অঞ্জলি ভরে পান করো,
সকল সুখের ভাগ নিয়ে নিয়ো ইচ্ছে যতো
দুঃখগুলো দান করো।
৮।
ব্যার্থ প্রেমিক বলে,তোমার সুখেই সুখ আমার;
পৃথিবীর নির্মমতম অভিশাপ।
৯।
সহস্র শতাব্দি সহবাসের চেয়েও
আমার এক মূহুর্ত হাতে হাত রাখা
অনেক অনেক সুখের,
বিচ্ছেদ দিওনা বিন্দু হলেও
সব'চে বেশী দুখের।
১০।
বুক চিরে দেখো,
হৃদপিন্ডের ঠিক মধ্যখানে
ওখানে কি?
আয়নায় নিজেকে দেখে
প্রিয়তমা তার চুল ঠিক করে নিল
ঠোঁটে মেখে নিল আরেকটু লিপ্সটিক।

