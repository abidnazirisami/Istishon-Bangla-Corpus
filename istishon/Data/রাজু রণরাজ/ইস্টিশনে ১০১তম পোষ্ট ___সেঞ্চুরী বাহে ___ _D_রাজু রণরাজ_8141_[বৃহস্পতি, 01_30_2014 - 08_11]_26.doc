ইস্টিশনে ১০১তম পোষ্ট ___সেঞ্চুরী বাহে ___ _D



"ইস্টিশনে "আমার যাত্রা শুরু মূলত রহস্যময়ভাবে।
মঞ্চ নাটকের শো উপলক্ষে সুভেনির বের করা হবে।অনেক অনেক লেখা,সম্পাদনার দায়ীত্ব পরেছে আমার আর আরেক বড় ভাইয়ের উপর।দুজনেই বিজয় কী-বোর্ডে অপারদর্শী।আমি তখন মোবাইল থেকে ব্লগ ইউজ করতাম।লেখার গতি ছিলো গুল্লির মতো।
ভাই বুদ্ধি দিলেন আমি যেনো ফোনেটিক বাংলায় লেখাগুলো টাইপ করে তার ফেসবুকের মেসেজ বক্সে পাঠাই।
আমি পাঠাতে লাগলাম, আর তিনি পটাপট সেগুলো বিজয় ফন্টে কনভার্ট করে নিলেন।
আমি তো অবাক!তিনি বললেন এটাই ম্যাজিক।অনেক চেপে ধরে জানতে পারলাম "ইস্টিশন "নামে একটা ব্লগ আছে,সেখানে লেখা কনভার্ট করার বিশাল সুবিধা দেয়া আছে।ঘটনাটা ফেব্রুয়ারি মাসের।
দীর্ঘ বিরতির পর তখন "*** ব্লগে" প্রচুর লিখছি,সহজ বাংলায় ল্যাদানো।খাপছাড়া টপিকছাড়া পোষ্ট।
কিছু ব্লগারের সাথে ঝামেলা হওয়ায় সে ব্লগ ছেড়ে দিয়ে অন্য ব্লগ খুঁজতে লাগলাম।হাপিয়ে উঠেছিলাম একদম।
ওই ঘটনার পর আমি তখন ইস্টিশন ব্লগের নিয়মিত পাঠক,চোখ ধাধানো এক একটা পোষ্ট। অসম্ভব কাজের।
অল্পদিনেই বিশাল একটা পাঠকমহল তৈরী করে নিল "ইস্টিশন "...
তখন ২০১৩ এর এপ্রিল মাসের মাঝামাঝি সময়,প্রিয় "ইস্টিশন"ব্লগে আত্মপ্রকাশ করে লেখা শুরু করলাম।প্রথম দিকেই সহব্লগারদের এতো ভালোবাসা আমাকে মুগ্ধ করে দিতো।সব ব্লগ ছেড়ে ছুড়ে এখানে লেখা শুরু করলাম।
তারপর মাঝখানে জীবন নিয়ে টানাটানি,হুমকি ধামকি,জিডি ফিডি!শিবিরের ছাগুছানাদের ক্রমাগত ব্রেইনওয়াশ।
ভয় পেয়ে গিয়ে উল্টা পাল্টা পোষ্ট দেয়া শুরু করলাম।
তখনো বুঝতে পারিনি কি করে ফেলেছি আমি।যখন উপলব্ধি হল তখন আর ইস্টিশনে আসবার মুখ আমার নেই।কারন আমি এতোই নীচে নেমে গিয়েছিলাম যে সর্বকনিষ্ঠ ভাই যে"পাগলা জয়",কিউট যে মেয়েটা "ইলোসিয়া রাইন" মাটির মানুষ যে "রাহাত ভাই" সেও যা তা বলেছিলো মন্তব্যে।
এটা আমার প্রাপ্য ছিলো।লজ্জায় "ইস্টিশন"ছেড়ে দিয়েছিলাম।পাক্কা দেড় মাস সেদিক মারালাম না।
আমাকে আসতে হলো আমার অনেক অনেক প্রিয় "তারিক লিংকন"ভাই এর কারনে।তার কাছেই আমি সব খুলে বলেছিলাম।সব অভিমান।
তারপর "ইস্টিশনে "ফিরে এসে বিতর্কিত পোষ্টগুলো মুছে ক্ষমা চাইলাম সবার কাছে।যা ভাবতেও পারিনি,সবাই কি অবলীলায় আমাকে ক্ষমা করে মেনে নিলো।
আমি মানুষটা খুব আবেগপ্রবন তাই সে রাতে খুব করে কেঁদেছিলাম।
তারপর নিজেকে কিছুটা হয়তো শুধরাতে পেরেছিলাম, হয়তোবা শুধরে নিয়েছি।
আজ বিরোধ বলতে "রাহাত মুস্তাফিজ "এর সাথে বিরোধ আছে, কারন আমি বাম বিদ্বেষী, বিরোধ ছিলো"নুর নবী দুলাল"ভাইয়ের সাথে,কারন আমি আওয়ামীলীগের দলকানা সাপোর্টার। কিন্ত উনি হয়তো জানেননা উনাকে আমি কতো শ্রদ্ধা করি।আমরা আমরাই তো...
দশটা মাস হাসতে খেলতে "ইস্টিশনের"সাথে কাটিয়ে দিয়েছি। আমার সহব্লগার সহযোদ্ধারা আমার পোষ্ট কারো কারো ভাষায় অশ্লীল কবিতা,আতিক ভাইয়ের ভাষায়"টুট টুট মডারেটেড.."  ফালতু পোষ্টগুলো মেনে নিয়েছেন।বহু আলোচনা সমালোচনা আর বিতর্কের ধাপ পেরিয়ে গতকাল আমি আমার "১০০"তম পোষ্ট সফলভাবে "ইস্টিশনে"পোষ্ট করতে পেরেছি,জোরে বলছি"ইয়াহুউউউ"। তারিক ভাই জানালেন এটা সম্ভবত ইস্টিশনের"৬৬৬৬"তম পোষ্ট। বিরল ভাগ্য আমার।ওদিকে সেঞ্চুরী। এদিকে,
৬+৬+৬+৬=২৪
আবার,
২+৪=৬
অদ্ভুতুড়ে ব্যাপার স্যাপার!
আর কথা বাড়াতে চাইনা,অশেষ কৃতজ্ঞতা জ্ঞাপন করছি আমার প্রিয় ব্লগ ইস্টিশনের প্রতি।
ধন্যবাদ আমার প্রাণপ্রিয় ইস্টি কুটুম ব্লগার,
অনেক অনেক প্রিয় তারিক ভাই,ডন মাইকেল ভাই,খাজা বাবা(শুভ),একলা পথের পথিক (জুয়েল দা),শঙ্খনীল কারাগার(আমির ভাই),সোমেশ্বরী আপু,ফাতেমা জোহরা আপু(ভিতু মহিলা),ডাঃআতিক ভাই(বানান সচেতন),অদিতি দি,মজনু শাহ ভাই, নুর নবী দুলাল ভাই,দুরন্ত জয়(ফাগল),ইলোসিয়া মৌনিন,সফিক এহসান ভাই,কিরণ শেখর দা,অবাস্তর স্বপ্নচারী ভাই,মাশিয়াত খান(আর্টিশ),মূর্খ চাষা ভাই,অন্ধকারের যাত্রী ভাই(বাচাল ভাই),রাফিউজ্জামান সিফাত ভাই(প্রিয় গল্প লেখক),ইকরাম ফরিদ চৌধুরী,নাভিদ কায়সার রায়ান ভাই(প্রিয় সমালোচক), ক্লান্ত বৈশাখী ভাই।
অশেষ ধন্যবাদ ও কৃতজ্ঞতা আপনাদের।
আপনাদের ভালোবাসার ঋন কোনোদিন ভুলতে পারবোনা।

