যদি ভালোবাসা বিশ্বাস করো___প্রেমের কবিতা___


 
যখন জিজ্ঞেস করেছিলে,
কি ভালোবাসো তুমি?কি চাও?
আমি অনায়াসে বলে দিতে পারতাম তোমার পুরুষ্টু ঠোঁট,
পুরুষালী প্রেমের নির্মল কামড়ে ভরে দিতে ভালোবাসি।
তবুও চাইনি কিছু,
চেয়েছি চঞ্চল চাহনী চোখে
চিবুকে অপরুপ মায়া একান্ত সময়ে,
হাত দিয়ে আলতো তোলে লাজুক মুখটা নীরবে বলি,
আহ কি মায়ায় মাতালে আমায়
এতো সুন্দর কেনো তুমি?
চাওয়ার থাকতো অনেক কিছুই
পার্কের বেঞ্চে বসে পরন্ত বিকেলে
আমিও টিপে টুপে দেখতে পারতুম
নারীর কোমলতা,কৌমার্যহীন কামীন আবেশে!
যদিও সুযোগ ছিলো গভীরে যাবার
তুমিও তোমার দেয়ালের প্রতিটা ইট ভেঙে বলেছিলে,
ভাবছো কি?এইতো শরীর সমর্পনের স্বানন্দ শীহরনে কাঁপছে,
সন্ধ্যার সমস্ত সম্ভার ছাপিয়ে আমায় কি তুমি আজ ছুঁবেনা?
তবুও চাইনি কিছুই পাবার প্রচন্ড আকাঙ্ক্ষা নিয়েও,
চেয়েছি ভালোবাসা তুমি,
কানে কানে সুরহীন গান কবিতার মতো করে,
প্রাচীন ঢঙে শুনিয়ে যাও বুলিয়ে দাও হাতের পরশ,
কনুই অবধি পিপাসার্ত নয় প্রেমার্দ্র চুমুকে ভরে দিই,করে নিই আপন তোমাকে।
রাশি রাশি রত্নের মতো তোমার প্রতিটি পশম
পরম প্রাপ্তিতে ঠেসে ধরেছিলে,
আমারই অস্তিত্বে অসহ্য অনুরাগে
কেমন যেনো খাপছাড়া ছন্দের মতো
মলিন নয় অথচ বৈভবহীন ভাবের ভেতর ডুবিয়ে মেরেছে আমাকে,
আমার বুকে তোমার কম্পমান ঠোঁট,
কোন এক অচেনা অভিমানে ফুলে ওঠা নাক,
নিয়মহীনতার গভীর ঘর্ষনে থেকে থেকে বলেছিলো,
চাইবেনা কিছু?কিছুই কি চাওয়ার নেই?
আমি তখনো চাইনি কিছু,
চেয়েছি চুলের ভাঁজে নিপাট আমেজ
আলোর চেয়েও দ্রুতগামী ঘ্রান
ইন্দ্রিয়ের প্রতিটি জঠরে জরাগ্রস্ত যুবকের কাছে একটুকু শুশ্রুষার মতো,
তুমিও গলার পাশে গাল রেখে গহীন নিদ্রায় তলিয়ে যাও,
আমিও বসে থাকি বুকের কাছে প্রেম নিয়ে,ভালোবাসা হয়ে।
দিনশেষে আসলে ওই ভালোবাসাটুকুই আমার চাইবার ছিলো
আর কিছু ছিলোনা।

