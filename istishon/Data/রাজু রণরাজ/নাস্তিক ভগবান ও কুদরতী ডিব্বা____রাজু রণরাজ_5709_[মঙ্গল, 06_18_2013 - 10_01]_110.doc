নাস্তিক ভগবান ও কুদরতী ডিব্বা___


 হারাবার কিছু নেই হে অনির্বাণ
কাল সকালে বাঁচবে তো?
তুমি আমি দাঁড়িয়ে আছি জীবন মৃত্যুর মধ্যখানে...
দিকে দিকে জানান দেয় হিংস্র হায়েনা,
বলে আছি!হুঙ্গার দেয় ক্ষনে ক্ষনে-
এ যেন আগের জনমে কোনো পাপ এসে ছুঁয়ে আছে গভীরে!
আমাদের স্বপ্ন ছিলো শকুন তাড়াবো,
রুদ্রের উদ্ধত ভঙ্গিতে স্বহস্তে
নটরাজের মতো নৃত্যে নৃত্যে প্রলয় ঘটাবো
পাকিস্তানের প্রেত আত্মাদের রঙ মহলে!
ওহে নির্জীব আবেগ পারিনি! আমি বা পারিনি আমরা;
এ যেন স্বয়ং বিধাতাই দখলে তাদের,
হাতে হাতে কুদরতী ডিব্বা যেন পথে নেমেছেন আখেরী পয়গাম্বার দ্বীনের দাওয়াতে!
আমাদের আর লুণ্ঠন মনে ধরেনা
মনে ধরেনা কোনো ধর্ষণ
আমরা শান্তি চেয়ে বলি দূর হ তোরা!
ওরা নাস্তিক বলে মুখে ছুড়ে দেয়
ধর্মান্ধতার অভিশপ্ত বুলেট
আমরা ঝাঁঝরা হই মরে গিয়ে জীবিত হয়ে বাড়ে বার ফিরে আসি!
নিষ্পাপ থাবা তলে কেঁদে মরে স্বয়ং ঈশ্বর!
তার নামে কতো শত শত রক্তের ধারা বহে!
ওহে নপুংসক,যেখানে স্রষ্টার কোনো স্রষ্টা নেই
সেখানে স্রষ্টা নিজেই তো নাস্তিক!
যদিও আমি স্রষ্টায় বিশ্বাসী
কোনো ও খর্বতায় নই।

