প্রতিটা মানুষ কামার্ত হয়।


সবাই কামার্ত হয়
মস্তিষ্কের শিরা বেয়ে শরীরে
নেমে আসে টুকটুকে কামনা
একদম পূব থেকে ধেয়ে আসা সাইক্লোন!
রাজা বাদশা থেকে শুরু করে মুদি দোকানি,
ঘুপচি গলিতে ফাঁক পেলে সহসাই
গভীর রাতে ঘরে না ফেরা ভিখিরি মলিন মেথর,
প্রতিটি অধিবেশনে যোগ দেয়া তরুন সাংসদ,
রাজপথে সবচেয়ে জাঁদরেল বক্তাটি
সিনেমার নাইকা,ঘরের গৃহিণী
কেন্দ্রীয় কারাগারের পেশাদার জল্লাদ
সবাই কামার্ত হয়!
খুব বেশী আপন কারো স্পর্শ পেলে-
কারনে অথবা অকারনেই
কম বেশী সবাই কামার্ত হয়।
কবি কামার্ত হয়,কামার্ত হয় কুকুর,বেড়াল,গবাদী পশু,কাক ও কবুতর!
বাঘ থেকে শুরু করে শেয়াল পর্যন্ত,মনের মানুষ বনের পশু
সবাই কামার্ত হয়!
একটি অনবদ্য রতি মৈথুনে মানসিক দৈহিক সাবলীল সুখ
সে সুখের চিন্তায় চেতনায়
প্রতিটা মানুষ কামার্ত হয়।
একটি গোপন টান ঠেসে এলে
সবাই কামার্ত হয়।

