তুমি আমি আর চায়ের পেয়ালা___


 চায়ের পেয়ালায় শেষ চুমুক;
তার লাল ঠোঁট ছোঁয়াতেই বুকটা কেমন কেঁপে ওঠে...
এক্ষুনি হয়তো বলে বসবে'আজ তাহলে উঠি,আবার কবে?'
দেখা হবে?জানিনা! যেদিন তুমি বলবে,
আষাড়ের তামাটে মেঘ ছেড়ে শরতের শুভ্রতা,
শীতার্ত জনপদ ছেড়ে অনন্ত বসন্ত
নিখিলো কাল যায় বেলায় অবেলা ঘেষে
তুমি আসোনা!বিমূর্ত আকুলতা শেষে!
তার পরপর আসো তুমি,
মুখোমুখি দুজনেই দু কাপ চা
আর তোমার আঙুল ঘুরে পেয়ালার কিনারে
প্রথম চুমুক দেয় আয়েশী অধর!
মনে হয় এই চুমুক যেন না ফুরায়
বালতি বালতি চা এসে জমা হোক এই ছোট্র পেয়ালায়;
প্রতিটা চুমুক যেন অসমাপ্ত থেকে যায়।
তবুও ফুরায় বেলা
খালি পড়ে থাকে চায়ের পেয়ালা
শেষ চুমুক বুকে পিড়া দেয়!
আহা অনামিকা তবুও তো ভালো আছি
কতো জীবন্ত এ প্রেম কত্তো মধুর এ অপেক্ষা!
তুমি আমি আর চায়ের পেয়ালা।

