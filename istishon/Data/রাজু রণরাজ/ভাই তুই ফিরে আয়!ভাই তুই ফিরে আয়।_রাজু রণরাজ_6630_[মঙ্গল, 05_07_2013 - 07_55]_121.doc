ভাই তুই ফিরে আয়!ভাই তুই ফিরে আয়।


ভাই ও বন্ধুগণ,আমরা কার স্বার্থে একের পর এক অভিনব দোহাই আর কলুষিত প্লাটফর্ম দাড় করিয়ে নিজেকে উৎসর্গ করছি!কি লাভ হচ্ছে আমাদের,আমাদের স্বজনের?কতো সহজেই আজকাল আমরা লাশ হয়ে যাই,কিন্ত এ লাশের বোঝা যে কতো ভারী তা জানে কেবল নিকটজন। কেন আমরা অন্যের ইশারায় নেচে নেচে নিজেকে বিলুপ্ত করার নির্মম খেলায় মেতেছি?
আজ তুমি ভেবে দেখো,তুমি যদি গুলি চালাও তুমি কার বুকে গুলি চালালে?আজ যদি তুমি আহত হও তুমি কে আহত হলে?
আমি তোমার ভাই,তুমিও আমার ভাই!আমাদের অবিচ্ছেদ্য বাঙালী পরিচয়ের বন্ধন!
আর মৃত্যু ভালো লাগেনা,আর ভালো লাগেনা ধ্বংস!
তুমি আমি যদি মরে যাই,কি হবে ওই রাজনৈতিক সমবেদনা দিয়ে?
বড়োজোর কয়েকটি পত্রিকার লিড নিউজের এক কোনায় নাম দেখা যাবে!তা আরো বেশী দগ্ধ করবে স্বজনের মন। আর হেলা নয় আর নয় আগুনের খেলা...
ভাই তুই ফিরে আয়!ভাই তুই ফিরে আয়।

