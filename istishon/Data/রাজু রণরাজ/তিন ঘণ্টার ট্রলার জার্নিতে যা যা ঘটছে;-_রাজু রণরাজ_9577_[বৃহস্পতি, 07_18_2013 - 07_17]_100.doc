তিন ঘণ্টার ট্রলার জার্নিতে যা যা ঘটছে;-


মহিলা কেবিনে বসে আছেন এক হিন্দু মহিলা,এখন চানাচুর তো তখন আচার,তখন সন পাপড়ি তো এখন পান খেয়ে চলছেন একের পর এক!সামনে বসা দশজন মুসলমান মহিলা। রোজা। তারা বিরক্ত হয়ে তাকিয়ে আছেন। একজন জিজ্ঞেস করলেন,সিন্দুর কিতাদি বানায়?হুনছি শুওরের রক্ত হুকাইয়া বানায়?
উভয় পক্ষ চুপচাপ!উভয়েই আহত।
এক কোনে তিনজন যাত্রী এক সাথে ঘুমাচ্ছেন,
বৃষ্টি ছাঁট এসে লাগতেই বন্ধ জানালা!
জুনিয়র বৃত্তি গাইড পড়ছিলো এক ছাত্রী যাত্রী।
দশটাকায় যে পত্রিকাটা কিনেছি তার নাম 'সমকাল' এ হাত ঘুরে ও হাত,ও হাত ঘুরে এ হাত এভাবে বেচারা কাহিল!আমি পড়তে পারছিনা। একটু আগে একজন মন্তব্য করলেন,ফত্রিকা এখটা আওয়ামিলীগের দালাল!
আরেকজন রেগেমেগে বললেন,দালাল মানে?যে ইতা কয় তার হাবি গুষ্টি দালাল।
উভয় পক্ষ চুপচাপ!উভয়েই আহত!
ইঞ্জিনের শব্দ!
আমি শুধু বসে আছি,দেখছি শুনছি!এই কাত হচ্ছি তো সেই উপুত হচ্ছি!
যখন কাত হচ্ছি তখন মনে হচ্ছে আমি জীবিত,উপুত হলেই মনে হচ্ছে আমি নিহত!
আমি ছাড়া যারা আছে!এই ট্রলার,ট্রলারের প্যাসেঞ্জার এরা সকলেই আহত।

