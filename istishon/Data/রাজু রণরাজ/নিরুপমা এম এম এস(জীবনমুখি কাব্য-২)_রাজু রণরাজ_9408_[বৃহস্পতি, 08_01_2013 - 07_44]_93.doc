নিরুপমা এম এম এস(জীবনমুখি কাব্য-২)


 নিরুপমা তারা হতে চেয়েছিলো
জ্বলন্ত ডিভা হয়ে রঙ্গীন চাদরে
পরিপূর্ণ প্রভাতে নিলাদ্র প্রভায়!
অটোগ্রাফ সেরে আসা ক্লান্ত বিকেলে
ঘষে ঘষে তুলে ফেলা বর্নীল মেক-আপ!
নাকি অনবদ্য অনুভূতিহীনতার মুখোশ!
তুলোর ভাঁজে লুকিয়ে থাকা অলিভ অয়েল
দুরহ যন্ত্রনা তোলে ধুয়ে ফেলে ক্লিঞ্জিং মিল্কের মমতায়,
এক পেগ ভদকা অরেঞ্জ জুসে ভিজিয়ে
নিরুপমা ভাবে আগামীকাল শুটিং আছে,
প্রথমে এফডিসি তারপর সেক্টর সেভেনে!
ক্যামেরার রাইফেল ফোকাসে মিথ্যে অভিনয়,বানোয়াট চরিত্রের ভীড়ে নিজেকে নিজে হারিয়ে ফেলা,
তারপর স্থবিরতা,অস্থিরতা,অবশ একঘেয়েমি।
নিরুপমা ঘুমায়
ঘুমের ভেতরেই জেগে উঠে অস্থির অপার্থিব দুস্বপ্ন মেখে,
গেল বছরের একান্তে রাখা পড়ন্ত বিকেল এম এম এস হয়ে
ছড়িয়ে পড়েছে সমস্ত রাজ্যে!
নিরুপমা চিৎকার করে,
কেউ একজন তাকে জিজ্ঞেস করে
-জান,কি খাও?
আকাশে বাতাসে ধ্বনিত হয়
মাই ললিপপ!
মাই ললিপপ!
আর সমস্ত অস্তিত্বে ছড়িয়ে পড়ে প্রতিহিংসার অপমান।
আজ কালকার একান্ত ভালোবাসাময় বিকেলগুলো কেমন এম এম এস হয়ে যায়!

