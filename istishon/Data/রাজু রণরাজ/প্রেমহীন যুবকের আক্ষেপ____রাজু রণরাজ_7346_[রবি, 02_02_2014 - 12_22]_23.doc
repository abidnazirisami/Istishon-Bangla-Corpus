প্রেমহীন যুবকের আক্ষেপ___


ঘাসের গন্ধ বয়ে নিয়ে আসে
প্রেমিকাহীন ব্যার্থ জীবনের বিমর্ষ ব্যাথা।
কিভাবে কাটছে দিন,প্রেম মানে ঋন নয়!
আজন্ম হৃদয়ে রাখা অনুরাগ দিয়েছি তুলে,
আরসব সোমত্ত ছেলের মতো
আমারো কি ইচ্ছে করেনি প্রেমিকার হাত ধরে হাঁটি;
আড়ালে নিয়ে গিয়ে নীরব চুমু খাই হাতের পিঠে,
লজ্জায় রাঙা রক্তিম গালে
লালাভ আবেশে!
এম সি কলেজের পাহারগুলো চেয়ে চেয়ে হাসে আর,
আমার বুক জুড়ে হাহাকার!
এমন ঘ্রানের দিনে আমি তো কাঁদতেও পারিনা দুঃখে,
মাঘের মেঘে কাঁদেনা আকাশ
কবে আসবে শ্রাবন,প্লাবন ঘটাবে শুকনো নদীতে?
কবে শীতের বিকেলগুলো হঠাৎ করেই ঝড়াবে ক্লান্তির ঘাম?
সেদিন ঘেটুপাড়ার সুন্দর মতো মেয়েটা
চোখ টিপে বলেছিলো,
'প্রেম কি তা তুমি জেনেছো কখনো?'
জবাব দিতে পারিনি লজ্জায়,
যেনো দরজায় এসে দাঁড়িয়ে কেউ
চেয়েছিলো কিছু,
আমি তারে ফিরিয়ে দিয়েছি হেলায়।
আজ আমার প্রেমিকাহীন ব্যার্থ জীবন
আপন করেও নিলনা কেউ,
গনিত বিভাগের নীলিমার কথা মনে পড়ে,
চোখগুলো নীল নয়,অথচ অদ্ভুত সুন্দর গান গেয়ে শোনাতো।
গানের ছলে ছলে কতোবার বলেছিলো
ভালোবাসি ভালোবাসি,
বুঝেও বুঝিনি হাসি হাসি মুখ করে বলেছি সেদিন,
বাহঃ ভারী সুন্দর গাওতো তুমি!
এমনই লুকিয়ে রেখে আপন অভিপ্রেত
ক্ষুদিত থেকেও আমি দেখিনি ফসলের ক্ষেত,
নিজের রচনা করা বিকট বিলাসে।
আজ ঘাসের মাঠে শুয়ে নির্ঘাত কেঁদে ফেলি এমন সময়ে,
ঘাসের গন্ধ বয়ে নিয়ে আসে
প্রেমিকাহীন ব্যার্থ জীবনের বিমর্ষ ব্যাথা।
আমার কি আর ভালো লাগে বলো?
লাগে?

