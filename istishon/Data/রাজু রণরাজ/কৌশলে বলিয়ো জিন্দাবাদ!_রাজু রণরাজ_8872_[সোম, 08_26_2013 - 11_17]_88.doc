কৌশলে বলিয়ো জিন্দাবাদ!


 তুমি কৌশলে বলিয়ো জিন্দাবাদ
দেদারসে মারিবে তোমায়
বুঝবেনা কি অপরাধ
কৌশলে বলিয়ো জিন্দাবাদ!
কে ধরে ধর্মেরো হাত
কে বা ফলায় কর্মের ফল
রক্ত খেলা কে বা খেলায়
পাইতে সেই ক্ষমতার স্বাদ
কৌশলে বলিয়ো জিন্দাবাদ!
আনাড়ি আমাদের নেতা
না বুঝে সে লতা পাতা
জাতির পিতার মান বোঝেনা
মূল বসত ইসলামাবাদ
কৌশলে বলিয়ো জিন্দাবাদ!
পাঠক আর ঘোষনা তাহার
তফাৎ বুঝে ছড়াও বাহার
সব যাতনা কেন জনতার
কেন তারাই গুনে প্রমাদ?
কৌশলে বলিয়ো জিন্দাবাদ!
আমি জয় বলিলাম সাধু
বঙ্গবন্ধুর নামের জাদু
অন্তরে অনুভব করলে
মিটিবেই সকল বিবাদ
কৌশলে বলিয়ো জিন্দাবাদ!

