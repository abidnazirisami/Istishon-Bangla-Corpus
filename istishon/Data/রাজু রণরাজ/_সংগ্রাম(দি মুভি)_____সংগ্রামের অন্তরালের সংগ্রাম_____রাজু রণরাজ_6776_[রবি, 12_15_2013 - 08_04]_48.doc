_সংগ্রাম(দি মুভি)_____সংগ্রামের অন্তরালের সংগ্রাম____


 
গল্পটা যুদ্ধের,গল্পটা ভালোবাসার,গল্পটা হারিয়ে যাবার,আবার খুঁজে পাবার আকাঙ্ক্ষার,গল্পটা যুদ্ধবিদ্ধস্ত প্রেমের,একটি অদৃশ্য দেয়ালের।সর্বোপরি একাত্তরের কিছু অদেখা দিক উঠে আসবে ড্রামাটিক জেনারে নির্মিত ছবিটিতে।আন্তর্জাতিক মানের এই বিগ বাজেটের চলচ্চিত্রটি চলচ্চিত্র শিল্প তথা মুক্তিযুদ্ধভিত্তিক চলচ্চিত্রে রাখতে পারে বিশেষ অবদান।ছবিটির ট্রেলার ইতিমধ্যে অনেককে আকৃষ্ট করেছে।বলিউডের শক্তিমান অভিনেতা অনুপম খেরের মুক্তিযোদ্ধা চরিত্রে অভিনয় এবং হলিউড অভিনেত্রী গাইকা এশিয়া আর্জেন্টোর অভিনয় এতে যোগ করেছে নতুন মাত্রা।
★★★
ছবির নামঃ সংগ্রাম
প্রযোজকঃ মোশন পিকচার্স লিমিটেড
পরিচালকঃ মনসুর আলি
চিত্রগ্রহনঃ লোরেঞ্চো লিভরিনি
ভাষাঃ বাংলা(ইংরেজি সাবটাইটেল)
শ্রেষ্ঠাংশেঃ
অনুপম খের,এশিয়া আর্জেন্টো,আরমান পারভেজ মুরাদ,সুব্রত,অনন্ত হীরা,মেহের নিগার রুহি,আমান রেজা,
এবং সিলেটের এক ঝাক নাট্যকর্মী ও নতুন মুখ।
বাজেটঃ ৪ মিলিওন পাউন্ড (প্রায় ৫ কোটি টাকা)
সম্ভাব্য মুক্তির তারিখঃ ১৬ ডিসেম্বর ২০১৩ তে কথা থাকলেও অনিবার্য কারনে ২৭ মার্চ ২০১৪ তে মুক্তি প্রতিক্ষিত।
★★★
প্লটঃ
সিনেমার গল্পে দেখা যাবে,
মুক্তিযোদ্ধা করিম (অনুপম খের) যুদ্ধ
শেষে ব্রিটেণে প্রবাসী হন। করিমের
জীবনে মুক্তিযুদ্ধের বিস্ময়কর দুঃসাহসিক
মানবিক ঘটনাগুলো শুনে তা প্রচারের জন্য
আগ্রহী হয়ে ওঠেন বিট্রেনের সাংবাদিক
সারাহ (এশিয়া আর্জেন্টো)।
তিনি চেষ্টা করেন করিমের সাক্ষাতকার
নেওয়ার জন্য। করিমও সাংবাদিক সারাহর
কাছে তুলে ধরেন তার মুক্তিযুদ্ধের
স্মৃতিগুলো।
সে সময় পূর্ব পাকিস্তানের সঙ্গে পশ্চিম
পাকিস্তানের সামাজিক, অর্থনৈতিক আর
রাজনৈতিক দূরত্ব এমন একপর্যায়ে এসে পৌঁছায়
যে তা থেকে মুক্তির একমাত্র পথ হয়ে দাঁড়ায়
সংগ্রাম, যার অন্য নাম মুক্তিযুদ্ধ। ২৫ মার্চ
থেকে শুরু হওয়া এ সংগ্রামের অন্তরালে শুরু হয়
আরো একটি সংগ্রাম। যেখানে ভালোবাসার
দাবি নিয়ে দুটি মানুষ এক হতে চাইলেও
বাধা হয়ে দাঁড়ায় সমাজ-ধর্ম। কারণ মেয়েটি হিন্দু
আর ছেলেটি মুসলিম।মুক্তিযুদ্ধ চলাকালীন মেয়েটা পরিবারের সাথে পালিয়ে যায় ভারতে ছেলেটা চলে যায় যুদ্ধে। একসময় শেষ হয় মুক্তিযুদ্ধ।
ছেলেটি বীরের বেশে দেশ স্বাধীন
করে ঘরে ফেরে। এসেই ভালোবাসার মানুষটির
খোঁজ করতে থাকে।
এ যেনো শুধু প্রেম নয়,মাতৃভুমির প্রতি ভালোবাসার স্বাধীনতার চেতনার একজন যোদ্ধার চরম উৎসর্গের ঘটনাবলীকে বাঁধা হয়েছে একই বৃন্তে।
★★★
নির্মানঃ
ছবি প্রসঙ্গে তরুন পরিচালক মনসুর বলেন,
"
আমার ইচ্ছা ছিল একটা গল্প বলার ।
আমি সবসময় দেখতাম বাংলাদেশ
নিয়ে পশ্চিমা বিশ্ব কিছু নেতিবাচক
ধারণা পোষণ করে। যেমন— দরিদ্রতা,
নিরক্ষরতা, প্রাকৃতিক দুর্যোগ প্রভৃতি । তাই
আমি পশ্চিমা বিশ্বের মানুষের এ
ধারণা বদলাতে চেয়েছি ।
আমি চেয়েছি বাংলাদেশের প্রকৃতি ও সুন্দর
দিকগুলো সবার সামনে তুলে ধরতে ।
বাংলাদেশের জন্ম, এর ইতিহাস আর সেই
সঙ্গে সুন্দর একটি প্রেমের গল্প । এ গল্পের জন্য
আমি ১৫ বছর ধরে বাংলার ইতিহাস
নিয়ে পড়াশোনা করছি ।...
একজন ব্রিটিশ
বাংলাদেশী হিসেবে আমি সবসময় চাই,
আমার দেশের
স্বাধীনতা সংগ্রামকে নিখুঁতভাবে পর্দায়
উপস্থাপন করতে । সেই লক্ষ্যে আমার
পরিকল্পনা ছিল একটি আন্তর্জাতিক
মানসম্পন্ন টিমের সঙ্গে কাজ করার,
যারা আমার স্বপ্নকে সুন্দরভাবে বাস্তবায়ন
করতে পারবে । সংগ্রামের পরিচালক, প্রযোজক
ও মূল চিত্রনাট্যকার হিসেবে আমিই কাজ
করছি । এ ছবির স্ক্রিপ্ট এডিটর হিসেবে আমার
সঙ্গে কাজ করছেন বিলি ম্যাকিনন, যিনি এর
আগে ‘পিয়ানো’ এবং কেট উইন্সলেট অভিনীত
‘হিডিয়াস কিঙ্কি’ ছবিতে কাজ করেছেন ।
ছবির মূল দুই চরিত্রের নাম ‘আশা’ ও ‘করিম’ ।
দুটি চরিত্রে অভিনয় করছেন বাংলাদেশের
রুহী ও আমান । আমান অভিনয় করেছেন তরুণ
মুক্তিযোদ্ধা চরিত্রে। আর তার
প্রেমিকা হিন্দু বাড়ির
মেয়ে আশা চরিত্রে অভিনয় করেছেন রুহী।
করিমের বৃদ্ধ বয়সের চরিত্রটিতে অভিনয়
করেছেন অনুপম খের। তার মুখ থেকেই শুরু হবে এ
ছবির গল্পের বয়ান ।"
সবকিছু ঠিক থাকলে আশা করা যায় আগামী বছর নাগাদ মুক্তিযুদ্ধের এক অন্যরকম সংগ্রামের,সংগ্রামের ভেতরের সংগ্রামের গল্প জানাতে সুস্থধারার এই চলচ্চিত্রটি হলমুখি করবে বাংলাদেশের সর্বস্তরের চলচ্চিত্রামোদি দর্শকদের।
চলচ্চিত্রটি বাংলাদেশ ছাড়াও আরো কয়েকটি দেশে মুক্তি পাবে।
★★
সুত্রঃ সংগ্রাম ছবির ফেসবুক পেজ,ওয়েব সাইট ও বিভিন্ন সংবাদ মাধ্যম।
♦ফেসবুক পেজঃ http://facebook.com/shongramthemovie?refid=17
♦ওয়েব সাইটঃ www.shongram.com/media.htmol

