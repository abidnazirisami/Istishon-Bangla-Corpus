আমি পরাশ্রয়ী কোকিল হতে চাইনি___


 আজকের আকাশটা মোটেও নীল নয়,সকালের দিকে ঝড় বৃষ্টি হলেও এখন রোদ,কিন্তু আকাশ নীল নয়!
মুখ ভর্তি খোঁচা খোঁচা দাড়ি নিয়ে শেভিং মশিনটা চালিয়ে দিতেই ওপাশ থেকে একটা পাখী উড়ে গেল!
''ফিঙ্গে''
পাখিটা বিলুপ্ত নয়,নামটা বিলুপ্ত হয়ে যাচ্ছে!কতদিন পর ফিঙ্গে পাখীর নাম মনে পড়লো!আর অবাক হয়ে লক্ষ করলাম আমি নিজেই একটা ফিঙ্গে পাখী;
আমি আছি অথচ আমি যেন নেই,আজন্ম পরিচিতো ঘরের এক চিরচেনা কোনায় নিজেকে আবিষ্কার করে করে চমকে উঠি!এ যেন ভুল সময়ে পড়ে আছি আমি।
''ফিঙ্গে''
সবাই মনের খাচায় ময়না পুষে সুখ পায়,ফিঙ্গেরা ঘুরে বেড়ায় একা!
বেচে থাকে অথচ অস্তিত্বহীন!
আমি পরাশ্রয়ী কোকিল হতে চাইনি,নাহয় নাইবা সুকণ্ঠ পেলাম!
অথবা সুদর্শন ময়না টিয়ে----
হতে চাইনি!
আমি ফিঙ্গে পাখী!
কেউ মনে রাখুক বা না রাখুক
ফিঙ্গে পাখী বেচে আছে,
বেচে আছি আমি;
আমি বেচে আছি।

