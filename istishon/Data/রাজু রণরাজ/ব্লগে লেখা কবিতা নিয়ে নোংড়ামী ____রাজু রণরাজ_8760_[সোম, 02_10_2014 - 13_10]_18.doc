ব্লগে লেখা কবিতা নিয়ে নোংড়ামী ___


বিষয়টা ব্লগে শেয়ার করার তাগিদ অনুভব করলাম,খানিকটা হালকা হবার আশায়,অসহায় মুহূর্তের চাপ আর নিতে পারছিনা।উল্লেখ্য,দেবী বীনাপানি নিয়ে আমি একটা কবিতা পোষ্ট করি ইস্টিশন ব্লগে। সেদিন রাতেই সেটা ৮৮ বার শেয়ার হয়।কিন্ত আমি আনন্দিত না হয়ে বরং আতংকিত হয়েছিলাম।কেননা, এ দেশে কবিতার এতো কদর এখনো সেভাবে গড়ে উঠেনি অন্তত আমি একজন নগন্য লেখকের ক্ষেত্রে এটা অভাবনীয়।আজকের ঘটনার পর সেটার শেয়ার ১০০ তে গিয়ে দাঁড়ায়, সাথে যোগ হয় সাম্প্রদায়িক উস্কানি ছড়ানোর মতো অহেতুক ক্যাচাল,স্ক্রিনশট ছড়াছড়ি।তারা অভিযোগ এনেছে দেবী স্বরস্বতীকে আমি গালাগাল করে কবিতা লিখেছি, দেবীর দিকে কু-নজরে তাকিয়েছি,তারা অভিযোগ এনেছে আমি বীনাপানিকে নিয়ে উলঙ্গ ছবি এঁকে ব্লগে পোষ্ট করেছি।কিন্ত আদৌ তা নয়,যে ছবিটা আমি পোষ্টে শেয়ার করেছি সেটা শ্রদ্ধেয় "মকবুল ফিদা হুসেনে"র আঁকা।কবিতাটাও মূলত এই চিত্রকর্ম থেকে অনুপ্রানিত হয়ে লেখা।এখানে অন্য কিছু বা কোনো ধর্মকে বা নির্দিষ্ট সম্প্রদায়ের অনুভুতিতে আঘাত করা আমার উদ্দেশ্য ছিলোনা।ইস্টিশনে আমার সহব্লগার (সহযোদ্ধা) অনেকেই সেই কবিতাটি পড়েছেন।
আজ একটি বিশেষ মহল যারা প্রগতিশীলতার মুখোশে মুলত জামাতের এজেন্ডা বাস্তবায়ন করছে,তারা অনেক আস্ফালন দেখালো,ব্লগ থেকে লেখার স্ক্রিনশট নিয়ে আজেবাজে কান্ড করলো। এমনকি বিষয়টা আমার সংগঠন, পরিবার এবং অঙ্গন পর্যন্ত গড়ালে আমি বাধ্য হই কবিতার শিরোনাম পাল্টে দিতে।খানিকটা পরোক্ষভাবেই প্রচন্ড চাপে পড়ে এটা করতে হয়েছে।
একজন নগন্য কাব্য লেখক,একজন সামান্য ব্লগার হিসেবে আমি নিজের কাছে নিজে দাঁড়াতে পারছিনা,এ কেমন দেশ কেমন সমাজ কেমন পরিবেশে আমি বা আমরা বাস করছি?
"আমরা কি এই বাংলাদেশ চেয়েছিলাম?"
কিভাবে এ দেশ অসাম্প্রদায়িক চেতনায় বেড়ে উঠবে?যেখানে মামুলী একটা বিষয়কে ইস্যু করে আমাকে আমার সংগঠন, আমার পরিবারকে হেয় করে নোংড়ামী করা হয়।আমার কাব্যস্বত্ত্বাকে অপমান করে কটাক্ষ করা হয়!
ব্লগে এসে এসব কাঁদা ছুড়াছুঁড়ির আঁচ এসে লাগার আগেই,আমি নিজের অবস্থান পরিস্কার করে এই পোষ্টটা দিয়ে দিলাম।আশা করি আমার সহযোদ্ধারা বিভ্রান্ত হবেন না।
স্ক্রিনশটের নমুনা উপরে দেয়া হলো।নীচে কবিতার লিংক।আপনারাই বিবেচনা করুন কোথায় আমি দেবীকে গালি দিলাম!
লেখার লিংকঃ http://istishon.com/node/6737

