আমি মূলত খুনি হতে চেয়েছিলাম___


 বিশ্লেষণের মাহাত্ম বুঝেন?
এ টু জেড সর্বনাশের অর্থ?
জানি জানেন না!আপনি মহান রাজনীতিবিদ।
দশ বারোটা মাইক সামনে নিয়ে বসে,
যেন মজাদার আইস-ক্রীম এই মৌসুমে
আরো বেশী ঘনীভূত করে লোভ লালসা!
কে বা কাদের নামে জানি স্কেন্ডাল বেরোয়।
প্রিয় মন্ত্রী,
আপনার কেলানো দাঁত মানে সমস্ত বাংলাদেশের সুখ নয়!
এ দেশে এখনো অভাব আছে
এখনো হানা দেয় লুকানো শত্রুর দল,
ছিন্ন ভিন্ন করে ফেলে রাখে রাজ পথে!
আর অহিংসা নয়;
এক একটা সন্ত্রাসী ধরে জবাই করে
ভাসিয়ে দাও রক্তের বন্যায়
অন্যায় হবেনা বস্‌!এভরি থিং ইজ ফেয়ার ইন লাভ এন্ড ওয়ার...
আমরা যুদ্ধে নেমেছি,
হৃদয়ে জন্মভূমির প্রতি ভালোবাসা
আর শত্রুর বিরুদ্ধে অনর্গল যুদ্ধ!
ভেবোনা মা,কোনো এক বিকেলে রক্ত লাল হাত ধুয়ে যদি বলি-
কমিয়েছি একটা,আরো কয়েকটা বাকি
পাপ হবেনা!
আমি মূলত খুনি হতে চেয়েছিলাম,
খুনি সবসময় খুনি নয়
কখনো সে লড়াকু যোদ্ধা।

