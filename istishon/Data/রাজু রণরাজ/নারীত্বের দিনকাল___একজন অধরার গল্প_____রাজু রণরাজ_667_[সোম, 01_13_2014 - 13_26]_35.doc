নারীত্বের দিনকাল___একজন অধরার গল্প____


অনিক সাহেব তার নতুন সহকর্মীর দিকে বারকয়েক চোখ বুলিয়ে বললেন,আসেন মিলিত হই।
অধরা চমকে উঠলো!মিলিত হই শব্দটা তার কাছে যথেষ্ট শ্লীল বলে মনে হলনা,তার বস শব্দ চয়নে আসলেই আনাড়ি নাকি ইচ্ছে করেই এমন ইংগিত দিলেন সেটা সে বুঝতে পারলোনা।
জানলার বাঁ পাশে রাখা টবে কি একটা অচেনা ফুল ফুটে আছে।কাঁচ বেয়ে আসা সূর্যালোকে অদ্ভুত সুন্দর লাগছে ফুলটাকে। অধরা সেদিকে তাকিয়েই জবাব দিলো,আমি অধরা রহমান...।
থাক থাক, বাকিটা সিভিতে লেখাই আছে মিস অধরা।মুখে অদ্ভুত হাসি এনে অধরাকে থামিয়ে দিলেন অনিক সাহেব।
অধরা কপট হাসলো,একটু মিসটেক আছে স্যার।মিস না মিসেস অধরা।
অনিক সাহেব বিকট ভঙ্গিমায় হেসে উঠলেন,অধরার মনে হলো সেই অচেনা ফুলটা একটু যেনো কেঁপে উঠলো সেই হাসির শব্দে।এতে হাসির কি আছে অধরা বুঝতে পারলোনা।
অনিক সাহেব বললেন,মিস অথবা মিসেসে কি আসে যায় মিস অধরা।একটা মানুষকে তার বৈবাহিক অবস্থায় বিবেচনা করা হলে সেটা কেমন যুগের সাথে বেমানান মনে হয়।আফসোস এ দেশের মানুষ এখনো তাদের চিন্তাধারা বদলাতে পারলোনা।
কিছুক্ষনের জন্য অনিক সাহেবকে এ দেশের এগিয়ে যাওয়া নিয়ে বেশ চিন্তিত দেখালো।
তারপর হাতে ধরা কলমটা বারকয়েক আঙুলের ফাঁকে ঢুকিয়ে ও বের করে অধরার দিকে ঝুকে এসে জিজ্ঞেস করলেন,ঠান্ডা না গরম?
অধরা অপ্রস্তুত বোধ করছিলো,সাথে সাথে জানতে চাইলো ঠান্ডা গরম মানে?
অনিক সাহেব আবারো শব্দ করে হেসে উঠে বললেন একজন এডাল্ট লেডি ঠান্ডা গরমের মানে বোঝেনা।
অনিক সাহেবের হাসির সাথে সাথে অধরা খেয়াল করলো অনিক সাহেবের ডান পাটির কয়েকটা দাঁত সোনা দিয়ে বাঁধানো,এবারো তার কাছে মনে হলো হাসির শব্দে যেনো ফুলটা আবারো কেঁপে উঠলো।এডাল্ট শব্দটা কি কোনো ইংগিত বহন করছে?
অনিক সাহেব হাসি থামিয়ে বললেন,ঠান্ডা না গরম মানে, কি খাবেন?কোল্ড ড্রিংক্স নাকি কফি?আমার অফিসে চা হয়না।
অধরা বাসায় ফিরলো অসহ্য মাথা ব্যাথা নিয়ে,রাস্তায় সেটা এমন হলো যে সে পাশের একটা ফার্মেসীতে গিয়ে দুইটা পেইন কিলার খেয়ে নিল।
সফিকের আজ অফিস ছিলোনা,দরজা খুলে দিয়েই জানতে চাইলো,তোমাকে এমন দেখাচ্ছে কেনো?কি হয়েছে?
সফিকের উদ্বিগ্ন মুখের দিকে তাকিয়ে অধরার আবারো মনে হলো,এই মানুষটা এতো ভালো কেনো?
সে নিজেকে সামলে নিয়ে বললো, তেমন কিছুনা।নতুন অফিস তো তাই একটু নার্ভাস ছিলাম।যদিও একটু মাথা ধরা ছিলো এখন আর নেই।
সফিক বললো খাবার গরম করবো?আমি খেয়ে নিয়েছি।ক্ষুধা লেগেছিলো খুব।
অধরা হাসলো,ভালো করেছ।আমার এখন খেতে ইচ্ছে করছেনা।তোমাকে জড়িয়ে ধরে অনেক্ষন শুয়ে থাকতে ইচ্ছে করছে।কটা বাজে বলতো?
আটটা কুড়ি।ঘড়ির দিকে তাকিয়ে জবাব দিলো সফিক।
অধরা উঠে এসে সফিকের বুকে মাথা রেখে বললো চলো ঘুমাই,জানি এতো তারাতারি কেনো জানতে চাইবে,জানতে চাইবে শরীর খারাপ কিনা,এসবের কিছুইনা।এই দেখো কপাল একদম ঠান্ডা।
অধরা সফিকের হাত এনে তার কপালে ছুঁয়ালো।অধরার কাছে মনে হলো এই স্পর্শের চেয়ে সুখের কিছু এই পৃথিবীতে আর সৃষ্টি হয়নাই।
রাতে শুয়ে শুয়ে তারা অনেক্ষন গল্প করলো।
অফিসে বসের সাথে আলাপচারিতার অনেকাংশ ইচ্ছে করেই সফিককে বললোনা অধরা।
পরের দিন অধরা অফিসে গেলো আধা ঘন্টা দেরীতে।সে ধরেই নিয়েছিলো তার বস কিছু কড়া কথা শুনিয়ে দিবেন।কিন্ত সেরকম কিছু হলোনা।অনিক সাহেব অধরাকে তার রুমে ঢেকে নিয়ে বললেন,একটু উত্তরা অফিসে যেতে হবে।আপনি আমার সাথে যাচ্ছেন।সন্ধ্যার আগে আগেই আমরা ফিরবো।আপনি বাসায় ফোন করে বলে দিন আপনার ফিরতে দেরী হবে।আশা করি রাত দশটার দিকে বাসায় যেতে পারবেন।
অধরা অবাক হলো।
কালকের লোকের সাথে আজকের লোকটাকে মেলাতে পারছিলোনা অধরা, কেমন একটা আলগা সিরিয়াস ভাব দেখলো অনিক সাহেবের মধ্যে যা সহজেই বোঝা যায়।
অধরা সফিকের অফিসে ফোন দিতে যেয়ে তার মনে পড়লো আজো ওদের অফিস নেই।বাসায় ফোন করে সে জানিয়ে দিল,তার ফিরতে রাত হবে।সফিক যেনো খেয়ে নেয়।সে হয়তো বাইরে খেয়ে আসবে।
সফিক জিজ্ঞেস করলো, কটা বাজবে ফিরতে?
অধরা বললো,দশ সারে দশ!
বসের রুম থেকে যেতে যেতে অধরা দেখলো সেই ফুলটি আর নেই,টবের পাশে চুপসে পড়ে আছে।
গাড়ি করে যেতে যেতে অধরা লক্ষ্য করলো ঝাঁকুনির ছুতোয় বস তার হাত ছুঁতে চেষ্টা করছেন।ব্যাপারটা অধরার খারাপ লাগলো।
সাত নম্বর সেক্টরে যে বাসার সামনে এসে গাড়ি থামলো ভেতরে ঢুকার পর অধরা বুঝতে পারলো এটা কোন অফিস নয় একটা সুসজ্জিত বিলাশবহুল ফ্ল্যাট।অধরার মনে হলো সে ফাঁদে আটকা পড়েছে।যেকোনো উপায়ে তাকে এই ফাঁদ থেকে মুক্ত হতে হবে।
অনিক সাহেব কোট খুলে সোফায় রেখে অধরার সামনে এসে দাঁড়ালেন,গলার টাইটা ঢিলে করতে করতে জিজ্ঞেস করলেন,কেমন লাগছে তোমার?
অধরা চমকে উঠে সরাসরি জিজ্ঞেস করলো,আমরা এখানে কেনো?
অনিক সাহেব কোনো সুযোগ না দিয়ে অধরার উপর ঝাপিয়ে পড়ে বললেন,ভালো পজিশন পেতে এসব একটু আধটু ফান করতেই হয় বেইবি।
অধরা টাল সামলাতে না পেরে পড়ে গিয়েছিলো, সোফার কোনা লেগে তার ঠোঁট টনটন করে উঠলো।
অনিক সাহেব হ্যাচকা টানে তাকে কাছে টেনে বললেন,ফেলতে তো কেটে!তোমরা মেয়েরা সবসময় অনেক প্যাথেটিক।
অধরা হাল ছেড়ে দিলোনা,সে লক্ষ্যস্থির করলো তাকে এখান থেকে বেরুতে হবে।যেভাবেই হোক।
অনিক সাহেব তার ঘাঁড়ে ঠোঁট ছোঁয়ালেন,অধরার নিজেকে অবশ মনে হলো।আর তখনি এক মুহূর্ত দেরী না করে ঘুড়ে দাঁড়ালো অধরা।প্রাণপন লাথি বসালো অনিক সাহেবের অন্ডকোষ বরাবর।যন্ত্রনায় নীল হয়ে যাওয়া অনিককে পেছনে ফেলে অধরে বের হয়ে আসলো।
এসেই ট্যাক্সিতে উঠে বললো,ড্রাইভার নিকেতন!জলদি।
অধরা অস্থিরতা দুর করতে পারছিলোনা,ফ্ল্যাটে এসে নক করার কথা ভুলে গেলো।তার কাছে থাকা ডুপ্লিকেট চাবি দিয়ে তরিঘরি করে বেডরুমে ঢুকলো অধরা।
অপ্রস্তুত সফিক দাঁড়িয়েছিলো বিছানার পাশে,তার পাশে পাশের ফ্ল্যাটের কলেজ পড়ুয়া মেয়েটা।দুজনেই নগ্ন।
অধরা ছুটে বের হয়ে গেলো,তার কাছে মনে হলো বাকি জীবন তাকে একা কাটাতে হবে।সে স্বীদ্ধান্ত নিল সে আত্মহত্যা করবেনা।

