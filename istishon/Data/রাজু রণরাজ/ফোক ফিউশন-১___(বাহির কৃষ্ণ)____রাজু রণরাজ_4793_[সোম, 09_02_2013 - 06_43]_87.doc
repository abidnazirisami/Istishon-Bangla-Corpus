ফোক ফিউশন-১___(বাহির কৃষ্ণ)___


 এমন নাটানি দিলা সজনী
ভুলতে নারি দারুণ জ্বালা
কান্দি দিবস রজনী,
লাউ গাছে ফুরল ধরিলে
মোড়লের কি আসে যায়,
কে কারে পাশে চাইয়া
কে কাহারে পাশে পায়
ভর নদীর কিনারায় নাইয়া
যদি বড়শী ফেলে গো,
নিজেরে ভাবিয়া সে মীন
জাল ছিড়িয়া গেলে গো!
তুমি ছাড়া আজো কাঙ্গাল
সেই ব্যাথা কি বুঝনি?
ভুলতে নারি দারুণ জ্বালা
কান্দি দিবস রজনী।
মনে নাই সংক্রান্তির সময়?
কলা পাতার ভোগ যেমন,
চাইটা পুইটা খাইলোরে সুখ
সারমেয় তার ভাব এমন!
তুমি তায় বলিয়া বাঃ বাঃ
আয় আতু আয় দিলা সায়
ঘরেতে দেবতা থৈয়া
বাহির কৃষ্ণ ভজনি!
ভুলতে নারি দারুণ জ্বালা
কান্দি দিবস রজনী।

