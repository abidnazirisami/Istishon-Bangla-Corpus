বিতর্কিত চলচ্চিত্র _গুন্ডে_ এবং কয়েকটি প্রশ্ন___


 
গুন্ডে ছবিটা দেখলাম! তৎকালীন পূর্ব পাকিস্তানের স্বাধীনতা যুদ্ধের সময় ভারতের সহযোগীতা কতোটা মহৎ এবং নিঃস্বার্থ ছিলো সেটা অবশ্যই একটা বিশাল প্রশ্ন, তাদের মনে হয়তো আশা ছিলো ছোট্র একটা প্রদেশ পেয়ে সেটাকে তারা পশ্চিমবঙ্গের সাথে জুড়ে দেবেন।
সল্টলেকের ইন্দিরা নিঃস্বার্থ ছিলেন না, রাজনীতির মোক্ষম গুটিটা তিনি চেলেছিলেন কিন্ত সেটা ব্যার্থ হয়। সন্ধি বা মৈত্রীর ক্ষেত্রে আমরাই বা কতোটা নিঃস্বার্থ ছিলাম সেটাও প্রশ্নবিদ্ধ। যখন পূর্ব পাকিস্তান বিলুপ্ত হয়ে বাংলাদেশ সৃষ্টি হলো সেখানে আমরা শুধু আমাদের কৃতিত্বটাই দেখিয়ে যেতে চেয়েছি, যুদ্ধে অনেক ভারতীয় সেনা আহত নিহত হয়েছিলো। আমরা কিন্ত কখনোই বলিনা বঙ্গ-ভারতীয় মানুষের রক্তের বিনিময়ে অর্জিত স্বাধীনতা। আমরা শুধু আমাদেরটাই তুলে ধরেছি, ভারতের ত্যাগ সেখানে অনেকাংশেই উহ্য। এটা মানতে হবে ভারতের সহায়তা আমাদের স্বাধীনতাকে ত্বরান্বিত করেছিলো। এবং ত্যাগটা স্বার্থসংশ্লিষ্ট হলেও কম বড় নয়।
গুন্ডে ছবির শুরুতেই বলা হয়েছে,
"ভারত এবং পাকিস্তানের মধ্যে তৃতীয় যুদ্ধ সমাপ্ত হলো। তিরানব্বুই হাজার পাকিস্তানি আর্মি ভারতীয় সেনাদের কাছে আত্মসমর্পণ করলো। দ্বিতীয় বিশ্বযুদ্ধের পর কোন দেশের করা এটাই সবচে বড় আত্মসমর্পণ।আর এর মধ্য দিয়েই তৈরী হলো নতুন এক দেশ, বাংলাদেশ।"
যখন ভারতীয় সেনারা ঢাকা ছেড়ে যাচ্ছিলো তখন সীমান্তের কাটাতার ধরে দাঁড়ানো দুই কিশোর বিক্রম এবং বালার শরনার্থী জীবন এবং পরবর্তীতে জেনেভা ক্যাম্প থেকে পাকিস্তানী মেজরকে খুন করে পালিয়ে কলকাতা আসা থেকেই শুরু হয় মূল গল্প।চলচ্চিত্রটির শুরুতে দেখানো হয়, ভারতীয় যোদ্ধাদের সামনে আত্মসমর্পণ করছেন পাকিস্তানি সেনারা? আর জন্ম হচ্ছে বাংলাদেশের। পেছনে দেখা যাচ্ছে বঙ্গবন্ধুর পোস্টার। উদ্বাস্তু শিবিরের সামনে দিয়ে রুটি ছুড়তে ছুড়তে চলেছে ত্রাণের গাড়ি, আর কাদামাটি থেকে তা কুড়িয়ে খাচ্ছে অসহায় মানুষ। চলচ্চিত্রটিতে একাত্তরের মুক্তিযুদ্ধের ফুটেজ ও বঙ্গবন্ধু শেখ মুজিবুর রহমানকে দেখানো হলেও কোথাও বাংলাদেশের মুক্তিযুদ্ধের কথা বলা হয়নি।
সে প্রসঙ্গ বিশাল করতে চাচ্ছিনা বা বিস্তারিত বর্ননায় যাচ্ছিনা।
তখনকার দিনের শরনার্থী শিবির থেকে ভারতে থেকে যাওয়া যুদ্ধাক্রান্তদের বলা হতো বাংলাদেশী রিফুজি। বুঝা গেলো, কাহিনীকার /পরিচালক ভেতরে রিফুজি সংক্রান্ত বিশাল দাগা লালন করছেন। "বাংলাদেশী শরনার্থী" শব্দটা প্রতিবার উচ্চারিত হয়েছে বেশ ঘৃনার সাথে।
দশ বছর পর...
ছবির বিশ মিনিটের মাথায় দৃশ্যটা ট্রেন থেকে কয়লা লুটের। যেটা দ্বারা ভারতে থিতু হওয়া ওই শরনার্থী দুই কিশোর যারা তাদের জীবিকা নির্বাহ করে থাকে।
দেখা যায় ভিলেনের সাঙ্গপাঙ্গদের কুপোকাত করে ভিলেনকে এনে ট্রেনের কয়লার বয়লারের মুখে রেখেছে বালা এবং বিক্রম। ভিলেন এতক্ষন গর্বের সাথে বলছিলেন দেশ তার ট্রেন তার কয়লাও তার। এবার কুপোকাত মুহূর্তে তাকে জিজ্ঞেস করা হয় ট্রেন এবং কয়লা কার?
ভিলেন শোচনীয় অবস্থাতেও প্রবল দম্ভে বলে উঠেন(ভারতীয় দম্ভ প্রকাশ পায়)
"এ ট্রেন এবং ট্রেনের কয়লা আমার ছিলো আমার আছে আমার থাকবে কখনো তোমাদের হবেনা কেনো জানো?কারন তোমরা শালা বাংলাদেশী রিফুজি "
তখন বিক্রম এবং বালার ভেতর প্রচন্ড ক্ষোভ দেখা যায়, তারাও বলে উঠে,
"আমরা রিফুজি না, আমরা হিন্দুস্তানি। দেশভাগ তো আমাদের দোষে হয়নি! তোমরা দাগ কেটে দেশ ভাগ করো। ওপারে যাও তো দেশ তোমাদের, আমরা এপারে এলেই শরনার্থী! কিন্ত আজ দাগ আমরা কাটবো আর আমাদের প্রথম টার্গেট হবে কলকাতা।"
এ থেকে বুঝা যায়, কাহিনীকার/ পরিচালক অথবা ভারত দেশভাগে যারপরনাই ব্যাথিত এবং এখনো অনেকেই অখন্ড ভারতবর্ষের স্বপ্ন বুকে লালন করেন!
এটা কি অপরাধ?
ব্যাক্তিগত জীবন থেক প্রশ্নটা টেনে আনছি আমার এক বন্ধু প্রশ্নটা করেছিলেন আমাকে। এ থেকে আমরা নিশ্চই সুখি থাকতাম?
আমি তাকে সুখের নিদর্শন দেখিয়েছি যেখানে বোম্বে দু'ভাগে বিভক্ত, একভাগে ঘিঞ্জি পরিবেশে মানুষেরা প্রায় কুকুরের মতো বেঁচে থাকে, অন্যদিকে জাঁকজমক জীবন।
পশ্চিমবাংলার কলকাতা সহ অনেক প্রদেশের অধিকাংশই চরম নিগৃহীত এমনকি জেগে উঠছে ক্ষুদ্র ক্ষুদ্র বিদ্রোহ, চাপা বিপ্লব। আসাম কেনো ভারত থেকে আলাদা হতে চায়?
সেসব নাহয় ঝা চকচকে হিন্দি সিরিয়াল আর উন্নতমানের চলচিত্রের আড়ালে চাপা পড়ে থাক।
আমরা ফিরে আসি গুন্ডে ছবির আলোচনায়, পরিচালক হয়তো কোন এক নিগুঢ় বাস্তবতা তার চলচ্চিত্রে নিহিত করতে গিয়ে ভুলাভাল উপস্থাপনে তার চলচ্চিত্রটাই নিহত করে ফেলেছেন। যা বয়ে এনেছে ব্যাবসায়ীক অসাফল্য সহ প্রচুর বিতর্ক।
চলচ্চিত্র দর্শকের কাছে সবচেয়ে গ্রহণযোগ্য আন্তর্জাতিক মানদন্ড আইএমডিবি (ইন্টারন্যাশনাল মুভি ডাটাবেস) রেটিংয়ে পিছিয়ে পড়েছে গুন্ডে। কম রেটিংয়ে বিশ্বের সবচেয়ে খারাপ চলচ্চিত্র তালিকার শীর্ষে এখন চলচ্চিত্রটি ।
ভারত কি তবে পাকিস্তানের পথকেই অনুসরণ করছে?
পাকিস্তানিরা এখনো দাবী করে ১৯৭১ এর যুদ্ধটা ছিলো ভারত-পাকিস্তানের। এ চলচ্চিত্রে কি সেই বার্তাটাই মুখ্য হয়ে উঠেনি? সেখানে যতোবার "বাংলাদেশ " শব্দটা উচ্চারিত হয়েছে তা করা হয়েছে স্পষ্ট ঘৃনা নিয়ে। বাংলাদেশের প্রতি পাকিস্তানের ঘৃনা বিশ্বস্বীকৃত, পাকিস্তানের প্রতি বাংলাদেশীদের ঘৃনাটাও তেমন। কিন্ত ভারত?
একটু ক্ষুদ্র অপ্রাপ্তিটাই কি এর প্রধান কারন?
লেখাটা এখানেই শেষ
তবে আমি কিছু প্রশ্ন রাখতে চাই, 
১। পাকিস্তান আর্মি কেনো ভারতীয় বাহিনীর কাছেই আত্মসমর্পণ করলো? জেনারেল ওসমানী সহ বাংলাদেশী সেনারা কোথায় ছিলেন তখন?
২। ভারতীয় সহযোগীতা ছাড়া স্বাধীন হতে ঠিক কতোদিন লাগতো আমাদের? আদৌ কি ছুড়ি বল্লম এক কাটার রাইফেল দিয়ে আমরা স্বাধীনতা আনতে পারতাম? যেখানে ট্রেনিংটা পর্যন্ত আমরা ভারতে নিয়েছি!
৩। আল্টিমেটলি কি দাঁড়ায়? পাকিস্তান আর্মি আত্মসমর্পণ করেছে ভারতীয় বাহিনীর কাছে তার মানে বাংলাদেশ কি ভারতেরই সৃষ্টি অথবা দান? 
আরো কিছু প্রশ্ন মনের গহীনে লুকানো থাক। ব্যাক্তিগতভাবে ভারত পাকিস্তানে আমি কোন তফাৎ দেখিনা। উভয়েই শোষক। বঙ্গবন্ধুর দৃপ্ত নেতৃত্বের কারনেই সেদিন ভারত বা পাকিস্তান এ দেশকে গ্রাস করতে পারেনি।
নইলে হয়তো ভারতের এক নিগৃহীত প্রদেশ হিসেবেই পরিচিতি পেতো বাংলাদেশ।

