মৃত্তিকায় মহাকাল নাট্যযোগের শুভযাত্রা___



আমরা স্বাত্তিক অভিনয়ে বিশ্বাসী, মুক্ত নাট্যচর্চায় লীন হয়ে শুভ,শুদ্ধ ও সম্ভাবনাময় সংস্কৃতির পথে আমাদের নিরন্তর যাত্রা।বিভাজন নয় বিশ্লেষনের সমুন্নত পথে আমরা খুঁজে ফিরি দেশ মা ও মাটির মঙ্গলের মহান আলো,আমরা নব আনন্দে জেগে উঠে দেখি এখনো আলোর পথে আলোগুলো আসলে আলো নয়,আলেয়ার বৃত্তাকার বলয়ে উঁকিঝুঁকি মারে অলস আঁধার।তবে কি নিঃশেষ হয়ে যাবে জাগরনের সকল স্পৃহা?তবে কি স্তিমিতের স্তম্ভেই দাঁড়িয়ে থাকবে মৃত্তিকার মহৎ সব সম্ভাবনা?তবে কি তাত্ত্বিকতার ঝাঁকরা চুলেই আটকে থাকবে তৃতীয় স্বত্তার নিজস্ব উদ্ভব,তার ভেতরে বিদ্যমান সকল সৃষ্টিশীলতা?
না!
আমরা বেঁচে আছি।
বিভৎস ভাবনার বিনাশী বন্দনায় বিবাগী না হয়ে কোন এক বসন্তে আমরাও জেগে উঠে বলছি,নব আনন্দে জাগো হে মানুষ!নিঃশেষ নয়,দ্রোহ ও প্রেমে শেষ বলে কিছু নেই।শুভস্বত্তা অন্তিমের অনন্ত দাগ ডিঙিয়ে পেয়ে যাক ধ্রুব ও ধ্বনন্তরী জাগরনের মর্যাদা।
আমরা জেগেছি মৃত্তিকার বুক চীরে মহাকালের যাত্রায়।
আজ ৮'ই ফাল্গুন আমরা কতিপয় তরুন দেশ মা ও মাটির প্রতি শুভ চেতনা বুকে নিয়ে শুরু করেছি আমাদের নাট্য আন্দোলন "মৃত্যিকায় মহাকাল নাট্যযোগ "এর যাত্রা।
সবার শুভকামনা ও সহযোগীতা কামনা করছি।

