হুজুর বলেন নাস্তিক তুমি___


 পূবের দরজা দিলে ধাক্কা
পশ্চিমে দেখা যায় মক্কা
অন্তর আমার শ্রেষ্ঠ কাবা
পড়ে যাই সেজদায়,
হুজুর বলেন নাস্তিক তুমি দোযখে যাইবায়!
আরো বলেন পাইবা তুমি ৭০ হাজার হুর,
আমি বলি জান্নাত হুজুর সে যে ভীষণ দূর
এই কাল যদি না পাই তাঁরে
কি হইবে পরের আশায়
হুজুর বলেন নাস্তিক তুমি দোযখে যাইবায়!
যদি ঢোলের খোলে সুর তুলি তাঁর
নামের সুরে গাই,
অন্তরের জিকির বড় তাঁর তুলনা নাই
আমার এই মন্দিরার তালে পরশ তাঁহার মিলে
হারমোনিয়াম গান তুলিলে দিব্য পরশ মিলে;
তারে বলি দিলের ভেতর আনন্দ জাগায়,
হুজুর বলেন নাস্তিক তুমি দোযখে যাইবায়!
ইসলাম আর মুসলিমের নামে
করো রাহাজানি
কেমন বেহেশত পাইবা তুমি
বলো মহা জ্ঞানী,
তুমি যদি ডাইনে বলো চলো ঠিক তার বায়;
হুজুর বলেন নির্ঘাত তুমি দোযখে যাইবায়!

