_দ্য পার্জ_ এ্যানার্কি_ প্রযোজক জেসন ব্লুম এর সাক্ষা‌ৎকার (অনুবাদ)


“দ্য পার্জ: এ্যানার্কি” প্রযোজক জেসন ব্লুম এর সাক্ষা‌ৎকার: স্বল্প বাজেটের সিনেমা নির্মান এবং ফ্র্যাঞ্চাইজি-সৃজনশীলতার পরষ্পরবিরোধী অবস্থান
এই সিনেমায় ভবিষ্যতে এমন এক আমেরিকাকে দেখানো হয়েছে যেখানে সন্ত্রাস, বেকারত্ব এবং বাস্তুহীনতা নুন্যতম
পর্যায়ে নেমে আসে, তখন বছরের নির্দিষ্ট একটি রাতে ১২ ঘন্টার জন্য সব ধরনের অপরাধকে বৈধতা দেয়া হবে। এই হল ছবিটির মূলভাবনা। ব্লুম হাউজ প্রডাকশনের জেসন ব্লুমের সাক্ষা‌ৎকার থেকে দেখে নেয়া যাক স্বল্প বাজেটের সিনেমা এবং হলিউডে এর সিক্যুয়েল নির্মানের খুঁটিনাটি।
‘দ্য পার্জ’ এর সাথে এর দ্বিতীয় সিক্যুয়েল “দ্য পার্জ: এ্যানার্কি”-এর সামঞ্জস্য কোথায়?
- “পার্জ” (সেই বিশেষ ১২ঘন্টা, যখন সব ধরনের অপরাধ বৈধ) আইনটি কার্যকর হওয়ার ৫ বছর পরের একটি “পার্জ নাইট” -এর ঘটনা নিয়ে ‘দ্য পার্জ’ মুভিটি নির্মিত হয় আর “দ্য পার্জ: এ্যানার্কি” নির্মিত হয় প্রথম ঘটনাটির এক বছর পরের পার্জ নাইটের ঘটনা নিয়ে। ‘দ্য পার্জ’ মুভিটি দেখার পরে দর্শকদের প্রতিক্রিয়া আশাব্যঞ্জক ছিল না, কারন সেখানে ‘পার্জ’ বিষয়টি পরিপূর্ণভাবে ফুটে উঠেনি কিন্তু ‘দ্য পার্জ: এ্যানার্কি’-তে বিষয়টি আরও বিস্তৃতভাবে দেখানো হয়েছে।
ইন্টারনেটে আমি ছবিটি সম্পর্কে পড়েছি......
- আচ্ছা আচ্ছা! আপনার কাছে কি চমকপ্রদ মনে হয় নি?
হ্যাঁ সত্যিই....এটি আসলেই চম‌ৎকার
- সত্যি বলতে এটা আমারও খুব পছন্দের
“পার্জ”-নাইট আসলে কবে? ইন্টারনেট বলছে এটা জুনের ২০ তারিখে.....
- না, ২১ মার্চ
আসলে প্রেস রিলিজে আমিও আপনার এই তারিখটিই দেখেছিলাম, কিন্তু ইন্টারনেটে.....
- আপনি সম্ভবত “নিউ ফাউন্ডিং ফাদার্স”- ওয়েবসাইটের কথা বলছেন...আসলে এটা তাদের একটা বড় ধরনের ভুল ছিল কারন ছবিতে আমরা “পার্জ ডে” হিসেবে বসন্তের প্রথম দিন ২১ মার্চ-কে দেখিয়েছি।
যাক, ব্যাপারটা পরিষ্কার হল। আমি জানি ক্যামেরন এজোগো, কিয়েলে সানচেজের মত আরও অনেকে এর সাথে সংশ্লিষ্ট ছিলেন যাদের মতে এই সিনেমাটিতে “গান ভায়োলেন্স”-এর উপর এক ধরনের বিশ্লেষণাত্মক ভাষ্য উপস্থাপিত হয়েছে।
- হ্যাঁ আমাদের সিনেমায় এই ধরনের একটি মেসেজ আছে। আসলে আমেরিকানদের সাথে আগ্নেয়াস্ত্রের সম্পর্কটা একটু বিচিত্র ধরনের এবং কেন এই ব্যাপারটা সম্পর্কে সচেতন হওয়া উচিত, সেটা আমরা এই ছবির মাধ্যমে দেখানোর চেষ্টা করেছি।
আগ্নেয়াস্ত্রের ব্যবহার সমর্থনকারীদের কাছ থেকে কি কোন ধরনের বিরূপ প্রতিক্রিয়া এসেছে?
- আসলে আমেরিকাতে ইউরোপের চেয়ে আগ্নেয়াস্ত্রের ব্যবহার সমর্থনকারী মানুষের সংখ্যা বেশী। কিন্তু আশ্চর্যজনকভাবে এর সমর্থনকারী এবং বিরোধী দু পক্ষই ছবিটি বেশ পছন্দ করেছেন।
“দ্য পার্জ: এ্যানার্কি” ছবিটি মূলত: “পার্জ নাইট”-এর ঘটনাকে কেন্দ্র করে এগোচ্ছে, তাহলে কি আমরা বলতে পারি ছবিটি শুধুই ঐ রাতের ঘটনাকে কেন্দ্র করে নির্মিত?
- “পার্জ”-কে আসলে আমেরিকান সরকারের একটি (টুল) হিসেবে ব্যবহৃত হয়। দ্বিতীয় ছবিটিতে এই ব্যাপারটার উপরে বিশেষভাবে আলোকপাত করা হয়েছে। প্রিক্যুয়েলের মত একটি অংশে দেখানো হয় যে, “পার্জ”-এর উদ্যোক্তারা বেকারত্ব, বাস্তুহীনতা এবং সন্ত্রাস কমিয়ে আনার লক্ষ্যে এমন একটা আইডিয়া নিয়ে কথা বলছেন, যা বাস্তবায়ন হলে গরীব এবং বাস্তুহীন মানুষ নিজেদের মধ্যেই সংঘাতে মারা পড়বে। আসলে আইডিয়াটির উদ্দ্যেশ্য ছিল বেকারত্ব, বাস্তুহীনতা এবং সন্ত্রাস কমিয়ে আনা কিন্তু মূলত: এর ফলে সাধারন গরীব মানুষ মারা পড়ে। আইডিয়াটির উদ্যোক্তারা বাস্তবিকপক্ষে ভাল মানুষ নন।
হ্যাঁ সেটা বোঝাই যায়
- আমি সবসময়ই বলেছি, “দ্য পার্জ” ব্যাপারটা সিনেমার জন্য একটি ভাল আইডিয়া কিন্তু কখনোই এটা সমাজের জন্য ভাল কিছু না (হাসি)
আইএমডিবি বলছে এটি একটি স্বল্প বাজেটের ছবি। এই ব্যাপারটা একজন সৃষ্টিশীল পরিচালকের সৃষ্টিশীলতাকে কিভাবে প্রভাবিত করে?
- হ্যাঁ এর একটা বিশাল প্রভাব রয়েছে। স্বল্প বাজেটের সিনেমায় পরিচালকের সৃষ্টিশীলতা এবং কাজের স্বাধীনতা থাকে। আমরা এখানে ইচ্ছেমত কাজ করতে পারি। আমরা এখানে মূলত ইউরোপীয় পরিচালনা পদ্ধতির অণুসরন করি। ইউরোপীয় ছবিতে পরিচালকের কথাই যেন শেষ কথা। সেখানে মূলত পরিচালকই ছবির গল্প লিখে থাকেন। “দ্য পার্জ”-এর ক্ষেত্রেও ব্যাপারটা তেমনই হয়েছে। পরিচালক জেমস ডি মোন্যাকো-ই আমাদের ছবির গল্পকার।
আমরা বিভিন্ন সময়ে দেখেছি ব্লুম হাউজ প্রোডাকশন বিশেষভাবে “হরর” মুভির প্রযোজনা করে আসছে, আপনি এ ব্যাপারটাকে কিভাবে ব্যাখা করবেন?
- আমাদের সেরা সাফল্যগুলো সবসময়ই হরর মুভি থেকেই এসেছে। আমরা মনে করি যারা হরর মুভি দেখতে পছন্দ করেন তারা একা বা দু-তিনজন মিলে অন্ধকার ঘরে হরর মুভি দেখে থাকেন। আমাদের সিনেমাগুলোতে রহস্যময় বা ভৌতিক জায়গাগুলো সাধারণত একটা বাড়ি বা একটা ঘরকে ঘিরে আবর্তিত হয়, এটা আপনার বাড়ি বা ঘর যেখানে আপনি সবচেয়ে নিরাপদ বোধ করেন। আর হ্যাঁ, আমি মনে করি স্বল্প বাজেটের ছবি নির্মাণের ক্ষেত্রে মূলত তিনটি...না, না চারটি মূল চাবিকাঠি রয়েছে। প্রথমত:- আমরা কলাকুশলীরা কখনোই আগে থেকে পারিশ্রমিক নেই না এবং পরিচালক একটা সর্বনিম্ম হারের পারিশ্রমিক নিয়ে থাকেন, দ্বিতীয়ত:- এখানে খুব বেশি লোকেশনের দরকার নেই, তৃতীয়ত:- খুব একটা সংলাপ বা নিখুঁত সংলাপের দরকার নেই, চতুর্থ এবং খুবই গুরুত্বপূর্ণ ব্যাপারটা হল – খুবই সীমিত কাঠামোর একটি স্ক্রিপ্ট, আমরা ৯২ পৃষ্ঠার বেশী স্ক্রিপ্ট নিয়ে কাজ করি না।
আপনার কাছে শেষ প্রশ্ন এবং আমার মনে হয় প্রশ্নটা একটু কঠিন.....
- আচ্ছা, আমি তৈরী! আমি তো জানতাম সাংবাদিকেরা একটু কঠিন ধরনের প্রশ্নই করে থাকেন, এতক্ষণ পর্যন্ত যখন সহজ প্রশ্নই করছিলেন তখন শেষ প্রশ্নটা একটু কঠিনই হোক! (হাসি)
আপনি আপনার মুভি সিক্যুয়েলগুলো বানিয়ে সেগুলো নিয়মিতভাবে ফ্র্যাঞ্চাইজিদের কাছে বিক্রি করে আসছেন (ইনসিডিয়াস এবং প্যারানরমাল এ্যাক্টিভিটি-র মত ছবিগুলো ব্লুমহাউজ প্রোডাকশনের), এটা ফ্যাঞ্চাইজিদের ওপর অতিনির্ভরশীলতা এবং সৃজনশীলতা এবং নতুন আইডিয়ার অভাব বলে সমালোচকদের মতামত। আপনি এ ব্যাপারটিকে কিভাবে ব্যাখা করবেন?
- আমি বলব, আমরা আমাদের কাজগুলো শতভাগ মনোযোগ এবং নিষ্ঠার সাথে করে থাকি। আমাদের ছবিগুলোর শতকরা ২৫-৩০ ভাগ সিক্যুয়েল এবং বাকি ৭০-৭৫ ভাগই অরিজিনাল। আমি সবসময়ই মনে করি সীমাবদ্ধতা সৃজনশীলতার বিকাশে সহায়ক। আমাদের বাজেটের ক্ষেত্রে বেশ খানিকটা সীমাবদ্ধতা রয়েছে এবং সিক্যুয়েলের ক্ষেত্রে শুধু বাজেটই নয় এখানে সময়ও নির্দিষ্ট এবং স্বল্প। যখন আমরা “দ্য পার্জ” রিলিজ করেছিলাম সাথে সাথেই আমরা দ্বিতীয় ছবিটির রিলিজ তারিখও জানিয়ে দিয়েছিলাম। যখন আপনার হাতে মাত্র ১২ মাস সময় থাকবে একেবারেই শূণ্য থেকে একটা মুভি তৈরী করার জন্য তখন আপনি অবশ্যই স্বল্প সময়ের মধ্যেই অনেক ভেবেচিন্তে কাজে নেমে পড়বেন, আপনার চিন্তাভাবনা হতে হবে যথার্থ যা সৃজনশীলতার পক্ষে সহায়ক।
সত্যি! চম‌ৎকার বলেছেন আপনি। আমাদেরকে সময় দেয়ার জন্য ধন্যবাদ।
- ধন্যবাদ, আপনার সাথে কথা বলে ভাল লাগল।

