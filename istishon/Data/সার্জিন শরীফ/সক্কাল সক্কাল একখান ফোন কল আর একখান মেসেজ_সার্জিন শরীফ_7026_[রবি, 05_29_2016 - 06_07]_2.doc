সক্কাল সক্কাল একখান ফোন কল আর একখান মেসেজ


সক্কাল সক্কাল এপিক এপিক সব ঘটনা ঘটতাছে আমার লগে। নিজেরে কেমুন জানি বেরি মাচ ইম্পুতেন বাংলারবদেশী নাগরিক মনে হইতাছে।
সকাল ৯টা ২ মিনিট- গিরামিনপুন কাস্টুমার কেয়ার তন ফুন আইচে। সালাম-কালাম দেওয়ার পরে কইল "স্যার আমি গিরামিনপুন কাস্টুমার কেয়ার থিকা অমুক কইতাচি।" (আমি মনে মনে খুশিই হইয়া গেছিলাম যে লটারী মনে হয় এইবার লাইগাই গ্যাছে। যেহেতু ১২১ ছাড়া কল দিয়া কয় আমি কাস্টুমার কেয়ার!!) হেতিরে কিছু কওয়ার অনুমতি দেওন যায় কিনা ভাবতে ভাবতেই হ্যায় কইয়া বইল- "স্যার আপনে কি বায়োমেট্রিক পাস করবেন না? আপনের এইডা তো কর্পুরেট সিম!" আর যায় কই? বিশাল একখান পার্ট লইয়া কইলাম- "নাহ ভাই, করুম না। আপনাগো সিস্টেম মত পাস কইরা সেলিম ওসমান খাইতে চাই না।" ওইপাশ থেইকা হতাশ সুরে কইল- "ওকে স্যার, স্লামালিকুম। ভাল থাকবেন" 
ঘন্টা দু'য়েক পর (সকাল ১০টা ৫৭ মিনিট) - একখান মেসেজ আইল মুপাইলে। Govt. Info থাইকা আসা মেসেজে ইংরেজীতে যা লিখা আছিল হেইডার বাংলা করলে এমন হয়- আইজকা বিশ্ব পিসকিপার (শান্তিরক্ষী) দিবস। (পইড়া মনে মনে কইলাম ওয়াও, তাই নাকি??!!) পরের লাইনে লিখছে- আমরা শান্তিরক্ষীগো ধারে বিশেষ ভাবে কৃতজ্ঞ (ভাল কথা, কৃতজ্ঞতা প্রকাশ না করা এক প্রকার বেঈমানী। আমগো সরকার বেঈমান না কইলাম!)। হেরপরে আবার লিখছে- আমরা বিশ্ব শান্তিরক্ষী বাহিনীর সর্বোচ্চ সাপ্লায়ার হইতে পাইরা গর্ভবতী থুক্কু গর্বিত।
ফিলিং- ওরে আমার আল্লা!! দেখছ নি মুপাইলে এই কল আর ম্যাসেজ না আইলে তো আমি জানতামই না যে আমরা এত্ত উন্নতি করছি যে রক্তচোয়া কর্পোরেট কুম্পানি আইজকাইল সরকারের পক্ষ হইতে জনগণের খোঁজ-খবর লওয়া আরম্ভ করছে। কিন্তু ঐদিকে যে বায়োমেট্রিক পাস কইরা কয়েকজন যে এর মধ্যেই সেলিম ওসমান খাইয়া গ্যাছে তার কি হপে? ভবিষ্যতে আমরা আন্তর্জাতিক সন্ত্রাসীর তালিকায় নাম উঠাইবার পারুম ইন্সোয়াল্লা! বল আমিন, আমিন।
আবার এই দায়িত্বশীল, জনগণের খেদমতকারী, শান্তির হেফাজতকারী (কেউ এইখানে শান্তির আরবী প্রতিশব্দ মনে আইনা ক্যাঁচাল লাগাইবেন না) সরকারের মেসেঞ্জার নিজ দায়িত্বে টেকাটুকা খরচ কইরা এসএমএস প্যাক কিইন্যা আমারে ইম্পুতেন নাগরিক বানাইয়া দিছে। আর নাইলে আমার কাছে এই শান্তিশুন্তির খবর আইব ক্যা?! 
এই খবর শুইনা মনে পইড়া গেল- এহেনে জলপাই বাগানে কোন খুন-ধর্ষণ হয় নাই, ফুলিশ কাউরে রেপ করে নাই, ছাত্র ইউনিয়ন না কারা যেন ধর্ষণ-হয়রানির বিচার চাইতে গিয়া রাস্তায় ফুলিশের মাইর খায় নাই, এহেনে রাস্তায় রং সাইড দিয়া ভিআইপি চলে না, মসজিদের মাইকে ঘোষণা দিয়া মালাউনের বাড়ি হামলা হয় না, এই দ্যাশে কোনদিন কেউরে নাস্তিক ট্যাগ দিয়া খুন-জখম করা হয় নাই, এই দ্যাশে রাজাকার মসনদধারীর বেয়াই হয় নাই, সেই বেয়াইর বিরুদ্ধে লেখা পঙ্গু সাংবাদিকের হাতে হাতকড়া পড়ে নাই, এই দ্যাশে প্রতিদিন খবর কাগজে কোন খুন-গুম-ধর্ষণ-দুর্ভিক্ষের নিউজ আসেনা, এই দ্যাশে কেউ ঘুষ খায় না, কোন শিক্ষকের অপমান হয় নাই, আরও কত কিছু...........এই দ্যাশটা ভইরা খালি শান্তি আর শান্তি।
ওম শান্তি ওম!
মদিনা সনদের দ্যাশে ক্যাঁচাল-ঝামেলা কম
বাকশালের বিরুদ্ধে কথা!
তোর ঘাড়ে কয়টা মাথা??
আছে ওসমান, আছে তেঁতুল
হেগোর লগে লাগিস না
বাকশাল তোরে ছাড়বে না

