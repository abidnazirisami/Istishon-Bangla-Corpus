দেশের সমস্যা কিছু জিগাইবেন না শুধু আন্তর্জাতিক সমস্যা নিয়ে লিখব। ক্রিকেট গ্লোবালাইজড না হওয়ার কারণ দিয়ে শুরু করলাম।


আমার মতে পৃথিবীর সবচে ব্যর্থ আন্তর্জাতিক সংঘটনগুলোর মধ্যে ১টি ICC. প্রায় ২০০ বছরের পুরানো খেলা ও ১০০ বছরেরও বেশি পুরানো সংঘটন হওয়া স্বত্তেও এর কোন গ্লোবালাইজেশন হয়নি বললেই চলে। যেখানে ফিফার সদস্য সঙখ্যা পৃথিবীর মোট দেশের চেয়েও বেশি সেখানে ক্রিকেট খেলে মাত্র ১০ টা দেশ!!!!
হুম কাগজে কলমে আইসিসির সদস্য সংখ্যা ১০৫ হলেও বাস্তবতা হচ্ছে ১৫-১৬ টা দেশ বাদে বেশিরভাগ দেশের মানুষদের কয় বলে ১ ওভার হয় সে ধারণা টিও নেই।
এর পিছনের কারণ হল Test Status নামক অহেতুক এক প্রথার যা পৃথিবীর কোন খেলায় নেই। নেদারল্যান্ডস, ফ্রান্স,বুলগেরিয়া, জার্মানি,ইটালি এইসব দেশ ১৮০০ শতাব্দী থেকে ক্রিকেট খেলত। কিন্ত ইংল্যান্ড, অস্ট্রেলিয়া এইসব দেশ নিজেদের কুলীন প্রমাণ করতে গিয়ে আজ একা! 
অস্ট্রেলিয়া, যে দেশে টেস্ট ক্রিকেট ক্যাপ্টেন পদটি প্রধানমন্ত্রীরর পর ২য় গুরুত্বপূর্ণ পদ হিসেবে বিবেচিত হয় আজ সে দেশে ক্রিকেট মাঠে দর্শক কমে যাচ্ছে এটা গ্লোবাল খেলা না বলে!
এমনিতেই টেস্ট স্ট্যাটাসভুক্ত দলের সংখ্যা কম তার উপর প্রায় বাংলাদেশ,জিম্বাবুয়ে এইসব দেশের টেস্ট স্ট্যাটাস কেড়ে নেওয়ার কথা বলা হয়। ফুটবলে কখনো শুনি নাই একটা দেশ খারাপ খেলছে বলে তার ফুটবল স্ট্যাটাস কেড়ে নিচ্ছে। আপনি যদি তাকে আর খেলতেই না দেন সে উন্নতি করবে কেমনে?
টেস্ট স্ট্যাটাস দেওয়ার পদ্ধতিও অদ্ভুত। আমাদের স্কুল ফুটবল টিমে দেখা যেত কেউ ভালো খেললে ডিফেন্ডার হিসেবে নিত।আরো ভাল খেললে মিডে তারপর স্ট্রাইকার। দেখা যেত যে ভাল স্ট্রাইকার সে ডিফেন্ডার থেকে উঠতে পারত না যে ডিফেন্ড খুব ভালো করে তাকে ডিফেন্ডার না বানিয়ে মিডে আনা হচ্ছে। আমাদের ICC এর নীতিও অনেকটা স্কুল ফুটবলের মত। T20 ভালো খেললে ODI স্ট্যাটাস, ODI ভালো খেললে Test স্ট্যাটাস। যে কেনিয়ার সাথে একসময় আমরা পাত্তাই পাইতাম না তাদের আজ ODI স্ট্যাটাস ও নেই আর আমরা Test স্ট্যাটাস নিয়ে কই চলে গেছি!
আমাদের এই উন্নতি আরো আগে হতে পারত যদি আমাদের সমমনা কয়েকটা টেস্ট খেলুড়ে দেশ থাকত। কারণ ভালো প্লেয়ারের সাথে খেললে আপনার খেলার উন্নতি হবে কিন্ত আপনার চেয়ে বহু বহু গুণে ভালো প্লেয়ারের সাথে খেললে আপনার সহজাত যে স্কিল আছে তাও নষ্ট হবে যার প্রমাণ ২০০৩ সালের বিশ্বকাপ। টানা ৩ বছর আমরা ১২০-৩০ এর বেশি স্কোর করতে না পারায় কানাডার মত দলের কাছেও ১৮০ রানে অল আউট হয়ে যায় আমরা।
আমি চাই প্রত্যেকটি দল টেস্ট স্ট্যাটাস পাক। ওয়ানডে ভাল খেললেই টেস্ট ভাল খেলা যায় না তার উদাহরণ বাংলাদেশ। বাংলাদেশের এই ১৫ বছরের ক্রিকেট অভিজ্ঞতা ICC এক্সপেরিমেন্ট হিসেবে গবেষণা করা উচিত।
অনেকেই বলবে অস্ট্রেলিয়ার সাথে কানাডা -আফগানিস্তান এইসব দেশের টেস্ট হলে তো রেকর্ডের বন্যা বয়ে যাবে,ক্রিকেটের সৌন্দর্য থাকবে না। আমি মনে করি ইটস নট এ বিগ ডিল। ফুটবল ও তো ব্রাজিল যেমনি খেলতেছে বাংলাদেশও খেলতেছে কোন সমস্যা হচ্ছে না।
দ্বি-পাক্ষিয় চুক্তির মাধ্যমে সিরিজ হবে। কানাডা, অস্ট্রেলিয়ার সাথে না হোক এটলিসট আমেরিকার সাথে টেস্ট খেলার যেন সুযোগ পাই।
আর বিভিন্ন টুর্নামেন্টে র‍্যানকিঙ এর মাধ্যমে অটো কোয়ালিফিকেশনের অরাজকতা বন্ধ করে ফুটবলের মত বাছাই পর্বের আয়োজন করা উচিত।এতে গ্লোবালাইজেশনও বাড়বে। এখানেও আইসিসি বাংলাদেশ অভিজ্ঞতা কাজে লাগাইতে পারে। বাংলাদেশে ক্রিকেটের এইই তুমুল জনপ্রিয়তার কারণ ভারত -পাকিস্তানের ক্রিকেট ক্রেজ।
এটি শুধু উপমহাদেশই না, ব্রাজিল-আর্জেন্টিনা এমনকি অস্ট্রেলিয়া-নিউ জিজিল্যান্ডের মত দেশগুলোর জন্যও সত্য।প্রতিবেশি দেশগুলোর সাথে খেলার সময়ে কেউ হারতে চাই না এবং একটা যুদ্ধ যুদ্ধ ভাব থাকে। বাইরের একটা দেশের সাথে হারতে খারাপ লাগে না যতটা প্রতিবেশির কাছে হারতে।আপনিই চিন্তা করুন, ফ্রান্স যদি প্রতিবছর জার্মানির সাথে ক্রিকেট খেলায় হেরে যায় তারা কি একটু নড়েচড়ে বসবে না?
এর উপর চাইনা সহ বিভিন্ন দেশে এসিসি যে কার্যক্রম চালাচ্ছিল তা শ্রীনিবাসন নাকি টাকার জন্য বন্ধ করে দেয়। আইসিসি যদি এইসব মুনাফা লোভী মানসিকতা বাদ দিতে পারে তাহলে আইসিসির মুনাফা ফিফাকেও ছাড়াই যাবে। আশা করি খুব শীঘ্রই শুভ বুদ্ধির উদয় হবে তাদের।

