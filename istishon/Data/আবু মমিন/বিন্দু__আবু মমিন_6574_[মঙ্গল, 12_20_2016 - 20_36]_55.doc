বিন্দু_


বিন্দু(.) কিংবা কণাঃ
১.১ যার দৈর্ঘ্য, প্রস্থ ও উচ্চতা(ভেদ) কিছুই নেই শুধু অবস্থান আছে তাকে বিন্দু বলে। এটা কি বাস্তব না অবাস্তব, না কাল্পনিক। বিন্দুরুপ কাল্পনিক ধারনাকে কেন্দ্র করেই রেখাংশ, ত্রিভুজ, চতুর্ভুজ কিংবা অন্যান্য বহুভুজ ও বৃত্ত কল্পনা করা হয়। বাস্তবে এদের কোনটিও শুদ্ধভাবে অংকন করা সম্ভব নয়। অংকন করলেই উহা অশুদ্ধ হবে। তারমানে সমস্ত জ্যামিতি শাস্ত্রই বিশুদ্ধ কল্পনার উপর দাঁড়িয়ে আছে। জ্যামিতি শাস্ত্র কাল্পনিক কিন্তু যৌক্তিক।
১.২ বস্তু হলো কতগুলো কণা কিংবা অতি পারমানবিক কণিকার যৌক্তিক সংগঠন। এই কণিকা গুলো যৌক্তিক ভাবেই বিন্দুভর। তাত্ত্বিক পদার্থ বিজ্ঞানে চূড়ান্ত বিবেচনায় এই বিন্দুভরও Virtual particles তথা কাল্পনিক কণিকা থেকে উদ্ভূত বলে ধরা হয়। Virtual particles এর কোন ভর নেই। তার অর্থ এটাই ভরহীনতা থেকে ভরের সৃষ্টি। বস্তুকে যুক্তিগয়ন করতে গিয়ে আমরা শেষ পর্যন্ত পৌঁছে যাই কতগুলো গানিতিক যৌক্তিক রাশিমালায়। আমরা পৌঁছে যাই শূন্যতা নামক এক অবাস্তবতায়। আমরা স্বীকার করতে বাধ্য হচ্ছি "শূন্য জ্যামিতি " থেকেই জগতের সৃষ্টি। কিন্তু প্রশ্ন দাঁড়ায় শূন্য জ্যামিতিতে কেন নিয়ম/বিধি সঞ্চারিত হয়ে জগতের সৃষ্টি হলো? কেন একগুচ্ছ বিধি(laws of nature) তৈরি হলো জগত তৈরিতে?
১.৩ বিজ্ঞান মন, আত্মা কিংবা ঈশ্বরকে খুঁজে পাইনি একথা সত্য। কিন্তু চূড়ান্ত বিশ্লেষণে বিজ্ঞানতো বস্তুকেও খুঁজে পাচ্ছেনা।
১.৪ সরল বস্তুবাদ এবং সরল ভাববাদ উভয়ই এখন সেকেলে। যৌক্তিক বস্তুবাদ ও যৌক্তিক মানসবাদ(mentalism) এর সমন্বয়েই গড়ে তুলতে হবে আগামী দিনের বিশ্ব দৃষ্টিভঙ্গি।
বিন্দু, বিন্দুভর, বিন্দুজীবঃ
১.১ জ্যামিতিতে বিন্দু হলো একটি বিমূর্ত ধারনা এবং মৌলিক প্রত্যয় যাকে কেন্দ্র করে জ্যামিতি শাস্ত্রের মহা সৌধ নির্মিত।
১.২ বিন্দুভর কিংবা বিন্দুকণা তথা অতিপারমানবিক মৌল কণিকার যৌক্তিক সংগঠন হলো বস্তু কিংবা জড়। আর এই জড়কে কেন্দ্র করেই পদার্থ বিজ্ঞানের সকল কর্ম-কান্ড।
১.৩ বিন্দুজীব _অকোষী কিংবা কোষীয় জীব,জীব বিজ্ঞানের একটি মৌলিক প্রত্যয়। অকোষীয় ভাইরাস কিংবা কোষীয় ব্যাক্টেরিয়া এই বিন্দুজীবের সদৃশ। এই বিন্দুজীবের বিবর্তনেই বহুকোষী বটবৃক্ষ কিংবা মানুষের সৃষ্টি। জীব বিজ্ঞানের সকল তত্ত্ব গঠিত হয়েছে জীবকে কেন্দ্র করে যার প্রারম্ভিকায় রয়েছে বিমূর্ত ও কাল্পনিক বিন্দু জীবের ধারনা।
১.৪ এই বিন্দু, বিন্দুভর এবং বিন্দুজীব কল্পন বিজ্ঞানের থিওরি কিংবা তত্ত্ব প্রতিষ্ঠায় আবশ্যিকভাবে স্বীকার্য্য এবং স্বতঃপ্রমাণিত। এই বিমূর্ত ধারনাসমূহ কল্পন কিংবা স্বীকার ব্যতীত সমস্ত বিজ্ঞান শাস্ত্র অবৈধতায় পর্যবসিত হবে।
১.৫ প্রকৃত পক্ষে বিজ্ঞানের তত্ত্ব বা তত্ত্বসমূহ প্রমান করা যায়না। তত্ত্ব সমূহ আমরা অনুমান করি। তত্ত্বসমূহ ভবিষ্যদ্বাণী করার ক্ষমতা রাখে। বাস্তব পর্যবেক্ষণে ভবিষৎবাণী সমূহ যখন বার বার মিলে যায় তখন তত্ত্বসমূহকে আমার সত্য হিসেবে ঘোষণা করি। পরবর্তীতে বিশেষ পর্যবেক্ষণে তত্ত্বসমূহ আপেক্ষিকতায় পর্যবসিত হয়।
১.৬ যেকোন মৌলিকতায় কিংবা মৌলিক প্রশ্নে আমার চূড়ান্তভাবে এক অস্থিরতা, একক অন্যন্যতা(singularity) কিংবা শূন্যতাতে পৌঁছি।তখন সকল যুক্তি ও বিজ্ঞানের সূত্রগুলো ভেঙ্গে পড়ে। তখন বিন্দু কল্পন আমাদে জন্য আবশ্যিক ও অনিবার্য্য হয়ে দাঁড়ায়। এই বিন্দু কল্পন ব্যতীত তত্ত্ব গঠিত হতে পারেনা!
১.৭ ধর্ম ও বিজ্ঞানের মধ্যে পার্থক্য হলোঃ প্রচলিত ধর্মমত সমূহ কল্পিত ঈশ্বর কেন্দ্রিক যা বস্তু জগতের যৌক্তিক ব্যাখ্যা দানে অক্ষম। অন্যদিকে বিন্দু কল্পন থেকে যে তত্ত্ব গঠিত হয় তা দ্বারা বস্তু জগতকে মানবিক যুক্তি দ্বারা ব্যাখ্যা করা সহজ ও বোধগম্য হয়। আর ধর্মীয় ব্যাখ্যা সমূহ আমাদের পর্যবেক্ষনে অনেকটাই ধরা দেয়না। ঈশ্বর চিন্তা অসীমতার সমার্থক। অসীম অপরিমাপ্য ও অনির্নেয় হওয়ায় বিজ্ঞান সব সময় অসীমকে পরিহার করত চায়।
১.৮ আমারা যে কোন সময় পদার্থবিজ্ঞানের বিধি গুলোকে ঈশ্বরের ইচ্ছার প্রতিফলন হিসেবে ঘোষণা দিতে পারি যাতে বিধিগুলো সৃষ্টিতে ঈশ্বরের ভূমিকা ছিল এবং জগত শাসনে এই বিধিগুলোর উপর ঈশ্বর কখনও হস্তক্ষেপ করেনা।
১.৯ কিন্তু বিজ্ঞানের সমীকরনে "ঈশ্বর" ধরা দেয়না তাই জগত শাসনের বিধিগুলেকে ঈশ্বরের উপর ছেড়ে দিতে বিজ্ঞান রাজী নয়!

