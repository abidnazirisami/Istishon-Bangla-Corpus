ধর্ম,দর্শন ও বিজ্ঞান-৯ঃ জড় ও মন


বস্তু কি?
বস্তু বা জড় হলো শক্তির চতুর্মাত্রিক প্রকাশ। যা বস্তু তাই শক্তি। যা শক্তি তাই বস্তু। বস্তু ও শক্তি হলো পরস্পরের রূপভেদ_E=mc2.
বস্তু হলো শক্তির দেশ-কালিক চতুর্মাত্রিক রূপ। ভিন্ন ভিন্ন কম্পাঙ্কে-দৈর্ঘ্যে, ভিন্ন ভিন্ন কৌনিক অবস্থান ও মাত্রায় ইলেক্ট্রোম্যাগনেটিক ওয়েভের প্যাটার্নই মানব মস্তিষ্কে বস্তুরূপে প্রতিভাসিত হয়।বস্তু হলো শূন্যের উপর পরা-অপরা শক্তির চতুর্মাত্রিক খেলা! অন্যভাবে বলা যায়, বস্তু হলো শূন্যের উপর ক্রিয়াশীল কতগুলো যৌক্তিক গানিতিক রাশিমালার দেশ-কালিক চতুর্মাত্রিক বাস্তব প্রতিফলন।
মন কি?
জড় ও মন পৃথক সত্ত্বা _কোনটি আগে নয়, কোনটি পরেও নয়, কোনটি অন্যটির সংগঠনও নয়__বরং এটাই সঠিক যে একটির অনুপস্থিতে অন্যটি অপ্রকাশিত, অকল্পনীয় _উহারা উভয়ই অন্যকোন পৃথক সত্তা থেকে আবির্ভূত_যা সম্ভবত অনাপেক্ষিক অনন্ত সত্তারই প্রকৃত রুপ কিংবা রুপ-গুনহীনতা। জড় ও মনের ক্রিয়া তৎপরতা, মিথোষ্ক্রিয়া, পরিবর্তন-পরিবর্ধন-বিবর্তন-বিকাশ-পরিগ্রহনের সর্বশ্রেষ্ঠতম অবস্থান হলো মানবদেহ ও তার মন।
মন ও জড় দুইটিই যুক্তিগ্রাহ্য সত্তা যাদের পৃথক অস্তিত্ব ইন্দ্রিয়ের মাধ্যমে প্রমাণযোগ্য নয় কারন ইন্দ্রিয়েই অবস্থান করে তারা তাদের স্ব-স্ব অস্তিত্ব ঘোষণা করছে। মন ও জড়ের পৃথক অবস্থান হলো তাদের অবাস্তবতারই বহিঃপ্রকাশ।এক্ষণে এটাই স্বীকার্য্য যে মন ও জড় পৃথক দুইটি স্বত্তা এবং মানব শরীর হলো মনের শ্রেষ্ঠতম আধার। মানব শরীর অপেক্ষা মনের অন্য কোন শ্রেষ্টতম আধার আছে কিনা তা আমরা জানিনা।
মানব শরীর হলো লক্ষ-কোটি কোষ-অনুমনের অনুরনে-অনুরঞ্জনে-উৎসারনে-স্পন্দনে সৃষ্ট একটি সামবায়িক রুপ কিংবা সংগঠন।
মন হলো অজানা রহাস্যাবৃত চরম গতিশীল সূক্ষ্মতম এক সত্তা। মন কোষ থেকে কোষে, অঙ্গ থেকে অঙ্গে, তন্ত্র থেকে তন্ত্রে জৈব-রাসায়নিক ক্রিয়া-তৎপরতা- অন্ত:ক্ষরা গ্রহ্নির স্পন্দনে সদাগতিশীল যা মানব মস্তিষ্কে কেন্দ্রিভূত হয়ে বাহিরের পানে ধাবমান।
মন ও জড়
কেউ বলে মন আগে, কেউ বলে জড় আগে। আমি বলি কোনটি আগেও নয়, কোনটি পরেও নয়_উভয়টির আগে অন্য কোন ভিন্ন সত্তা যা থেকে উভয়ই আবির্ভূত। জড় কি জড়কে দেখতে পারে? কিংবা মন কি মনকে দেখতে পার? উভয়ের ক্ষেত্রে উত্তরটি অবশ্যই নেতিবাচক।
তবে জীব জড়কে দেখতে পারে, জীব মনকে উপলব্ধি করতে পার, মনকে বুঝতে পারে।
জীবতো জড় ও মনেরই সমবায়িক রুপ। কেউ বলে জড় ব্যতিত মনের কোন পৃথক অস্তিত্ব নেই। কথাটি অংশত সত্য। বাকী সত্য হলো মন ব্যতিত জড়েরও কোন অস্তিত্ব নেই। প্রশ্ন হলো জড় নেই, মন নেই, তাহলে কার অস্তিত্ব থাকবে
তখন অস্তিত্ব থাকবে জড় ও মনের অন্তঃ সারের জগত যা থেকে উভয়ই আবির্ভূত।
কোয়ান্টামতত্ত্বানুসারে, বাস্তবতা প্রতিষ্ঠায় দর্শকের আগমন আবশ্যক। দর্শকের মন ব্যতীত বস্তু কিংবা জড় অনির্নেয়, অপরিমাপ্য, অসংজ্ঞায়িত কিংবা শূন্যতা। অনুরূপভাবে জড় ব্যতীত মন অনির্নেয়, অপরিমাপ্য, অসংজ্ঞায়িত কিংবা শূন্যতা। অন্যভাবে বলা যায় বাস্তবতার অবস্থান জড় ও মনের ছেদ-বিন্দুতে যেখানে জড় ও মন উভয়ের অস্তিত্ব স্বীকার্য্য। যেখানে একটির অনুপস্থিতিতে অন্যটি অপ্রকাশিত কিংবা শূন্য।

