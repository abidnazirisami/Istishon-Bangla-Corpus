সত্য-মিথ্যার আপেক্ষিকতাঃ


সত্য ও মিথ্যাঃ
সাধারনের নিকট সত্য সত্যই, মিথ্যা মিথ্যাই। সত্য ও মিথ্যা তার নিকট চূড়ান্ত ও চিরন্তন।
আর একজন অসাধারন সত্যকে শুধু সত্যই জানেনা, তিনি সত্যকে নিয়ে গবেষণা করেন। মিথ্যাকে নিয়েও গবেষণা করেন। গবেষণা করতে করতে তিনি দেখতে পান সত্য-মিথ্যা উভয়ই ভেজালযুক্ত_উভয়ই শর্তযুক্ত। অনাপেক্ষিক সত্য নেই, অনাপেক্ষিক মিথ্যা নেই
। উভয়ই আপেক্ষিক। উভয়ই একই বৃত্তের পরিধিতে নির্দিষ্ট দূরত্ব বজায় রেখে ধাবমান। আপনি যদি বৃত্তটিকে নির্দিষ্ট কৌনিক দৃষ্টিতে দেখেন তবে আপনি শুধু সত্যকে কিংবা শুধু মিথ্যাকে দেখতে পাবেন কিংবা কোনটিকেই দেখতে পাবেননা। আপনার দৃষ্টিকোন যদি ১৮০^০ হয় তবে আপনি শুধু সত্য কিংবা শুধু মিথ্যাকে দেখতে পাবেন। আপনি অর্ধ বৃত্তকে দেখলেন তার মানে আপনার উপলব্ধিতে শুধু অর্ধ বাস্তবতাই স্থান পারে। 
আর আপনি যদি ১৮০^০*২=৩৬০^০ কৌনিক দৃষ্টিতে দেখেন তবে একই সঙ্গে সত্য ও মিথ্যা আপনার উপলব্ধিতে আসবে। বৃত্তের কেন্দ্রে উৎপন্ন ৩৬০^০ কৌনিক দৃষ্টিকোনই নিরপেক্ষ দৃষ্টিকোণ। এ দৃষ্টিকোনে প্রকৃত সত্য উপলব্ধিতে আসে।
কল্পনা করুন, এমন একটি বৃহত বৈদ্যুতিক পাখা যার তিনটি ডানা। ডানা গুলো যথাক্রমে লাল, নীল ও সবুজ রঙে রঞ্জিত। পাখাটিকে যদি প্রথম ১২০^০ কৌনিক দৃষ্টিতে দেখেন তখন শুধু লাল রঙের ডানাটিকেই দেখতে পাবেন। অন্য দুইটি ডানা আপনার দৃষ্টির অগোচরেই থাকবে। অনুরূপভাবে আপনি যদি দ্বিতীয় ও তৃতীয় ১২০^০ কৌনিক দৃষ্টিকোনে দেখেন তাহলে যথাক্রমে আপনি নীল ও সবুজ ডানাকে পৃথক ভাবে দেখতে পাবেন। পাখাটির পূর্ন বাস্তবতাকে দেখতে চাইলে আপনার দৃষ্টিকোন হতে হবে ১২০^০*৩=৩৬০^০। পাখাটি যদি আস্তে আস্তে ঘুরে তবে পাখাটির লাল, নীল, সবুজ প্রত্যেকটি রঙের বাস্তবতাই আপনার নিকট ধরা দিবে যদি আপনার দৃষ্টিকোন ৩৬০^০ বিদ্যমান থাকে। পাখাটি যদি অতি দ্রুত ঘূর্নায়মান থাকে তবে আপনার দৃষ্টিকোন যাই হোকনা কেন আপনি পাখাটিকে দেখতে পাবেন লাল+নীল+সবুজ=সাদা রঙে রঞ্জিত হিসেবে। হ্যাঁ তখন আপনার বাস্তবতা লাল,নীল, সবুজ কোনটি নয়_পাখাটি দেখবেন সাদা রঙে রঞ্জিত! লাল-নীল-সবুজ একিভূত!
ইহাই সত্য-মিথ্যার আপেক্ষিকতা। ৩৬০^০ দৃষ্টিকোনে জগতের উপলব্ধিই পূর্ন উপলব্ধি।
জগত গোলীয় নীতিতে চলে। চক্র, ঘূর্নন, আবর্তন ইত্যাদি গোলীয় নীতিরই বহিঃপ্রকাশ। 
ঈশ্বরের চিন্তাও ৩৬০^০ কোনে আবদ্ধ। ৩৬০^০ কৌনিক দৃষ্টিকোনে জগতকে উপলব্ধি করা মানে ঈশ্বরের মনে প্রবিষ্ট হওয়া!!!

