ধর্ম, দর্শন ও বিজ্ঞান-১


১.১ মানব ইতিহাস পর্যালোচনা করে দেখা যায় উৎপত্তির দিক থেকে ধর্ম আগে, দর্শন পরে, বিজ্ঞান তারও পরে।
১.২ ধর্মের প্রাথমিক সংজ্ঞা হলো অতিপ্রাকৃত শক্তিতে বিশ্বাস এবং তাকে ঘিরে আচার-অনুষ্ঠানই ধর্ম।
১.৩ সমাজ পরিবর্তন ও মানুষের জ্ঞানের উৎকর্ষতা বৃদ্ধির সঙ্গে সঙ্গে ধর্মেরও বিবর্তন ঘটে এবং ঘটে চলছে।
১.৫ ধর্মে অতি প্রাকৃত শক্তিতে বিশ্বাসের সঙ্গে পুজা-অর্চনা-অনুষ্ঠানও যুক্ত হয়।
১.৬ মানুষের মনের উৎকর্ষতা বৃদ্ধির সঙ্গে সঙ্গে ধর্মের বিবর্তন ঘটে। বহু ঈশ্বরবাদী ধর্ম কাল ক্রমে একেশ্বরবাদী ধর্মে রুপান্তরিত হয়।
পরবর্তীতে উহা নিরীশ্বরবাদী কিংবা শূন্য ঈশ্বর বাদী ধর্মের আবির্ভাব ঘটে। যেমন:
বহুঈশ্বর>>কতিপয় ঈশ্বর>>দ্বি-ঈশ্বর>>একঈশ্বর>>নিরীশ্বর >>শূন্যঈশ্বর।
যেমন_হিন্দু, খৃস্টান, ইসলাম এগুলো ঈশ্বরবাদী দর্শন। অপরদিকে, বুদ্ধ, জৈন,জেন ইত্যাদি নিরীশ্বরবাদী ধর্ম-দর্শন। কমিনিউজম শূন্য ঈশ্ববাদী বস্তুবাদী দর্শন।
১.৬ ধর্মের রূপ ও কাঠামো পরিবর্তনে পেছনে ক্রিয়াশীল ছিল মানুষের যুক্তিবাদী মন। 
১.৭ জানা ও জ্ঞানের প্রতি অনুরাগ তাকে দর্শন চিন্তায় ধাপিত করল।
১.৮ প্রকৃতির স্পন্দন ও কার্যন-নিয়ম সে বুঝতে পারল। প্রকৃতির নিয়ন্ত্রক হতে থাকল।
১.৯ অতিপ্রাকৃত শক্তিতে সে বিশ্বাস হারালো।
১.১০ দর্শন চর্চার মাধ্যমে সে অর্জন করল অপেক্ষাকৃত শুদ্ধ বিশেষ জ্ঞান যার অপর নাম বিজ্ঞান।
১.১১ বস্তুবাদী নাস্তিক্য চিন্তায় আবির্ভূত হলো নিরীশ্বরবাদী ধর্মের।
১.১২ ভাববাদী দর্শনের বিপরীতে দ্বান্দ্বিক বস্তুবাদী দর্শনকে কেন্দ্র করে আবির্ভূত হলো মার্ক্সবাদ কিংবা কমিউনিজম। ইহাও ধর্ম। ধর্ম হলো Applied Philosophy. প্রচলিত ধর্ম কিংবা ধর্মমত ভাববাদী কিংবা ঈশ্বর কেন্দ্রিক ফলিত দর্শন। পক্ষান্তরে কমিউনিজম হলো বস্তু ও বস্তুর কার্য-কারন কেন্দ্রিক ফলিত দ্বান্দ্বিক বস্তুবাদী দর্শন। কমিউনিজমও Applied philosophy. 
১.১৩ ধর্ম ছিল, ধর্ম এখনও আছে। এখনও ব্যক্তি, সমাজ ও রাষ্ট্রকে ধর্ম নিয়ন্ত্রন করছে।
১.১৪ আধুনিক জনকল্যানমূলক রাষ্ট্রের জনগনের ধর্ম হলো রাষ্ট্রীয় সংবিধান।
১.১৫ ধর্ম আছে, ধর্ম থাকবে_পরিবর্তন-পরিবর্ধন-সংযোজন-বিয়োজনের মাধ্যমে।
১.১৬ তবে বিজ্ঞানের সঙ্গে সাংঘর্ষিক ধর্মের/ধর্মমতের মৃত্যু অনিবার্য।

