বস্তুবাদ বনাম ভাববাদঃ বিজ্ঞান


বস্তুবাদ বনাম ভাববাদঃ বিজ্ঞান
.......................................................
১.১ আমরা যাকে এটম বা পরমানু বলি তার ৯৯.৯৯৯৯% ভাগই ফাঁকা বা শূণ্য(space) এবং মাত্র ০.০০০১% ভাগে ভর রয়েছে; অথচ পরমানু গঠিত বস্তুকে আমারা ফাঁকা না দেখে মাত্র ০.০০০১%এর বাস্তবতাকেই অনুভব করি।
১.২ বস্তুর ধারনা এক ধরনের illusion বই অন্য কিছু নয়। এখানে ৯৯.৯৯৯৯% যা প্রায়১০০ ভাগের সমতুল্য এবং ০.০০০১ ভাগ যা প্রায় শূন্য'র (০) সমতুল্য। ৯৯.৯৯৯৯ কে উপেক্ষা করে আমরা ০.০০০১ কে প্রধান্য দিয়ে আমাদের ইন্দ্রিয় বস্তুকে নির্বাচন করছে।০.০০০১% এর উপর প্রতিষ্ঠিত বস্তুর ধারনাকে যদি বস্তুবাদ বলা হয় তাহলে ভাববাদ বলতে আমরা কি বুঝব? 
১.৩ জগতটা যে প্রকৃতই কি তা আমরা জানিনা! আমাদের ইন্দ্রিয়সমূহ জগতের যে প্রতিফলন আমাদের মস্তিষ্কে সৃষ্টি করে তাকেই আমরা উপলব্দি করি। সকলের ইন্দ্রিয়ের কার্যক্ষমতা কিংবা দক্ষতা সমান নয়; অতএব, যতই সূক্ষ্ম পার্থক্য হোকনা কেন জগত ভিন্ন ভিন্ন মানুষের নিকট ভিন্ন ভিন্ন ভাবে প্রতিভাসিত হয়। আমরা যাকে বস্তু বলি তাতো শূন্য! শূন্যতে পরা-অপরাশক্তির খেলা! বস্তুকে ভাঙ্গতে ভাঙ্গতে কিংবা জানতে জানতে উহা শূন্য হয়ে যায়! ভিন্ন ভিন্ন কম্পাকে-দৈর্ঘ্যে ও কৌনিক অবস্থান ও মাত্রায় ইলেক্ট্রোম্যাগনেটিক ওয়েভের প্যাটার্নই আমাদের মস্তিষ্করূপ জৈবিক কম্পিউটারটিতে বস্তু কিংবা জড়ের ইমেজ তৈরি করে। বাহিরেতো বস্তু নেই বাইরেতো শূন্য! অন্যভাবে বলা যায় বস্তু কিংবা জড় হলো শূন্যের উপর ক্রিয়াশীল কতগুলো যৌক্তিক গানিতিক রাশিমালার বাস্তব প্রতিফলন! মানব মস্তিষ্ক ব্যতীত বস্তু কিংবা জড় অনির্নেয়, অসংজ্ঞায়িত কিংবা শূন্যতা!
১.৩ পদার্থ বিজ্ঞানের জ্ঞান একই সংগে বিষয়গত (objective) এবং বিষয়ীগত (subjective)। কোয়ান্টাম বলবিদ্যা অনুসারে বাস্তবতা প্রতিষ্ঠায় দর্শকের আগমন আবশ্যক। অন্যভাবে, বলা যায় দর্শক ব্যতীত বাস্তবতা অনির্নেয়, অসংজ্ঞায়িত কিংবা শূন্যতা! আমরা একই সঙ্গে ভিন্ন ভিন্ন মহাবিশ্বে বাস করি যেটাকে আমরা নির্বাচন করি সেটাই আমাদের বাস্তবতা।
১.৪ মন্তব্য: বিজ্ঞানের জ্ঞান বস্তুবাদ ও ভাববাদের সমন্বিত রুপ।বিজ্ঞানের দৃষ্টিকোন বস্তুবাদীও নয়, ভাববাদীও নয়_দ্বান্দ্বিক নিরপেক্ষবাদী। যারা বস্তুবাদের স্বপক্ষে বিজ্ঞানকে যুক্তি হিসেবে ব্যবহার করছে তাদেরকে আমি বিজ্ঞান ও যুক্তিবাদী বলতে পারছিনা।
___Abu Momin

