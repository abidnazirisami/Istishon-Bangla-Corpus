ধর্ম,দর্শন ও বিজ্ঞান-১৫ঃ বিবর্তনবাদ এবং আস্তিকতা ও নাস্তিকতা


বিবর্তনবাদঃ আস্তিকতা ও নাস্তিকতা
১.১ ধরাযাক, আপনার বয়স ৪০ বছর। আপনার ০ দিন বয়সের ১টি ছবি তোলা হয়েছিল। এভাবে ১ দিন, ২দিন, ৩দিন.............৪০ বছর বয়সের প্রত্যেক দিনের ছবি তোলা হয়েছিল এবং প্রত্যেকদিনের ছবি সংরক্ষিত রাখা আছে। যদি যেকোন পাশাপাশি ২ দিনের ছবি ২টি পর্তাল করা হয় তাহলে ছবি ২টির মধ্যকার পার্থক্য অনুভূত হবেনা এবং ছবি ২টি যে একই ব্যক্তির তা স্পষ্টত বুঝা যাবে। কিন্তু আপনার ১০বছর বয়সের ছবি এবং ৪০ বছর বয়সের ছবি ২টি একই ব্যক্তির অনুভূত হবেনা। সময়ের ব্যবধানে ব্যাপক পরিবর্তনের কারনে সত্য বিষয়টিই অসত্য মনে হবে।
১.২ বিবর্তনের বিষয়টিও অনুরূপ। লক্ষ লক্ষ বছর ব্যবধানে বিবর্তন সংঘটিত হয়েছে। আপাত দৃষ্টিতে বিবর্তন অসম্ভব ও অসত্য মনে হলেও উহা সত্য।
১.৩ মহা পরাক্রমশালী প্রকৃতির রয়েছে অফুরন্ত সময় ও বিশাল প্রাকৃতিক ল্যাবরেটরী। মানুষ যদি সীমিত সময় ও সীমাবদ্ধ ল্যাবরেটরিতে বৈজ্ঞানিক প্রযুক্তি ব্যবহার করে কয়েকশত উদ্ভিদ ও প্রানী প্রজাতি[ যেমন উন্নত প্রজাতির হাইব্রিড ধান ও অন্যন্য উদ্ভিদ প্রজাতি, ঘোড়া ও গাধার সংকরায়নে গাধা ইত্যাদি] সৃষ্টি করতে সক্ষম হয় মহাশক্তিশালী প্রকৃতি কেন তার অফুরন্ত সময় ও স্থান দিয়ে বিশাল প্রাকৃতিক ল্যাবরিটরিতে বিবর্তনের মাধ্যমে কয়েক লক্ষ প্রজাতির জীব সৃষ্টি করতে সক্ষম হবেনা?! 
১.৩ আপনি বিবর্তনবাদী তার মানে এই নয় যে, আপনি নাস্তিক।
১.৪ আপনি বিবর্তনবাদী হয়েও আস্তিক, অজ্ঞেয়বাদী, সংশয়বাদী অথবা স্পিরচুয়ালিস্ট হতে পারেন।
১.৫ আপনি বিবর্তনবাদী তারমানে এই নয় যে, আপনি অধার্মিক। ধার্মিক হয়েও আপনি বিবর্তনবাদী হতে পারেন।
১.৬ আপনি বৌদ্ধ, আপনি জেন, জৈন কিংবা আপনি আনন্দ মার্গী অথবা আপনি দার্শনিক পন্থী সুফিবাদী মুসলিম[ এরা সবাই ধার্মিক] এবং একই সঙ্গে আপনি বিবর্তনবাদী হতে পারেন। আপনি বলতে পারেন জগতটাই ঈশ্বরের প্রকাশমান রূপ কিংবা বিবর্তনের মাধ্যমেই ঈশ্বর জগত রূপে আবির্ভূত।
১.৭ অতএব, বিবর্তনবাদ শুধু নাস্তিক্য চিন্তা প্রসূত নয়। আস্তিক্য, অজ্ঞেয়বাদী, স্পিরিচুয়ালিজম চিন্তায়ও ইহা ধারন যোগ্য।
_Abu Momin

