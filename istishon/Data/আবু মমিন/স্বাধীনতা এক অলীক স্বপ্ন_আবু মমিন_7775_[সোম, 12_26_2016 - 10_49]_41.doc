স্বাধীনতা এক অলীক স্বপ্ন


স্বাধীনতাঃ
জগতে কোন স্বত্তাই স্বাধীন নয়। একক, গুচ্ছ, পুঞ্জ কিংবা চক্র কোন সত্তাই স্বাধীন নয়। জগতের প্রতিটি সত্তা পরস্পরের সঙ্গে এক অদৃশ্য সূতার বন্ধনে আবদ্ধ।
কোন মানুষ স্বাধীন নয়, কোন পরিবার স্বাধীন নয়, কোন সমাজ স্বাধীন নয়, কোন রাষ্ট্রও স্বাধীন নয়, পৃথিবীও স্বাধীন নয়। পৃথিবীতো অদৃশ্য সূতার বন্ধনে সৌর চক্রে আবদ্ধ। আর সোলার সিস্টেম সেটাওতো তার গ্যালাক্সির সঙ্গে বন্ধনযুক্ত!!!
আমাদের মহাবিশ্ব সেটিওতো অনিশ্চয়তার নিয়মে মাল্টিভার্সে সম্প্রসারিত_অনন্ত সংখ্যক মহাবিশ্বে বন্ধনযুক্ত!
অতএব, স্বাধীনতা মানে এক আপেক্ষিক স্বাধীনতা! পূর্ন স্বাধীনতা মানে অন্যান্য সত্তা থেকে পূর্ন বিচ্ছিন্নতা। প্রকৃতি কখনও এ পূর্ন বিচ্ছিন্নতাকে অনুমোদন দেয়না।
অতএব, স্বাধীনতা হলো এক অলীক স্বপ্ন।
পূর্ন স্বাধীন সত্তা মানে শূন্যতা যার আর এক অর্থ হলো অস্তিত্বহীনতা! অতএব, অস্তিত্বের পূর্ব শর্ত হলো অধীনতা!
ঈশ্বরই একমাত্র অস্তিত্বহীন পূর্ন স্বাধীন সত্তা যা কতগুলো পরাধীন অস্তিত্ববান সত্তায় প্রকাশিত....!!!

