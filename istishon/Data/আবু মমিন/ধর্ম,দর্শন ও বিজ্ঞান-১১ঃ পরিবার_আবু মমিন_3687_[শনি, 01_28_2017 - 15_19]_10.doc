ধর্ম,দর্শন ও বিজ্ঞান-১১ঃ পরিবার


সূর্য, গ্রহ-উপগ্রহ, উল্কাপিন্ড, ধুমকেতু ও অন্যান্য জ্যেতিষ্কমন্ডলীকে নিয়ে সৌর পরিবার গঠিত। এ পরিবার থেকে যদি কোন গ্রহ যেমন পৃথিবী কক্ষ চ্যুত হয় তবে পৃথিবীর ধ্বংস অবশ্যম্ভাবী। একাধিক গ্রহ একই সঙ্গে একাধিক সৌর কিংবা নক্ষত্র পরিবারের সদস্য হতে পারেনা। তেমনি একটি নক্ষত্র একই সঙ্গে একাধিক সৌর পরিবার গঠন করতে পারেনা। সৌর পরিবারের নিউক্লিয়াস সূর্য। সূর্যকে কেন্দ্র করেই তার সকল সদস্য আবর্তিত। কোন জ্যোতিষ্ক তার কক্ষ পথ থেকে বিচ্যুত হলেই উহা ধ্বংস স্তুপে পরিনত হয়। উল্কাপাত তার প্রকৃষ্ট উদাহরন।
যে কোন সংগঠনের একটা নিউক্লিয়াস থাকা চাই যাকে কেন্দ্র করেই অন্য সদস্যরা আবর্তিত হয়।
পরিবার হলো সবচেয়ে প্রাচীনতম ও ক্ষুদ্রতম সামাজিক সংগঠন। তাই পরিবারের সদস্যদের মধ্য থেকে যেকোন একজনকে কেন্দ্র করে অন্য সদস্য গুলো আবর্তিত হবে। এটাই স্বাভাবিক প্রাকৃতিক নিয়ম।
পরিবারের বয়স্ক ও অভিজ্ঞ পুরুষ সদস্যকে কেন্দ্র করে আবর্তিত পরিবার পুরুষ তান্ত্রিক পরিবার নামে পরিচিত। অনুরূপভাবে নারী সদস্য কেন্দ্রিক পরিবার মাতৃতান্ত্রিক পরিবার নামে পরিচিত। যেকোন সংগঠনে অবশ্যই নিউক্লিয়াস থাকবে। পরিবারের কোন সদস্য একই সঙ্গে দুইটি পরিবারের নিউক্লিয়াস হিসেবে আবির্ভূত হওয়া প্রকৃতির স্বাভাবিক নিয়ম বিরুদ্ধ।
প্রকৃতির স্বাভাবিক নিয়মে বিপরীত লিঙ্গিক দুইটি সদস্যের কাম, প্রেম এবং প্রজাতির সংরক্ষনে জুটি গঠনে শিশু সদস্যদের লালন-পালনের দায়িত্ব বর্তায় উক্ত সদস্যদ্বয়ের উপর। মানব প্রজাতিতে কাম ও প্রেমের সঙ্গে প্রজাতি সংরক্ষনের নীতিতেই পরিবার নামীয় প্রচীনতম সংগঠনের উদ্ভব ঘটে।
পৃথিবীর অধিকাংশ পরিবার পুরুষতান্ত্রিক। এটা একটা বাস্তবতা। কেন মাতৃতান্ত্রিক নয়? যদিও আদিতম অনেক পরিবারই মাতৃতান্ত্রিক ছিল এবং এখনও উপজাতি সমাজে মাতৃতান্ত্রিক পরিবার বিদ্যমান। এখন প্রশ্ন হলো পুরুষ ও নারীর সাম্যতার নীতিতে পরিবার কোন তান্ত্রিক হওয়া উচিত কিংবা আদৌ পরিবারের প্রয়োজনীয়তা আছে কিনা? প্রয়োজনীয়তা থাকলে তা কি রকম হওয়া উচিত? এ প্রসঙ্গে সমাজ দার্শনিক, সমাজবিজ্ঞানী কিংবা ইতিহাস বিজ্ঞানীগন অবশ্যই গবেষণা করবেন।
এ প্রসঙ্গে আমার অভিমত হলো, মানুষ তার প্রজাতি সংরক্ষণ ও কাম-প্রেমের তাগিদেই পরিবার গঠন করতে বাধ্য হয়েছিল। যে নীতি বা নিয়ম প্রজাতি সংরক্ষণ নীতি ও সামাজিক বিশৃংখলার উদ্রেককারী এবং প্রকৃতির স্বাভাবিক নিয়ম বিরুদ্ধ সে নিয়ম ও নীতিকে আমরা গ্রহন করতে পারিনা।
পুরুষ ও নারীর বুদ্ধিবৃত্তিক পার্থক্য রয়েছে যদিও অনেক সমাজ দার্শনিক মনে করেন এ পার্থক্য পুরুষতান্ত্রিক পরিবার ও সমাজের কারনেই সৃষ্ট। পুরুষ ও নারীর মধ্যে শারীরিক-জৈব-রাসায়নিক পার্থক্য বিদ্যমান। শারিরীক সক্ষমতা ও শক্তিমত্তার বিচারে পুরুষরা নারীদের তুলনায় এগিয়ে যদিও অনেক সমাজ দার্শনিক মনে করেন ইহাও পুরুষতান্ত্রিক পরিবার ও সমাজ ব্যবস্থার কারনেই সৃষ্ট।
এ ব্যাপারে আমার অভিমত, আমি মনে করি, পুরুষ ও নারীর মধ্যে পার্থক্য আছে বলেই পুরুষতান্ত্রিক পরিবার ও সমাজ বাস্তবতার উদ্ভব আবশ্যিক ভাবে হয়েছে। পুরুষ ও নারী পার্থক্যগত কারনই পুরুষতান্ত্রিক সমাজ ব্যবস্থা আবির্ভূত হওয়ার কারন।
পুরুষ ও নারীর সাম্য নীতি ততটুকুই আমরা গ্রহন করবো যতটুকু মানব প্রজাতি সংরক্ষণে ও সামাজিক শৃংখলাতার অনুগামী। সামাজিক শৃংখলা ও সাম্যের পরিপূরক নীতিই হবে পুরুষ ও নারী স্বাধীতা নীতির ভিত্তি।
পরিবার না থাকলেও অবশ্যই মানব প্রজাতির সদস্যগন একটি সংগঠনের আওতাভূক্ত থাকতে হবে। পরিবারের বিকল্প অন্যকোন ভিন্ন সংগঠনের আবির্ভূত হওয়ার পূর্ব পর্যন্ত পরিবার নামক প্রাচীনতম সংগঠনের আওতাভূক্ত আমাদের থাকতেই হবে।
কোন সংগঠনে দুইটি নিউক্লিয়াস থাকতে
পারেনা। স্বামী-স্ত্রী কাম ও প্রেমের সুদৃঢ বন্ধনই পারে একটি সুস্থ-স্বাভাবিক পরিবারের নিউক্লিয়াস গঠন করতে। একজন এক্টিভ হলে অন্যজন ইনএক্টিভ থাকবে। অথবা উভয়কে থাকতে হবে পারস্পারিক বুঝাপড়ায় সুদৃঢ বন্ধনে আবদ্ধ। বুঝাপড়াবিহীন উভয়ের সমসক্রিয়তা পরিবার ভাঙ্গনের কারন ঘটাতে পারে। পরমানুর নিউক্লিয়াসের চার্জযুক্ত প্রোটন ও নিরপেক্ষ নিউট্রনের মত স্বামী-স্ত্রীর অভ্যন্তরের একিভবনে দৃঢ বন্ধনযুক্ত নিউক্লিয়াস গঠিত হতে হবে।
ব্যভিচার ও পরকিয়া সুদৃঢ ও সুস্থ-স্বাভাবিক পরিবার গঠনের অন্তরায়। সুস্থ-স্বাভাবিক পরিবারের আবশ্যিকতা স্বীকার করলে ব্যভিচার, পরকিয়া, বহুগামীতা এবং আবশ্যিক কারন ব্যতীত পরিবার ভাঙ্গন ও পরিবার বিচ্ছিন্নতা অনৈতিক এবং অপরাধও বটে।
আপনি অনন্য মানুষ (Supper man), আপনার পরিবারের সদস্যগুলো পৃথক পরিবারে পৃথক নিউক্লিয়াস কিংবা নিউক্লিয়াসের অধীন, আপনি এখন মুক্ত, আপনার পরিবারের প্রয়োজনীয়তা নেই, আপনি পরিবারের উর্ধ্বে কিংবা বৃহৎ সমাজকেই আপনি আপনার পরিবার মনে করেন কিন্তু সাধারনের নিকট পরিবারের প্রয়োজনীয়তা আছে কিনা সে বিষয়টি অবশ্যই বিচার্য বিষয়। আপনার পরিবার বিরোধী কিংবা সুস্থ-স্বাভাবিক পরিবার গঠনের নীতির পরপন্থী চিন্তা-চেতনা হয়তোবা ভবিষ্যৎ বাস্তবতা। কিন্তু বর্তমান বাস্তবতা থেকে উত্তরনের পূর্নাঙ্গ জীবন-বিধান বাতলে দেওয়ার আগ পর্যন্ত আপনার চিন্তার কোন মূল্য নেই কিংবা উক্ত চিন্ত-চেতনা ভবিষ্যৎ বাস্তবতায় পরিত্যক্ত হতে বাধ্য।
_Abu Momin

