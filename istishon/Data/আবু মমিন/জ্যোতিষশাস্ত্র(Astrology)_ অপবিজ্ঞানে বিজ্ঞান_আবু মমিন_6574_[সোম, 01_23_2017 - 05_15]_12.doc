জ্যোতিষশাস্ত্র(Astrology)_ অপবিজ্ঞানে বিজ্ঞান


জ্যােতিষশাস্ত্র(Astrology)ঃ অপবিজ্ঞানে বিজ্ঞান
১.১ সাগরের পানিতে ৩% এর মত লবন থাকে তাই উহা লোনা পানি। সাগরের পানি তাই ভেজাল যুক্ত।
১.২ খিচুরীকে আমরা ভাত বলিনা যদিও খিচুরীতে ভাতের উপাদান আছে।
১.৩ এস্ট্রোলজিতে অবশ্যই বিজ্ঞানের মিশ্রন আছে। তবে এক গ্লাস ভন্ডামীতে এক চিমটি বিজ্ঞান মিশ্রিত করলে যা হয় তাই একজন ভন্ড জ্যোতিষীর জ্যোতিষ শাস্ত্র।
১.৪ জ্যোতিষ শাস্ত্র প্রাচীন জ্যোতির্বিদ্যাকে কেন্দ্র করেই গড়ে উঠে।
১.৫ জ্যোতিষ শাস্ত্রের যে অংশটুকু মনোবিজ্ঞান ঠিক সেই অংশটুকুই বিজ্ঞান বাকী অংশটুকু ভন্ডামী।
১.৬ বার রকমের মানুষ ভিন্ন ভিন্ন গ্রহ দ্বারা নিয়ন্ত্রিত; বিষয়টি সঠিক নয়। বরং এটাই সঠিক যে বার রকম মানুষের সাধারন চারিত্রিক বৈশিষ্ট্য গুলো প্রতিকী অর্থে গ্রহ সংশ্লিষ্টায় বর্ননা করা হয়।
১.৭ ভিন্ন ভিন্ন মাসে জন্ম গ্রহনকারী মানুষদের মধ্যে মাস ভিত্তিক এক গুচ্ছ সাধারন চারিত্রিক বৈশিষ্ট্য রয়েছে যা পদার্থবিজ্ঞানের মত সঠিক না হলেও অনেকটা মনোবিজ্ঞানের মত সঠিক।
১.৮ পৃথিবীর কক্ষ পথের অবস্থানগত পরিবর্তনে পৃথিবীর আবহাওয়াগত পরিবর্তনেই ভিন্ন ভিন্ন ঋতুর আবির্ভাব ঘটে।
১.৯ একই ধরনের আবহাওয়ায় জন্ম গ্রহনকারী জাতকদের মধ্যে সাধারন কতগুলো বৈশিষ্ট্য থাকতেই পারে এবং সে মোতাবেক সমগ্র মানব জাতিকে ১২টি ভাগে(১২টি রাশিতে) ভাগ করা যেতেই পারে।
১.১০ এক পরিসংখ্যানে দেখা গিয়েছে যে, মে মাসে জন্ম গ্রহনকারী অধিকাংশই কন্যা সন্তান হয়ে থাকে। সম্ভবত এর জন্য দায়ী পৃথিবীর কক্ষ পথের বিশেষ অবস্থান।
১.১১ এক পরিসংখ্যানে দেখা গিয়েছে পৃথিবীর অধিকাংশ জ্ঞানী, মানবতাবাদী ও সমাজ সংস্কারক মানুষের জন্ম ফেব্রুয়ারি মাসে অর্থাৎ তাঁরা কুৃম্ভ রাশি।
১.১২ রত্ন-উপরত্ন-পাথরের বিশেষ বিশেষ রং মনের উপর বিশেষ প্রভাব ফেলতে পারে। মনের উপর রঙের প্রভাব মনোবিজ্ঞানগত ভাবে স্বীকৃত। রং মনোবিজ্ঞানে মনের উপর রঙের প্রভাব আলোচনা করা হয়।
১.১৩ রত্ন-উপরত্নের বৈচিত্রময় রং প্লাসবো ইফেক্টের মাধ্যমে ব্যবহারকারীর মনে প্রভাব বিস্তার করে আত্মবিশ্বাস বৃদ্ধি করে ইতিবাচক ভূমিকা পালন করে।
১.১৪ রত্ন-পাথর সমূহ বিভিন্ন খনিজ উপাদান দ্বারা গঠিত। ঐ সকল উপাদান ব্যবহারকারীর ত্বকের লোমকূপ দিয়ে কিংবা ডান হাতে পরিধান করলে খাবারের সঙ্গে সূক্ষ্ম মাত্রায়[ হোমিও ঔষুধের মত] শরীরে প্রবিষ্ট হয়ে প্রভাব বিস্তার করে কিংবা কার্যকর ভূমিকা পালন করে। রত্ন-উপরত্নের কোয়ান্টাম ইফেক্টও থাকতে পারে!
১.৫ মানুষের মনে অবশ্যই সংখ্যা কিংবা তারিখের প্রভাব রয়েছে।০, ১, ২, ৩ ইত্যাদি সংখ্যা যদি কম্পউটারে প্রভাব বিস্তার করতে পারে আমাদের মস্তিষ্ক রূপ জৈবিক কম্পিউটারটিতে কেন সংখ্যা কিংবা তারিখের প্রভাব থাকবে না? আজ কয় তারিখ তা আমার সচেতন মন না জানলেও আমার অবচেতন দেহ ঘড়ির মাধ্যমে ঠিকই জানতে পারে আজ কয় তারিখ।
১.১৬ আমার জীবন থেকে সংখ্যার প্রভাবের কতগুলো উদাহরন দিচ্ছে। আমার জন্ম ১৩ই ফেব্রুয়ারি যার সাংখিকমান ১+৩=৪। আমার ১ম চাকুরির ট্রেনিং সমাপ্তি ৩১শে আগস্ট যার সাংখিক মান ৩+১=৪। আমার ২য় চাকুরির সমাপ্তি ৪ঠা মে। আমার কুমার জীবনের সমাপ্তি অর্থাৎ আমার বিয়ের তারিখ ১৩ই আগস্ট। মাসের ৪, ১৩, ২২ ও ৩১ তারিখ আমার জন্য সব সময় শুভ থাকে। জ্যোতিষ শাস্ত্র মতে ৪ সংখ্যাটি ইউরেনাসের সংখ্যা যাকে বৈদ্যুতিক সংখ্যা বলা হয়। এখানে উল্লেখ্য যে শিশু কাল থেকেই আমার বিদ্যুত ও বৈদ্যুতিক যন্ত্রপাতির প্রতি আমার গভীর আগ্রহ।
১.১৭ মানুষের হাত দেখে বলে দেয়া সম্ভব মানুষটি কতটুকু পরিশ্রমী। যারা মাঠে মাটি কাটে কিংবা যারা কামার তাদের হস্তকরতল অত্যন্ত শক্ত থাকে। অতএব যাদের করতল শক্ত তাদের হাত দেখে আপনি নির্দিধায় বলে দিতে পারেন লোকটি কঠিন পরিশ্রম করে। অন্যদিকে যাদের করতল অত্যন্ত নরম তারা পরিশ্রমী নয় কিংবা আলসে। এভাবে করতলের শক্ত-নরম বুঝে মানুষের কায়িক পরিশ্রম সম্পর্কে ধারনা করা যেতে পারে। নরম করতলের অধিকারী ব্যক্তিগন কল্পনাপ্রবন। হাতের গঠন দেখেও মানুষের কিছু চারিত্রিক বৈশিষ্ট অনুমান করা যায়।
১.৮ হাতের করতলের রং দেখেও মানুষ সম্পর্কে বলা যায়। একেক জনের হস্ত করতল একেক রঙের। লালাভ, হলুদাভ, গোলাপী, সাদা ফ্যাকাসে। হলুদাভ করতল ব্যক্তির জন্ডিস প্রবনতা প্রকাশ করে। লালাভ করতল রক্তাধিক্য ও ব্লাড প্রেসার নির্দেশ করে। সাদা ফ্যাকাসে করতল ব্যক্তির রক্ত শূন্যতা প্রকাশ করে ইত্যাদি ইত্যাদি। এভাবে করতলের রঙ বিচার করে বিজ্ঞান সম্মতভাবেই মানুষ সম্পর্কে ধারনা করা যায়। 
১.১৯ হাতের নখের রং ও বিকৃতি বিচার করে মানুষের বিভিন্ন রোগ ও চারিত্রিক বৈশিষ্ট্যাবলী জানা যায়। নখের বিকৃতি অনেক সময়ই ফুসফুসের রোগ নির্দেশ করে।
১.২০ এভাবে প্রাচীন জ্যোতিষ বিদ্যা থেকে প্রকৃত সত্যটুকু বের করে আমরা মানুষ সম্পর্কে বিচার বিশ্লেষণ করতে পারি।
১.২১ অতএব, এ কথা স্বীকার্য যে, জ্যোতিষ শাস্ত্র শুধুই অপবিজ্ঞান নয়, এর মধ্যে বিজ্ঞানও লুক্কায়িত আছে।
১.২২ একজন প্রকৃত জ্যোতিষী অবশ্যই একজন মনোবিজ্ঞানীও বটে।

