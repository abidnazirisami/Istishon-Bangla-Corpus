ধর্ম, দর্শন ও বিজ্ঞান-২


কেউ এখন দর্শন নিয়ে পড়ালেখা করতে চায়না। সবাই ডাক্তার, ইঞ্জিনিয়ার কিংবা পেশাদার বিজনেজম্যান হওয়ার শিক্ষা অর্জন করতে চায়। সমাজ সেবা নয়, সবার উদ্দেশ্য ও লক্ষ্য টাকা উপার্জনের জন্যে পড়া-লেখা করা। আরেক শ্রেনীর উদ্দেশ্য ধর্ম নিয়ে পড়াশোনা করা। মনে হয় ধর্ম নিয়ে খুব কম পড়াশোনা করেও প্রচুর অর্থ উপার্জন করা সম্ভব।
পড়ালেখার মধ্যে ঢুকে গেছে কমার্শিয়াল চিন্তা। জ্ঞানার্জন নয়, যে বিষয়ে পড়াশোনা করলে চাকুরির বাজার ভালো সে বিষয়ের প্রতি ঝুকে পড়ছে শিক্ষার্থী-অভিভাবকগন।
অথচ জ্ঞানের প্রতি যার অনুরাগ তার দর্শন পড়ার কথা। দর্শন অন্যের মতের প্রতি আমাদের শ্রদ্ধাশীল হওয়ার শিক্ষা দেয়।
শুধু বিজ্ঞান চর্চা কিংবা শুধুই ধর্ম চর্চা একজন মানুষের পরিপূর্ন বিকাশের জন্য যথেষ্ট নয়। শুধু বিজ্ঞান কিংবা শুধু ধর্ম চর্চাকারীর চোখ মাত্র একটি, অন্য চোখ অন্ধই থেকে যায়। তারা শুধুমাত্র একটি চোখেই দেখতে পারে। তারা হয়ে যায় স্বঘোষিত মৌলবাদী নাস্তিক কিংবা স্বঘোষিত মৌলবাদী আস্তিক। এই উভয় দলই কখনও মানবতাবাদী হতে পারেনা।
আপনি যদি ধর্ম ও দর্শন কিংবা বিজ্ঞান ও দর্শন যে কোন দুটি বিষয় চর্চা করেন এবং হৃদয়ে উহার মধ্যস্থ প্রকৃত সত্য অনুধাবন করেন কেবল মাত্র তখনই আপনি নিজেকে মানবতাবাদী মনে করতে পারবেন। দর্শন ব্যতিত শুধু ধর্ম কিংবা বিজ্ঞান চর্চা আমাদের ধ্বংসের দ্বারপ্রান্তে পৌঁছে দিবে। আমাদের বুঝতে হবে Where the Science ends the philosophy begins. And Religion is the applied philosophy of life.
এখানে বিজ্ঞান চর্চা বলতে আমরা বুঝব বস্তু ও বস্তুর কার্য-কারনে জগতকে ব্যাখ্যা, দর্শন চর্চা বলতে আমরা বুঝব বিজ্ঞানের আলোকে একটি বিশ্বদৃষ্টি গঠন আর ধর্ম চর্চা বলতে আমরা বুঝব জীপন-যাপন প্রনালীতে যুগপোযোগী একটি নৈতিক ও মানবিক আদর্শকে গ্রহন/ধারন তথা একটি নৈতিক/মানবিক ও সার্বজনীন হিতকর ফলিত দর্শন গ্রহন ও চিন্তা-চেতনা-কর্মে তার প্রতিফলন।
তবে আপনি যদি ধর্ম-দর্শন-বিজ্ঞান তিনটিই যদি একত্রে চর্চা করতে পারেন এবং উহাদের মধ্যস্থ সাধারণ সত্য হৃদয়ে অনুধাবন করতে পারেন তবে দুই নয়নের সাথে আপনার তৃতীয় নয়ন (third eye) খোলে যাবে_আপনার অবস্থান তখন আস্তিকতা-নাস্তিকতার উর্ধ্বে_আপনি একজন নব্য-মানবতাবাদী_আপনিই তখন ঈশ্বর কিংবা ঈশ্বর মানব(Supper man). Voice of the Supper man is the voice of God.
_Abu Momin

