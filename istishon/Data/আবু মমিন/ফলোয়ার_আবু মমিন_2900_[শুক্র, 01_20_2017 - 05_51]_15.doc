ফলোয়ার


ফলোয়ার
০.০ ।.. !..?..।..!..?.................................................
বিশ্বাস>বিস্ময়>প্রশ্ন>বিশ্বাস>বিস্ময়>প্রশ্ন...........................................
১.১ বিশ্বাসীদেরই ফলোয়ার তৈরী হয়। একজন বিশ্বাসী ব্যক্তিকে কেন্দ্র করে অনুসারীরা আবর্তিত হয়। অবিশ্বাসীদের কোন ফলোয়ার তৈরী হয়না।
১.২ আস্তিক্য চিন্তার সঙ্গেই অনুসারী কথাটি যায়, নাস্তিক্য চিন্তায় উহা প্রযোজ্য নয়। একজন ড. হুমায়ুন আজাদ কিংবা একজন ড. আহমদ শরীফের ফলোয়ার তৈরী হওয়ার কথা নয় কারন নাস্তিক্য চিন্তায় বিষয়টি খাপ খায়না। যারা হুমায়ুন আজাদের সকল কথাকে বেদ বাক্য মনে করে এবং অন্ধভাবে অনুসরন করতে চায়_যারা হুমায়ুন আজাদের কোন উক্তির সমালোচনা সহ্য করতে চায়না তারা মূলত হুমায়ুন আজাদ কেন্দ্রিক আস্তিক। তারা সত্যিকারের নাস্তিক্য চিন্তায় ধাপিত নয়।
নাস্তিক্য চিন্তা যদি কোন অনাপেক্ষিক ভাবনার সঙ্গে যুক্ত হয় তবে উহাও মৌলবাদীতা।
১.৩ আমি কারও দেখানো পথে চলিনা, আমি আমার নিজের পথে চলি। বস্তু ও বস্তুর কার্য-কারনের সঙ্গে সম্পর্কিত বিষয় এবং বাস্তব পর্যবেক্ষণ ও যৌক্তিক বুদ্ধিতে আমি যা পাই তাকেই আমি সত্য মনে করি।
১.৪ কোন মত,পথ,বাদ কিংবা ইজম(ism)কে প্রতিষ্ঠিত করার চিন্তাই আস্তিক্য চিন্তা এবং উহার বিপরীতে নতুনের সন্ধানই নাস্তিক্য চিন্তা। আবার নাস্তিক্য চিন্তা থেকেই নতুন মত-পথ-বাদ কিংবা ইজমের সৃষ্টি হয়। এই ধারা চলবে অনন্তকাল। চিন্তার সমাপ্তি কিংবা দাঁড়ি(।) মানেই আস্তিকতা আর প্রশ্ন (?) জিজ্ঞাসা মানেই নাস্তিকতা। আর উভয়ের সম্মিলনেই আপেক্ষিকতা! 
১.৫ কোন বিষয়ে অনাপেক্ষিক ভাবনাই আমাদের মৌলবাদীতে পরিনত করে। জগতের রহস্যময়তা এমন যে, আমাদের আপেক্ষিকতাবাদী হওয়া ছাড়া অন্যকিছু হওয়া সম্ভব নয়।

