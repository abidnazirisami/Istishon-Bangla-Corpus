বিজ্ঞান বনাম কলাবিদ্যা


বিজ্ঞান বনাম মানবিক বিদ্যা
আমি বিজ্ঞানকে ভালোবাসি। আমি যে বাক্যটা বললাম এটা কলা বিদ্যার অংশ।বিজ্ঞানের প্রতি অনুরাগ বুঝাতে আমি মানবিক বা কলা বিদ্যার আশ্রয় নিলাম। প্রকৃত প্রস্তাবে মানবিক বিদ্যা ব্যতীত বিজ্ঞানকে আমরা বুঝতে পারবনা। গানিতিক সমীকরন বিজ্ঞানের ছাত্র, বিজ্ঞান শিক্ষক কিংবা গবেষকদের নিকট বোধগম্য হলেও সাধারনে বোধগম্য নয়। বিজ্ঞানের সমীকরন কিংবা সূত্রাবলীর ব্যাখ্যা করতে মানবিক বিদ্যার আশ্রয় নিতে হবে। অতএব, বিজ্ঞানকে বুঝতে-জানতে মানবিক বিদ্যা জানা আবশ্যক।
ভালেবাসা-প্রেম<----->ঘৃনা
আকর্ষণ<-------------->বিকর্ষণ।
পদার্থ বিজ্ঞানে যেটা আকর্ষণ মানবিক বিদ্যায় সেটাই প্রেম বা ভালোবাসা। তদ্রুপ আকর্ষণের বিপরীতে যেমন বিকর্ষণ, প্রেমের বিপরীতে তেমনি ঘৃনা। ঘৃনা তো ঘৃনা নয় সেটাতো নেতিবাচক প্রেম।
বস্তুতে বস্তুতে যেটা আকর্ষণ, জীবে-জীবে সেটাই প্রেম। তদ্রুপ বিকর্ষণ এবং ঘৃনা।
জগতটা আসলে আকর্ষণ-বিকর্ষণ-প্রেম-ঘৃনারই খেলা।
শুধু পজিটিভ কিংবা শুধু নেগেটিভে খেলা হয়না। খেলা চলতে উভয়েরই প্রয়োজন। দুই বিপরীতের দ্বান্দ্বিকতায় এ খেলা।
এ খেলায় যদি আপনি খেলোয়াড় হন তবে সুখ-দুঃখ উভয়ই পর্যায়ক্রমে আপনাকে স্পর্শ করবে।
আমাদের হতে হবে এ খেলার খেলোয়াড়, দর্শক কিংবা রেফ্রি। 
আপনি যদি এ খেলার রেফ্রি হন তখন আপনি হবেন সুখ-দুঃখ নিরপেক্ষ একজন অনন্য মানুষ।
=>গনিত বিজ্ঞান না কলা ?
বিজ্ঞান শব্দের অর্থ বিশেষ জ্ঞান। পরীক্ষা- নিরীক্ষা-পর্যবেক্ষণ ও পদ্ধতিগতভাবে লব্ধ সুশৃঙ্খল জ্ঞান এবং এই জ্ঞান অর্জনের প্রক্রিয়াই হলো বিজ্ঞান। পর্যবেক্ষণ-পরিমাপযোগ্য-ইন্দ্রিয়গ্রাহ্য এবং/অথবা তত্ত্বের চোখে পরিমাপযোগ্য বিষয়ই বিজ্ঞানের আলোচ্য বিষয়। যা পরিমাপযোগ্য নয় তা বিজ্ঞানের আলোচনা, পরিধি, বিষয়বস্তুর অন্তর্ভূক্ত নয়। 
প্রকৃতির ভাষা বিজ্ঞান ও বিজ্ঞানের ভাষা গনিত। এখন প্রশ্ন হলো গনিত কি বিজ্ঞান?
গনিত বিজ্ঞান নয়, যুক্তি_ যা দর্শনের সঙ্গে সম্পর্কিত যা ব্যতীত জগতের চিন্তার নিয়মাবলী তৈরী অসম্ভব। গনিত বিজ্ঞান নয়, কলা বিদ্যার অন্তর্ভূক্ত। গনিত বিজ্ঞানকে প্রকাশ ও বুঝার মাধ্যম। কিন্তু গনিত অনেক সময়ই আমাদেরকে অলীক, অবাস্তব ও কাল্পনিক সিদ্ধান্ত প্রদান করে। গানিতিক সিদ্ধান্ত ও ভবিষ্যতবাণী যদি জগতের পরীক্ষা-নিরীক্ষা ও পর্যবেক্ষণ গুলোর সঙ্গে না মিলে তবে ঐ সিদ্ধান্তকে আমরা বিজ্ঞান বলতে পারিনা। অর্থাৎ যৌক্তিক গানিতিক সিদ্ধান্ত তখনই বিজ্ঞান যখন উহার ভৌত রূপায়ন সম্ভব। অনেক গানিতিক সিদ্ধান্তে অসীম/অনির্নেয় আসে, বিজ্ঞান সব সময়ই অসীমকে পরিহার করতে চায়। বিজ্ঞান অবরোহ নয়, আরোহ। আরোহের মাধ্যমে বিজ্ঞান প্রতিষ্ঠিত হয়।
Theoretical Mathematics অবশ্যই বিজ্ঞান নয়, তবে উহা বিজ্ঞান বুঝার পদ্ধতি। তবে Applied Mathematics যার অপর নাম পদার্থবিজ্ঞান((Physics) তা অবশ্য বিজ্ঞান।

