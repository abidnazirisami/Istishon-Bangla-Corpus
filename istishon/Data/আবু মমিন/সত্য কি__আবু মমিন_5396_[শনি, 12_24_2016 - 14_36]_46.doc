সত্য কি_


সত্য কি?
"যখন কোন ধারনা/কল্পনা যৌক্তিক ও ইন্দ্রিয়গ্রাহ্য কিংবা তত্ত্বের মাধ্যমে পরিমাপযোগ্য এবং/অথবা অভিজ্ঞতায় আনয়নযোগ্য কিংবা প্রমান যোগ্য অথবা প্রমানিত তাকে সত্য বলে"।
__ আবু মোমিন
"সত্য হলো চিন্তায় বাস্তবতার প্রতিফলন এবং চূড়ান্ত বিশ্লেষণে কর্মের মাধ্যমে তা যাচাই।" _কার্ল মার্ক্স।
আদিম মানুষের কল্পনা ছিল। কল্পনা ছিল বলেই তাদের জ্ঞান ছিল। তবে তাদের জ্ঞান ছিল মিথ্যাশ্রিত_বিশ্বাস নির্ভর। বৈচিত্র্যময় জগতের স্পন্দন ও কার্যকারন সম্পর্ক ছিল তাদের অজানা। বিশ্বাসের মাধ্যমেই তারা প্রকৃতিকে বুঝতে চেষ্টা করত। মিথ্যাশ্রিত বিশ্বাস নির্ভর জ্ঞানের মাধ্যমে তারা সৃষ্টি করলো ধর্ম বিশ্বাসের।
কালক্রমে প্রকৃতির সঙ্গে মিথোষ্ক্রিয়ায় অংগ্রহনের কারনে ধীরে ধীরে প্রকৃতির স্পন্দন ও কার্যকারন সম্পর্ক তারা জানতে ও বুঝতে পারল। মিথ্যাশ্রিত বিশ্বাস নির্ভর জ্ঞান ধীরে ধীরে সত্যাশ্রিত জ্ঞানের দিকে ধাপিত হলো। ধর্ম বিশ্বাসে পরিবর্তন আসল। সময়ের প্রয়োজনে তদানীন্তন সময়ের জ্ঞানী ব্যক্তিগন কর্তৃক নব নব ধর্মের আবির্ভাব ঘটতে থাকলো। মানুষের মনের উৎকর্ষতা বৃদ্ধি ও মনের বিবর্তনের সাথে সাথে ধর্ম বিশ্বাসেরও পরিবর্তন হতে থাকলো। ঈশ্বরের স্বরুপ ও বিশ্বাসেও পরিবর্তন হতে থাকলো। বহু ঈশ্বর থেকে কতিপয় ঈশ্বর, কতিপয় ঈশ্বর থেকে দ্বি-ঈশ্বর, দ্বি-ঈশ্বর থেকে এক-ঈশ্বর। সর্ব শেষ আমরা শূন্য ঈশ্বরকে দেখতে পেলাম। নিরীশ্বরবাদী ধর্মের আবির্ভাব ঘটলো। রাষ্ট্রের আবির্ভাব, জনকল্যান মূলক রাষ্ট্রের সৃষ্টি, রাষ্ট্রের সংবিধান ইত্যাদির কারনে ব্যক্তি ও সমাজ নিয়ন্ত্রনে ধর্মের ভূমিকা হ্রাস পেতে থাকলো।
আর এসব কিছুর মূলে রয়েছে মানুষের জ্ঞানের বিবর্তন। জ্ঞানের বিবর্তনের মূলে রয়েছে কর্ম। মানুষ তার মৌলিক চাহিদা পূরনের নিমিত্ত নানা মুখী কর্মে ধাপিত হয়েছে। আর কর্ম মানেই বস্তজগতের সঙ্গে সক্রিয় interaction. আর তাই বলা হয় কর্মই মানুষকে মানুষ করেছে। 
মানুষ তার অস্তিত্বের প্রশ্নে, তার কর্ম কৌশল নির্ধারন করতে গিয়েই তার চিন্তা জগতের পরিবর্তন শুরু হয়। সঠিকভাবে চিন্তা করে জ্ঞানের শুদ্ধ রুপ পেতে সৃষ্টি হলো দর্শনের। দর্শন আমাদের সুশৃংলভাবে চিন্তা করা শিখালো। আমারা পেলাম জ্ঞানের অধিকতর শুদ্ধরুপ। মানুষ অর্জন করলো বিশেষ জ্ঞান। সৃষ্টি হলো বিজ্ঞান। জ্ঞানের শুদ্ধতম রুপই হলো বিজ্ঞান।
অতএব, সত্য জানতে বিজ্ঞানের জ্ঞান অতি আবশ্যক।

