ধর্ম, দর্শন ও বিজ্ঞান-১৪ঃ প্রেম ও ভালোবাসা(২য় পর্ব)


প্রেম ও ভালোবাসাঃ
আমি ইতোপূর্বে ♥প্রেম-ভালোবাসা♥'র ০৭(সাত)টি উপাদানের কথা বলেছিলাম; যথা-
১) মানসিক আকর্ষণ: ভালোবাসার প্রথম ও প্রাথমিক উপাদান হলো মানসিক আকর্ষণ। ভালোলাগা থেকেই মানসিক আকর্ষণের সৃষ্টি। পরস্পরকে ভালোলাগা থেকেই ভালোবাসার সূত্রপাত ঘটে। পরস্পর পরস্পরকে ভালো লাগতে হবে। প্রেমিক-প্রেমিকের মধ্যে যেমন মানসিক আকর্ষণ বিদ্যমান ঠিক তেমনি বাবা-মার সঙ্গে তাদের সন্তানদের মধ্যে মানসিক আকর্ষণ বিদ্যমান থাকে।
২) কল্যানকামনাঃ পরস্পরের কল্যাণকামনার বিষয়টি ভালোবাসার ক্ষেত্রে দ্বিতীয় গুরুত্বপূর্ন উপাদান।
৩) স্বার্থঃ ভালোবাসার অন্যতম উপাদান হলো স্বার্থ। ভালোবাসার সঙ্গে অবশ্যই স্বার্থ জড়িত স্বার্থ ব্যতীত ভালোবাসা হয়না। এ স্বার্থ আবার দুই প্রকার; যথা_ ১) ভাবগত স্বার্থ ২) বস্তুগত স্বার্থ। অপু আমের চারাটিকে ভালোবাসে। চারাগাছটি বড় হচ্ছে এটাই অপুর ভালোলাগা-ভালোবাসার বিষয়। চারা গাছটির প্রতি অপুর ভাবগত স্বার্থ জড়িত। পক্ষান্তরে অপুর বাবা চারা গাছটি ভালোবাসে এই ভেবে যে, চারা গাছটি বড় হবে এবং ফল(আম) দিবে কিংবা গাছটির কাঠ ব্যবহার্য্য হবে। অপুর বাবার ভালোবাসা মূলত বস্তগত স্বার্থের সঙ্গে জড়িত।
প্রেমিক-প্রেমিকা কিংবা স্বামী-স্ত্রীর ভালোবাসা ভাবগত ও বস্তুগত চাহিদার/স্বার্থের কম্বিনেশন।
শুধুই বস্তুগত স্বার্থের উপর প্রতিষ্ঠিত ভালোবাসা মুলত স্বার্থপরতা। প্রকৃত ভালোবাসায় অবশ্যই ভাবগত ও বস্তুগত স্বার্থের ভারসাম্যপূর্ন অবস্থান থাকবে।
৪)জ্ঞানঃ ভালোবাসার জন্য মনের প্রয়োজন। জ্ঞান ব্যতীত মন হয়না_জ্ঞানই ভালোলাগার বিষয় সমূহ নির্বাচন করে_মানসিক আকর্ষণে প্রেষণা সৃষ্টি করে।
৫) আবেগঃ আবেগ মনের বেগ সৃষ্টি করে ভালোলাগার মানুষটির সান্নিধ্যে পৌছার জন্যে।
আবেগ ব্যতীত ভালাবাসা গতি পায়না।
৬) ইচ্ছাঃ ইচ্ছা না থাকলে ভালোবাসার প্রশ্নই উঠেনা। যেমন_একটি ছেলে অন্য ধর্মের মেয়ের সঙ্গে প্রেমে জড়িত হবে কি হবেনা তা তার ইচ্ছার উপর নির্ভরশীল। একজন মুসলমান ছেলে একজন হিন্দু মেয়ের প্রতি আকৃষ্ট হয়েছে। এটা প্রেমে পর্যবসিত হবে তখনই যখন ইচ্ছাক্রিয়া কাজ করবে।
৭) জৈবিক কামনাঃ ইহা অবশ্যই যৌবন কালীন সময়ে প্রেমের একটি গুরুত্বপূর্ন উপাদান। নিজেকে ভবিষ্যৎ প্রজন্মের মধ্যে প্রকাশের সুপ্ত আকাঙ্খা জৈবিক কামনার মধ্যেই নিহিত। যৌবন কালীন সময়ে মানুষের প্রেম-ভালোবাসা অনেকটাই কাম প্রবৃত্তি দ্বারা পরিচালিত। প্রেমের এই উপাদানটি আছে বলেই সভ্যতা ক্রমবিকাশমান। এই উপাদানের স্থায়ী অনপুস্থিতি অন্যসব উপাদান অর্থহীনতায় পর্যবসিত হবে।
প্রকৃত প্রেম হলো উপোরোক্ত উপাদান সমূহের ভারসাম্যপূর্ন একটি সমন্বিত রুপ। উপাদান সমূহের বিভিন্ন উপাদানের আনুপাতিক ভিন্নতা প্রেমের মধ্যকার বিভিন্নরুপ প্রকাশিত হয়। কে কোন উপাদান কতটুকু গ্রহন করবে তা ব্যক্তির পারিপার্শ্বিকতা ও রুচির উপর নির্ভর করে ।
প্রেমের বৈচিত্রময়তাই ভিন্ন ভিন্ন মানুষের সাথে ভিন্ন ভিন্ন সম্পর্ক তৈরিতে ভূমিকা রাখে।
বিশ্বজনীন/সার্বজনীন প্রেমঃ
জগতের জৈব-জড়-অজড়ীয় প্রতিটি সত্তা পরস্পরের সঙ্গে এক অদৃশ্য আন্ত:জালিক সম্পর্কে সম্পর্কিত। মানুষ এই সত্তা সমূহেরই অন্তর্গত এক মননশীল প্রানী _সে বিচ্ছিন্ন কোন সত্তা নয়। সত্তা সমূহের মধ্যকার নিয়ম ও স্পন্দন অন্তরের অন্তর্স্থল থেকে অনুভব/উপলব্ধি করার ক্ষমতা তার রয়েছে_এই ক্ষমতা তাকে নিয়ে যায় অসীমের পানে _নিজকে অসীমের মাঝে এবং অসীমকে নিজের মাঝে উপলব্ধির করার ক্ষমতাই তার মনে সৃষ্টি করে এক উদার নির্মোহ মানবিকতাবোধ_এই মানবিকতাবোধ থেকে উতসারিত প্রেমই বিশ্বজনীন প্রেম।
__Abu Momin

