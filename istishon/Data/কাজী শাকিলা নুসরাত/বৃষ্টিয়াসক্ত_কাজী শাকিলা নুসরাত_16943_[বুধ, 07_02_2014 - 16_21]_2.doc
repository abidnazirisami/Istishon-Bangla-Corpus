বৃষ্টিয়াসক্ত


শুয়ে শুয়ে গল্পের বই পড়ছি ।
কিন্তু ঠিকমত মনোযোগ দিতে পারছিনা ।
নিজের অজান্তেই মনোযোগটা বারবার টেবিলে রাখা মুঠোফোনটার দিকে চলে যাচ্ছে । মনে হচ্ছে যেন এক্ষুনি ওটা বেজে উঠবে !
যদিও এখন কোন ফোন আসার কথা না ।
তবুও কেন যেন মনে হচ্ছে ফোনটা এখনি আসবে আর ওপাশ থেকে কেউ একজন বলবে,
" শুনতে পাচ্ছো ? "
তারপর আমিও একটু হেসে বলবো,
" হুম, পাচ্ছি । "
শুয়ে শুয়ে গল্পের বই পড়ছি ।
কিন্তু ঠিকমত মনোযোগ দিতে পারছিনা ।
নিজের অজান্তেই মনোযোগটা বারবার টেবিলে রাখা মুঠোফোনটার দিকে চলে যাচ্ছে । মনে হচ্ছে যেন এক্ষুনি ওটা বেজে উঠবে !
যদিও এখন কোন ফোন আসার কথা না ।
তবুও কেন যেন মনে হচ্ছে ফোনটা এখনি আসবে আর ওপাশ থেকে কেউ একজন বলবে,
" শুনতে পাচ্ছো ? "
তারপর আমিও একটু হেসে বলবো,
" হুম, পাচ্ছি । " 
চায়ের ঘ্রাণ পাচ্ছি রান্নাঘর থেকে ।
কিন্তু যেতে ইচ্ছে করছেনা । মুঠোফোনটার দিকে তাকিয়ে থাকতে ইচ্ছে হচ্ছে ।
কেমন তীব্র যন্ত্রণা অনুভব করছি নিজের ভেতর ।
কেমন এক আকুলতা...ঠিক নিজেও বুঝতে পারছিনা ।
যতই সময় যাচ্ছে যন্ত্রণাটা ততই বাড়ছে । 
নিজের কাণ্ড-কারখানা দেখে নিজেরই বিরক্ত লাগছে এখন !
এসবের কোন মানে হয় ?
ধুর !
'
'
'
বিছানা ছেড়ে রান্নাঘরের দিকে যেতেই মুঠোফোনটা বেজে উঠলো ।
হঠাৎ মনের ভেতর কেমন একটা আনন্দ অনুভব করলাম !
একরকম তড়িঘড়ি করেই ফোনটা ধরলাম !
- হ্যালো ? 
ওপাশের কণ্ঠস্বর শুনে মুহূর্তেই আনন্দানুভূতি সব জলে মিশে গেল ।
- হ্যালো ? ওই ??
- হুম... বল...
- কিরে ? কথা বলছিলি না কেন এতক্ষণ ?
- না, একটা কাজ করছিলাম । বাদ দে । তুই এইসময় হঠাৎ ফোন করলি কেন সেটা বল ।
-কেন ? তোকে ফোন করতে কারণ লাগবে নাকি ?
-তিথি ? তুই নিশ্চয় আমার খবর নেওয়ার জন্য এখন ফোন করিসনি । এটার পেছনে অন্য কোন কারণ আছে । কারণটা তাড়াতাড়ি বল, আমার কাজ আছে ।
-আচ্ছা আচ্ছা ! শোন........ 
আপনমনে কথা বলে যাচ্ছে তিথি ।
তিথি এখন সামনে থাকলে দেখতে পেতো আমি ভ্রু কুঁচকে আছি... বিরক্ত লাগছে ।
কয়েকবার ইচ্ছে করেই শব্দ করে হাই তুললাম , কিন্তু কোন লাভ হলনা । কথা বলা থামলোনা ওর । 
বিরক্তির জায়গায় এখন রাগ এসে উপস্থিত হয়েছে......রাগ লাগছে ভীষণ !
এত কথা কীভাবে বলে মেয়েটা ?!! 
-তিথি ?
হঠাৎ কথার মাঝে বাধা পেয়ে খানিকটা অপ্রস্তুত হল তিথি । নিজেকে একটু সামলে নিয়ে বলল,
- কি ?
-ফোনটা এখন রাখছি , ভাল লাগছেনা ।
-আরে শোননা ! কাহিনি শেষ হয়নি তো !!
-বাকি কাহিনি পরে বলিস , এখন শুনতে ইচ্ছে হচ্ছেনা ।
-কি ? বিরক্ত লাগছে ?
-হুম, লাগছে । মানুষকে বিরক্ত করার এক আশ্চর্য ক্ষমতা আছে তোর ! মজার ব্যাপার হল এতক্ষণ শুধু বিরক্ত লাগছিল কিন্তু এখন রাগও লাগছে...খুব বেশি ! এমন রাগ যে তুই সামনে থাকলে হয়তো তোকে খুন করে ফেলতাম ! 
একটু ভ্যাবাচ্যাকা খেলো মনে হয় তিথি ।
প্রতি উত্তরে এমন কথা শোনার জন্য প্রস্তুত ছিলনা বৈকি !
খুব ভাল ভাবেই বুঝতে পারছি কোন এক ঘোরের মধ্যে ঢুকে গেছে ও......একেবারে চুপ হয়ে আছে ! 
কিছু না বলেই লাইনটা কেটে দিলাম।
থাক ! কিছুক্ষণ ঘোরের মধ্যে থাক !
.
.
.
চা টা বানিয়ে বারান্দায় চলে এলাম আমি ।
কড়া হয়ে গেছে লিকারটা !
যদিও অতটা খারাপ লাগছেনা , সামান্য তিতা... এই আরকি ! 
বৃষ্টি হচ্ছে খুব !
সাথে মৃদু ঠাণ্ডা ঠাণ্ডা বাতাস...
গায়ে একটা চাদর জড়িয়ে চা খেতে খেতে বৃষ্টি দেখছি...ভাল লাগছে ।
বৃষ্টি নিয়ে কোন গান মনে করার চেষ্টা করছি ।
রবীন্দ্রনাথের একটা গান বারবার মনে উঁকিঝুঁকি দিচ্ছে , কিন্তু প্রথম লাইনটাই ধরতে পারছিনা ! 
উমম...... প্রথম লাইনটা যেন কি......?
রুমের ভেতর থেকে কিসের যেন শব্দ আসছে...
বুঝতে পারছি......মুঠোফোনটা আবার বাজছে ।
কিন্তু কেন জানি এখন ফোনটা ধরতে ইচ্ছে হচ্ছেনা......এখান থেকে নড়তেই ইচ্ছে করছেনা !
বৃষ্টিটা এখন মাদকের মত কাজ করছে ! কেমন একটা ঘোরের মধ্যে ঢুকিয়ে দিচ্ছে আমায়...!
কেমন মাতাল মাতাল মনে হচ্ছে নিজেকে...
আচ্ছা ? এমন অবস্থাকে কি বলা যেতে পারে ?
উমম......বৃষ্টিয়াসক্ত ??
মাদক দ্বারা আসক্ত হলে যেমন মাদকাসক্ত তেমনি বৃষ্টি দ্বারা আসক্ত হলে বৃষ্টিয়াসক্ত ?
হুম...আমি বৃষ্টি দ্বারা আসক্ত হয়ে পড়েছি...... বৃষ্টিয়াসক্ত হয়ে গেছি ।
ঘোরটা ভাঙতে ইচ্ছে হচ্ছেনা । এই ঘোরের মধ্যে থাকতেই ভাল লাগছে খুব ! 
থাক ! বাজতে থাকুক ফোনটা !
ক্লান্ত শ্রান্ত হয়ে যাক ওপাশের জন !
আমি আপাতত ঘোরের মধ্যেই থাকি......।

