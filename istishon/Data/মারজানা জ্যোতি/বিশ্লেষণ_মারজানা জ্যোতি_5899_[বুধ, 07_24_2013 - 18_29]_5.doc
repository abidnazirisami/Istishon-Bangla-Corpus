বিশ্লেষণ


আজ লক্ষ্মির(নিজের দেয়া নাম) বিয়ে হয়েছে,সে তার স্বামী বাড়ি যাচ্ছে।।শশুরবাড়ির কাছে আসতেই লক্ষ্মির ভাই বলে-পাকা বাড়ি,রাজবাড়িতে বিয়ে হয়েছে তোর......!!দুজন অবাক দৃষ্টিতে চেয়ে রয়...
বিয়ের পরদিন লক্ষ্মী কাপড় শুকাতে দিতে গিয়ে শোরগোল শুনে দেখতে যায় কি হচ্ছে??বাড়িতে নতুন এসছে,আবারও অবাক দৃষ্টিতে দেখছে ঘরের পালঙ্ক কাকে দিয়ে দিচ্ছে!!বিয়েতে খরচ হয়েছে,টাকা নেই তাই ঘরের জিনিস দিয়ে দিচ্ছে।।সেই লোকেরা খুব নারাজ আগে জানলে এবাড়িতে কাজই নিত না...।।
জমিদার বংশ,চাকুরি নাই,ব্যবসা নাই,ভিটে-মাটি যা ছিল ছেড়ে দিতে হয়েছে।।এই বাড়িটা ছাড়া আর কিছু নেই।।সে বাড়ি নিয়েও নাকি মামলা চলে।।এক এক করে এ বাড়ির সবজিনিস বিক্রি করতে হয়,এমন কি বাসন-কোসনও বাদ যায়নি।।
এই দুর্দিনে লক্ষ্মীর সাথে এক অলৌকিক ঘটনা ঘটে।।এই শক্তিকে কাজে লাগিয়ে সে তার স্বামীকে বলে ব্যবসা করতে।।বাপ-ভাই এতা সহজে নিতে পারে না।।জমিদাররা ব্যবসা করবে!!
ব্যবসা খুব ভাল এগুতে থাকে।।বাড়ির সব জিনিস আবার ফেরত নিয়ে আসে...।।
ব্যবসার টাকা আসলো কোথা থেকে এ প্রশ্ন সবার মনে...।।এবাড়ি থেকে যে গয়না দেয়া হয়েছে সে না তো??কিন্তু পিসিমার মৃত্যুর পরও তো তার গয়না কোথাও পাওয়া যায় নি।।তাহলে কি লক্ষ্মীই নিয়েছে??সবার মনে সন্দেহ হোক না হোক এইটাকা এসেছে পিসিমার গয়না থেকে কিন্তু কেউ আর প্রমান করতে পারেনি,অলৌকিক ক্ষমতা লক্ষ্মির সাথে রয়েছে ।।কে কি করবে!!
অলৌকিক শক্তিটি-পিসিমা।।পিসিমার বিয়ে হয় এগার বছর বয়সে,এই ছোট্ট বয়সে তার সম্পদ ছিল দুটি-স্বামী আর গয়না।।বার বছরে প্রথম সম্পদ স্বামী হারায়।।এরপর তার একমাত্র ধন আক্রে ধরে রাখে সারা জীবন।।মৃত্যুর পরও এই মায়া ছেড়ে যেতে পারেননি।।তাই গুটি হিসেবে বেছে নেয় নতুন বউ লক্ষ্মীকে।।
লক্ষ্মী বাড়ির অন্য লোকেদের মত ছিল না,লোভ-লালসা বলে কিছু ছিল না তার মাঝে।।তাই পিসিমা এই যখের ধন লক্ষ্মীর কাছেই নিরাপদ মনে করে।।
পিসিমা তার জীবনে ঘটে যাওয়া ঘটনা লক্ষ্মীকে এক এক করে সব বলে।।বাল্যবয়সে বিধবা হওয়া, স্বামী মৃত্যুর পর চাহিদার কারণে অন্যপুরুষের কাছে ছুটে যাওয়া,একটা সময়ে তাকেও হারান...।।শরীরের ডাক অভুক্ত থেকে যায়।।ওপারে গিয়েও তার এই অভাব রয়েই যায়,কিছুটা পুর্নতা আসে লক্ষ্মীর পুর্নতা দেখে।।
লক্ষ্মী ফুটফুটে মেয়ে জন্ম দেয়।।সেই মেয়ে দেখতে পিসিমার মতই হয়।।ছোট থেকেই সে পিসিমার সাথে পরিচিত।।
বড় হওয়ার পর গয়নার বাক্সটি হয় এই মেয়েটির।পিসিমা তার যখের ধন এই মেয়ের মাধ্যমে বিলিয়ে দেয় বাংলাদেশের মুক্তিযোদ্ধার নামে.........।।
-এ ছিল গয়নার বাক্স মুভির সংক্ষিপ্ত কাহিনী।।
কোলকাতার বাংলা মুভি দেখাই হয় না।।এই মুভিটার কথা শুনে দেখতে ইচ্ছে হলো।।মুভিটা ভাল লাগার মত।।
মুভিটিতে অনেক কিছু তুলে ধরেছে।।শেখার মতও অনেক কিছু দেখা গেছে।।মুভির প্রথমেই লক্ষণীয় টাকা নেই জানা সত্ত্বেও বাবা-মা তার ছেলেকে খরচ করে বিয়ে করিয়ে আনে।।মেয়ের বাবা ছিল কাঙাল তবু ছেলে পক্ষেরা মেয়েকে সম্মানের সাথেই নিয়ে আসে।।এবং এজন্য তাদের ঘরের আসবাব বিক্রি করে ফেলতে হয়।।ঘরের সব জিনিস বিক্রি করতে হয়েছে তাদের তবু কোন বউয়ের গয়নাতে তারা হাত দেয়নি,বলার মত রুচিটাও দেখানো হয়নি।।
যদিও মুভিতে দেখানো হয়েছে মেয়ের শশুর বাড়ির লোকজন যথেষ্ট পরিমান লোভী (এটা প্রমাণিত হয় পিসিমার গয়নার জন্য তারা যা যা করে তা থেকে)এবং কৃপণ (বাড়ির জন্য যার সাথে কেস চলছে তারই সাথে একি গারিতে যায় যেন ভাড়া বাঁচে!! )।।
ঘরের বউ যখন সংসারে বিপদ দেখে তখন সে নিজে থেকেই টাকা জোগাড় করে এবং তার স্বামীকে ব্যবসা করতে দেয়(বিপদ আসলে লজ্জা-শরম ভেঙে,আত্মসম্মান বিসর্জন দিয়ে,কারো কাছে হাত পাততে আসতে হয় না।।)।।
মেয়েটি তার স্বামীর অপকর্মের কথা জেনেও তাকে ঘৃণা করেনা,মাফ করে দেয়-এই গুন তার স্বামীকে মুগ্ধ করে এবং সে পথে না যাওয়ার প্রতিজ্ঞাও করে(সিনেমা বলেই হয়তো সম্ভব,বাস্তবে কতটা সম্ভব জানি না)।।তবে এটা ঠিক এটা সব মেয়েই আশা রাখে-তার সবচেয়ে আপনজন তার সাথে সব বলুক এবং সত্য বলুক।।মিথ্যা সকল ধ্বংসের মূল-এ কথা হাওয়া থেকে আসেনি,আমরা সবাই জানি।।আফসোস মানি কজন!!
পিসিমার কথায় আসা যাক-সে তার গয়না সারাজীবন আগলে রেখেছে,জীবিত সময়ে এবং ভুত হওয়ার পরবর্তি সময়েও।।জীবিত সময়েতো বুঝেই যাচ্ছে নিজের জন্য/নিজের মূল্য কায়েম রাখতে,গয়নাগুলো আক্রে ধরে রেখেছে।।ভুত হবার পর কেন এমন হলো??
‘সব মানুষই চায় তার মুল্যবান জিনিসটা যে জায়গাতেই যাক,সেখানে যেন যথাযথ মূল্য পায়।।’
(কিছু মানুষের উদ্দেশ্যেঃমুভি শুধু বিনোদন দেয় না,এর প্রভাব অনেক বিস্তৃত ।।দেখলাম আর শুধু মজা নিলাম!!জীবনের বহু ক্ষেত্রে এর প্রভাব দেখা যায়।।চাইলে শিক্ষণীয় অনেক জিনিসই পাওয়া যায়,অবশ্যই এখানে উল্লেখ্য-ভাল খারাপ দুই-ই থাকে,এটা তার উপর নির্ভর করে সে কি গ্রহন করবে,এটাও তারই উপর নির্ভর করে সে শুধু বিনোদন নিবে নাকি শিক্ষাও।।)

