কপিক্যাট ক্রাইম (copycat crime) ও জঙ্গিবাদ


অপরাধ বিজ্ঞানে একটা শব্দ আছে, কপিক্যাট ক্রাইম (copycat crime)। এর মানে হচ্ছে পূর্বে ঘটে যাওয়া অপরাধের পুরোপুরি নকল/পুনরাবৃত্তি।
কপিক্যাট ক্রাইম কিন্তু মূল অপরাধীরা করেনা, বরং তাদের আদর্শে অনুপ্রাণিত হয়ে অথবা নিজের উদ্দেশ্য হাসিলে এই ক্রাইম করে অন্যরা। মূল অপরাধী ও কপিক্যাটের মাঝে যোগাযোগ না থাকা সত্ত্বেও এই ক্রাইম হয়, হতে পারে। তবে অপরাধের ধরণ দেখে মনে হবে, কাজটা মূল অপরাধীই করেছে।
কপিক্যাট ক্রাইমের মূল কারণ দুইটাঃ
১/ বিচারহীনতার সংস্কৃতি
২/ মাস মিডিয়ায় (যেমন পেপার, টিভি, সিনেমা, থ্রিলার উপন্যাস) মূল অপরাধীদের গ্লোরিফাই করা ও অপরাধের বিস্তারিত বর্ণনা প্রচার যা নতুন অনেককেই আকর্ষিত করে একইরকম অপরাধ করতে। কপিক্যাট শুধু ক্রাইমের ক্ষেত্রেই না আরও অনেক ক্ষেত্রেই হয়। যেমন সুইসাইড বিশেষ করে টিনেজ সুইসাইড, হুজুগের বশে যুদ্ধে যাওয়া, বিপ্লবে যাওয়া ইত্যাদি। আমেরিকাতে 'পাবলিক প্লেসে গোলাগুলি করে আত্মহত্যা' বৃদ্ধির কারণও কপিক্যাট। হাল আমলের ক্রাইম টিভি সিরিয়াল Breaking Bad-কে আমেরিকাতে কপিক্যাট ক্রাইম বৃদ্ধির কারণ হিসবে অভিযুক্ত করেন অনেকে। ডার্ক নাইট, ফাইট ক্লাব, স নামের সিনেমাগুলোর বিরুদ্ধেও একই অভিযোগ আছে। যারা হ্যানিবল টিভি সিরিয়াল দেখেছেন তারা খুব ভালোমত বোঝার কথা কপিক্যাট ক্রাইম কি।
পত্রিকায় প্রকাশিত বক্তব্যে জঙ্গিরা যেখানে স্পষ্ট করে বলে দিয়েছে, তাদের টার্গেট হচ্ছে ২০২০ সালের দিকে বাংলাস্তান প্রতিষ্ঠা করার, এই থেকেই বোঝা যায় লেখক-ব্লগাররা তাদের লেখার কারণে খুন হচ্ছেন না, তারা খুন হচ্ছেন, রাজনৈতিক কারণে। মুহাম্মদ জাফর ইকবাল তো একজন আস্তিক, ধর্মভীরু, তিনি কোথাও "উগ্রপন্থী" লেখাও লিখেননি। তবুও কেনও জঙ্গিরা তাকে হত্যার হুমকি দিয়েছে সেটা কি সরকার মহোদয় বোঝেননা? হত্যার হুমকি পেয়েছেন আরও কিছু মানুষ যারা পুরোদস্তুর আস্তিক তাহলে কেনও তারা হত্যার হুমকি পেয়েছেন? একটা দেশকে পঙ্গু করার জন্য লেখক-বুদ্ধিজীবীদের সরানো দরকার সবার প্রথমে। এই কথা বুদ্ধিজীবী হত্যাকারী পাকিস্তান আর্মি-আলবদররা জানতো, বর্তমান জঙ্গিরাও জানে।
বাংলাদেশ পুলিশ, মন্ত্রীরা অপরাধী ধরতে, বিচার করতে তাদের ব্যর্থতা ঢাকতে ব্লগারদের সীমা লঙ্ঘন না করার উপদেশ/আদেশ দিয়েছেন। এইটা ঠিক যে তরুণদের অনেকেই দায়িত্বশীলভাবে লেখে না, রেফারেন্স রাখে না লেখায়, শব্দ চয়নে, তথ্যের প্রয়োগেও সচেতন থাকে না কিন্তু তার মানে না যে, তাদের খুন করে ফেলাটা জাস্টিফায়েবল। কলমের জবাব কলম দিয়েই দিতে হবে, যদি কলমের জবাব চাপাতি হয় তবে প্রমাণ হয় কলমই সঠিক। যস্মিন দেশে যদাচার, তাই 'সীমা' লঙ্ঘন না করেই বলতে চাই, সরকারের এই উপদেশ অপরাধীদের প্রতি এক ধরণের মরাল সমর্থন প্রদান। সরকার যদি খুনীদের প্রতি তাদের হুঙ্কার দিতেন তবে সেটা গ্রহণযোগ্য হত। মাননীয় প্রধানমন্ত্রী শেখ হাসিনা জঙ্গিদের বিপক্ষে হুমকি দিয়েছেন ঠিকই তবে তাঁর মন্ত্রি, পুলিশ ও ম্যাজিস্ট্রেটরা ভিন্ন সুরে কথা বলছেন।
জামাত নিয়ন্ত্রিত মিডিয়াগুলো, ফেসবুকের ধর্মীয় গ্রুপ-পেইজগুলোর কল্যাণে এই খুনগুলো কিন্তু দিনদিন পাবলিক সাপোর্ট পাচ্ছে, খুনীদের গ্লোরিফাই করা হচ্ছে! টকশো বুদ্ধিজীবী, প্রতিষ্ঠিত লেখকরা একদম চুপ, স্পিকটি নট! সব শালা ভণ্ডের দল। সুবিধাবাদী সুশীল-বামাতি অনেকেই 'যদি, তবে কিন্তু' শব্দাবলী ব্যবহার করে মরাল সাপোর্ট দিয়ে যাচ্ছেন খুনগুলোকে। ঠিক যেমন মুক্তিযুদ্ধের বিপক্ষ শক্তি নানান অভিযোগ এনে জাতির পিতার হত্যাকাণ্ডকে জাস্টিফাই করার চেষ্টা করে। অনেক বামাতি তো খুনী হিসেবে জঙ্গিদের আড়াল করতে আমেরিকার ষড়যন্ত্র তত্ত্ব, খুন হলে আওয়ামী লিগ সরকারের কি লাভ ইত্যাদি বলে বেড়াচ্ছেন। 'এরা মানুষ নাকি এমিবা' - আমারও জানতে ইচ্ছা করে।
বাংলাদেশ হচ্ছে একটি পটেনশিয়াল জঙ্গি রাষ্ট্র। অধিকাংশ লোক বিশ্বাসের বিশ্বাসে আক্রান্ত। এখানে যেমন অনেক কট্টর বাঙালি/বাঙলাদেশি জাতীয়তাবাদি আছে তেমনি ধর্মীয় জাতীয়তায় চূড়ান্ত বিশ্বাসীও আছে। এরা নিজের বিশ্বাসকেই শতভাগ সত্যি বলে ভাবে, যত তথ্য-প্রমাণই আনা হোক এদের কাছে হাজার বছর আগের গ্রন্থই সত্য। এরা সাধারণ জীবন-যাপন করছে ঠিকই, কিন্তু অনুকূল পরিস্থিতিতে এই লোকগুলোর একটা বড় অংশ নিজেদের জঙ্গিতে পরিণত করবে। ঠিক যেমন ১৯৭১ এর আগে রাজাকার বলে কেউ ছিলো না, যাদের ভিতরে রাজাকার পন্থা সুপ্ত ছিল তারাই হঠাৎ করে পরিণত হইয়েছিল রাজাকার আলবদরে, কারণ যুদ্ধটা ছিল তাদের জন্য একটা ক্লিক। একইভাবে এতগুলো লেখক-ব্লগার খুনের ঘটনা থেকে উৎসাহিত হয়ে আরও অনেকেই (যাদের মাঝে জঙ্গিবাদ সুপ্ত) যে খুন করায় নেমে পড়বে না তার গ্যারান্টি কি? অন্যান্য ধর্মীয় রাজনৈতিক দলগুলোও জংগিবাদে উৎসাহিত হয়ে যাতে পারে। এমন নজির কিন্তু দেখা যাচ্ছে, অলরেডি কয়েকটা জঙ্গি সংগঠন নিজের নিজের খুনের লিস্ট পাঠিয়েছে। যেমন আজকের পত্রিকাতেই এসেছে ‘ইত্তেহাদুল মুজাহিদিন’ নামে এক সংগঠনের পাঠানো ১৯ জনের তালিকা। দেখা যাবে জেলায় জেলায় অটোমেটিক কিছু লোক নিজেদের জঙ্গি ভাবা শুরু করবে, নিজেরা নিজেরাই জঙ্গি সংগঠনের নামে কমিটি গঠন করে নিজ এলাকার প্রগতিশীলদের হত্যা-নির্যাতনে নেমে পড়বে। নানান ভুইফোঁড় জঙ্গি সংগঠন গঠন হতে শুরু করবে। এর পাশাপাশি রাজনৈতিক পাণ্ডারা কারও জায়গা-জমি-সম্পদ দখল করতে ধর্মানুভূতিতে আঘাতের অযুহাত টানবে। আবার কারও সাথে কারও ঝগড়া-মারামারি হলে জেতার জন্য রিভেঞ্জ নিতে ধর্মানুভূতিতে আঘাতের ট্যাগ দিবে। গত দশ বছরের পরিসংখ্যান দেখলেই বোঝা যায় এসবের হার কতটা বেড়েছে।
প্রগতিশীলদের খুন করাটা যদি মাস লেভেলে ছড়িয়ে পড়ে, কপিক্যাট ক্রাইম যদি বিভিন্ন অঞ্চলে পুরোদস্তুর শুরু হয়ে যায় তবে ব্যাপারটা সরকারের নিয়ন্ত্রণের বাইরে চলে যাবে। এবং ২০২০ সালের মিশন পুরো করা জঙ্গিদের জন্য অনেক সহজ হবে। জঙ্গিরা jমিশন সাকসেসফুল করতে পারবে কিনা সেটা পরের প্রশ্ন, এখন যে লাশগুলো পড়ছে, ভবিষ্যতে পড়বে সেগুলোর কি কোনও দাম নেই? বিএনপি বাংলা ভাই বলে কেউ নেই, বাংলা ভাই মিডিয়ার সৃষ্টি ইত্যাদি বলতে-বলতে পরে বাধ্য হয়েছিল জঙ্গি দমনে ‘অপারেশন ক্লিনহার্ট’ চালু করতে। আওয়ামীলিগ সরকারও বিএনপির পথেই হাঁটছেন, জঙ্গি দমন না করে, লেখকদের উপরেই পাল্টা দোষ চাপাচ্ছেন অথচ মাননীয় প্রধানমন্ত্রী নিজেই জঙ্গিদের সবচেয়ে বড় টার্গেট! মুসলিম জঙ্গিরা বুঝিয়ে দিয়েছে তারা এখন পুরোপুরি সংগঠিত, কিন্তু সরকারের পদক্ষেপই বলে দিবে আমরা সোনার বাংলা অথবা বাংলাস্তান কোন দিকে যাবো। নিহতদের স্বজনদের চোখের পানির কি মূল্য সরকার দিবেন না?
Ref:
1/ https://en.wikipedia.org/wiki/Copycat_crime
2/ http://www.theatlantic.com/national/archive/2012/12/the-media-needs-to-s...
3/https://en.wikipedia.org/wiki/List_of_alleged_Natural_Born_Killers_copyc...
4/ www.theguardian.com › Arts › TV & radio › Breaking Bad
5/ www.psychologyforgrowth.com/copycat-crimes-why-do-they-happen/

