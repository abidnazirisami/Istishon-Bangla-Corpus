আমার লাল জামা নেই


আর কতদূরে নিয়ে যাবে মোরে
হে সুন্দরী?
বলো, কোন পার ভিড়িবে তোমার
সোনার তরী।
যখনই শুধাই, ওগো বিদেশিনী,
তুমি হাস শুধু, মধুরহাসিনী,
বুঝিতে না পারি,কী জানি কী আছে
তোমার মনে ।_রবীন্দ্রনাথ ঠাকুর ১৪ই ফেব্রুয়ারি সকাল বেলা ।আমার রুমমেট বন্ধু বিরাট রোম্যান্টিক মানুষ ।বয়স ৩৮ পার করেছে ।বয়সে তিনি অবশ্য আমার থেকে অনেক সিনিয়র । মেয়েদের সঙ্গে ইনিয়ে বিনিয়ে কথা বলাতে তিনি ভীষণ ওস্তাদ ।মেয়ে পটানোর ক্ষত্রেও যদি গ্রেডিং সিস্টেম থাকত ,উনি নির্ঘাত জিপিএ ৫ পেত ।যদিও তার কথায় আঞ্চলিক ও চলিত ভাষার মিশ্রণটা ব্যাপক পরিমাণে ।বলতে গেলে এক রকম শব্দ দূষণের মত অবস্থা ।মেয়েদের সাথে, তার কথা বলার ধরনটা আলাদা, কিছুটা এ রকমঃ কথার শুরুতেই "তোমারে না আজ খুব সুন্দর লাগছে "(ইস্কাইপে ভিডিও কলের সময়) বসন্তি(বাসন্তি) শাড়ীতে তোমাকে উফ... মাগার লাল টিপাটা যদি একটু ছোট পরতে না ঝাক্কাস লাগতো । দুল গুলা এত ছোট পরেছ কেন?তবে সত্যিই বলছি অ...সা...ম..."
আর মাঝে মাঝে অকারনে এবং অসময়ে, গার্ল ফ্রেন্ড কে কবিতা শুনাবে,উল্টা পাল্টা সব উদ্ভট কবিতা" চুল তার কবে কার বিদিশার ...এই টাইপের আরকি ।সাধারণত ছেলেরা মিষ্টি কথা বলতে বলতে কোন এক সময় তার প্রেমিকাকে বলে জান রবীন্দ্র নাথের ঐ কবিতা শুনছো...আমি শুনাই । কিন্তু আমার বন্ধুটি কথা বলার সময়, হটাৎ করেই কবিতার রাজ্যে ঢুকে পরেন । মেয়ে কল্পনা করার সময় টুকু পায়না যে এর পর প্রেমিকের কবিতা পাঠের পর্ব শুরু হবে । ঠিক প্রেমের উপন্যাস থেকে ডাইরেক্ট রসায়নে শাস্ত্রে চলে যাবার মত এক বিশ্রী ব্যাপার ।
কানের কাছে সারাক্ষণ প্যাঁচর প্যাঁচর করতেই থাকে। জানিনা মেয়েরা তাকে সহ্য করে কি ভাবে!!! ।আজ কাল মেয়েরা কি বেশি কথা বলা ন্যাকা টাইপের ছেলেদের কেই পছন্দ করছে কিনা কে জানে।এর উপর একটা জরিপ করা যেতে পারে ।একশ প্রেমিক জুটিকে খুজে বের করতে হবে এবং সারাদিন তাদের সব কথা বার্তা নোট করতে হবে। দিন শেষে দেখতে হবে কোন জুটি সবচেয়ে বেশি কথা বলেছে । এর মধ্যে ছেলে কত বার কথা বলেছে, আর মেয়ে কতবার । বিজয়ী জুটি প্রেমিকার হাতে পুরষ্কার সরূপ তুলে দিতে হবে , এক কার্টুন কটন বার্ড ।যাতে কান পরিস্কার করে,তিনি আরও পরিস্কার ভাবে তার প্রেমিকের শ্রুতিমধুর ঘান ঘান প্যান প্যান শুনতে পারেন । হতে পারে আমার গার্ল ফ্রেন্ড নেই বলেই হয়তো , কারো ভালবাসার মিষ্টি কথা গুলো আমার কাছে অসহ্য লাগছে। আমিতো শুনেছি, মেয়েরা গম্ভির টাইপের ছেলেদের বেশী পছন্দ করে ।গম্ভির টাইপের ছেলেদের পার্সোনালাটি নাকি বেশি ভাগ মেয়েদেরকেই খুব আকর্ষণ করে ।ছেলেরা প্রেমে পড়লে গম্ভীর হয়ে যায় । আর মেয়েরা হয়ে যায় বাচাল। একবার কথা বলা শুরু করলে বলতেই থাকে।সুনামি হলে যেমন সমুদ্রের পানি উপরে আসতেই থাকে কোন বাধা মানেনা তেমন । কিন্তু মেয়েদের সাথে আমার বন্ধুটি যে ভাবে কথা বলে , একটা খুনের আসামীকে বাঁচাতে একটা উকিলও আদালতে এত কথা বলেনা ।উনার সবচেয়ে বড় যোগ্যতা হল, যে কোন মেয়েকে খুব অল্প সময়ে কথার জালে পটিয়ে ফেলতে পারেন ।একবার আমার এক মেয়ে বন্ধুর সাথে দু মিনিট কথা বলেছিলেন তিনি । এখনো ঐ মেয়ে বন্ধুটি আমার রুমমেটের নাম যপে। কল করলেই বলে "এই তোমার ঐ বন্ধুটা কই?দাওনা একটু কথা বলি...সো ছুইট"
আজ সকালে গোছল ছেড়ে কাপড় চোপড় পড়ে ডিউটিতে যাওয়ার পস্তুতি নিচ্ছিলাম । উনি কিছুটা অবাক হওয়ার ভঙ্গিতে আমাকে বললেনঃ একি লাল জামা পরলেন না? আজ ভালবাসা দিবসে কাল জামা পরলেন!? উনার হয়তো প্লান ছিল আমরা দল বেঁধে একত্রে লালা জামা পরিধান করে, এই মালেশিয়ার রমণীদের জানান দিবো আমরা বাংলার ভ্যালেন্টাইন ।
আমি কিছুটা মুচকি হেসে বললামঃ এটা কাল না তো, গাঢ় নীল ।
-ঐ হল এসব কালার পরে মানুষ শোক দিবসের দিনে । ১৫ই আগস্টের দিন । আজ কি ১৫ই আগস্ট?? আজ ১৪ ফেব্রুয়ারি ।
-আমার লাল জামা নাই তো। অনেক আগে একটা কিনে ছিলাম । ওটা এখন ঘর মোছার কাজে ব্যবহার করি । এর পর আর লাল জামা কেনার সুযোক হয়ে ওঠেনি ।
আমার কথাকে ভ্রুক্ষেপ না করে, তিনি ভালবাসা দিবসের উদ্দেশে সদ্য কেনা, টক টকা লাল রঙ এর একটা গেঞ্জি পরলেন । এবং তার মুখে লক্ষ করলাম এক অচেনা আনন্দ । যেটা কিনা কেবল তিনিই উপভোগ করছেন । উনার গায়ের রঙ টা যদি কাল না হত তবে মুখের রঙটাও হয়ত লাল দেখাতো ।মানুষের চোখে মুখে নাকি আনন্দের রঙ লেগে থাকে । তবে চীনা মানুষের কথা ভিন্ন। আনন্দে ওদের মুখ ফ্যাকাসে হয়ে যায় ।আর রাগেলে হয়ে যায় লাল টুপ টুপ । আর অতিমাত্রায় যদি রেগে যায় তবে নাকের ডগা রক্ত বর্ণ আকার ধারন করে । দেখতে লাগে ঠিক সং মাখা কোন জোঁকারের নাকের মত । মনে হয় নাকের শেষ চুড়ায় একটি দেশি পাকা লাল টমেটো লেগে আছে।
আজ এই দিনে আর একজন বন্ধুর কথা মনে পড়ছে । ওর নাম উজ্জ্বল । আমরা ওকে সবাই রোমিও উজ্জ্বল বলে ডাকতাম । রোমিও বলে কেন ডাকতাম সেটা নিশ্চয় ব্যাখা করার প্রয়োজন পড়বেনা। তার পরেও কিছুটা ব্যাখা করলাম।
ওর ছিল ভালবাসার রোগ । যে মেয়ে দেখতো তাকেই ভালবেসে ফেলতো । কোন সুন্দরি মেয়েকে দেখলেই বলততোঃ"বন্ধু ওরে ছাড়া আমি বাঁচবনা। ওরে না পাইলে আমার জীবন চিড়িয়া খানার বান্দর হয়ে যাবে। বন্ধু হয়ে তোরা কি চাস আমি সারা জীবন চিরকুমার হয়ে থাকি।"এর আগে ওর এই ডায়লগ যে আমরা কতবার শুনেছি তার হিসাব নেই ।আমাদের বন্ধু সার্কেলটা ছিল যেমন বিরাট। তেমনি উজ্জলের আচরন ছিল প্রত্যেকের কাছে পরিচিত । বন্ধু মহলের ভিতর কিছু বন্ধুদের মাঝে মাঝে প্রেমে পরার বাসনা জাগতো । এদের মাঝে কেউ কেউ উজ্জ্বলকে বলতোঃ" দেখ দোস্ত অনেক হয়েছে, আজ যদি আমি কোন মেয়ে কে পছন্দ করি আল্লাহর দোহায় লাগে তুই ওর দিকে তাকাবিনা ।" উজ্জল হাঁ সূচক মাথা নাড়তো। কিন্তু পরক্ষনেই উজ্জ্বল বন্ধুর পছন্দের কোন মেয়েকে দেখা মাত্র বলততোঃ"বন্ধু ওরে ছাড়া আমি বাঁচবনা । কি সুন্দর মাইয়ারে ...এই রকম মাইয়া আমার জিবনে আসেনি বলেই এত দিন বিয়ে করিনি । ওরে না পাইলে আমার জীবন খেতের কাঁক তাড়ুয়া হয়ে যাবে রে...এটার দিকে তুই তাকাস না ভাই... ও তোর ভাবি লাগে... এর পরে তুই যেটা দেখবি ওটাই তোর..যা ওয়াদা দিলাম" । কিন্ত এর পরেউ উজ্জ্বল তার ভাললাগা স্থির করতে পারতোনা ...তবে বলা বাহুল্য তার এ সব পাগলামিতে বন্ধু মহলের ভিতর বয়ে যেত এক আনন্দের বন্যা । বন্ধু মহলের আড্ডাই ওর উপস্থিতি মানেই কিছু ফ্রী নিখাঁদ বিনোদন । কয়েক বছর আগে শুনেছি , উজ্জ্বল এখন এক কন্যা সন্তানের জনক । যে ভালবাসা স্থির করতে পারতোনা সে এখন কারও পিতা ।কথায় আছে যে, যেরকম মরন চায় , তার মরন সে ভাবেই হয় । শেষ মেশ উজ্জ্বলও ভালবেসেই এক মেয়েকে বিয়ে করেছে । ভালবাসা পাওয়াটাই যার কাছে মুখ্য,ভালবেসে বিয়ের পর কে সুখি আর কে অসুখী সেটা জানতে চাওয়াটা আজ শুধুই অবান্তর... 

