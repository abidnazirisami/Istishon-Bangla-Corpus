৫৭ ধারার বলী_ এবার হাবিপ্রবি'র মাসুদ অলি


ফেইসবুকে ইসলাম বিরোধী প্রচারনার অভিযোগে এবার ৫৭ধারায় বলী হয়েছেন দিনাজপুর হাবিপ্রবির কম্পিউটার সায়েন্স ইঞ্জিনিয়ারিং-এর চুড়ান্ত পর্বের ছাত্র আল মাসুদ অলি। ধর্ম অবমাননার অভিযোগে মাসুদ অলিকে গ্রেফতার করেছে দিনাজপুর কোতয়ালী থানার পুলিশ। 
জানা যায়, ফেসবুকের একটি স্ট্যাটাসকে কেন্দ্র করে ইসলাম বিরোধী প্রচারনার অভিযোগে ৩ সেপ্টেম্বর বৃহস্পতিবার আনুমানিক রাত ১১.৪০ মিনিটে হাবিপ্রবির তাবলীগ জামাত এর ছাত্ররা আল মাসুদ অলিকে আটক করে সোয়াব লাভের উদ্দেশ্যে কিছু উত্তম-মাধ্যম দিয়ে বিশ্ববিদ্যালয়ের তাবলীগপন্থী প্রসাশনের প্রত্যক্ষ সহযোগীতায় পুলিশের কাছে হস্তান্তর করে।

দিনাজপুর হাবিপ্রবির প্রক্টর ড.এটিএম শফিকুল ইসলাম ইলেকট্রিক মিডিয়ায় ফেইসবুকে ইসলাম বিরোধী প্রচারনার পোস্ট করার অভিযোগ এনে আল মাসুদ অলির বিরুদ্ধে কোতয়ালী থানায় লিখিত অভিযোগ দায়ের করে। পুলিশ অলির বিরুদ্ধে তথ্য যোগাযোগ প্রযুক্তি সংশোধীত আইন ২০১৩ এর ৫৭ (১) ধারায় মামলা দায়ের করে আদালতে ৫ দিনের রিমান্ডের আবেদন করে। যার মামলা নং-৮, তারিখ: ৩-৯-২০১৫ । 
মাসুদ অলি নীলফামারী জেলার সদর থানাধীন ছাড়োয়া গ্রামের একেএম শামসুল ইসলামের পুত্র। সে হাবিপ্রবির লেবেল-৪, সেমিস্টার-২ এর কম্পিউটার সায়েন্স ইঞ্জিনিয়ারিং-এর চুড়ান্ত পর্বের ছাত্র।
মজার ব্যাপার হচ্ছে, মাসুদ অলি নামের দিনাজপুরের মত অজপাড়ার একজন এক্টিভিস্টের ৫৭ ধারায় ধরা পড়ে রাষ্ট্রকর্তৃক নির্যাতিত হওয়ার ঘটনাটি আমরা কেউই জানি না। অথবা জানলেও সেলিব্রেটি কেউ না হওয়াতে আমরা ধর্তব্যের মধ্যেই রাখি নাই। 
আরো মজার ব্যাপার হচ্ছে- অলি একজন প্রচন্ড ধার্মিক। তার ফেসবুক স্ট্যাটাসের প্রায় সবই ধর্ম বিষয়ে এবং ধর্মের স্বপক্ষে। অলির ফেসবুক স্ট্যাটাসগুলো তাবলীগি ইসলামের বিপক্ষে যাওয়াতে বিশ্ববিদ্যালয় কর্তৃপক্ষ তাকে পুলিশে সোর্পদ করেছে এবং পুলিশকে দিয়ে ৫৭ ধারায় মামলা ঠুকে দিয়েছে। অলির যে স্ট্যাটাসটি তাবলীগি ইসলামের অনুভুতিতে আঘাত লেগেছে বলে মনে করা হচ্ছে সেটি নীচে কোড করা হল-
"রসূল" জিনিসটা কি ভাই?
রসূল মানে বার্তাবাহক। যিনি কারো জন্য বার্তা/খবর বহন করেন আরকি। বার্তাটা যে কোন কিছুই হতে পারে।আমাদের দেশে ডাকপিয়নকে রসূল বলে। রাজ্যের দূত কে রসূল বলে। আপনি যদি কুরআন পড়ে থাকেন তাহলে দেখবেন ১২:৫০ নং আয়াতে একজন সাধারণ মানুষকে রসূল বলা হয়েছে।
ফেরেশতা জীবরাঈল ও রসূল। কারণ সে কুরআন বহন করে নিয়ে আসে মুহাম্মদের কাছে আর সে কারণে মুহাম্মদ ও রসূল কারণ মুহাম্মদ কুরআন বহন করে নিয়ে আসেন মানবজাতির কাছে।
আপনি যদি কারো জন্য কোন বার্তা বহন করেন তাহলে আপনিও রসূল।
এখন কথা হল যে আমরা যারা বার্তা বহন করি তারা সবাই রসূল কিন্তু আমরা আল্লাহর মনোনীত রসূল নই।
অপরদিকে ফিরিশতা জিবরাঈল আল্লাহর মনোণীত রসূল,মুহাম্মদ ও আল্লাহর মনোনীত রসূল।
১২:৫০ তে বর্ণীত রসূল আল্লাহর মনোণীত নয় বরং তা রাজার মনোনয়ন প্রাপ্ত রসূল।
মানুষ আল্লাহকে জিজ্ঞেস করে পরোক্ষভাবে। কিভাবে?
এই যে, মুহাম্মদের পর আর রসূল কেন আসবে বা আর রসূলের পাঠানোর দরকার কি? দরকার কি মানে! আল্লাহ পাঠাইলে আমার-আপনার কি!
রসূলগণ মানবজাতির জন্য সতর্ককারী রুপে আসেন। রসূল মুহাম্মদ মারা গেছেন ১৪০০ বছর পেরিয়ে যায় যায়। কি ভাবেন যে এই ১৪০০ বছরের মধ্যে মানুষ আল্লাহর পথ থেকে বিচ্যুত হতে পারে না? আল্লাহর সাথে শীরক করতে পারে না? অবিশ্বাসী হতে পারে না?
এসব হয়েছে বলেই তো প্রতিশ্রুত রসূল আসেন, তিনি কুরআন থেকে নিদর্শন বের করে বলেন যে তোরা এতদিন ধর্মের নামে যা করে আসছিস তার সাথে আল্লাহর প্রদত্ত ধর্মের কোন সম্পর্ক নাই,সম্পর্ক নাই রসূল মুহাম্মদ যে ধর্মের ওপর প্রতিষ্ঠিত ছিলেন।
তিনি নিদর্শন "১৯" দিয়ে সতর্ক করেন মানবজাতিকে।
এরপর আগামী ১৪০০ বছরের মধ্যে কি মানুষ আর পথভ্রষ্ট হয়ে যেতে পারে না! যেতেই পারে। এর মধ্যে আল্লাহ রসূলদের পাঠাতেই পারেন। রসূলগণ এসে আমাদের সতর্ক করতেই পারেন আমরা বিপথে চলে গেলে।
রসূলের আগমণ ঘটলে মানুষ কিসের কি খুশী হবে ,শুক্রিয়া আদায় করবে আল্লাহর। আর তা না করে মানুষ অজ্ঞতাবসত যা তা করে গালি দেয় আল্লাহর রসূলকে।
"ব্যাটা পাগল নাকি! নিজেকে রসূল দাবী করে!"
কালো আইনে আটক করা হাবিপ্রবির কম্পিউটার সাইন্স বিভাগের ছাত্র মাসুদ অলির নিঃশর্ত মুক্তি চাই।
মাসুদ অলির ফেসবুক আইডি দেখুন এখানে।

