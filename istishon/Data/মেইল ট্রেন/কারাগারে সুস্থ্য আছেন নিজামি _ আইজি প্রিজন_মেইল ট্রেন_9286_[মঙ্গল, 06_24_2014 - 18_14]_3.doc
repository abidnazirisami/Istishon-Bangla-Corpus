কারাগারে সুস্থ্য আছেন নিজামি _ আইজি প্রিজন


মানবতা বিরোধী অপরাধে অভিযুক্ত জামায়াতের আমীর মতিউর রহমান নিজামী অসুস্থ্য থাকার কারণ দেখিয়ে রায় স্থগিত করা হলেও তিনি কারাগারে সুস্থ্য আছেন বলে জানা গেছে। তার অবস্থা এখন ভাল। নিজামির শারিরিক অবস্থা সম্পর্কে আইজি প্রিজন্স ব্রিগেডিয়ার জেনারেল সৈয়দ ইফতেখার উদ্দিন বলেছেন, তিনি এখন সুস্থ্য আছেন।
কারা সূত্র জানায়, মতিউর রহমান নিজামীকে কাশিমপুর কারাগারে রাখা হয়েছিল। মঙ্গলবার রায় ঘোষনা উপলক্ষে তাকে সোমবার ঢাকা কেন্দ্রীয় কারাগারে নিয়ে আসা হয়। এর পর সোমবার রাত ২ টার দিকে নিজামীর উচ্চ রক্তচাপ বাড়ে। তখন তাকে কারা হাসপাতালে নিয়ে চিকিৎসা দেওয়া হয়।
এ বিষয়ে গতকাল রাত সোয়া ৮ টার দিকে আইজি প্রিজন্সকে ফোন করলে তিনি জানান, তিনি এখন ময়মনসিংহে রয়েছেন। ময়মনসিংহ কারাগার পরিদর্শনে গিয়েছিলেন তিনি। নিজামী প্রসঙ্গে তিনি জানান, যতোটুকু জানতে পেরেছি তিনি (নিজামী) মঙ্গলবার ২ টার দিক থেকে কিছুটা সুস্থ হয়েছেন। তার অবস্থার উন্নতি হওয়ায় তাকে কারা হাসপাতাল থেকে কনডেম সেলে নিয়ে যাওয়া হয়।
কারা সূত্র জানায়, দশ ট্রাক অস্ত্র মামলায় নিজামীর ফাসির দন্ড রয়েছে। ওই রায় হওয়ার পর থেকেই তাকে কনডেম সেলে রাখা হচ্ছে। কাশিমপুর কারাগারেও তাকে কনডেম সেলে রাখা হয়েছিল। ঢাকা কেন্দ্রীয় কারাগারে আনার পরও একই ভাবে রাখা হয়েছে।

