বিপাশা বসুর মুখ পুড়ে জখম!



মুখ পুড়ে জখম বিপাশা। হেয়ার স্টাইলিস্টের অসচেতনতায় মুখের খানিকটা অংশে পুড়ে গিয়েছে বঙ্গ তনয়া বলিউডের অভিনেত্রী বিপাশা বসুর। চুলের পরিচর্যার জন্য একটি পার্লারে গিয়েছিলেন বিপাশা। প্রায়শই সেখানে যান তিনি। তিনি জানিয়েছেন, পরিচর্যার সময় ওই পার্লারের কর্মীর অন্যমনস্কতায় হাত ফসকে মেশিনটি তাঁর মুখে ও হাতে পড়ে যায়। গরম হওয়ায় প্রায় সঙ্গে সঙ্গেই মুখ এবং হাতের বেশ কিছুটা অংশ পুড়ে যায়।

বিপাশা জানান, ঘটনার পর ওই হেয়ার স্টাইলিস্ট বিন্দুমাত্র অনুতপ্ত ছিলেন না। কোনও খারাপ লাগা তৈরি হয়নি তাঁর। ভাবলেশহীন ব্যবহারই করেছেন তিনি। বিপাশাও অবশ্য ওই স্টাইলিস্টকে বিশেষ কিছুই বলেননি। তবে প্রতিবাদ জানাতে পুড়ে যাওয়া মুখ ও হাতের ছবি সোশ্যাল মিডিয়ায় পোস্ট করেছেন বিপাশা।


