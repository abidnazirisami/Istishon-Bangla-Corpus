ঝুম্নাচ হেডব্যাং ১_৩।। ‘আন্ডারগ্রাউন্ড’ শত্রুজ কারা_ _ অরূপ রাহী


'আন্ডারগ্রাউন্ড' কথাটা বাংলায় চালু আছে সেই ব্রিটিশ আমল থিকা। কেম্নে? আমরা জানি তা- ব্রিটিশ শাসন থিকা মুক্তির জন্যে, স্বাধীনতার জন্যে যারা সংগ্রাম করতেন, তাদের অনেকেই মনে করতেন, ব্রিটিশদের বিরুদ্ধে অস্ত্র ধরতে হবে, নাইলে তারা যাবেনা বাংলা-ভারত থিকা। তো, যারা সেই তরিকায় বিপ্লব করতে চাইলেন, তাদের কাজ করতে হইতো 'গোপনে' আর, কারো নামে হুলিয়া থাকলে তারে থাকতে হইত লুকায়ে বা 'আন্ডারগ্রাউন্ড'-এ। সমাজেই থাকতেন, হয়ত ছদ্মবেশে, কিংবা অন্য এলাকায় চলে যাইতেন, ইত্যাদি। 
'অগ্নিযুগ'- এর বিপ্লবী তাঁদেরকেই ডাকা হয়। অস্ত্রাগার লুন্ঠন, বোমা মারা- এসবের গল্প আমরা জানি। খুদিরাম, প্রীতিলতা, সুর্যসেন... আরো কত নাম।
এরা সবাই 'আন্ডারগ্রাউন্ড'।
ব্রিটিশ আমলের পরে, পাকিস্তান এবং বাংলাদেশ পর্বেও, যারা মনে করতেন শোষণ -লুটপাট- নিপীড়ন রুখতে, জনগণের মুক্তির জন্যে সশস্ত্র অভ্যুত্থান করতে হবে বা সশস্ত্র গণভ্যুত্থান করতে হবে, এমন অনেক কমিউনিস্ট দল বা গ্রুপ 'গোপন ' সংগঠন করতেন, বাইরে 'গণ-সংগঠন ' থাকলেও।
এখনও, সারা দুনিয়ায় এমন সব পার্টি আছে, যারা 'আন্ডারগ্রাউন্ড' কাজ করেন।
'আন্ডারগ্রাউন্ড' খুনী, দস্যু, লুটেরা তো সব কালেই ছিল এবং আছে। যারা হয়তো প্রকাশ্য সমাজে ভালো, সমাজ দরদী, মানব দরদী, দেশপ্রেমিক ইত্যাদি।
বাংলা-ভারতের অনেক সাধক/উপাসক সম্প্রদায় ছিলেন বা আছেন, যারা কায়েমী সমাজের ক্রিটিক, শোষণ - বৈষম্য বিরোধী, যারা প্রতিনিয়ত কায়েমী সমাজের অত্যাচার-অনাচারের শিকার এবং এসবের বিরুদ্ধে বিদ্রোহী ‘আন্ডারগ্রাউন্ড’। কেউ কেউ তার কিছু কিছু জানি। 
পশ্চিমের এক উদাহরণঃ শিল্প-বিপ্লব পরবর্তী পশ্চিমা দুনিয়ায়, ৬০ দশকে, পুঁজিবাদী -পুরুষতান্ত্রিক 'বিকাশের' এমন একটা পর্যায় আসিলো, যখন পশ্চিম আর নিজেদের 'উদারনৈতিক ' গণতন্ত্র দিয়া মানুষের সামাজিক-মানবিক চাহিদা পূরণ করতে পারতেছিল না। মানে বুর্জুয়া গণতন্ত্রের বিশেষ সংকটকাল। সমাধানের জন্যে নির্বিকার ভোগবাদ, ...ইত্যাদির প্রনোদনা দেয়া হইলেও মানুষের গণতান্ত্রিক আশা-আকাঙ্খার কোন পূরণ হইতেছিল না। না শ্রমিকের, না মধ্যবিত্তের, না নারীর, না কালো’র। না যুবার , না শিক্ষার্থির।
কিন্তু কর্পোরেট এস্টাব্লিশমেন্ট বসছে জাকায়া।
এর মধ্যেই জন্ম নিতেছিল এক বিশেষ জীবন, তার ভাষা, তার ভাব আর প্রকাশের নানা মাধ্যম।
যারা মুলধারার টিভিতে আর রেডিওতে দেখানো-শোনানো কর্পোরেট ভোগবাদি জীবনে খুশি না। তাদের কাছে জীবনের, ভোগের অন্য মানে আছে। যারা জীবনকে অন্যভাবে খুইলা-ভাইঙ্গা-চুইড়া দেখতে চায়। এরা আর কর্পোরেট বোকাবাক্সে-ম্যাগাজিনে দেখানো জীবন যাপন করতে চায় না, গাইতে বা আঁকতে যায় না, লিখতে চায় না, প্রেম করতে চায় না, বাঁচার সম্বল যোগার করতে চায় না। 
এরা সব নানানভাবে কাজ এবং জীবনযাপন শুরু করলো- যা 'মুলধারা' থিকা আলাদা। শুধু 'আলাদা' ডিফেরেন্ট' হওয়ার জন্যে না। জীবন-ইতিহাসে বিশেষ অবস্থায় এমন জীবনে আসতে বাধ্য তারা, এমন জীবন করতে আগ্রহী তারা। কোন আল্লাদের ব্যাপার না।
তো, আমরা জানি, এদেরকেই নিজেরা এবং 'মুলধারার লোকেরা 'আন্ডারগ্রাউন্ড' বইলা ডাকতো।
এই আন্ডারগ্রাউন্ডে ছিলো- আমরা জানি- গান, কবিতা, নাচ, আয়-উপার্জন-জীবিকার সংগ্রাম, প্রেম- যৌনতা, ছবি, চলচ্চিত্র, দর্শন এবং বিজ্ঞানের নতুন ভঙ্গী-সব। কিন্তু কিছুই 'ওয়ান্নাবি' না, 'আল্লাদের ঢং' না।
তাইলে কি, যদি ওন্নাবি না? এইটাই আমাদের জানার দরকার।
সারা দুনিয়ায় 'আন্ডারগ্রাউন্ড' আছে, আমরা দেখতে পারবো। শিল্প এবং জীবনে একাকার হয়া। তাইলে?
তার মানে, 'আন্ডারগ্রাউন্ড' কালেকালে আছে, প্রচলিত সমাজ-ব্যবস্থার, জীবনযাপনের বাইরের , মুক্তির আকাঙ্খার চর্চা হিসেবে, নতুনের যাপন হিসেবে, নতুনের রুপ নির্মানের সংগ্রাম হিসেবে।
‘আন্ডারগ্রাউন্ড’ সমাজ- রাজনীতি- সংস্কৃতির উপরিতলে গরহাজির একটা অংশ,যা প্রচলিত রুচি, বিশ্বাস, ধ্যান-জ্ঞান-প্রতিস্টহার বাইরে, কিন্তু সেই সমাজেরই ঘটনা।
তার মানে, 'আন্ডারগ্রাউন্ড' কালেকালে থাকলেও, একেক সমাজের 'আন্ডারগ্রাউন্ড' সংগ্রামের বিষয় আলাদা, কাজ এবং লক্ষ্য আলাদা,মানে, জীবন আলাদা। 
তার মানে, এক দেশের আন্ডারগ্রাউন্ডের মত আরেক দেশের আন্ডারগ্রাউন্ড হয় না। আসলে সেইটা হওয়া ঐতিহাসিক ভাবেই সম্ভব না। করতে গেলে সেইটা আর 'আন্ডারগ্রাউন্ড' হয়না।
আমরা দেখি, সবকালেই 'আন্ডারগ্রাউন্ড'এর কারন হয় প্রচলিত সমাজ-সংক্রিতি, প্রতিক্রিয়া এবং ফলাফল যাই হোক।
'আন্ডারগ্রাউন্ড'-এর দার্শনিক অনুপ্রেরনা আসতে পারে, আসে অতীতেত মানুষের সংগ্রাম-অভিজ্ঞতা-স্বপন থিকা।
আন্ডারগ্রাউন্ড হওয়া কোন প্রকল্প হইতে পারেনা। আন্ডারগ্রাউন্ড যদি মূলধারা ভাঙ্গতে বা পাল্টাইতে পারে কিছুটা হইলেও, তাইলেই তা সফল সংগ্রাম। 'আন্ডারগ্রাউন্ডের' লক্ষ্য 'আন্ডারগ্রাউন্ড' হওয়া না। সমাজকে-জীবনকে নতুন জায়গায় নিয়া যাওয়া , সমাজ- জীবনের রুপান্তর করা। নতুন সমাজ এবং জীবন নির্মান করা।
তার জন্যে যাবতীয় ভাবনা, অভিব্যক্তি, আশা-হতাশা-অভিজ্ঞতা-ব্যাখ্যা-স্বপ্ন সন আসে তথাকথিত শিল্পে। জীবনে।
তাই 'আন্ডারগ্রাউন্ড' কোন সুখ-আল্লাদের কল্পনা না, 'কুল অ্যান্ড সেক্সি' ব্যাপার না।
'আন্ডারগ্রাউন্ড' আর 'সাবকালচার' কখনো একাকার হইলেও একই জিনিস না, আমরা জানি।
এখানে কিছু জিনিস আমরা দেখবো, পশ্চিমা দুনিয়ায় 'আন্ডারগ্রাউন্ড' , বিশেষ কইরা গানের ঘটনার কেম্নে কি।
যেমন, কেম্নে 'আন্ডারগ্রাউন্ড' কর্পোরেট কালচারে, পুরুষতান্ত্রিক ভোগবাদি সমাজের পণ্য হয়া উঠলো, কেম্নে 'আন্ডারগ্রাউন্ড' 'মুল্ধারার' কালচারে হজম বা আপ্রোপ্রিয়েট' হয়া গেলো ইত্যাদি।
তারপর বলি, কারা ‘আন্ডারগ্রাউন্ড’ এবং কাদের সেইখান থিকা পুরাগ্রাউন্ড, সমাজ- জীবনের ভিত্তি-ই নতুন কইরা বানানির কাজ ধরা দরকার।
## 
প্রিয় পাগ্লেরাঃ 'আন্ডারগ্রাউন্ড' সম্পর্কে এখানে কিছু লিঙ্ক শেয়ার করে রাখ্তেছি, যাদের দেখার সুযোগ হয়ে উঠে নাই, এই সুযোগে দেখে নিয়েন, যতগুলা পারেন। আলাপ জম্বে।
Underground musichttps://en.wikipedia.org/wiki/Underground_music
Underground culturehttps://en.wikipedia.org/wiki/Underground_culture
A brief history of cassette culturehttp://livingarchive.doncampau.com/…/a-brief-history-of-cas…
The Musical Underground and the Popular and Classical Overgroundhttp://econtact.ca/16_4/graham_underground.html
Notes From The Underground:
A Cultural, Political, and Aesthetic Mapping of
Underground Music.https://research.gold.ac.uk/80…/1/MUS_thesis_Graham_2012.pdfhttp://research.gold.ac.uk/8050/
The Secret and Violent History of Sixties Underground Radicalshttp://www.rollingstone.com/…/the-secret-and-violent-histor…
Where is the Underground?
In an age when music is available anywhere, anytime, where do you find the underground, and what defines it?http://journalofmusic.com/focus/where-undergroundhttp://www.deathmetal.org/…/a-short-history-of-underground…/
Sounds of the Underground: A Cultural, Political and Aesthetic Mapping of Underground and Fringe Musichttp://www.jstor.org/stable/10.3998/mpub.8295270
Rock as minimal modernismhttps://www.radicalphilosophy.com/…/rock-as-minimal-moderni…
When underground becomes (alter) mainstream: the commercial
as transgressionhttp://ler.letras.up.pt/uploads/ficheiros/14035.pdf
Music_and_politicshttps://en.wikipedia.org/wiki/Music_and_politics
A Brief History of Metalhttps://metal.mit.edu/brief-history-metal
The Heavy Metal F.A.Q.http://www.deathmetal.org/faq/#faq-II-2
Is Metal Still Counterculture? Is Anything?http://www.metalsucks.net/…/metal-still-counterculture-any…/
Heavy Fundametalisms: Music, Metal and Politicshttp://www.inter-disciplinary.net/…/e…/music-metal-politics/
Radical ecology and the emergence of green metalhttp://www.peoplesworld.org/…/radical-ecology-and-the-emer…/
"Black Metal is for white people"
constructs of colour and identity within the Extreme Metal scene.http://journal.media-culture.org.au/0207/blackmetal.php
Fascist Counterculture, Underground Music and Antifascism: The Agalloch / Allerseelen Tour Revisitedhttp://rosecityantifa.org/…/fascist-counterculture-undergr…/
প্রথম প্রকাশ: অরূপ রাহী'র ফেসবুক নোট-এ

