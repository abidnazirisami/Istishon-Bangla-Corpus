শান্তি রক্ষা মিশনে সুদানে গেলেন ১৪০জন পুলিশ


পুলিশের ১৪০ জন সদস্য জাতিসংঘ শান্তি রক্ষা মিশনে যোগ দিতে সুদানে গেছেন। গত শনিবার ভোরে জাতিসংঘের একটি ভাড়া করা বিমানে তারা সুদানের উদ্দেশ্যে রওয়ানা দেন। পুলিশ সুপার আওলাদ হোসেন দলটির কমান্ডারের দায়িত্ব পালন করছেন। পুলিশ হেডকোয়ার্টার্স সূত্র জানায়, বর্তমানে কঙ্গো, দক্ষিন সুদান, দারফুর, আইভরি কোস্ট, মালি ও হাইতিসহ বিভিন্ন শান্তিরক্ষা মিশনে বাংলাদেশ পুলিশের এক হাজার সাত'শ সদস্য পেশাদারিত্ব ও সুনামের সঙ্গে দায়িত্ব পালন করছেন।

