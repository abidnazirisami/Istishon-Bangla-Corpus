প্লেগ অ্যাপস থেকে হ্যাক হয়ে যেতে পারে আপনার ফেসবুক অ্যাকাউন্ট!



ফেসবুকের কোন পোস্টে বা ছবিতে লাইকে ও শেয়ার বাড়াতে অনেকেই অনেক কিছু করে থাকেন। লাইক শেয়ার বাড়াতে গিয়ে এমন সব কাণ্ড ঘটিয়ে ফেলেন ফেসবুক ব্যবহারকারিরা যার ফলে নিজের অ্যাকাউন্টটিই অনেক সময় হাত ছাড়া হয়ে যায়। সম্প্রতি এরকমই হয়েছে অনেকের প্লেগ নামের গুগুল স্টোরের একটি অ্যাপস ব্যবহারের কারণে।
সম্প্রতি প্লেগ নামের একটি অ্যাপসের বিষয়ে প্রকাশিত খবরে দাবি করা হয়েছে, এই অ্যাপসটি ডাউনলোড করার পর আপনার দ্বারা নির্বাচিত চার বন্ধুর প্রোফাইল ওয়াল-এ আপনার পোস্টকে সবার উপরে জায়গা করে দেবে। পোস্টের পাশে লেখা থাকবে, এই পোস্টটি শেয়ার করুন। আপনার বন্ধুরা চাইলে এক ক্লিকে সেই পোস্ট শেয়ার হয়ে যাবে অন্যান্য বন্ধুদের ওয়ালেও। নিউজউইক জানাচ্ছে, আপনার পোস্টকে কাস্টমাইজড করে বন্ধুদের প্রোফাইলে বারবার হিট করাবে প্লেগ। প্লেগ-এর জনক ল্যা জুডিন বলেন, আমরা চেষ্টা করছি যাতে এই অ্যাপসকে ইন্টারনেট ছাড়াও ব্যবহার করা যায়।
বাস্তবে বিষয়টি ভিন্ন। এ অ্যাপসটি আসলে একটি গুপ্ত ঘাতক হ্যাক অ্যাপস। অ্যাপসটি যখন আপ ডাউন লোড করবেন তখন ফেসবুকের সাথে অ্যাপসটি কানেকটেড হয়ে যাবে। অ্যাপসটি আপনার পাসওয়ার্ড জেনে যাবে। এরপর ঘাতকের মত আপনার ফেসবুক আইডিতে সে প্রবেশ করবে।
কিন্তু আপনি বঝুতেই পারবেন না। এক্ষেত্রে আপনার যদি মোবাইল ফোনের কোড জেনারেটর করে রাখেন ফেসবুকের নিরাপত্তা হিসেবে তখনই কেবল আপনি বুঝতে পারবেন গোপনে কেউ আপনার ফেসবুকে ঢোকার চেষ্টা করছে।
গতকাল এই অ্যাপসটির ইতিবাচক দিক প্রচার করে কালের কন্ঠের অনলাইনে একটি প্রতিবেদন প্রকাশিত হয়। ওই প্রতিবেদন দেখে অনেকেই অ্যাপসটি ডাউনলোডও করেন। কিন্তু কিছুক্ষণ ব্যবহারের পর তারা বুঝতে পারেন যে তাদের ফেসবুকের অ্যাকাউন্টে কেউ প্রবেশের চেষ্টা চালাচ্ছে।
কালের কন্ঠের সংবাদের লিংক এখানে।
লাইক বা শেয়ার বাড়ানোর ক্ষেত্রে অ্যাপসের উপর ভরসা না করে নিজের লেখার মানের উপর খেয়াল রাখুন।

