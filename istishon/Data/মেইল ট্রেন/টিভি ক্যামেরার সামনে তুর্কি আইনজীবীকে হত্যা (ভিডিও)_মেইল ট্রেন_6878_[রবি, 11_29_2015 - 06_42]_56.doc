টিভি ক্যামেরার সামনে তুর্কি আইনজীবীকে হত্যা (ভিডিও)



তুরস্কের কুর্দি সংখ্যাগরিষ্ঠ শহর দিয়ারবাকিরের রাস্তায় সংবাদ সম্মেলনের মাঝেই আততায়ীর গুলিতে নিহত হয়েছেন জেলা আইনজীবি সমিতির সভাপতি অ্যাডভোকেট তাহির এলচি। দিনে দুপুরে ততোধিক সাংবাদিক ও টিভি ক্যামেরার সামনেই আকস্মিক আক্রমনে আইনজীবি ছাড়াও নিহত হয়েছেন ২ পুলিশ ও অপর একজন সাধারণ নাগরিক। আহত হয়েছেন সাংবাদিকসহ আরো তিনজন।
শনিবার দুপুরে সন্ত্রাসী অপতৎপরতা ও অস্ত্র বিরোধী এক র‌্যালি পরবর্তী সংবাদ সম্মেলনে বক্তব্য দিচ্ছিলেন এলচি। শহরের অন্যতম প্রাচীন ঐতিহাসিক স্থাপনা ‘চার পায়া ভাস্কর্য’ টি সন্ত্রাসীদের গুলির চিহ্নে জর্জরিত ও ধ্বংসের মুখোমুখি প্রায়। এইদিকে দৃষ্টি আকর্ষণ করতেই ভাস্কর্যটির গোড়ায় সংবাদ সম্মেলনের আয়োজন করেছিলো জেলা আইনজীবি সমিতি।
সাংবাদিকদের সামনে বক্তব্য দেয়ার এক পর্যায়ে কাছ থেকে লাগাতার গুলির শব্দ শোনে উপস্থিত সবাই। মহুর্তের মাঝেই অজ্ঞাত দুজন অস্ত্রধারী তাহির এলচিকে লক্ষ্য করে গুলি করতে করতে এগিয়ে আসে ঘটনাস্থলের দিকে। নিরাপত্তার দায়িত্বে থাকা সাদা পোশাকের পুলিশ পাল্টা গুলি চালালেও গুলির মাঝেই দৌড়ে পালিয়ে যেতে সক্ষম হয় দুই আততায়ী। তবে ঘটনাস্থলেই নিহত হন এলচি।
একই সময় ঘটনাস্থলের চারদিকে প্রায় ৬টি ভিন্ন ভিন্ন স্থান থেকে গুলির আওয়াজ শুনতে পেয়েছে প্রত্তক্ষদর্শীরা। এ ঘটনায় দুঃখ প্রকাশ করে নিহতের পরিবারের সঙ্গে টেলিফোন যোগাযোগ করেছেন রাষ্ট্রপতি রেজেপ তায়েপ এরদোগান। স্বরাষ্ট্রমন্ত্রী এফকান আলা ঘটনার নিন্দা জানিয়ে দ্রততম সময়ে টিভি ক্যামেরায় ধরা পড়া সন্ত্রাসীর পরিচয় উন্মোচন করে শাস্তির আওতায় নিয়ে আসার প্রতিজ্ঞা করেছেন। পূর্ব পরিকল্পিতভাবে চালানো এই হামলার পেছনে শহরের পিকেকে সন্ত্রাসীদের সংযোগ রয়েছে বলে মনে করেন তিনি।

সাংবাদিকদের সামনে বক্তব্য দেয়ার এক পর্যায়ে কাছ থেকে লাগাতার গুলির শব্দ শোনে উপস্থিত সবাই। মহুর্তের মাঝেই অজ্ঞাত দুজন অস্ত্রধারী তাহির এলচিকে লক্ষ্য করে গুলি করতে করতে এগিয়ে আসে ঘটনাস্থলের দিকে। নিরাপত্তার দায়িত্বে থাকা সাদা পোশাকের পুলিশ পাল্টা গুলি চালালেও গুলির মাঝেই দৌড়ে পালিয়ে যেতে সক্ষম হয় দুই আততায়ী। তবে ঘটনাস্থলেই নিহত হন এলচি।

