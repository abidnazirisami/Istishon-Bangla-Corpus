'সংকল্পে অটুট থাকবো, পরিবর্তন আসবেনা চিন্তায় ও কাজে' _ টুটুল



ঢাকায় এক সপ্তাহ আগে দুর্বৃত্তদের হামলায় আহত প্রকাশনা সংস্থা শুদ্ধস্বরের সত্ত্বাধিকারী আহমেদুর রশীদ টুটুল বলেছেন ওই হামলা তার ব্যক্তিগত জীবনকে থমকে দিয়েছে কিন্তু তারপরেও তিনি তার সংকল্পেই অটুট থাকবেন।
বিবিসিকে দেয়া এক সাক্ষাৎকারে তিনি অবশ্য বলেন তার পরিবার, বন্ধু, আত্মীয়স্বজন- সবাই আতঙ্কগ্রস্ত তার নিরাপত্তা নিয়ে তারা শঙ্কিত।
তিনি বলেন, “ তারা হত্যা করার জন্যেই আক্রমণ করেছিলো কিন্তু পারেনি। হয়তো আবার চেষ্টা করবে। আমিও আমার সংকল্পে অটুট।কিন্তু কাজের যে পরিবেশ দরকার সেটা তো আমি একা তৈরি করতে পারবোনা। জানেন যে কোন কোন জায়গার সাপোর্ট দরকার সেটা সবাই জানেন। সেটি পেলে নিশ্চয়ই স্বাভাবিক জীবনে ফিরে যেতে পারবো। ”
“ আমিও আমার সংকল্পে অটুট। কিন্তু কাজের যে পরিবেশ দরকার সেটা তো আমি একা তৈরি করতে পারবোনা। কোন কোন জায়গার সাপোর্ট দরকার সেটা সবাই জানেন। সেটি পেলে নিশ্চয়ই স্বাভাবিক জীবনে ফিরে যেতে পারবো। ”
আতঙ্ক বা নিরাপত্তাহীনতার কারণে নিজের কাজের ক্ষেত্রে কোন পরিবর্তন আসবে কি-না এমন প্রশ্নের জবাবে বলেন, “ আমার চিন্তায় ও কাজে পরিবর্তন আসবেনা। কাজের স্টাইলে হয়তো পরিবর্তন আসতে পারে। আমি তো নতুন করে কাজ করছিনা। অনেক দিন থেকে করছি”।

বিবিসিকে দেয়া এক সাক্ষাতকারে তিনি অবশ্য বলেন তার পরিবার, বন্ধু, আত্মীয়স্বজন- সবাই আতঙ্কগ্রস্ত আমার নিরাপত্তা নিয়ে তারা শঙ্কিত।
তিনি বলেন হামলার ঘটনা তার ব্যক্তিগত জীবনকে থমকে দিয়েছে। তার পরিবার আতঙ্কগ্রস্ত হয়ে আছে এবং নিরাপত্তাহীনতার কারণে তারা বাচ্চারা স্কুলে যেতে পারছেনা।
“আমি জানি আমি যেসব বই প্রকাশ করি তা পড়ে মানুষ আলোকিত হন। প্রগতিশীল জাতি বিনির্মাণে আমাদের বই কিঞ্চিত হলেও কাজে লাগে। এটুকু তো দেশের জাতির প্রতি যে দায় আমাদের সেটি শোধ করার সুযোগ। এটা বিবেকের দায়বদ্ধতা থেকে করছি”।
হাসপাতাল থেকে ছাড়া পাবার পর জীবন আবার কিভাবে শুরু হবে এমন প্রশ্নের জবাবে তিনি বলেন তিনি তার অভ্যস্ত জীবনেই ফিরে যেতে চান।
“যদিও সেটা নির্ভর করবে সব কিছুর উপর। রাষ্ট্র নাগরিক হিসেবে কতটুকু সুযোগ তৈরি করে দিবে আমাকে আমার স্বাভাবিক জীবনে ফিরে যেতে”।
ভয় নিয়ে নির্বিঘ্নে কাজ করতে পারবেন কিনা এমন প্রশ্নে তিনি বলেন একটা বাধা ও আক্রমণ এবং ভবিষ্যতেও আক্রমণের আশঙ্কা। যেহেতু তাদের টার্গেট ছিলাম হত্যার জন্যেই তো তারা আক্রমণ করেছে। তারা সফল হয়নি, হয়তো আবারও চেষ্টা করবে।
এক প্রশ্নের জবাবে তিনি বলেন অভিজিৎ হত্যার পর প্রতিবাদ সমাবেশেই আমি বলেছিলাম আমি কার কাছে বিচার চাইবো। জানি বিচার পাবোনা।
আমি চাই শুভবুদ্ধি উদয়ের জন্যে যেসব জায়গা থেকে উদ্যোগ নেয়া দরকার সেটুকু যেন নেয়া হয়।

গত ৩১শে অক্টোবর লালমাটিয়ায় শুদ্ধস্বরের কার্যালয়ে ঢুকে আহমেদ রশীদ টুটুল এবং তার সঙ্গে থাকা ব্লগার তারেক রহিম ও রণদীপম বসুকে কুপিয়ে জখম করে তিন হামলাকারী।
প্রকাশনা সংস্থা শুদ্ধস্বর থেকেই বইমেলা চলাকালে খুন হওয়া ব্লগার ও বিজ্ঞান ভিত্তিক লেখক অভিজিৎ রায়ের লেখা বই প্রকাশিত হয়েছিলো।
- কাদির কল্লোল বিবিসি বাংলা, ঢাকা 

