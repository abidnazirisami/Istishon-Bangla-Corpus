মালয়েশিয়ার প্লেন ক্র্যাশঃ পশ্চিমাদের মিথ্যাচার এবং অশুভ রাজনৈতিক এজেন্ডা


ইউক্রেনে মালয়েশিয়ান বিমান ভুপাতিত হবার সংবাদটি প্রচারের পরপরেই, পশ্চিমা গণমাধ্যম এবং রাজনৈতিক নেতৃবৃন্দ রাশিয়াকে এই ঘটনার জন্য দায়ী করেন, রাশিয়ার প্রেসিডেন্ট ভ্লাদিমির পুতিনকে সরাসরি দায়ী করা হয়েছে, স্থুল প্রমাণের অভাব থাকা স্বত্ত্বেও তাকে দায়ী করা হয়েছে। ইউক্রেনে রাশিয়াকে দমাতে ব্যর্থ হয়ে, আমেরিকা যুক্তরাষ্ট্র এবং তার পশ্চিমা মিত্ররা এই ইস্যুটিকে ব্যবহার করছে রাশিয়াকে বিশ্ব থেকে বিচ্ছিন্ন করতে।

রাশিয়ার উপর অযৌক্তিক দোষারোপ
পুতিন যখন পূর্ব ইউক্রেনে বিমান ধ্বংসের কারণ পুঙ্খানুপুঙ্খ এবং গভীরভাবে অনুসন্ধানের নির্দেশ দিলেন, তখন পশ্চিমা রাজনীতিবিদগণ রাশিয়াকে বিচ্ছিন্ন করার জন্য এই দূর্যোগটিকে তাদের রাজনৈতিক স্বার্থ হাসিলে ব্যবহার করছে। সাবেক মার্কিন পররাষ্ট্রমন্ত্রী হিলারী ক্লিন্টন এক বিবৃতিতে বলেছেন যে, পুতিনের এই হুমকির বিরুদ্ধে ইউরোপকে জেগে উঠতে হবে। বস্তুত, রাশিয়ার বিরুদ্ধে ইউরোপ ইউনিয়নকে নিষেধাজ্ঞা আরোপে প্ররোচনায় ব্যর্থ হওয়া আমেরিকা যুক্তরাষ্ট্রের জন্য সুবিধাজনক একটি ঘটনা। পশ্চিমা মদদপুষ্ট ইউক্রেনীয় প্রেসিডেন্ট পোরোশ্যাঙ্কো দ্বারা ইউক্রেনে রাশিয়ান নাগরিক হত্যা এবং রাশিয়াতে বোমা হামলার অনুমোদন দিয়ে ন্যাটো এবং ইউএস বাহিনী হস্তক্ষেপের মাধ্যমে রাশিয়াকে হুমকিও দিয়েছে। যদিও পুতিন এইসব প্ররোচনায় পড়েননি। যে কারণে যুক্তরাষ্ট্র কোন সময় ব্যয় না করেই এই ঘটনাকে কেন্দ্র করে তাদের রাজনৈতিক স্বার্থ হাসিলের উদ্দেশ্যে ইউরোপ ইউনিয়নকে মস্কোর উপর নিষেধাজ্ঞা বাড়ানোর তাগিদ দিতে থাকে। ক্লিন্টন ইতোমধ্যেই ইইউ-কে আহ্বান জানিয়েছেন রাশিয়ার উপর নিষেধাজ্ঞা বৃদ্ধির জন্য, অন্যদিকে শক্তিশালী প্রমাণের ব্যাপক অভাব থাকা স্বত্ত্বেও অস্ট্রেলিয়ান প্রধানমন্ত্রী টনি এব্যট্য বলেছেন যে, "এটা এখন প্রতীয়মান যে রাশিয়ান-সরবরাহকৃত মিসাইল দ্বারা এই ভুপাতিত হয়েছে।"
ইউক্রেনীয় সামরিক বাহিনী এই ধ্বংসের জন্য দায়ী হতে পারে পশ্চিমা গণ-মাধ্যমে এবং রাজনীতিবিদগন যখন এই দুর্ঘটনার জন্য রাশিয়াকে এক তরফা ভাবে দায়ী করে চলেছেন তখন তারা ঘটনার অন্যদিকটা এড়িয়ে গিয়ে নিজেদের ব্যর্থতার প্রমাণ দিয়েছেন, তারা উল্লেখ্যই করছেন না যে এই ঘটনার জন্য ইউক্রেনীয় সেনাবাহিনীও দায়ী হতে পারে।
রাশিয়ার প্রতিরক্ষা মন্ত্রণালয় জানিয়েছে যে, যখন মালয়েশিয়ান এয়ারলাইন্সের বিমানটি ইউক্রেনের উপর ভুপাতিত হয়, তখন ঐ অঞ্চলে ইউক্রেনীয় এন্টি-এয়ারক্রাফট বুক মিসাইল কর্মক্ষম ছিলো। মন্ত্রণালয়টি আরো বলেছে যে, মিসাই ব্যাটারীটি যে স্থানে বসানো ছিলো সেখান থেকে বিমান পথে হামলা চালানো সম্ভব ছিলো। প্রতিরক্ষা মন্ত্রণালয় আরো বলেছেন যে, দোনেৎস্কের যে অঞ্চলে মালয়েশিয়ান যাত্রীবাহী বিমানটি বিধ্বস্ত হয়েছে সেখানে ইউক্রেনীয় সেনাবাহিনীর অন্তত পক্ষে ২৭ টি ক্ষেপনাস্ত্র লঞ্চার বসানো ছিলো, যেসব দ্বারা অনেক উচ্চতায় থাকা জেট বিমান ভুপাতিত করা সম্ভব। উপরন্তু, বোয়িং ৭৭৭ ধ্বংসের কয়েকঘন্টা পর কিয়েভ একটি ভিডিও দৃশ্য প্রকাশ করে যেখানে মিলিশিয়া কর্মকর্তা এবং রাশিয়ান প্রশিক্ষকের কথোপকথন।
পরিশেষে এই হামলার জন্য কে দায়ী তা নিশ্চিত করে বলা এখনো খুব কঠিন, তবে এটা জানা আবশ্যক যে সেখানে কিছু প্রমাণাদি আছে যার সাথে ইউক্রেনীয় সামরিক বাহিনীর সম্পৃক্ততা থাকতে পারে, এককভাবে রাশিয়াকে দায়ী করার অর্থ হ'ল যে এটি অহেতুক বাতিল দাবী। 
"বিদ্রোহীদের অস্ত্র সহযোগিতা" হিপোক্রেসী
আমেরিকা যুক্তরাষ্ট্র এবং এর পশ্চিমা মিত্রদের দাবী এই যে, ইউক্রেনে বিদ্রোহীদের ভারী অস্ত্রশস্ত্র সরবরাহের অভিযোগে বিমান ধ্বংসের দায় রাশিয়াকেই নিতে হবে। মূলধারার গণ-মাধ্যমে যে বিষয়টি নিয়ে আলোচনাই হয় না তা হল আমেরিকা যুক্তরাষ্ট্র কর্তৃক ইসরায়েলে সরবরাহকৃত অস্ত্র দিয়েই গাজার বেসামরিক লোকদের হত্যা করা হচ্ছে। মালয়েশিয়ার বিমান ধ্বংসের একই দিনে ইসরায়েলি ট্যাংক, পদাতিক ও প্রকৌশল ইউনিট ব্যাপক হামলা চালায় গাজার উপরে। এগারো প্যালেস্টাইনী স্থল আক্রমণে নিহত হয়েছেন। এছাড়াও ৬৯৭ জন ফিলিস্তিনি নাগরিক নিহত হয়েছেন ইসরায়েলি হামলায় আজকে পর্যন্ত। যার মধ্যে ১৭০টি শিশু ও ৮৬ জন নারী। যুক্তরাষ্ট্র কর্তৃক সরবরাহ কৃত অস্ত্রদ্বারা ইসরায়েলিদের হাতে সারা বছরে নিহত ফিলিস্তিনিদের অনুপাতের ছোট একটি সংখ্যা এটি। হ্যাঁ, একটি রাষ্ট্রকে অবৈধভাবে বিদেশী জমি দখল এবং প্রাণঘাতী সামরিক সরঞ্জাম দিয়ে বেসামরিক লোক হত্যায় সহযোগিতার কারণে যদিও এখনো পর্যন্ত আমেরিকাকে কোন কিছুর সন্মুখীন হতে হয় নাই। ইউক্রেনীয় বিদ্রোহী (যারা ইউক্রেনীয় সামরিক বাহিনী দ্বারা উপুর্যুপুরী বোমা হামলার শিকার হয়) দের অস্ত্র সরবরাহের জন্য পশ্চিমাদের দ্বারা রাশিয়ার সমালোচনা সম্পূর্ণ ভন্ডামি, কেননা একই সময়ে প্যালেস্টাইনী নাগরিক হত্যার জন্য মারাত্মক সামরিক মরণাস্ত্র দিয়ে সহায়তা করা হলেও সেটার কোন সমালোচনা তারা করছে না।
পশ্চিমাদের জন্য এক নিয়ম, বাকীদের জন্য অন্য শাসন ১৯৯৮ সালের ৩ জুলাই এর ঘটনাটি ব্যাপক স্মরণীয়, ইরান এয়ার ফ্লাইট ৬৫৫, তেহরান থেকে দুবাইগামী বেসামরিক যাত্রীবাহী বিমানকে ভূপাতিত করে আমেরিকা যুক্তরাষ্ট্রের নৌ-বাহিনী মিসাইলের মাধ্যমে। ৬৬ জন শিশু, ১৬ জন ক্রু সহ মোট ২৯০ জন মারা যান। নির্দিষ্ট তথ্য-প্রমাণ থাকা স্বত্ত্বেও শুধুমাত্র সমালোচনার মধ্য দিয়েই এই অপরাধ থেকে রেহাই পেয়ে যায় আমেরিকা যুক্তরাষ্ট্র। আমেরিকা যুক্তরাষ্ট্র এই দূর্ঘটনার জন্য ইরানকে ৬১.৮ মিলিয়ন ডলার ক্ষতিপূরণ দিতে রাজি হয়েছিল, কিন্তু দায় স্বীকার করে নি বা ক্ষমাপ্রার্থনাও চায়নি। অন্যদিকে যেখানে কোন প্রমাণই নেই যে মালয়েশিয়ান বিমান ধ্বসের জন্য রাশিয়া দায়ী তবে কেন তাকে নিষেধাজ্ঞা আর বিচ্ছিন্নতার মুখোমুখি হতে হবে। ওয়াশিংটনের নোংরা স্বার্থ হাসিলের জন্য পশ্চিমা দেশগুলোর নীতির বিরুদ্ধে এটি আরেকটি উদাহারণ।
মুলঃ Alexander Clackson, Canada

