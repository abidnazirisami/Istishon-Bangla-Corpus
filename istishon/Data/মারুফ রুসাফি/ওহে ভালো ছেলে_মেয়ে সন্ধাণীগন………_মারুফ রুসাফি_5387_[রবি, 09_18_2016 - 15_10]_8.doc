ওহে ভালো ছেলে_মেয়ে সন্ধাণীগন………


সেদিন এক বন্ধু এসে বলতেছে, দোস্ত আর কইছ না। দেশে আর ভালো কোন মেয়েই নাই।
- কস কি? তো সব ভালো মেয়ে গেল কই?
- সেটাই তো ভাবছি! টুনিরে ভালো মেয়ে ভাবছিলাম, আজ কি দেখছি জানস? ক্যান্টেনের কোনায় টেবিলের তল দিয়ে এক ছেলের হাত ধরে বসে আছে।
- কাল তো তোর সাথেও এমনেই ছিলো! প্রব্লেম কি?
- ধুর বা*। তোর সাথে কথা বলাই ঠিক না।
- আচ্ছা বাদ দে! টুনি ভালো না! তুই কি ভালো?
- অবশ্যই ভালো। আমার মত ভালো পোলা কয়ডা আছে দেশে?
- তুই তো সিগারেট খাছ!
- সিগারেট খেলেই কি মানুষ খারাপ হইয়া যায়? তাইলে দেশের ৮০% লোক খারাপ?
- না না! তা হবে কেন? তোর সিজিপিএ জানি কত আছে?
- নিজের সিজিপিএ ভালো তো, তাই ভাব নিতাছো?
- না না! এমন কিছু না! তোর মেয়ে বান্ধবি কয়টা?
- তুই কি প্রমান করতে চাস? আমি খারাপ? হ যা আমি খারাপ!
- আরে চেতস ক্যান? কস না!
- হবেই তো ৭/৮ টা!
- ফেসবুক সহ কইলি?
- নাহ!
- এখন তরে একটা কথা বলি, ধরা যাক তুই ভালো ছেলে, একটা ভালো বাদ দে, খারাপ মেয়ে কেও যদি তোর আর একটা ছেলের মধ্যে অপসন দেই, যে ছেলে সিগারেট খায় না, মেয়ে বন্ধু নেই, সিজিপিএ ভালো। মেয়ে কাকে চাইবে?
- ………(চুপ)……
এই হলো আমাদের অবস্তা! আমরা ভালো মেয়ে/ ভালো ছেলে খুজতে খুজতে পাগল হইয়া যাই, একটু ভাবি না নিজে কতোটা ভালো। আরে ভাই, দারী, টুপি ,বোরকা পরে ভালো হওয়া লাগবে না। দিনে কয়টা মেয়ের দিকে তাকায়া ভাবি, “তুই যদি আমার হইতি রে…” এটুকু ভাবলেই হবে। আপনি তাকায়া তাকায়া পিনিক নিয়াও যদি ভালো ছেলে হোন, তো যে মেয়ে টাইট জামা পরে আপনাকে দেখায় সে ও ভালো মেয়ে দাবি করলে দোষ কই ভাই?
ব্যভিচারী পুরুষ কেবল ব্যভিচারিণী নারী অথবা মুশরিকা নারীকেই বিয়ে করে এবং ব্যভিচারিণীকে কেবল ব্যভিচারী অথবা মুশরিক পুরুষই বিয়ে করে এবং এদেরকেমুমিনদের জন্যে হারাম করা হয়েছে। [সূরা আন-নূর -০৩]
কোরআনের এই আয়াতটা নিশ্চয় আগেও দেখেছেন! কি বিশ্বাস হয় না? যদি না হইয়া থাকে তাইলে আপনি ভুলে যেতে পারেন আপনি মুসলমান। আপনি কাফের হয়ে গেছেন। …… ও আচ্ছা। প্রেম করার জন্য ভালো মেয়ে চাই? আচ্ছা আপনার সাথে প্রেম করার পর ভালো মেয়েটা কি ভাল থাকবে? আপনার মতো কেও কি আর ওকে ভালো মেয়ে বলবে তখন? আর ইসলামে প্রেম বিয়ের আগে হারাম!
সব সব সব বাদ দেন! নিজের একটা পারসোনাল এক্সপিরিয়ান্স বলি! আমি বিবাহিত ছেলে দেখলেই জিজ্ঞেশ করতাম ,ভাই সাংসারিক জিবনে কেমন আছেন! সবার মুল কথা কাছাকাছিই। কেও ভালো নেই! সবার উপদেশ, বিয়া কইর না। করছ তো মরছ! আমি নিজেই হতাশ হইয়া যাচ্ছিলাম। কি রে ভাই, সত্যিই কি দেশে ভালো মেয়ে নাই নাকি, যে সংসারে শান্তি আনবে!
…… তারপর একদিন মসজিদে কোন কথা প্রসঙ্গে হুজুর বলেছিলো। হুজুর মানুষের বউ সবসময় ভালো হয়! তারপর হুজুরদের (খুব বেশী না) প্রশ্নটা করা শুরু করলাম। অবাক হইয়া দেখলাম, যে যেমন সমস্যায়ই থাকুক, বিবি নিয়া কোন সমস্যা তাদের নাই। তখন বুঝলাম, ভালো মেয়ে গুলা সব যায় কই!
তবুও আমরা খুজবই! পাটক্ষেতে সরিষা। আমাদের স্মার্ট/ হ্যন্ডসাম/ হট পিস গুলা লাগবে। আবার আমরা এটাও আশা করবো তারা মনের দিক দিয়া হবে চরিত্রবান/বতী। 
হে ইমানদারগণ ! তোমরা ধৈর্য এবং নামাজের দ্বারা সাহায্য প্রার্থনা কর , আল্লাহ আছেন ধৈর্যশীলদের সাথেই । (সূরা বাকারাহ -১৫৩)
আর একটা আয়াত দিলাম! ভালো মেয়ে/ছেলে এমনি এমনি আল্লাহ কাওকে দেয় না। এটা খুবই দামি একটা বিষয়। আল্লাহর কাছ থেকে চেয়ে নিতে হয়। হুজুর রা চাইতে পারে। তাই পায়।
সবশেষে শুধু শুধু পাটক্ষেতে সরিষা না খুজে আসুন তার সাহায্য চাই, যিনি সর্বশ্রেষ্ট ক্ষমতাবান। ভালো ছেলে/মেয়ে খুজে বের করা আমাদের সাদ্ধের কাজ নয়। একটা দোয়া দিচ্ছি-
رَبَّنَا هَبْ لَنَا مِنْ أَزْوَاجِنَا وَذُرِّيَّاتِنَا قُرَّةَ أَعْيُنٍ وَاجْعَلْنَا لِلْمُتَّقِينَ إِمَامًا
রাব্বানা হাবলানা মিন আজওয়াজিনা ওয়া জুররি-ইয়্যাতিনা কুররাতা আয়ুনিওঁ-ওয়াজআলনা লিল মুত্তাকিনা ইমামা
বাংলা অর্থ
হে আমার প্রভূ! আমার স্ত্রী ও সন্তানদের মধ্য থেকে চোখের শীতলতা ও খোদাভীরু লোকদের নেতা দান করুন।

