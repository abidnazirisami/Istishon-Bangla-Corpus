হতাশ হওয়ার সময় এখনো হয় নি নিশ্চয়


নেলসন মেন্ডেলার একটা বিখ্যাত উক্তি মাথায় ঘুরছে...
"Do not judge me by my successes, judge me by how many times I fell down and got back up again."- Nelson Mandela
আমার সফলতার ভিত্তিতে আমাকে বিচার করোনা, আমাকে বিচার কর আমার ব্যর্থতা এবং ব্যর্থতার পর ঘুরে দাঁড়ানোর ভিত্তিতে।
এতো অল্পতেই কেন হতাশ হয়ে যাই আমরা? কেও কি আমাকে শুধু একটা উদাহারন দিতে পারবে যেখানে কেও একজন কোনভাবে কোন ব্যররথতার সাক্ষাত ছাড়াই সফল হয়ে গেছে?
টমাস আলভা এডিসন এর একটা গল্প মনে পড়ে গেল...
টমাস আলভা এডিসন একটি বাল্বের ফিলামেন্ট খোঁজার জন্য ২০০০ উপকরণ ব্যবহার করেছিলেন। কিন্তু একটিও যখন সন্তুষ্টিকর ফলাফল দিলোনা, তখন তাঁর সহকারি আক্ষেপ করে বলল,"আমাদের সকল পরিশ্রমই বৃথা গেল। আমরা কিছুই শিখতে পারলাম না : "তখন এডিসন প্রচণ্ড আত্মবিশ্বাসের সাথে উত্তর দিলেন, " আমরা আমাদের লক্ষ্যের কাছাকাছি চলে এসেছি এবং অবশ্যই অনেক কিছু শিখেছি। এখন আমরা সেই ২০০০ উপকরণের কথা জানি যেগুলো দ্বারা আমরা একটি ভালো বাল্ব বানাতে পারবোনা ।
এতো সহযেই কিভাবে আমরা হাল ছেড়ে দেই? এবং আমরা ধরে নেই আমাদের দিয়ে কিছু হবে না কারন আমাদের ভাগ্যটাই খারাপ!
সত্যি কি তাই? কোন একটা জিনিস পাওয়ার জন্য ঠিক কতোটা পরিশ্রম আমরা করতে রাজি আছি?
" আমরা যা দেখি আমাদের চারপাশে তার সবকিছুই ক্ষনস্থায়ী , এমন কি আমাদের সমস্যা গুলোও।" - কার উক্তি মনে নেই, তবে কথাটা মনে গেথে গেছে।
" সমুদ্রের জীবনে যেমন জোয়ার-ভাটা আছে, মানুষের জীবনেও আছে। মানুষের সঙ্গে এই জায়গাতেই সমুদ্রের মিল। ”-হুমায়ূন আহমেদ
ভয় পেয়ো না বন্ধু। এগিয়ে যাও আত্মবিশ্বাস নিয়ে। হতে পারে আজকের ভুল, আজকের ব্যররথতা কাল একটা সঠিক এবং সফল অবস্থানে নিয়ে যাবে।
আরো ২ টা বিখ্যাত উক্তি দিতে চাই, কার উক্তি ভুলে গেছি আবারো। অনেকটা এমন-
" বুদ্ধিমানরা একই ভুল একবারই করে এবং শিক্ষা নেয়।"
" দৃড বিশ্বাস নিয়ে যখন কেও কোন কাজ শুরু করে তার সফলতা হয় দেখার মতো।"

