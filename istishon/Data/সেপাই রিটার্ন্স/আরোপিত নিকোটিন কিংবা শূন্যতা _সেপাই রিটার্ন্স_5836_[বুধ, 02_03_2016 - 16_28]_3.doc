আরোপিত নিকোটিন কিংবা শূন্যতা 


অতঃপর
সেই সব সন্ধ্যার কাছে
প্রার্থনায় প্রগাঢ়, ডানাভাঙা যত রোদফুল
একচিমটে বর দাও মোরে, একমুটো রোদ্দুর!
বিশ্রী গন্ধে জেগে উঠি
জেগে উঠি হলুদাভ অবসাদে,
ধ্রুম্রশলাকায় কোন তামাক ছিলনা,
সিনথেটিক স্বপ্নে, টিকে থাকার মন্ত্রে
শুধুই আরোপিত নিকোটিন।

একদিন রোদফুল হতে চেয়েছিলাম
নিকোটিনের প্রবল মোহে;
ইদানিং শরীর হাতড়ে শরীর খুজি
সেখানে আর শরীর নেই, নেই নিকোটিন।
আছে কিছু বিপন্ন রূপকথা,
সকালের শিশিরে চুয়ে পড়া
কয়েক ফোটা অব্যাক্ত শুন্যতা।

