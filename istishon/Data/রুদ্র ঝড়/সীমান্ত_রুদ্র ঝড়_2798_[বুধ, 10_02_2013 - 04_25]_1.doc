সীমান্ত


 একাকী বিষন্ন
মরচে ধরা কাটাতারে,
নেমে আসে তীব্র ঘুম
শুধু জেগে থাকে
নিশাচর রক্ত ভূখ কিছু রক্ত চক্ষু ;
দৃষ্টি সুনিবিড় অন্ধকারে
হাতড়ে খোজে জীবন্ত সব স্পন্দন |
ক্রমশ জেগে ওঠে শিয়াল ও মাংসভূখ জন্তুরা
জুড়ে দেয় রক্ত হীম ক্রন্দন |
এরই মাঝে ভীরুপায়ে তীব্রকম্পন
টান টান পেশি ও কুচকে যাওয়া ভ্রুতে সতর্কতার আবেশে
জড় পায়ে হাটে কেউ , আড়ালে গাছের নির্জন সীমান্তে ;
মনে মনে কাপে মন ভাবে :জীবিকাই বুঝি আজ নাশিবে জীবন |
কাটে হীম সময় এগোয় মৃত্তিকা …
আচমকা ভেংগে চুরমার হয়ে আছড়ে পড়ে সমস্ত নিরাবতা ;
সফল নিশানায় দু চোখে উল্লাস মাখে
সীমান্তরক্ষী ;
অজানা পরিচিত আতঙ্কে একঝাক নিশাচর বাদুড় ডানা ঝাপটায়
আর রাতের কোমল বাতাসে
একটা তীব্র কালো নল
তখনো উদগীরন করে চলে
একরাশ ছাই রাঙ্গা তাজা ধোয়ার ....

