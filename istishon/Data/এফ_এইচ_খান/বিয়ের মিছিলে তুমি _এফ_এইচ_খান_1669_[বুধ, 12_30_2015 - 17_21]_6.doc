বিয়ের মিছিলে তুমি 


সেই মিছিলের কথা মনে আছে তোমার?
এটি সেই মিছিল,প্রিয়তমা,
যেই মিছিলে তুমি আর আমি
ভালোবাসার জন্য সংগ্রাম করেছিলাম।
তোমার হাতদুটি
খুব শক্ত করে ধরে বলেছিলাম 'ভালোবাসি',
আর আমার ডাকে সাড়া দিয়ে
তুমি বলেছিলে :
পৃথিবী উল্টে যাক
আমি তোমায় ছেড়ে কোথাও যাব না।
খুশিতে আটকানা হয়ে গিয়েছিলাম সেদিন,
গভীর থেকে গভীরে
তোমায় ভালোবেসেছিলাম।
তোমার কথা ভেবে প্রতিটি রাত
যেন স্বপ্নের আলোয় ভরে যেতো আমার,
নির্ঘুম স্বপ্নে বিভোর হয়ে
জেগে থাকতো আমার ভেতরের মানুষটি।
তোমার প্রেমে আমি এতটাই মুগ্ধ ছিলাম যে
দিনকে রাত ভেবে আকাশের তারা গুনতাম।
কতনা স্নেহে তুমি আমায় আগলে রেখেছিলে,
ভাবতেই অবাক লাগে
তুমি এখন আর আমার নও।
মনে পড়ে, জান,
মিছিলের আরক্তিম রাজপথের কথা?
আমাদের ভালোবাসার মিছিলে
বেশ কয়েকবার বাধা এসেছিল,
সব বাধা উপেক্ষা করে
তুমি আমাকে তোমার বুকে টেনে নিয়েছিলে।
সেদিনের পর থেকে তোমার প্রতি
ভালোবাসা যেন বাড়তেই লাগলো,
পরখ করে দেখি নি সত্য-মিথ্যা।
রঙ বেরঙের প্ল্যাকার্ড-ব্যানার-পোস্টার ;
সবই তোমার জন্যে ছিল,
তোমার বন্দনায় মুখরিত ছিল
আমার ভালোবাসার মিছিল।
মিছিলের স্লোগান ছিল
তোমায় ভালোবাসার নানান কথা,
সবচেয়ে উচ্ছ্বসিত স্লোগান ছিল ----
'আমি তোমায় অনেক ভালোবাসি,
নিজের জীবনের চাইতেও লক্ষগুণ বেশি'।
তারপর,বহুদিনব্যাপী
মিছিলের পর মিছিল হয়েছিল
আমাদের প্রেমের উষ্ণ ক্যাম্পাসে।
রঙচঙা ক্যাম্পাসের প্রকৃতিকে সাক্ষী রেখে
শপথের পর শপথ নিয়েছি আমরা,
দুজনার মন এক হয়ে গেলো
স্বপ্ন ছিল শুধু একটাই,
সফল মিছিল ছিল বহুকাল,
হয় নি কো কোনো গোলযোগ।
তারপর,বছর দুয়েক পরে
একদিন মিছিলে প্রচুর গণ্ডগোল হয়,
দশ-বারো হাত দূরে
তুমি আমার কাছ থেকে সরে গিয়েছিলে।
আচমকা তোমার চোখে
সেদিন আমি অন্য রূপ দেখি,
হায়েনার মতো ঝাঁপিয়ে পড়েছিলে
আমার বুকের উপর।
নিজ হাতে তুমি বুলেট ছুঁড়ে দিয়েছিলে
আমার বুকের ঠিক মাঝখানে,
দাঁড়ালো ছুরিকাঘাতপ্রাপ্ত মুরগির মতো
ধড়ফড় করতে করতে
অবাক বিস্ময়ে তাকিয়ে রইলাম তোমার দিকে।
বুলেটের আঘাতে নিশ্চিন্ন হয়ে
মাটিতে পড়ে রয়েছিলাম,
আমার জন্য তোমার মনে
একটু মায়া পর্যন্ত জন্মায় নি।
বছর বছর ধরে যাকে ভালোবেসেছি
নিমেষেই সে চোখ উল্টিয়ে ফেললো।
হয়তো ভেবেছিলে মরেই যাব,
বিধাতার পরম কৃপায় বেঁচে গেলাম আমি।
রক্তমাখা সেই প্ল্যাকার্ডগুলো এখনো আছে,
তারা শুধু তোমার স্মৃতি হাতরে বেড়ায়।
শুনেছি নতুন এক বিয়ের মিছিলে
তুমি যোগ দিতে যাচ্ছো,
সফল হোক তোমার সেই মিছিল,
ভালোবাসার স্লোগানে ভরে যাক
তোমার আসছে নবজীবনের দিনগুলো।

