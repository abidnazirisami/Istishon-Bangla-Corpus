সমস্ত অস্তিত্বে তুমি 


রাতের এম্বুলেন্সের ভয়জাগানিয়া বিকট শব্দের মতো
আমার বক্ষের সীমাহীন কুঁড়েঘরে হামলা চালায়
গণনাবিহীন দুঃখরাশি।
শায়েস্তা খানের অঢেল প্রাচুর্য ছিল
আমাদের প্রেমবিনিময়ের আমলে।
সুখ ছিল রাশি রাশি,
হাজারো ব্যথার কথা ভুলে থাকতাম
একটি সুখের ঘোরে।
রাত হলে রাত্রিমণি হয়ে ভেসে থাকো তুমি
এখানে বুকের মাঝে,
দিন হলে দিনমণি হয়ে আলো ছড়াও
আমার সারা মাঠজুড়ে।
কতদিন এভাবে আমরা সবুজ বনের মাঝামাঝি
ক্লান্তিহীনভাবে হেটে হেটে কাটিয়েছি।

