অপরাজিত পরাজয় 


স্বপ্নের আগুন নিভে গেছে বহুবার,
আমাকে গোপনে দিয়ে গেছে ব্যর্থতার উচ্ছিষ্টাংশ।
জীবনে চলার পথে বরণ করেছি কত দুঃখরাশি,
নিয়তির নিষ্ঠুর আঘাতে আমি জর্জরিত আজ।
নতুন দিনের সোনালি মিহিরে হাটতে চেয়েছি,
রচনা করতে চেয়েছি নতুন জীবনের স্বপ্ন।
বাস্তবতা আমার ঘরের কাছে এসে বসে পড়ে,
কল্পনার মোহে আমি তবুও চিরবন্ধি।
খেলেছে জীবন নাটকের খেলা,
বেঁধেছে আমাকে অসম্ভব বসুধার সাথে।
নরকের জ্বালা আসে অতিনারকীয়রূপে,
করে দেয় ছারখার সাধের বসতবাড়ি। 

