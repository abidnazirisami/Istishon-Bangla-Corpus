কবিতা _ প্রকৃতি আজ ভালো নেই


মন ভালো নেই বিষাদবেলায়
শুন্য আকাশে উড়ি,
নদীতটে কত শুভ্র গাংচিল
মন্ত্রমুগ্ধ উড়াউড়ি ।
ভর সন্ধ্যায় আকাশ ভালো নেই
দিনের মায়ায় পড়ে,
রাত্রি নামে এই বর্ষায়
জোৎস্নারা নিরবে ঝরে ।
শহর ভালো নেই ভরদুপুরে
যান্ত্রিক চলাচল,
জীবন সেখানে দৌড়ে বেড়ায়
নাগরিক কোলাহল ।
প্রকৃতি আজ বলছে না কোনো কথা
নির্বাক নিরব আজ,
মায়াকান্নায় ঠিক ফিরছি না বলে
মেঘেদের মনে সাঁঝ ।
* * * * * *
© সৈয়দ সাইকোপ্যাথ তাহসিন

