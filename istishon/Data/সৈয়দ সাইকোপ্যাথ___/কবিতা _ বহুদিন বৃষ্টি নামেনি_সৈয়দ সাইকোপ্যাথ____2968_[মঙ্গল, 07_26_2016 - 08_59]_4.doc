কবিতা _ বহুদিন বৃষ্টি নামেনি


বহুদিন বৃষ্টি নামেনি
যান্ত্রিক মানুষের অর্ধমৃত এই শহরে,
শুষ্ক, বিষন্ন ধূলিমাখা পিচডালা
রাস্তায় এই প্রহরে ।
কতদিন বসন্তে বৃষ্টি বিলাস করি না
প্রকৃতির কান্নায় শুভ্র পবিত্র হবো বলে
নিজের অস্তিত্ব অস্বীকার করি প্রতিদিন ।
কত পুর্বাশায় ভুলে থাকি
কত সন্ধ্যায় নিরবে ডাকি
কেউ জানবেনা কোনদিন ।
আর কতকাল অপেক্ষা
ভর-দুপুরে এক পশলা বৃষ্টির,
কবে আসবে, কবে দেখা পাব
সেই মহাকাব্য সৃষ্টির ।
প্রকৃতি আমায় সাথে নেবে ?
একটু শুদ্ধ হব তাই,
শেষ ইচ্ছের কোনো শেষ নেই
আর একটুখানি নি:শ্বাস চাই ।
* * * * *
© সৈয়দ সাইকোপ্যাথ তাহসিন

