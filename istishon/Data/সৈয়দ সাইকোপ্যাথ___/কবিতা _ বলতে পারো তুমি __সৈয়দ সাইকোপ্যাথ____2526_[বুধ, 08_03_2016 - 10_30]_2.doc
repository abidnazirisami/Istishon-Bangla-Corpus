কবিতা _ বলতে পারো তুমি _


বলতে পারো ?
তোমার চোখ জোড়ায় ঠিক
এখন গ্রীষ্ম এবং বর্ষা খেলা করে ।
গ্রীষ্ম-বর্ষার দু'হাত বাড়ানো আহবানে
কতটা পুড়ে দগ্ধ হও তুমি ?
কাজল কালো সরলরেখা ধরে হাটঁতে হাটঁতে
পথ ভূলে রুদ্ধশ্বাসে খোঁজে ফিরি আয়ুরেখা ।
চোখ জুড়ে উচ্ছ্বাস নেই,
উৎকন্ঠা ঘিরে চাপা বিশ্বাস খেলা করে ।
এই বিশ্বাসের প্রাণ নেই,
বোকা শহরের নিঃশ্বাসগুলো
দীর্ঘশ্বাস হয়ে ফিরে আসে ।
বলতে পার?
সেই কবে প্রাণ খুলে দু'দন্ড হেসেছিলাম !
হাসিগুলো আর হাসি নেই,
সকালের ফেলে রাখা চায়ের মতো
বাসি হয়ে গেসে সেই কবে ।
মন খারাপগুলো এখন আর
আমাদের অধিকারে থাকে নি ।
রাত-ঘুমে সেই কবেই সদ্য স্বাধীন
দেশের মতো বিজয় উল্লাসে
আকাশজোড়া সীমারেখা রাখে নি ।
* * * * *
© সৈয়দ সাইকোপ্যাথ তাহসিন

