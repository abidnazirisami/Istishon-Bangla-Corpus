ব্লগার অভিজিৎ​ রায়কে কুপিয়ে হত্যা!



(প্রথম আলো থেকে নেয়া)
ব্লগার ও লেখক অভিজিৎ​ রায়কে কুপিয়ে হত্যা করেছে সন্ত্রাসীরা। আজ বৃহস্পতিবার রাতে এ ঘটনা ঘটেছে।ঘটনার প্রত্যক্ষদর্শী ও হাসপাতাল সূত্রে জানা গেছে, রাত সোয়া নয়টার দিকে ঢাকা বিশ্ববিদ্যালয়ের টিএসসি এলাকায় সোহরাওয়ার্দী উদ্যানের পাশে সন্ত্রাসীরা অভিজিৎ​ রায় ও তাঁর স্ত্রী নাফিজা আহমেদকে কুপিয়ে জখম করে। আহত অবস্থায় তাঁদের ঢাকা মেডিকেল কলেজ হাসপাতালে নেওয়া হলে রাত সাড়ে ১০টার দিকে চিকিৎসাধীন অবস্থায় মারা যান অভিজিৎ​। হাসপাতালের চিকিৎসক রেজা তাঁর মৃত্যুর বিষয়টি নিশ্চিত করেছেন।অভিজিৎ​ ও তাঁর স্ত্রী দুজনই আমেরিকাপ্রবাসী। তিনি মুক্তমনা ব্লগের প্রতিষ্ঠাতা ও লেখক। তাঁর লেখা নয়টির বেশি বই রয়েছে। অভিজিৎ​ বিশিষ্ট শিক্ষাবিদ অজয় রায়ের ছেলে।
ঘটনার প্রত্যক্ষদর্শী পিনাক রায় জানান, ধারালো অস্ত্রধারী দু-তিনজন সন্ত্রাসী অভিজিৎ​ ও তাঁর স্ত্রীকে কুপিয়ে জখম করে। গুরুতর অবস্থায় তাঁদের ঢাকা মেডিকেল কলেজ হাসপাতালে নেওয়া হয়।
ঢাকা বিশ্ববিদ্যালয়ের ভারপ্রাপ্ত প্রক্টর এম আমজাদ আলী বলেন, বহিরাগত সন্ত্রাসীরা তাঁদের কুপিয়েছে বলে ধারণা করা হচ্ছে।
আমার মতামত:(পূণঃসম্পাদিত)
ব্যক্তিগত জীবনে আমি তার অনেক সমালোচনা করেছি ধর্ম নিয়ে লেখা লেখির কারনে।
ভাবতেই কষ্ট হয় যাকে কটাক্ষ করে কয়েক দিন আগেও এই লেখাটি লিখেছিলাম :http://www.sajalsfm.blogspot.in/2015/02/blog-post.html?m=1
আজ সেই লোকটা সন্ত্রাসীদের হাতে নিহত ।তার মতের সাথে আমার মতের ১০০% অমিল ছিল ,তার কত সমালোচনা করেছি ,গালি গালাজ করেছি ভাবতেই মনে হয় কার সমালোচনা করে অনলাইনে লিখব ?
মতের অমিল থাকলেই তাকে হত্যার নির্দেশ আমার ধর্ম দেয়না কাজেই তাকে হত্যার তীব্র প্রতিবাদ জানাই ।লেখনির জবাব অস্ত্র নয় লিখনি দিয়ে দিতে হয় এটা ধর্মাজ্ঞ এই সন্ত্রাসীদের জানা নেই।
অভিজিত্‍ রায়ের হত্যাকারীদের অচিরেই গ্রেপ্তার করে বিচারের আওতাধীন আনা হোক ।

