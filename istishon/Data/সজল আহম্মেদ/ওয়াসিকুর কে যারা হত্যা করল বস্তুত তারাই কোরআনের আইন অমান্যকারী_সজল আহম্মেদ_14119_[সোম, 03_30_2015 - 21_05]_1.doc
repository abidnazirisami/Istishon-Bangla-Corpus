ওয়াসিকুর কে যারা হত্যা করল বস্তুত তারাই কোরআনের আইন অমান্যকারী


ওয়াসিকুরকে হত্যা করা হয়েছে একজন হুজুরের আদেশে বলে জানা গেছে।একেকটা নাস্তিক ধর আর জবাই করে মর্গে স্থান করে দাও,সুযোগ পেলে নাস্তিক কুপিয়ে ইসলামের পতাকা উড়াও এমন আদেশ কোরআন কিংবা সহীহ্ হাদীসে টিকিটা ও খুঁজে পাওয়া যাবেনা ।ঠিক ১মাস ৬দিন আগে অভিজিত্‍ রায়কে ও হত্যা করা হল ইসলামেরই দোহাই দিয়ে।এরপর যে হত্যাগুলো হবে হয়ত তা ও ইসলামের দোহাই দিয়েই করা হবে তাই আর চুপ থাকা গেলনা।ইসলামের দোহাই দিয়ে এরকম সন্ত্রাসবাদ চলতে থাকলে ইসলামকে টিকিয়ে রাখা বড় দায় হয়ে যাবে তাই চুপ থাকটা একটা বড় রকমের বোকামী ও।
এদেশে কবর পূজা,মাজার পূজা করে পীর সাহেবকে নবীর আসনে বসালে তাদের বিপক্ষে কেউ অস্ত্র ধরবেনা কিন্তু কেউ নাস্তিক পরিচয় দিলেই তাঁকে হত্যা করা হবে।মাথায় টুপি ,গায়ে ইসলামী লেবাজ পাঞ্জাবী,টাখনু গিড়ার উপর পায়জামা ইত্যাদি ইত্যাদি থাকলেই যে তাঁকে ইসলামের ধারক বাহক ভাবা ,ইসলামের চৌদ্দগোষ্ঠী রক্ষা করবে কিংবা ইনিই সহীহ্ ইসলামী যোদ্ধা এটা ভাবাও অযৌক্তিক।প্যান্টের ওপর জাইঙ্গা(আন্ডারওয়্যার)পরলেই যেমন সুপারম্যান হওয়া যায়না তেমনি মাথায় টুপি আর গায়ে পাঞ্জাবী পরলেই যে কেউ বিরাট বড় ইসলামিস্ট হয়ে যাবে এটা ভাবাও অযৌক্তিক।ইসলামের নামে খুন ,বোমাবাজি করে ইসলামকে রসাতলে নিয়ে যাওয়ার মানে কি?
এরা নিজেদের স্বার্থে খুন করে ইসলামের দোহাই দেয় অথচ ইসলাম অর্থ বোমা মারা,কাউকে হত্যা করে লাশ রাস্তায় ফেলে দেওয়া নয় ইসলাম যার ইংরেজী অর্থ Peace বাংলা অর্থ "শান্তি"।শান্তির ধর্মের নাম করে যারা অশান্তি বাধায় তাদের উদ্দেশ্য কি?
এই সমস্ত ফ্যাসিস্টদের উদ্যেশ্য করেই মহান আল্লাহ্ পবিত্র কোরআনে বলেছেন ,পৃথিবীতে এমন কিছু লোক রয়েছে এবং ছিল ,এসেছে এবং আসবে ।পৃথিবীতে পার্থিব জীবনে তাঁদের কথা খুবই সুন্দর লাগবে ,বাহ্যিক প্রমাণ যুক্তিতে মনে হবে সুন্দর , দোহাই দিবে ইসলামের ,বলবে আল্লাহ্'র দোহাই দিয়ে,করবেও কিছু ইসলামের নামে।এই সমস্ত লোকেরা হচ্ছে অত্যাধিক ঝগড়াটে লোক।অশান্তি সৃষ্টিকারী।পৃথিবীতে ফ্যাসাদ সৃষ্টি করার প্রচেষ্টাই চালায় তারা।এবং এরা সম্পদকে নষ্ট করে ,প্রজন্মকে ধ্বংস করে ।আল্লাহ্ এরকম ফ্যাসাদ পছন্দ করেন না!!
-সূরা বাক্বারা ,আয়াত নং ২০৪,২০৫
কোরআনের ভঙ্গিমা যেখানে এসব ফ্যাসাদকে হারাম করেছেন সেখানে এসব তারা কোন সাহসে এসব ফ্যাসাদ করেন ?
তারা কি ফ্যাসাদকারী নয় ?
তারা কি সীমালঙ্ঘনকারী নয়?
ইসলামের প্রথম শহীদ ছিলেন হযরত সুমাইয়া (রাঃ) ।তাঁকে অত্যন্ত নৃশংস ভাবে আবু জাহেল হত্যা করেছিল ।কই রাসুল সাঃ তো এর প্রতিবাদ স্বরুপ কোন সাহাবীকে বলেন নি তুমি অমুক জায়গায় ঝোপে গোপনে দাঁড়িয়ে থেকে আবু জাহেলকে কতল কর ,কিংবা হত্যা করে নিজেই আত্মহত্যা কর।মক্কায় রাসুল সাঃ নির্যাতিত কি হননি ?সাহাবায়ে কেরামগণ কি নির্যাতিন হননি ?
কই রাসুল সাঃ তো কোনদিন মক্কায় থাকাকালীন কাউকে অনুমতি দেননি পারলে রাতের অন্ধকারে আবু জাহেল এবং আরবের মাথাওয়ালা অমুসলিম নেতাদের মেরে দাও।
সাহাবীরা কি ইচ্ছা করলে রাতের অন্ধকারে আবু জাহেল কিংবা ঐ নির্যাতনকারীদের গোপনীয় ভাবে মারতে পারতেন না ?
অবশ্যই মারতে পারতেন ।কিন্তু মারেননি মারতে আদেশ ও দেননি বরংচ আল্লাহ্ ১৩বছর মক্কায় যুদ্ধ হারাম করেছিলেন কাফেরদের বিরুদ্ধে।মক্কার কাফেররা কি একা একা হাটতেন না যে তাদের মারা যাবেনা?
অবশ্যই হাটতেন কিন্তু তাদেরকে সাহাবীরা মারতেন না,কেননা তারা বিশ্বাস করতেন আল্লাহ্ আহকামুল হাকিমিন তাই ঐ কাফিরদের বিচার তিনিই করবেন।
আচ্ছা এখন খুনের আদেশকারী ঐ হুজুরদের কাছে আমার প্রশ্ন হচ্ছে ,আপনারা কি মানেন না যে আল্লাহ্ হাকিম ?
যদি মেনেই থাকেন তাহলে ছাত্রদের খুনের আদেশ দেন কিসের ভিত্তিতে?
আচ্ছা আপনি ভাবছেন এই নাস্তিকদের দ্বারা ইসলামের ক্ষতি হচ্ছে তাই তাদের মারা উচিত্‍ !
কিন্তু তাঁদের মারলে আদৌ কি ইসলামের লাভ হবে?
যদি লাভই হত তাহলে আল্লাহ্ অবশ্যই রাসুলকে আদেশ দিতেন মক্কার কাফেরদের সুযোগ পেলে খুন করার।মহান আল্লাহ্ পবিত্র কোরআনের সূরা নিসায় বলেছেনহে নবী(নবীর মাধ্যমে বিশ্বের মুসলমানদের মেসেজ দেওয়া হয়েছে)তুমি কি দেখনি ওদেরকে(সাহাবীদের কে) যাদেরকে বলা হয়েছিল ,তোমাদের হাত কে সামলিয়ে রাখো কাউকে মারার জন্য।নামায কায়েম কর ,যাকাত প্রদান কর যখন জিহাদ ফরজ করে দেয়া হল।
এখন আমি যে আয়াতগুলো উপস্থাপন করব তাতে স্পষ্টই এই খুনের বিরোধীতা করা হয়েছে,সুরা ইউনুস (মক্কাবতীর্ণ)
আয়াতঃ ৪০
وَمِنهُم مَّن يُؤْمِنُ بِهِ وَمِنْهُم مَّن لاَّ يُؤْمِنُ بِهِ وَرَبُّكَ أَعْلَمُ بِالْمُفْسِدِينَ‏‎ ‎
আর তাদের মধ্যে কেউ কেউ কোরআনকে বিশ্বাস করবে এবং কেউ কেউ বিশ্বাস করবে না। বস্তুতঃ তোমার পরওয়ারদেগার ‎যথার্থই জানেন দুরাচারদিগকে।
আয়াতঃ ৪১ ‎ ‎
وَإِن كَذَّبُوكَ فَقُل لِّي عَمَلِي وَلَكُمْ عَمَلُكُمْ أَنتُمْ بَرِيئُونَ مِمَّا أَعْمَلُ وَأَنَاْ بَرِيءٌ مِّمَّا تَعْمَلُونَ‏‎ ‎
আর যদি তোমাকে মিথ্যা প্রতিপন্ন করে, তবে বল, আমার জন্য আমার কর্ম, আর তোমাদের জন্য তোমাদের কর্ম। তোমাদের ‎দায়-দায়িত্ব নেই আমার কর্মের উপর এবং আমারও দায়-দায়িত্ব নেই তোমরা যা কর সেজন্য।
সূরা ইউনুস (মক্কাবতীর্ণ)
আয়াতঃ ৯৯
وَلَوْ شَاء رَبُّكَ لآمَنَ مَن فِي الأَرْضِ كُلُّهُمْ جَمِيعًا أَفَأَنتَ تُكْرِهُ النَّاسَ حَتَّى يَكُونُواْ مُؤْمِنِينَ‏‎ ‎
আর তোমার পরওয়ারদেগার যদি চাইতেন, তবে পৃথিবীর বুকে যারা রয়েছে, তাদের সবাই ঈমান নিয়ে আসতে সমবেতভাবে। ‎তুমি কি মানুষের উপর জবরদস্তী করবে ঈমান আনার জন্য?
সূরা:আল-মায়েদা (মদিনায় অবতীর্ণ)আয়াতঃ ৩২
এ কারণেই, আমি বনী ইসরাঈলের উপর এই হুকুম দিলাম যে, যে ব্যক্তি কাউকে হত্যা করা কিংবা যমীনে ফাসাদ সৃষ্টিকারী ছাড়া যে কাউকে হত্যা করল, সে যেন সব মানুষকে হত্যা করল। আর যে তাকে বাঁচাল, সে যেন সব মানুষকে বাঁচাল। আর অবশ্যই তাদের নিকট আমার রাসূলগণ সুস্পষ্ট নিদর্শনসমূহ নিয়ে এসেছে। তা সত্ত্বেও এরপর যমীনে তাদের অনেকে অবশ্যই সীমালঙ্ঘনকারী।
এখন আমি খুবই চিন্তায় আছি শেষের আয়াত অনুযায়ী ঐ খুনের প্রতিবাদ সকল মুসলিম না করলে আল্লাহ্ না আবার আমাদের উপর গজব নাজিল করেন।

