বি_ দ্র _ ইহা কিছুই না


আজকে আমার জীবনের কোন বিশেষ দিন না , আবার কোন নিকৃষ্টতম দিনও না । আজকে , এই দুপুরবেলা আমার জীবনের একটা সাধারণ দুপুরের মতই । অবশ্য এত সাধারণের মধ্যে একটা অসাধারণ ভালো কিছু হইলেও সেটার কোন রেশ থাকে না , খারাপ হইলেও না । সবসময়ই সেইম ।
যাক , যা বলতে আসছি , সেটা বলি । 
এটাই কোন ব্লগে আমার প্রথম লেখা । এতদিন ব্লগ পড়ার পাশাপাশি এর দ্বারা তথ্যপ্রযুক্তির অবাধ মহাসমুদ্রে বিচরণ করার পরও আমি কিছু লেখি নাই , এটাই কম কি ? 
কি নিয়ে লেখা যায় ভাবতে ভাবতেই দেখলাম এক সুনয়না আরেক সুদর্শনের সাথে রিকশাতে যাচ্ছে । এটা কোন সাধারণ দৃশ্য না । এতে অনেক কিছু আছে । তাদের জন্য থ্রিল , সুশীল সমাজের জন্য দুশ্চিন্তা , বাবা মার মাথাব্যথা , ছেলেটার পকেটের ভয় , রেষ্টুরেন্ট মালিক অথবা পার্কের বাদামওয়ালার লাভের সম্ভাবনা , আর আমাদিগের মতো ব্যাচেলর পোলাপানের জন্য আফসোস ও ব্যাপক চিন্তাভাবনার সুযোগ । 
কারো মতে , প্রেম স্বর্গীয় , প্রেম অমর । এর মৃত্যু নাই , এটা অক্ষয় । হঠাৎ শুরু , শেষ নাই ইত্যাদি ব্লা ব্লা ব্লা । এ ব্যাপারে আমার নিজস্ব মতামত আছে । প্রেম হইল একটা শখ । শখ বুঝেন তো ভাই ? হ্যাঁ , ইংরেজীতে বলে HOBBY . এই প্রেম হইল অবসর কাটানোর শখ । আগে ছিল বাগান করা , বই পড়া , এখন হইছে টাংকি মারা , ফিল্ডিং মারা , চিপায় চাপায় ডুব দেয়া , আর মাঝরাতে ফুসুর ফুসুর আলাপ করা । সবই অশ্লীল । 
ব্যাপারটা এত্তগুলা জঞ্জাল । একটা মেয়ের মনে যে কি চায় , এটা তাবৎ দুনিয়াও জানে না । আর পোলারা জানবে ? হুঁহ । প্রশ্ন ফাঁস হইলেও হইতে পারে , কিন্তু নারীর মনের চাওয়া আর বাপের পকেট মারা - চিরদিন গোপন । 
তো এই প্রেমেরও রকমফের আছে । একরকম প্রেম আছে যাকে বলতে হয় - স্বাভাবিক প্রেম । এখানে নর ও নারী পরিচিত হয় , তারপর প্রেমপর্ব এবং সবশেষ শুভবিবাহ । 
এখানেও কাহিনী আছে , ভায়া । এত্ত সোজা ? পরিচিত কেমনে হইল ? বাসে , ট্রেনে , লন্ঞ্চে , প্রাইভেট কোচিংয়ে , রাস্তায় , পাশের বিল্ডিংয়ে , পরীক্ষার হলে ঘাড় ঘুরাইয়া খাতা দেখতে গিয়া খাতার মালিকরে দেখা - বহুত পেজগি । বিয়া করছো , তাই না ? বউ কার ? তোমার না তোমার বন্ধুর ? বোঝাই যায় , দুইনম্বরী করবে জনগণ , ঠেকাবা তুমি একা ।
তারপর আসে অস্বাভাবিক প্রেম । এখানের মত খেলা মনে হয় কোন ফুটবল লীগেও হয় না । এর উপরে ক্রাশ , তার লগে রিলেশন , ওর লগে ব্রেক আপ , এই ভাইরে পটানো , ওই পোলার পকেট খালি করা - সরি , আর কিছু বলবো না । এত্ত এত্ত উদাহরণ দেখাইয়া আমিই বিভ্রান্ত । 
এর মধ্যে কিছু প্রেমিকাদের কাছে ছেলেরা প্রেমিকা না , ছেলেরা তাদের কাছে 'বয়ফ্রেন্ড' 'ভাইয়া' 'হাতের পুতুল' 'আঁতেল' 'ছাগল' 'গামছা' ইত্যাদি নানারকম নামে পরিচিত । 
কিছু কিছু তথাকথিত প্রেমিকা থাকে , যারা এই ব্যাপারে পুরাই জুয়াড়ি । মোহময় কথাবার্তা আর ট্যারা চাহনি ! দিয়া তারা পোলাগো নাকে দড়ি দিয়া ঘুরায় , তারপর নগদে পল্টি । এরা হইল বালুর ট্রাক । ১০০ হাত দূরে থাকুন । 
কিছু পোলাপানের এই ছ্যাবলা মার্কা শখ অর্থাৎ প্রেম অঙ্কুরেই বিনষ্ট হয় পরিবারে জানার কারণে । এরা হইল ভুংভাং । সারাজীবন পরিবারের ছাতার তলে থাকতে চায় । 
তারপর একাধিক প্রেমের কথা না হইলে বাদই দেয়া যাক । কি আর বলবো ! 
কিছু মেয়ের পছন্দ হইল ইয়ো ইয়ো টাইপ লেজবিশিষ্ট বানর । এসব বানর দুইদিন একজনের লেজ তো তিনদিনের সময় আরেকজন । হুহ ! 
যাই হউক , ওই সুনয়না আর সুদর্শন (আর কিছু মাথায় আসছে না) ঘাসে বইসা বাদাম সাবাড়ে ব্যস্ত । 
চিন্তায় আরো কিছু জিনিসের আগমন ঘটলেও এখন কিছু বলবো না । কারণ ব্যাচেলর সম্প্রদায় শুধু তাকিয়ে দেখবে , সমালোচনা করবে না । অলিখিত নিয়ম । 
শেষ করি এক বড় ভাইয়ের ঘটনা দিয়া । তার একটা রিলেশন ছিল , একটা গার্লফ্রেন্ড নামক পোষা প্রাণী ছিল । তো একদিন তিনি গোপন সূত্রে জানতে পারলেন , এই প্রাণীটি তাকে ডিগবাজি দেবার প্রস্তুতি নিচ্ছে । তো তিনি একটা চিঠি লিখলেন সেই প্রাণীকে । শেষ লাইনটা ছিল : 
ভালো আছো ,
সুখে থেকো ,
বিদায় দিও ভ্রদমত । 
('ভ্রদ' এর জায়গাতে 'ভদ্র' হবে । কিন্তু এই ভুল উনার আবেগের অর্জন ।) 
ভালো থাকবেন । 

