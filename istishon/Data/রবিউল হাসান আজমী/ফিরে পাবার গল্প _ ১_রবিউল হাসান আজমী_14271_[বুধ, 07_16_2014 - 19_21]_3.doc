ফিরে পাবার গল্প _ ১


 আমি তখন সদ্য
নতুন কলেজ
জীবনের অর্ধেক
শেষ করে , অর্থাৎ
কলেজ জীবনের
এক বছর পার
করেছি ।
মনে আছে ,
একদিন
সকালবেলা রাস্তার
মাঝপথে ,
বাসে যাচ্ছি ।
বাসভাড়া দেয়ার
সময় হুঁশ হল ,
পকেটটা ফাঁকা ।
অর্থাৎ পকেটমার
তার মেধা খরচ
করে আমাকে রিক্তহস্ত
করে গিয়েছে ।
অত:পর বাসের
কাউকে কিছু
না বলেই
মাঝরাস্তায়
নেমে হাঁটছি ।
চারপাশের সবাই
ব্যস্ত । শুধু
আমার কোন
তাড়া নেই ।
কুয়াশার ভেতর
মনে হচ্ছে যেন
সবকিছুই
কুয়াশায় মোড়া ,
একটু একটু
করে খুলে যাচ্ছে ।
এইরকম
একটা সকালের
প্রচন্ড
ঠান্ডা আর
জমে থাকা শহর
দেখার
সাথে সাথে আমি শুধুই
নিজের
কথা ভাবছি ।
সিনেমা হলটার
পাশে হাঁটার সময়
হঠাৎ পেছন
থেকে আচমকা কুয়াশা ফুঁড়ে উদয়
হওয়া একটা কিছু
এর ধাক্কায়
রাস্তায়
পড়ে গেলাম ।
একটা কিছুই ,
কারণ
কুয়াশাতে দুটো হেডলাইট
ছাড়া কিছু
চোখে পড়ে নি ।
পড়ে যাবার
আগে শুধু
শুনতে পেলাম ,
একজন বলছেন ,
'দেখেশুনে পথ
চলবি ।'
দুঃখিত বাবা ,
তোমার
কথা মাঝেমাঝে অমান্য
করি , আজ তার
ফল পেলাম ।
হাসপাতালে জ্ঞান
ফেরার পর
জানতে পারলাম ,
দুটো পায়েরই কিছু
হাড় ভাঙার জন্য
হাঁটাচলা করা বন্ধ
। ঢাকায় কেউ
না থাকার
শাস্তি আরও
একবার পেলাম -
হাসপাতালে অনির্দিষ্টকাল
বসে থাকতে হবে ।
ডাক্তার
প্রতিদিন একবার
চেম্বারে আসে ,
নার্স একজন
আসে , এক দুই
ঘন্টা থেকে চলে যায়
। বাকি দিনটাই
আমার । হুইল
চেয়ারে বসে নিজে নিজেই
হাসপাতালে ঘোরাঘুরি করি ,
পাশের
কেবিনে সর্বাঙ্গে চাপাতি -
রামদার
আঘাতে ভর্তি হওয়া অছাত্র
ছাত্ররাজনীতিকের
দৃঢ় ভাষণ আর
টুকটাক
কথাবার্তায় দিন
পড়ে যায় । এর
বাইরে ডাক্তারের
চেম্বারে জমানো বই
থেকে দু-
একটা চেয়ে নিয়ে পড়েই
দিন
কেটে যাচ্ছে ।
ডাক্তার
ততদিনে আমার ও
পরিচিত ।
একদিন
ডাক্তারের এক
পুরানো জার্নালে একটা চিঠি লেখা পেলাম
।
ডাক্তারকে না জানিয়ে চিঠিটা নিয়ে এলাম
। সারাদিন
একা থাকার পর
এইরকম
একটা হাতে লেখা চিঠি পেয়ে কৌতূহলের
বশেই
চিঠিটা পড়তে থাকলাম :
'এই যে ডাক্তার
মশাই ,
সারাজীবন
তো পড়াশোনাই
করে গেলেন ।
আমার বোনের
কথা মনে আছে তো ?
ওইযে , জুহি আপু ।
আপনি তো তাকে ভালোবাসতেন ,
না ?
আপনি একটা বোকা ,
গাধা । মুখ
ফুটে না বললেও
আমার আপু ঠিকই
বুঝতে পেরেছিল ।
কাল আপুর বিয়ে ।
পুরনো সব
কথা ভুলে যেন
আপনাকে বিয়েতে দেখি ।
ভালোবাসার
কথা তো বলতে পারলেন
না , অতএব
শুভকামনা করে বিদায়
দেবেন ।
কারুয়শা ।'
কেন যেন
জানি না ,
আমি সে দিন শুধু
এই চিঠিটাই
পড়েছিলাম ।
একবার না ,
বারবার । শুধু
কারুয়শার
কথা মনে হচ্ছিলো ।
আচ্ছা ও
দেখতে কেমন ?
কাজল দেয় চোখে ?
হাসে কিভাবে ?
হঠাৎ আমার
ইচ্ছা হলো ,
মেয়েটাকে চিঠি লিখি আমি ।
একটা মেয়ে ,
খামের পেছনে যার
ঠিকানাটাই
কেবল পেলাম , এই
ঠিকানাতে সে থাকে কি না ,
তাও জানি না ।
তাই চিঠি লেখার
চিন্তা আপাতত
ওখানেই শেষ ।
হাসপাতাল
থেকে ছাড়া পেয়েছি দুদিন
। এখনও হুইল
চেয়ারেই
থাকতে হয় । কেন
যেন কারুয়শার
কথা মন
থেকে মুছতে পারছি না ।
রুমমেট
যারা ছিল ,
তারা ভাবে অসুস্হতা ।
আমিও
জানি এটা অসুস্হতা ।
মনের উপর চাপ ।
শেষ পর্যন্ত
একদিন
রাত্রে খাতা কলম
নিয়ে বসলাম ।এই
মেয়েটাকে চিঠি লিখার
পেছনে অন্য
আরেকটা কারণ
আছে ।
একটা মেয়েকে আমি পছন্দ
করতাম , কিন্তু
তাকে একথা বলার
পর সে শুধু
বলেছিল , 'থাপ্পড়
দেখছিস ?' এই
কারুয়শা মেয়েটা সেই
ঘটনাটার
কথা মনে করিয়ে দিচ্ছে বারবার
। তাই অনেক
ভেবে-
চিন্তে লিখলাম :
'প্রিয় কারুয়শা ,
আমি জানিনা আপনি আমার
এ চিঠির
প্রত্যুত্তর
দেবেন কি না ।
কারণ
আমি যতদূর
জানি ,
মেয়েরা অপরিচিত
কারো চিঠি পড়ে না ।
ফিরতি চিঠির
দরকার নেই , শুধু
পড়লেই হবে ।
মাত্র এক বছর
আগেও
আমি ছিলাম
একটু অন্যরকম ।
অন্যরকম
বলতে একটু
ছন্নছাড়া আর
পাগল প্রকৃতির ।
একদিন এই
পাগলামীর জন্য
এক
মেয়েকে ভালোবেসেছিলাম ,
কিন্তু আর
তাকে পাইনি । যাই
হোক , আপনার
একটা পুরনো চিঠি ,
আরেকজনকে লিখা ,
আমার
হাতে এসে পড়েছে ।
আমি চিঠিটা পড়ার
পর থেকেই
বুঝতে পারি ,
আপনি কেন যেন
আমার
মনে জায়গা করে নিচ্ছেন
। আচ্ছা ,
আপনি কি চোখে কাজল
দেন ?
কিংবা লালপেড়ে শাড়ি পরতে পছন্দ
করেন ? থাক ওসব
কথা । জানেন
কারুয়শা , আমার
ইচ্ছা ছিল
আমাকে অনেক
দূর থেকে কেউ
জানবে । আমার
সাথে তার
কথা হবে । নিজের
আবেগ , দুঃখ কষ্ট
গুলো আমরা ভাগাভাগি করবো ।
আপনার
চিঠিটা পড়ে আমার
মনে হয়েছে আপনিই
একমাত্র
ব্যক্তি ,
যিনি আমার
কথা খুব
ভালো বুঝবেন ।
আমরা কি ভালো বন্ধু
হতে পারি ?
আপনার
মতামতের
অপেক্ষাতে রইলাম
। '
চিঠিটা পোষ্ট
করার তিন মাস
পরে চিঠিটার
প্রত্যুত্তর
পেয়েছিলাম । এই
তিন মাসের
প্রথমদিকে চিঠির
জন্য অনেক
অপেক্ষা করেছি ।
না পেয়ে একসময়
হাল
ছেড়ে দিয়েছি ।
কলেজের
চাপে প্রায় ভুলেই
গিয়েছিলাম
কারুয়শার কথা ।
সাদা খামের উপর
বড় বড়
অক্ষরে লেখা 'কারুয়শা'
নামটা আমাকে তিন
মাস আগের
কথা মনে করিয়ে দিল
। মেসের
রুমমেটরা যার যার
মতো ঘুমিয়ে যাবার
পর আমি খুব
মনোযোগ
দিয়ে চিঠিটা পড়া শুরু
করলাম :
'জনাব ,
আপনার
চিঠিটা পাবার পর
আমি অনেক খোঁজ
করেছি আপনার
ব্যাপারে । কিন্তু
ফলাফল শূণ্য ।
তাই
আপনাকে জানতেই
এ চিঠি লেখা ।
আপনি কে ,
কি করেন ,
এগুলোর
ব্যাপারে বিস্তারিত
জানিয়ে লিখবেন ।
এতদিন লিখি নি ,
কারণ
আমি ব্যস্ত
ছিলাম । এখন
অবসর । তাই
লিখছি । যত
তাড়াতাড়ি সম্ভব
উত্তর দেবেন ।
কারণ আমিও চাই
আমার জন্য কেউ
চিঠি লিখবে ।
তবে শর্ত
আছে এজন্য ।
শর্তগুলো হচ্ছে :
ভালোবাসা যাবে না ।
দেখা করতে চাওয়া যাবে না ।
ফোন নম্বর
চাওয়া যাবে না ।
ভালো থাকবেন ।
কারুয়শা ।'
চিঠিটা পড়ার পর
নিজের
সম্পর্কে যতটুকু
কাগজে লিখা যায় ,
তা ছাড়া আর
কিছুই
লিখতে পারি নি ।
আসলে , তখন
মাথায়ই
আসেনি যে কি লিখা যায়
। ওর
ঠিকানা জানার
পর হাপিত্যেশ
করা ছাড়া আমার
আর কোন
রাস্তা ছিল না ।
পাশাপাশি কলেজে পড়েছি আমরা ,
থেকেছি পাশাপাশি এলাকাতে ।
পরীক্ষার
প্রস্তুতি নিরিবিলিতে নেয়ার
জন্য যে যার
বাড়ি চলে গিয়েছি ।
আমি ময়মনসিংহ ,
ও খুলনা । তবুও
চিঠি দেয়া-
নেয়া কমে যায়নি আমাদের
মধ্যে ।
যে সময়টাতে আমি কলেজে ছোটাছুটি করছি নিজেকে একজন
পরিপূর্ণ মানুষ
রূপে দেখার জন্য ,
সে সময়টাতে আমার
মত
করে আরো একজন
নিজেকে তৈরি করছে ,
- এ
চিন্তাটা

