ভালবাসি বলে তো আর মাথা বিক্রি করে দেই নি,


ভালবাসি বলে তো আর মাথা বিক্রি করে দেই নি,
নেতৃত্ব দিয়েছো বলে তো, আর কিনেও নাও নি।
তুমি যে এখন কি করছো, সেটা তো জানি না, জানাচ্ছোও না।
তো
এখন আমাদের দাবীগুলো যদি আমি একাই আবার চিৎকার করে বলা শুরু করি, তাহলে
তোমার কাছে জবাব দিহি করতে হবে কেনো?
না কি,
রাজাকারের ফাসির দাবীতে আন্দোলনের ইজারা কেউ দিয়েছে তোমায়?
আমি আমার মত করেই প্রতিবাদ করবো, তার মানে এই না যে, তুমি ডাকলে পাবেনা আমায়। তোমাদের শীতনিদ্রা আমাকে ব্যথিত করেছে। আমার অন্তর্দহন আমাকে আবার চিৎকার করতে বলছে।
আমি অহর্নিশ একজন প্রজন্মযোদ্ধা।
একজন পতিতাও যদি বলে, রাজাকারের ফাঁসি চাই, তার সাথে গলা মেলাতে আমার কোন বাধা নেই।
আবার জেগে উঠুক শাহবাগ।
জয় বাংলা
জয় বঙ্গবন্ধু।

