ইতিহাস বিকৃতি রোধে আইন পাস করা দরকার 


ইতিহাস বিকৃতি হচ্ছে এক ধরণের স্লো পয়জনিং।
৭৫-এর পর থেকেই এদেশে ইতিহাস বিকৃতির মাধ্যমে জাতীকে তার মূল ধারা থেকে সরিয়ে দেয়ার চেষ্টা হয়েছে খুব ধীরে ধীরে। বিকৃত করা হয়েছে মহান মুক্তিযুদ্ধের ইতিহাসকে। প্রশ্নবিদ্ধ করার চেষ্টা হয়ছে মহানায়কদের ভূমিকাকে। তাদের ভূমিকার বদলে নামমাত্র ব্যক্তিদের ভূমিকাকে করা হয়ছে মহিমান্নিত। জাতীর সামনে একজন পাঠককে তোলে ধরার চেষ্টা হয়েছে মুক্তিযোদ্ধের ঘোষক হিসেবে।
সাথে সাথে,
মুক্তিযুদ্ধের সময় ঘটে যাওয়া যুদ্ধপরাধ ও মানবতা বিরুধী অপরাধগুলো এড়িয়ে যাওয়ার চেষ্টা হয়েছে সবার অলক্ষ্যে। মুক্তিযুদ্ধের ইতিহাসে পাক হানাদার বাহীনির সাথে প্যারা-মিলিটারি হিসেবে কাজ করা এদেশীয় রাজাকার, আল-বদর, আল-শামস বাহিনী। মূলত এই বাহিনীর লোকজনই লোটপাট, অগ্নিসংযোগ, খুন হত্যা ও ধর্ষনের মত অপরাধগুলোতে জড়িত ছিলো বেশি। কিন্তু ইতিহাস রচয়িতারা বিশেষ গোষ্ঠীর ক্রীড়ানক হিসেবে রাজাকার-আলবদর, আল-শামস প্রভৃতি শব্দগুলো এড়ীয়ে গেছে সবার অলক্ষ্যে। যার ফলশ্রুতিতে দেশের ও তরুণ প্রজন্মের একটা অংশ মুক্তযুদ্ধকালীন মানবতা বিরুধী কর্মকান্ডগুলোকে ৪২ বছর আগের ঘটনা বলে গুরুত্বহীন ভাবে মূল্যায়ন করছে। তাদের কাছে দেশ-বিরুধী, যারা দেশের স্বাধীনতটাই চায়নি, যুদ্ধাপরাধী সংগঠনের রাজনৈতিক অধিকার থাকাটা যৌক্তিক বলে মনে হয়, তারা দেশ-বিরোধী দলের রাজনীতি করাকে গণতন্ত্র বলে।
শুধু কি তাই?
আজকাল ইতিহাস বিকৃতিকারীরা মহান মুক্তিযুদ্ধের তিরিশ লক্ষ শহীদদের আত্মদানকে ছোট করার জন্য এই সংখ্যা নিয়ে বিভ্রান্তি ছড়ানোর মত ন্যক্কারজনক ও ঘৃণ্য কাজ করতেও পিছপা হয় না। তাদের কাছে ইতিহাসের এমন বিকৃত করাটা এক ধরণের পৈশাচিক আনন্দ হিসেবে ধরা দেয়। তারা মুক্তিযুদ্ধের স্বপক্ষের শক্তির সামনে এমন বিকৃত ভাবধারা প্রকাশ করে একটা ক্রুর হাসি দেয়। যেনো বলতে চায়, তোমরা যতই মুক্তিযুদ্ধ মুক্তিযুদ্ধ করে চিৎকার করো না কেন, জাতীর তাতে কিছু যায় আসে না, জাতীর কাছে লাখো শহীদের আত্মদান এখন আর গুরুত্ব বহন করে না, তাদের কাছে শহীদ তিরিশ লক্ষ কিংবা তিন লক্ষ্য কোন ব্যপার না, দেখো আমরাই জিতে গেলাম।
তাই,
ইতিহাস বিকৃতি রোধে প্রয়োজন কঠোর আইনি পদক্ষেপ নেয়া। উপযুক্ত প্রমানাদি ছাড়া যে বা যারাই ইতিহাস নিয়ে প্রশ্নবিদ্ধ তথ্য উপস্থাপন কিংবা প্রকাশ করবে তাকে আইনের আওতায় এনে শাস্তির বিধান জরুরী বলে মনে করছি।

