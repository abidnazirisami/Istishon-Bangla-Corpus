বিবাহ বহির্ভুত শারীরিক সম্পর্ক কেন জরুরী, এবং দু'একটি মন্তব্যের উত্তর


কয়েক দিন আগে ব্লগ আর ফেবুতে বিবাহবহির্ভুত শারীরিক সম্পর্ক কেন জরুরী তা নিয়ে একটা পোস্ট দিয়েছিলাম। এর ফলে অনেক বিতর্ক হয়েছে, হয়েছে আলোচনা, সমালোচনা। একবারে বেকুব হয়ে গেছিলাম যখন দেখলাম এ নিয়ে আরো দুইটা ব্লগ পোস্ট করা হয়েছে, তার মানে কারো কারো মনে আমার কথাগুলো কিছুটা হলেও দাগ কাটতে পেরেছে। ভাল যে লাগেনি তা বলবো না, বেশ ভাল লেগেছে এই ভেবে যে আমার ধারনাগুলো অন্যকেউ ভাবিয়েছে। কেউ কেউ ব্যক্তিগত আক্রমণ করতে ছাড়েননি। সবাইকে স্বাগতম। 
আমি অকপটে স্বীকার করছি যে, আমার পড়াশুনা আপনাদের তুলনায় নেই বললেই চলে। আদতে আমি কাগুজে শিক্ষিতও নই, একটা চা-স্টলের মালিক। কিভাবে একটা প্রবন্ধ বা নিবন্ধ পয়েন্ট দিয়ে দিয়ে লিখতে হয় তাও আমার ভাল জানা নেই। আমি কোন মতবাদ প্রচার করতে আসিনি। আমি আমার ধারনাগুলো স্রেফ প্রকাশ করেছি মাত্র। আমি আপনাদের কাছ থেকে প্রতিটা বিষয়েরই উত্তর চেয়েছিলাম। কোন বিষয়েরই উপসংহার নিজে টানি নি। 
যাই হোক, এই নিয়ে আমি দুইটা পোস্ট দেবো। একটাতে আত্মপক্ষ সমর্থন করে বিভিন্নজনের মন্তব্যের উত্তর দেয়ার চেষ্টা করবো, আরেকটায় আবারো সেই গরুর রচনা মানে সেক্স উন্মোক্ত করা নিয়ে আরো কিছু ক্যাচাল পারবো।
এবার তাহলে, আত্মপক্ষ সমর্থনের শুরু করা যাক। 
প্রথমেই যে ধাক্কার সামনে পড়তে হয়েছে তা হলো, একটা সার্বজনীন ধারনার যে, ফ্রী সেক্স মানেই অবাধ যৌনাচার। হ্যা, অনেকটা তাই মনে হতে পারে, আদতে কি তাই? ঘটনা কি এমন হয়ে যাবে যে ছেলেরা মেয়েদের দেখলেই বলবে, আসো শুয়ে পড়ি। শুনতেই অশ্লীল লাগছে, তাই না? বলুন তো সেক্স ফ্রি হয়ে গেলেও কি এই কথাটা খারাপ লাগবে না? তর্কের খাতিরে তর্ক নয়, দয়া করে সত্যি আর যৌক্তিকভাবে উত্তর দিবেন। একটা কথার ইঙ্গিত আবারো দেই, বর্তমানে ছেলেতে মেয়েতে বন্ধুত্ব, প্রকাশ্যে হাতে ধরা আগের থেকে অনেকটা ফ্রি। তাই বলে কি ছেলেগুলো যাকে ইচ্ছা তাকে গিয়ে বলছে, এই যে শুনুন আমি আপনার বন্ধু হতে চাই, টানা টানি করছে কি যাচ্ছেতাইভাবে? নাকি বন্ধুত্বটা গড়ে উঠছে পারষ্পরিক সহচর্যের মাধ্যমে। সেক্স ফ্রি থাকলে হাত ধরাধরিটা হয়ত বিছানা পর্যন্ত গড়াতো, এর বেশি কিছু কি? খুব কি হালকা হয়ে গেলো যুক্তিটা? বিবেচনা আপনাদের। 
একজন কমেন্ট করেছেন,
"হাসতে হাসতে চেয়ার থেকে উল্টায় পড়তে গিয়েছিলাম। ধরুণ, একটা মেয়ে রিকশায় করে যাচ্ছে। হঠাৎ, রিকশাওয়াল বলল, "আফা আপনার সাথে আমি অফেন সেকশ করুম।" মেয়েটা ভ্রু কুঁচকে তাকাবে। "
>>ভাইজানের কাছে প্রশ্ন, আপনি কয়জন অপরিচিত মেয়েকে এমন আক্তা (হটাত) গিয়ে বলেছেন আমি আপনার সাথে বন্ধুত্ব করুম?
ইভটজিং-এ প্রেমিকের আহবানে নারীদের সম্মতির কথা বলেছিলাম বলে আরেকটা কমেন্ট ছিল ;
"সম্মতি থাকতেই বা হবে কেন? প্রত্যেকটা মানুষের পছন্দ অপছন্দ তো আলাদা। একটা মাস্তান ছেলে প্রেমের প্রস্তাব দিলে সেটা গ্রহন করার যৌক্তিকতাটাই বা কতটুকু শুধু ইভ টিজিং এড়ানোর জন্যে ? আফসুস আপনি মুক্তমণা দেখাতে গিয়ে মুক্তমনের সাথে প্রচুর সংঘর্ষ করে চলেছেন।"
>>এই ব্যপারটা কি একজন নারীর প্রেক্ষাপটে বিবেচনা করে লিখা? না কি সার্বজনীন? যদি ছেলে মেয়ে উভয়েই যৌনশিক্ষার মাধ্যমে বড় হয় এবং তারা যদি ফ্রি সেক্সের পরিবেশে বড় হয়, তাহলে কি সঙ্গী নির্বাচনে এমন আগ্রাসী হবে? কিংবা সম্মতির ব্যপারটা আদৌ থাকবে কি? আমার মনে হয় না। যদি বলেন প্রেম ভালবাসায় যৌনতার উদ্দীপনা নেই, তাহলে, বলবো আপনি ফ্রড। ভাল মানুষ নন, ভাল মানুষীর ভান করছেন।
একটা কমেন্ট,
আপনি হয়তো জানেন না মানুষের সেক্সে একটা কমিটমেন্ট থাকে। বিশেষ করে মেয়েদের। কারন মেয়েরা প্রকৃতিগতভাবে সঙ্গী নির্বাচনের ক্ষেত্রে যত্নশীল। আপনাকে সামান্য কিছু জানানোর জন্যে আমি একটা লিংক দিয়েছিলাম আপনি হয়তো পড়ে দেখেন নি।
>>না, আমি পড়ে দেখিনি, এবং আমার পড়াশোনা খুবই অল্প। এত বেশি পড়তেও চাই না। আমি আমার চারপাশ থেকে বাস্তব অভিজ্ঞতা লব্ধ জ্ঞানেই বেশি স্বচ্ছন্দবোধ করি। মেয়েদের সেক্সের ব্যপারে মেয়েরা প্রকৃতিগতভাবেই সঙ্গী নির্বাচনের ক্ষেত্রে যত্নশীল, তার মানে কি এই দাড়ায় যে, তারা বহুগামী না? পরকিয়ার ব্যপারটাতে তো পুরুষের লালসা আর নারীর প্রয়োজন এবং আগ্রহটাই দেখি বেশি থাকে। 
দুজনের সম্মতিতে সেক্স চর্চার ক্ষেত্রে আমি বলেছিলাম অধিকার, একটা কমেন্ট এরকম,
ঘুষ দুজনের সম্মতিতে হয় এবং খুব ভালভাবেই অধিকার সংরক্ষিত থাকে দুজনের। মারামারিতেও কিন্তু থাকে । আর আপনি অধিকার বলতে কি মিন করছেন? কোনটা অধিকার হবে? এখানে কিন্তু উচিত অনুচিতের প্রশ্ন এসে যায়।
>>কথাটা ছিল যেহেতু অবৈধ যৌন সম্পর্ক কমানো যাচ্ছে না, সেহেতু মিছেমিছি একে অবৈধ রাখার দরকার কি? দুজন প্রাপ্ত বয়স্কের সম্মতিতে সেক্স করা বৈধ করে দেয়া হোক। এর উত্তরে ঘুষের কথা বলাতে আমি অধিকারের কথা বলেছিলাম, এর পর এই মন্তব্য। দুঃখিত কার অধিকার বলেছি তা না বোঝানোর জন্য। ঘুষের ক্ষেত্রে যে অধিকারের কথা বলেছিলাম সেটা ছিল আম জনতার অধিকারের কথা। ঘুষের ক্ষেত্রে জনসাধারণের অধিকার খর্ব হয়, কিন্তু প্রাপ্ত বয়স্কের সম্মতিতে কার অধিকার খর্ব হয়?
এটা ছিল ব্যক্তি আক্রমন নির্ভর কমেন্ট;
আপনি এতো নতুন এবং "সাহসী" একটা মতবাদ হাজির করলেন,নিশ্চয়ই আপনি এতে মনে প্রাণে বিশ্বাস করেন। এইটার পক্ষে-বিপক্ষে মন্তব্যগুলার উপর এতো প্রতিমন্তব্য দিলেন, এতো সময় ব্যয় করলেন, এই মতবাদ নিজের জীবনে ও নিজের পরিবার-পরিজনদের (মা, বাবা, ভাই, বোন, স্ত্রী, ভাবী, দুলাভাই, ভাতিজা, ভাতিজি, ভাগ্নে, ভাগ্নি, পুত্র, কন্যা, কাজের লোক, কাজের মহিলা, মালি, ড্রাইভার, দারোয়ান ইত্যাদি ইত্যাদি) উপর কতটুকু প্রয়োগ করেন সেটা জানানোর সাহস আপনার আলবাৎ আছে ।
>>হ্যা, আমি ব্যক্তিজীবনে অনেক দেখেছি, দু থেকে তিনটা পরকিয়া, কাজের বুয়ার সাথে মালিকের, মালকিনের সাথে দাড়োয়ান কিংবা ড্রাইভারদের সম্পর্কগুলো খুব কাছ থেকে দেখেছি। খুব বেশি দেখেছি বলেই আমার কাছে মনে হয়েছে, সমাজের অধিকাংশ মানুষ তথাকথিত অবৈধ কাজে জড়িত। আর তাই, আমার এ কথাগুলো।
আপাতত এই কয়েকটা কথা বলে গেলাম। পরবর্তি পোস্টে ফ্রি সেক্সের একটা রূপরেখা দাড় করাতে চেষ্টা করবো। তবে কিছুদিন সময় লাগবে মনে হয়। কারো বিরক্তির কারন হলে ক্ষমা চেয়ে নিচ্ছি।

