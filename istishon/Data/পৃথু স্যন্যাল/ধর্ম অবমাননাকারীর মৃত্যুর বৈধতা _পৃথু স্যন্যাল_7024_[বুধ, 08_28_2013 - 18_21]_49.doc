ধর্ম অবমাননাকারীর মৃত্যুর বৈধতা 


ধার্মিকেরা হলো এমন কিছু মানুষের সন্নিবেশ যারা পৃথিবীর সবচেয়ে কোমল কিছু বৈশিষ্ট্য ধারন করে, এমনকি এরা একে অন্যের জন্য জীবন পর্যন্ত বাজী রাখতে পারে। শুধু তাই না এই জীবন দেয়াটাকে তাদের কর্তব্য মনে করে।
একই সাথে,
এরা অন্য মতাবলম্বী মানুষের মৃত্যুকেও বৈধতা প্রদান করে। এমন মৃত্যু যতই নৃশংস হোক না কেন একেক ধার্মিক একে একটি দৃষ্টান্ত হিসেবে নেয়। সাথে সাথে কেউ কেউ নিজে এই ধরনের মৃত্যু কার্যকর করতে না পারার মনোকষ্টেও ভোগে। নিজেকে সান্ত্বনা দেয় এই ভেবে যে, যাই হোক অমুকতো কাজটা করতে পারলো। একেকটি সাম্প্রদায়িক দাঙ্গায় দেখা যায়, পৃথিবীর এক প্রান্তে সংখ্যা লঘূ কোন গোষ্ঠী নির্যাতনের শিকার হলে অন্য আরেক প্রান্তে একই গোষ্ঠীর সংখ্যা গুরুরা এর প্রতিশোধ নিতে শুরু করে।
ধার্মিকেরা,
ততক্ষণ পর্যন্ত একজন মানুষের সাথে কোমল ব্যবহার করবে যতক্ষণ পর্যন্ত তাদের মতবাদ সে মানুষটি বিনা বাক্য ব্যয়ে মেনে নেবে। ধর্ম বিষয়ক কোন প্রশ্ন করলে যদি সদোত্তর না দেয়া যায় তবে ধার্মিকেরা প্রশ্নকারীর সাথে রুঢ় আচরণ শুরু করে। আর যদি ধর্মের ব্যপারে জানতে না চেয়ে কোন ব্যক্তি নিজে নিজেই ধর্মের কোন ব্যপারে এমন উপসংহারে উপনীত হয় যা ধর্মকে অস্বীকার করে কিংবা ধর্মের বৈধতাকে প্রশ্নবিদ্ধ করে তাহলে প্রশ্নকারীর জীবন নাশ করাটা ধার্মিকেরা তাদের একটা কর্তব্য মনে করে। এমন উপসংহার টানাটাকে ধার্মিকেরা বলে ধর্মীয় অবমাননা বা কটাক্ষ বা এই জাতীয় একটা কিছু। 
ধর্ম অবমাননাকারীর
মৃত্যু যত নৃশংস হোক না কেন তার মৃত্যুকে যে কোন ধার্মিকই বৈধতা প্রদান করে। এমনকি এমন অবমাননাকারী ব্যক্তি জীবনে যত ভাল কাজই করুক কিংবা কোন ধরনের অপরাধে জড়িত থাক বা না থাক, তাতেও কিছু যায় আসে না। একমাত্র ধর্মের অবমাননার দোহাই দিয়ে এই মৃত্যু বৈধতা পায়। কেউ কেউ মনে করে ধর্ম অবমাননাকারীর মৃত্যু ঘটানো প্রতিটা ধার্মিকের অবশ্য কর্তব্য।
আবার,
এমনও ধার্মিক আছেন তারা নাস্তিকতাকে বৈধতা দেন এই বলে যে, একজন নাস্তিক হতেই পারে, তাতে কিছু যায় আসে না। তবে তাদের বক্তব্যও এই পর্যন্তই সীমাবদ্ধ। তারাও ধর্মকে প্রশ্নের কাঠগড়ায় দাড়ানোকে বৈধতা দেন না। তারা বলে, তুমি নাস্তিক কিন্তু ধর্মের অবমাননা কেন করবে। এমন মনোভাব ধারঙ্কারী লোকের ভীরে যে নাস্তিকরাও নেই, তাও বলা যাবে না। অথচ তারা এটা বুঝতে নারাজ যে, নাস্তিকতাটাই এক ধরনের ধর্মের অবমাননা। যেখানে কমবেশি সবগুলা ধর্মই অলীক স্রষ্টার দোহাই দিয়েই তাদের ধর্মকে বৈধতা দেয় এবং শ্রেষ্টত্বের দাবীদার হয়, সেখানে নাস্তিকেরা সেই স্রষ্টাকেই অস্বীকার করে বসে। সকল কিছুর মালিক, ধর্ম প্রদানকারী, ধর্ম মতে মহাবিশ্বের স্রষ্টার অস্তিত্বকে অস্বীকার করলে ধর্মের কোন অস্তিত্ব কিংবা বৈধতা থাকে কি? আর একটা অবৈধ কিংবা বাতিল মতবাদ কিংবা দিক নির্দেশনার মান-অপমান, অবমাননা বলে কিছু থাকে কি?
অনেকে বলেন,
নাস্তিকতা প্রচারের বিষয় নয়। কিন্তু তারা এটা ভুলে যান যে, নাস্তিকতা একটি স্বপ্রনোদিত জ্ঞানান্বেষণের মাধ্যমে যৌক্তিক বিশ্লষন করে প্রাপ্ত একটি সিদ্ধান্ত। এটি নিঃসন্দেহে মানুষের অর্জিত জ্ঞানের একটি শাখা(দর্শনের শাখা)। তো জ্ঞান যদি প্রচার কিংবা বিতরন অথবা কাজে লাগানো না যায়, তবে এমন জ্ঞানের দরকার কি? 
যাই হোক,
ধার্মিক আর নাস্তিক যে যাই হোক না কেন, মানুষের বড় পরিচয় হলো এরা মানুষ যারা পৃথিবীর হাজার হাজার প্রানী থেকে আলাদা। মানুষ তার জ্ঞান ও এর চর্চার দ্বারা পৃথিবীতে সকল কিছুর উপর তার আলাদাত্ব ও অধিকার প্রতিষ্ঠা করেছে। সেই মানুষ শুধু মাত্র মতাদর্শ ও ভাবধারার কারনে মৃত্যু প্রদানের অধিকার কিংবা কারও দ্বারা খুন হবার বৈধতা পেতে পারে না। মারাত্নক অপরাধী (মানুষের জন্য হুমকি) ব্যতিত অন্য কারও মৃত্যুর শাস্তি কোনভাবেই মানবিক হতে পারে না। আশা করি ধার্মিকেরা সাথে কিছু নাস্তিকও মৃত্যু প্রদানের এমন বৈধতার দিকে নজর দিবেন। 

