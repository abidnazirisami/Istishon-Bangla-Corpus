আমরা জাগছি, আপনারাও জেগে উঠুন


ভারতে কিছুদিন আগে ঘটে যাওয়া ধর্ষনের ঘটনায় রীতিমত ঝড় বয়ে গেলো।
আন্দোলনের মুখে সরকার আইন পরিবর্তন করতে বাধ্য হলো।
অথচ,
বাংলাদেশে ১১ বছরের মেয়েকে একটানা ৫৫ দিন ধর্ষন করার পরও জাতী নিশ্চুপ।
শুধু কিছু ফেসবুক স্ট্যাটাস আর ব্লগ লিখেই আমাদের কাজ শেষ।
ভাই,
জাতি আজ নিজে থেকে কিছু করতে চায় না। গনমানুষ তাদের সকল কাজের ভার দিয়ে রেখেছে রাজনৈতিক দলগুলোর কাছে। আর রাজনৈতিক দলগুলো দেশের উন্নয়ন তো দুরে থাক, নিজেদের আখের গোছাতে ব্যস্ত।
এরপরও
মিছিল, মিটিং , হরতালে যে দল রাজপথে ধাওয়া-পাল্টা ধাওয়ায় টিকে থাকে তাদেরই বাহবা দেয়, ভোট দেয়। প্রতিরোধ ভুলে গেছে।
এরই মাঝে,
যুদ্ধাপরাধীদের সর্বোচ্চ বিচারের দাবীতে তৈরী হয় আরেকটি শক্তির, সে শক্তির নাম "ব্লগার ও অনলাইন একটিভিস্ট" । জাতি এখন মনে করে, ব্লগাররাও জাতীয় ইস্যুগুলোতে আন্দোলন করবে। বিশেষ করে তরুণ সমাজের বিরাট একটা অংশ মনে করে জাতীয় স্বার্থ ও সার্বজনীন স্বার্থ (যেমন দূর্নীতি, সন্ত্রাস, নৈরাজ্যের বিরুদ্ধে) জড়িত বিষয়গুলোতে ব্লগাররা আন্দোলন করবে এবং সে আন্দোলনে তারাও অংশ নেবে। তারা মনে করে, ব্লগাররা যে ইস্যুতে আন্দোলন করবে তা একমাত্র দেশেরই স্বার্থে করবে। তারাও এতে অংশ নিয়ে জাতীর কাছে দেশপ্রেমের স্বাক্ষর রাখতে চায়। 
তাই,
আমরা যারা অনলাইনে দেশের অসঙ্গতি নিয়ে কথা বলছি, তাদের আর বসে থাকার সময় নেই। গুটা দেশ ও জনমানুষের জীবন আজ দুর্বিষহ। খুন-হত্যা , ধর্ষনের মত ঘটনা নিত্যদিনের বিষয় হয়ে দাড়িয়েছে। বিশেষ মহলগুলো তাদের স্বার্থে এমন অপরাধুগুলো হয় চেপে যাচ্ছে, নয় একে বৈধতা দানের চেষ্টায় লিপ্ত হচ্ছে। ১১ বছরের শিশুকে ধর্ষনের ন্যক্কারজনক ঘটনাকে বৈধ করার জন্য একে ধর্মান্তর ও বিয়ে নামক মোড়কে আবৃত করার চেষ্টা চলছে। 
হ্যা,
আমি ও আমরা কয়েকজন বন্ধু আজ রাতে একসাথে মিলিত হবো। এই ন্যক্কারজনক ঘটনার প্রতিবাদ ও দ্রুত বিচার এবং দৃষ্টান্তমূলক শাস্তির দাবীতে মানব বন্ধন করার চিন্তাভাবনা করছি। সময় ও কার্যক্রমের ব্যপারে সিদ্ধন্ত নেবো। আপনারাও শুরু করতে পারেন। 
অনেকে,
আমাকে ইনবক্স করেন যে, ভাই আপনার লেখা ভাল লাগে। আমি আপনার একজন ভক্ত, খুব ভাল লিখেন আপনি। যারা আমার লিখা ভাল বলেন, তাদের ধন্যবাদ জানাচ্ছি। সাথে অনুরোধ করবো, আপনারা আপনাদের আশেপাশের লোকজনকে নিয়ে শুরু করেন। আর বসে থাকা যায় না। একবার শুরু করুন, তাহলে দেখবেন, আপনার পাশে সহযোদ্ধার অভাব হবে না।
দীপ্ত প্রতিবাদে ফেটে উঠুন। 
দেরী নয়,
মিলিত হোন, জেগে উঠুন। প্রতিবাদ করতে শিখুন। মনে রাখবেন, কাল আপনার বোনটিও এর শিকার হতে পারে।
আমরা জাগছি, আপনারাও জেগে উঠুন।

