যুদ্ধাপরাধীদের ফাসির দাবীতে আন্দোলনের খবর কি_ 


কে নেতৃত্ব দিলো, কে নির্দেশনা দিলো, তা নিয়ে মোটেও উদ্বিগ্ন নই।
আমি আমার দাবীগুলোর ব্যপারে ভাল করেই জানি।
রাস্তার কোন পতিতাও যদি আমার দাবীগুলোর সাথে একমত হয়,
নেতৃত্ব দিতে পারে, অনায়াসে মেনে নেবো তার নেতৃত্ব, তার নির্দেশনা।
যারা গণজাগরণ মঞ্চের নেতৃত্ব নিয়ে প্রশ্ন তুলছেন, তারা একবার ভেবে দেখুন তো,
বিকল্প কিছু ছিলো কি?
সমাবেশে সরকারী নিষেধাজ্ঞার কারণে সমাবেশ বন্ধ। তাই বলে কিন্তু মঞ্চ বসে নেই। সারাদেশে গণসংযোগ চলছে। আমার জানামতে এ পর্যন্ত একত্রিশটি জেলায় সভা করেছে গণজাগরন মঞ্চ। সময় হলেই আবার জ্বলে উঠা হবে আমাদের।
আর যারা গণজাগরম মঞ্চকে দোষী করে ঘরে চলে গেছেন, তাদের কাছে প্রশ্ন,
আপনি কি গণজাগরন মঞ্চের ডাকে আন্দোলনে এসেছিলেন?
আপনি কারো প্ররোচনায় শাহবাগে দিনের পর দিন পরেছিলেন?
তাহলে কার সাথে রাগ করে নীরব আছেন?
আপনার দাবীর কি হলো? সেখবর কি নিয়েছেন?
আপনাকে যেহেতু কেউ ডেকে আনেনি, সেহেতু আপনার দাবীতে আপনাকেই অটল থাকতে হবে। যদি কাউকে ব্যক্তিগতভাবে ভাল না লাগে, তার সাথে আন্দোলন করা যাবে না এমন কি কোন কথা আছে?
আর আপনার এতদিনের নীরবতার মাঝখানে কারা জামাত-শিবির-এর হরতাল প্রত্যাখ্যান করে মিছিল করেছে?
সেদিন আপনি কেন বসে থেকেছেন?
সেটা কি আপনার আন্দোলন নয়?
ভাইরে বিভক্তি সময় এটা নয়, আমরা চরম দূঃসময় পার করছি। অভাব অভিযোগগুলো পরেও করা যাবে। বিভক্তির রেখা মুছে এক সাড়িতে দাঁড়িয়ে যান।
মনে রাখবেন,
আমরা কেউ নতা হতে আসিনি, নেতৃত্ব দিতেও না। আমরা আমাদেরি দাবীগুলো আদায় করতে এসেছি, দাবী আদায়ের আগ পর্যন্ত ঘরে ফির যবোনা এই প্রত্যয়ে আবার নেমে পড়ূন। কে ডেকেছে সেটা বিষয় নয়, বিষয় হলো কোন দাবীতে আপনাকে ডাকা হয়েছে।
আশা করি আমার এই কথাগুলো কেউ ভাবে দেখবেন।
দেখা হবে রাজপথে, কথা হবে শ্লোগানে, শ্লোগানে।
দীপ্ত শপথে বলিয়ান হোন, দ্রোহের অগ্নিতে শানিত হোন।
আওয়াজ তুলুন,
সকল যুদ্ধাপরাধীদের ফাঁসি চাই
জামাত-শিবির মুক্ত বাংলা চাই।
জয় বাংলা।

