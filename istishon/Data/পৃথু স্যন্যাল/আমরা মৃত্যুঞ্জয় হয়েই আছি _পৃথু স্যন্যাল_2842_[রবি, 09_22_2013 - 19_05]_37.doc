আমরা মৃত্যুঞ্জয় হয়েই আছি 


বাসায় ফেরা সময় এক বড় ভাই সাবধানে থাকার কথা বললো। সারাদেশে গণজাগরণ মঞ্চের কর্মীদের উপর হামলা হচ্ছে তার প্রেক্ষিতে তিনি আমাকে খুব সাবধানে চলাফেরা করতে বলেছেন। 
তাকে বলেছি মৃত্যু অবধারিত জেনেই স্রোতের প্রতিকূলে দাড়িয়েছি। যে সন্ত্রাসী গোষ্ঠী, দেশ বিরুধী প্রতিক্রিয়াশীল চক্র জামাত-শিবির স্বাধীনতা যুদ্ধে সরাসরি বিরুধীতা করার পরও এদেশে রাজনীতি করতে পেরেছে আর রাজনীতির অঙ্গনকে যথেষ্ঠ প্রভাবিত করে মন্ত্রী পর্যন্ত হয়েছে তাদের বিরুদ্ধে দাড়ানোটা চাট্টিখানি কথা নয়। যারা নিষিদ্ধ থাকার পরও রাজনীতি করার অধিকার পেতে পারে তাদের ক্ষমতাকে ছোটা করে ভেবে আমরা গণজাগরণের সাথে একাত্ত হইনি। 
বরং আগেই জেনেছি সাপের লেজে পা দিয়ে যখন ফেলেছি সাপের ছোবল খেতেই হবে। ছোবলে ছোবেল নীল বিষে ছেটে গেলেও গণজাগরণের কর্মীরা পিছু হটার নয়। দেশের একটার পর একটা ক্ষেত্র, একটার পর একটা ব্যক্তি, সংগঠন জামাত-শিবিরের কাছে পাছা বিক্রি করে দিলেও গণজাগরণের একজন কর্মীও তাদের দাবী থেকে পেছপা হবে না। সবগুলা যুদ্ধাপরাধীদের উপযুক্ত শাস্তির আগে আমরা থেমে যাবো না।
মৃত্যু তো একজন ব্যক্তির সমাপ্তি মাত্র, কিন্তু একটা মৃত্যু চেতনার যে বীজ রোপন করে যাবে তা একদিন বিশাল মহীরুহে পরিণত হবে। ধরেন, আমার মৃত্যু হয়েই গেলো। এক্ষেত্রে আমার ছেলেরা জানবে তাদের বাবা দেশ মাতৃকাকে কলংক মুক্ত করার জন্য প্রতিক্রিয়শীলদের বিরুদ্ধে দাড়িয়েছিলেন বলে মারা গেছেন। কি পরিমাণ ঘৃনার সাথে তাদের স্মরণ করবে ভেবেছেন? এটাই আমাদের বিজয়। আমাদের মৃত্যুর মধ্য দিয়ে জন্ম নেবে একেকটা বারুদ, এই বারুদগুলো একদিন অগ্নিস্ফুলিঙ্গের জন্ম দেবে, দাবানলের মত গ্রাস করে নেবে সকল অপশক্তিকে। 
আমরা মৃত্যুর ভয়ে ভীত নই, বরং মৃত্যুর মন্ত্রেই দীক্ষিত। আমাদের প্রেরনা লাখো শহীদ। আমরা মৃত্যুর মধ্য দিয়েই অমরত্ব লাভ করবো। 
তিনি আর কি বলবেন? বললেন আপনাদের জয় হোক।
[ তিনি আমার বয়সে বড় হলেও আমাকে আপনি বলেই সম্বোধন করেন[ 

