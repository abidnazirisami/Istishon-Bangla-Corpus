স্রষ্টার অস্তিত্ব কোন স্থানে_ 


কোন কিছু আছে অর্থাৎ কোন কিছুর অস্তিত্ব বিদ্যমান বলতে চাইলে প্রথমেই যে প্রশ্নটা চলে আসে, তা হলো “কিছু”টি অর্থাৎ বস্তু কিংবা শক্তিটি কোথায় আছে? অর্থাৎ কোন কিছুর অস্তিত্বের সাথে অবস্থানের প্রশ্নটি ওতপ্রোতভাবে জড়িত। অবস্থান ছাড়া কোন কিছুর অস্তিত্ব কোনভাবেই কল্পনা করা যায় না। এই অবস্থান কোন না কোন একটি স্থানে। 
আপনার একটি কম্পিউটার বা মোবাইল আছে, এটি অবশ্যই কোন না কোন স্থানে আছে, কোন না কোন স্থানকে দখল করে আছে। হয়ত মোবাইলটি আপনার হাতে, হয়ত কম্পিউটারটি আপনার টেবিলে আছে। এরও আগে এরা হয়ত কোন সুপরিশর, সুসজ্জিত কোন শোরুমের তাকে সাজানো ছিল।
আপনি আছেন ভাবলে প্রথমেই যে প্রশ্নটি প্রথমে আসে, তা হল আপনি কোথায় আছেন। আপনি হয়ত কোথাও বসে আছেন, দাঁড়িয়ে আছেন কিংবা হাটছেন। তবে কোথাও না কোথাও আছেন, পৃথিবীর একটা স্থান আপনি দখন করে আছেন। আপনার বাড়িটি ভূপৃষ্ঠের কোন না কোন একটা স্থানে আছে, বাড়িটির একটি ঠিকানা আছে। মোদ্দা কথা, স্থান ছাড়া কোন কিছুর অস্তিত্বকে প্রমান করা সম্ভব নয়। 
এবার আসা যাক, স্রষ্টা বা ঈশ্বরের অস্তিত্বের প্রশ্নে। ঈশ্বরের অস্তিত্ব আছে বলতে গেলেও একই প্রশ্ন চলে আসে যে ঈশ্বর কোথায় আছে? এই প্রশ্নের উত্তর বিভিন্ন ধর্মে বিভিন্নভাবে দেয়া হয়েছে। তবে সকল ধর্মই একথা বলে যে, ঈশ্বর সর্বত্র বিরাজমান। এই সর্বত্রতা সর্বত্র হওয়াটা স্বাভাবিক। এটা হতে পারে বিড়াটাকার কোন হলের ভিতর, হতে পারে মাক্রোস্কোপিক কোন জীবাণুর ভিতর, হতে পারে সূক্ষাতিসূক্ষ কোন পরমানুর ভেতর, এর ভেতরকার কোন কনা কিংবা কনার অভ্যন্তরস্থ শক্তির ভেতর। মোদ্দা কথা, যেখানেই থাকে না কেন, সেটাই একটা স্থান। স্রষ্টার এই স্থান মহাবিশ্বের সর্বত্র ব্যাপি। অবশ্য কোন কোন ধর্মমতে স্রষ্টার একটা নির্দিষ্ট স্থানে অধীষ্ট থেকে সর্বত্র বিরাজমান। একটা নির্দিষ্ট স্থানে থেকে সর্বত্র কিভাবে বিরাজমান থাকা যায় সে প্রশ্ন আপাতত তোলা থাক। এখন শুধু স্থানের কথা বলা যাক। 
ধার্মিক তথা সৃষ্টিবাদীদের ধারনা অনুযায়ী, এই স্থান অর্থাৎ মহাবিশ্ব একজন স্রষ্টার দ্বারা সৃষ্টি হয়েছে। তারা দাবী করেন, স্রষ্টা ছাড়া কোন কিছুই সৃষ্টি সম্ভব না। স্রষ্টাকে কে সৃষ্টি করেছে সে প্রশ্নও আপাতত তোলা থাক। ধরে নিলাম একজন স্রষ্টা এই মহাবিশ্বকে সৃষ্টি করেছেন। তাহলে, স্বাভাবিকভাবেই প্রশ্ন এসে যায়, মহাবিশ্ব অর্থাৎ স্থান সৃষ্টির পূর্বে স্রষ্টা কোথায় ছিলেন? স্থান ছাড়া কোন কিছুর অস্তিত্বই তো কল্পনা করা যায় না। যেহেতু স্রষ্টা মহাবিশ্বকে সৃষ্টি করেছেন, সেহেতু অবশ্যই তাকে মহাবিশ্ব সৃষ্টির আগেই অস্তিত্ব সম্পন্ন হতে হবে। তার তখনকার অস্তিত্ব কোন স্থানে ছিলো? স্থানেরই যেখানে অস্তিত্ব নেই, তার মধ্যে স্রষ্টার অস্তিত্ব কিভাবে কল্পনা করা সম্ভব? 
ব্যপারটা কি এমন যে, স্থান এবং স্রষ্টা যুগপথ সৃষ্ট হয়েছে? যদি তাও হয়, তাহলেও একটা অবস্থার তৈরী হয় যে সময় স্রষ্টা ছিলো না। বলে একটা এই স্রষ্টাবিহীন অবস্থা থেকে যদি স্রষ্টা আপনা আপনি সৃষ্টি হতে পারে, তাহলে এই মহাবিশ্ব আপনা আপনি সৃষ্টি হয়েছে বলতে সমস্যা কোথায়? অন্তত বিজ্ঞান তো এখন পর্যন্ত মহাবিশ্বের সৃষ্টি তত্বে ঈশ্বরের কোন ভূমিকা স্বীকার করে না। 

