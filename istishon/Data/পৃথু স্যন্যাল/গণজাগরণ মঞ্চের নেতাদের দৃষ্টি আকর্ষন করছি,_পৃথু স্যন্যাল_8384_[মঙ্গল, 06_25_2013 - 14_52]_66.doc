গণজাগরণ মঞ্চের নেতাদের দৃষ্টি আকর্ষন করছি,


গণজাগরণ মঞ্চের নেতাদের দৃষ্টি আকর্ষন করছি,
জানি না,
তোষামোদকারীদের বুহ্যভেদ করে আপনাদের চোখে এই লেখাটি পরবে কি না। তবু বলছি। 
২৮ জুনের কার্যক্রমে গণজাগরণ মঞ্চের সমর্থনটা জরুরী ছিলো। বলতে পারেন, দাবী আদায়ের আন্দোলনের জন্য তো মঞ্চ তো আছেই। কিন্তু বুকে ধারন করা আগুন নিয়ে কতদিন তরুণেরা বসে থাকবে? তাদের অন্তর্দহনের জ্বালা মেটাবে কে? যে দাবীতে শাহবাগের মোহনায় একদিন মশাল জ্বেলেছিল লাখো তরুণ, সেই দাবীগুলোর খবর কি? কতটূকু আদায় হয়েছে, কতটুকু হবে, এ ব্যপারে একদিন কি তরুণদের জানিয়েছেন? দিয়েছেন তো শীতনিদ্রা।
তো,
অন্তর্দহনে ভোগা তরুণেরা যদি অগ্নির স্ফুলিংগ আবারো উগরে দিতে চায়, সমস্যা কোথায়? তাদের সাথে কণ্ঠ মেলাতে হয়তো আপনারা সময় পাবেন না, আপনাদের শিডিউল নষ্ট হবে, তাই বলে বিভ্রান্তিকর বলে উড়িয়ে দিতে চান কেন? তাদের দাবী আর আপনাদের দাবী কি উল্টোরথের যাত্রী? না হলে, যাদেরকে বাহবা দেয়ার কথা, তাদের দূরে ঠেলার চেষ্টা কেনো? অন্তত প্রতিক্রিয়াশীল গোষ্ঠীদের তো একদল তরুণ জানান দিতে চাইছে যে শাহবাগ ঘুমায় না।
এক নেতা আক্ষেপ করে বলেছিলেন, প্রতিদিন যতজন তদবির নিয়ে আসেন ততজনও যদি ভোট দিতো, তাহলে তার ফেল করার কথা না। আপনারাও কি সে পথে হাটছেন? তোষামোদকারীদের ভিড়ে আবদ্ধ না থেকে সাধারণের সাথে আসুন। নেতা না হয়ে নেতৃত্ব দিন।
মনে রাখবেন,
যে তরুণেরা আবার ২৮জুন শাহবাগ আসছে, এরাই প্রকৃত যোদ্ধা, দাসখত লিখে দেয়া মোসাহেব না। তারা তাদের চেতনার অন্তপীড়নেই শাহবাগ আসছে। আপনারাই সিদ্ধান্ত নিবেন মোসাহেবদের ঘিরে থাকবেন? না কি সাধারণের সাথে মিশবেন।
তরুণেরা নেতা চায় না, চায় সঠিক নেতৃত্ব।
ঘুচে যাক বিভক্তি, জেগে উঠুক শাহবাগ।
জয় বাংলা, জয় বঙ্গবন্ধু,
জয় তারুণ্য, জয় শাহবাগ। 

