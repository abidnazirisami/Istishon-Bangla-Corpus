একবার কি মুঠোফোনে ডাকবে আমায় 


অনিন্দিতা,
হয়ত কখনোই ভেঙে পড়ি না
কখনোই না।
অদ্ভুত কঠিন এক বালক আমি। 
হয়ত
রাতের পর রাত দিনের পর দিন
একেলা একেলা পথের পর পথ
পাড়ি দিয়েছি। 
হয়ত
একেলা দিনগুলোতে প্রচ্ছন্ন ছায়ার মত
অদৃশ্য ঈশ্বরের মত আগলে রেখেছিলে তুমি।
অনিন্দিতা,
আজকাল খুব ভেঙে পড়তে হচ্ছে,
কোন কিছুতেই আর কোন কিছুকেই
বেঁধে রাখা যাচ্ছে না।
ভেতরটা কেমন গুমরে গুমরে উঠছে। 
আনিন্দিতা,
খুব কান্নার দরকার,
অশ্রুগুলো ফেলার জন্য
বাধগুলো ভেঙ্গে ফেলার জন্য
মাথাটা এলিয়ে দেবার
তোমার কাঁধখানি খুব দরকার। 
অনিন্দিতা,
হাত দুখানি কি বাড়িয়ে দেবে!
একটু কি কাছে টেনে নেবে!
একবার কি মুঠোফোনে ডাকবে আমায়!!

