গণজাগরণ সভ্য মানুষদের মঞ্চ 


গণজাগরণ মঞ্চের বিভিন্ন কর্মসূচীকে নিয়ে অনেক সহযোদ্ধারাই কটাক্ষ করছেন বা করেছেন।
একবার ভেবে দেখুন তো,
কি কি কঠোর কর্মসূচী দেয়া যেতো?
একটা গণতান্ত্রিক রাষ্ট্রে অধিকার আদায়ের জন্য ধর্মঘট আর হরতালই হচ্ছে সর্বোচ্চ কঠোর কর্মসূচী। হরতালও দু দুবার দেয়া হয়েছে। এর চেয়ে কঠোর কর্মসূচী কি হতে পারে?
যে দিন হরতাল দেয়া হয়েছিল,
সেদিন তো দেখেছি মাঠের অবস্থা। কেউ কেউ রাষ্ট্রের ক্ষতির, লোকের দুর্ভোগের দোহাই দিয়ে ঘরে পরে থেকেছেন, গা বাচিয়েছেন। সেদিন গণজাগরণ মঞ্চের প্রতি সমর্থন চলে গেছিল। 
বাদ দেন গণজারণ মঞ্চের কথা,
ব্যক্তিগত পর্যায়ে কে কয়টা শিবিরকে কঠোরভাবে নিধন দূরে থাক, প্রতিহত করেছেন? নিজের চারপাশের পরিমণ্ডলে কয়জন সংগঠিত হবার চেষ্টা করেছেন? শুধু ফেসবুক আর অনলাইনেই তো দেখি লাফালাফি। দুয়েকটা অফলাইনের হিসাব দেন !!
কথা সেটা না,
একটা কর্মসূচী আপনার পছন্দ না হতে পারে, ভাল নাও লাগতে পারে, তাই বলে দূরে সরে যাবেন? গণজাগরণ মঞ্চ তো আপনারই মঞ্চ। আপনার ভেতরের প্রজ্ঞা, দুরদর্শিতা, স্বকীয়তার মাধ্যমে মঞ্চকে পরামর্শ দিন। সময়ের প্রয়োজনে আপনিও নেতৃত্ব দিন। মনে রাখবেন, সঠিক নেতা বা কর্মী দাবী করে হওয়া যায় না, জনতাই আপনাকে নেতৃত্বের আসনে বসাবে। অবশ্য তার জন্য আপনাকে থাকতে হবে সঠিক পথে।
যাই হোক,
মনে রাখবেন, সভ্য মানুষেরা সংঘাত সন্ত্রাসের পক্ষে নয়, থাকে সংঘাত নিরসনে।

