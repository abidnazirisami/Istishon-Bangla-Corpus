নামহীন কথারা


১.
তোমার আরক্ত ঠোঁটে হাসির রোমাঞ্চে আমার তৃষিত আশ্রয়
আমার একান্ত আশ্রয় তোমার আঙুলের সংগীতে সংগীতে...
২.
আমি মাতাল মুক্তোবিন্দু
শিশির যেমন ঘাসের বুকে
তুমি কোন কঙ্কাবতী
গান শোনাও সমুদ্রকে...
৩.
তোমার গলার স্বর ঝর্ণার মতোন ছড়িয়ে পড়ে..
জানোই তো,কত রাত আমি তোমার গানের কাছে ঋণী
কত রাত তোমার সুরের ছায়া আমার তৃষিত আবাস....
৪.
মাইয়া তুমি চক্ষু দিয়া হাসো ক্যান
চক্ষু দিয়া বাঁধো
মন মজিলে বিরহ বেলায় ক্যান
চক্ষু দিয়া কাঁদো...
৫.
দুপুরের ভাতঘুমে ঘুমালে পৃথিবী
একা বারান্দায় আমি ছেড়া ছেড়া রোদ্দুরে ভিজি

