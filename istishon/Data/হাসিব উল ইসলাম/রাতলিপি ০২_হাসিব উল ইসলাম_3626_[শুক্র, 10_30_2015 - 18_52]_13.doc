রাতলিপি ০২



আমার ঘুম আজকাল রাতের রাস্তায় হাঁটতে যায়। আর আমি সারারাত একলা ঘরে জেগে থাকি। এটা ওটা করি। নতুন বইগুলোর পাতা ওল্টায়। নাক ডুবিয়ে কাগজ আর কালির গন্ধ নিই। একেকটা বইয়ের গন্ধ একেকরকম। যে বইটার গন্ধ ভালো লাগে সেইটা থেকে দু এক পাতা পড়ে দেখি। 
মাঝরাতে অবাক করে বড় বড় ফোঁটায় বৃষ্টি নামে ইদানিং। জানালা বন্ধ করতে গিয়ে দমকা হাওয়ায় বৃষ্টির ছাটে একটু ভিজি।মুখটা ভেজে শুধু। বৃষ্টিরা যেমন হঠাৎ আসে তেমনি হঠাৎ-ই চলে যায়। জানালার কাচগুলো ঘোলা করে দিয়ে যায় কেবল। বৃষ্টিরেণুরা মসৃন কাচের গা বেয়ে গলে গলে পড়তে থাকে সারারাত।
কিছু কিছু গল্প অনেক চেষ্টায়ও লেখা হয়ে উঠতো না কখনো। এইসব শরতের রাত্রিতে সেগুলো প্রাণ পাওয়ার জন্য ছটফট করে। ওরা, ঐ সব গল্পেরা কথা বলতে চায়.....

