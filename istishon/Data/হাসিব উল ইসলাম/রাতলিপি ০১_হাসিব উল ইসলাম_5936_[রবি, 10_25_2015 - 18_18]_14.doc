রাতলিপি ০১


নির্বাণ লাভের পর মহামতি গৌতম বুদ্ধের কখনও মন খারাপ হয়েছিল কি না জানিনা। তবে হঠাৎ হঠাৎ মাঝ রাতে আমার ভীষণ মন খারাপ হয়। তখন ছোট্টবেলার সন্ধ্যাগুলো— ছোট্ট ছোট্ট পা ফেলে হাঁটা সন্ধ্যাবেলার গল্পগুলোকে দূর থেকে দেখি। 
 কখনো কখনো ঈশ্বরের মতোন একলা কোন ক্লান্ত দিনমজুরের সন্ধ্যার পৃথিবীতে কুয়াশার মতোন বিষন্নতা নামে। আর শিশিরের মতোন নরম কান্না। সেইসব একাকীত্ব, সেইসব বিষন্নতা, আর সেইসব টুপটাপ কান্না দেশ কাল সময়ের গলি ঘুপচি পেরিয়ে ধারাবাহিক চলতে থাকে। আমি নির্লিপ্ত দূর থেকে কেবল দেখেই চলি। 
আমি কুকুরের মতোন কুন্ডলী পাকিয়ে অসহায় ধুলোয় শুয়ে শুয়ে ত্রস্ত মাকড়শার চলে যাওয়া দেখি আর ভাবি মানুষ জীবনের কিছু কিছু ম্যাজিক মুহুর্তে ঠিক ফেঁসে যায়। আর কখনো বেরুতে পারে না।যেমন, আমার হারানো ছোট্টবেলার সন্ধ্যাবেলায় অথবা কারো চোখের তরলে, রক্তের উন্মাদনায় ....

