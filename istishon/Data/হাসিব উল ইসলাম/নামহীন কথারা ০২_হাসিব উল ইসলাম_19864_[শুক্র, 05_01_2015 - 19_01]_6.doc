নামহীন কথারা ০২


১।
তোর বুকে বেজে থাক খসে পড়া নক্ষত্রের গান
আমি এখনও তরল দুঃখ, এক সমুদ্র সমান
২।
আমার ছায়ার ভেতর এক উদাত্ত পৃথিবী 
৩।
ক্ষণিক বাতাসে
নিঃসঙ্গ ঝরা পাতারা উড়ে আসে
ধুলোয় লুটায়
শুকনো পাতার মর্মরে
আমি একা মিশে যায়
৪.
আজ আমার মন খারাপ
তুমি আকাশে ভেজা মেঘ হও
তারপর, আমার শরীরে ঝাপিয়ে পড় 
৫.
আমার হিয়ায় নদী বয়ে যায়
শিরিন শরাবের
মন তবু কেন সুধা খোঁজে হায়
চোখ ফিরে চায় ফের
কেন আজ গানে আমার প্রাণে
হিল্লোল তোলে সুর
আকাশের পানে মুখ তুলে
সেই প্রিয়মুখ খোঁজে সুমধুর ...

