টাইরেসিয়াস



একটা অলিভ গাছের ডালে পেঁচাটা বসে আছে। পেঁচাটা মোটেও লক্ষী না। বদ। পেঁচাটার অস্বস্তি হচ্ছে।তার মোটেও ভালো লাগছে না। তার দৃষ্টি দ্বিনেত্র। তার চোখ এতোটাই আলো শোষণ করছে যে মাথা ঝিম ধরে যাচ্ছে। সে নিশাচর প্রাণী। রাত তার জন্য উত্তম। কিন্তু কিছু করার নেই। দেবী অ্যাথেনা গোসলে নেমেছেন। গোসলের সময় (ইচ্ছে হলেও) তো আর নগ্ন দেবীর কাঁধে বসে থাকা যায় না! 
দেবী অ্যাথেনা জলে নেমেছেন। জল আয়নার মতোন পরিস্কার । সোনার বরণ অঙ্গে একটা সুতোও নেই। দেবী অবশ্য সোনার সুতোয় বোনা এমব্রয়ডারি করা পোশাক পরেন।
তার ফ্যাশন মাউন্ট অলিম্পাসের অনান্য দেবীদের চেয়ে ভিন্ন ও আকর্ষণীয় । হাঁটু পানিতে নেমে দেবী পানিতে নিজের ছায়া দেখছেন। তার দেহ সৌষ্ঠব সৌন্দর্য আফ্রোদিতি ঢেমনির চেয়ে কম কিসে? দেবী একমুহুর্ত হিংসায় জ্বলে গেলেন। বজ্জাত প্যারিস, তোকে আমি ঠিক দেখে নেবো। 
ধ্যাত্তেরিকা! পেঁচাটার মেজাজ খারাপ হচ্ছে।দেবীর যখন যা ইচ্ছে করেন! । বনের মধ্যে পুকুর দেখলেই গোসল করতে হবে? তাও আবার নেংটুপুটো হয়ে?! এই প্রাকৃতিক পুকুরের জল নাকি কাকের চোখের মতোন টলমল।বরফ শীতল। আর বাঁচি না! বদ পেঁচাটার ইচ্ছে দেবীর স্বাদু স্নানদৃশ্য দেখার। কিন্তু এই ভর দুপুরে এতো দূর থেকে তার দৃষ্টি কুলোচ্ছে না। আবার কাছেও যাওয়া যাচ্ছে না। শালার গ্রেট মিস!! 
বনে বাদাড়ে ঘোরাঘুরি করা টাইরেসিয়াসের বাল্যকালের স্বভাব। স্বভাব তো আর মলে যায় না তাই এখনো রয়ে গেছে।টাইরেসিয়াস একবার বনপথে হাঁটছিলেন। হঠাৎ দেখলেন বনফুলের পাপড়ির সজ্জায় একজোড়া সর্পমিথুন। তিনি মিথুনরত সাপ দুটোকে আলাদা করে দিলেন। সব কয়টা বদের হাড্ডি। সুযোগ পেলেই কাজকারবার, না? দেবী হেরা রেগেমেগে হেন কাজের ফলে টাইরেসিয়াসকে ভরা যৌবনের যুবতী বানিয়ে দিলেন। এতে বরং লাভই হলো তার। যুবতী হয়ে ফস্টিনস্টি অকাজ কুকাজ করে বহুত আনন্দ উৎপাদন করলেন। এই মহান ভদ্রলোকই বলেছিলেন মেয়েরাই নাকি বেশি মজা পায়। দেবী হেরা একথা শুনে শরমে রাঙা হয়েছিলেন। কথা বিশ্বাসযোগ্য। এই মহান ভদ্রলোকের তো দুরকম অভিজ্ঞতায় আছে! 
খুব বেশিদিন হয়নি আবার মৈথুনরত এক জোড়া সাপ আলাদা করে যুবতী থেকে টাইরেসিয়াস পুরুষজীবন ফেরত পেয়েছেন। আজকে একটু মনের সুখে গভীর বনে হাওয়া খেতে বের হয়েছেন। একি?? সম্মুখের দৃশ্যে তার রক্ত চঞ্চল; তিনি এখন সম্মোহিত। 
হাটু পানিতে নাইমা দেবী হাটু মান্জন করে ...
টাইরেসিয়াস এখন একটা গাছের ডাল জড়িয়ে ধরে আছেন।ডালটাই যেন তার পিয়াসী প্রিয়া। তাই না দেখে গাছের ডালে টাইরেসিয়াসের দিল কুটকুট করছি। ভালো করে
দেখার জন্য তিনি আরেকটু ওপরে উঠার চেষ্টা করছেন। 
আহা! পানি কি ঠান্ডা। শরীর জুড়িয়ে যাচ্ছে। অ্যাথেনার ব্রেনে - প্রিফ্রন্টাল কর্টেক্সে -যেখানে সুখের বাড়ি বারবার আলোয় ঝলমল করে উঠছে । অলিম্পাসের চূড়োয় এরকম একটা পুকুর বানালে কেমন হয়? আইভি লতা, অলিভ গাছ আর হাজার রকম বৃক্ষ লতা ফুলে এভাবে ঘেরা থাকবে চারপাশ। কেউ দেখতে পাবে না অ্যাথেনার কুমারী যৌবন তরঙ্গে লম্পট জলের নিরলস কেলির দৃশ্য। 
বুক পানিতে নাইমা দেবী বুক মানজন করে ...
বক্ষের সৌন্দর্যে টাইরেসিয়াসের চোখ কোটর ঠেলে বেরিয়ে এসেছে প্রায়। হা করে গিলছে অ্যাথেনার কুমারী দেহের প্রতিটা বাঁক। গাছের ডাল আর ভার সইতে পারছে না। ঝপাৎ!!! একটা শব্দ নিরবতা ভেঙে খানখান করে দিল। ডাল ভেঙে টাইরেসিয়াস এখন পানিতে। নিঃশব্দে উড়ে এসেছে পেঁচাটা। চেচাচ্ছে দেবীকে লক্ষ্য করে। 
তারপর দেবীর ক্রোধে আজীবনের জন্য চোখের দৃষ্টিশক্তি হারালেন টাইরেসিয়াস। কিন্তু যে অপার্থিব সৌন্দর্য তিনি গাছের ডালে বসে দেখেছিলেন তার বদৌলতে ত্রিকাল ভেসে উঠলো তার মনের পর্দায়। তিনি হলেন ত্রিকালদর্শী টাইরেসিয়াস। 

