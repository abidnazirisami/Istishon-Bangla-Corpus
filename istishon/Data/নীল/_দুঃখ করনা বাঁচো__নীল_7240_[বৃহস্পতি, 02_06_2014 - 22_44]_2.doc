_দুঃখ করনা বাঁচো_


ভেঙ্গে যাওয়া একটি হৃদয় গড়া কিন্তু খুব একটা কঠিন নয়। এর জন্য যে হৃদয়টা ভেঙ্গেছে তাকেও ভুলে যাওয়ার কোন প্রয়োজন নেই। হৃদয় ভাঙ্গার আগের মুহূর্তের সময় গুলো এতই অসাধারন কাটে যে সেগুলো ভোলার চেষ্টা করলে ভোলা তো যায়ই না বরং আরও বেশি বেশি মনে পড়ে। আপনাকে বেশি কিছু করতে হবে না শুধু আনন্দের কবিতা পড়বেন। কবিতার শক্তি কিন্তু প্রচণ্ড। শত আনন্দের মাঝে একটি কবিতা যেমন আপনাকে পাইয়ে দিবে অসীম দুঃখ, তেমনি শত কষ্টের মাঝে কবিতাই পারে আপনাকে আনন্দে ভাসাতে। আর লিখবেন দুঃখের কবিতা। আনন্দের কবিতা না লিখে দুঃখের কবিতা কেন লিখবেন বুঝতে পারছেন না, তাই না। নিজের দুঃখ গুলো কি মনের ভিতর জমিয়ে রাখবেন, বের করে দিতে হবে না? ও হ্যাঁ মাঝে মাঝে প্রেমের কবিতা পড়বেন। প্রেমের কবিতা পড়বেন এই জন্যই যে আবার প্রেমে পড়তে হবে আপনাকে। এবার প্রকৃতির সৌন্দর্য দেখুন আর প্রেমের কবিতা গুলো মনে মনে আবৃতি করুন। দেখুন কত সুন্দর এই পৃথিবী। 
আমার হৃদয়টা বহুবার ভেঙ্গেছে। প্রথমবার যখন ভেঙ্গেছিল, মনে হয়েছিল আমার জীবনের সমাপ্তিটা বোধহয় এসেই গেল। পৃথিবীকে বিদায় জানানোর জন্য সকল প্রস্তুতিও সম্পন্ন হয়ে গিয়েছিল। কোন কুক্ষনে যে বাতাসে উড়ে আসা একটা কাগজের টুকরো হাতে নিয়ে পড়তে শুরু করলাম, “দুঃখ করনা বাঁচো”। সেই থেকে আজও বেঁচে আছি

