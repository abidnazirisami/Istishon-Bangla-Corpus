সুন্দরবন, রামপাল বিদ্যুৎ কেন্দ্র ও আমাদের পরিবেশবাদী সুশীল 


সুন্দরবন আমাদের সত্তায় মিশে আছে। সুন্দরবন আমাদের অহংকার। সুন্দরবনের বিন্দু পরিমাণ ক্ষতি শুনলে আমাদের শরীরে আগুন ধরে যায়। আমরা কল্পনাতেও সুন্দরবনের ক্ষতি দেখতে পারিনা। 
আমরা বাঙ্গালী জাতির রক্তে মিশে আছে সংগ্রাম। কিভাবে অধিকার আদায় করতে হয় কিংবা দেশের স্বার্থে কিভাবে জীবন বাজি রাখতে হয় আমরা জানি। সুন্দরবন আমাদের চেতনার একটি অংশ। এই চেতনায় কেউ আঘাত করলে আমরা চুপ করে থাকতে পারিনা। সে সরকার'ই হউক আর সাধারণ মানুষ'ই হউক। কিন্তু আমাদের দেখতে হবে, আমরা সবকিছু আবেগের তাড়নায় করছি না তার কোন বাস্তব ভিত্তি আছে। 
আমাদের দেশটা অনেক ছোট। সম্পদ সীমিত। জনসংখ্যার ঘনত্ব অনেক বেশি। এক কথায় বলা যায় কানাই কানাই ভরে আছে। সীমিত সম্পদ, সীমিত অর্থ আর সীমিত ভূমি দিয়েই আমাদের দেশের উন্নয়ন যাত্রা অব্যাহত রাখতে হয়। আর এ উন্নয়নের প্রধান শর্ত হলো বিদ্যুৎ উৎপাদন। আধুনিক সভ্যতায় বিদ্যুৎ ছাড়া জীবন জীবিকা কল্পনা করা অসম্ভব। যেহেতু আমাদের সম্পদ কম, ভূমি কম, পৃথিবীর যেকোন দেশের তুলনায় জনসংখ্যার ঘনত্ব অনেক বেশি। সেহেতু আমাদের দেশে যেখানে সেখানে এতো বড় বিদ্যুৎ প্লান্ট করা সম্ভব নয়। তাই আমাদের এমন কোন স্থান খুঁজে বের করতে হবে যেখানে জনসংখ্যার ঘনত্ব কম, বিশাল পরিমাণ খালি জমি আছে এবং কম উৎপাদনশীল। 
রামপাল কয়লাভিত্তিক বিদ্যুৎ কেন্দ্র একটি বৃহদাকার (১৩২০ মেগাওয়াট। মনে রাখুন, ২০০৯ সাথে আমাদের দেশে মোট বিদ্যুৎ উৎপাদনের পরিমাণ ছিলো ৪০০০ মেগাওয়াট মাত। তাহলে কতবড় প্লান্ট হতে পারে) বিদ্যুৎ কেন্দ্র। যা সুন্দরবন থেকে ১৪ কিলোমিটার দূরে অবস্থিত। এটি নির্মাণ করার জন্য এক হাজার আটশত চৌত্রিশ (১,৮৩৪) একর জমি অধিগ্রহণ করা হয়েছে। এতো বিশাল পরিমাণ জমি একটি সার্কেলের মধ্যে দেশের অন্য কোথাও অধিগ্রহণ করা সরকারের পক্ষে প্রায় অসম্ভব একটা ব্যাপার। কারণ ইতিপূর্বে আমরা দেখেছি বঙ্গবন্ধু বিমান বন্দর নির্মাণ করার জন্য সরকার জমি অধিগ্রহণ করতে চেয়েছিল। যার ফল ভালো হয়নি। হাজার হাজার মানুষ ফুঁসে উঠেছিল জমি রক্ষার জন্য। প্রতিটি মানুষের কাছে তার একখণ্ড জমি জীবনের চেয়ে মূল্যবান। গ্রামের একজন কৃষকের কাছে যা বেচেঁ থাকার একমাত্র অবলম্বন। কারণ আগেই বলেছি আমাদের দেশে ভূমির পরিমাণ কম।
যেকোন বিদ্যুৎ কেন্দ্রর জন্যই প্রচুর পরিমাণ পানির প্রয়োজন হয়। আর সেই পানির পরিমাণ হাজার গুন বেড়ে যায় যদি সেটা হয় বাষ্প বিদ্যুৎ কেন্দ্র। রামপাল বিদ্যুৎ কেন্দ্র তেমনি একটি প্লান্ট। যেখানে কয়লা পুড়িয়ে পানিকে বাষ্পে রুপান্তরিত করা হবে। সেই বাষ্পের ধাক্কায় টারবাইনের ঘুর্ণন গতি পাওয়া যাবে এবং টারবাইনের সাথে অল্টারনেটর কাপলিং করা থাকবে যা থেকে আমরা যান্ত্রিক শক্তিকে বিদ্যুৎ শক্তি হিসেবে পাবো। এখন কথা হলো, এই প্রচুর পরিমাণ পানি যেখানে সেখানে পাওয়া যাবে কিনা। পুকুর, ডোবা, খালের কিংবা মাটির নিচ থেকে উত্তোলিত সামান্য পরিমাণ পানি এই বিশাল প্লান্টের কিছুই হবেনা। সাগরের পানিও ব্যাবহার করা যাবে না কারন তা লবণাক্ত (আধুনিক প্রযুক্তি সাহায্যে লবণ মুক্ত করে ব্যাবহার করা যায় যদিও তা অনেক ব্যায়বহুল)। তাই নদীর কাছাকাছি বিদ্যুৎ কেন্দ্র নির্মাণ করাই উত্তম স্থান। তবে অগভীর নদী হলেও হবেনা। যে নদীতে বারো মাস প্রচুর পরিমাণ পানি থাকে তেমন নদীর কাছেই কেবল নির্মাণ করা সম্ভব। রামপাল তেমনি একটি স্থান, যেখানে পর্যাপ্ত পরিমাণ পানির সুবিধা আছে। 
কিছু কিছু পরিবেশবাদীরা বলছেন, সুন্দরবনের কাছেই কেন বিদ্যুৎ কেন্দ্র করতে হবে? অন্য কোন স্থানে করা হউক। এখন কথা হলো, এতো বড় প্লান্ট দেশের যেখানেই নির্মাণ করা হউক না কেন তার বিরুপ প্রভাব পরিবেশের উপর পড়বেই। দেশের অন্য স্থানে জনসংখ্যার ঘনত্ব বেশী, কৃষি জমি বেশী। তখন দেখা যাবে এর প্রভাব মানুষের উপর পড়ছে, কৃষি জমির উপর পড়ছে।
আমাদের দেশে এখনো পর্যাপ্ত পরিমাণে কয়লা উৎপাদন করা হচ্ছে না। তাই অন্যদেশ থেকে কয়লা আমদানি করতে হবে। আর এ কয়লা পরিবহনের জন্য সমুদ্র পথের বিকল্প হয়না। রামপাল যেহেতু সমুদ্রের কাছাকাছি সেহেতু কয়লা পরিবহনের ব্যাপারটা সহজেই মিটে যাচ্ছে। পরিবেশবাদীদের এক অংশের দাবি, 'যখন সুন্দরবনের ভিতরের নদী পথ দিয়ে কয়লা পরিবহনের জাহাজ চলাচল করবে তখন জাহাজের শব্দে এবং রাতের বেলা চলাচল করা জাহাজের আলোতে জীবজন্তুর স্বাভাবিক জীবন যাত্রা ব্যাহত হবে'।
আমি আগে যেখানে জব করতাম সেখানে বৃহদাকার একটি জেনারেটর ছিলো এবং অনবরত চলনশীল মেশিন ছিলো, যা থেকে প্রচন্ড শব্দ হয়। তখন মালিক পক্ষের একজন জেনারেটর রুমের সাথে কবুতর পালন করা শুরু করে। প্রথম প্রথম কবুতর গুলোকে ভয় পেতে দেখেছি। কিছুদিন পর কবুতরগুলোর মাঝে ভয়ের লেশমাত্রও দেখিনাই। দিব্যি খাচ্ছে, উড়ছে, ফিরে আসছে। তেমনি সুন্দরবনের ভেতর দিয়ে চলাচলকারী জাহাজ এবং বিদ্যুৎ প্লান্টের জন্য কিছুদিন আশপাশের জীবজন্তুর স্বভাবিক চলাচলে প্রতিবন্ধকতা সৃষ্টি হবে এটাই স্বাভাবিক যদিও সুন্দরবন থেকে ১৪ কিলোমিটার দূরে প্লান্ট। কিন্তু আস্তে আস্তে বনের পশুপাখিদেরও মানিয়ে নিতে কোন সমস্যা হবেনা। কারন দিনের পর দিন একই পরিবেশে থাকতে থাকতে বাচাঁর তাগিদেই সবাই মানিয়ে নেয়। তাছাড়া বর্তমানে সেই নদীপথে দিনে ২৫০ টির মতো জাহাজ চলাচল করছে। কয়লা পরিবহনের জন্য দিনে একটি বা দুইটি বেশি জাহাজ চলাচল করবে। যা বনের জীবজন্তুর উপর খুবই বেশি প্রভাব পড়বে বলে মনে হয়না।
পরিবেশবাদীদের আরো দাবি, 'কয়লা ওঠানো-নামানোর সময় এবং কয়লা যখন প্লান্টে পোড়ানো হবে তখন এর কালো ধোঁয়া ও ছাই উড়ে গিয়ে বনের পরিবেশ নষ্ট করবে'। (যদিও সুন্দরবন থেকে প্লান্টের দূরত্ব ১৪ কিলোমিটার) কিন্তু সরকারের পক্ষ থেকে দাবি করা হচ্ছে রামপাল বিদ্যুৎ কেন্দ্র হবে সর্বাধুনিক "সুপার ক্রিটিক্যাল" সিস্টেমে। যার ফলে ক্ষতিকর গ্যাস নিঃসৃত হবে সহনশীল পর্যায়ে। চিমনির উচ্চতা হবে ২৭৫ মিটার যার ফলে উৎপাদিত ধোঁয়া উর্ধ্বাকাশে চলে যাবে। তাছাড়া কয়লা পোড়ানোর ফলে যে ছাই পাওয়া যাবে তা সিমেন্ট কারখানায় উচ্চ দামে বিক্রি করা যায়। কারন আমরা জানি সিমেন্টের সাথে ছাই মিক্সড করা হয়। তাই সরকার কোন ভাবেই চাইবে না উৎপাদিত ছাই যত্রতত্র নষ্ট হউক। 
 আমাদের সুশীলরা সরকার কিছু করেনা বলে একদিকে সরকারের পাছায় লাথি দিবে অন্যদিকে বিচার বিশ্লেষণ না করে বিভিন্ন উন্নয়ন কর্মকাণ্ড নানান দুহাই দিয়ে বাধা প্রদান করবে। 
'ভারতের আইনে আছে কোন বনায়নের পঁচিশ কিলোমিটারের মধ্যে কোন শিল্পপ্রতিষ্ঠান নির্মাণ করা যাবেনা'।
ভারত অনেক বৃহৎ একটি দেশ। সেখানে মাইলের পর মাইল খালি জমি পরে আছে। দৃষ্টি সীমার মধ্যে কোন জনবসতি নেই। সেখানে তারা পঁচিশ না, পঞ্চাশ কিলোমিটার দূরে শিল্পপ্রতিষ্ঠান নির্মাণ করলে কোন সমস্যা নাই। কারন কেউ বাধা দিবেনা। জনবসতি বা বনায়ন থেকে পঁচিশ কিলোমিটার দূরে বিদ্যুৎ প্লান্ট নির্মাণ করা আমাদের দেশে বিলাসিতা ছাড়া কিছুই না। 
এখন যদি সরকার পরিবেশবাদী বা সুশীলদেরকে বলে সুন্দরবন থেকে পঁচিশ না পঞ্চাশ কিলোমিটার দূরে তাপ বিদ্যুৎ কেন্দ্র নির্মাণ করবো, এক হাজার একর জমি বের করে দেন। তখন কি করবেন আমাদের সুশীলরা? তাদের কি ক্ষমতা আছে এক একর জমি বের করে দিতে? সরকার যদি অন্য কোথাও জমি অধিগ্রহণ করতে চায় তখন সেই সুশীলরাই পাবলিককে উস্কে দিবে লাঠি হাতে বের হওয়ার জন্যে। জমি রক্ষা করার জন্যে। যেমনটা আমরা দেখেছি বঙ্গবন্ধু বিমান বন্দর নির্মাণের জন্য জমি অধিগ্রহনের সময় এবং ফুলবাড়িতে উন্মুক্ত পদ্ধতিতে কয়লা উত্তোলনের সময়। 
কয়লা পরিবহনে সহজলভ্যতা, পানির পর্যাপ্ততা, এবং কৃষি জমির অধিগ্রহণ না করে, মানুষের উপর বিরুপ প্রভাবের কথা চিন্তা করে সরকার রামপালকে বেছে নিয়েছে।
তাপ বিদ্যুৎ কেন্দ্র নির্মাণ করলে তার বিরুপ প্রভাব যেমন মানুষের উপর পড়বে তেমনি বনায়নের উপরও পড়বে। দেশের এমন কোন জায়গা নেই যেখানে এতো বড় পওয়ার প্লান্ট এর বিরুপ প্রভাব পরবেনা। এই কথা চিন্তা করলে আমরা এক মেগাওয়াট বিদ্যুৎও উৎপাদন করতে পারবো না। আমাদের বুঝতে হবে আমরা ইচ্ছে করলেই মানুষ বা বনায়ন থেকে একশ মাইল দূরে গিয়ে পওয়ার প্লান্ট বা শিল্প কারখানা নির্মাণ করতে পারবোনা। কারন আমাদের দেশে এইরকম দূরে জনবসতিহীন স্থান নেই। কয়লা ভিত্তিক পওয়ার প্লান্ট করি আর নিউক্লিয়ার পওয়ার প্লান্ট করি আমাদেরকে কিছু ছাড় দিতেই হবে। তা না হলে আমরা আমাদের দেশে কিছুই করতে পারবোনা।
 আপনাদেরকে-আমাদেরকে বুঝতে হবে ছোট্ট এই জন-ঘনত্বপূর্ণ দেশে বিদ্যুৎ এর যেমন প্রয়োজন তেমনি সুন্দরবনেরও বিকল্প হয়না। তাই সরকারকে চাপ দিতে হবে রামপালে যাতে সর্বাধুনিক সুপার ক্রিটিক্যাল সিস্টেম ব্যাবহার করা হয় এবং আধুনিক সবধরণের সেফটি ডিভাইস ও দূষণ প্রতিরোধক ব্যাবহার করে কিভাবে সর্বোচ্চ নিরাপত্তায় বিদ্যুৎ উৎপাদন করা যায় সেই পরামর্শ দেয়া।

