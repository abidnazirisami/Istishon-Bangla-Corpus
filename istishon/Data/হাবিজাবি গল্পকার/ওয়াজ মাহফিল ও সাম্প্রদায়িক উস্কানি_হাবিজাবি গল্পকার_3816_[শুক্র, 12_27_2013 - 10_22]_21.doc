ওয়াজ মাহফিল ও সাম্প্রদায়িক উস্কানি


হিন্দু-মালাউন, বেধর্মীর হাতে কিচ্ছু খাওয়া যাইবো না। ওদের দোকান থাইক্কা কিচ্ছু কেনা যাইবো না। ওরা নাপাক, ওদের দোকানের জিনিসও নাপাক। ওদের সাথে চলা যাইবো না। কোন সম্পর্ক রাখা যাইবো না। ওরা কাফের, ওরা মুরতাদ, ওরা পাপি, ওরা জাহান্নামী। ওদের শরীরের সাথে আমগো শরীর লাগলে গোসল দিতে হইবো। ওজু কইরা পবিত্র হইতে হইবো। আমাগোর খেয়াল রাখতে হইবো কোন ভাবেই যাতে ওদের সাথে মোলাকাত না হয়। পারিবারিক ভাবে ওদের বর্জন করতে হইবো, সামাজিক ভাবে বর্জন করতে হইবো। ওরা যেই এলাকায় থাকবো হেই এলাকায় কোন ফেরেশতা আসবো না। আল্লাহর রহমত নাজিল হইবো না। 
ওয়াজ মাহফিলে বড় হুজুর এই ভাবেই জ্বালাময়ী ওয়াজ করছেন। ওয়াজ শুইন্যা মনের মধ্যে জিহাদী ভাব চইল্যা আইছে।
তারপর হুজুর প্রশ্ন রাইখা বললেন, ওদের কে আমাগো কি করতে হইবো? 
আমরা বললাম, "এলাকা থাইক্কা বাইর কইরা দিতে হইবো, বাইর কইরা দিতে হইবো"
"নারায়ে তাকবির"
"আল্লাহহুয়াকবার।"
"বড় হুজুর বড় হুজুর"
"জিন্দাবাদ জিন্দাবাদ" 
হুজুর আবার নতুন উদ্দামে ওয়াজ শুরু করলেন,
হিন্দু, বেধর্মী, নাস্তিক, মুরতাদদের এ দ্যাশ থাইক্যা বাইর কইরা দিতে হইবো। এইটা মুসলমানগো দ্যাশ। এইটা আমাগো-আপনাগোর দ্যাশ। এই দ্যাশে আল্লাহর আইন চলবো। মানুষের বানানো কোন আইন চলবো না। রাস্তায় বোখরা ছাড়া কোন মাইয়া লোক বাইর হইতে পারবো না। সন্ধ্যার সময় কোন উলুধ্বনি হইতে পারবো না। কোন ডুল-বাজনা বাজাইতে পারবো না। কোন মূর্তি বানাইতে পারবো না। 
আমরা আবার গর্জে উঠছি "নারায়ে তাকবির আল্লাহুয়াকবার" বইল্যা।
 শীতের দিনের ওয়াজ মাহফিলে আমরা হাজার হাজার আল্লাহর সৈনিক আছি। আমাগো শীত লাগতাছে না। বড় হুজুরের ওয়াজ শুইন্যা আমাগো শরীরের লোম খাড়াইয়া গেছে। শরীর থাইক্কা আগুন বাইর হইতাছে। এই রকম হুজুরই দরকার। জ্বালাময়ী ওয়াজ না হইলে মজা নাই। ওয়াজ হুইন্যা শরীরের লোম না খাড়াইলে, জোস না উঠলে কিসের ওয়াজ? 
উপরের এই বড় হুজুরের মতো এখন প্রত্যেক এলাকায় ওয়াজ মাহফিলে ওয়াজ করা হচ্ছে। সাম্প্রদায়িকতাকে উসকে দেয়া হচ্ছে। আর আল্লাহর পেয়ারা বান্দাগণ শোনে শরীর গরম করছে। 
এই ওয়াজ মাহফিলে যাদেরকে বেধর্মী, হিন্দু, মালাউন, নাস্তিক বলে গালি দেওয়া হয়েছে হয়তো তাদের কারো কারো কাছ থেকে চাঁদা তুলে আনা হয়েছে এই ওয়াজ মাহফিলের জন্য। যে টাকা থেকে এই বড় হুজুরের মতো হুজুরেরা তাদের ওয়াজের পারিশ্রমিক নিচ্ছেন। এই টাকা থেকে রাজার হালে খাচ্ছে, চলছেন। বউ বাচ্চা নিয়ে এসি রুমে ঘুমাচ্ছেন। কোন পাপ হচ্ছে না। নতুন ভাবে তৈরি হচ্ছেন অন্য আরেকটি ওয়াজ মাহফিলে যাওয়া জন্য। নতুন ভাবে সাম্প্রতিকতার বীজ বুনে দেয়ার জন্য।

