একটি ধর্ষণ অথবা গনিমতের মাল_ _ _ _


পুস্পিতা মেয়েটিকে দেখলেই আমার দিলে আগুন জ্বলে। এই হিন্দু মালাউন মেয়েগুলো আমি দুই চোখে দেখতে পারিনা। পাছা দুলিয়ে বুক ফুলিয়ে যুবক ছেলেদের সামনে ঘুরঘুর করে। কোন লজ্জা নাই। দেখলেই শরীর গরম হয়ে যায়। কাম-বাসনা জেগে উঠে। টেনেহিঁচড়ে খেতে ইচ্ছে করে।
 আজ শুক্রবার। পবিত্র জুম্মার দিন। মহান আল্লাহ তায়ালা এই দিনটিকে অন্যান্য দিনের চেয়ে উত্তম বানিয়ে দিয়েছেন। এই পবিত্র দিনে মালাউন মেয়েটি বাড়িতে এসে চোখের সামনে ঘুরঘুর করছে। দেহ দুলিয়ে, কোমর দুলিয়ে চোখের পবিত্রতা নষ্ট করছে । মনের মাঝে খারাপ চিন্তা ঢুকিয়ে দিচ্ছে। জুম্মার নামাজে যেতে হবে। নামাজ পড়ে দিলের প্রশান্তি বাড়াতে হবে। মনকে পবিত্র করতে হবে। নামাজ পড়লে যা শান্তি পাই তা অন্যকোন কাজে পাইনা।
পুস্পিতা আমার ছোট বোন রাবেয়ার সাথে পড়ে। ইন্টারমিডিয়েট সেকেন্ড ইয়ার। পাশাপাশি বাড়ি। সারাক্ষণ মেয়ে দুটি এক সাথে থাকে। এক সাথে কলেজে যায়, আড্ডা দেয়। ছোট বোনকে অনেক বুঝিয়েছি। এই মালাউন মেয়ের সাথে না চলার জন্য, কথা না বলার জন্য, বাড়িতে আসতে নিষেধ করার জন্য। তাঁকেও হিন্দু বাড়িতে না যাওয়ার জন্য। বেধর্মীর হাতে কিছু না খাওয়ার জন্য। বেধর্মীরা বাড়িতে আসলে বাড়ির পবিত্রতা নষ্ট হয়। আল্লাহ রমত নাজিল হয় না। বেধর্মীর সাথে আমাদের মুসলমানদের কোন সম্পর্ক থাকতে পারে না। ওরা কাফের, ওরা মুরতাদ, ওরা জাহান্নামী। মালাউনদের সাথে থেকে বোনটাও মালাউনের মত হয়ে যাচ্ছে। নষ্ট হয়ে যাচ্ছে। কাফের নাস্তিকদের মত কথা বলছে। রাবেয়া বলে--
---মানুষকে কখনো ঘৃণা করতে হয় না। সে মুসলমানই হউক আর হিন্দুই হউক। সবাই একই সৃষ্টিকর্তার উপাসনা করে। মুসলমানরা নামাজ পড়ে সৃষ্টিকর্তাকে খুশী করে আর হিন্দুরা পূজা করে। শুধু ইসলামই যদি আল্লাহ একমাত্র ধর্ম হতো তাহলে পৃথিবীতে শুধু মুসলমান থাকতো, অন্য ধর্মের মানুষ থাকতো না। কারণ তিনি সর্বশক্তিমান। আল্লাহ বিভিন্ন ধর্মের মানুষের কাছে বিভিন্ন নামে পরিচিত এবং বিভিন্ন ধর্মের মানুষ আল্লাহকে বিভিন্ন ভাবে উপাসনা করে।
নাউযুবিল্লাহ। এই সব কথা চিন্ত করাও পাপ। আল্লাহ তুমি ছোট বোনকে হেদায়েত দাও। তোমার পথে ফিরে আসার তৌফিক দান কর।
আমার দিলে আজকে পাপ ঢুকছে। মালাউন মেয়েটাকে মাথা থেকে সরাতে পারছি না। মেয়েটা মগজের ভেতর ঢুকে গেছে। খারাপ কাজ চিন্তা করছি। আজকে আগেভাগেই নামাজে যেতে হবে। আল্লাহর কাছে মাফ চাইতে হবে। পবিত্র হতে হবে। 
আমি নামাজের জন্য প্রস্তুতি নিচ্ছি। জুম্মার নামাজে সবার আগে গেলে সবচেয়ে বড় পশু কোরবানী দেয়ার সোয়াব পাওয়া যায়। সবার শেষে গেলে সবচেয়ে ছোট কোরবানীর সোয়াব। বাড়িতে থেকে গুনাহ না করে মসজিদ এ গিয়ে নেকি করতে হবে। হুজুরের কথা শুনতে হবে। পরকালের কথা শুনতে হবে।
---ভাইয়া তুমি কি নামাজে যাচ্ছ?
রাবেয়া পিছন থেকে ডেকে বলল। আমি পিছন ফিরে তাকালাম। মনে হয় রাবেয়া কোথাও যাচ্ছে। সাথে মালাউন মেয়েটি। আমি বললাম--
---হুম নামাজে যাচ্ছি। তুই কোথায় যাস?
--- আমি পুস্পিতার সাথে ওদের বাড়িতে যাচ্ছি। ওর বাবা-মা মামাবাড়ি গেছেন। পুস্পিতা বাড়িতে একা। তাই যাচ্ছি।
আমি যা দেখতে পারিনা রাবেয়া তাই করবে। অনেক বার বলেছি হিন্দু বাড়িতে না যাওয়া জন্য। ওদের সাথে না চলার জন্য। আমার কথা শোনেনা। আমার আম্মার জন্য মেয়েটা এমন হইছে। উনি কিছু বলেননা। কিছু বললে বলেন ---দুজন এক সাথে পড়ে, পাশাপাশি বাড়ি। গেলে সমস্যা কি? আম্মাও ঐ বাড়িতে গিয়ে পান খায়, গল্প করে। মা মেয়েটার মাঝে জাতি-বেদ বলতে কিছু নাই। হিন্দু মুসলমান বলতে কিছু নাই। এই বেহায়াপনা দেখে আমার অনেক কষ্ট হয়, অনেক খারাপ লাগে। এই মুহুর্তে আমার প্রচন্ড রাগ হচ্ছে। ইচ্ছে করছে মালাউনটার গালে থাপ্পড় দিয়ে বলি-- মুসলমানদের বাড়িতে আসিস কেন? তোরা পাপি, তোরা হিন্দু, তোরা জাহান্নামী। মুসলমানদের সাথে তোদের কোন সম্পর্ক নাই। তবু কিছু বলতে পারছি না। মানুষ খারাপ বলবে বলে বলতে পারছি না। আম্মা, ছোট বোন কষ্ট পাবে বলে বলতে পারছি না। আমি বললাম--
---ওর বাবা মা কখন আসবে?
---আজকে আসবে না। মনে হয় কালকে আসবে।
পুস্পিতা মেয়েটি আমার সাথে বেশি কথা বলে না। মনে হয় বুঝতে পারে আমি হিন্দু মালাউন দেখতে পারিনা। বেধর্মী দেখতে পারিনা। আমি যখন মাদ্রাসায় পড়াশোনা করেছি তখন হুজুরেরা বলেছেন, ---বেধর্মীদের সাথে আমাদের কোন সম্পর্ক না রাখার জন্য। খুব সুন্দর করে বুঝিয়ে দিয়েছেন ওদের সাথে কেমন ব্যাবহার করতে হবে। ওরা ইসলামের শত্রু। ওরা নবীজীকে হত্যা করতে চেয়েছিল। ওরা কাফের, মুরতাদ। দুনিয়াতে ওদের সাথে চললে, সম্পর্ক রাখলে ওদের চরিত্র আমাদের মাঝে ঢুকে যেতে পারে। তাই ওদের সাথে সম্পর্ক রাখা যাবেনা।
আমি দরজার সামনে দাঁড়িয়ে রয়েছি। আর কিছু বলতে পারছিনা। রাগ দেখাতে পারছিনা। শুধু চেয়ে রয়েছি। মেয়ে দুটি আমার সামন দিয়ে বেড়িয়ে যাচ্ছে। আমি পুস্পিতাকে দেখছি। ওর হাটা দেখছি। হাটা সাথে মাংসের নাচন দেখছি। আমি শরীরের গন্ধ অনুভব করছি। বাতাসে বেশে আসা পুস্পিতার শরীরের গন্ধ অনুভব করছি। মালাউন মেয়েগুলোকে আমি দেখতে পারিনা। কিন্তু ওদের শরীরের তীব্র গন্ধ আমাকে আন্দোলিত করে। উত্তপ্ত করে। মাদকতা সৃষ্টি করে। 
* * * * * * * * * * * *
আমি জুম্মার নামাজ পড়ে বের হলাম। আমরা পাঁচ জন। রহিমউল্লা, সানাউল্লাহ, সামসুদ্দিন, মইনউদ্দিন আর আমি ফরিদ উদ্দিন। আমরা একই পার্টি করি। পার্টি করার সূত্রেই তাদের সাথে পরিচয়। আমরা একই সাথে বিভিন্ন মিটিং, মিছিলে যাই। বিভিন্ন একশন এ যাই। এ পর্যন্ত আমরা যতগুলো একশন করেছি সবগুলোতেই সফল। কোন একশনেই আমরা ব্যার্থ হইনি। গতমাসে আমরা এক নাস্তিককে জাহান্নামে পাঠাইছি। নাস্তিক হারামিটা আমাদের অনেক জ্বালাইছে। ব্লগে, ফেইসবুকে আমাদের নামে আজেবাজে কথা লিখছে। আমাদের পার্টির লিডার, ধর্ম, নবীজীকে নিয়ে কটুক্তি করছে। অনেক দিন চেষ্টা করে এক সন্ধ্যায় নাস্তিকটাকে আমাদের পজিশনে পেয়েছিলাম। পাঁচ মিনিটেই হারামিটাকে জাহান্নামের টিকিট কেটে দিয়েছি। দুনিয়ার আলো-বাতাস খাওয়া বন্ধ করে দিয়েছি। আমাদের দক্ষতার জন্য পার্টির লিডাররা আমাদের অনেক পছন্দ করেন। অনেক ভালবাসেন। নতুন ভাবে একশন করার উৎসাহ দেন। এখন আমাদের পার্টির খারাপ সময় যাচ্ছে। বড় পার্টির সাথে থেকেও সুবিধা করতে পারছিনা। ঠিকমতো একশন করতে পারছিনা। অন্য বড় নাস্তিক পার্টি আমাদের অনেক জ্বালাচ্ছে। যেখানেই পাচ্ছে গ্রেপ্তার করছে। লিডাররা বলেছেন, ---খুব তাড়াতাড়ি সব ঠিক হয়ে যাবে। আবার আমাদের পার্টি বড় পার্টির সাথে ক্ষমতাই যাবে। তখন সব নাস্তিকদের জাহান্নামে পাঠাব। বেধর্মী হিন্দুদের দেশ ছাড়া করব। আগের মতো আমাদের পার্টির ভয়ে সারা দেশ কাঁপবে। আইন শৃঙ্খলা আমাদের হাতে থাকবে। আমরা যা বলব পুলিশ বাহিনী তাই করবে। 
খেলার মাঠে আমরা পাঁচ জন বসে আছি। আমাকে ওরা একটু বেশি সম্মান করে। ভাই বলে ডাকে। আমি কিছু বললে ওরা ফেলতে পারে না। আমি যা বলি তাই করে। আজ আমরা নতুন একটি একশনে যাব। কিভাবে কাজটি করব তা নিয়ে আলোচনা হবে। আমার মতো তারাও হিন্দু-মালাউন দেখতে পারে না। বেধর্মী নাস্তিক দেখলেই গায়ে আগুন জ্বলে। জ্বালিয়ে পুড়িয়ে দিতে ইচ্ছে করে। ইন্ডিয়ার দালাল গুলোকে ইন্ডিয়ায় পাঠাতে ইচ্ছে করে। আমি সবাইকে পুস্পিতা মেয়েটির কথা বললাম। দেহ দোলানো কোমর দোলানোর কথা বললাম। মেয়েটিকে দেখলে আমার উত্তপ্ত হওয়া কথা বললাম। খারাপ চিন্তা মাথায় ঢুকার কথা বললাম। সফিউল্লাহ বলল--
---ফরিদ উদ্দিন ভাই মালাউন মাইয়াগো দেখলে আমার শরীরও গরম হইয়া যায়। ব্রেইন ঠিক থাকে না। চুম্বকের মতো কাছে যাইতে ইচ্ছা করে। শরীরের গন্ধ নিতে ইচ্ছা করে।
রহিমউল্লা বললো--
---এই মালাউন মাইয়াগুলা বোরকা ছাড়া চলাফেরা কইরা সমাজের পরিবেশ নষ্ট করতাছে। তাদের দেখে মুসলমান মাইয়াগুলাও বোরকা ছাড়া চলাফেরা করে। যুবক ছেলেরা খারাপ পথে যাইতাছে। সমাজ খারাপের দিকে যাইতাছে। আমাদের কিছু একটা করতে হবে। বেহায়াপনা বন্ধ করতে হইবো। এটা আমাদের ঈমানী দ্বায়িত্ব।
আমি বললাম --
---হুম। বন্ধ করতে হবে। ওদের উপর হামলা করতে হবে। শারীরিক নির্যাতন করতে হবে। মানুষিক নির্যাতন করতে হবে।
মইনউদ্দিন বললো--
---হিন্দু মালাউন, বেধর্মী মাইয়ারা হইতাছে গনিমতের মাল। ওদেরকে ধর্ষণ করলে গুনাহ হয় না। গনিমতের মাল হিসাবে ব্যাবহার করা যায়। আল্লাহ মালাউন মাইয়াগুলারে পাঠাইছেন আমাদের মনোরঞ্জনের লাইগা। আমাদের শরীর ঠান্ডা করবার লাইগা। আল্লাহ বেহেশতে জান্নাতী বান্দাগ লাইগা হুর দিবো। আর দুনিয়াতে ঈমানদার বান্দাগোর লাইগা পাঠাইছে মালাউন বেধর্মী মাইয়াগুলারে। তারা হইতাছে দুনিয়ার হুর।
সামসুদ্দিন বলল--
---মইনুদ্দিন ভাই আপনে ঠিক কথা বলছেন। মালাউন মাইয়াগুলা দেখতে অনেক সুন্দর। গায়ের গন্ধ পাগল করার মতো। আল্লাহ তায়ালা তার পেয়ারা বান্দাগো লাইগা দুনিয়ার হুর বানাইয়া ওগোরে পাঠাইছে। গনিমতের মাল হিসেবে আমরা ভোগ করব। কোন গুনাহ হইবো না। আমরা হইলাম ঈমানদার বান্দা। ঈমানদার বান্দা আল্লাহর অনেক পছন্দের। আল্লাহ সহজে ঈমানদার বান্দার গুনাহ লিখেন না। মাফ চাওয়ার সাথে সাথে মাফ কইরা দেন।
আমি বললাম, ---আপনারা সবাই ঠিক কথা বলছেন। তাহলে আজ থেকেই আমরা দুনিয়ার হুর ভোগ করতে শুরু করব। আল্লাহ আমাদের জন্য পাঠাইছেন আমরাই ভোগ করব।
সবাই একসঙ্গে বলল--
---হ! আমারা ভোগ করবো।
আমরা পরিকল্পনা করলাম কিভাবে মালাউন মেয়েদের আমাদের বশে আনা যায়। কিভাবে গনিমতের মাল হিসেবে ভোগ করা যায়। পুস্পিতা মেয়েটিকে দিয়েই আমাদের যাত্রা শুরু হবে। দুনিয়ার হুর ভোগ করা শুরু হবে। আমি সবাইকে উদ্যেশ্য করে বললাম, ---পুস্পিতা আজ বাড়িতে একা। ওর বাবা মা বাড়িতে নেই। আজ রাতেই আক্রমণ করতে হবে। মেয়েটিকে তুলে আনতে হবে।
ওরা বললাম, ---হ! আইজ রাতেই। এমন সুযোগ আর পাওয়া যাইবো না।
আমি আল্লাহ সৈনিকদের দ্বায়িত্ব বুঝিয়ে দিলাম। এই সৈনিকগুলো অনেক দক্ষ। বেশি বলে দিতে হইনা। সবকিছু সঠিক ভাবে করতে পারে। আমি বললাম, ---আপনারা চার জন রাত এগারটার পরে যাবেন। তখন এলাকার সবাই ঘুমিয়ে থাকবে। কেউ টের পাবে না। মেয়েটিকে উঠিয়ে খেলার মাঠে নিয়ে আসবেন। আমি এগারোটা পর্যন্ত আপনাদের সাথে থাকব। আপনাদের একশনে পাঠিয়ে আমি বাড়ি চলে যাব। আমি এই হুর ভোগ করতে পারবনা। আপনাদের সাথে অন্য হুর ভোগ করব। পুস্পিতা আর আমাদের পাশাপাশি বাড়ি। আমাকে চিনতে পারবে। তখন সবাইকে বিপদে পরতে হবে। আপনাদের চিনতে পারবে না। কোন বিপদও হবে না। ভোগ করে চলে যাবেন। অন্য কোন একশনে আমি থাকব। আপনাদের সাথে শরীর গরম করব। ফুর্তি করব। আল্লাহ পাঠানো হুর ভোগ করব।
* * * * * * * * * * * * *
এখন রাত এগারোটা। সাথী ভাইদের সবকিছু বুঝিয়ে দিয়ে আমি বাড়ি চলে এসেছি। আমার সাথী ভাইয়েরা একশনে গেছেন দুনিয়ার হুর আনতে। আমারও থাকতে ইচ্ছে করেছিল। হুরের সুধা পান করতে ইচ্ছে করছিল। পরবর্তীতে বিপদ হতে পারে ভেবে থাকতে পারিনি। আমরা আল্লাহ পথের সৈনিক। আমাদের ধৈর্য থাকতে হবে। সবকিছুতে অধৈর্য হলে চলবেনা। আল্লাহ আমাদের জন্য হুর দিয়ে দুনিয়া পরিপূর্ণ করে রেখেছেন। ইচ্ছে হলেই খেতে পারি। শুধু একটু কষ্ট করে খেতে হবে এই যা। পুস্পিতা মেয়েটিকে আমার ভালো লাগত। ওর বুক, কোমর সবকিছুই ভালো লাগত। ওর শরীরে তীব্র আকর্ষণ ক্ষমতা আছে। যা আমাকে অনেক যন্ত্রণা দিয়েছে। পাগল করেছে। অনেক অনেকবার কাম-বাসনায় উত্তপ্ত করেছে। 
এখন রাত সাড়ে বারোটা। আমি আমার বিছানায় শুয়ে আছি। ঘুম আসছে না। পুস্পিতা মেয়েটির নগ্ন দেহ আমার চোখের সামনে ভেসে আসছে। আমি দেখতে পাচ্ছি পুস্পিতার নরম-গরম দেহ আমার সাথী ভাইয়েরা টেনে হেঁচড়ে খাচ্ছে। একজনের পর একজন আসছে। সুধা পান করছে। গনিমতের মাল ভোগ করছে। দুনিয়াতে পাঠানো আল্লাহর নিয়ামত ভোগ করছে। আমার চিন্তা করতে ভাল লাগছে। চিন্তা করে উত্তপ্ত হতে ভাল লাগছে। 
আব্বা আম্মার রুমের দরজায় শব্দ হচ্ছে। সাথে কাঁন্না ভেসে আসছে। মেয়েলী কন্ঠের কাঁন্না। কে কাদেঁ? পুস্পিতা? হ্যাঁ। বুঝতে পারছি এটা পুস্পিতার-ই কন্ঠ। আমি বিছানা থেকে উঠে পড়লাম। আব্বা আম্মা রুম থেকে বেড়িয়ে জানতে চাইলেন--
---কি হয়েছে পুস্পিতা তুই কাঁদছিস কেন?
পুস্পিতা কোন কথা বলছে না। কেঁদেই যাচ্ছে। আমি জানি কি হয়েছে। সবকিছু আমার জানা। এই মাত্র পুস্পিতা ধর্ষিত হয়ে এসেছে। আব্বা আম্মা জানেন না। আম্মা পুস্পিতার গায়ে ঝাকুনি দিয়ে আবার জানতে চাইলেন--
---কি হয়েছে বলছিস না কেন? রাবেয়া কোথায়?
আম্মা পুস্পিতার কাছে রাবেয়ার কথা জানতে চাচ্ছেন কেন? আমি কিছুই বুঝতে পারছি না। আমি বললাম--
---আম্মা রাবেয়া কোথায় মানে? ও ঘরে নেই?
আম্মা বলল--
---রাবেয়া আজ পুস্পিতার সাথে ঘুমাতে গিয়েছিল। পুস্পিতা একা একা থাকতে ভয় পাচ্ছিলো বলে সন্ধ্যায় এসে নিয়ে গেছে।
আমি আর কিছু বলতে পারছি না। আমার মাথা কাজ করছে না। আমি শুধু শুনতে পাচ্ছি পুস্পিতার কাঁন্না। মায়ের আর্তনাদ। আব্বা জিজ্ঞেস করলেন--
---কি হয়েছে? রাবেয়া কোথায়? বলছো না কেন?
পুস্পিতা অঝরে কাঁদছে। কাঁদতে কাঁদতে বলছে--
---রাবেয়াকে কারা যেন তুলে নিয়ে গেছে।
আমি কিছু বলতে পারছি না। চিন্তা করতে পারছি না। কে যেন বুকের হাড় পাজর ভেঙ্গে গুড়িয়ে দিচ্ছে। কানে ভেসে আসছে আব্বার চিৎকার মায়ের বুক ফাটা কাঁন্না। আর্তনাদ করতে করতে আম্মা বলছেন--
---তুই কোথায় ছিলি? কিভাবে নিলো? কারা এসেছিল?
আব্বা আম্মার কান্নায় পাশের বাড়ির মানুষ উঠে এসেছে। সবার প্রশ্ন-- কিভাবে নিয়েছে? কোথায় নিয়েছে? তুই কোথায় ছিলি?
পুস্পিতার কন্ঠ দিয়ে শব্দ বেড় হচ্ছে না। ফুপিয়ে কেঁদে বলছে--
---দরজা কিভাবে খুলেছে আমি জানি না। আমরা ঘুমিয়ে ছিলাম। ওরা এসে আমাদের মূখে বালিশ চাপা দিয়ে ধরেছে, হাত পা বেধেঁ ফেলেছে। আমরা চিৎকার করতে পারছি না, নড়াচড়া করতে পারছি না।
কথাগুলো বলে পুস্পিতা আবার কাঁন্না শুরু করেছে। ঢেকুর তুলে আবার বলছে-- আমাকেও নিয়ে যেতে চেয়েছিল। কি মনে করে খাটের সাথে হাত পা বেধেঁ ফেলে রেখে গেছে। মূখে গামছা দিয়ে বেঁধে রেখেছিল। কাউকে ডাকতে পারছিলাম না। অনেক কষ্টে বাঁধন খুলে এসেছি।
আমি চিৎকার করতে পারছি না। আর্তনাদ করতে পারছি না। আমি কাউকে শান্তনা দিতে পারছি না। আমি কিচ্ছু করতে পারছি না, বলতে পারছি না।
সবাই চারিদিকে ছুটে গেছে। লাইট, হারিকেন, লাঠি নিয়ে বেড়িয়েছে। ছোট বোনকে খুঁজতে। একটি ধর্ষিত মেয়েকে খোঁজতে। শকুনে টেনে হেঁচড়ে খাওয়া একটি দেহ খোঁজতে। আমি কোথাও যেতে পারছি না। কারো সাথে কথা বলতে পারছি না। আব্বা আম্মাকে শান্তনা দিতে পারছি না। নিজেকে আমার শুণ্য মনে হচ্ছে। আমার শরীর অবশ হয়ে গেছে। চোখের সামনে বিবশ্র দেহ বেশে উঠছে। আমি আমার চিন্তা থেকে হারাতে চাচ্ছি। নিজেকে লোকাতে চাচ্ছি। আমি পারছিনা। আমি আমার বোনের বিবশ্র দেহ দেখতে পারবনা। আমার বোনের মূখের দিকে তাকাতে পারব না। নিজেকে আমার শকুন,কুকুর মনে হচ্ছে। নিজেকে আমার ধর্ষক মনে হচ্ছে। শকুন-কুকুরের মতো টেনেহিঁচড়ে খাওয়া প্রাণী মনে হচ্ছে।
(লেখকের কথাঃ উপরের ফরিদ উদ্দিন চরিত্রটি এই সমাজের একটি অংশের প্রতিনিধিত্ব করে। এই ফরিদ উদ্দিনরা ভেবে দেখেনা, যারা ধর্ষিত হচ্ছে তাদের ঘরেও বোন আছে, মা আছে, বাবা আছে, ভাই আছে। এই গল্পের ফরিদ উদ্দিন হয়তো বুঝতে পেরেছে বোন ধর্ষিত হওয়ার কষ্ট, মায়ের আর্তনাদ, বাবার বুক ফাটা কাঁন্না। এখানে যদি রাবেয়া ধর্ষিত না হয়ে পুস্পিতা হতো তাহলে ফরিদ উদ্দিনরা আনন্দ করতো, উল্লাস করতো। কিন্তু কখনোই ভেবে দেখতো না পুস্পিতাদের কাঁন্না, মায়ের আর্তনাদ, বাবার চিৎকার।ভেবে দেখতো না বোনের নগ্ন, শকুনে খাওয়া দেহ দেখার কষ্ট, লজ্জা।)

