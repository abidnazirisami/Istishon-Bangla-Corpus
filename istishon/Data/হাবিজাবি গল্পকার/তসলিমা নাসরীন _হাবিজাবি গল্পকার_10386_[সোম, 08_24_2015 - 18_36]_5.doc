তসলিমা নাসরীন 


২০০৩-৪ এর দিকে যখন তসলিমা নাসরীনের "ক" বইটি নিয়ে ব্যপার কথাবার্তা হচ্ছিল তখনই প্রথম উনার নাম শুনি। তার আগে কখনো শুনিনি। হয়তো শুনেছি কিন্তু ছোট ছিলাম বলে মনে করতে পারছিনা। স্কুলের লাইব্রেরিতে ছোট বড় হাজার লেখকের বই ছিলো কিন্তু উনার কোন বই ছিলো না। কেন ছিলো না সেটা পরে বুঝতে পেরেছি। হয়তো উনার উপর নিষিদ্ধ ট্যাগ লেগে গিয়েছিল বলে লাইব্রেরিতে উনার বই রাখা নিষিদ্ধ আর সেই লাইব্রেরিতে যদি শিশুদের আনাগোনা থাকে তবে তো কথায় নেই।
.
২০০৩-৪ এর দিকে যখন হঠাৎ করে তসলিমা নাসরীনকে নিয়ে ব্যাপক আলোচনা সমালোচনা হচ্ছে, রেডিও টেলিভিশন, পত্রপত্রিকায় লেখালেখি হচ্ছে, সংসদের ভেতরে তোলপাড় হচ্ছে, মিছিল, মিটিং, মানহানির মামলা হচ্ছে, এমন কি মতিউর রহমান নিজামী সহ অনেক সংসদ সদস্য সংসদে দাঁড়িয়ে যখন তসলিমার ফাঁসি দাবি করছে তখন স্বভাবতই উনাকে জানার ও উনার বই পড়ার প্রতি ব্যাপক আগ্রহ জন্মে গিয়েছিল। জানতে মন উতফুল্ল হচ্ছিল যে কেন তাকে নিয়ে এতো বিতর্ক? এতো আলোচনা? স্বভাবতই নিষিদ্ধের প্রতি আগ্রহ থেকে জানতে ইচ্ছে করতো কি আছে উনার লেখায়? কেন তাঁর ফাঁসি দাবি করা হচ্ছে? তখন অন্য সবার মতোই উনাকে নিয়ে মনের মাঝে নেগেটিভ ধারণা জন্মে নিয়েছিল। নিশ্চিত উনি খারাপ, বাজে। না হলে দেশের বিশিষ্টজনদের নিয়ে মিথ্যা (মিথ্যা বলছি কারণ বিশিষ্ট ব্যক্তিরা খারাপ কিছু করতে পারেন ধারণায় ছিলো না) কুরুচীপূর্ণ কথা লেখেন কি করে?
.
উনাকে জানার বা উনার বই পড়ার আগে অনেক ধার্মিক ছিলাম। আল্লা, নবী, কোরান আর অলৌকিকতার প্রতি বিশ্বাস ছিলো চোখ বন্ধ করে। যার ফরে খাটি মুমিনদের মতো অনেক বেশী ঘৃণা জন্মেছিলো তসলিমার প্রতি। মনের মাঝে প্রতিষ্ঠিত হয়ে গিয়েছিলো যে তসলিমা খারাপ, বাজে, যার তার সাথে শোয়, ধর্মের নামে, নবীর নামে বাজে কথা বলে। সত্যি কথা বলতে কি উনার বই পড়ার উদ্দেশ্য'ই ছিলো উনি যে খারাপ তা আরো ভালো করে জানা, ভালো করে বোঝা। কিন্তু যেদিন থেকে উনার লেখা পড়তে শুরু করেছিলাম সেদিন থেকে উনার প্রতি আমার ঘৃণা, রাগ, বাজে ধারণা কমতে শুরু করলো। উনার লেখা উপলব্ধি করতে শুরু করলাম। আমার বিশ্বাস, ধর্মান্ধতা, ভেঙেচুরে কখন যে উনার বিশ্বাস, স্বপ্ন নিজের মাঝে লালন করতে লাগলাম বুঝতেই পারিনি। মুগ্ধ হয়ে উনার বিভিন্ন বই পড়তে থাকি আর ভাবি, কি করে একজন মানুষ এতো চমৎকার লিখতে পারে, সত্য গুলো এতো সুন্দর ভাবে ফুটিয়ে তুলতে পারে? তসলিমা নাসরীন'ই প্রথম আমাকে শিখিয়েছেন কিভাবে নারীকে দ্বিতীয় শ্রেণীর মানুষ নয় "মানুষ" ভাবতে হয়। তিনিই আমাকে শিখিয়েছেন ধর্মের মন্ত্র কিভাবে নারীদের পুতুল বানিয়ে রেখেছে। তিনিই আমাকে শিখিয়েছেন মানুষের আবার ক্লাসিফিকেশন কি, ধর্ম কি? তিনিই আমাকে শিখিয়েছেন ধর্ম মানুষকে কিভাবে পশু বানিয়ে রেখেছে। তিনিই আমাকে শিখিয়েছেন কি করে ভালোবাসতে হয়। তিনিই আমাকে শিখিয়েছেন কিভাবে সত্যের মাঝে থেকে লড়াই করতে হয়। শুধু আমি নই, আমার মতো লাখো মানুষের চিন্তা, বিশ্বাসকে পাল্টে দেয়ার প্রথম মানুষ তসলিমা নাসরীন।
.
তসলিমা নাসরীনরা ঘরে ঘরে জন্মায় না। বছরে বছরে বা যুগে যুগেও না। শতাব্দীর পর জন্ম নেয় একেকজন তসলিমা নাসরীন। যারা দেশ, জাতি, কালচার পাল্টে দেয়ার জন্যে জন্মায়। আর সব জাতি বা দেশের ভাগ্য হয় না তসলিমা নাসরীনদের সম্মান করতে। তাদের মেধা, চিন্তাকে কাজে লাগাতে। আমরাও সেই হতভাগ্য জাতির মধ্যে পড়ি। যারা এই মানুষটাকে সম্মান করতে পারলাম না। মেধাকে কাজে লাগাতে পারলাম না। ২১ বছর আগে দেশ থেকে বিতাড়িত করেছি। নিজের জন্মভূমিতে ফিরতে দেইনা। যেনো উনি এই দেশে জন্মগ্রহণ করে ভুল করেছেন। জাতিকে স্বপ্ন দেখিয়ে ভুল করেছেন। সত্য তুলে ধরা যেনো পাপ। যে পাপের কোন মুক্তি নেই। ধর্ষক, খুনি, দেশ বেচে খাওয়া লুটেরাদের কোন পাপ নেই। রাজার হালে দেশে বসে খাচ্ছে, ফুর্তি করছে। কিছুই হয়না তাদের। কিছু হয়ও না কোন কালে। আমরা পাড়ি শুধু তসলিমা নাসরিনদের বেলায়। জীবিত তসলিমা নাসরীনকে আমরা সম্মান দিতে পারি না। একদিন মৃত তসলিমা নাসরীনকে নিয়ে ঠিকই উল্লাস করবো। যেমন করি বেগম রোকেয়াকে নিয়ে।
.
আমাকে পাল্টে দেয়ার কারিগর তসলিমা নাসরীন ম্যামের আজ জন্মদিন। "শুভ জন্মদিন হে আমার স্বপ্নস্রষ্টা"। যেখানেই থাকুন ভালো থাকুন। আমারা এর বেশি কিছুই করতে পারিনা। আমাদের হাত-পা যে বাঁধা। ক্ষমা করুন। 

