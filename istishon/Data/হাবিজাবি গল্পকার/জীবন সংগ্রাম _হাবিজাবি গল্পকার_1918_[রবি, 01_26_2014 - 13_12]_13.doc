জীবন সংগ্রাম 


চাষার ছেলে সুজন ঘাটে যায় সকাল বেলা
পায়ের তলে শিশির ঘাসে খেলে নতুন খেলা।
নদীর বুকে থৈথৈ জল ভাসে আঁখি পাতে
তাই দেখে পেয়েছে ভয় ঘর নাহি যায় স্রোতে।
গভীর চিন্তায় মত্ত সুজন নামিল নদীর ঘাটে
হাত মুখ ধুয়ে উঠিয়া সুজন তাকাল সবুজ মাঠে।
ফসলের মুখে ফুটেছে হাসি বারির পরশ পেয়ে
কখন যে হবে পূর্ণ জীবন কৃষকের গোলায় যেয়ে। 
আপন গৃহে এসে সুজন তাকাল বাবার ভিটি
রাতের ঝড়ে ভেঙ্গে পড়েছে ঘরের এক খুঁটি।
ছনের ঘরে ঝড়ের টানে, ফুটায় ফুটায় পানি পড়ে
কি দিয়ে সে বাঁধিবে ঘর অভাবের সংসারে?
জীবন বেলায় দাঁড়িয়ে সুজন ভাবিল নতুন করে
বাবার রাখা শেষ স্মৃতিটা গেল বুঝি এইবারে।
বাপ নাহি তার সংসার মাঝে দুঃখ শুধু গাঁথা
তিনটি বছর হয়েছে তার স্বর্গে গেলেন পিতা।
দুঃখিনী মাথা একাকী ঘরে কাঁদিছে সর্বদায়
ঘর খানি তার শেষ সম্বল চলে হায়। 
পরদিন ভোরে বিধবার কানে বিধিল অমর ধ্বনি
আল্লাহর ইবাদাত করতে হবে ডাক দিয়েছেন তিনি।
ওজু করে মাতা বসিলেন নামাজে, উপরে ভাঙ্গা চাল
পান'না কোন উপায় খুঁজে কে ধরিবে হাল?
কাঁদো কাঁদো মুখে বললেন মাতা সুজনের সাথে
"গরু খানি তুই নিয়ে যা হাটে বেচিয়া দিতে"।
চমকিয়া সুজন বলল "মা একি বললে তুই
এটাই যে শেষ সম্ভল আর তো কিছুই নেই'।
'কি করবো বলরে সুজন দাঁড়িয়ে জীবন বেলাই
বাজিয়া উঠিছে শেষ ঠিকানায় দুঃখের সানাই'।
 অনেক চিন্তায় হয়নি বেচা গরু খানি আর হাটে
কিছুদিন পর বৃষ্টি ঝড়ে ভেঙ্গে পড়েছে ভিটে।
আত্মচিৎকার বিধবার বুকে কোথায় রাখিবে মাথা
ঘরখানা যে গড়তে হবে টাকা নাহি তার পাতা।
নিদ নাহি চোখে গৃহের শোকে পাবে সে কোথায় ঋণ
আর কত কাল দুঃখ নিয়ে বাঁচিবে নিশিদিন?
চিত্ত্ব মাঝে কষ্ট নিয়ে বেচিলেন গরু খানি
আশার প্রদীপ নিভে গেল হায় দুঃখের খড় টানি।
মানুষ আশায় বুনছে মালা ভাঙ্গা গড়ার মাঝে
কতকাল যাবে কত যুগ যাবে সুখের সানাই খোঁজে? 

