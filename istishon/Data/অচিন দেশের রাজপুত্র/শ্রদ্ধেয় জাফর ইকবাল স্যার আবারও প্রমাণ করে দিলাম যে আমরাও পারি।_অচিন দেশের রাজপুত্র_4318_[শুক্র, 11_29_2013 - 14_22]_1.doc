শ্রদ্ধেয় জাফর ইকবাল স্যার আবারও প্রমাণ করে দিলাম যে আমরাও পারি।


স্যার আপনি বলেছিলেন এই প্রজন্ম শুধু ঘরে বসে অনলাইনে আন্দোলন করতে জানে। রাস্তায় নেমে প্রতিবাদ করতে জানে না। একবার আপনার ধারণা আমরা ভুল প্রমাণিত করেছি। আবারও করলাম স্যার। এই প্রজন্ম তার ভালোবাসার স্থান থেকে কাউকে সরতে দেয় না। এই প্রজন্ম যুদ্ধাপরাধীদের ফাঁসির দাবিতে আন্দোলন করতে জানে। আবার, প্রিয় ব্যক্তির পদত্যাগ ঠেকাতেও আন্দোলন করতে জানে। এই প্রজন্ম তার পূর্বসূরীদের গৌরবোজ্জ্বল ইতিহাস ভুলে যায় নি।ভুলে যায় নি কিভাবে বাঙ্গালিরা আন্দোলন সংগ্রামের মধ্য দিয়ে দাবি আদায় করেছিল। আজ আমরা আবার দেখিয়ে দিলাম মৌলবাদী কূপমণ্ডুকদের দাঁতভাঙ্গা জবাব দিয়ে। স্যার আমরা এদেশের তরুণেরা সব সময় আপনার সাথে ছিলাম, আছি, থাকব।প্রিয় মানুষের জন্য আমরা যে কোনো ধরনের ত্যাগ স্বীকার করতে প্রস্তুত। অনেকবার করেছি। ভবিষ্যতে আবারো করবো। জয় বাংলা।
"তাই গর্জে উঠো আবারও
পেছনে ফেলে সামনে বাড়ো
জয় বাংলা বলে আগে বাড়ো
সময়ের লাগাম ধরে সামনে বাড়ো।"


