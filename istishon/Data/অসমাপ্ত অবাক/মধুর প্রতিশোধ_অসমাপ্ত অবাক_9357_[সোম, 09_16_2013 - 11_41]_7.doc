মধুর প্রতিশোধ


রাতুল আর রিয়া দুজনের নামের সাথে একটা ছোট্ট মিল।"র"দিয়ে নাম শুরু।মনেরও মিল ছিল কোন একসময় কিন্তু এখন সেখানে যোগের বদলে বড় একটা হাইফেন।রিয়ার বিয়ে হল শুভ্রর সাথে ৩ বছর হল।রাতুল বিয়ে করেনি পরিবর্তন বলতে চোখে শুধু একটা সবুজ ফ্রেমের চশমা এই যা। সেই রিয়ার সাথে আজ রাতুলের দেখা।।রিয়ার সাথে রাতুলের শেষ দেখা হয়েছিল ওদের ব্রেকআপের দিন।৫ বছরের রিলেশনটা ব্রেক আপ করতে রিয়া সময় নিয়েছিল মাত্র ৫ মিনিট।তারপর অদ্ভুত ম্যাজিশিয়ানের মতো রাতুলের চোখের সামনে দিয়ে আস্তে আস্তে অদৃশ্য হয়ে গেল।
-কেমন আছ রাতুল ?
-যেমন দেখতে চেয়েছিলে ঠিক তেমন
-জিজ্ঞেস করলেনা আমি কেমন আছি?
-ভালো থাকার জন্যই তো এত কিছু করলে, ভালো আছ নিশ্চয়ই।
-হুম ভালইত আছি (কিছুক্ষণ পর নীরবতা ভেঙে)
-কি করছ এখন রাতুল?
-রাস্তায় রাস্তায় ম্যাজিক দেখাই।
-তুমি এখনো ঠিক আগের মতোই আছো।
-না ঠিক বলোনি।চশমাটা দেখতে পাচ্ছ?
-হুম,কত পাওয়ার?
-যত পাওয়ার দিয়ে মানুষ চেনা যায়।
-আচ্ছা কি জাদু দেখাও তুমি?
- অদৃশ্য ম্যাজিক দেখাতে পারি তোমার কাছ থেকে শিখেছি।দেখবে?
-তাই আমি আবার কবে শিখালাম তোমাকে?
রাতুল রিয়ার কথার জবাব না দিয়ে ওকে পিছনে ফেলে চলতে শুরু করল যেখানে পৌঁছে পেছন দিকে তাকিয়ে রিয়ার স্বার্থপর চোখদুটো দেখতে পাওয়া না যায়।কি অদ্ভুত আজকের সকালটা।যখন রিলেশন ছিল তখন ওর কাছ থেকে একটু আড়াল হলেই বুকের বামদিকে অদ্ভুত একটা ব্যাথা হতো কিন্তু কি আশ্চর্য আজকে বুকের বামদিকটা আজকে একটুও ব্যাথা করছেনা।আচ্ছা রিয়া কি এখনো দাঁড়িয়ে দেখছে ও কিভাবে অদৃশ্য হয়ে যাচ্ছে ওর চোখের সামনে থেকে একটু একটু করে?ও কি বুঝবে এই ম্যাজিকটা?

