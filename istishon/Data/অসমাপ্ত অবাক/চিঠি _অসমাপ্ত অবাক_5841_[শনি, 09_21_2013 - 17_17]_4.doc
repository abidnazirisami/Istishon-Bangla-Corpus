চিঠি 


 স্বার্থপর মেঘ,
দিনটি ছিল ২৩শে সেপ্টেম্বর।নাহ, সেদিন কোন হলিডে ছিল না কিংবা সূর্য আমার জন্য উত্তরদিক থেকেও উঠেনি।কিন্তু মানুষের জীবনে এমন কিছু সময় আসে যা সে অসংখ্য আদর দিয়ে তার স্মৃতির ফ্রেমের নিজস্ব একটা ঘরে বাঁধিয়ে রাখে।স্পেশাল বলে একটা ব্যাপার আছে।তোমার সেদিন জন্মদিন ছিল। আমার মনে আছে আমার টিউশনির শেষসম্বল আর কিছু পকেটমানি দিয়ে তোমার জন্য চকলেট কালারের একটা কেক কিনেছিলাম আর মিকিমাউসের "হ্যাপি বার্থ ডে" খচিত একটা উইসিং পোস্টার।তোমাকে অবাক করার এক প্রেমিকের নিরন্তর প্রচেষ্টার কমতি ছিল না সেদিন।নিজের হাতে লেখা ইগলসের আর পোয়েটস অফ দ্যা ফলের কিছু মনছোঁয়া গানের কলি দিয়ে ভালোবাসার দেয়াল সাজিয়ে ছিলাম নিজের হাতে আলপনা দিয়ে।অসংখ্য মোমবাতির আলোয় তোমার আলোছায়া মুখটা এখনো আমি স্পষ্ট দেখতে পাই।সেদিন তুমি আমার কাছে যা চাইতে আমি তোমায় তাই দিয়ে দিতাম কোন সংকোচ কিংবা ভয় সেদিন আমায় গ্রাস করে করেনি।তোমার মুখে ভালবাসি কথাটা অনেকবার এর আগে অনেকবার শুনেছি কিন্তু সেদিন তোমার মুখে ভালবাসি কথাটা ছিল সবচেয়ে বিশ্বাসযোগ্য।
এরপরের সময়টা আমি বলতে চাইনা।তবে হ্যা,এটুকু বলি তোমায় আমার মনে স্পেশাল একটা জায়গা দেবার মতো কোন কিছুই আর তুমি রাখনি।শ্রদ্ধা বলে যে একটা ব্যাপার থাকে সেটা তোমার জন্য নয়।সেটা অধিকার করতে গেলে যোগ্যতা লাগে।
আশা করি উপরের তিনটা লাইন তোমার কানের উপর দিয়ে যাবে।তুমি মনে করার মতো নিশ্চয়ই কেলাস মার্কা মেয়ে নও নিশ্চয়ই।যা বলেছি একটু কমই বলেছি।
এতো কিছুর পরও অকৃতজ্ঞের মতো দূরে সরে না গিয়ে একটু কাছে এসে নিরাপদ দূরত্বে একটু বেহায়ার মতো যদি বলি "অগ্রিম তোমায় শুভ জন্মদিনের শুভেচ্ছা" তাহলে নিশ্চয়ই রাগ করবেনা?

