দিন যায় কথা থাকে 


,দ্বিতীয় আর তৃতীয় প্রেম বলে কিছু নেই প্রেম প্রেমই।কিন্তু বাস্তবতা হল প্রথম প্রেম চলে যাবার পর তারপরের সবপ্রেম মেকি মেকি লাগে।যেন ব্যপারটা অনেক আগেই জানা কখন কি হবে,পরের প্রেমিকার জান ডাকা,চুমু খাওয়া,অনবরত বেজে যাওয়া ফোন,ঘুরতে যাবার মধ্যে আগের মতো ফিলিংস ব্যাপারটা হারিয়ে যায় অন্তত ২৫ শতাংশ হলেও।অবাক বলে যেন কিছু নেই। জীবনটাকে একটা সমঝোতার ঢেঁকি ছাড়া আর কিছু মনে হয়না।তবুও আমরা অখুশি নই বয়সের দোষ বা অপরিপক্ক মনের স্মৃতিচারণ করে স্রেফ ভুলে যাবার চেষ্টা করি।হয়তোবা সফলও হই।মাথায় অনেক টেনশন নিয়ে এসব অনেকদিন টিকেনা সত্যি ।এরপর বয়সবাড়ে,চোখে মোটা ফ্রেমের চশমা পরা হয়,মাথার চুল পেকে যায়।তারপর হঠাৎ একদিন বাসস্টপে যদি চুরি হয়ে যাওয়া প্রথম মানুষটার সাথে দেখা হয়ে যায় তখন মনে হয় এইত গতকালকেও ও আমারি ছিল।গতকালকেও ওর হাতে আমার হাতটা অধিকারে ছিল ।কিন্তু পোড়ামন বোঝেনা মাঝখানে সে ফেলে এসেছে অনেকগুলো অভিমানের রাত।

