বলিষ্ঠ নেতৃত্বেই বাংলাদেশের পাশে এখন আন্তর্জাতিক সংস্থা ইন্টারপ্লাস্টর। উন্নত চিকিৎসা পাচ্ছে পেট্রোল বোমায় আহতরা


ইন্টারপ্লাস্ট গত ৩০ বছর ধরে বিভিন্ন দেশে পুড়ে যাওয়াদের অস্ত্রোপচারের কাজ করছে। জার্মানি, নেদারল্যান্ডস ও হাঙ্গেরির ইন্টারপ্লাস্টের ৯ সদস্যের একটি দল বর্তমানে বাংলাদেশে অবস্থান করছেন। ইন্টারপ্লাস্টের প্রতিনিধিদলের নেতৃত্ব দেন হেইঞ্জ-হারবার্ট হোমান (Heinz-Herbert Homann)। গত ৫ জানুয়ারি থেকে বিএনপি-জামায়াতের হরতাল-অবরোধের নাশকতায় প্রায় ১৩০ জন মানুষ প্রাণ হারিয়েছেন। পে্ট্রোল বোমা মেরে মানুষ পোড়ানোকে অমানবিক উল্লেখ করে এর নিন্দা জানান হেইঞ্জ-হারবার্ট হোমান। পাশাপাশি তারা ঢাকার ন্যাশনাল ইন্সটিটিউট অব বার্ন অ্যান্ড প্লাস্টিক সার্জারিতে পেট্রোল বোমা হামলার শিকার ও আগুনে পোড়া ৪৪ জনকে অস্ত্রোপচার করেছেন এবং বার্ণ ইউনিটের সহায়তা করার ইচ্ছে প্রকাশ করেন। বড় বড় হাসপাতালেও বার্ণ ইউনিট প্রতিষ্ঠার উদ্যোগের পাশাপাশি বাংলাদেশের গ্রামে উন্নত চিকিৎসা সেবা প্রদানে প্রতিশুতিবদ্ধ বর্তমান প্রধানমন্ত্রী এবং আগুণে পোড়াদেরকে উন্নত চিকিৎসার জন্য সহায়তা আগ্রহী আন্তর্জাতিক সংস্থা ইন্টারপ্লাস্ট সত্যিই প্রশংসার দাবীদার।

