নাটকের শেষ দৃশ্য! শেষ পর্যন্ত খালেদা ও তারেকের সিদ্ধান্তই মঞ্চস্থ হলো


তিন সিটি নির্বাচনের শুরু থেকেই বিভিন্নভাবে নির্বাচনে আসা, প্রার্থী নির্বাচন, মনোনয়ন দাখিল ও প্রত্যাহার এবং শেষ পর্যন্ত চুড়ান্ত প্রার্থী নির্বাচনকে কেন্দ্র করে অনেক নাটকই মঞ্চস্থ করেছে বিএনপির নেতৃত্বাধীন তথা কথিত ২০ দলীয় জোট। আর করবেই না কেন? যে দলের জন্মই হয়েছিল অনৈতিক পন্থায়, সে দলের নেতা-কর্মীদের কাছ থেকে এর চেয়ে ভালো আর কিবা আশা করা যায়। যাদের দলে নেই শৃংখলা। সে দলে কে শোনে কার কথা। সবাই হ-য-ব-র-ল। তারা সব নির্বাচনকেই জাতীয় নির্বাচন মনে করে। সিটি নির্বাচন একটি স্থানীয় সরকার নির্বাচন, তা জেনেও একজন তিন তিন বারের সাবেক প্রধানমন্ত্রী হয়েও সিটি নির্বাচনের নির্বাচনী প্রচারনা চালিয়েছেন খালেদা জিয়া। সেই প্রচারনায় গিয়েই তিনি তার প্রতি জনগণের যে অগাধ ভালোবাসা তা হাড়ে হাড়ে টের পেয়েছেন। জনগনই তাকে প্রতিরোধ করেছে। তারপরও আবার নির্বাচনের পূর্বে সংবাদ সম্মেলন করে নির্লজ্জের ন্যায় জনগণের কাছে ভোট ভিক্ষা করেছেন। নাটকের শেষ দৃশ্য! সবই ছিল খালেদা জিয়া ও তার পালিয়ে বেড়ানো পুত্র তারেকের কূট কৌশলের অংশ বিশেষ। যা আজ নির্বাচনের দিন ভোট গ্রহণ শুরু হওয়ার ঠিক কিছুক্ষণ পার হতে না হতেই দেখল দেশবাসী।

