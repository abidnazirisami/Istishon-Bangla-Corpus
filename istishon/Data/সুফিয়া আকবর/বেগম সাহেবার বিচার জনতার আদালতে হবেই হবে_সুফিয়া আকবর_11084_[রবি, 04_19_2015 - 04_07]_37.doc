বেগম সাহেবার বিচার জনতার আদালতে হবেই হবে


খালেদা জিয়া দলীয় ক্যাডার ও সন্ত্রাসী বাহিনী দিয়ে নাশকতা চালিয়ে দেশকে স্তব্ধ করতে চেয়েছিলেন, কিন্তু তিনি পরাজিত হয়েছেন। জনতার আদালতেই তার বিচার হবে। যারা নির্মমভাবে মানুষ খুন করেছে, পুড়িয়ে মেরেছে- তাদের ক্ষমা নেই। তিন সিটি করপোরেশন নির্বাচনে বিজয়ের মাধ্যমে জনগণ তার জবাব দেবে। দেশের দারিদ্র্যসীমা অনেক নিচে নেমে এসেছে। আগামী ২০২১ সালের মধ্যে তা শূন্যের কোটায় নেমে আসবে। পরিণত হবে মধ্যম আয়ের দেশে। বিএনপি চেয়ারপারসন খালেদা জিয়া নির্বাচনী আচরণবিধি মানছেন না। তিনি দলীয় কার্যালয়ে পুলিশ প্রটোকলে নির্বাচনী প্রচারণা চালাচ্ছেন। সরকারি সুবিধা নিয়ে নির্বাচনী প্রচারণা চালাচ্ছেন। এটা নির্বাচনী আচরণবিধি লঙ্ঘন। সিটি করপোরেশন নির্বাচন সুষ্ঠু ও অবাধ হবে। কেউ অরাজক পরিস্থিতি সৃষ্টির চেষ্টা করলে অথবা নির্বাচন বানচালের চেষ্টা করলে আইনশৃঙ্খলা রক্ষাকারী বাহিনী তাদের বিরুদ্ধে ব্যবস্থা নেবে। বিএনপি-জামায়াত তিন মাস আন্দোলনের নামে যেভাবে মানুষ হত্যা করেছে তার জবাব জনগণ সিটি করপোরেশন নির্বাচনে ব্যালটের মাধ্যমে দেবে।

