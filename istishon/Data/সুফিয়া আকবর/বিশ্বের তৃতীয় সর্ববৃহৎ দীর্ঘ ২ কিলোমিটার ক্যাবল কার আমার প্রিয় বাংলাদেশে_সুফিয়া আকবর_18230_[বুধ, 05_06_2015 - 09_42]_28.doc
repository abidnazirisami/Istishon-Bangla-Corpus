বিশ্বের তৃতীয় সর্ববৃহৎ দীর্ঘ ২ কিলোমিটার ক্যাবল কার আমার প্রিয় বাংলাদেশে



দেশের এক মাত্র এবং বিশ্বের তৃতীয় সর্ববৃহৎ ২ কিলোমিটার দীর্ঘ ক্যাবল কার তৈরী হয়েছে চট্রগ্রামের রাঙ্গুনিয়ার কোদালা বন বিটের সবুজ বনানী ঘিরে, আমরা অনেকেই তা জানিনা। এখানে একই সাথে স্থাপিত হয়েছে দেশের এক মাত্র পাখিশালা এবং বিনোদন কেন্দ্র যার নাম শেখ রাসেল অ্যাভিয়ারি এন্ড রিক্রিয়েশন পার্ক । প্রাকৃতিক এবং বন্য প্রাণী সংরক্ষন, গবেষণা এবং বিনোদন এই বিষয় সমূহ মাথায় রেখে রাঙ্গুনিয়া উপজেলার বিস্তৃত পাহাড় রাশিকে কেন্দ্র করে গড়ে তোলা হয়েছে এই অ্যাভিয়ারি এন্ড রিক্রিয়েশন পার্ক। পার্কটি আয়তনে এশিয়ার বৃহৎ পাখি সংগ্রহশালা হিসেবে বিবেচিত হচ্ছে। পার্কটিতে আছে নান্দনিক কৃত্রিম লেক যেখানে পাখিরা বিচরণ করছে প্রাকৃতিক আবহে । এই আধুনিক পার্কে প্রথম এক মাস প্রবেশ এবং ক্যাবল কারে ভ্রমণ সম্পূর্ণ ফ্রি। প্রকৃতি এবং পাখিদের জীব বৈচিত্র্য বিষয়ে মানুষকে সচেতন করতে এই ফ্রি প্রবেশের সুবিধা প্রদান করা হয়েছে। এত বিশাল বিস্তীর্ণ পাহাড়ি এলাকায় তৈরিকৃত এই পার্ক পৃথিবীতে বাংলাদেশ ছাড়া আর মাত্র ২টি দেশে রয়েছে।এখানে তৈরি করা দীর্ঘ ২ কিলোমিটার লম্বা ক্যাবল কার এশিয়াতে সর্ববৃহৎ।
২৩০ টাকার টিকেট দিয়ে ঘুরে আসা যাবে ২.৫০ কি মি (আড়াই কিলো) – ১৫ মিনিটে সারা পার্কের ওপর দিয়ে। রাঙ্গুনিয়ায় ক্যাবল কার স্থাপনের পর গত একমাস ধরে পরীক্ষামূলকভাবে চালু করা হয়। প্রতি সেকেন্ডে ৩.৫ মিটার হাই স্পিডে লোয়ার স্টেশন থেকে ১.২ কিলোমিটার দূরত্বের আপার স্টেশনে পৌঁছুতে একটি কেবিনের সময় লাগবে সর্বোচ্চ সাত মিনিট। আসা-যাওয়ায় সময় লাগবে পনের মিনিট। পর্যটকরা আপার স্টেশনে পৌঁছে সেখানে পাখিশালার অন্যান্য বিনোদনের ইভেন্ট গুলো উপভোগ করে তাদের সুবিধা মতো সময়ে ফিরবে। প্রতিটি কেবিনে ৬ জনের সিট রয়েছে। মোট ১২ টি কেবিন লোয়ার স্টেশন থেকে আপার স্টেশনে আসা-যাওয়া করবে।
চট্টগ্রাম থেকে রাঙ্গুনিয়া চলে যাওয়া যায়। কাপ্তাই যাওয়ার একি পথে। কাপ্তাই ঢোকার ঠিক আগেই পড়বে এই পার্ক। বহদ্দার হাট থেকে বাস পাবেন কাপ্তাই যাওয়ার।
বিশ্বের দীর্ঘতম কক্সবাজার সমুদ্র সৈকত আছে আমাদের । তাছাড়াও গাজীপুর সাফারী পার্ক, কাপ্তাই লেক, পাহাড়ি রাঙ্গামাটি, নীলগিরীর বান্দরবন, সুন্দরবন, সেন্টমার্টিন ও খাগড়াছড়ির সাজেক কি নাই এ দেশে? এসব সুন্দর স্থান পৃথিবীতে খুব বিরল। এ তথ্য প্রিয় স্বাধীন এ বাংলাদেশে আমরা ক'জনই বা জানি এবং কজনই বা এসমস্ত দর্শনীয় স্থান ঘুরতে যাই। এতোসুন্দর দেশে আমরা না ঘুরে প্রচুর অর্থ খরচ করে বিদেশে ঘুরতে যাই । আসুন আমরা সকলেই ৩০ লক্ষ শহীদের এই বাংলাদেশকে দেখি এবং জানি ।

