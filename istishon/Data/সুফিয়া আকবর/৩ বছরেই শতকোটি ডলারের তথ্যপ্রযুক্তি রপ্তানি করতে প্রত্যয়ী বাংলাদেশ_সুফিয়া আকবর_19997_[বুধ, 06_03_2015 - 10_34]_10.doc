৩ বছরেই শতকোটি ডলারের তথ্যপ্রযুক্তি রপ্তানি করতে প্রত্যয়ী বাংলাদেশ


সরকার আগামী তিন বছরে তথ্যপ্রযুক্তি খাতের রপ্তানি আয় ১০০ কোটি ডলারে উন্নীত করার পরিকল্পনা করেছে। মাত্র কিছুদিন আগেও বিদেশিরা বাংলাদেশকে ‘তলাবিহীন ঝুড়ি’ বলতো। বাংলাদেশের অস্তিত্ব নাকি বিলীন হয়ে যাবে, কই গেছে। “সে অবস্থা থেকে দেশের শুধু উত্তরণই ঘটেনি, গত ছয় বছরে বাংলাদেশ তথ্যপ্রযুক্তি খাতে রপ্তানিও শুরু করেছে। ২০১৮ সালের মধ্যে বাংলাদেশ এ খাতে ১ বিলিয়ন ডলার রপ্তানির পরিকল্পনা গ্রহণ করেছে। সরকার প্রতিটি শিক্ষার্থীদের হাতে একটি করে ল্যাপটপ পৌঁছে দেবে। কারণ শিক্ষার্থীদের স্বপ্ন পূরণের কাঙ্ক্ষিত ডিভাইসটি যদি সরকার তাদের হাতে পৌঁছে দিতে পারে তবে তাদের আর পেছন ফিরে তাকাতে হবে না। “গাজীপুরসহ দেশে মোট ১৩টি হাইটেক পার্ক গড়ে তোলা হচ্ছে। এখানে ৭০ হাজার প্রযুক্তিবিদ দরকার। এখনকার তরুণ শিক্ষার্থীদের মধ্য থেকেই এসব প্রযুক্তিবিদ গড়ে উঠবে। দেশের ১২৮টি বিশ্ববিদ্যালয়সহ সারা দেশের ৬৪টি জেলায় তথ্য-প্রযুক্তি ক্লাব গড়ে তোলা হবে। শিক্ষা প্রতিষ্ঠানগুলোর ক্লাবের দায়িত্বে থাকবেন এ খাতে অভিজ্ঞ শিক্ষকবৃন্দ। জেলার ক্লাবগুলোতে আমরা দুজন করে প্রশিক্ষিত মডারেটর নিয়োগ করবে বর্তমান সরকার। সব ধরণের সুযোগ-সুবিধা দিতে পারলে বাংলাদেশ থেকেই একেক জন বিল গেটস, জাকারবার্গ তৈরি হবে।

