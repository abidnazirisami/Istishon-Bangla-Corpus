২৪০০ টন ক্ষমতার জার্মানি হ্যামার এখন পদ্মার পাড়ে। বিশাল নির্মাণযজ্ঞ দেখে মনে হচ্ছে সেতুটি এবার বাস্তবে রূপ নিতে যাচ্ছে 


প্রায় আড়াই হাজার টন ক্ষমতা সম্পন্ন জার্মানি হ্যামার পদ্মা সেতুর মূল পাইলিং কাজের জন্য মুন্সীগঞ্জের লৌহজং উপজেলার মাওয়া প্রান্তে মাঝ পদ্মায় নোঙরে করেছে। বহুল প্রত্যাশিত পদ্মা সেতুর পাইলিংয়ের জন্য ২৪০০ টনের ক্ষমতা সম্পন্ন বিশ্বের সবচেয়ে বড় হ্যামারটি এখন মাওয়ার মাঝ পদ্মায় পাইলিং কাজের জন্য প্রস্তুত। গত কয়েক দিন আগে মংলা নৌবন্দর থেকে মাওয়ার উদ্দেশে এটি রওনা হয়। আগামী ১ জুলাই থেকে এর ব্যবহার শুরু হবে এবং অক্টোবরে মূল পাইলিং কাজের উদ্বোধন করবেন মাননীয় প্রধানমন্ত্রী শেখ হাসিনা। পদ্মা সেতুর সব কাজ শিডিউল অনুযায়ী অত্যন্ত সুচারুরূপে এগিয়ে চলছে। শিডিউল অনুযায়ী পিছিয়ে নেই বরং এগিয়ে আছে এর কাজ। মুন্সীগঞ্জের মাওয়ায় পদ্মা সেতুর কাজে ব্যবহারের জন্য আসা জার্মানি হ্যামারটি দেখার পর সাধারণ জনগণ আনন্দ করতে থাকে। পদ্মা সেতুর মূল পাইলিং কাজ এখন শুধু সময়ের ব্যাপার। স্বপ্নের পদ্মা সেতু এবার বাস্তবে রূপ নিতে যাচ্ছে। শত শত শ্রমিক আর প্রকৌশলীর অক্লান্ত পরিশ্রমে ধাপে ধাপে এগিয়ে যাচ্ছে মূল সেতু নির্মাণকাজ। সরেজমিন বিশাল নির্মাণযজ্ঞ দেখে এমনটিই প্রতীয়মাণ হয়েছে।

