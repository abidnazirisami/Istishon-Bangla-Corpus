ম্যাডাম বাংলার জনগন নেগেটিভ রাজনীতি চায় না, পজিটিভ রাজনীতি চায়


গুলশান, লিঙ্ক রোড, বাড্ডা, বনানী, মহাখালী বাস টার্মিনালে তাবিথের পক্ষে ভোট চেয়ে হাতিরঝিলে যান বিএনপি প্রধান কিন্তু বাংলার জনগন কি নেগেটিভ রাজনীতি মেনে নিবে? বাংলার জনগণ নেগেটিভ রাজনীতি চায় না, পজিটিভ রাজনীতি চায়। যাদের হরতাল ও অবরোধে দেশের অর্থনৈতিক ভিত নড়বড়ে করে দিচ্ছে সকল ধরনের উৎপাদন ও সেবাখাত চরমভাবে আক্রান্ত বিএনপির এই সর্বগ্রাসী রাজনৈতিক কর্মসূচিতে। যেভাবেই বলা হোক না কেন, হরতালে ক্ষতিগ্রস্ত হয় না এমন কোনো খাত নেই, এর প্রভাব থেকে মুক্ত থাকার কোনো অবকাশ নেই কোনো ব্যক্তির পক্ষেও। ক্ষুদ্র ব্যবসায়ী থেকে শুরু করে নাগরিক জীবনের প্রতিটি ক্ষেত্রই হরতালের কারণে অচলাবস্থার কবলে পড়ে। অফিস, আদালতের কাজ পিছিয়ে পড়ে, যানবাহন চলাচল বন্ধ থাকার কারণে মানুষের যাতায়াতে দুর্ভোগ সৃষ্টি হয়, সঠিক সময়ে হাসপাতালে না নিতে পারার কারণে রোগীর মৃত্যু হয়, স্কুল, কলেজ, বিশ্ববিদ্যালয়ের ক্লাস বন্ধ থাকার কারণে সেশন পিছিয়ে পড়ে, বোর্ড পরীক্ষাগুলো পিছিয়ে পড়ার কারণে শিক্ষা-প্রশাসনে এক ধরনের জট তৈরি হয়, দোকানপাট বন্ধ থাকার কারণে ক্ষুদ্র ব্যবসায়ীরা সমূহ লোকসানের কবলে পড়েন। আমদানি-রপ্তানি ব্যাহত হওয়ার কারণে বৈদেশিক মুদ্রা অর্জনের সমস্ত খাত অচল হয়ে থাকে। আমাদের বৈদেশিক মুদ্রা অর্জনকারী বৃহত্তম খাত গার্মেন্ট শিল্পের রপ্তানি চালান আটকে যায়, বাণিজ্য জটের সৃষ্টি হয়। দেশ পিছিয়ে পড়ে অর্থনৈতিকভাবে। একের পর এক হরতালে দেশের সামগ্রিক অর্থনীতিতে কতভাবে যে ধস নামছে, কত পরিবারকে যে ক্ষতিগ্রস্ত করছে, আর্থ-সামাজিকভাবে পিছিয়ে দিচ্ছে তার হিসাব নেই। যদিও এ বিষয়গুলো প্রতিটি নাগরিকই উপলব্ধি করছেন। যাদের কারনে দেশের এমন দুরবস্থা তাদের কি জনগণ এই সিটি নির্বাচনে মেনে নিবেন। বিএনপির উপলব্ধি করা উচিত বাংলার জনগণ নেগেটিভ রাজনীতি চায় না, পজিটিভ রাজনীতি চায়।

