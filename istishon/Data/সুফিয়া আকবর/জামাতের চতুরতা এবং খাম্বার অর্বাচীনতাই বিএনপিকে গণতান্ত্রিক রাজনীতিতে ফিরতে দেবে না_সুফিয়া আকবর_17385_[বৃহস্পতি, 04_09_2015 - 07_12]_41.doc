জামাতের চতুরতা এবং খাম্বার অর্বাচীনতাই বিএনপিকে গণতান্ত্রিক রাজনীতিতে ফিরতে দেবে না


বিএনপির তৃণমূল নেতা-কর্মীদের বিপদের মুখে ঠেলে দিয়ে খালেদার ভুলের মাশুল বিএনপিকে গুনতে হবে। ভুল আঁকড়ে ধরে থেকে খালেদা প্রমাণ করার চেষ্টা করেছিল, খালেদা ঠিক করেছে। কিন্তু মানুষ হত্যা, মিথ্যাচার, বিভ্রান্তি ছড়ানো, লুকিয়ে লুকিয়ে চোরাগোপ্তা হামলার মতো জঙ্গিবাদী কার্যক্রম, সন্ত্রাস আর নৈরাজ্য সৃষ্টিকে আন্দোলন বলাকে কেউ গ্রহণযোগ্য মনে করেনি; তাই খালেদা জিয়াকে দেশের জনগণের সামনে আবারও আত্মসমর্পন করতেই হলো। ৯১ দিনে ১৩৮ জনকে পেট্রলবোমায় জ্বালিয়ে হত্যা করে, শত শত নিরীহ মানুষকে পেট্রলবোমায় দগ্ধ করে খালেদা কার্যালয় ছাড়লেন। এতিমদের টাকা চুরি করে আদালতে হাজিরা না দেয়ার নাটক দিনের পর দিন চালিয়ে শেষ পর্যন্ত আইনের কাছেও খালেদাকে আত্মসমর্পন করতে হলো। দেশের মানুষ, আইন-আদালতের কাছে আত্মসমর্পন করার মাধ্যমে খালেদা জিয়া ভুলের মধ্যে বসবাস করা থেকে এ যাত্রা মুক্তি পেল। গায়ের জোড় দেখাতে গিয়ে নিজে যে খাদে পড়েছিল, সেই খাদ থেকে বের হয়ে আসার আবারও সুযোগ পেল খালেদা। কিন্তু খালেদা কি এই সুযোগগুলোর সদ্বব্যবহার করবেন? নাকি আবারও গায়ের জোড় দেখানোর ভুলপথে পরিচালিত হবেন? সেই সিদ্ধান্ত নিতে হবে খালেদাকে, যদি বিএনপিকে গণতান্ত্রিক রাজনীতিতে ফেরাতে চান খালেদা। তবে বিএনপির অতীতের রাজনৈতিক ইতিহাস এবং বর্তমান নেতৃত্বকে বিবেচনায় আনলে খালেদা যে গণতান্ত্রিক রাজনীতির পথে পা রাখার চেয়ে শক্তি প্রদর্শনের জঙ্গিবাদী অপতৎপরতাই বহাল রাখবেন, সেটা কিছুটা নিশ্চিত করে বলা যায়। এইড নিশ্চয়তার অন্যতম কারণ, বিএনপির কলকাঠি নাড়াতে এখন সক্রিয় স্বাধীনতাবিরোধী জামাত এবং মূল নেতৃত্বে আছে একজন অর্বাচীন খাম্বা। জামাতের চতুরতা এবং খাম্বার অর্বাচীনতাই বিএনপিকে গণতান্ত্রিক রাজনীতিতে ফিরতে দেবে না। তাই খালেদার তৃতীয় ঐতিহাসিক ভুল করার সম্ভাবনাই প্রকট। বিএনপি বা খালেদার সেই তৃতীয় ঐতিহাসিক ভুলের মাশুল যাতে আর জনগণকে বহন করতে না হয়, সেজন্য সবাইকে প্রস্তুতি রাখতে হবে। বিষধর কালসাপকে দুধকলা দিয়ে পুষে গণতান্ত্রিক রীতিরীতি আশা করা চরম বোকামি নামান্তর। এই বিষধর কালসাপকে রাজনীতি থেকে উচ্ছেদ করার কোন বিকল্প নেই। সবাই সোচ্চার থাকুন। সমৃদ্ধ বাংলাদেশ গড়তে স্বাধীনতাবিরোধী অপশক্তি ও তাদের দোসর বিএনপিকে সমূলে উৎপাটন করুন।

