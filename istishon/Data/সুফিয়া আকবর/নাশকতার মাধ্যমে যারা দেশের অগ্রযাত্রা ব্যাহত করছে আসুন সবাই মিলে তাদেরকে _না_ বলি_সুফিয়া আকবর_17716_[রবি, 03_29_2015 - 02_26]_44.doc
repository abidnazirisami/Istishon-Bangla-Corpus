নাশকতার মাধ্যমে যারা দেশের অগ্রযাত্রা ব্যাহত করছে আসুন সবাই মিলে তাদেরকে _না_ বলি


কিছু দল ও মুষ্টিমেয় কিছু লোকের জন্য বাংলাদেশের ভাবমূর্তি ক্ষুণ্ন হবে বা কারো করুণা ভিক্ষা করে চলতে হবে, এটা গ্রহণযোগ্য নয়। বর্তমান সরকার ধৈর্যের সঙ্গে বিদ্যমান পরিস্থিতির উত্তরণ ঘটাচ্ছে। দেশকে জঙ্গি কর্মকাণ্ড থেকে মুক্ত করতে এবং উন্নয়নের অগ্রযাত্রা অব্যাহত রাখতে সবার সহযোগিতা প্রয়োজন। বর্তমান সরকার দায়িত্ববোধ থেকে রাষ্ট্র পরিচালনা করছে। দেশকে এগিয়ে নিয়ে স্বাবলম্বী জাতি হিসাবে প্রতিষ্ঠা এবং অর্থনৈতিকভাবে স্বাবলম্বী হওয়াই সরকারের লক্ষ্য। ক্ষমতা ভোগ করার জন্য নয়, জনগণের প্রতি দায়িত্বশীল থেকে মুক্তিযুদ্ধের চেতনায় দেশের উন্নয়ন করাই বর্তমান সরকারের লক্ষ্য। দেশ যখন উন্নয়ন ও সমৃদ্ধির পথে এগিয়ে যাচ্ছে তখন বিএনপি-জামায়াত দেশের চলমান অগ্রগতি বাধাগ্রস্ত করতে ৫ জানুয়ারি থেকে নাশকতা, ধ্বংস, জ্বালাও-পোড়াও চালিয়ে যাচ্ছে। এই চক্রের ধ্বংসাত্মক রাজনীতির শিকার অগ্নিদগ্ধ মানুষদের পোড়া গন্ধে দেশের আকাশ-বাতাস ভারী হয়ে উঠেছে। তাই আসুন, সবাই মিলে সন্ত্রাসী কর্মকাণ্ডে জড়িত দেশ বিরোধী চক্রদের চিহ্নিত করি এবং এদের বিরুদ্ধে রুখে দাড়াই। 

