কিছু সাফল্য, দেশ উন্নতির লক্ষণ নয় কি_


আজ বাংলাদেশে খাদ্য উৎপাদন ৪ কোটি টন। দেশ খাদ্যে স্বয়ংসম্পুর্ণ, চাল রফতানিও হচ্ছে। বিদ্যুৎ উৎপাদন ক্ষমতা ১৩ হাজার মেগওয়াট, উৎপাদন বেড়েই চলছে; জিডিপি ৭ বছর ধরে ৬ শতাংশের ওপরে, সে তুলনায় মূল্যস্ফীতিও সহনীয় পর্যায়ে; মাথাপিছু আয় বছরে ১৩১৪ মার্কিন ডলার; বৈদেশিক মুদ্রার রিজার্ভ প্রায় ২৪ বিলিয়ন মার্কিন ডলার; আইটি সেবা গ্রাম পর্যন্ত চলে গেছে; কমিউনিটি হেলথ ক্লিনিকের মাধ্যমে স্বাস্থ্যসেবা মানুষের দোরগোড়ায়; ১৬ কোটি মানুষের মধ্যে ১২ কোটি সেলফোন কার্যকর; গড় আয়ু ৭০-এর কাছাকাছি; ডিজিটাল বাংলাদেশ গড়ার স্বপ্ন বাস্তবায়নের পথে; সর্বোপরি গ্রামীণ অর্থনীতিতে রীতিমতো বিপ্লব ঘটে গেছে, লক্ষ্যমাত্রার আগেই বাংলাদেশ মধ্যম আয়ের দেশে পরিণত হওয়ার পথে রয়েছে। উন্নয়নের প্রতিটি সূচকে বাংলাদেশ আজ এশিয়া তো বটেই, বিশ্বেও অনেক দেশের কাছে ঈর্ষণীয়। উন্নত দেশগুলোও আজ বলছে, বিস্ময়কর উত্থান ঘটেছে বাংলাদেশের। গ্লোব ম্যাগাজিনের জরিপে আমাদের প্রধানমন্ত্রী দেশরত্ন শেখ হাসিনা বিশ্বের প্রভাবশালী একশ’ নারীর অন্যতম, প্রথমদিকেই আছেন। তবে কিছু সমস্যাঃ দেশে উৎপন্ন ধান, পাটসহ সকল কৃষিপন্যের ন্যায্য দাম কৃষকের হাতে পোঁছানো নিশ্চিত করতে হবে। রোহিঙ্গাদের নামে মানব পাচার আর যে কোন মূল্যে দুর্নীতি সমাজের বন্ধ করতে হবে। দেশ আমাদের সম্পদ, এ ভাবনা সকল রাজনীতিবিদ ও দেশের জনগনকে বুঝতে হবে। তাহলেই ৫২ এর ভাষা আন্দোলন আর মুক্তিযুদ্ধে জীবন উৎসর্গকারী লাখো মুক্তিযোদ্ধাদের ঋণ শোধ হবে।

