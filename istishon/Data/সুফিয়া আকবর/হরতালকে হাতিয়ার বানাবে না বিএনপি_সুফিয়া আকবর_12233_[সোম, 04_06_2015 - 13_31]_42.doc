হরতালকে হাতিয়ার বানাবে না বিএনপি


হরতাল ডাকছে না বিএনপির নেতৃত্বাধীন ২০ দলীয় জোট। টানা অবরোধ কর্মসূচির মধ্যে গত ১৫ জানুয়ারি থেকে শুক্র-শনিবার সরকারি ছুটির দিন বাদ দিয়ে সপ্তাহের সব কর্মদিবসে হরতাল কর্মসূচি পালন করে আসছে বিএনপির নেতৃত্বাধীন জোট। গত পৌনে তিন মাস ধরে প্রতি বৃহস্পতি, শুক্র বা শনিবার সংবাদ মাধ্যমে বিজ্ঞপ্তি পাঠিয়ে রোববার ভোর ৬টা থেকে বুধবার ভোর ৬টা পর্যন্ত দেশব্যাপী টানা ৭২ ঘণ্টার হরতাল ডেকে আসছে তারা। এর পর মঙ্গলবার বিকেলে আরেকটি প্রেস বিজ্ঞপ্তি পাঠিয়ে শুক্রবার ভোর ৬টা পর্যন্ত আরো ৪৮ ঘণ্টা হরতাল বাড়িয়ে আসছে। তবে ঢাকা দক্ষিণ-উত্তর ও চট্টগ্রাম সিটি করপোরেশন নির্বাচনের তফসিল ঘোষণার পর হরতাল কর্মসূচির কিছুটা পরিবর্তন আনা হয়। গত রোববার (২৯ মার্চ) হরতাল না ডেকে সোমবার (৩০ মার্চ) ভোর ৬ টা থেকে বুধবার (১ এপ্রিল) ভোর ৬টা পর্যন্ত টানা ৪৮ ঘণ্টা হরতাল ডাকে বিএনপি জোট। ঢাকা ও চট্টগ্রাম মহানগরকে রাখা হয় হরতালের আওতামুক্ত। তবে ৪৮ ঘণ্টা পার হবার আগেই মঙ্গলবার (৩১ মার্চ) বিকেলে প্রেস বিজ্ঞপ্তি দিয়ে শুক্রবার (৩ এপ্রিল) ভোর ৬টা পর্যন্ত হরতাল বাড়ানো হয়। টানা হরতাল অবরোধে দেশের মানুষ ত্যাক্ত বিরক্ত। তাই হরতালের মত রাজনৈতিক কর্মসূচি সেকেলে পানসে হয়ে গেছে। বিএনপি ও তার মিত্ররা রাজনীতির এই হাতিয়ারকে ভোতা শব্দে পরিনত করেছে। হরতালে এখন দুরপাল্লার বাস ট্রেন চলে, শহরে গাড়ির জাম দেখা জায়, অফিস গামি মানুষের পদ চারনায় রাস্তা থাকে সরগম। জীবন যাত্রার মান থামিয়ে দেওয়া এই কর্মসূচি ব্যর্থ হওয়ায় ০৫ এপ্রিল থেকে বিএনপি তথা ২০ দলীয় জোট হরতাল না করার ঘোষণা দিয়েছে। নিজের নাক কেটে পরের যাত্রা ভঙ্গের এই চেস্টা খুবই বেদনার। বিএনপি এখন আর হতালকে হাতিয়ার হিসাবে ব্যবহার করবে না।

