আকাশ রাজত্বের অংশীদার হতে যাচ্ছে বাংলাদেশ


বাংলাদেশ আকাশ রাজত্বের অংশীদার হচ্ছে ২০১৭ সালের জুন মাসে। তিন হাজার কোটি টাকা ব্যয়ে এই রাজত্বে জায়গা করে নেবে দেশ। এত দিন উন্নত দেশগুলোর স্যাটেলাইট বাণিজ্যের কাছে উন্নয়নশীল দেশগুলো পিছিয়ে ছিল। বাংলাদেশও পিছিয়ে পড়া দেশগুলোর একটি। স্যাটেলাইট নামক হাজার দৃষ্টির এক যন্ত্র ঘুরে বেড়াচ্ছে দেশে দেশের আকাশসীমায়। এ যন্ত্রটির মালিক এখনও বাংলাদেশ হতে পারেনি। বর্তমান সরকার এ যন্ত্রটির মালিক হওয়ার জন্য সব প্রক্রিয়া চূড়ান্ত করেছে। নামও ঠিক করা হয়েছে ‘বঙ্গবন্ধু-১ স্যাটেলাইট’। দেশের নিজস্ব স্যাটেলাইট মহাকাশে ঘুরে বেড়াবে ৪০ ধরনের সেবা নিয়ে। এ সেবার মাধ্যমে দেশ হবে উন্নত। টেলিযোগাযোগ, ব্রডকাস্টিংসহ যোগাযোগ সংক্রান্ত সমস্ত দ্বার উন্মোচিত হবে বাংলাদেশের জন্য। এত দিন স্যাটেলাইট উৎক্ষেপণের বিষয়টি ছিল স্বপ্ন। এখন এটি বাস্তবের আলোতে অবস্থান করছে, স্বপ্নপূরণের একেবারেই দ্বারপ্রান্তে। এত বড় স্বপ্ন পূরণের মধ্যেও লুকিয়ে আছে আমাদের বিষণ্ণতা, ভয় ও অশান্তি। কেন জানেন? আমরা ১৬ কোটি মানুষ আজ জিম্মি হয়ে পড়েছি গোটাকয়েক কুচক্রীদের কাছে। তাদের রাজনৈতিক দর্শনে আজ দেশের অবস্থা, আমাদের অবস্থা নাজুক পরিস্থিতি বিরাজমান। অবশ্য এই মহলকে বলবো-সমস্যা যেমন সৃষ্টি হবে, তেমনি উত্তোলনের পথও থাকবে। সেই সঠিক পথে এসে সমস্যার সমাধান করে জন দুর্ভোগের কথা আমলে নিয়ে আমরা আবারও অনেক দূর এগিয়ে যেতে সক্ষম হব।

