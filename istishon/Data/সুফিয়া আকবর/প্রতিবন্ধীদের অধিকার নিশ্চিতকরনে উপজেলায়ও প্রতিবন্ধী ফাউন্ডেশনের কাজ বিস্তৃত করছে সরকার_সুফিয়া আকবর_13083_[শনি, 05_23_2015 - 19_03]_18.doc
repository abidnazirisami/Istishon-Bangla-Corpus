প্রতিবন্ধীদের অধিকার নিশ্চিতকরনে উপজেলায়ও প্রতিবন্ধী ফাউন্ডেশনের কাজ বিস্তৃত করছে সরকার


প্রতিবন্ধী মানুষের অধিকার নিশ্চিতকরনে প্রতিবন্ধীদের বাস্তবভিত্তিক সেবা প্রদানের জন্য জাতীয় প্রতিবন্ধী ফাউন্ডেশনের কার্যক্রম বিভাগ, জেলা ও উপজেলা পর্যন্ত সম্প্রসারণের সিদ্ধান্ত গ্রহন করেছে সরকার। কমিউনিটি ক্লিনিকের মাধ্যমে স্বাস্থ্যসেবা প্রদানের পাশাপাশি বিভাগীয় পর্যায়ে কর্মজীবী প্রতিবন্ধীদের জন্য হোস্টেল নির্মাণ করবে সরকার। তাছাড়া বর্তমান সরকারের আমলে সারা দেশে প্রতিবন্ধীদের জন্য ১০৩টি সেবা ও সাহায্য কেন্দ্র স্থাপন করা হয়েছে। ইতিমধ্যে রাজধানীর মিরপুরে প্রায় ৮৪ কোটি টাকা ব্যয়ে জাতীয় প্রতিবন্ধী ফাউন্ডেশন নির্মাণের কাজ শুরু হয়েছে। আগামী অর্থ বছর থেকে ছয় লাখ প্রতিবন্ধীকে প্রতি মাসে ৫০০ টাকা করে ভাতা প্রদান এবং বর্তমানে চার লাখ প্রতিবন্ধীকে মাসে ৩৫০ থেকে ৫০০ টাকা করে ভাতা দেওয়া হচ্ছে। প্রতিবন্ধীদের উন্নয়নমূলক কার্যক্রম ত্বরান্বিত করতে সরকারের পাশাপাশি বিত্তবানদের এগিয়ে আসা উচিত বলে মনে বাংলার সুশীল সমাজ। বাংলার জনগণ আশা করে সকলের যৌথ উদ্যোগে প্রতিবন্ধী মানুষের অধিকার নিশ্চিতে সফল হবে বাংলাদেশ।

