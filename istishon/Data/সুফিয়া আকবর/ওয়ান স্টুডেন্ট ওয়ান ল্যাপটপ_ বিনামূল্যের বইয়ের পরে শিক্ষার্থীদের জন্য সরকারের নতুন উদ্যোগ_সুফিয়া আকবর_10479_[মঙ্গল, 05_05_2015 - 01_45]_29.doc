ওয়ান স্টুডেন্ট ওয়ান ল্যাপটপ_ বিনামূল্যের বইয়ের পরে শিক্ষার্থীদের জন্য সরকারের নতুন উদ্যোগ


আওয়ামী লীগ সরকার দেশের ছাত্র-ছাত্রীর হাতে সর্বপ্রথম বিনামূল্যে বিতরণ শুরু করেছে। আজ থেকে আওয়ামী লীগ সরকার বাংলাদেশে ছাত্র-ছাত্রীদের মাঝে বিনামূল্যে ল্যাপটপ বিতরণ শুরু করল। ৫০০ ল্যাপটপ দিয়ে সরকার কেবল শুরু করছে। ঢাকা বিশ্ববিদ্যালয়, বাংলাদেশ প্রকৌশল বিশ্ববিদ্যালয় (বুয়েট) এবং শাহজালাল বিজ্ঞান ও প্রযুক্তি বিশ্ববিদ্যালয়ের ২৫০ শিক্ষার্থীর হাতে ল্যাপটপ তুলে দেন সজীব ওয়াজেদ জয়। তথ্য ও যোগাযোগ প্রযুক্তি (আইসিটি) বিভাগের উদ্যোগে এক্সিম ব্যাংকের সহযোগিতায় 'ওয়ান স্টুডেন্ট ওয়ান ল্যাপটপ' প্রকল্পের প্রথম ধাপে ৫০০ ল্যাপটপ বিতরণ করা হয়। এ ছাড়াও শিক্ষার্থীদের মোবাইল অপারেটর টেলিটক একটি করে মডেম ও কম্পিউটার কাউন্সিল একটি করে পেন ড্রাইভ উপহার দেয়। তবে অনুষ্ঠানেই ঘোষণা দেওয়া হয়, বিনামূল্যে আরও দুই হাজার ল্যাপটপ শিক্ষার্থীদের দেওয়া হবে। বর্তমান সরকারের স্বপ্ন আছে, এদেশে আইটি পার্ক, আইটি ওয়ার্ক ফোর্স গড়ে তোলার। ডিজিটাল বাংলাদেশ বাস্তবায়নে বড় চ্যালেঞ্জ ছিল অবকাঠামো উন্নয়ন। সেক্ষেত্রে দেশ অনেক দূর পর্যন্ত এগিয়েছে। সারাদেশে উপজেলা পর্যায় পর্যন্ত প্রায় সবগুলো সরকারি অফিসকে ফাইবার অপটিক ক্যাবল সংযোগ দেওয়া হয়েছে।

