হরতাল গণতন্ত্র রক্ষার নয়, দেশকে পিছিয়ে দেয়ার


সারাদেশব্যাপী চলমান অবিরাম অবরোধের আজ ৭৫তম দিন। এর সাথে প্রতি সপ্তাহেই চলছে রবিবার-বৃহস্পতিবার হরতালের ঘোষণা দেয়া হচ্ছে। লাল-সবুজের এ সোনার বাংলায় চলছে আন্দোলনের নামে রাজনৈতিক মাতম। আমাদের সোনার দেশ সবেমাত্র দারিদ্রতা জয় করেছে। এখনও অর্থনীতিতে সক্ষমতা অর্জন করেনি, তবে দেশ উন্নয়নের পথে চলছে। যে রাজনৈতিক দলের নেতৃত্ব হরতালের ঘোষণা দিচ্ছে, তারাই কিন্ত হরতাল পালন করছে না। তাদের মালিকানাধীন সব গার্মেন্টস, শিল্প-কারখানা, লঞ্চ, বাস, ট্রাক চলছে। ঐ নেতারা গাড়ীতে চড়ে তাদের কার্যালয়ে যাচ্ছে। তাদের ব্যবসা প্রতিষ্ঠানে কোন ছুটি নেই-বিরতি নেই। তাদের ছেলে-মেয়েরা দেশের বাহিরে পড়াশুনা করছে। গণতন্ত্র রক্ষার নামে রাজনীতিবিদদের এ কৌশলে দেশের আপামর জনগণ আজ বিস্মিত, হতবাক।

