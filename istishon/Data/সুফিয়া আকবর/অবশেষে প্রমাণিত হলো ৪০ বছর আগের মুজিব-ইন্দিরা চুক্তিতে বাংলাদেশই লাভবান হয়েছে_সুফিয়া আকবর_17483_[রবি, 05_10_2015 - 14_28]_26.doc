অবশেষে প্রমাণিত হলো ৪০ বছর আগের মুজিব-ইন্দিরা চুক্তিতে বাংলাদেশই লাভবান হয়েছে


ভারতের সঙ্গে চার দশক ধরে ঝুলে থাকা সীমান্ত সমস্যা সমাধান মুজিব-ইন্দিরা চুক্তির সফলতা ছাড়া আর কিছুই না। যারা এই চুক্তি করেছিল তাদের দীর্ঘ ৪০ বছর ধরে শুনতে হয়েছিল “গোলামীর চুক্তি”। এখন সবাই উপলব্ধি করছে, কত বড় অপপ্রচার চালানো হয়েছিল। এখন থেকে বাংলাদেশ যে লাভবান হয়েছে, তা প্রমাণিত। বাংলাদেশ স্বাধীন হওয়ার পর ১৯৭৪ সালে মুজিব-ইন্দিরা চুক্তি হয়, যার প্রধান লক্ষ্য ছিল দুই দেশের স্থলসীমান্ত নিয়ে সমস্যার সমাধান। বাংলাদেশে স্বাধীনতা বিরোধীরা সবসময়ই এই চুক্তিকে 'গোলামীর চুক্তি' বলে এসেছে। ঐ চুক্তির আওতায় ছিটমহল বিনিময় এবং অপদখলীয় ভূমি সমস্যার সমাধানে বাংলাদেশ ১৯৭৪ সালেই সংবিধানের দ্বিতীয় সংশোধন করেছিল। কিন্তু তা আটকে ছিল ভারতের দিকে। কারণ, ভূমি ছাড়তে হলে ভারতের সংবিধান সংশোধনের প্রয়োজন। বৃহস্পতিবার ভারতের লোকসভায় ভারতের সংবিধান সংশোধনের ঐ প্রস্তাব সর্বসম্মতভাবে পাস হওয়ায় চুক্তি কার্যকরে আর বাধা রইল না। সবচেয়ে সুখের বিষয় বিলটি পাশের সময় ভারতের একজন এমপিও আপত্তি করে নাই। সর্বসম্মতিক্রমে এই বিলটি পাস করে দিয়েছে। এটা বাংলাদেশের জন্য একটা বিরাট অর্জন। সকলে এক হয়ে বাংলাদেশের পক্ষে ভোট দিয়েছে। একটিও না ভোট পড়ে নাই। ১৯৭৪ সালের ঐ চুক্তির সমালোচনা করে এলেও ভারতের সঙ্গে অমীমাংসিত সব সমস্যার সমাধানে বাংলাদেশের অন্য দলগুলোর সরকারের উদ্যোগহীনতাই ছিল প্রধান কারন। পঁচাত্তরের পর যারা ক্ষমতায় আসে, তাদের এই সীমান্ত চুক্তি র‍্যাক্টিফাই করতে হবে, তা বলার সাহসই পায়নি।

