মানবিক বোধ


 লুব্বা আমার এলাকার খুব পরিচিত একজন
মানসিক রোগী ।তাকে আমি প্রায় ন দশ
বছর যাবত চিনি ।লুব্বাদের আর্থিক
অবস্থা খুব ভাল ।লুব্বার ভাইয়েরা খুব
ভালমানুষ ।তারা লুব্বাকে সুস্থ করার
জন্য অনেক চেষ্টা করেছেন,অনেক
টাকা পয়সা খরচ করেছেন,দেশের
নামকরা মানসিক
চিকিত্সা কেন্দ্রে নিয়েছেন কিন্তু
কাজ হয় নি ।লুব্বা ভিশন
নোংরা জামাকাপর পরে রাস্তায়
রাস্তায় ঘোরে ।লুব্বা চেইন স্মোকার ।
লুব্বার অতীত ইতিহাস আমি জানি না ।
তবে চোখ মুখ আর হাতের গঠন
দেখে এটুকু বুঝি যে লুব্বা নিরীহ মানুষ
ছিল ।লুব্বা অনর্গল বিশুদ্ধ প্রান্জল
ইংরেজী বলতে পারে ।তার সময়ের
বিশ্বের বিভিন্ন খবরাখবর
সম্পর্কে বলতে পারে ।আমি বা আমাদের
মোড়ের অনেকেই অনেক চেষ্টা করেছেন
লুব্বাকে এককাপ
চা খাওয়াতে বা একটা সিগারেট
খাওয়াতে কিন্তু লুব্বা কখনো খায় নি ।
লুব্বা ওর পরিবারের বাইরে কারও
দেওয়া কোন জিনিস খায় না ।কিন্তু
লুব্বার কাছে কেউ কিছু
খেতে চাইলে লুব্বা খাওয়ায় ।গত
বৃহঃপতিবার সকাল ১০টার
দিকে লুব্বা জালাল ভাইয়ের চায়ের
দোকানের সামনে বসে ছিল ।লুব্বার
সমবয়সী আমাদের এলাকার এক বড় ভাই
(নাম বলা যাবে না)সে লুব্বার
লুঙ্গিটা টান দিয়ে খুলে দিল ।
মোড়ে উপস্থিত রিকশাওয়ালা,পানও
য়ালা,ভ্যানওয়ালা ,দোকান ওয়ালা ও
কিছু ভদ্রলোক ও কিছু
টুপিধারী মুরুব্বী হো হো করে হেসে উঠলেন
।হাসির শব্দে পথচারি পর্যন্ত
চমকে তাকাতে লাগল ।লুব্বা কিছুই বলল
না ।শুধু ফ্যাল ফ্যাল করে তাকিয়ে ছিল
।চোখ টলমল করছিল লুব্বার।
লুব্বা পৃথিবীকে কোন অভিশাপ
দিয়েছিল কী না আমি জানি না ।
জানতেও চায় না ।
#একজন মানুষীক রোগীকে রাস্তার
মোড়ে ঊলঙ্গ করে আমরা সুস্থ
মানসিকতার পরিচয় দিই ।
আমরা আগুনে মানুষ
পুরিয়ে,খাদ্যে ভেজাল মিশিয়ে,আইনের
পোশাক পরে বেআইনি কাজ
করে,সরকারী অফিসে বসে ঘুষ
খেয়ে,অপরের সম্পত্তি হরন করে,পর
নারী পরস্ত্রীর প্রতি লোভ করে,অন্যায়
দেখে নপুংশকের ভুমিকা পালন
করে,আমরা দিনকে রাত আর রাতকে দিন
করে সুস্থ মানসিকতার পরিচয় দিই ।
চারিদিকে সুস্থ পাগলের ছড়াছড়ি ।এই
কী মানব আচরন ?একটা মানুষ মোড়ের
উপর উলঙ্গ কোন একটা বিবেক
এগিয়ে এলো না তার সাহায্যর্থে,প্র
তিবাদ করতে ।আবার এরাই দেশের
বিরুদ্ধ শক্তির
বিপক্ষে কথা বলে দেশের ভাব
মুর্তি নাকি রক্ষা করে ?
এরা নাকি প্রতিবাদী ।
মানুষকে আমি কখনোই
ঘৃনা করি না ,ঘৃনা করা উচিত ও নয়
কিন্তু বিবেক হীন মানুষ নাকি...........
।বিবেকের বড় অভাব আজকাল ।গতকাল
স্বপ্ন দেখেছি একলোক ঘুমের ওষুধ
কিনতে ইলিয়াস ভায়ের ওষুধের
দোকানে এসেছে ।তার ১০০পিস ঘুমের
ওষুধ নাকি লাগবে ।ইলিয়াস ভাই
জিঞ্জাসা করল এত ওষুধ
দিয়ে কী করবেন ।লোকটি বলল সুইসাইড
করব ।ইলিয়াস ভাই বলল আপনার নাম
কী ? লোকটি বলল 'বিবেক' ।

