আইজুর মুখোশ উন্মোচন কি প্রতারণা_


ডা. আইজুর মোড়ক(!) উন্মোচন করে গনজাগরণের কয়েকটা পেইজ আর প্রজন্মব্লগে ডকুমেন্ট(!) সহ পোস্ট করে উপসংহার টানা হয়েছে আইজু আসলে তার ভগ্নিপতি লন্ডনের জামায়াতি শাখার নেতার পারপাজ সার্ভ করতেই ব্লগে এসেছিলেন!
আইজু যে তার ১০০% আওয়ামিলিগ সমর্থক ছিলেন এটা তার ঘোর শত্রু ও অস্বীকার করতে পারবেনা। অন্ধ আওয়ামিলিগের সমর্থনের কারনে তাকে আওমিলিগের দালাল, আওয়ামিলিগের পা চাটা কুত্তা হেন অপবাদ নেই যে তাকে সহ্য করতে হয়নি। তারপরও গবেষকরা(!) এই কঠিন সত্য কিভাবে অতিক্রম করে তাকে ছদ্মবেশী জামাতি বলে আখ্যা দিয়েছেন তা এক বিস্ময়!
আইজুর লেখালেখির সাথে যারা পরিচিত তারা বেশ ভাল করেই জানেন আইজু কেমন ‘ছাগু পোন্দক’! ছাগু পোন্দানোর ক্ষেত্রে আইজু মোটামুটি অদ্বিতীয় ছিলেন! তার কোন সমালোচনা, প্রশ্নবাণ বা কঠাক্ষ কখনো কখনো ছাগুদের অনুকূলে যেত। এর কারণ হচ্ছে আপোষহীনতায় তিনি অপরিনামদর্শী ছিলেন। কিন্তু কখনই ছাগবান্ধব হননি। ছাগুদের তিনি বিন্দু মাত্র কোথাও প্রশ্রয় দেন নি, যার ফলে ছাগুদের কাছে তিনি ছিলেন অনলাইনের মুর্তিমান আতংক।
যারা ওই পোস্ট করেছেন তাদের বিশ্লেষনে আগাগোড়া পুরোটাই প্রতিপাদিদ হয়েছে যে আইজু আসলে ছদ্ম জামাতি। হয় তারা আইজুর লেখার সাথে পরিচিত না নয়ত এইটা দুরভিসন্ধি মূলক লেখা।
তাদের গোয়েন্দাগিরিঃ তাদের গোয়েন্দাগিরির প্রক্রিয়াটা দেখলে ‘ফেলুদা’র কথা মনে পড়ে যায়। এটাকে ডিজিটাল ফেলুদার ব্লগ রহস্যের উদঘাটন মনে হয়। যদিও ‘ব্লগ রহস্যে’ ভিলেনকে (আইজু) খুবই বুদ্ধিমান, শৈল্পিক, সুচারু, কাব্যিক ইত্যাদি বিশেষণে বিশেষায়িত করলেও অত্যুক্তি করা হবেনা এবং কারো দ্বিমত করারও অবকাশ থাকবেনা বলে মনে করেন অনেকেই। অর্থাৎ তার ওইসব বিশেষনের সাথে অনেকেই বিশেষ ভাবে পরিচিত।
তারা ‘কি করে আমরা খুঁজে পেলাম আইজুদ্দিনকে’ অংশে বলেছেন, আইজুকে খুঁজে বের করার জন্য তারা তার IP অ্যাড্রেস বের করেন আইজুকে কে খানিকটা বোকা বানিয়ে। এর জন্য তারা আইপি ট্র্যাকার বিশেষজ্ঞ নিয়োগ দেন এবং এতে তারা বেশ সাফল্যও লাভ করেন! 
তাদের প্রক্রিয়াটি হল ‘প্রথমেই আইজুদ্দিনের জন্য একটা ব্লগ খোলা হয় আলাদা। তারপর সেখানে আইজুদ্দিনের নামে কয়েক লাইন লিখে আমরা আইজুদ্দিনের কাছে ব্যাক্তিগত মেসেজ পাঠাই। মেসেজটা এমন ভাবে পাঠানো হয় যেখানে একটা সাধারণ লেখার মধ্যে লিঙ্ক ঢুকিয়ে দেয়ার মাধ্যমে। এই ব্লগটি আইজুদ্দিন এবং যিনি বানিয়েছেন তিনি ছাড়া আর কেউই খোঁজ জানতেন না। আইজুদ্দিন সরল বিশ্বাসে ব্লগে ক্লিক করে বসেন এবং অবধারিত ভাবেই সেই ব্লগে গোপন ট্র্যাকার ছিলো এবং সেখান থেকেই আইজুদ্দিনের আইপি ট্র্যাক করা হয়। এরপর প্রতিমাসেই এইরকম ট্রিক করে আইজুদ্দিনের আইপি চেক করে ৮ বারের সময় ৬ বার নিশ্চিত হওয়া গিয়েছে যে ৬ বার একজন লোক এক আইপি থেকে ঢুকেছে আর বাকী দুইবার অন্য আরেক আইপি থেকে।’ 
১। ‘প্রতিমাসেই এইরকম ট্রিক’ বলতে তারা কি একই ট্রিকের পুনরাবৃত্তি বুঝিয়েছেন নাকি অন্য কোন ট্রিক? সেটা স্পষ্ট করার বিশেষ দরকার ছিল কারন যদি একই ট্রিকের পুনরাবৃত্তি করা হয়ে থাকে, আইজু এত বোকা না যে এই সাধারন ট্রিক টা বুঝবে না যেহেতূ আইজু নিকের দুই পরিচালিকের একজনের ‘পড়ালেখা আইটির উপরে’। আর “এই ব্লগটি আইজুদ্দিন এবং যিনি বানিয়েছেন তিনি ছাড়া আর কেউই খোঁজ জানতেন না।” তাহলে আইজু ওই ব্লগে কেন যাবেন? আইজু কি এতই বোকা একটা খালি ব্লগে বার বার ঢুকবেন? এবং দুইজন মিলে একই খালি ব্লগে যেতেন? আইটি বিশেষজ্ঞ আইজু কি জানতেন না এইভাবে তার আইপি ট্র্যাস করতে পারে?
আর আইপি ট্র্যাস করতে না পারলে তাদের প্রক্রিয়া অনুযায়ী আইজুকে উন্মোচন করার ব্যাপারটা হাস্যকর হয়ে যায়।
২। ‘’মজার ব্যাপার হোলো এদের দুইজনের মধ্যে মেসকাথ উদ্দিন হচ্ছে বিরাট ইসলামিক মাইন্ডেড লোক, তীব্র হাসিনা আর আওয়ামীলীগ বিরোধী। আর ২য় যে নিকটা জামাত ঘেষা কিন্তু প্রথমটার মত র‍্যাডিকেল না।‘’। ‘তীব্র হাসিনা আর আওয়ামীলীগ বিরোধী’ এবং ‘জামাত ঘেষা’ অথচ এই সাড়ে ছয় বছরে তার এত এত লেখা পড়ে বাংলাদেশের কোন ব্লগার এতদিন ধরে ধরতে পারেন নি! এই কয়েক দিনে সব বুঝে ফেললেন কিংবা তাদের ভাষ্যমতে তারা বুঝে ছিলেন ২০০৯ সালেই। কারন “আইজুদ্দিনের পেছনে গত ২০০৯ সাল থেকে লেগে থাকা একটি চৌকশ সাইবার দল শেষ পর্যন্ত তার পরিচয় উদ্ধার করেই ছাড়েনি, তার সমস্ত ঠিকুজি তারা বের করে এনেছে বার বার ক্রস চেকিং এর মাধ্যমে।” ! 
এখন কথা হচ্ছে তারা যদি ২০০৯ সালেই জেনে থাকবেন যে আইজু জামায়াতের পারপাস সার্ভ করছে তাহলে এই আইজু কী করে ‘দ্যা এ টিম’ এর সদস্য হয়, কিউরিয়াস মাইন্ড ওয়ান্টস টু নো। 
৩। “একেরপর এক সে জামাতের এজেন্ডাই বাস্তবায়ন করেছে। করবেই বা না কেন, তার ছোট বোনের বিয়ে দিয়েছে লন্ডনের জামাতী নেতা, এই যুদ্ধাপরাধের বিচারের ক্ষেত্রে সবচাইতে বড় শত্রু জামাতের এক নেতার সাথে। আইজু নিজেই তার বক্তব্যে স্বীকার করেছে সে কথা। আসুন দেখে নেই-” তারপর আইজুর স্বীকার করা তার জামাতি ভগ্নিপতির কথার স্ক্রিনশট। 
ঠিক আছে আইজুর বোনের জামাই লন্ডনের জামাতের নেতা (যদিও “সত্য কথা বলতে আমরা সেই বোনের নাম বের করতে পারি নি এখনো। যেদিন পারব, সেদিন আপনাদের জানিয়ে দিয়ে যাব এই পোস্টেই। যদিও এই তথ্য বের করা এখন মাত্র সময়ের ব্যাপার।” ) এতে কি এর দায়ভার একটুও বর্তায় ডা. আইজুর ঘাড়ে? কিউরিয়াস মাইন্ড ওয়ান্টস টু নো। 
বরং তারপরও আইজুর এই জামায়াত বিরোধী আন্দোলন চালিয়ে যাওয়া কি বাহবা পাওয়ার যোগ্য না?
আমরা বাঙ্গালিরা সেই ধাতুতে গড়া হলেতো!
আইজুর স্বীকারুক্তিঃ আইজু স্বীকার করেছে যে তার যে পরিচয় বের করা হয়েছে সেটা সে’ই! তারপর বাংলা অনলাইন জগত থেকে ডা. আইজুদ্দীনের প্রস্থান।
এইখানে আইজু তার শেষ বুদ্ধির পরিচয়টা দিয়ে গেল। নিজেকে আরো ভালভাবে আড়াল করার জন্য আরেকজনের পরিচয়ের পিছনে লুকানোর চেয়ে ভাল উপায় আর কী হতে পারে?

