জান্নাতের টিকিট বিক্রি চলছে 


সকাল থেকে মসজিদের মাইকটা
বাজছে।মসজিদের পাশে ছোট্ট একটা
ভাঙা টেবিল, টেবিলে ক্লথ, তার
উপর দশ টাকা, বিশ টাকা, পাঁচ
টাকা,দুই টাকার নোট এবং সবার
উপরে কিছু কয়েল, টেবিলের দক্ষিণ
দিকে চেয়ারে ষাটোর্ধ হুজুর বসা ।
হুজুরের সামনে রাস্তা, রাস্তায় সকাল
থেকে লোকজন চলাচল করে,কেউ
মাদারীপুর, কেউ ফরিদপুর আবার
কেউবা শরীয়তপুর।স্থানীয় লোকজন
বেশির ভাগ সময়ে অটো,রিক্সায়
চলাচল করে। হুজুর বসে বসে জান্নাতের
টিকিটের এ্যাড দেন। ''দানকারীরও
কবরে আল্লা আযাব দিও না ''পিতা
মাতার কবরে আল্লা আযাব দিও না।
সকাল বেলা ধনীরে তুই ফকির সন্ধ্যা
বেলা,
এরকম কয়েক হাজার ছন্দে। আমার প্রিয়
পথচারী ভাই বন্ধুগণ আল্লার ঘর
মসজিদের কাজ চলতেছে, দু, চার, পাঁচ
দশ টাকা দান করেন, যে যা পারেন
তাই দান করেন। এই দানই হবে কাল
কেয়ামতের দিনে আপনার মুক্তির
উপায়, যতদিন মসজিদ টিকে থাকবে
ততদিন এর সওয়াব আপনার আমল নামায়
যোগ হতে থাকবে। সামনে পবিত্র ঈদুল
আযহা, তাই নবী ইব্রাহীম, ইসমাইল (আ)
এর ঘটনাদি বারবার বলা হচ্ছে।
বারবার বলতে কতক্ষণ? দু ঘণ্টা বা চার
ঘণ্টা? না পুরো সারাদিন। কতক্ষণ,
কতকাল ভাল লাগে একটি কথা?
একদিন? দুইদিন? এক সপ্তাহ? একবছর? একযুগ?
এভাবে প্রতিটি অনুষ্ঠান, দিবসকে
নিয়ে চলে হুজুরের জান্নাতের
টিকিট বিক্রির কাজ।
এই একই কথা বারবার বলা হচ্ছে,
বারবার চাওয়া হচ্ছে, রাস্তা, ঘাটে
এ্যাকসিডেণ্ট এর ভয় দেখিয়ে।
জাহান্নমের ভয় দেখিয়ে
নিয়ে নিচ্ছে প্রতিদিন হাজার
হাজার টাকা ।কী কাজ চলছে
মসজিদের? দ্বিতল বিশিষ্ট মসজিদ।
টাইলস করা হচ্ছে। টাইলসের কাজ শেষ
পর্যায়ে শুনালাম সেদিন জুম্মার
নামাজের সময়। খুৎবা পড়ার আগ মুহুর্তে
যখন মসজিদ কানায় কানায় ভর্তি তখন
ঈমাম সাব বলল ধর্মপ্রাণ ভাইও বন্ধুরা
আমাদের মসজিদের টাইলসের কাজ
শেষ পর্যায়ে, তিনটি দরজা, কয়েকটি
জানালার কাজ বাকি, টাকার
প্রয়োজন ত্রিশ হাজার। বেশ একটু ওয়াজ
তারপর হয়ে গেল ত্রিশ হাজারের
ওয়াদা। ভাবলাম বাঁচা গেল আজ
বারদিন ধরে চেঁচামিচি শুনতে শুনতে
কান বধির হয়ে আসছে। নামাজ শেষে
বের হলাম, মসজিদের সামনে বসে
আছে তিন জন মহিলা ভিক্ষুক, কেউ দু
টাকা দিয়ে সাহায্য করছে না।
তারপর আরও দুজন ভিক্ষুক আসল। পাঁচ জন
ভিক্ষুকের হাতে পরল মাত্র পঞ্চাশ
টাকা। আর মসজিদে নিল ত্রিশ
হাজার!!! পঞ্চাশ টাকা দিয়ে হয়ত পাঁচ
বুড়ি ভিক্ষুকের একজনের একবেলা
খাবারের টাকা হবে । বাকি জন ও
বেলা উপোস আর ত্রিশ হাজার
টাকায় হবে টাইলস, আরামে ইবাদাত
বন্দেগি, তারপর যাবে জান্নাতে। আর
ভিক্ষুক সে দুনিয়ারও ভিক্ষুক
আখিরাতেরও ভিক্ষুক। সে যে দুনিয়ার
মসজিদে টাকা দেয় নাই সে
জান্নাতের টিকিট কিনে নাই।
পচিশ উর্ধো বড় ভাইকে জিঙ্গাস
করলে বলে আমি নেংটা কাল
থেকেই দেখতেছি তারা টাকা
তুলছে।
__তা কি শুধুই মসজিদে ব্যবহৃত হয়েছে?
__না, যে টাকা তুলে তার শতকরা ভাগ
আছে।
আমার তো মাথা নষ্ট।অন্য যে
কাউকেই জিঙ্গাস করি কেউ বলে জন্ম
থেকেই দেখছি কেউ বলে পচিশ ত্রিশ
বছর ধরে তারা মসজিদের জন্যে
রাস্তায় বসে বসে টাকা তুলছে।
গত রমযানে হুজুর ওয়াজ করছে এক টাকায়
সত্তর টাকা। এক টাকা দান করিলে
পাবেন সত্তর টাকা। হিন্দুও করল,
নামাযীও করল, বেনামযীও করল।
তাদের জ্বালায় অতিষ্ঠ হয়ে এক হিন্দু
প্রস্তাব করল আপনারা টাকা উঠানো
বন্ধ করুণ, আমি এত টাকা দিয়ে দেব।
হুজুরের দল বলল না যদি এই পরিমাণ
টাকা দেন তবেই বন্ধ করব। কী অদ্ভুত হুজুর
লম্বা পাঞ্জাবি,পাগড়ি, টুপি পড়া।
হুজুরের ফতোয়া, (১)যে ব্যক্তি
ভিক্ষুকের হাত ফিরিয়ে দিল সে যেন
আল্লাহর ই হাত ফিরিয়ে দিল।
(২)হিন্দুর বা বিধর্মীর টাকায় শুধুই
চিকিৎসা করানো যাবে।
সেই আল্লাহকেই ফিরিয়ে দিয়ে
মুসলীম গণ হুজুরের কাছ থেকে
জান্নাতের টিকিট কিনতে চায়। সেই
হিন্দুকেই বলে এত টাকা দিলে বন্ধ
করব।
হুজুরগীড়ি এখানেই শেষ নয়, যেখানে
মাইক বাজানো হচ্ছে তার ৭-৯ ফুট দুরে
মসজিদেই পড়ানো হয় বাচ্চাকাচ্চা,
নুরানি কিন্ডারগার্টেন। নুর দিয়ে
ভরে দিবে বাচ্চাকাচ্চার অন্তর।
যাহোক ক্যাম্পাস বন্ধ বেশ কিছুদিন
ধরে, প্রাইভেটও আজ শেষ।মসজিদের
সামনে দিয়েই ফিরছি হুজুর বলতেছে
প্রিয় ছাত্র, পথচারী ভাই দান করুণ
আল্লার ঘরে সুখে থাকবেন কবরে।
মাথা তো পুরাই নষ্ট গত শুক্রবার না বলল
ত্রিশ হাজার প্রয়োজন, তা তো পেয়ে
গেছে তবে কেন আবার?
একজন বলল এবার এসি প্রয়োজন।
সিন্ধান্ত নিলাম বাড়ি চলে যাব
তারপর আর আসব না এইখানে বা এই
ক্যাম্পাসে, চলে যাব অন্য কোথাও,
অন্য কোনো স্থানে যেখানে
জান্নাতের জাল টিকিট বিক্রি হয়
না।
(বাস্তব)
লেখক :-সাইফুল ইসলাম সাইফ

