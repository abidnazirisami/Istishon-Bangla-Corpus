৭১ এর মুক্তিযুদ্ধ কাল্পনিক (১ম পর্ব) মুক্তিযুদ্ধ ও বর্তমান বিষয়ক উপন্যাস


অাজ শুক্রবার, ছুটির দিন। বিব্রত ডাল
রুটি দিয়ে সকালের নাস্তা খেয়ে
মুক্তিযুদ্ধ বিষয়ক উপন্যাস পড়তে বসল।
নায়ক ইমন যুদ্ধে অংশগ্রহণ করেছে।
বীরদর্পে পাক সেনাদের পরাস্ত
করছে। সবচেয়ে বড় পাক সেনা ক্যাম্প
টি স্কুলে অবস্থান করছে। আজ মধ্য
রাতে হামলা করবে ইমনের
মুক্তিবাহিনী পাক সেনাদের
অস্থায়ী স্কুলের ক্যাম্পে। এই
ক্যাম্পটি ধ্বংস করতে পারলেই
আলাওলপুর স্বাধীন। দীর্ঘ আট মাসের
যুদ্ধে আলাওলপুর আর চিনতে পারছে
না ইমন। বুকের ভেতর শুধু হাহাকার
মায়ের জন্যে। ঘরে চাল ছিল দুমাসের,
ডাল ছিল সপ্তাহ খানেকের। ধান ছিল
গোলা ভরা, সরিষা ছিল। মা একা
বুড়ো মানুষ চলে যাবে এতেই। অভাবে
পড়লে পাশের বাড়ির চাচী কে
নিয়া ধান ডাল কুটে নিলেই হবে।
মায়ের কোনও কষ্ট হবে না। এসব
ভাবছিল ইমন আর নদীর পাড়ে নৌকা
বেঁধে ফুলবানু গো বাড়ির দিকে
হাটছিল চিড়া মুড়ি দিবো কইছিল
ফুলবানুর বাপ সলিমদ্দি। কয়েক মাস
আগে ফুলবানু গো বাড়িতে আসছিল
ইমন তখন ফুলবানু তারে কত কথা কইছিল,
কত ভাব নিতে চাইছিল, আসার সময় পিছু
পিছু এসেছিল বলেছিল সাবধানে
থাইকো।সন্ধার পর চুপি চুপি চিড়া মুড়ি
সহ চলে আসে ইমন নৌকায়, ওপারে
সাথীরা গোলাবারুদ তৈরি করে
এতক্ষণে ক্লান্ত হয়ে পড়েছে বুঝি। দ্রুত
দাড় বেয়ে চলে আসে ইমন
মুক্তিঘাঁটিতে। কামান গোলাবারুদ
তৈরি আজ রাতেই হামলা হবে স্কুলের
পাক সেনা ক্যাম্পে। এমন প্রস্তাব
আসছিল মুক্তিবাহিনীর মধ্য হতে। সব
মুক্তিরা বেশ উত্তেজিত আজ ফাইনাল
খেলা শেষ বুঝা পরা পাক সেনাদের
সাথে। আজই স্বাধীন করে ছাড়ব
আলাওলপুর। চল সবাই যুদ্ধে চল জয়
বাংলা পাকিদের ঘাঁটিতে কর
হামলা। স্টিমার চলছে পাক ঘাঁটিদের
লক্ষ স্থলে। হঠাৎ স্টিমারে হামলা করল
রাজাকার বাহিনী। রাজাকার সিধু
রাড়ি ও তার বাহিনী পাকিদের
নিয়ে একের পর এক কামান ছুড়ছে
স্টিমার লক্ষ করে। ইমনের
মুক্তিবাহিনীও বসে নেই। পাল্টা
আক্রমণ। হৈ হৈ পাকিদের মিলিটারি
একের পর এক পড়ছে মেঘনার অথৈ জলে।
সিধু রাড়ি বেঁচে গেল কিন্তু তার
অনেক সঙ্গী সাথি মেঘনার অথৈ
জলের জল খেয়ে পৃথীবির বুক থেকে
বিদায় নিল। খণ্ড যুদ্ধে শহিদ হল মানিক,
অন্টি,জহির,মজনু। চারজন শহিদের কবর
দেওয়া হল মেঘনার পারে। আবার
স্টিমার চলল পাকিদের ক্যাম্প লক্ষ
করে। খণ্ড যুদ্ধে ক্লান্ত হয়ে ও ঘুমে ইমন
বসে বসে ঢুলছে। ভাবছে এই হাতে বহু
পশুর জীবন কাইড়া নিছি। আজ শেষ
বারের মত কাড়ুম এক্কেবারে জনম
কাড়া যারে কয়, অনেক জ্বালাইছে
শালারা, ভাত কাপড়ে জ্বালাইছে,
মুখের ভাষা কাইড়া নিতে চাইছিল।
অনেক বন্ধুরে কাইড়া নিছে, চোখের
সামনে বোনের সতিত্ব হরণ করছে। বাপ
হারা সংসারে মা বোনকে নিয়ে
সুখেই ছিলাম। কিন্তু বোনের এইরূপ মৃত্যুর
পর মা পাগলের মত হয়ে গিয়েছিল।
ভাবজিলাম বিয়েটা বোনকে বিয়ে
দেওয়ার পর করমু। কিন্তু তা আর হল না।
মেয়ের শোকে মা আমার পাগল।
মাকে কইলাম মা যুদ্ধে যামু। সম্মতি
পাইলাম কিন্তু শর্ত দিল বিয়েটা
কইড়া যাইতে অইব।খাট্টা গাঁয়ের
জহুরা কে মায়ের খুব ভাল্লেগে অরেই
বিয়ে করতে অইব। ঘটক পাডাইল মায়,
কিন্তু ঘটক কইল বিয়ে অইব না। কারণ
জহুরা কে পাক সেনারা নষ্ট কইরা
দিছে। মুখের কথা কাইড়া নিয়া মায়
কইল হেতে কী অইছে গোলাম আমি অই
মাইয়ারেই আমার ছেলের বউ করমু। ঘটক
চাচা কইল চাচি মেয়ে বিষ খাইছে।
মা আমার চুপ এক্কেবারে চুপ। হঠাৎ
আমায় ধমক দিয়া কইল বাইরা আমার ঘর
হইতে বাইয়া। যুদ্ধে যা যুদ্ধে,
মুক্তিবাহিনীতে যোগ দে বোন,আর
আমার বউয়ের ইজ্জতের প্রতিশোধ ল।
স্টিমার থামল, মুক্তিবাহিনী পৌঁছে
গেল কাঙ্খিত ঠিকানায়। শুরু হল যুদ্ধ, মরণ
বাঁচার যুদ্ধ।বোন আর বউয়ের ইজ্জতের
প্রতিশোধ নেওয়ার যুদ্ধ। যুদ্ধে
মুক্তিবাহিনী জয় হল।আলাওলপুর মুক্তি
পেল । ভোর পাঁচটা তখন সবাই
স্টিমারে কিন্তু মিযান,সোহাগ নেই।
কোথায় তারা?
হঠাৎ কমাণ্ডার সাহেবের দুত আসল খবর
নিয়ে সফিপুর খুব খারাপ সময় পার করছে
এখানে কিছু মুক্তিযোদ্ধা দরকার।
ইমনের এই বিজেতা বাহিনী নিয়ে
কমাণ্ডার সাহেবের খুব জামেলা হয়।
কারণ সবাই মূর্খ।চিঠি পত্র পড়তে
জানে না।
ইমন আলাওলপুর মুক্তিবাহিনীর প্রধান
তার নেতৃত্বে আলাওলপুর স্বাধীন। তার
খুশির সীমা নেই। আজ সে মায়ের
কাছে যাবে, মাকে বলবে মা আমি
আলাওলপুর স্বাধীন করছি। মা আর তোর
কোন মাইয়া সতিত্ব হারাবে না।
কিন্তু কমাণ্ডারের অাদেশ কানে
পৌঁছতেই মনটা খারাপ হয়ে গেল।
খারাপ হলে চলবে না হুকুম তাকে
তামিল করতেই হবে। সবাই বলল ইমন ভাই
মায়ের লগে দেহা করবেন না। ইমন বলল
কমাণ্ডার সাব কে কমু একটা চিঠি
লেইক্কা দিতে, চিঠি মায়রে
আমাগো পরশি সুরমা পইড়া হুনাইব।
চিঠিতে লেকতে কমু মা আমি
আলাওলপুর স্বাধীন করছি, এইহানে
তোর কোনও ডর নাই। আমি সফিপুরে
আছি নিজ দ্যাশ স্বাধীন কইরা আমি
এহন বিশ্ব জয় করতে বাইর অইছি। দোয়া
করিছ মা।
ইমনের মা দোয়া করল ঠিকই কিন্তু
ইমনের বিশ্ব জয় করা হল না।রণক্ষেত্র
তাকে গ্রাস করল। বিব্রত কাঁদতে
লাগল।
দ্বিতীয় পর্ব www.istishon.com/node/13464
লেখক:- সাইফুল ইসলাম সাইফ

