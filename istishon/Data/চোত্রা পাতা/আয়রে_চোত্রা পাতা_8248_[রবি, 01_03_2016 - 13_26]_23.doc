আয়রে


টুপি পরে টিকি রেখে
হিংস্র হয়েছে, মোল্লা পুরুত,
ধূতি আর গেরুয়া বসনে
চামার ধরেছে পুরুতের ছুড়ত।
ধর্মে আজ মানবতার অভাব
ধরায় জগৎ ঈশ্বরের অভিশাপ,
মসজিদ মন্দির ভর্তি পাপ
ওরে! মোর হৃদয়ে ধরে কাঁপ।
বাবরি পাগরিওয়ালা মোল্লা
কেন সিজদাহ্ চাও বাপু? নও তো আল্লা;
দাড়ি ওয়ালা তিলক পরা পুরোধাঃ
জগতে প্রভুত্ব কেন? তুমি কি ব্রহ্মা ?
উৎসর্গ পাত্র লুটে, তুমি মহাজন
মরে ক্ষুধায় মিসকিন, পূজায় ভগবান ;
আয়রে শরীয়ত, ঈশ্বরচন্দ্র, রামমোহন
গড়ে তোল ফরায়েজি আন্দোলন;
ধ্যানে বস মানিকটোলার আত্মীয়সভায়
দ্বারকানাথ, প্রসন্নকুমার, কালীনাথ রায়।
বাংলায় অনুবাদ কর বেদান্ত ;কুরআন
সিজদাহ্ দিব না বিনে এক ভগবান।
২৭ ডিসেম্বর ২০১৫

