আজ এগারোটায় আন্দোলনে প্রস্তুতকালীন ছাত্রছাত্রীর উদ্দেশ্যে আমার বক্তব্য 


প্রিয় ছাত্র বন্ধু,ভাই ও বোনেরা ভয়
পাবে না, আমরা ছাত্র, আমাদের অপর
নাম সংগ্রাম, আমরা ৫২ তে জীবন
দিয়েছি, ৬২ তে আমাদের ভাই বাবুল,
গোলাম মোস্তফা, ওয়ারেজ উল্লাহ
জীবন দিয়েছে, আমাদের
আন্দোলনকে উৎসাহিত করতে
আমাদের অবিভাবক শ্রমিক সুন্দর আলী
জীবন দিয়েছে,৭১ এ যুদ্ধ করেছি,
রক্তের সাথে জীবন দিয়েছি, সেই
রক্ত এখনও জমাটবদ্ধ হয় নাই,এ জীবন
দেওয়ার উদ্দেশ্য একটাই আমাদের
দাবী। ৫২ ভাষার দাবি,৭১ এর
স্বাধীনতার দাবি আমাদের স্বার্থক
হয়েছে, কিন্তু ৬২ শিক্ষার দাবি আজও
পূর্ণ হয় নাই। গত রাতে সরকারের দলীয়
ছাত্র সংগঠন আমাদের উপর অত্যাচার
করেছে, আমাদেরকে রাতের
অন্ধকারে লাঞ্ছিত করা হয়েছে।
আমাদেরকে রাজপথ থেকে সরিয়ে
দেওয়া হয়েছে,কিন্তু আমাদের
আন্দোলন,সংগ্রাম থামে নাই।
থামবার কোনো যুক্তিকতা নাই,
আগেই বলেছি আমাদের অপর নাম
সংগ্রাম। ৫ জানুয়ারির অবৈধ সরকার
যখন বিরোধী দলকে নিয়ন্ত্রণে
নিয়েছে, গুম, গত্যা, টিয়ারশেল,
কাঁদুনে গ্যাস, জেল জুলুমের মাধ্যমে
তখন সরকারের পথে বাঁধা হইলাম আমরা
ছাত্রজনতা। তোমরা নিয়শ্চই
সত্যজিৎ রায়ের হীরক রাজার দেশ
ছবিটা দেখছ। সেখানে দেখা
গিয়েছে স্বৈরাচারী সরকার তার
পথের কাটা কিভাবে সরিয়ে
দিয়েছে। ওই ছবির একটা কুখ্যাত
পঙ্কক্তি হল 'লেখা পড়া করে যে
গাড়ির তলে পড়ে সে' আরও অনকে
কুখ্যাত পঙ্কক্তি আছে ওই ছবিতে।
হীরক রাজা তার দেশ থেকে স্কুল,
কলেজ, ভার্সিটি উচ্ছেদ করে দিয়ে
তার রাজত্ব চিরস্থায়ী করে
নিয়েছে। তেমনি বর্তমান সরকারের
রাজত্ব টিকিয়ে রাখার ডিজিটাল
কৌশল হিসেবে শিক্ষার উপর ভ্যাট!!
ভ্যাট মানে শিক্ষা ধ্বংস করার
হাতিয়ার, তবে এভাবে শিক্ষা
প্রতিষ্ঠান,শিক্ষা ধ্বংস করতে সরকারের বহুবছর
সময় প্রয়োজন তাই মানবিক শাখা ও
বিজ্ঞান শাখা নিয়ে সরকারের যে চিন্তা ধারা তা আমি আপনাদের আরিফুজ্জান তুহিন এর ব্লগ পোষ্ট থেকে শোনাচ্ছি,
কৌশলপত্রের ১৩ পৃষ্ঠায় বলা হয়েছে,
'পাবলিক বিশ্ববিদ্যালয় মানবিক ও
বিজ্ঞান শাখা থেকে বের হওয়া
স্নাতকের বর্তমান চাকরির বাজারে
ও বাস্তব জীবনে তেমন কোনো মূল্য
নাই।' এই সব বিষয় থেকে পাস করা উচ্চ
শিক্ষায় শিক্ষিতদের যেহেতু চাকরি
নাই, তাই ওইসব বিষয়গুলোর
প্রয়োজনীয়তাও শেষ হয়ে গেছে বলে
মনে করেন কৌশলপত্র নির্মাতারা।
বিজ্ঞান ও মানবিক শিক্ষার কোনো
বাজারমূল্য নাই, তাই বাজারমুখী
উচ্চশিক্ষার বিষয়গুলোর ওপর জোর
দেওয়ার সুপারিশ করা হয়েছে
কৌশলপত্রে। কৌশলপত্রের
সুপারিশকৃত বিষয় সম্পর্কে ১৩ পৃষ্ঠায়
বলা হয়েছে, 'তথ্য ও প্রযুক্তি বিদ্যা,
ব্যবসা ও শিল্প বিষয়ে উচ্চশিক্ষার
দ্বার খুলে গেছে। কিন্তু এই নতুন শিক্ষা
খাতের তুলনায় মানবিক শাখার
কোনো ভবিষ্যৎই নাই।' মানবিক ও
বিজ্ঞান শিক্ষার ভবিষ্যৎ না থাকায়
কৌশলপত্রের অন্যত্র বলা হয়েছে
মৌলিক বিজ্ঞান, সাহিত্য
(বাংলা ও ইংরেজি), দর্শন, ইতিহাস,
ভাষাতত্ত্বের মতো মৌলিক
বিষয়গুলো উচ্চশিক্ষা থেকে বাদ পড়ে
যাবে।"
বাংলার চার ভাগের তিন ভাগ স্টুডেন্ট মানবিক ও বিজ্ঞান শাখার আমাদের এই শাখাগুলো বন্ধ করে দিতে পারলে সরকার স্থায়ী হয়ে যাবে তাই এ ডিজিটাল কৌশল। আমি সরকারকে বলতে চাই, আমরা ইংরেজ নই, আমরা পাকিস্থানী নই, আমরা জাসদ নই, আমরা এরাশাদ নই, আমরা বিএনপি -জামাত নই, আমরা আমরা ছাত্রজনতা, আমাদের অপর নাম সংগ্রাম, আমাদের সাথে লড়তে আসবেন না,বেশি ভাল হবে না, আমরা রক্ত দিব,জীবন দেব তবুও ভ্যাট দিব না। বন্ধুরা তোমাদের ভয় নেই, এগিয়ে চল দাবী অাদায়ে আরেকটা রণাঙ্গনে।
১১/০৯/১৫ইং
সাইফুল ইসলাম সাইফ 

