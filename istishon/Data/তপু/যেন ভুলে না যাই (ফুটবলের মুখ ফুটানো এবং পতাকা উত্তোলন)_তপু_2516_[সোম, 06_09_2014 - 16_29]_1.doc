যেন ভুলে না যাই (ফুটবলের মুখ ফুটানো এবং পতাকা উত্তোলন)


ফুটবল টিমে আপনি আর্জেন্টিনা, ব্রাজিল, ফ্রান্স, জার্মানি, ইতালি বা স্পেন যাই সাপোর্ট করেন না কেন, পরোক্ষভাবে অন্য টিমের সাপোর্টারদের উদ্দেশ্যে ছুঁড়া আপনার মন্তব্যে নিজের বংশ পরিচয় যেন কুলষিত না হয়।। অমুক টিমের সাপোর্টারস আবাল, আতেল কিংবা পতাকা দিয়ে বাথরুম মোড়ানো, পতাকার উপর প্রস্রাব করা, এরকম নানা অশ্লীল মানসিকতার বহিঃপ্রকাশ ঘটানোর আগে একটু নিজের সম্পর্কে ভেবে নিন।। মনে রাখবেন; আপনার সম্মান না থাকলেও আপনার বাবা-মার সম্মান আছে।। অন্যদেশের পতাকাকে অপমান করার আগে নিজের দেশের পতাকার মর্যাদার কথা একটু স্মরণ করুন, একই ভাবে প্রতিটি দেশের পতাকার'ই একটা মর্যাদা তাদের কাছে আছে।। আমার দেশে অন্যদেশের পতাকার অপমান মানে এদেশের সমগ্র জাতিকে সেদেশের কাছে ছোট করা।।
আর হ্যাঁ; অন্যদেশের পতাকা আবেগে আপনার বাড়ির ছাদে বা প্রতিষ্ঠানের সামনে উড়ালেন তাতে সমস্যা নেই যদিনা নিচের ধারা দুটি মানেনঃ
PEOPLE’S REPUBLIC OF BANGLADESH FLAG RULES, 1972
১) যেক্ষেত্রে অন্যান্য দেশের পতাকা অথবা রঙিন পতাকার সহিত ‘বাংলাদেশের পতাকা’ উত্তোলন
করা হয়, সেক্ষেত্রে বাংলাদেশের পতাকাকে সম্মান প্রদর্শনের জন্য স্থান সংরক্ষিত থাকিবে।।
২) যেক্ষেত্রে কেবলমাত্র দুইটি পতাকা অথবা রঙিনপতাকা উত্তোলন করা হয়, সেক্ষেত্রে ‘বাংলাদেশের পতাকা’ ভবনের ডানদিকে উত্তোলন করা হইবে।।
৩) যেক্ষেত্রে পতাকার সংখ্যা দুইয়ের অধিক হয়, সেক্ষেত্রে অযুগ্ম সংখ্যক পতাকার ক্ষেত্রে ‘বাংলাদেশের পতাকা’ মধ্যখানে এবং যুগ্ম সংখ্যক পতাকার ক্ষেত্রে ‘বাংলাদেশের পতাকা’ মধ্যভাগের ডানদিকে উত্তোলন করা হইবে।।
৪) যেক্ষেত্রে ‘বাংলাদেশের পতাকা’ অন্য পতাকার সহিত আড়াআড়িভাবে কোন দণ্ডে দেয়ালের বিপরীতে উত্তোলন করা হয়, সেক্ষেত্রে বাংলাদেশের
পতাকা অন্য পতাকার ডানদিকে আড়াআড়িভাবে থাকিবে (আড়াআড়িভাবে যুক্ত পতাকা দুইটির দিকে মুখ করিয়া দণ্ডায়মান ব্যক্তির বামদিকে) এবং পতাকা দণ্ডটি অন্য পতাকা দণ্ডের সম্মুখভাগে স্থাপিত হইবে।।
বিঃদ্রঃ যেহেতু আমরা আপডেট প্রজন্ম সেহেতু পতাকা আইন অনেকেই মানবো না।। তাই দয়া করে হলেও লাল-সবুজের পতাকাটা অন্যদেশের পতাকার উপরে স্থান দিয়েন।। ছোট হোক, তবুও অভ্যাস করেন!!

