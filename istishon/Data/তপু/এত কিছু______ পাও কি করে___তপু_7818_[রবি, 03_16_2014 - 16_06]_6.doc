এত কিছু______ পাও কি করে__


মাঝে মাঝে ইচ্ছে করে ঐ হৃদয়টাকে পোস্টমর্টেম করে দেখি, সেখানে এমন কি আছে....... এত ভালবাসা পাও কোথায়!! ইচ্ছে করে তোমার সমস্তটা কেড়ে নিয়ে এই দেহে মিশিয়ে দেখি, কি আছে তোমার মাঝে....... এত সহ্যশক্তি পাও কোথায়!! ইচ্ছে করে ঈশ্বরকে প্রশ্ন করি, কি দিয়ে তোমার ঐ মনটা তৈরি করেছেন........ এত মমতা পাও কি করে!!
পৃথিবীটাই যখন পর হয়ে যায়, তখনও একমাত্র আপন হয়ে পাশে থাকো..... এত আত্মীয়তা পাও কোথায়!! শত বিপদে পথ দেখাও...... এত ধৈর্য পাও কোথায়!! মানসিক কষ্ট কাটিয়ে উঠতে অনুপ্রেরণা দাও....... এত প্রেরণা পাও কোথায়!! মুখ ফুটে কিছু বলার আগে সব বুঝে নাও..... এত বোধশক্তি পাও কোথায়!! কাউকে ভালবেসে যখন নিরবে কাঁদি, সান্তনা হয়ে পাশে দাড়াও....... এত কষ্ট বুকে লোকাও কি করে!! বাবার বকুনি খেয়ে যখন না খেয়ে শুয়ে পড়ি, মাথায় হাত বুলিয়ে বাবু-সোনা ডেকে ভাত খাইয়ে দাও..... এত স্নেহ কি করে পাও!! পরিক্ষায় ফেল করলে বকুনি দাও আবার তুমিই একগ্লাস দুধ এনে বল খেয়ে নিয়ে ভাল করে পড়, আগামীতে ভাল রেজাল্ট করবি...... এত বিশ্বাস পাও কি করে!! অসুস্থ আমার পাশে বসে সারা রাত চোখের জল ফেল..... এত জল পাও কি করে!! তোমার মৃত্যু শয্যাতেও হাত বাড়িয়ে আমাকেই খোজেছিলে...... এত ভালবাসা পেলে কোথায়!!
বিধাতার সৃষ্টির শ্রেষ্ঠ সৃষ্টি তুমি, মা..... যার আদি, মধ্য ও অন্ত কোন সন্তানই পায় না।। এত লুকিয়ে রাখার ক্ষমতা পাও কোথায়!!

