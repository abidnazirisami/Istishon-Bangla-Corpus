কি আর বলবো


আমাদের ছোট্ট শহরের একটি সিনেমা হলে শাকিব খান ও ইরিন জামান অভিনিত 'অনন্ত ভালবাসা' সিনেমা চলছে।। আমি তখন তৃতীয় শ্রেণীতে পড়ি।। আমাদের প্রাইমারি স্কুলটা সেই সিনেমা হলের থেকে ৪০০-৪৫০ গজ দুরে ছিল।। প্রতিদিন হলের সামন দিয়েই স্কুলে যাতায়াত করতাম।। সেই সিনেমাটা চলার সময় বেশ ভীর হতো হলের সামনে, টিকিট কাটার লাইন পড়ে যেত রাস্তা পর্যন্ত।। এতটাই হাউজফুল ছিল সেই সিনেমাটা।। যাই হোক, একদিন স্কুলে আমার এক বন্ধু আমাকে বললো সিনেমাটা দেখতে যেতে।। কখনও সিনেমা হলে সিনেমা দেখতে যাইনি তাও আবার একা, তাই ওর কথাটা মেনে নিতে পারলাম না।। পরের দিন আমার সেই বন্ধুটি স্কুলে আসল না।। তারপরের দিন ও এসে সেই সিনেমাটার এতো প্রশংসা করলো যা শুনে আমি মনে মনে স্থির করলাম সিনেমাটা দেখতে যাবো।। কিন্তু টাকা পাবো কোথায়?? বাবাকে বললে পায়ের নলি কেটে গলায় ঝুলিয়ে দিবে, মা তো জীবনেও টাকা দিবেনা সঠিক তথ্য না পেলে।। সুতরাং সিদ্ধান্ত নিলাম চুরি করার।। আরেকটা কথা, সেই সময় সিনেমার টিকেটের সর্বনিম্ন মূল্য ছিল ৮ টাকা।। অনেক ভেবে চিন্তে রাতের অন্ধ্যকারে রান্না ঘর থেকে একটা সীসার পাতিল চুরি করে ঘরের পিছনের একটি ঝুপে লুকিয়ে রাখলাম।। পরদিন মার চেচামেচিতে আশেপাশের দু'একজন মহিলা বাসায় ভীর করলে সেই সুযোগে পাতিলটা চম্পট করে নিয়ে হাজির হলাম ভাঙ্গারি বিক্রির দোকানে।। আমার স্পস্ট মনে আছে, সেই পাতিলটি আমি ছয় টাকায় বিক্রি করেছিলাম।। যাহোক, টাকাটা নিয়ে পৌছে গেলাম সিনেমা হলে।। অনেক ভীর থাকায় টিকিট না কেটেই সুযোগের প্যাচে ভিতরে ঢুকে গেলাম।। টিকিট চেকার এলে আমি ছয় টাকা তাকে দিলাম।। সে আমার মুখের দিকে টর্চ মেরে কি যেন দেখলেন, আমি ভয়ে কাঁপছি, ঘামে সারা শরীর ভিজে গেছে!! একটু পরে চেকার আমাকে ছয় টাকা দিয়ে দিল আর মাথায় হাত বুলিয়ে মুচকি হেসে চলে গেল।। সেদিনই ছিল আমার প্রথম সিনেমা হলে গিয়ে প্রথম বাংলা সিনেমা দেখা।।
আমাদের বাড়িতে টিভি ছিলনা।। পাশের এক বাড়িতে একটা সাদাকালো টিভি ছিল।। প্রত্যেক শুক্রবার সেই বাড়িতে দুপুরের পর থেকে পরে থাকতাম বাংলা সিনেমা দেখার জন্য।। তখন থেকেই জসিম, শাবানা, আলমগির, ওয়াসিম, জাফর ইকবাল, রাজ্জাক প্রমূখ বাংলার অভিনেতা-নেত্রীদের সাথে পরিচয়।। আমি আজও বাংলা সিনেমার অন্ধভক্ত।। সময় পেলেই বাংলা সিনেমা দেখতে বসি।। আমার অনেক বন্ধুই আমাকে টিজ করে বলে, বাংলা সিনেমা কেউ দেখে!! যত্তসব বস্তা পচা কাহিনী, শাকিব হিজরা নায়ক ইত্যাদি ইত্যাদি।। আমি তাদের কথায় বিন্দুমাত্র বিচলিত হই না, বাংলা সিনেমা যে আমার প্রথম প্রেম.... তাই।। হলিউডের অন্ধকারাচ্ছন্ন কাল্পনিক সিনেমা কিংবা বলিউডের ফাটাফাটি সিনেমা আমার মনপ্লুত লাগেনা।। কারণ বাংলা সিনেমায় আমার দৃষ্টি ও মন প্রথম বিক্রি করে দেয়া.... তাই।। ওগুলো যে দেখিনা তা নয়।। দেখি স্রেব মজা নেয়ার জন্য, আর কিছু না।।
আমি জানি আমাদের বাংলা সিনেমা এখনও অনেক পিছিয়ে, হলিউড কিংবা বলিউড থেকে।। বাংলাদেশে প্রচুর শাহরুখ, সালমান, দেব, জিৎ, ক্যাটরিনা কিংবা এ্যাঞ্জেলিনার অন্ধ ফ্যান আছে।। আছে শাকিব কে হিজরা, জলিলকে পম গানা আখ্যায়িত করার মত অনেক তরুন বা তরুনী।। তাতে কি, শাকিব শাকিবই আর জলিল জলিলই।।
এই সেই শাকিব যিনি বাংলাদেশের চলচ্চিত্রকে বাঁচিয়ে তুলেছিল।। এই সেই জলিল যিনি বাংলাদেশের হলে বসিয়ে বিদেশী স্বাদ দিয়েছে।। সালমান শাহের মত শ্রেষ্ঠ অভিনেতা এই বাংলা সিনেমা থেকেই জন্ম।। ফেরদৌস কিংবা রাজ্জাকের মত অভিনেতা ভারত নিয়ে তাদের চলচ্চিত্রের ব্যবসা বাড়ায়, তারাও এই বাংলা সিনেমা দেখেই জন্ম।। আজ আমি নিজে গর্বিত হই যখন বাংলার হলে গিয়ে ডিজিটাল পর্দায় ডিজিটাল বাংলাদেশী সিনেমা দেখি।। যখন দেখি আমার মতই অনেক তরুন সিনেমা হলে এসে আমার পাশের সিটগুলোতে বসে বাংলা সিনেমা দেখছে।। তারপরও একটু খারাপ লাগে যখন অনেকেই শাহরুখ কিংবা সালমানের প্রশংসায় মুগ্ধ হয়ে শাকিব বা জলিলকে অবজ্ঞা করে।। তখন মনে হয় কতিপয় বাঙ্গালির কোথায় যেন একটা সমস্যা আছে!! ঠিক বুঝে ওঠতে পারছি না, সমস্যাটা কোথায়!!

