কোচিং সেন্টার


বর্তমান শিক্ষিত পরিবার গুলো কোচিং সেন্টার অভিমুখী।। সন্তান বই কাধে নেয়ার যোগ্য হলেই তাকে শহরের সেরা কোচিং'টিতে ভর্তি না করাতে পারলেই যেন প্রতিবেশীদের কাছে সম্মান গেল গেল।। একটি ভাল স্কুলে সন্তানকে ভর্তি করানোর আগে তারা একটি ভাল কোচিং সেন্টার খোজে বেরান।। আর তাদেরই বা দোষ কিসে, প্রত্যেক কোচিং সেন্টারের ব্যানারেই লিখা থাকে "সাফল্যের শীর্ষে ৩য়/৪র্থ/৫ম বর্ষে পদার্পন"।। শহরের অলিগলি গুলো কোচিং সেন্টারগুলোর সাফল্যের আলোয় আলোকিত।। কোন বাবা-মা না চায় যে তার সন্তান ভাল লেখাপড়া করুক!! তাদের এই চাওয়ার দূর্বলতাকে কাজে লাগিয় ফায়দা লুটসে কোচিং সেন্টার গুলো।।
একটা মজার গল্প বলি; আমি এইচএসসি কমপ্লিট করি ময়মনসিংহের একটি কলেজ থেকে।। সেই সুবাদে মেসে থাকতে হতো আমাকে।। আমার রুমে আরও দু'জন ছাত্র ছিল, তারাও বেশ নামী কলেজের ছাত্র ছিল।। একদিন আলিম (রুমমেট ১) আমাকে বলল, টেস্টের পর কোন কোচিংটিতে আমি ভর্তি হচ্ছি?? আমি বেশ টাস্কিই খেয়েছিলাম কেননা আমার শিক্ষা জীবন শুরু থেকে এসএসসি গ্রামেই হয়েছে।। সেখানে টেস্ট পরবর্তী কোন কোচিং ছিল না।। যে কয়টা কোচিং ছিল বা আছে সেগুলোতে প্লে থেকে দশম শ্রেণী পর্যন্ত পড়ানো হয়।। যাহোক, আমি বললাম কোথাও না।। কলেজেই কোচিং ক্লাস হবে!! আলিম সেদিন আমাকে ক্ষেত আখ্যায়িত করে বলেছিল, "আরে মিয়া, কোচিং গুলাত পরীক্ষার আগে সাজেসন্স দেয়, ১০০% কমন"।। আমি জিজ্ঞেস করলাম ভর্তি ফি কত?? ও বলল "৫০০০ টাকা, আর ভর্তির পর যদি তুমি কোন স্টুডেন্ট ভর্তি করাতে পারো তো তোমাকে প্রতি স্টুডেন্টের জন্য ৫০০ টাকা করে দেয়া হবে"।। এত টাকা দিয়ে কোচিংএ ভর্তি করার মত ক্ষমতা আমার পরিবারে ছিল না।। পরীক্ষা এসে গেল, ওদের কোচিং থেকে সাজেসন্স দেয়া হল কালো পেপারে টাইপিং করা।। সাথে নাকি কোরআন ছুয়ে প্রতিজ্ঞাও করিয়ে দিয়েছে যাতে এই সাজেসন্স সে ব্যতিত অন্যকারো হাতে না যায়।। যাহোক, পরীক্ষা দিলাম।। ঈশ্বরের কৃপায় রেজাল্ট ওদের থেকে অনেক ভালই হয়েছিল।। এখন মনে হয় কি যে বাঁশ ঐ কোচিং গুলো আগেও দিয়েছে আর এখনও দিচ্ছে।।
যদি ১০০% নিশ্চয়তা সত্যিই কোন কোচিং সেন্টার দিতে পারে তো শিক্ষাবোর্ড আছে কি করতে?? নাকি বোর্ড গুলো কোচিং সেন্টারগুলোর দুলাভাই?? ইদানিং গ্রাম লেভেলেও এই ১০০% নিশ্চয়তা সম্পন্ন কোচিং গুলো মহামারি হয়ে দাড়াচ্ছে।। এমন কি স্কুলগুলোও স্কুলেই কোচিং সেন্টার খুলে বসছেন।। তারাও শতভাগ নিশ্চয়তার বুলি ঝারছেন।। কিছু নোটস প্রতিদিন বাচ্চাদের হাতে তুলে দিচ্ছেন আর অভিবাবকদের মুরগী বানিয়ে শত শত টাকা হাতিয়ে নিচ্ছে।। ব্যক্তিগতভাবে আমি দুটো স্টুডেন্টকে প্রাইভেট পড়াই, ওদেরও দেখি কোচিং এর প্রতি একটি ভিন্ন রকম টান আছে।। আমার শহরেও বেশ নামকরা কোচিং সেন্টার আছে।। আজব হলেও সত্য এগুলোতে বাচ্চাদের পরীক্ষা দিয়ে চান্স নিতে হয়।। যদি ১০০ জনের মাঝ থেকে ১০ জনকে মেধা বাছাই দ্বারা নেয়া হয় তবে তাদের দিয়ে ভাল রেজাল্ট হবে না তো দুলাল মেথরের মেয়ের হবে!! আবার তারাই লিখে রাখে মেধা বিকাশে আমরাই অন্যতম এবং শ্রেষ্ঠ প্রতিষ্ঠান।।
আজকাল বিভিন্ন পণ্যের গায়ে লিখা থাকে, সম্পুর্ণ প্রিজারভেটিব মুক্ত ১০০% বিশুদ্ধ।। সেদিনও হয়তো আর বেশি দুরে নয় যেদিন কোচিং সেন্টারগুলোর ব্যানারেও লিখা থাকবে, "১০০% প্রিজারভেটিব মুক্ত শিক্ষা প্রতিষ্ঠান, কোন পার্শপ্রতিক্রিয়া নেই।।"

