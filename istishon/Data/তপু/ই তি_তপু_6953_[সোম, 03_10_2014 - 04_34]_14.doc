ই তি


আমি আত্মসমর্পন করছি, একটি বিশুদ্ধ ইতিহাস লেখার কোন যোগ্যতা নেই আমার।। আমি কোন নায়ক বা খলনায়ক নই, আমাকে ঘিরে আদৌ কোন ইতিহাস রচিতও হবে না।। আমি কোন ইতিহাসের কোন চরিত্রও নই।। আমি একটি ইতিহাসের ধারক।। একটি ক্ষত-বিক্ষত ইতিহাস আমার মস্তিষ্কে সর্বদা ক্রন্দনরত।। সেই ইতিহাস চিৎকার করে বলে, আমরা পরাজিত।। আমাদের আত্মত্যাগ আজ প্রশ্নের সম্মুখীন।। তোমাদের জন্যে রেখে যাওয়া সেই ইতিহাস আজ ইতিহাস রচয়িতাদের কাছে নগ্ন, ধর্ষিত হচ্ছে প্রতিনিয়ত।।
রাতের ঘুম হঠাৎ চিৎকার- চেঁচামেচিতে ভেঙ্গে যায়।। ঘরের চার দেয়ালের প্রতিটি ইট, বালুকণা আহাকার করে বলে, হে প্রজন্ম... আমাদের দেহের পঁচন মাটিতে মিশে এই দালানের ইট, দেহের তাজা রক্তের স্রোতে ভেসে যাওয়া নদীর তলে স্তর জমা বালুকণা সেই ইটের প্রতিটি কোণায় কোণায়।। যেমন দেহের মাংসের মাঝে প্রবাহমান এক একটি রক্তকণা।। সেই ইতিহাস বড়ই নির্মম, লজ্জার।।
চৈত্রের খরা রোদে উত্তপ্ত বাতাস কানে কানে বলে যায়, যে আত্মচিৎকার সেদিন ধ্বনিত হয়েছিল এই বাতাসে তা আজোও বিলিন হয়নি।। সেই বারুদ আর পঁচে যাওয়া মাংসের গন্ধ আজোও নাকের ছিদ্র দিয়ে প্রবেশ করে হৃদপিন্ডেরর কম্পন থামিয়ে দেয়, বন্ধ হয়ে আসে শ্বাস।। সেই ইতিহাস বড়ই নির্মম, কষ্টের।।
আমার ধর্ষিত মায়ের সেই চিৎকার, আমার মৃত ভাইয়ের সেই ক্ষত-বিক্ষত দেহ আজোও আমার চোখে স্পস্ট।। সেই ইতিহাসের ধারক আমি, আমি ইতিহাস রচয়িতা নই।। আমি বিশুদ্ধ ইতিহাস লিখার জন্য চেষ্টাও করি না আর করবোও না।। কারন,
' মানুষ আত্মসমর্পন করে দু'হাত উপরে তুলে।। কুকুর আত্মসমর্পন করে লেজটাকে বাকিয়ে পিছনের দু'পায়ের মাঝে ঢুকিয়ে।। '৭১রে পাক-সেনা হাত তুলেছিল উপরে কিন্তু লেজ ছিল দু'পায়ের মাঝেই, তাই এত নির্লজ্জ তারা।।'

