জঙ্গীবাদের ট্রাম্পকার্ড_আত্মঘাতী হামলা (দ্বিতীয় পর্ব)


দ্বিতীয় বিশ্বযুদ্ধের পর "হেজাবুল্লাহ" সংগঠনটিই ধারাবাহিকভাবে আত্মঘাতী হামলা শুরু করে, বেশিরভাগই বিস্ফোরনের ঘটনা।তাদের টার্গেট ছিল ইসরাঈলী সেনা, যারা দক্ষিন লেবানন নিজেদের দখলে নিয়ে নিয়েছিল।হেজাবুল্লাহ ইরান ও সিরিয়ার সহায়তায় চলতো।হেজাবুল্লাহ তাদের আত্মঘাতী হামলাগুলোতে যে আত্মঘাতী সৈনিকদের ব্যাবহার করতো তারা মূলত ইরান থেকে প্রশিক্ষিত হয়ে আসতো, অর্থাৎ জিহাদ শিক্ষায় দিক্ষিত হয়ে আসতো।তারা যদিও ইসরাঈলী ও মাল্টিন্যাশনাল সেনাদের ক্ষতি করেছে তবুও তাদের অধিকাংশ হামলাগুলোই ছিল এক ধরনের "বোগাস"।অর্থাৎ দেখা যেত যে তাদের অধিকাংশ হামলাতে শুধু ঐ আত্মঘাতী ব্যাক্তি অথবা সাথে দু একজনের মৃত্যু হতো।এটি ঘটানো হতো একধরনের আতংক সৃষ্টি করতে।নিজেদের প্রোফাইল উন্নত করাও তাদের উদ্দেশ্যের মধ্যে পড়তো।তারা এটাও চাইত না যাতে ইসরাঈলীরা কোনো ধরনের আন্তর্জাতিক সহায়তা পায়। আসলে সুইসাইড এটাকগুলো এক ধরনের আতঙ্ক তৈরী করার ভালো উপায়।যা রাজনৈতিক দিক দিয়েও ফলপ্রসূ।
লেবাননে আত্মঘাতী হামলা শুরু হওয়ার প্রায় দশ বছর পর, ফিলিস্তিনে শুরু হয় আরেক সিরিজ হামলা।মূলত হামাস এবং ফিলিস্তিনি ইসলামিক জিহাদ, গ্রুপদুটি এই হামলা শুরু করে।তারাও ইসরাঈলী শাসনের বিরুদ্ধেই তাদের বিদ্রোহ চালিয়েছে।এরা এক ধরনে ফতোয়া জারি করে যে, যে কোন ইসরাঈলী নাগরিক বা অবিশ্বাসী হত্যা করা বৈধ এবং উম্মাহ সম্মত।এদের হত্যা করতে আত্মহননই প্রকৃত জিহাদ।
আশির দশকের শেষে,শ্রীলংকার একটি তামিলিয়ান গোষ্ঠী নিজেদের জন্য আলাদা এবং স্বতন্ত্র রাষ্ট্র চায়।এই দলটি ছিল Liberation Tigers of Tamil Eelam(LTTE) নামে পরিচিত।এদের মূল লক্ষ্য এবং কর্মকান্ড কোনধরনের ধর্মীয় আদর্শের সাথে সম্পৃক্ত ছিলনা।
তাদের মূল লক্ষ্য ছিল মাত্র একটি স্বতন্ত্র দেশ গঠন।এলটিটিএ এর মূল পথ ছিল সমুদ্রপথ।তারা সমুদ্রপথে আতঙ্ক ছড়াতো।প্রায় দুশোটির মতো আত্মঘাতী হামলা ঘটিয়ে ছিল এ দলটি।এ দলের অনেক মিলিট্যান্সরা হেজাবুল্লাহর ক্যাম্প থেকেও প্রশিক্ষিত ছিল।এদের আত্মঘাতী হামলাগুলোর মধ্যে সবচাইতে ভয়ংকর উপলব্ধি ছিল শ্রীলংকার তৎকালিন প্রধানমন্ত্রী রানা সিংগে প্রেমদাস ও ভারতের তৎকালিন প্রধানমন্ত্রী রাজীব গান্ধি কে হত্যা করা।

