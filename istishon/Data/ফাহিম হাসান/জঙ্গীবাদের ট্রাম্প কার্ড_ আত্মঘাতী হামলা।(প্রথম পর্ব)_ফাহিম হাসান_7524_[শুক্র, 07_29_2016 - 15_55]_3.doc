জঙ্গীবাদের ট্রাম্প কার্ড_ আত্মঘাতী হামলা।(প্রথম পর্ব)


জঙ্গী সংগঠন হেজাবুল্লাহ এর দিকনির্দেশক মুহাম্মদ হুসেইন ফাদালাল্লাহর মতে, একটি আত্মঘাতী হামলা তখনই ঘটা উচিত যখন তার ফলে ঘটা রাজনৈতিক পরিবর্তন সেই ব্যাক্তির আবেগের সমানুপাতিক হয় যে নিজের শরীরকে আত্মঘাতী বিস্ফোরকে পরিনত করে।
এ গোষ্ঠীও হয়তো লেবাননে সেই রকম এক রাজনৈতিক পরিবর্তন আনতে আশির দশক থেকে নিয়মিত আত্মঘাতী হামলা শুরু করেছিল যা ইসরাঈলীদের নড়েচড়ে বসতে বাধ্য করেছিল।
দ্বিতীয় বিশ্বযুদ্ধের সময় দেখা যেত, যখন জাপানী আকাশযোদ্ধারা সুবিধা করে উঠতে পারতো না তখন তারা ধরা পড়ে যাবার চাইতে মৃত্যুকেই বেছে নিতেন।তারা আকাশযানটিকে এমন জায়গায় নিয়ে যেতেন যেখানে আকাশযানটি বিস্ফোরিত হলে শত্রুপক্ষের সবচাইতে বেশি ক্ষতি হবে।বৈমানিকদের এইধরনের দেশপ্রেম এবং ত্যাগ দেখে একধরনের ভিন্ন রণকৌশল তৈরী হয়।সেটাকে বলা হতো "কামিকাজি"। কামিকাজি যোদ্ধা ছিলেন তারা যারা দেশের জন্য নিজেকে উৎসর্গ করতে প্রস্তুত ছিলেন। এই ধরনের অপারেশনে বেঁচে ফেরার কোনো সম্ভবনাই ছিলনা।কামিকাজি বৈমানিকরা যেটা করতো সেটা হলো, শত্রুদের গুরুত্বপূর্ন জাহাজ কে লক্ষ্য করে নিজের বিস্ফোরক পদার্থ ভর্তি আকাশযান নিয়ে জাহাজে অবতরন করতো বা জাহাজের সমীপে যেত এবং বিস্ফোরন ঘটাতো।প্রায় চার হাজার বৈমানিক এই আত্মঘাতী অপারশনে প্রান হারায়।যদিও মাত্র উনিশ শতাংশ হামলা ই সফল হয়েছিল তবুও "কামিকাজি" যুদ্ধে নতুন একটা পরিবর্তন আনতে সক্ষম হয়েছিল।"কামিকাজি" কোনো ধরনের মাথা পরিষ্কারের ফলে হয়নি।বৈমানিকদের দেশপ্রেম এবং স্বতন্ত্র রাজতন্ত্র টিকিয়ে রাখার ইচ্ছা থেকে হয়েছে।"কামিকাজি" উনিশ শতকে আত্মঘাতী হামলাগুলোর মধ্যে অন্যতম।
অন্যদিকে, দৃষ্টিপাত করলে উনিশ শতকে আত্মঘাতী হামলা শুরু করা প্রথম জঙ্গীগোষ্ঠী ইরানী সহায়তাপ্রাপ্ত হেজাবুল্লাহ হলেও, আল কায়েদা এই মাঠের সবচেয়ে ভয়ানক খেলোয়াড়।ওসামা বিন লাদিন ছিলেন আসলেই একজন মাস্টার মাইন্ড।সবচেয়ে বড় প্রমান "ওয়ার্ল্ড ট্রেড সেন্টার ধ্বংস"।মনে আছে, সেই নাইন ইলেভেন এর কথা? কিভাবে দেখতে দেখতে ভূমিস্মাৎ হয়ে গেল সগর্বে দাড়িয়ে থাকা টুইন টাওয়ার।হামলার ধারাবাহিকতা দেখলেই বোঝা যায়, কিভাবে মেপে মেপে ছক কাঁটা হয়েছিল এই আত্মঘাতী হামলার।
১১,সেপ্টেম্বর ২০০১
সেদি সকালেই দুটি আমেরিকান এয়ারলাইনস এর বিমানসহ মোট চারটি বিমান হাইজ্যাক করে জঙ্গী সংগঠন আল-কায়েদার ঊনিশজন জঙ্গি সদস্য।অপহরনকৃত চারটি বিমান ব্যাবহৃত হতে যাচ্ছিল ওয়ার্ল্ড ট্রেড সেন্টার এবং যুক্তরাষ্ট্র সুরক্ষা বিভাগের হেড কোয়ার্টার, পেন্টাগন ধ্বংসের জন্য।আমেরিকান এয়ারলাইনসের দুটি বিমান পরাপর ওয়ার্ল্ড ট্রেড সেন্টারের টুইন টাওয়ারের ওপর আঘাত হানে।দেখতে দেখতেই ধ্বংস হয়ে যায় সবার ওপরে দাঁড়িয়ে থাকা টাওয়ার দুটি।তৃতীয় বিমানটি ব্যাবহৃত "পেন্টাগন" ধ্বংসে এবং চতুর্থ বিমানটি ক্রাস হয়ে যায়। ১৯ জন আত্মঘাতী জঙ্গীসহ প্রায় ৩০০০ লোকের মৃত্যু ঘটে।নাইন ইলেভেন এর এই ভয়ানক ঘটনা আত্মর্জাতিক রাজনীতিতে গুরুত্বপূর্ন প্রভাব ফেলে।বিশ্বের গুরুত্বপূর্ন দেশগুলো এক ছাদের নিচে আসতে বাধ্য হয়।আল কায়িদার জন্য তখন নতুন কিছু অপেক্ষা করছিল।তৎকালিন আমেরিকান প্রেসিডেন্ট জর্জবুশ আল কায়িদার বিরুদ্ধে যুদ্ধ ঘোষনা করেন।যাকে "ওয়ার অব টেরর" এমনকি "তৃতীয় বিশ্বযুদ্ধ" ও বলা হয়েছিল।বছরের পর বছর এই জঙ্গী দমনের যুদ্ধ চলেছে। তালিবানীদের শাসিয়ে দেয়া হয়েছিল যেন আল কায়িদা কে তারা "মদদ" দেয়া বন্ধ করে। আমাদের বাংলাদেশের সাধারন জনগনের সমর্থন ছিল তখন ওসামা বিন লাদিনের দিকে।আমি তখন বেশ ছোট ছিলাম।তখন রাস্তায় রাস্তায় খড় দিয়ে একধরনে কাকতাড়ুয়াবিশেষ বানানো হতো।তার গলায় জুতার মালা পড়ানো হতো।তার নাম দেয়া হয়ে ছিল "বুশ" অর্থাৎ জর্জ বুশ। বেশ আমোদ করে পুতুলগুলো পোড়ানোও হতো।জর্জ বুশ ছিলেন ভিলেন এবং ওসামা বিন লাদিন ছিলেন, ওয়ান এন্ড ওনলি সুপার হিরো।আমাদের মধ্যে একধরনের জঙ্গীপ্রিয়তা ছিল, আছে এবং হয়তো থাকবে।
আলকায়িদার মোট আত্মঘাতী হামলার সংখ্যা মোট সাতটি।অথচ, তারা ই সবচাইতে বেশি প্রানহানীর শিরোপা জিতেছে এই হামলাগুলোতে।আলকায়িদার আরো দুটি বড় আত্মঘাতী হামলার ঘটনা হচ্ছে, তানজিনিয়া এবং কেনিয়ায় একইসাথে ইউএস এম্বাসিতে বোমা হামলা এবং ইরাকে "ইয়াজিদি" কমিউনিটিগুলোর ওপর বোমা হামলা।বলাই বাহুল্য যে, আল কায়িদার ফতোয়া অনুসারে যেকোনো ইউএস নাগরিক হত্যা করা বৈধ।
এমনটা মনে করা হয় যে, প্রথম শতাব্দীতে একদল ইহুদী বিরোধী সন্ত্রাসীরা গ্রীক ইহুদী চিন্তাবিদদের হত্যা করতে আত্মঘাতী হামলা ঘটাতো।শিয়া মুসলিমদের একটা ঘাতক দল প্রায় তিনশ বছর যাবৎ তাদের বিরোধী সম্প্রদায়ের দুজন খলিফা, শাসক, এবং বিশ্বনেতাদের করতো।যদিও তারাও মুসলিম ছিল, তবে মুসলিমদের মধ্যে প্রকরনটাই বিভেদ হয়ে দাঁড়ায়।এই হামলাগুলোকে আত্মঘাতী বলা হয় কারন ঘাতকদের মধ্যে হত্যার পর পলায়নের কোনো চেষ্টা দেখা যেত না।এছাড়া বিভিন্ন দেশে বিদ্রোহীদের দ্বারা এ ধরনের হামলার ঘটনা ঘটেছে।
বিশ্বের প্রথম আত্মঘাতী বোমা হামলা ঘটে রাশিয়া।দ্বিতীয় আলেকজান্ডার রাজতন্ত্র গুড়িয়ে দিতে বিদ্রোহীদের এক ধরনের সাহসিক প্রচেষ্টা দেখা দিয়েছিল।ইগনাতি গ্রিনেভিতস্কাই নামক একজন বিদ্রোহী ছিলেন প্রথম আত্মঘাতী বোমা হামলাকারী।তিনি দ্বিতীয় আলেকজান্ডারকে মারতে সক্ষম হয়েছিলেন।ইগনাতি মৃত্যুর আগে লিখে গেছিলেন,
"এটা আমার ইচ্ছা যে, আমি যুবকই মরবো, আমি আমাদের বিজয় দেখবো না, আমি আমাদের বিজয় মৌসুমের একদিন বা এক ঘন্টাও দেখবো না।তবে আমি বিশ্বাস করি, আমার কর্তব্যের জন্য আমার মৃত্যুই উচিত হবে।কারন, এর চাইতে বেশি কিছু বিশ্ব আমার কাছে চাইতে পারবেনা।"
তার মনোভাব দেখে বোঝা যায় যে, এই ভয়ংকর পদক্ষেপের পেছনকার উদ্দেশ্যটা ছিল তার কাছে বিশাল।আর এই কারনেই তিনি মৃত্যুকে , জীবনকে ছোট করে দেখেছেন।"বড় কিছু পেতে হলে ছোট কিছু হারাতে হয়" অনেকটা এমন।এটা একধরনের। আত্মত্যাগ।ব্যাক্তি এটা জেনেই করে যে, তিনি এর ফল পাবেন না এবং ত্যাগের বিনিময়ে পাওয়া সুবিধাও ভোগ করবেন না।................(চলবে)

