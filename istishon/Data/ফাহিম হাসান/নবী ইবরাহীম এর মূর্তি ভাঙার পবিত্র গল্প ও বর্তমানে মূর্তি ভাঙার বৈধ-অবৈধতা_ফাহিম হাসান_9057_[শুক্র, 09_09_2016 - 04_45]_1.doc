নবী ইবরাহীম এর মূর্তি ভাঙার পবিত্র গল্প ও বর্তমানে মূর্তি ভাঙার বৈধ-অবৈধতা


নমরূদের শাসনে কালেডীয় জাতির লোকেরা বিভিন্ন ধরনের পূজা করতো।তারা যদিও ছিল বেশ জ্ঞানী এবং সৃষ্টিশীল জাতি তবুও তারা "খোদা" কে খুজতে খুজতে প্রতিকৃতি পূজা শুরু করে।তারা চাঁদ,সূর্য সহ বিভিন্ন নক্ষত্রকেও ঈশ্বর বলে মানতো।এ সময় এই পথভ্রষ্ট মানুষদের শাশ্বত পথ দেখাতে এক ব্যাক্তির জন্ম হয়।তিনিই হচ্ছেন নবী হযরত ইবরাহীম (আঃ)।ওনার জন্ম হয় নমরূদের মন্ত্রী ও মন্দিরের প্রধান পুজারী আযরের ঘরে।বলাই বাহুল্য যে, আযর ছিল দুষিত আত্মা আর তারা পুত্র ইবরাহীম বয়স বাড়ার সাথে সাথে এক পবিত্র মুক্তমনার রুপ নিল।ব্যাপারটা হয়ে উঠলো ভয়ংকর।পারম্পরিক ও বংশগতভাবে পাওয়া বিশ্বাসে ইবরাহীমের বিশ্বাস নেই।সে হয়ে উঠলো যথেষ্ট যুক্তিবাদী ও নাস্তিক (এখানে "নাস্তিক" বলতে প্রথাগত বিশ্বাসে বিশ্বাসী না হওয়াকে বুঝিয়েছি।নবীকে ঈশ্বরে অবিশ্বাসী হিসেবে প্রমান করার কোনো উদ্দেশ্য নেই।)।তিনি তার পিতা ও জাতিকে চোখে আঙুল দিয়ে তাদের ভুল ধরিয়ে দেন।এ বিষয়ে কুরআনে বলা হয়েছে,

‘তুমি এই কিতাবে ইবরাহীমের কথা বর্ণনা কর। নিশ্চয়ই তিনি ছিলেন সত্যবাদী ও নবী’(১৯/৪১)। ‘যখন তিনি তার পিতাকে বললেন, হে আমার পিতা! তুমি তার পূজা কেন কর, যে শোনে না, দেখে না এবং তোমার কোন উপকারে আসে না?(৪২)। ‘হে আমার পিতা! আমার কাছে এমন জ্ঞান এসেছে, যা তোমার কাছে আসেনি। অতএব তুমি আমার অনুসরণ কর। আমি তোমাকে সরল পথ দেখাব’(৪৩)। ‘হে আমার পিতা! শয়তানের পূজা করো না। নিশ্চয়ই শয়তান দয়াময়ের অবাধ্য’(৪৪)। ‘হে আমার পিতা! আমি আশংকা করছি যে, দয়াময়ের একটি আযাব তোমাকে স্পর্শ করবে, অতঃপর তুমি শয়তানের বন্ধু হয়ে যাবে’ (মারিয়াম ১৯/৪১-৪৫)।
‘আর তাদেরকে ইবরাহীমের বৃত্তান্ত শুনিয়ে দিন’(শো‘আরা ২৬/৬৯)। ‘যখন সে স্বীয় পিতা ও সম্প্রদায়কে ডেকে বলল, তোমরা কিসের পূজা কর’?(৭০)। তারা বলল, আমরা প্রতিমার পূজা করি এবং সর্বদা এদেরকেই নিষ্ঠার সাথে আঁকড়ে থাকি’(৭১)। ‘সে বলল, তোমরা যখন আহবান কর, তখন তারা শোনে কি’?(৭২)। ‘অথবা তারা তোমাদের উপকার বা ক্ষতি করতে পারে কি’?(৭৩)। ‘তারা বলল, না। তবে আমরা আমাদের বাপ-দাদাদের পেয়েছি, তারা এরূপই করত’(৭৪)। ইবরাহীম বলল, তোমরা কি তাদের সম্পর্কে ভেবে দেখেছ, যাদের তোমরা পূজা করে আসছ’?(৭৫)। ‘তোমরা এবং তোমাদের পূর্ববর্তী পিতৃপুরুষেরা’(৭৬)। ‘তারা সবাই আমার শত্রু, বিশ্ব পালনকর্তা ব্যতীত’(৭৭)। ‘যিনি আমাকে সৃষ্টি করেছেন, অতঃপর আমাকে পথ প্রদর্শন করেছেন’ (৭৮)। ‘যিনি আমাকে আহার দেশ ও পানীয় দান করেন’ (৭৯)। ‘যখন আমি পীড়িত হই, তখন  তিনিই আমাকে  আরোগ্য দান করেন’(৮০)। ‘যিনি আমার মৃত্যু ঘটাবেন, অতঃপর পুনর্জীবন দান করবেন’ (৮১)। ‘আশা করি শেষ বিচারের দিন তিনি আমার ত্রুটি-বিচ্যুতি ক্ষমা করে দিবেন’ (৮২)। ‘হে আমার পালনকর্তা! আমাকে প্রজ্ঞা দান কর এবং আমাকে সৎকর্মশীলদের   অন্তর্ভুক্ত কর’(৮৩)। ‘এবং আমাকে পরবর্তীদের মধ্যে সত্যভাষী কর’ (৮৪)। ‘তুমি আমাকে নে‘মতপূর্ণ জান্নাতের উত্তরাধিকারীদের অন্তর্ভুক্ত কর’(৮৫)। (হে প্রভু) ‘তুমি আমার পিতাকে ক্ষমা কর। তিনি তো পথভ্রষ্টদের অন্তর্ভুক্ত’(৮৬) (হে আল্লাহ) ‘পুনরুত্থান দিবসে তুমি আমাকে লাঞ্ছিত কর না’ (৮৭)। ‘যে দিনে ধন-সম্পদ ও সন্তান-সন্ততি কোন কাজে আসবে না’ (৮৮) ‘কিন্তু যে ব্যক্তি সরল হৃদয় নিয়ে আল্লাহর কাছে আসবে’ (৮৯)। ‘(ঐ দিন) জান্নাত আল্লাহভীরুদের নিকটবর্তী করা হবে’(৯০)। ‘এবং জাহান্নাম বিপথগামীদের সামনে উন্মোচিত করা হবে’(৯১)। ‘(ঐ দিন) তাদেরকে বলা হবে, তারা কোথায় যাদেরকে তোমরা পূজা করতে’?(৯২) ‘আল্লাহর পরিবর্তে। তারা কি (আজ) তোমাদের সাহায্য করতে পারে কিংবা তারা কি কোনরূপ প্রতিশোধ নিতে পারে’? (৯৩)। ‘অতঃপর তাদেরকে এবং (তাদের মাধ্যমে)  পথভ্রষ্টদেরকে অধোমুখী করে নিক্ষেপ করা হবে জাহান্নামে’(৯৪) ‘এবং ইবলীস বাহিনীর সকলকে’ (৯৫)। ‘তারা সেখানে ঝগড়ায় লিপ্ত হয়ে বলবে’(৯৬) ‘আল্লাহর কসম! আমরা প্রকাশ্য ভ্রান্তিতে ছিলাম’(৯৭), ‘যখন আমরা তোমাদেরকে (অর্থাৎ কথিত উপাস্যদেরকে) বিশ্বপালকের সমতুল্য গণ্য করতাম’(৯৮)।‘আসলে আমাদেরকে পাপাচারীরাই পথভ্রষ্ট করেছিল’ (৯৯)। ‘ফলে (আজ) আমাদের কোন সুফারিশকারী নেই’ (১০০) ‘এবং কোন সহৃদয় বন্ধুও নেই’(১০১)। ‘হায়! যদি কোনরূপে আমরা পৃথিবীতে ফিরে যাবার সুযোগ পেতাম, তাহ’লে আমরা ঈমানদারগণের অন্তর্ভুক্ত হয়ে যেতাম’(১০২)। ‘নিশ্চয়ই এ ঘটনার মধ্যে নিদর্শন রয়েছে। বস্ত্ততঃ তাদের অধিকাংশই বিশ্বাসী ছিল না’ (১০৩)। ‘নিশ্চয়ই আপনার পালনকর্তা পরাক্রান্ত ও দয়ালু’ (শো‘আরা ২৬/৬৯-১০৪)।
নবী ইবরাহীমের ঈশ্বর সম্পর্কিত নতুন তথ্য কালেডীয় জাতি সহজভাবে মেনে নিতে পারে না।কেবলমাত্র একজন সাধারণ যুবকের কথায় কোনো জাতির যুগান্তরী পাকাপোক্ত বিশ্বাস ভাঙেও না।ইসলামের দৃষ্টিতে, ইবরাহীম নবী যে শাশ্বত ও পবিত্র ঈশ্বরের তথ্য দেয়া শুরু করলেন সে ঈশ্বর কোনো যুক্তি ছাড়াই পবিত্র ও শাশ্বত।কিন্তু কালেডীয় জাতির কাছে তখন অবশ্যই তাদের শক্ত বিশ্বাসই যুক্তি ছাড়াই পবিত্র ছিল। তাই তারাও আর দশটা সুস্থ জাতির মতো ইবরাহীম নবীর প্রস্তাবিত ঈশ্বরবাদকে মেনে নিতে পারেননি, এছাড়া তাদের ওপর তাদের সম্রাট নমরূদের প্রভাব ছিল বিকট।সে কারনেই তারা নমরূদকেও পরবর্তীতে ঈশ্বর বলে মেনে নিয়েছিলেন। কালেডীয় জাতির তার প্রতি অবাধ্যতা ও তাদের বোকামি দেখে ইবরাহীম নবী বললেন,
ইবরাহীম স্বীয় পিতা ও সম্প্রদায়কে বলল, ‘এই মূর্তিগুলি কী যাদের তোমরা পূজারী হয়ে বসে আছ’?(আম্বিয়া ২১/৫২)। ‘তারা বলল, আমরা আমাদের বাপ-দাদাদেরকে এরূপ পূজা করতে দেখেছি’(৫৩)। ‘সে বলল, তোমরা প্রকাশ্য গুমরাহীতে লিপ্ত আছ এবং তোমাদের বাপ-দাদারাও’ (৫৪)। ‘তারা বলল, তুমি কি আমাদের কাছে সত্যসহ এসেছ, না কেবল কৌতুক করছ’? (৫৫)। ‘সে বলল, না। তিনিই তোমাদের পালনকর্তা, যিনি নভোমন্ডল ও ভূমন্ডলের পালনকর্তা, যিনি এগুলো সৃষ্টি করেছেন এবং আমি এ বিষয়ে তোমাদের উপর অন্যতম সাক্ষ্যদাতা’(৫৬)। ‘আল্লাহর কসম! যখন তোমরা ফিরে যাবে, তখন আমি তোমাদের মূর্তিগুলোর ব্যাপারে একটা কিছু করে ফেলব’ (আম্বিয়া ২১/৫২-৫৭)।
নবী ইবরাহিম এভাবে তার পরবর্তী কর্মসূচির আভাস দিলেন।তিনি তারা মতবাদের পিতা দ্বারা ত্যাজ্য হলেন, তবে সমাজ তখনও তাকে ত্যাগ করেনি বা কোনো শাস্তি দেয়নি।এখানে সে সময়ের সমাজ বেশ মহাত্ত্ব দেখিয়েছে।নবী ইবরাহীম যথাযথভাবে তার "দাওয়াত" কার্য চালাতে থাকলেন।একদিন ঐ সমুদয়ের কোনো এক ধর্মীয় উৎসব উপলক্ষে সম্প্রদায়ের সকলেই কোনো এক নির্দিষ্ট স্থানে একত্রিত হয়েছিলেন।কিন্তু নবী ইবরাহীমের মাথায় অন্য কিছু ছিল।তিনি উৎসবে যোগ দিলেন না। তিনি সোজা পৌছে গেলেন কোনো একটি সুপ্রতিষ্ঠিত দেবমন্দিরে এবং একে একে সব মূর্তি ভেঙে ফেললেন।শুধু মাত্র বড় একটি মূর্তি ছেড়ে দিলেন এবং খুব সম্ভবত তার গলায় নবীর হাতের কুঠারটি ঝুলিয়ে রাখলেন।এরপর যখন সকলেই ফিরে এলো।তখন সবাই দেখতে পেল তাদের বিশ্বাসের চরম অবমাননা হয়েছে, তাদের লালিত পালিত ঈশ্বর ধূলিসাৎ হয়েছে।অবশ্যই এটা নিদারুনভাবে একটি সম্প্রদায়ে বিশ্বাসে আঘাত করা।তারা বুঝতে পারলো যে, এহেন কার্য অবশ্যই ইবরাহীম ই করেছে।তারা ইবরাহীমের কাছে পৌছাল এবং তাকে এ বিষয়ে জিজ্ঞাসাবাদ করলো।ইবরাহীম নবী বেশ চালাকির সাথে উত্তর দিল, তোমাদের উত্তর সেই মূর্তিকে দিতে বলো যে অবশিষ্ট আছে।এ ঘটনার কুরআন হাদিস বিবৃতি:
অতঃপর তিনি দেবালয়ে ঢুকে পড়লেন ও দেব-দেবীদের দিকে লক্ষ্য করে বললেন, (তোমাদের সামনে এত নযর-নেয়ায ও ভোগ-নৈবেদ্য রয়েছে)। অথচ ‘তোমরা তা খাচ্ছ না কেন? কি ব্যাপার তোমরা কথা বলছ না কেন? তারপর তিনি ডান হাতে রাখা (সম্ভবতঃ কুড়াল দিয়ে) ভীষণ জোরে আঘাত করে সবগুলোকে গুঁড়িয়ে দিলেন (ছাফফাত ৩৭/৯১-৯৩)। তবে বড় মূর্তিটাকে পূর্বাবস্থায় রেখে দিলেন, যাতে লোকেরা তার কাছে ফিরে যায় (আম্বিয়া ২১/৫৮)।
ইবরাহীম বললেন, بَلْ فَعَلَهُ كَبِيرُهُمْ هَذَا فَاسْأَلُوهُمْ إِنْ كَانُوا يَنْطِقُوْنَ- ‘বরং এই বড় মূর্তিটাই একাজ করেছে। নইলে এদেরকে জিজ্ঞেস কর, যদি তারা কথা বলতে পারে’ (আম্বিয়া ২১/৬৩)। সম্প্রদায়ের নেতারা একথা শুনে লজ্জা পেল এবং মাথা নীচু করে বলল, قَدْ عَلِمْتَ مَا هَؤُلاَء يَنْطِقُوْنَ- ‘তুমি তো জানো যে, এরা কথা বলে না’। ‘তিনি বললেন, قَالَ أَفَتَعْبُدُوْنَ مِنْ دُوْنِ اللهِ مَا لاَ يَنفَعُكُمْ شَيْئاً وَّلاَ يَضُرُّكُمْ- ‘তোমরা কি আল্লাহর পরিবর্তে এমন কিছুর ইবাদত কর, যা তোমাদের উপকারও করতে পারে না, ক্ষতিও করতে পারে না’ (আম্বিয়া ২১/৬৫-৬৬)। তিনি আরও বললেন,قَالَ أَتَعْبُدُونَ مَا تَنْحِتُونَ، وَالله خَلَقَكُمْ وَمَا تَعْمَلُونَ-  ‘তোমরা এমন বস্ত্তর পূজা কর, যা তোমরা নিজ হাতে তৈরী কর’? ‘অথচ আল্লাহ তোমাদেরকে ও তোমাদের কর্মসমূহকে সৃষ্টি করেছেন’ (ছাফফাত ৩৭/৯৫-৯৬)।أُفٍّ لَّكُمْ وَلِمَا تَعْبُدُونَ مِنْ دُونِ اللهِ أَفَلاَ تَعْقِلُونَ- ‘ধিক তোমাদের জন্য এবং আল্লাহ ব্যতীত তোমরা যাদের পূজা কর, ওদের জন্য। তোমরা কি বুঝ না’? (আম্বিয়া ২১/৬৭)।
এরপর নবী ইবরাহীম তার এমন দুঃসাহসীক কাজের জন্য দন্ডিত হলেন।নমরূদের সঙ্গে বিবাদের পর তাকে অগ্নিকুন্ডে নিক্ষেপ করা হয় আকস্মিক ভাবে তার কিছুই হলো না।আগুন তাকে মোটেই স্পর্শ করলো না।অর্থাৎ ইবরাহীম নবী প্রস্তাবিত মহান ঈশ্বর সত্যিই তার অস্তিত্ব জানালেন।তিনি ইবরাহীম কে রক্ষা করলেন।
ইবরাহীম নবীর শাশ্বত ঈশ্বর তাকে পাঠিয়েছিলেন বিপথগামী জাতিকে সঠিক পথে নিয়ে আসতে।অর্থাৎ, যে পথ মহান ঈশ্বর ও নবী ইবরাহীমের দৃষ্টিতে ছিল বিপথ তারা সে পথ থেকে লোকেদের ফিরিয়ে আনতে সব রকম প্রয়াস চালিয়েছেন।শত শত বছরের অন্ধবিশ্বাস ধুলোয় মিশিয়ে দিয়েছেন।একটি সম্প্রদায় তে বিশ্বাসে বিশ্বস্ত তার ওপর কি নিদারুন আঘাত।নবী ইবরাহীমের মূর্তি ভাঙার গল্প শত শত মুসলমানদের অনুপ্রেরিত করে।শিক্ষা দেয়, নিজে যে বিশ্বাসে বিশ্বাসী তা যুক্তি ছাড়াই পবিত্র এবং তা প্রতিষ্ঠিত করতে অন্য সম্প্রদায়ের ধর্ম বিশ্বাসকে আঘাত করা যেতে পারে।নইলে সেই সময়ে নবী তালিকার মহামানব নবী ইবরাহীম তার প্রস্তাবিত ও পবিত্র ঈশ্বরের আলোকিত পথে সম্প্রদায়কে আনতে যদি মূর্তি বা প্রতিকৃতি ভাঙতে পারেন তবে এ সময়ে মুসলীম দেশে মুর্তিভাঙা ছহীহ হবে না কেন।কেন আমরা ইসকন মন্দিরের ঘটনার নিন্দা করছি।নাকি ধর্মাদর্শ ও নৈতিকতা দুটো ভিন্ন জিনিস?

