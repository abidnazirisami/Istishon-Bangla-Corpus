উন্নয়নের অগ্রযাত্রা আর জনকল্যাণের ভারসাম্য


বর্তমান গণতান্ত্রিক সরকারের দূরদর্শী নেতৃত্বে অপ্রতিরোধ্য গতিতে অর্থনৈতিক অগ্রগতির রাজপথে জোর কদমে ছুটে চলেছে দেশ। দেশকে মধ্যম আয়ের দেশে পরিণত করার সরকারি লক্ষ্যমাত্রা পূরণে পরিকল্পিত উপায়ে নিশ্চিত করা হচ্ছে শিল্পায়ন ও নগরায়নের প্রবৃদ্ধি, একই সঙ্গে অব্যাহতভাবে বাড়ছে দেশব্যাপী বিদ্যুতের চাহিদা। কিন্তু জনগণের প্রতি দায়বদ্ধতায় উজ্জীবিত বর্তমান গণতান্ত্রিক সরকার জলবায়ু পরিবর্তনের ঝুঁকি বিবেচনায় অপরিকল্পিতভাবে জীবাশ্ম জ্বালানীভিত্তিক বিদ্যুৎকেন্দ্র নির্মাণ করে বিদ্যুতের এই বর্ধিত চাহিদা পূরণ আগ্রহী নয়। উন্নয়ন অগ্রযাত্রার নিশ্চয়তা আর জনকল্যাণের মধ্যে ভারসাম্য বিধানে বর্তমান গণতান্ত্রিক সরকার তাই নবায়নযোগ্য শক্তির ব্যবহার ও সৌরশক্তির উৎপাদন, উন্নয়ন ও সম্প্রসারণে ব্যাপক কর্ম পরিকল্পনা বাস্তবায়নে নিরলসভাবে কাজ করে চলেছে। সম্প্রতি ঢাকা বিশ্ববিদ্যালয়ের শক্তি ইনস্টিটিউট এবং চীনের সোলারল্যান্ড, হুয়াই-এর যৌথ উদ্যোগে ‘রোডম্যাপ অব সোলার পার্ক ইন বাংলাদেশ’ শীর্ষক দিনব্যাপী এক সেমিনারেও এই বিষয়টি আলোচিত হয়েছে। উক্ত সেমিনারে চীনা কম্পানি হুয়াওয়ে ফিউশন সোলার বাংলাদেশের উত্তরবঙ্গ ও চট্টগ্রামে ২২৫ কিলোওয়াট শক্তিসম্পন্ন দুটি অনগ্রিড সোলার বিদ্যুৎ প্রকল্প স্থাপনের জন্য চুক্তি স্বাক্ষর করেছে। উত্তরবঙ্গে ইনগ্রিন সরিষাবাড়ী সোলার প্লান্টের সঙ্গে ফিউশন সোলার ২৫ মেগাওয়াট অনগ্রিড প্রকল্প বাস্তবায়ন করবে। আর চট্টগ্রামে মোস্তফা রিনিউয়েবল এনার্জি লিমিটেডের সঙ্গে ২০০ কিলোওয়াট শক্তিসম্পন্ন সৌর প্রকল্প বাস্তবায়িত হবে। আর দুই প্রকল্পেই টেকনিক্যাল সহায়তা করবে ঢাকা বিশ্ববিদ্যালয়ের শক্তি ইনস্টিটিউট। সৌরশক্তি নির্ভর আধুনিক প্রযুক্তির এ ধরণের প্রকল্পের অধিকতর উদ্যোগ বাস্তবায়নের মাধ্যমে অচিরেই নবায়নযোগ্য শক্তির ব্যবহারে দেশের জ্বালানী উৎপাদন খাতে ইতিবাচক অগ্রগতি অর্জিত হবে, নিশ্চিত হবে উন্নয়নের অগ্রযাত্রা আর জনকল্যাণের ভারসাম্য – এটাই রাষ্ট্রক্ষমতায় গণতান্ত্রিক সরকারের উপস্থিতির বাস্তবতা।

