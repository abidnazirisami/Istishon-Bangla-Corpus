ইয়াজিদিদের দুইটি প্রার্থনা 


প্রধান প্রার্থনা
আমেন। আমেন, আমেন!
শামস-আদ-দিনের মধ্যস্থতার মাধ্যমে,
ফাহর-আদ-দিন, নাসির-আদ-দিন,
সাজাদ-আদ-দিন, শেখ হাসান,
শেখ বকর, কাদির আর রাহমান।
প্রভু, তোমার কৌশল কল্যাণময়; তোমার কৌশল করুণাময়;
তোমার কৌশল ঈশ্বর, রাজা এবং ভূমিদের রাজা।
আনন্দ এবং সুখের রাজা।
অনন্তকাল থেকে তোমার কৌশল শাশ্বত।
তোমার কৌশল সৌভাগ্যের আসন এবং জীবন।
তোমার কৌশল প্রভু, অনুগ্রহ এবং সৌভাগ্যের।
তোমার কৌশল জ্বিন এবং মানবজাতির রাজা,
পবিত্র মানুষদের রাজা,
আতঙ্ক এবং প্রশংসার প্রভু,
ধর্মীয় কর্তব্য এবং প্রশংসার আবাস,
প্রশংসা এবং ধন্যবাদে সুযোগ্য।
প্রভু, ভ্রমনের প্রতিপালক,
চন্দ্র এবং অন্ধকারের সার্বভৌম,
সূর্য এবং আগুনের ঈশ্বর,
মহান সিংহাসনের ঈশ্বর,
শুভত্বের প্রভু।
প্রভু! কেউ জানে না কেমন তোমার কৌশল,
তোমার কোনো রূপ নেই; তোমার কোনো উচ্চতা নেই।
তোমার কোনো সমুখ নেই; তোমার কোনো সংখ্যা নেই।
প্রভু! রাজা এবং ভিখারিদের বিচারক,
সমাজ এবং পৃথিবীর বিচারক,
তুমি আদমের অনুশোচনা গ্রহণ করেছিলে।
প্রভু, তোমার কোনো আবাস নেই; তোমার কোনো সম্পদ নেই;
তোমার কোনো পাখা নেই; তোমার কোনো পালক নেই;
তোমার কোনো কণ্ঠ নেই; তোমার কোনো রঙ নেই।
তুমি আমাদের ভাগ্যবান এবং সন্তুষ্ট বানিয়েছো।
তুমি তৈরি করেছিলে যিশু এবং মেরী।
প্রভু, তোমার কৌশল কল্যাণময়,
করুণাময়, বিশ্বস্ত।
তোমার কৌশল প্রভু; আমি অনস্তিত্বশীল।
আমি একজন পতিত পাতক,
একজন পাতক তোমাকে স্মরন করছে।
তুমি আমাদের অন্ধকার থেকে আলোতে চালিত করো।
প্রভু! আমার পাপ এবং আমার ভুল,
তাদের নিয়ে নাও এবং তাদের অপসারন করো।
হে ঈশ্বর, হে ঈশ্বর, হে ঈশ্বর, আমেন!
শেখ আদির স্তবগান
সত্য বিষয় ঘিরে আমার অন্তর্দৃষ্টি,
এবং আমার সত্য আমার সাথে মিশে আছে।
এবং আমার অবতরণের সত্য নিজেই স্থাপিত হয়েছে।
এবং যখন এটা প্রকাশিত হয়েছে, এটা পুরোপুরি আমার হয়েছে।
এই মহাবিশ্বে যারা আছে সবাই আমার অধীনে।
এবং সমস্ত বাসযোগ্য অংশ এবং মরুভূমি,
এবং সমস্ত কিছু সৃষ্টি হয়েছে আমার অধীনে।
এবং আমিই ক্ষমতাসীন শক্তি, সমস্ত যা পূর্ববর্তী বিদ্যমান।
এবং আমিই সে যে বলি সত্য বচন।
এবং আমিই একমাত্র বিচারক, এবং এই জগতের অধিপতি।
এবং আমিই সে যার গৌরবে লোকে আরাধনা করে।
আমার নিকট আস এবং আমার পদে চুম্বন করো।
এবং আমিই সে যে বেহেশতোকে পৌঁছে দিয়েছি তার উচ্চতায়।
এবং আমিই সে যে শুরুতে কেঁদেছিলাম।
এবং আমিই শেখ, এক এবং একমাত্র।
এবং আমিই সে যে সমস্ত বিষয়ের প্রকাশ।
এবং আমিই সে যার জন্য সুসংবাদদাতা বই এসেছে,
আমার প্রভুর কাছ থেকে, যে পাহাড়ও পুড়িয়ে ফেলে।
এবং আমিই সে যার নিকট সমস্ত সৃষ্ট মানুষ এসে,
আনুগত্যের জন্য আমার পদে চুম্বন করে।
আমি এনেছি নবযৌবনের প্রথম রসের ফল,
আমার উপস্থিতির মাধ্যমে; এবং আমার শিষ্যরা আমার নিকট আসো।
এবং ভোরের অন্ধকার সরে গিয়ে আলোকিত হবার পূর্বে।
আমি তাকে পথপ্রদর্শন করি যে জিজ্ঞাসা করে।
এবং আমিই সে যে আদমের বেহেশতে বাস করার কারন।
এবং নিমরোদের বাস গরম জ্বলন্ত আগুনে।
এবং আমিই সে যে একমাত্র আহমদকে পথপ্রদর্শন করি।
এবং তাকে রাখি আমার পথ এবং পদ্ধতিতে।
এবং আমিই সে যার নিকট সমস্ত সৃষ্টি
আমার শুভ উদ্দেশ্য এবং উপহারের জন্য আসে।
এবং আমিই সে যে ভ্রমণ করেছি সমস্ত উচ্চতায়,
এবং শুভত্ব এবং উদারতা আমার কৃপাজাত।
এবং আমিই সে যে সমস্ত হৃদয়ে তৈরি করি আমার অভিপ্রায়ের ভয়,
এবং তারা আমার ক্ষমতা বিবর্ধিত করে এবং আমার মহিমায় ভীত হয়।
এবং আমিই সে যে ধ্বংস করি ধেয়ে আসা সিংহ,
তার গর্জন, এবং আমি তার বিরুদ্ধে চিৎকার করি এবং সে পাথরে পরিণত হয়।
এবং আমিই সে যার কাছে সাপ আসে,
এবং আমার ইচ্ছায় আমি তাকে পরিণত করি ধূলায়।
এবং আমিই সে যে পাথরকে তাড়িত করি এবং তাকে কম্পিত করি,
এবং তাকে সহসাই বিদীর্ণ করে, তার পাশ থেকে মিষ্টি জল বের করে আনি।
এবং আমিই সে যে নির্দিষ্ট সত্য নিচে প্রেরণ করি।
আমার কাছ থেকে আসা বই নির্যাতিতদের প্রশান্তি দিয়েছিলো।
এবং আমিই সে যে যোগ্য বিচার করি;
এবং আমি বিচার করি এটা আমার অধিকার।
এবং আমিই সে যে জলদানের জন্য ঝর্ণা বানাই,
সমস্ত জল থেকে মিষ্ট এবং স্নিগ্ধ।
এবং আমিই সে যার দয়ার কারনে এটা আবির্ভূত হয়,
এবং আমার ক্ষমতা বলে, আমি এটাকে বিশুদ্ধ হতে বলি।
এবং আমিই সে যাকে বেহেশতের প্রভু প্রতিজ্ঞা করেছেন,
তুমি দক্ষ বিচারক, এবং এই জগতের শাসক।
এবং আমিই সে যে প্রকাশ করি অলৌকিক বিষয়।
এবং আমার কিছু গুণাবলী প্রতিভাসিত হয় যা কিছু বিদ্যমান তাতে।
এবং আমিই সে যার কারনে পাহাড়েরা প্রণাম করে,
আমার নিচে আমার জন্য, এবং আমার ইচ্ছায়।
এবং আমিই সে যার ভয়াবহ মহিমার পূর্বে পশুরাও কাঁদত;
তারা আমার আরাধনায় মগ্ন হয়, এবং আমার পদে চুম্বন করে।
এবং আমি আদি আশ-শামি, মুসাফিরের পুত্র।
নিশ্চয়ই সমস্ত দয়ালুরা আমার নামে নির্ধারিত হয়,
স্বর্গীয় রাজত্ব, এবং তার আসন, এবং সাত জন, এবং পৃথিবী।
আমার জ্ঞানের গোপনে আছে, কোনো ঈশ্বর নেই আমি ছাড়া।
এইসব বিষয় আমার ক্ষমতার অনুবর্তী।
এবং কোন অবস্থার কারনে তোমরা আমার নির্দেশিত পথ অস্বীকার করো।
হে মানব! আমাকে অস্বীকার করো না, কিন্তু সমর্পণ করো।
বিচারের দিনে তুমি খুশি হবে আমার সাথে মিলিত হয়ে।
যে আমার ভালোবাসা নিয়ে মৃত্যুবরণ করে আমি তাকে নিক্ষিপ্ত করি
বেহেশতের মধ্যখানে আমার ইচ্ছা এবং আনন্দের সাথে।
কিন্তু যে আমার প্রতি অমনোযোগী হয়ে মৃত্যুবরণ করে,
নিক্ষেপ করা হবে যন্ত্রণা এবং পরিতাপের শাস্তিতে।
আমি বলছি, আমিই একমাত্র এবং সমুচ্চ গৌরবান্বিত।
আমি সৃষ্টি করি এবং যাকে ইচ্ছা করি তাকে ধনী বানাই।
আমার প্রতি স্তুতি করো, এবং সমস্ত বিষয়েরা আমার ইচ্ছার অধীন।
এবং এই মহাবিশ্ব আমার কিছু উপহারের কারনে আলোকিত।
আমিই সেই রাজা, যিনি নিজেকেই মহিমান্বিত করেন।
এবং সমস্ত সৃষ্টির সম্পদ আমার আদেশ।
আমি তোমাদের কাছে পরিচিত করছি, হে লোকেরা, আমার কিছু পথ,
যে আমার জন্য পৃথিবী পরিত্যাগ করার ইচ্ছা রাখে।
এবং আমি অবশ্যই সত্য বচন বলি।
এবং অতিউচ্চের বাগান তার জন্য যে আমাকে আনন্দিত করবে।
আমি সত্য অন্বেষা করেছি, এবং সত্যের প্রতিপাদকে পরিণত হয়েছি।
এবং এই সত্যের মতো তারাও আমার মতো সরবোচ্চ স্থান অধিকার করতে পারবে।
সমাপ্ত।।

