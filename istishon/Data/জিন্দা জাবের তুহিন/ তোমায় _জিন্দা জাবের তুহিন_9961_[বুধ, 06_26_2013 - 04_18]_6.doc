 তোমায় 


 তুমি কি বলবে ,
চাও নি তুমি আমায় কখনো ।
থাকতাম দাঁড়িয়ে অঝোর বৃষ্টির মাঝে
কাক ভেজা হয়ে ।
চেয়ে থাকতাম তোমার চলার পথে
চেয়ে থাকি আজো ,
তুমি ফিরে তাকাবে বলে ।
সেই লীলাবতী দীঘিতে পতিত
প্রতিটি বৃষ্টির ফোঁটা যে মধুর শব্দ তৈরি করে
তা আমি তোমার কথায় খুঁজে পাই ।
সরিষা খেতের সরিষা ফুলের চেয়েও
সুন্দর তোমার কাঁচা হলুদ রাঙ্গা মুখ ।
নিয়তির হাতে সব সোপর্দ করে
চলেছি সেই দিগন্তে মেলা পথের পানে ।

