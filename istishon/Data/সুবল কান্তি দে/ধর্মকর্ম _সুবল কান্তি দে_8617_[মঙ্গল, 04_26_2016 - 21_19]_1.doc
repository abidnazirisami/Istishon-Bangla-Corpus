ধর্মকর্ম 


কিছুদিন আগে একবার আমি চট্টগ্রাম
যাচ্ছিলাম। গাড়ির মধ্যে একজন
দুর্বলকায় খ্রিস্টান এসে প্রবেশ
করলো। গাড়িতে জায়গা ছিল অনেক।
কয়েকজন কাবুলি উপাসনার ভান করে
তাদের দীর্ঘ দেহ এবং উপাসনার আসন
দিয়ে সমস্ত জায়গা জুড়ে রাখলো।
আমি বিধর্মী লোকটাকে দয়াপরবশ হয়ে
একটু স্থান দিতে সবাইকে অনুরোধ
করলাম। গাড়ির সবাই রেগে উঠল।
শেষকালে আমি অতি কষ্টে কোনরকমে
সেই ক্লান্ত লোকটাকে একটু স্থান
দিলাম।
আমার এই অন্যায় ব্যবহারে কাবুলি
ভাইয়া অত্যন্ত চটে গেল। শেষ রাত্রে
নিদ্রাকাতর হয়ে যেই একটু শোবার
জন্য কাত্ হয়েছি , অমনি কতকগুলি
হাত লোকটার কান নিয়া টানাটানি
আরম্ভ করলো।
তো আমি নিদ্রাকাতর চোখে তখন
ভাবছিলাম, ইসলামের প্রতি আত্মার
প্রেম লোকগুলি এই মহান উপায়ে
সার্থক করলো?

