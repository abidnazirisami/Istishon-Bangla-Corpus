শুদ্ধ বানানরীতি (পর্ব-পাঁচ)_ প্রচলিত ভুল-বানান ও শুদ্ধরীতি (উপপর্ব-এক)


উৎসর্গ: ইস্টিশন মাস্টারসহ ইস্টিশন-এর সকল যাত্রীবৃন্দকে।
কৈফিয়ত: এ সিরিজে প্রকাশিত আমার আগের সকল পর্বের চুম্বক অংশ এবং ফেসবুকে প্রকাশিত কবি আখতারুজ্জামার আজাদের বাংলা বানান ক্লাস ও শুদ্ধ বানান চর্চা (সুবাচ) এর সমস্বয়ে এ পর্ব এবং উপপর্বগুলি লেখা হয়েছে। যাদের সচারচার বানান ভুল হয় তাদের জন্য পর্বটি খুবই গুরুত্বপূর্ণ, আমি নিজেও তার মধ্যে একজন।
ÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑÑ
এক: বিসর্গ ও কোলন
আমরা প্রায়ই শিরোনাম বা প্রধান লেখার পরে বিসর্গ ব্যাবহার করি, অতঃপর বিসর্গের পরে বিস্তারিত বক্তব্য লিখি। এটি ভুল। মনে রাখতে হবে, বিসর্গ একটি অক্ষর, ফলে আমরা যেখানে ‘বিসর্গ’ ব্যবহার করি সেটি আসলে বিসর্গ না হয়ে ‘কোলন’ হবে। যেমন-
বাক্য পাঁচ প্রকারের যথাঃ
এখানে যথা’র পরে বিসর্গ দেওয়া হয়েছে, এটি ভুল; এখানে কোলন হবে। সেক্ষেত্রে বাক্যটি হবে- বাক্য পাঁচ প্রকারের যথা:
দুই: ন ও ণ
ঋ, র, ষ বর্ণের পরে দন্ত্য-ন মূর্ধন্য-ণ হয়; যেমন : ঋণ, বর্ণ, কারণ, ধারণা, দারুণ, বিষ্ণু,
বরণ, ঘৃণা।
যদি ঋ, র, ষ বর্ণের পরে স্বরবর্ণ, ক-বর্গ, প-বর্গ, য, ব, হ থাকে; তার পরবর্তী দন্ত্য-ন মূর্ধন্য-ণ হয়ে যায়; যেমন : কৃপণ, নির্বাণ, নির্মাণ, পরিবহণ, গ্রহণ, শ্রবণ।...
তিন: পরা ও পড়া
'পরা' আর 'পড়া' এক না। কেবল পরিধান করা অর্থে 'পরা' এবং বাকি সব ক্ষেত্রে 'পড়া'। যেমন—
পরা :
আমি পাঞ্জাবি পরি।
বাবা চশমা পরেন।
সে শাড়ি পরেছে।
চাচি বোরকা পরতেন।
পড়া:
সে বই পড়ে।
বৃষ্টি পড়ছে।
সে প্রেমে পড়েছে।
তিনি পড়ে গিয়ে ব্যথা পেয়েছেন।
প্রশ্ন কমন পড়েনি।
শেয়ারবাজার পড়ে গেছে।
চার: কি ও কী
যেসব প্রশ্নের জবাব 'হ্যাঁ' বা 'না' দ্বারা দেয়া যায়, সেখানে 'কি' বসবে; 'হ্যাঁ' বা 'না' দ্বারা জবাব দেয়া না গেলে 'কী' বসবে।
তোমার নাম কি যুক্তিযুক্ত? - 'হ্যাঁ' বা 'না' দ্বারা জবাব দেয়া যায়।
তোমার নাম কী? - 'হ্যাঁ' বা 'না' দ্বারা জবাব দেয়া যায় না।
পাঁচ: ‘কালীন’ মানেই ‘সময়’
মনে রাখা দরকার ‘কালীন’ মানেই ‘সময়’। ফলে এ দুটি শব্দ একসাথে বসে না।
ভুল : সমকালীন সময়ে
শুদ্ধ : সমকালীন
ভুল : খেলা চলাকালীন সময়।
শুদ্ধ : খেলা চলাকালে/ খেলা চলার সময়ে
ভুল : গর্ভকালীন সময়ে।
শুদ্ধ : গর্ভকালীন/গর্ভাবস্থায় 
ছয়: এক বচন ও বহু বচনের ভুল
ভুল : সব বন্ধুদেরকে বলেছি।
শুদ্ধ : সব বন্ধুকে বলেছি।
সাত: গণ ভুল
শিরোচ্ছেদ বানানটি হবে শিরশ্ছেদ (শ্+ছ = শ্ছ)।
মতদ্বৈততা বানানটি হবে মতদ্বৈধতা
সান্তনা/শাস্তনা বানানটি হবে সান্ত্বনা (ন+ত+ব=ন্ত্ব)
আট: দরিদ্র ও দারিদ্র্য
'দরিদ্র' বিশেষণ আর 'দারিদ্র্য' ও 'দরিদ্রতা' বিশেষ্য। 'দারিদ্রতা' বলে কোনো শব্দ নেই।
নয়: স্মরণ ও সরণ
'সরণ' মানে রাস্তা, সরণ থেকে 'সরণি'। যেমন- রোকেয়া সরণি, বিজয় সরণি, প্রগতি সরণি।
স্মরণ মানে মনে করা। যেমন- স্মরণসভা। সরণির সাথে স্মরণের কোনো সম্পর্ক নেই।
দশ: ঙ, ঙ্ক (ঙ+ক), ঙ্খ (ঙ+খ) ও ঙ্ক্ষ (ঙ+ক্ষ)
পঙক্তি, অপাঙক্তেয় বানানে ঙ
অঙ্ক বানানে ঙ্ক (ঙ+ক)
শৃঙ্খলা বানানে ঙ্খ (ঙ+খ)
আকাঙ্ক্ষা বানানে ঙ্ক্ষ (ঙ+ক্ষ)
আগের পর্বগুলির লিঙ্ক:
শুদ্ধ বানানরীতি (পর্ব-এক): কি ও কী, তৈরি ও তৈরীশুদ্ধ বানানরীতি (পর্ব-দুই): দন্ত্য-ন এবং মূর্ধন্য-ণ’র সহজ ব্যবহারবিধিশুদ্ধ বানানরীতি (পর্ব-তিন): তালব্য-শ, মূর্ধন্য-ষ এবং দন্ত্য-স’র সহজ ব্যবহারবিধি শুদ্ধ বানানরীতি (পর্ব-চার): রত্ব ও ড়ত্ব বিধান 

