গন্তব্য জানা নেই


দেখছি অনেক লোক যশোরের রাস্তা মাড়িয়ে
হাঁটছে কেবলই; দেখছি আরো এই চোখ মেলে
ঘরছাড়া পুরুষ-মহিলা, মা-হারা অসহায় ছেলে
গন্তব্যহীন হেঁটেই চলেছে এই দৃষ্টি ছাড়িয়ে।
আমায় পেছনে ফেলে বাস-ট্রাক ছুটেছে যে কতো
পূব হতে পশ্চিমে; কতো যে মহিষ-গরু-বাছুর
সব মালিকের পিছু পিছু চলেছে দূর থেকে দূর।
হারায় তারাও দৃষ্টির আড়ে এভাবে অবিরত।
দেখেছি প্রাণহীন শিশু কোলে এক মা একাকী,
আরো দেখেছি বেনারশি জড়ানো অসহায় কনে
হাঁটছিলো একা-- নিঃসঙ্গ। এই পাপভরা মনে
হু হু করে কেঁদেছি কতো-- আল্লা’ শোনে নি।
সহসা শুনি, ‘মিলিটারী আসছে এদিকেও, ..., সব শেষ, হায়, ...!’
আমিও পা উঠাই; অথচ জানা নেই-- গন্তব্য কোথায়।।


