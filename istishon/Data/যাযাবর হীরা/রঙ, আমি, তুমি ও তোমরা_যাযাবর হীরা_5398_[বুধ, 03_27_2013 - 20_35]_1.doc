রঙ, আমি, তুমি ও তোমরা


 রাজপথ হৃদয় কতবার
রাঙ্গিয়েছি আল্পনায়
লাল দিয়ে সাজিয়েছি ফুল
প্রথম যেবার দিয়েছিলে প্রেম
সোনারং ঘুরিফের এলো
পরাবাস্তব মাতাল নেশায়
এরপর হলুদ করে এসেছিল
দুরত্বের প্রগাঢ় দীর্ঘশ্বাস
এরপর ক্রমে নীল হতে থাকে
তোমাকে হারাবার ক্ষণ
এরপর বেগুনি হল খুঁজে ফেরা
যত্রতত্র হিসেবি আমন্ত্রণ
গোলাপীদের ঝিল্মিলে
অবশেষে উন্মাদ ভাঁড় হলো
ধূসর করে দিয়ে ক্যানভাস
মনের অতলে নামি শেষে
শুধু মেটে রঙের যোগ্যতা
আবিষ্কার করে ক্ষান্ত হই
হঠাৎ,
সবুজ আসে
ফিরে আসে লাল
পতাকা আসে
আমি আসি
তুমি আসো
তোমাদের
এই ক্যানভাস
আরও বড় !! 
এভাবেই,
জন্ম নেয় প্রতিদিন
সাদা এক নিখুঁত জমিন
হয়তো,
কালোতেই শেষ হয়
জন্ম...মৃত্যু- প্রলয় !!

