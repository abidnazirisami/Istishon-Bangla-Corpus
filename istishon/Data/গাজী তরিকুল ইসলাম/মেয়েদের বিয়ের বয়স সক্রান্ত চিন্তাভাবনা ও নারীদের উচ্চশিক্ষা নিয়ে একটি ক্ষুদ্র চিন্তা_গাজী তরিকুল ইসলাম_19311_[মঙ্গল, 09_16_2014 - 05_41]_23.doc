মেয়েদের বিয়ের বয়স সক্রান্ত চিন্তাভাবনা ও নারীদের উচ্চশিক্ষা নিয়ে একটি ক্ষুদ্র চিন্তা


বিয়ের বয়স শুধু মেয়েদেরই কমবে , কারন ছেলেদের জন্য নানা দরজা খোলা ! আর মেয়েদের জন্য সেই 'নানা দরজায়' শিকল লাগানো !
আইন করে যেহেতু লাভ হচ্ছে না , বিয়েটা বেশিরভাগ মেয়ের আঠেরোর আগেই হচ্ছে , তাই আইনটা পাল্টে বয়সটা কমিয়ে দিলেই হলো ! তাহলে বিয়েগুলোকে আর বাল্যবিয়ে বলে দোষানো যাবে না !
ওদিকে মা হওয়ার ব্যাপারটাও তারা মাথায় রেখেছেন । বয়সটা মা হওয়ার জন্য শারিরিক বা মানুষিকভাবে কতটা উপযুক্ত এটাই গবেষনার একমাত্র বিষয় ।
খুবই ভালো সিন্ধান্ত । কিন্তু একই সাথে শিক্ষার দিকটা একটু দেখলে খুবই ভালো হতো । বঙ্গীয়দেশের সত্তর থেকে আশিভাগ নারীমেধার অকাল প্রয়াণঘটে উচ্চ মাধ্যমিকের গন্ডি পেরোতে না পেরোতেই । এটুকু যারা পেরিয়ে আসতে পারে কষ্ট করে , তাদেরকে আর ভাবতে হয় না । না বিয়ে নিয়ে ! না যৌতুক নিয়ে ! না পতির খেয়ালীপনা নিয়ে । কিন্তু সমস্যাটা হলো প্রাইমারিতে যেখানে পার্সেন্টিসটা পঞ্চাশের আসে পাসে ভার্সিটিগুলোতে এসে তা দশ বা পাঁচ কিংবা তারও নিচে গিয়ে ঠেকে । বাকিরা ততদিনে মুখে কলুপ এটে স্বামি ও অন্যান্য মুরুব্বিদের গলগৃহ হয়ে তাদের খেয়ালিপনা সহ্য করে যাচ্ছে । স্বামী কিছু বললে , জোর করলে , অন্যায় করলে কিছু করার নেই । কারণ সে তখন 'শতভাগ নির্ভরশীল' পরজবী । বাবারাও তখন কেমন যেনো হয়ে যায় ।
নারির অধিকার নিয়ে বা নারির যৌন স্বাধীনতা নিয়ে আধুনিক (সুস্বশিক্ষিত) নারিদের যত হৈচৈ করতে দেখি , নারিদের উচ্চশিক্ষা নিয়ে ততটা করতে দেখিনা । এটা যেনো একটা স্বীকার্য যে , নারীদের উচ্চশিক্ষার দরকার নেই , অথবা নারীদের দিয়ে উচ্চশিক্ষা হয় না । বড়জোর মাধ্যমিক বা উচ্চমাধ্যমিক ! এরচে বেশি দিলে (সহজ কথায় স্বাবলম্বী করলে) বিগরে যেতে পারে । তখন তার উপর শতভাগ 'পুরুষত্ব' খাটানো যায় না । অনেক শিক্ষিত আধুনিকমনা পুরুষদের বলতে শুনেছি তারা চাকরিজীবী (স্বাবলম্বী) মেয়ে বিয়ে করবে না । কারণ চাকরিজীবীরা কথা শুনতে চায় না । তারা স্বাধীনচেতা , তারা কোনো অন্যায় মুখ বুজে সহ্য করবে না । কারন তারা স্বণির্ভর । তারা অন্যায় মানতে বাধ্য নন । তাদেরকে তালাক দেয়ার ভয় দেখানো যায় না , কারন এতে তাদের কিছু আসে যায় না । তাদেরকে যৌতুকের জন্য নির্যাতন করা যায় না , কারন তারা বিচার চাইতে জানে ।
মেয়েরা শিক্ষিত হলে যেমন সমাজ থেকে বোঝা কমবে তেমন সমাজের গতিশীলতাও বাড়বে । নারীদের যে বিশাল সংখ্যাটা উচ্চমাধ্যমিকের গন্ডি পেড়োতে পারে না , কে গ্যারান্টি দিতে পারবে যে এর মধ্যে কেউ মাদাম কুরি হতো না ? কেউ বড় শিক্ষাবিদ হতো না ? কেউ বড় ব্যাংকার হতো না ?
অন্তত পরিবারের আয়ে কিছু অর্থযোগ করে 'কর্তার' বোঝাটা তো হালকা করে পারতো ! না হোক , একজন শিক্ষিত , রুচিশীল মা তো হতে পারতো !
না , দরকার নেই । আঠেরো থেকে চৌদ্দতে এনেই এদের বিয়ে দাও । জনসংখ্যায় অবদান রাখুক । সংসারের হাল ধরুক ! আর স্বামীরা পড়ালেখার সুযোগ দেয়ার শর্তে বিয়ে করে সর্বপ্রকার স্বামীত্ব খাটাক ।
ছেলেরা কষ্ট করো । বড়ো হও ! একুশ কেনো ! আরো বড়ো । কাউকে নিয়ে স্বপ্ন টপ্ন দেখো না । দেখলেও স্বপ্নের শেষে দোষ এক্সটেনশান যোগ করে ওখানেই রেখে দাও । কারন তোমার বিয়ের বয়স হতে হতে তোমার বান্ধবীটি তোমার চাচাতো বা মামাতো ভাই বোনের জননী হয়ে যাবে !
প্রসঙ্গ খবরঃ মেয়েদের বিয়ের বয়স কমানোর চিন্তা ভাবনা চলছে http://www.kalerkantho.com/print-edition/first-page/2014/09/16/129266

