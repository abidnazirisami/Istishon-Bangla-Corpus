স্মুথ কনভারসেশান ১


-আর কিছু নেই?
-নাহ... আমি যে ডাইরিটা দিয়েছিলাম , ওটায় কিছু লিখেছ ?
-কভারটা খুলেছিলাম শুধু , কিছু লেখা হয়নি । টেবিলে আছে ।
-হ্যা , ওটা নিয়ে যাচ্ছি , তোমার জিনিসগুলো বুঝে নাও ।
-আর শার্ট দিয়েছিলে যে ? ওটা নিবে না ?
-রাখতে না চাইলে ফেলে দিও, আমি নিতে পারবনা ওটা ।
-চলে যাচ্ছ?
-হ্যা, কিছু বলবে ? তোমার দেয়া সব কিছুই আছে এখানে, দেখে নিতে পার ।
-সব?
-পার্থিব বস্তু, যেটা ফিরিয়ে দেয়া সম্ভব ।
-কি লাভ হল! সব কিছু তো ফিরিয়ে দিতেও পারলে না আর সব কিছু তো ফিরিয়ে নিতেও পারলে না ।
-তবুও, এটা ভেবে শান্তি পাব যে তোমার কিছুই আমার কাছে নেই ।
-আর আমি এটা ভেবে কষ্ট পাব যে তোমার দুটো চিঠি এখোনো আমার কাছে রয়ে গেছে ।
-ওফফ... তুমি ওগুলো রেখে দিয়েছ? দয়া করে ফেরত দা ও ।
-না দিলে?
-না দিলে কি আর করার !
-ঠিক আছে ওগুলো নিয়ে যাও, মানিব্যাগের ভিতরে আছে ।
-আচ্ছা
-আর ইমেলগুলো অথবা ফেসবুক মেসেজ?
-ওটা তো ফিরিয়ে নেয়া সম্ভব নয়, তবে আমার একাউন্ট থেকে আমি ডিলিট করে ফেলব, আর তোমারগুলো আশা করি হাজার মেসেজের নিচে চাপা পরে যাবে ।
-সত্যিই চলে যাচ্ছ? তুমি আজ এজন্যই এসেছিলে ?
-তোমার সন্দেহ আছে?
-যে জিনিসগুলো সঙ্গে এনেছিলে ওগুলো নিয়ে যাও , ডাষ্টবিনে ফেলে দিও ।
-তুমিই ফেলো । ওগুলো আমি তোমায় বুঝিয়ে দেবার জন্য এনেছিলাম ।
-আচ্ছা ।
-যাচ্ছি, আর কিছু বলবে?
-স্বাধীনতাও মানুষের জন্য, বিবেকও মানুষের জন্য, আমি আর কি বলব!
-আর অভিমান শুধুই তোমার জন্য.......
-তোমার সাথে এখন ঝগরা করতে ইচ্ছে করছে না ।
-সেটা ভালো । ভালো থেকো ।
-চেষ্টা করব.......
-তোমার চোখের কোনে পানি জমেছে , মুছে ফেল ।
-ওটা তোমার এখন না দেখলেও চলবে....
-পৃথিবীর সব ঘটনাই স্বাভাবিক.....
-হ্যা..... আর আমার চোখে পানি আসাটাও ।
তোমার দেরি হয়ে যাচ্ছে না?
-হ্যা গেলাম ।

