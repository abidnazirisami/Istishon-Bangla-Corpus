আমি চাই তুমিও ভালোবাসতে শেখো ।


আমি চাই তুমিও ভালোবাসতে শেখো ।
একটাই ত জীবন ? আর কতকাল শুন্যে উরিয়ে রঙ্গিন ফানুসের মতো কাটিয়ে দেবে ? জানোনা ফানুসের কোনো গন্তব্য নেই ? অনিশ্চিত্‍ জীবন যাপন আর কতোকাল ? দেখতে দেখতে জীপনটা পুরোনো কার্পেটের মতো ব্যাবহারের অযোগ্য হয়ে যাবে ! আগে থাকতে সতর্ক হও । ভালোবাসাই এই পৃথিবী টিকিয়ে রাখার মুল উপাদান ।
আমি চাই তুমিও স্বপ্ন দেখতে শেখো ।
স্বপ্নহারা জীবন আর একটা কাকতাড়ুয়ার জীবনের মধ্যে কোনো পার্থক্য নেই । আর অবাস্তব অপ্রকৃত স্বপ্ন কোনো স্বপ্ন নয় । ওগুলোকে মোহ বলে । সময়ের সাথে মোহ স্বপ্ন থেকে দুঃস্বপ্নে রুপান্তরিত হয় । সুন্দর স্বপ্ন তোমার জীবনকে সুন্দর করবে ।
আমি চাই তুমিও বাঁচতে শেখো । পরনির্ভর আগাছা পরগাছা নয় । মুল কান্ড বিশিষ্ট আদর্শ উদ্ভিদ হও । নিজের অক্সিজেন নিজেই তৈরি করো । নিজের বেচে থাকার উপাদান নিজেই সংগ্রহ করো । পরগাছাকে গাছের বোঝা ভাবে সবাই । ছেটে ফেলেও দেয় অনেকে ।
আমি চাই তুমিও ভালোবাসতে শেখো । অন্তত নিজেকে । নিজেকে ভালোবাসতে হলে নিজেকে বুঝতে হবে । তাই নিজেকে বুঝতে শেখো । নিজের প্রয়োজন জানতে শেখো ।
শুধু কাঁদতে জানলে হবে না । কান্না মুছতেও জানতে হবে । শুধু হাসির অভিনয় করতে জানলে চলবে না । হাসতেও জানতে হবে ।
জীবন । জয়শ্রী জীবন । জয় হোক জীবনের ।

