রথ


হাটতে থাকুন
পথের উপর দূর সীমানায় অসীমে চোখ রাখুন ।
পিছনে না তাকান,
যাচাই করে বাছাই করে সঠিক পথে বাঁকান ।
পথের পাসে অট্টালিকা চলছে পুতুল নাচ
থামতে গেলেই পথ হারাবেন, নিজের মত বাঁচ !
তাজীম করে ডাকছে শুনুন 'চা খেয়ে যান , ভাই !'
চা খাবেন ? খেতে পারেন , নিশ্চয়তা নাই ।
যেতে হবে সুদূর পথে সূর্য্য ঢোবার আগে ,
সামনের পথ কাটায় ঘেরা , স্বরণে ভয় জাগে ।
ধুলোয় ঘেরা পথ
কান্না শুনুন , অশ্রু মুছুন , না থামাবেন রথ ।
মায়ার বাধন টানে ?
জানি , ওটা টানবে শুধু বিষ-ব্যাথারই বানে ।
আজ এ জাতির ক্রান্তিকালে আপনি রাহবার
এগিয়ে চলুন হে জওয়ান এ কাজ বাহবা-র ।
শুন্য ঘরের কোনায় বসে আরামে দিন যায়
ওদের জীবন অশ্রুবিহীন , জীবন-স্বাধ না পায় ।
ধুলোর ঝরে অন্ধকারে পিছিয়ে না যান
আলো ? সে তো আনতে হবে , যেথায় খুজে পান ।
আপনি জানি পৌছে যাবেন , এ পথ সুনিশ্চিত !
বেজায় হেটে শুন্য ঘেটে ক্লান্তি না কিঞ্চিত !

