দৃষ্টিসীমার আড়ালে


 তোমার দিকে তাকাতে পারি না,
আমার বুকের বা পাশটায়
বর্বর লিটিলম্যান আছড়ে পড়ার পর থেকে, আর-
তাকাতে পারি না!
প্রতিদিন সকালের আগে জেগে
তোমার বিধ্বস্ত চুলের মাঝে
তোমার এলোমেলো শরীর
খানিকটা অনাবৃত দেহে; পাপড়ি মেলে আর-
তাকাতে পারি না!
পৃথিবীর হৃদয় জুড়ে সুচোলো অস্ত্রের তীক্ষ্ণ জখমের দাগ
বহুদুরে তাকিয়ে থাকে সমুদ্র'
বহুদুরে তাকিয়ে থাকা আলো
তোমার দিকে তাঁরা তাকাতে পারে না।
বুকের উপর সাজানো স্তন,
স্তন জুড়ে লুটানো পোশাক,
সমুদ্রস্নান সেরে কোন এক নীলাম্বরী
আবছায়া আধারে সম্ভ্রম ঢাকতে ব্যস্ত;
কাঁধের উপর কুলফিমালাইয়ের মত ছড়ানো প্রশান্তি
কোন এক সামুদ্রিক ঝিনুকের খোলস ছড়ানো হাসি
ঢেওয়ের ফেনা ; ফসফরাসে অবিরাম দ্বিধাহীন সংঘাত
প্রাত্যহিক সকালের নাস্তার মত
তাকিয়ে এ সব আর দেখা হয় না
দেখা হয় না বহুদিন।
হঠাৎ আড়মোড়া দিয়ে বিছানাচাদর খানিকটা কুঁচকে
পৃথিবীর সমস্ত আবদ্ধ সুখ উৎঘাটনের প্রচেষ্টায়
নিজের বিচরণ, অবাধ স্বাধীনতার দিকেও
তাকাতে পাড়ি না
একটা আবেশময় বিহব্বলতায় আচ্ছন্ন করে আমায়, অবশেষে-
তাকাতে পারি না।
বিশাল গোপনীয়তায় হৃদয়ের কোলাহল
কোমল কেশরাশির পর; সম্পুর্ণ সজাগ বদ্ধদার
এই মুহূর্তে প্রচন্ড আদিমতার বিস্ফারিত হবে;
দুটি ঠোঁটের গোড়ায় যে দুষ্টুমি ছিল
তার পূর্ণাঙ্গতায় রুপ নেয় চুম্বন
সদ্য জন্ম নেওয়া সুখ
চাঁদের শীতল আলোর মত
মধুর বিষ পান করবে;
নাকের ডগায় জমা উজ্জ্বলিত বিন্দু-বিন্দু মুক্তো; অথচ
এখন আর বিশুদ্ধ প্রশান্তির দিকে তাকানো হয় না-
তাকাতে পারি না বহুদিন।

