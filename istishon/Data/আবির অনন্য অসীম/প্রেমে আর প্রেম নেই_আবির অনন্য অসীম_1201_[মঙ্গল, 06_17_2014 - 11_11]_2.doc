প্রেমে আর প্রেম নেই


অন্ধকার খেয়ে নিচ্ছে চারপাশ,
দুরের গাছগুলো ধূসর হতে হতে এখন কালো।
খুব কাছেই মাথার উপরে আকাশের দিকে এখনো-
লেপ্টে আছে খানিকটা সাদা।
কয়েকটা কালো কাক মেতে আছে কান্নামাখানো খুধায়।
অতিথিয়তার ভাষা, এখন নয় পরে আসুন।
ধীরেধীরে আবছায়া কুৎসিত আবরণ -
তীর নয় কামান, পারমাণবিক বোমা হয়ে আঘাত করছে পৃথিবীর হৃদপিণ্ড বরাবর।
চুর্ন হবেনা তবুও ভাঙবে সমস্ত প্রেম প্রেমের জুটি-
প্রেমিকার স্পর্শের আলতো চুম্বন।
তারপর হয়তো রচিত হবে কয়েকটি জন্ম-জীবন,
তাতে সামান্যতম প্রেম থাকবেনা।
প্রকৃতির অতিরঞ্জিত শিশু সৃষ্টির প্রক্রিয়া খুবই হাস্যকর,
একটা কুকুরের মত, একটা বিড়ালের মত, একটা ভালুকের মত একটা মানুষের মত-
তাতে প্রেম নেই, আছে অস্থিরতা,
বোঝা বইবার ক্লান্তি আছে ভণ্ডামি
তাতে প্রেম নেই।
সেই আঁধারে প্রেমিকার অলিখিত চুম্বনে প্রেম আছে
প্রেমরস আছে
কৃষ্ণচূড়ার নিচে হাটার মধ্যে প্রেম আছে
৫টাকার বকুল মালায় প্রেম আছে
কনডমের উপর অত্যাচারে প্রেম নেই
কাকেদের ঝগড়া শুঁকনো পাতার শব্দ বকুলের গন্ধে প্রেম আছে।
তোমাদের বড়বড় শপিংমল রেস্টুরেন্টে প্রেম আমার চোখে পড়ে না
এয়ারকন্ডিশন গাড়ি অথবা হোটেলের বিছানায় আমি কোন প্রেম দেখিনা
তোমাদের দেখে এখন আর আমার প্রেম আসে না-
প্রেমের পরের প্রেমে আমি আর প্রেম দেখি না।

