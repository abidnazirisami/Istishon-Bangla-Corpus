ধূসর কাব্য


যখন কাকেরা জাগে আবার ক্লান্তির জন্য
প্রতিদিনের খাদ্যপযোগী আবর্জনা একটা একটা ক'রে বাছাই করে
সেদিনের মত ; বহুসকাল ধ'রে ধ'রে ভরেছি
সুর্যের সাথে ওপার আকাশের ছড়াছড়ি
কত সময় যত্নে এঁটেছি আঁধারের বাড়ি ব'সে
কালের বিমর্ষ খামে ভ'রে কত কবিতা! পাঠিয়েছি বহু-বার
আজ সকালে বুঝেছি, সেগুলো তোমার কাছে যায় নি ;
তোমাদের পৃথিবীতে ওগুলো অলীক
দেখা যায় না ছোঁয়া যায় না
ভুলেও তোমরা ধরতে পারো না
বোঝার চেষ্টা অত জোর কি আছে তোমাদের(?)
তুমি দেখনি, তুমি ছোওনি, ছুঁতে পারোনি তোমরা!
সেদিনের পর থেকে নিয়মিত কথা হয়,
বহুবার দেখা হয় প্রতিদিন
ফাল্গুনী তোমার সাথে এখন আমার প্রাতিদিনই কথা হয়
পৃথিবীর সমস্ত আবর্জনা হতে শুরু করে
প্রতিটা সৃষ্টি নিয়ে কথা হয় নিয়মিত!
তুমি নিশ্চুপ আঁধার, আমি ভাসমান
হাজার কথার মাঝে শুনলাম
আলাপচারীতার সম্পর্ক; এই নাকি সুন্দর সুখের।

