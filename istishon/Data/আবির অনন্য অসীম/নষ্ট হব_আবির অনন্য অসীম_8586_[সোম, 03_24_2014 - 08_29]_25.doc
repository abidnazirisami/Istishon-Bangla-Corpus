নষ্ট হব


 আজ কিছু বলতে চাই
নিতান্তই অসুন্দর হলেও বলতে চাই
প্রগাঢ় কষ্টের মাঝেও কিছু বলতে চাই
অপ্রিয় সত্যের কথা আজ বলতে চাই
আজকের পরথেকে থামিয়ে দিতে চাই স্বপ্ন-
আজকের পরথেকে ভেঙে ফেলতে চাই স্বপ্ন-
আজকের পর থেকে-
আজকের পরথেকে আর ভালো থাকতে চাই না, ইচ্ছে করেই;
আর আট-দশ জনের মত করেই পার করব জীবন, যেভাবে কাটে;
সমস্ত অধিকার আর ভালোবাসার উপরে যখন জল্লাদদের থাবা,
সমস্ত পৃথিবীর উপর যখন নষ্টদের আদিম নৃত্য
সঙ্গীত আর চিত্রকলা যখন ধর্ষিত হয় অবাধে,
বাংলা আর বাঙালী যখন গনধর্ষনের শিকার হয় রাজপথে
সত্য যখন আস্তাকুড়ে বসে কাঁদে খুধা আর দারিদ্রতায়
যখন সবকিছু হ্যামিলনের শিশুদের মত পিছু নেয় নষ্টদের-
তখন সব কিছু নষ্টদের অধিকারে ছেড়ে দিয়ে,
সমস্ত অস্তিত্ব বিলিয়ে দিয়ে,
সানন্দে যোগ দিতে চায় নষ্টদের দলে।
আজ আমি নষ্ট হব
আজ নষ্ট হওয়ার আনন্দে নাচবো।
আর কখনো ফাল্গুন আসবে না
আর কখনো শিশির জমবে না
আর কখনো নক্ষত্র দেখবো না
আর কখনো না, কখনো না'
শিশুর মুখ থেকে সরিয়ে নেবে অনাবৃত স্তন
কোল ভিজে উঠবে বিষাক্ত রক্তে
কাফনের কাপড় নিয়ে চলবে রমরমা ব্যবসা,
আজ ভালোবাসা বিক্রি হবে কেজি দরে,
আর আজ আমি সানন্দে নষ্ট হব।
নষ্টদের গান শুনতে নেই
নষ্টদের কবিতা পড়তে নেই
নষ্টদের আনন্দ-সুখে কাঁদতে নেই,
আজ শুধু নষ্ট হওয়ার আনন্দে নাচবো
উদোম হয়ে গভীর আনন্দে নাচবো
পৃথিবীর স্তন আর যোনী জুড়ে সানন্দে নাচবো
কেহেরমানের সমস্ত হাসি গায়ে জড়িয়ে বেতালে নাচবো।

