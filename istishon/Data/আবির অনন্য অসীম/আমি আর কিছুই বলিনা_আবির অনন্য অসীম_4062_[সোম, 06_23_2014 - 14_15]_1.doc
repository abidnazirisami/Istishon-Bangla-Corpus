আমি আর কিছুই বলিনা


বড়বড় মাওলানা-আল্লামা রা একেএকে বুদ্ধিজীবি হত্যা করেছে
আমি কিছু বলিনি, আমার কিছু বলার ছিলনা।
কাদের মোল্লা ৪২ বছর গাড়িতে পতাকা টানিয়ে ঘুরেছে আমি কিছু বলিনি, নির্বাক ছিলাম।
হিন্দুপল্লী উচ্ছেদ, তাদের জমি দখল করার সময় আমি কিছু বলিনি, নির্বাক থেকেছি।
একে একে মানুষ পুড়িয়েছে আমি কিছু বলিনি, শুধু গোপনে চোখ মুচেছি।
যখন তসলিমা নাসরিন বিতারীত হল আমি কিছু বলিনি, ভেবেছি সত্য আজো অপরাধ।
যখন হুমায়ুন আজাদ কে ছুরিকাঘাত করল আমি কিছু বলিনি, ভেবেছি এখানে এর চেয়ে ভালো কিছু আশা করা যায় না।
যখন আবুল হোসেন ২০০০কোটি টাকার দুর্নীতি মামলায় জড়িয়ে দেশপ্রেমিক উপাধি পেল তখন আমি কিছু বলিনি, ভেবেছি নষ্টদের অধিকারে চলেছে সব।
যখন থলের বেড়াল বেড়িয়ে পড়ল আমি কিছু বলিনি, মনকে বলেছি এইতো ।
রানাপ্লাজা, তাজরীন এ হত্যাকাণ্ড দেখেছি কিছু বলিনি, ভেবেছি এর চেয়ে বেশি আর কিই বা হতে পাড়ে।
যখন রাজাকারদের গলায় ফুলের মালা দেখেছি আমি কিছু বলিনি, মনেমনে ভেবেছি আমার প্রিয়তম প্রেমিকাকে কখনো ফুল দিব না।
যখন শুনেছি তাদের বিচার হবে তখন আমি কিছু বলিনি, মনের কোনায় ভালোলাগার অনুভূতি জন্মেছে।
যখন আদালত রায় দিল কসাই কাদেরের ১৪ বছরের জেল তখন আমি কিছু বলিনি, শুধু অসংখ্য মানুষের ভীরে এক হতে চেয়েছি।
যখন রাজীব হায়দার খুন হল আমি কিছু বলিনি, ভেবেছি রাজীব আরো তৈরি হবে।
যখন আসিফ মহিউদ্দিন সুব্রত শুভরা জেলে গেল আমি কিছু বলিনি, মনকে বুঝিয়েছি তারা তো গুম হয়নি শুধু ব্যানারের পেছনটাতে দাঁড়িয়েছি ।
যখন কাদেরের রায় দেওয়া হল তাকে ফাঁসি না মানবতার জন্য ১৪ বছর আমি কিছু বলিনি, শুধু সারারাত জেগে বলতে চেয়েছি এই রায় মানি না।
যখন রানাপ্লাজার এক পঙ্গু কিশোরী
লজ্জায় আর হতাশায় আত্মহনন করলো কিছু বলিনি, নিরবে মর্গে গিয়ে দেখে এসেছি।
যখন মানবতা বিরোধী রায় নিয়ে বিশ্ব নাটক শুরু করেছে তখন কিছু বলিনি, শুধু মানি না উচ্চারিত হয়েছে।
যখন রামপালে কয়লা ব্যাবসায়ীদের দখলে গেল তখন কিছু বলিনি, শুধু ৫রাত না খেয়ে না ঘুমিয়ে মানুষ কে জানাতে গিয়েছি।
যখন মালোপাড়া পুড়িয়ে দেওয়া হয় আমি কিছু বলিনি, শুধু চোখের পানি নিরবে মুছে তাদের জন্য কাপড় আর জামা নিয়ে গিয়েছি।
যখন সারা দেশে পোড়ানো হল আমি কিছু বলিনি, বার বার টিসু ভিজেছে।
যখন দুই কিশোর কে জেলে নেওয়া হল কিছু বলিনি, শুধু চেয়েছি স্বাধীনতা।
যখন ওরা আমাদের লাঠিপেটা করল তখন কিছু বলিনি, শুধু ঘৃণা জন্মেছে।
যখন ছবির হাট গুড়িয়ে দেওয়া হল তখনো কিছু বলিনি, ভেবেছি এই দেশে খুবই সাধারণ।
এখন ধীরেধীরে অনেক দুর্বল হয়ে যাচ্ছি, এখনো কিছুই বলিনা ভেবেছি আমার আর বলতে হবে না।
আমি আর কিছুই বলতে পারবোনা কখনো, বলেও আসলে কিছুই হবেনা।
এখন শুধু আবুল হাসানের মত বলি "আমি বুঝে গেছি আমার আর কিছুই হবেনা "।

