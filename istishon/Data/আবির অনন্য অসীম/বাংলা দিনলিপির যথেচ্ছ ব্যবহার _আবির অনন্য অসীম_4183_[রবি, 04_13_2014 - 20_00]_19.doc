বাংলা দিনলিপির যথেচ্ছ ব্যবহার 


আজ সন্ধ্যার পর প্রতিদিনের মত চায়ের দোকানে বসে চা বিড়ি খাচ্ছি আর বিচিত্র মানুষ জনের সাথে বসে নানা রকম কথাবার্তা আলোচনা করছি। হঠাৎ পকেটের মধ্যে কেঁপে উঠলো মোবাইল। মুঠোযন্ত্র আমাকে এ কটি নতুন বার্তা আসার সংকেত জানালো তার নিজের স্বকীয়তায়, দুবার স্পন্দিত হয়ে থেমে গেল। ভাবলাম জারজ মোবাইল সেবাদাতারা তাদের নিজের পন্যের বিজ্ঞাপন জানান দিল, এই ভেবে আমি আর আলোচনা বাদ দিয়ে পকেট থেকে বড়সড় মাপের মুঠোযন্ত্র বের করিনি। আবার খানিকবাদে একই ঘটনার পুনরাবৃত্তি এবার ভাবলাম একটা দিয়ে হয়তো তাদের সখ মেটেনি তাই আরেকটা দিয়ে অস্তিত্বের জানান দিল। একটু পরে আবারো একই কাজ, ভাবলাম ভালো যন্ত্রনা না তো। পরে মোবাইল টা বের করে দেখি আমার পরিচিত দু জন আমাকে নববর্ষের শুভেচ্ছা জানিয়েছেন। আর পরের বার্তা টা ইমরান সরকার সাহেব দিয়েছেন কালকের মঞ্চ প্রোগ্রামের কথা জানিয়ে। এর পর থেকে একে একে অনেকগুলো বার্তা আসলো নববর্ষের শুভেচ্ছা জানিয়ে। আমি প্রথমত কিছু বুঝতে পারলাম না, আমার যতদুর মনে পরে সারা বিশ্বের ৫/৬ টা প্রধান দিনলিপির কোন একটার ও তো আজ জন্মদিন না বা এখন থেকেও তো সাল গণনা শুরু করেনি কেও, আবার ভাবলাম ১৪৬৭ সালের ১৪ অক্টোবরের মত ক্যালেন্ডার থেকে কি একটা দিন হাড়িয়ে গেল? পরে দেখি ১৪২১ বাংলা নববর্ষের শুভেচ্ছা জানিয়ে আরেকটা বার্তা। এখন ফেসবুক ব্লগ সমস্ত যায়গায় ঢুঁ মেরে দেখি অনেকগুলো মেসেজ নোটিফিকেশন আসছে অনেককেই দেখছি নববর্ষ নববর্ষ বলে মুখে ফেনা তুলে ফেলছে। ফেসবুক ব্লগ সব কিছু নববর্ষের আনন্দে ভেসে যাচ্ছে।
আমার ভীষন জানতে ইচ্ছে করে বারবারা বাংলা সাল কবে থেকে সন্ধার পর থেকে দিন গণনা শুরু করলো? 

