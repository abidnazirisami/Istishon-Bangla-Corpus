এই সব ছেড়ে


 নিয়ন আলোয় রক্তিম আকাশ মেঘমালা
শীতল আলোয় ঝলসে যাওয়া গাছ
গাছের ডাল পাতা পালক
আধার আড়ালের আলোয় অকৃপণ নিশ্চুপ আধার
বিভৎসতায় ঝলসে যাওয়া শুন্যতা
এক উদ্দেশ্যহীন নিরব স্তব্ধ নির্বাক দৃষ্টি;
আকাশের বারান্দা জুরে অসভ্য আলো
কৃষ্ণাভ আধারকে বিরক্ত ক'রে
বিরক্তির শেষ নির্যাস ছুড়ে দেয়;
কোন এক দৃষ্টি, শুধু অন্ধকার চায়,
অসভ্য প্রাণির অসভ্য আলো অসভ্য সুখ
অসভ্য সভ্যতা থেকে সারাদিন পালিয়ে বেড়ায়।
নিকোটিনের গন্ধ বুকভ'রে টেনে নেয়
অসীম সীমা ছেড়ে পা বাড়ায় বৃত্তের বাইরে
এই শহরের কৃত্তিম মানুষ আর আবর্জনার গন্ধ ছেড়ে
বিষাক্ত নিকোটিন টেনে নেয় আরো বেশি ক'রে।

