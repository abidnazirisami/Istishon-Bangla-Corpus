রোদ চশমা


 তোমারা চোখে আজ রোদচশমা পড়
তোমাদের কুৎসিত মুখ আড়ালে ঢাকার জন্য রোদচশমা পড়
নীল-কালো, খয়েরী-ধূসর, চশমা পড়
তোমরা জানো না রোদচশমায় তোমাদের কুৎসিত মুখ আরো জঘন্য দেখায় অথচ-
তোমরা নিয়মিত ক'রে বহুবার রোদচশমা পড়
জীবনের সমস্ত সত্য শক্তির ভয়, আড়াল করে রাখো;
আমি জানি, তোমরা যাকিছু আড়াল কর তার সবকিছুতেই অশ্লীলতা জড়ানো
রোদচশমার মত অজস্র নোংড়া আবরণে তোমাদের নষ্টামি ঢাকো,
ও দিকে নির্বোধেরা তোমাদের দেখে সেলাম জানায়
তোমরা হাততালি পাও আনন্দে নাচো
তোমাদের আনন্দ দেখলে, শুয়োরছানার লাফালাফির কথা মনে পড়ে
নর্দামার শুয়োকিটের বারবার ভাসাডোবার কথা মনে পড়ে।
তোমরা নিয়মিত রোদ চশমা পড়
আমি জানি তোমরা সত্যে প্রচণ্ড ভয় পাও
গায়ে রঙ মাখাও, আবর্জনা মাখাও, ঘু মাখাও,
বোকারা বিমোহিত হয়, আমি দেখে নির্বিকার হয়ে হেটে যায় ;

