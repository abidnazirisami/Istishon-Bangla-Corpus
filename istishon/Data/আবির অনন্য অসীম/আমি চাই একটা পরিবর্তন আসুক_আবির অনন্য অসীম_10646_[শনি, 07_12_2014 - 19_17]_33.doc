আমি চাই একটা পরিবর্তন আসুক


প্রত্নতাত্ত্বিক সকালের আবছায়া আলোর নিশ্চুপ নির্বুদ্ধিতায় একটা পরিবর্তন আসুক
আমি আমার সমস্ত কিছুর বিনিময়ে একটা পরিবর্তন কামনা করছি,
একবিংশ শতাব্দীর এই দশকে হৃদয়ের নির্লিপ্ততায় একটা পরিবর্তন কামনা করছি
আমার ঘুমের মাঝে, আমার জড়তার মাঝে, আমার হাটার মাঝে আমার সমস্ত আমিত্ব-
আমি চাই সবকিছুতে একটা পরিবর্তন আসুক।
সকালবেলা ঘুম ভেঙে যেন দেখতে পাই বড়বড় স্থাপনা গুলো নিমিষেই ভেঙে পড়ছে মাতালের ভঙ্গিমায়
চোখের সামনে কৌতূহল নিয়ে আমার চেতনা গুলো ধোঁয়াশা হয়ে বসে পড়ছে
আমি চাই একটা পরিবর্তন আসুক।
আমি বহুগামিদের দলে ভীড়ে যাচ্ছি উন্মাদনার আদিমতায়!
পথের ধারে, ছাইয়ের স্তুপে, ফিনিক্স পাখির পুরোনো সংজ্ঞায়-
একটা পরিবর্তন চাচ্ছি একটা বৃহৎ পরিবর্তন।
সমস্ত এপিটাফের উপর ক্ষুদিত হোক
"আমরা তোমাকে ভুলে গেছি"
সমস্ত উল্লাস ভ'রে রচিত করছি প্রেম
সমগ্র রাত্রি ছিল আমার জর্জরতার উৎসব
না কোন প্রেম চাচ্ছি না,
আমি চাচ্ছি ক্লাস সেভেনের ওই শিশুটির মত নিখাদ ভাবে বলি
"আমি তোমাকে ভালোবাসি"
সেভেনের শিশুটি যখন তার সমস্ত পৃথিবীর আকুলতা নিয়ে
সামনে দাঁড়ায় স্বাধীনতার যুদ্ধের একমাত্র সৈনিকের মত!
প্রবল আকর্ষণ আর সঙ্কোচে
আলতো করে মুষ্টিবদ্ধ করে হাতের কব্জি সমেত আঙ্গুল মহোদয়
আমি চাই কাল সকালে উঠে দেখি বয়েস স্কুলের সমনের চায়ের দোকানে অপেক্ষারত বালিকা
ছুটিরঘণ্টার জন্য দাড়িয়ে থাকুক,
আমি একটা পরিবর্তন চাই
সুক্ষ্ম পরিবর্তন নয় চোখে পড়ার মত পরিবর্তন।
আমি চাই প্রত্যেক বালিকা তার প্রয়োজন মত প্রিয়জন খুঁজে নিক
পরিক্ষার হল হোক একান্ত নির্জন ঘর
পরিক্ষিত হোক, বিছানার চাদরে ছোপ ছোপ দাগে
যেখানে কোন আশ্লেষ নয়
যেখানে কোন চোখ রাঙানো নয়
কেও তার দিকে আঙ্গুল তুলে না বলুক মেয়েটা বখাটে
যেখানে কেও তাকে সতীত্ব হারানোর অপবাদে না বলুক তুই নষ্ট
আমি এই শতাব্দীর প্রথমভাগে দাঁড়িয়ে
মনের পূর্নাঙ্গ অনুভূতী দিয়ে চাই একটা পরিবর্তন আসুক।
চলমান ব্যস্ততায় কোন এক সুদর্শনা এসে বলুক, পাশে বসতে পাড়ি?
অথবা প্রবল কষ্টের সময় বলুক
কিছুটা নিরবতা নিয়ে গেলাম বাকিটা ফেরী করো রাজপথ আর রাত্রিদের কাছে
।
আমি চাই একটা পরিবর্তন আসুক
পরমশক্তির কাছে ভিক্ষাবৃত্তি বন্ধ হোক
মানবতার। হাহাকার বন্ধ হোক, বন্ধ হোক মানবতাভিত্তিক ভিক্ষাবৃত্তি
আমরা যেন বহু পরিকল্পিত খুনের পর না বলি, তোমরা শুদ্ধ হও
তোমরা আর কত জীবন শুষে নেবে
ভালোবাসার ভিক্ষাবৃত্তি বন্ধ হোক
রাত এগারোটার পর আর কেও যেন নিজের ঠোটে যোনিচ্ছদের রক্ত মেখে রাস্তায় না দাঁড়াক
আমি চাই, আমার প্রাক্তন প্রেমিকা ফিরে না আসুক
আমাকে ভুলে নিজের পছন্দ মত বাজার থেকে এক প্রেমিক খুঁজে নিক।
বহুবছর পর দেখা হলে প্রগাঢ় ভাবে বলুক আপনাকে কোথায় যেন দেখেছি!
আমি চাই একটা পরিবর্তন আসুক
কোন সংস্কার নয়, সবকিছু চোখে পড়ার মত একটা বড় পরিবর্তন
ডাইরির পাতা ভ'রে কালো চিত্রকলা আর অক্ষরবৃন্দের মহাসমাবেশ অথবা-
পৈত্রিক মাংস খণ্ডের আলাপচারীতায় বন্দি শরীর মুক্ত হোক মানবিয় অস্থিরতায়।

