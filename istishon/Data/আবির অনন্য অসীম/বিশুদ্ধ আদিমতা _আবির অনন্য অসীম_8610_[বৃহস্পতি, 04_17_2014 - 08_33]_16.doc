বিশুদ্ধ আদিমতা 


এলকোহলের স্বাদ বিবর্ণ হয়ে আসে
তোমার শরীরের মাদকতায়
উদ্ভট মাতালের কাছে নিতান্তই সস্তা মুল্যের পন্য;
যেন ফেরী করে-বিজ্ঞাপন দেয় একের সাথে এক, অথবা দুইয়ের সাথে,
তোমার শরীরের প্রতিটি ভাজে ভাজে লুকানো প্রেম
আমাকে টেনে হিঁচড়ে আদিমতার দিকে নেয়
প্রতিটি ভাজেভাজে আবিস্কার করি সত্বা
আমি উন্মাদ হয়ে উঠি।
তোমার শরীর আমাকে অবাধ্য হতে বাধ্য করে,
তোমার ঘ্রাণ আমাকে প্রশিক্ষিত কুকুরের মত টেনে নেয়,
আমি আবার উন্মাদ হয়ে উঠি।
তোমার চুলের বনাঞ্চলের মাঝে খুঁজে ফিরি,
আদিম প্রাণ; খুঁজে ফিরি বিষাক্ত বৃক্ষ-
তোমার সমস্ত ঠোঁটে জুড়ে ছড়িয়ে থাকে কস
আমি লজেন্স অথবা আইস্ক্রিম ভেবে ভুল করি বারবার;
প্রতিটি স্তনের শুভ্রতা কেড়ে নিচ্ছে ধারালো অস্ত্র
তোমার শরীরের প্রতিটি কোষে ছড়িয়ে থাকা আকর্ষণ
সন্তানের অঙ্গীকার কেড়ে নিচ্ছে প্রেমিক অথবা পুরুষ;
তোমার প্রবেশপথ অনির্দিষ্টক্ষনের জন্য খোলা থাকবে,
বিষাক্ত নিকোটিনের মত শুষে নেব সব;
ভেতরের হৃদস্পন্দন; ঘড়ির কাঁটায় মেপে নেব,
তোমার শিল্পাঞ্চলে উৎপাদন থমকে দাড়াবে
কিছু পাতলা আবরণে; অনিশ্চয়তার আক্ষেপে।

