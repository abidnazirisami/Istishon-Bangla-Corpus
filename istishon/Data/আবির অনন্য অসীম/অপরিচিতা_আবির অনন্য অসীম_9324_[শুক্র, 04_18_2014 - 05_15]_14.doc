অপরিচিতা


বিভৎস নীলের গায়ে আবছা আবরণ
পবিত্র জোছনার আলো ঢেকে গেছে আঁধারে
ধার করা আলোয় উজ্জ্বলিত চাঁদ
সব বেদনা মুছে দেয় শুন্যতার আড়ালে,
সে দিন বলেছিলাম ভালোবাসি
সে দিন ডেকেছিলাম আরো কাছে।
নিজের মত করে হারিয়ে
খুঁজেছিলাম আবার,
আবার খুঁজতে গিয়ে আবারো হারিয়েছি
তোমাকে বলেছিলাম ভালোবাসো?
বেসেছো কি আবার?
তুমি নির্বাক চোখে বললে, জানিনা!
সমস্ত ক্লান্তি সেদিন থমকে দাঁড়িয়েছিল
নুর হোসেনের নিথর লাশের মত;
সেদিন সন্ধায় ডেকে বলেছিলাম
সঞ্চিতা, তোমার নাম কি?
তোমাকে আবিস্কার করতে গিয়ে
নিজেই অনাবিস্কৃত থেকে গেলাম
সঞ্চিতা তুমি কি সে, নাকি সে হতে গিয়ে
থেমে গেছো অন্তহীন পথের পাশে?
সঞ্চিতা, তুমি জানো
আজ ঈশ্বরও হাহাকার করবে
অভুক্ত থাকবে বহুদিন
হয়তো পান করবে হেমলক বিষ
কিংবা বেছে নেবে নিকোটিন।
সঞ্চিতা, তোমার নাম কি?
আমি আবার ভুলে গেছি!

