তুমি____ 'তুমি'ই থেকো!


তুমি.... 'তুমি'ই থেকো!
 
তুমি থাকো তোমার শহরেই,
তোমাকে ঘিরে থাকা আমার মতো কিছু 'আমি'দের ভীড়ে।
আর আমি, নিয়ে চললাম আমাকে
তোমাকে নিয়ে তৈরি ঐ মানচিত্রটার বাইরে।
 
তোমার মতো অপরিচিতার সঙ্গে পরিচয়ের অভাবে
নিজের শহরটাকেও আজ বড় অপরিচিত লাগে,
নিজেকে কোনো এক আগন্তুক মনে হয়।
এখানকার তোমার মতো 'তুমি'গুলোর প্রতিও
এখন আর কোনো মোহ জন্মায় না।
কারণটা না হয় উপলব্ধির অতীতই থাক।
 
জানি আমার মতো কোনো 'আমি'কেই হয়ত বেছে নেবে,
আর আমিও তোমার মতো না
এমন কোনো ' মতো তোমার ছায়া খুঁজব।
কিন্তু তবুও-তুমি.... 'তুমি'ই থেকো!
 

