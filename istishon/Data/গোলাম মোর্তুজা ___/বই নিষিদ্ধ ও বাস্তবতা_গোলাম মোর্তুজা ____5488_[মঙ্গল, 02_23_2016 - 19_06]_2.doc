বই নিষিদ্ধ ও বাস্তবতা


"পিকে" ছবিটি অনেকেই দেখেছেন।
বলিউডের সবচেয়ে সেরা ব্যবসা সফল ছবি এটা। এই ছবির "পিকে" নামের অর্থই দুর্বহ! কেউ ভাল করে এর তর্জমা করে বাংলা বলতে পারবে না, হিন্দিতেও তাই। সেই ছবি এত ব্যবসা করল!ছবির পোস্টার রিলিজের পর পোস্টার থেকে বিতর্ক শুরু। ধর্মীয় অনুভূতিতে আঘাত দেবার অপরাধে মুক্তির পর কিছু এলাকায় এ সিনেমাটি প্রদর্শন বন্ধ থাকে, ধর্মীয় সংগঠনগুলো নানা হুমকি দেন, বর্জন করেন ছবিটি। দু একটা মামলাও করা হয়।
.
এত সমালোচনা হয় যে সিনেমা নিয়ে সেটা নিয়ে সাধারন মানুষের আগ্রহ গেল বেড়ে, যে মানুষটি কালেভদ্রে সিনেমা দেখে সেও সিনেমাটি দেখতে শুরু করল, ঘৃণা করতে ছবি দেখে অনেকের ভাল লাগল। সেই সুপার হিট হল ছবিটি সেই সমালোচনার জন্য সাথে ভাল গল্প আর অভিনয়ের জন্য।
.
নিষিদ্ধ বিষয়ের প্রতি নূন্যতম একটা আগ্রহ সবারই আছে। সেই মানুষের সহজাত প্রবৃত্তিটা এখানে বেশ ভাল কাজ করেছে।
.
এবারের বই মেলায় ব-দ্বীপ প্রকাশনীর "ইসলাম বিতর্ক" নামক বইটির জন্য তাদের স্টল বন্ধ করে দেওয়া হয়, জন্দ করা সেই বইটি সাথে আরো পাঁচটি। গ্রেফতার করে রিমান্ডে নেওয়া হয় প্রকাশক সহ আরো দুজনকে। অপরাধ ধর্মীয় অনুভূতিতে আঘাত।
.
আপনারা বলেন, এই বইটির নাম কি আগে আমরা শুনেছিলাম? বইটিতে কী আছে তা জানার জন্য এখন সব শ্রেণীর মানুষের আগ্রহ বেড়েছে, পড়া শুরু করেছে অনেকে। যাতে কেউ না পড়ে তার জন্য নিষিদ্ধ করা কিন্তু আরো বইটির বিজ্ঞাপন হয়ে গেল স্টলটি বন্ধ করে দেওয়ার মাধ্যমে, তাদের গ্রেফতারের মাধ্যমে। অনেকের কাছেই বইয়ের কালেকশানে নিষিদ্ধ বইটি গুরুত্ব দিয়ে সংগ্রহ করা হয়। হবে হয়তো এই বইটিও। এভাবেই বিখ্যাত/কুখ্যাত হয়েছেন তাসলিমা নাসরিন, ব্লগার আসিফ মহিউদ্দিন।
হিতে বিপরীত।
.
মতামত, মতভেদ থাকতে পারে। আবার সে সবের লিখিত বই থাকতে পারে। কেউ সেই বইয়ের কারনে আঘাত পেলে যদি সেই বই নিষিদ্ধ করতে গিয়ে আরো ছড়িয়ে দেন হাজারগুন বেশি করে। তাহলে সেই প্রকাশকের চেয়ে তাদের শাস্তি হাজারগুন বেশি হওয়া উচিত যারা হাজারগুন বেশি ছড়িয়ে দিল।খারাপ বইগুলো নিরবেই পাঠকেরা বর্জন করত।
.
দেশে গরীবের করের হাজার কোটি টাকা মেরে খাচ্ছে রাঘব বোয়ালরা সেটা নিয়ে এত বাড়াবাড়ি নাই, এস এ গেমসে চারটা পদক জেতা মেয়েটার বাবার চিকিৎসার জন্য মেডেল বেঁচে চিকিৎসার টাকা জোগার করা স্বর্ণ কন্যাকে নিয়ে তাদের ভাবনা নেই, হাজার মানুষের শেয়ার বাজারের কোটি কোটি টাকা- ব্যাংকগুলোর দুর্নীতির টাকা লুণ্ঠনকারীদের জন্য জন্য তাদের মাথাব্যথা নেই, যত মাথাব্যথা অকিমুদ্দি সকিমুদ্দের মত সাধারন মানুষদের ধোলাই করে সস্তা ধর্মপ্রীতি দেখানো। সেখানেও পরোক্ষভাবে ব্যর্থ।

