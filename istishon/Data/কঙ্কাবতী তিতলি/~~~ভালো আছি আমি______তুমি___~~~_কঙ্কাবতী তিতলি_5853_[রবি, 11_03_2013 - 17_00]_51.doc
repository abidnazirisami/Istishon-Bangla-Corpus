~~~ভালো আছি আমি______তুমি___~~~


 'কিন্তু' থাকলেও খুব ভালো আছি, অবশেষে এই আমি
যতটুকু ভালো না থাকলেই নয়,তার খুব কাছাকাছি।
আমার মুখে থাক না টানা ‘ভালো আছি’ বলা নকল হাসি
আছি...খুব ভালো আছি... আজকাল আমার আমি।
রোদ-বৃষ্টিতে ভিজে ভিজে, ঝরে ঝরে অসীম এক শুন্যতায়
বারান্দার গ্রিলে আটকে পড়া এক ফালি নরম জোছনায়...
মিথ্যে সুখের মাঝে অগনিত নোনা স্বাদ-বিস্বাদ বা বিষাদে
ভালো ভাবেই তো মনে হয়, আমি আমার দিনগুলোকে কাটাই।
আছি...খুবই ভালো আছি... নিঃশ্বাসের যন্ত্রনা বিলিয়ে দিয়ে বাতাসে
প্রচণ্ড হাহাকারে ভালো আছি, শান্তি অথবা অনেক সুখের ভান নিয়ে।
কিছু না থাকা নিয়ে অস্বস্তিতে হলেও, ক্লান্তি মাখা দিনের শেষে
দু -চোখের সিক্ত পল্লবে স্বপ্নটুকু ছাড়াই আজ আমি ভালো থাকি।
অভ্যাস নামে কিছু নেই, বদলে যাওয়াই বেঁচে থাকা পৃথিবীতে
স্বপ্ন বা দুঃস্বপ্নের থেকে আজ, সরে গিয়ে অনেক দূরে।
তোমায় ছাড়া রাতের আঁধার হয়েই না হয় আছি সুখে
আছি...খুব ভালোই আছি...
সুখী মানুষদের হাসিমুখ দেখে দুঃখের সময়গুলোকে ঘুম পারিয়ে।
প্রশ্নটা অপ্রয়োজনীয় তবুও থেকে যায় অমিংমাসিত –
দিনের গভীর আঁধারে বা রাতের চোখধাঁধানো আলোয়
অবিরত ঘুরে ফিরে মিছে অনিশ্চিত জীবন মৃত্যুর মাঝামাঝি,
অবশেষে আমি তো ভালোই আছি, কিন্তু ...তুমি???

