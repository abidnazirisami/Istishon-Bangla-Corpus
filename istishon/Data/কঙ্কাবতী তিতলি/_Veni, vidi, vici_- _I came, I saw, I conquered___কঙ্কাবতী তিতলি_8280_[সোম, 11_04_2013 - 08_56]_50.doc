_Veni, vidi, vici_- _I came, I saw, I conquered__


রিমেম্বার রিমেম্বার দা ফিফথ অফ নভেম্বার
গানপাউডার ট্রিজন অ্যান্ড প্লট
আই নো অফ নো রিজন, ওয়াই দা গানপাউডার ট্রিজন
শুড এভার বি ফরগট !
প্রায় ৪০০ বছর আগে, এক মহান নাগরিক চেয়েছিলেন নভেম্বরের পাঁচ তারিখকে আমাদের স্মৃতিতে আজীবন ধরে রাখার জন্য ! চেয়েছিলেন, এই দুনিয়াবাসীকে মনে করিয়ে দিতে যে সততা, ন্যায়বিচার আর স্বাধীনতা শুধুই শব্দ নয়...
সেই গাই ফকস, চারশো বছরেরও বেশি সময় ধরে, যাঁর নামে প্রতি ৫ নভেম্বরের রাত্রি উদ্যাপিত হয়ে আসছে ‘গাই ফকস নাইট’ বিলেত জুড়ে। ব্রিটেনে ও অন্যান্য কমনওয়েলথ দেশে আজও ৫ই নভেম্বর গাই ফক্‌স দিবস হিসেবে পালিত হয়। ‘গানপাউডার প্লট’-এর অন্যতম চক্রী। ১৬০৫ সালে রাজা প্রথম জেমসকে হত্যা ও ব্রিটেনের পার্লামেন্ট হাউস উড়িয়ে দেওয়ার চক্রান্ত করে ক্যাথলিকদের একটি দল। বারুদের বিপুল মজুত দেখভালের দায়িত্বে ছিলেন দলের অন্যতম সদস্য গাই ফকস। কিন্তু ৫ নভেম্বর তিনি ধরা পড়ে যান। মৃত্যুদণ্ড হয় তাঁর। লন্ডনের ওয়েস্ট মিনিষ্টারে তার প্রাণদন্ড কার্যকর করার কয়েক মুহুর্ত আগে গাই ফক্স সিড়ি থেকে লাফিয়ে পড়ে এবং তার ঘাড় ভেঙ্গে তৎক্ষনাৎ মৃত্যু ঘটে। এই ঘটনার পর বৃটেনে ক্যাথলিক খৃষ্টানদের উপর বেশ নির্যাতনের ঘটনা ঘটেছে। ফক্সের চক্রান্ত ব্যর্থ হয়েছিল— তবু তামাম বিশ্বে মিথ হয়ে বেঁচে রয়েছেন গাই ফকস।
গাই ফক্সের মুখোশ। তাঁর মুখের আদল সহজ মুখোশে বদলে নিয়েছে মানুষ— সেজেছে সরু গোঁফ আর ছুঁচলো দাড়িতে। ‘হ্যাকিং’ ও ‘অ্যাক্টিভিজম’-এর জোড়কলম ‘হ্যাকটিভিজম’-এ যাঁরা বিশ্বাসী, তাঁদের আন্তর্জাতিক সংগঠন অ্যানোনিমাস-এর লোগোও হয়ে উঠেছে গাই ফক্সের মুখোশ।
সে মুখে অম্লান হাসি। যে হাসি স্পর্ধার। অ্যানার্কির মধ্যে যে কেমিক্যাল ভায়োলেন্স আছে, তা ফুটে ওঠে এই হাসিতে। মুখের ছাঁদে কোথাও যেন এসে পড়ে রবিন হুডের অনুষঙ্গও। মুখের উপর মুখোশ মানেই সব মানুষের এক হয়ে যাওয়া, এই মুখোশ সেই সাম্যের সঙ্গে জুড়ে নেয় প্রতিরোধের আগুন, প্রতিবাদের ভাষা।

