মহান হবার চেষ্টায়


মহান হবার চেষ্টা করে চলেছি
আমার ভাগের সবটুকুই তাই অন্যকে দিয়ে দিয়েছি
কান্নাগুলো থাক শুধু কিছু মানুষের নিজস্ব সম্পত্তি হয়ে
সুখগুলোর দাবীদার হোক অন্য কেউ
আমি যে অনেক স্বার্থপর
মহান হয়ে করতে চাই অহঙ্কার
তাই বারবার নিজেকে মহান বানাতে গিয়ে
করে নেই জীবনের কাছে পরাজয় স্বীকার
রাত বাড়ে,ভোর হয়,দিন আসে,আবার চলে যায়
আমার স্বপ্নরা বাস্তবের কাছে লাঞ্ছিত হয়
তার দিকে ফিরে চাইবার মত সময় আমার নাই
মহান হবার অদম্য অসীম নেশায়
আমি তো কেবলই সব মায়ার বাঁধন ছিন্ন করে যাই।

