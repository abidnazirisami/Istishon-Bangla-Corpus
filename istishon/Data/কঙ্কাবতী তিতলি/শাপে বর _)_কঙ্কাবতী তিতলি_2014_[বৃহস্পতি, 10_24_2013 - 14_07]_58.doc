শাপে বর _)


সকাল সকাল রাস্তায় বের হয়ে এক্সিডেন্ট করে হাত-পা কেটে ফেলা নিতান্তই গাধার মত কাজ!!! নিজের নির্বুদ্ধিতার কারনে নিজের গালেই চড় কসাতে মন চায়।
তারপরেও মাঝে মাঝে তা অন্যরকম হয়ে যায়!
------------
সকালবেলা বাহিরে যাবার সময় রিক্সায় উঠেতে গিয়ে কখন যে হাত কেটেছিতা বুঝতেই পারিনি। আজকাল আমি কেমন যেন অনুভুতিশূন্য হয়ে গেছি । হাত দিয়ে যে ক্রমাগত রক্ত পড়ছে তা বুঝতে পারলাম তার উচ্চস্বরের কারনে।
-ঐ, তোর হাত কাটল কীভাবে?? এত রক্ত পড়ছে টের পাসনা?
আমি তখন রাস্তার দিকে তাকিয়েছিলাম। তার কোথায় ফিরে দেখি, আকাশী ওড়নার বেশখানিক জায়গা অলরেডি রক্তে ভিজে গেছে !
-তুই কি উল্লক নাকি!! একটা থাপ্পড় দেয়া উচিৎ তোকে। নিজের খেয়াল রাখতে পারিস না!!
এই বলে সে পকেট থেকে একটা রুমাল বের করে আমার হাতে বেধে দিল।
আমি তার হাতের দিকে চেয়ে তার পরম যত্ন সহকারে রুমাল বাধা দেখছিলাম আর মিটমিট করে হাসছিলাম। তা দেখে সে একটা রাম ধমক দিয়ে বলল
- এভাবে তাকিয়ে আছিস কেন?? আমাকে বাংলা সিনেমার নায়ক মনে হচ্ছে, যে নায়িকার হাত কেটে গেল তাই রুমাল দিয়ে হাত বেধে দিচ্ছে??
-না।
-তাহলে, এভাবে তাকিয়ে কি ভেবে হাসছিস, গাধা।
-ঐ, তোর সাথে আমার মাত্র দুই দিন দেখা হল আর পরিচয়ের বড়জোর এক সপ্তাহ হয়েছে আর তুই কথায় কথায় এত ধমক দেয়ার সাহস পাস কেমনে??
- তোকে ধমক দিতে সাহসের দরকার নাকি!! হাসছিলি কে তারাতারি বল নইলে তোর খবর আছে!
-না, আমি ভাবছিলাম এই ওয়ান টাইম ইউজের যুগে তোর মত একটা স্মার্ট ছেলে কিভাবে পকেটে রুমাল নিয়ে ঘুরে ।
এই কথা শুনে সে একটা উচ্চ হাসি দিয়ে রুমালতাকে আমার হাতে আরও কষে প্যাঁচাতে প্যাঁচাতে বলল
-থাক, আজ আর চিড়িয়াখানায় যাবো না। চল তোকে ডাক্তারের কাছে নিয়ে যাই।
__________________________________________________________
আমার আম্মার পর আজ প্রথম অন্য কেউ এভাবে অধিকার নিয়ে, মমতা নিয়ে কেউ আমার এতোটা কেয়ার করে নাই। তাই মনে হচ্ছে, মাঝে মধ্যে এমন ৮-১০ টা এক্সিডেন্ট হওয়া নেহাত মন্দ নয় !!! 

