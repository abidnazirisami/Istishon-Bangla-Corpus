বেঁচে থাকার মন্ত্র


কোটি কোটি তারার আলোর নিচে জেগে থাকি আমি; হয়ে রাতখোর।
কাঁচের মত স্বপ্ন ভাঙে বারবার , তবু ফের স্বপ্ন দেখা
কতকাল বিনিদ্র, তবু আমার চোখে ঘুম আসে না।
দূর কল্পনার বাতাসে ভেসে বেড়ায় কোন অতি ব্যাকুল কোন কন্ঠস্বর;
যেন রয়েছে শত প্রশ্ন অপেক্ষায়; মুখোমুখি হতে হবে তার
আমাকে দিতে হবে যে তাদের উত্তর!
আমি তেমন কোনো সীমাবদ্ধতাকে মানি না;
কারণ আমার সল্প পুঁজি তা নিয়েই আমার যাত্রা,
আর তাই নিয়েই বারবার ফিরে আসা।
আমার অভিধান জুড়ে তো একটি মাত্র শব্দ,"ভালোবাসা"।
কেউ ভুল করে ভালোবাসে; কেউ ভালোবেসে ভুল করে,
কেউ ভালোই বাসেনা আবার কেউ চাইলেও ভালবাসতেও পারেনা।
তবে জীবনে এই ছোট্ট কিন্তু বিশাল ঘটনাটি একবার ফাঁকি দিয়ে চলে গেলে
ভুলেও আর ফেলে যাওয়া পুরনো পথে ফিরেও আসে না।
প্রেম-ভালোবাসা-স্বপ্ন-জীবন-বাস্তবতা একটা জটিল এক খেলা
এই খেলাই অলক্ষ্যে আমাকে করে যায় প্রতিবার এলোমেলো।
মায়ার কুয়াশায় ঘিরে ফের দেখিয়ে যায়, ভালবাসায় ফেরার স্বপ্ন
যেন আমাকেই উদাস করা দৃষ্টিতে আজীবন বেঁচে থাকার মন্ত্র শিখিয়ে গেল।

