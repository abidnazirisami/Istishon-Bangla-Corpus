তুমি


তুমি তো শুধু আমারই, হোক না দূর-সুদূর থেকে তোমাকে দেখা
'এলাম' বলে হয়তো কোনোদিন সত্যি এ জীবনে তুমি আসবে না ।
না হয় কিছু দীর্ঘশ্বাস দখল নিবে মনের ভিতর-বাহির
অশ্রু ঝুলে রইবে চোখের কোনে তারপরেও ঝরাবে না শিশির।
হয়তো সবই মিথ্যে কিছুই সত্যি নয় তবু সত্যের চেয়ে বেশি,
তোমাকে পাবার আশা সবটাই মিথ্যে, তবু মিথ্যাটাকেই ভালোবাসি।
তুমি ছাড়া আজ অবধি কোথাও ভিরাতে পারিনি মনের তরি
আমি তোমার ডাকে তো মৃত্যুলোক থেকেও জেগে উঠতে পারি।
তুমি আমার হলে, মৃত্যুও হয়তো আমার কাছে এসে ফিরে যাবে
তুমিহীন আমার নিঃসঙ্গ আত্মা বিলীন হয়ে যায় বাতাসের হাহাকারে।
আমি কল্পনাবিলাসী তোমার কারনেই আর শুধু তোমাকে নিয়ে
তুমি লীন হয়ে মিশে আছো আমার অস্তিত্ব আর চেতনার ভেতরে।
তোমাকে বলছি, আমার কল্পনায় নীলাকাশ বাস্তবের তুমি
তুমি এলে সবই মুল্যবান রৌদ্র-ছায়া অথবা মেঘ-বৃষ্টি।
তোমার বুকের নিচে আমি জমিন হবো অথবা হবো এক নদী,
হৃদয়ের ভালোবাসা দিয়ে তোমার মনের কূল আমি ভেজাবো নিরবধি...
আমার শুধু ইচ্ছে করে তোমার সঙ্গে আজীবন ভেসে যেতে,
ভাসতে ভাসতে তোমার ভালোবাসার সবটা নদী বুকের কাছে পেতে ।
সমস্ত বর্ষার জল কেন তুমি হাসিমুখে তুলে নাও তোমার হৃদয়ের গভীরে—
একদিন বাঁধ ভেঙে দিয়ে আমাকে খড়কুটোর ভাসিয়ে দেবে ব’লে ?

