কোথায় তুমি __


 অনেক অভিমানের বন্ধ দরজায়, নাড়েনা কেউ কড়া
পুরনো নাম ধরে কত ডাকাডাকি তবু, মেলে না সাড়া।
একাকীত্বের নিবিড় আলিঙ্গনে ভেসে চলি,পথ অজানা
কারো হাত একবার ধরবো বলে রয়ে গেছি আমি একা!
দিনরাত্রি যদি ভাল না কাটে তাহলে কি কিছু যায় আসে
কারো মায়াজালে বিভোর হয়ে নিজেকে সঁপি সব বাস্তবতা ভুলে।
বারবার অবিরত ভাংগার জন্য যে আমার হৃদয় নিয়েছে ছিনিয়ে
সে বুঝে না আমার ভেতর বাহির জুড়ে যে কেবল সেই বাস করে!
যদিও নিশ্চল তবু আমার দ্রুত শিরার স্পন্দন তার ছায়া
তার কথার শ্রাবণ ঝরেনা এখানে আর, চলছে তাই ভীষণ খরা।
বুকের কাছে আলতো এসে, ফিসফিসিয়ে "ভালোবাসি" সে বলে না
আকাশের ঐ ধ্রুবতারা আমার ভালোবাসার "সাক্ষী" সে জানলো না! 
মায়ার মায়াজাল ছড়ায়, আশা শেষ হয়েও শেষ হয়না সব কথা
হয়তো কোনদিন তুমি এসে খুলবে দুয়োর- হয়তো দেখা হবে না।
জানালার ওপাশে নিস্তব্ধ আকাশ ফেলছে ক্লান্তিমাখা দীর্ঘশ্বাস
সময় থমকে আছে চারিদিকে আদিগন্ত ধূসর প্রান্তর গাঢ় অন্ধকার।
চোখের জলে মুছে যাওয়া সুখ জীবনের প্রতিক্ষণে উপলব্ধি করেছি
তোমাকে নিয়ে কতবার সপ্নে আর আমার কল্পনায় হারিয়েছি।
নীল আকাশেরপানে তাকিয়ে দেখো, সত্যি আমি একদিন হারিয়ে যাবো
এই এক জীবনে আমার অনেক দূরে হারিয়ে যাবার যে বড্ড সখ ছিল!

