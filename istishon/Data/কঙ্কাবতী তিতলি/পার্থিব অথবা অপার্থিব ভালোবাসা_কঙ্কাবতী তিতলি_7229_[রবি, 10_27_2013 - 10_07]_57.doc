পার্থিব অথবা অপার্থিব ভালোবাসা


 শুধুই মায়া-হৃদয়ের আর্দ্রতা দিয়ে আজ কি আর আছে করার
তবে মমতার সাথে কিছুটা নিষ্ঠুরতা মিশানো হয়ে যাক এবার।
বৃষ্টির দিনে মাথার উপর ছাতা ধরার মত কেউ নয় বরং
হাত ধরে টেনে নিয়ে বৃষ্টিতে ভিজতে বাধ্য করবে এমন কেউ আসুক।
প্রচণ্ড রোদে যখন পুড়েতে থাকে সব, তখন স্পর্শ করার ছুতোয়
মিছেমিছি কপালের বিন্দু বিন্দু ঘাম যাবে না কেউ মুছিয়ে দিতে
বরং 'আর একটু', 'আর অল্প' বলে পুরোটা রাস্তা হাটিয়ে নিয়ে যাবে।
কফি আর আইসক্রিমের তর্কে দুইমগ কফি অথবা দুটি আইসক্রিম জয়ী না হয়ে
একমগ কফি আর পাশাপাশি একটা আইসক্রিম ভাগাভাগির শর্তের জিত হবে।
লাল নীল বেগুনি শাড়ি অথবা চুড়ি টিপ কাজলের জন্য তর্ক না করে
কে কার জন্য অজথা দাড়িয়ে কতক্ষন অপেক্ষা করে তার প্রমান দেখানো চলবে।
এমন তো হরহামেশাই হচ্ছে অজস্রবার ভালোবাসি বলার পরও
অনেক সময় ভালবাসাটা টিকে যায় না কেন যেন কোন এক অজানা কারনে
একযুগ চেনাজানাও থাকা সত্ত্বেও, সম্পর্কটা স্থায়ী কোন খুঁটি গাড়ে না শেষকালে।
আসলে হৃদয়ঘটিত ব্যাপারগুলো কখনই পার্থিব কোন যুক্তিতে অথবা প্রমানে নয়
তার চেয়ে অপার্থিব কিছু তুমুল আবেগ-অনুভবে বোঝা যায় আর তাতেই টিকে রয়।
সত্যিই তো, মনের প্রতিকূলে আদৌ ভালোবাসা কি কখনো স্থির হয়েছে, না হয় ?

