মধ্যরাতের কথোপকথন _________ রাজপুত্র অনির্বাণ ও ডাইনী কন্যা!


-ঠিক আছে যাও ঘুমাও
-উউহু ঘুমাব না
রাস্তার আলো দেখবো আর ক্ষুধা লাগলে কুয়াশা খাবো।
-ভুতে ধরবে
-হা হা হা
যাকে তোমার ভুতে ধরেছে তার কাছে তো আর অন্য কোন ভুতে পাবে না!
-রাস্তার আলো বেয়ে ভুত চলে আসবে
তখন বুঝতে পারবে কত ভুট্টায় কত পপকরন হয়
-উহু, এটাই ভালো লাগে গভীর রাতের রাস্তার আলো
আর এখন তা কুয়াশায় মোড়া আরও জটিল
এই নরম আলোয় পাশে কারো উষ্ণতা কল্পনা করে নিলে বেশ লাগবে
-তাহলে কবন্ধ ভুত চলে আসবে
ওদের কিন্তু মাথা ধরের উপরে থাকে না
পেটের মাঝে চোখ মুখ থাকে
-হা হা হা
-ওদের গায়ে সোদা গন্ধ করে...
-রাতজাগা ডাইনীদের যে কোন ভুতেই ধরে না গো!!!
বরং আর সবার মত স্বয়ং ভুতেরাও আমায় দেখলে পালায়!
-আচ্ছা ডাইনী আসেন দেখি কেমন লাগছে আপনাকে
-উহু, আজ আমার সাথে ঝাঁটা নেই তাই দেখা দিবো না
আর আজ আমার ডাইনীর সেই বেশও সাথে নেই
-হুম, আসো আমি অপেক্ষা করা শুরু করলাম
-নাহ! আজ ডাইনী কাউকেই দেখা দিবে না
সে চায় না কেউ তার অপেক্ষায় থাকুক!
আজ ডাইনী ভীষণ ক্লান্ত রূপসী কন্যা সাজতে সাজতে......

