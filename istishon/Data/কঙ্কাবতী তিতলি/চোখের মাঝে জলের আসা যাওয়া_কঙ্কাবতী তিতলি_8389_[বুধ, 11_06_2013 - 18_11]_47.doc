চোখের মাঝে জলের আসা যাওয়া


 প্রতি মুহূর্তে কষ্টরা বেড়ে চলে সীমাহীন
সুখের রংধনুর রং হতে থাকে বিলীন।
নিভৃত আঁধারের সবটুকুই আমার
অসীম দুঃখ সাগরে আজ অনন্ত পারাপার।
এপারওপার কোথাও নেই আজ তুমি
অথৈ জলের মাঝে একা আমি।
চোখে আছে নদী চোখে আছে সাগর
বিষাদী মনে অজস্র আঁচড়ে এ মন নিথর।
আজ আমি একা, লিখি কত কবিতা
জলে সে ভাসে, হয় না আর তোমার পড়া।
অবিরল উড়তে থাকে ভুলতে চাওয়া স্মৃতিরা
দু চোখের ভেতর চলে জলের আসা যাওয়া।

