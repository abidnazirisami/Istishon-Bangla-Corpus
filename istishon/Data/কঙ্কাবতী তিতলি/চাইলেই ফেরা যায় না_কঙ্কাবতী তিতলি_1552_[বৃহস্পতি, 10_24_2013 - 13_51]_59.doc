চাইলেই ফেরা যায় না


ছুটির দিনেও অফিস করে বাড়ি ফেরা হচ্ছিল তুমুল বৃষ্টির মাঝে হিম শীতল দামী পাজেরতে করে !
বাহিরের বৃষ্টি হাত বাড়িয়ে ডাকলেও সারা দেয়ার কোন অবকাশ হয়নি। কানে গুজে রাখা হেডফোন থেকে ভেসে আসছিল অস্থির করা কিছু লিরিক্স আর সুর। হঠাৎ গান থেমে গিয়ে রিংটোন বেজে উঠলো !
- হ্যালো, আসসালামুয়ালাইকুম।
- ভালো আছো ?
- জী।
-আমাকে চিনতে পেরেছ?
- হুম
-কিভাবে চিনলে? এতকাল পরে তো শুধু কথা শুনেই চেনার কথা নয়!
- প্রায় ৫ বছর তোমার জন্য খুব বেশি দূরের কথা মনে হলেও আমার জন্য নয়। ৮ বছর ধরে যে কণ্ঠ মাথায় নিয়ে ঘুরছি তা কি ভুলে যাওয়ার কথা?
-তুমি কেন নিজেকে এভাবে কষ্ট দাও?
-তুমুল আনন্দের স্মৃতিগুলো ভুলে যাবার জন্য।
-আমাকে কি ক্ষমা করা যায় না?
-নাহ, কারন তোমাকে শুধু ভালোবাসা যায় !
- ফেরা কি যাবে ?
-কোথা থেকে!! তাকে কি ফেরানো যায় যে চলে যায় অস্ত পাড়ের দেশে?
- আমি দুঃখিত !
- আমি দুর্বিনীত ! রাখি, ভালো থেকো।
এরপর আবার হেডফোন থেকে ভেসে আসে অদ্ভুত গানের সুর-কথা- 
"কথায় কথায় মনের ছায়া, মিথ্যে আশায় দিচ্ছে মায়া
অবাক আলোয় বনের পাখি, মনের কথা কয়
বনের পাখি খাঁচায় থাকে, এমন কি আর হয়
তোমার আমার এই পরিচয়
সত্যি কি আর হয়.................."

