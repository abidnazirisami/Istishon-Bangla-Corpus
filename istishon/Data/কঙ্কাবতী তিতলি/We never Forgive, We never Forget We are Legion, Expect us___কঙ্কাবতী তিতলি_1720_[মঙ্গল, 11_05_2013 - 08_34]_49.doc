We never Forgive, We never Forget We are Legion, Expect us__


"Anonymous"
এখানে কেউ লীডার না, এখানে সবাই লীডার।যার যার জায়গা থেকে যতটুকু সম্ভব আন্দোলনে সাহায্য করবে। কোন বাধ্যবাধকতা নাই শুধু দায়বদ্ধতা আছে, নিজের প্রতি, পরিবারের প্রতি, সমাজের প্রতি।
আমাদের মূল লড়াই দুর্ণীতির বিরুদ্ধে, দুর্ণীতিকে চাষ করে যে সমাজব্যবস্থা তার বিরুদ্ধে।
আমরা কারা ? আয়নার দিকে তাকান, আমাদেরকেই দেখতে পাচ্ছেন আপনি।
আমরা কোনকিছুই ভুলি না, আমরা কাউকে ক্ষমা করি না, আমরা অসংখ্য, আমরা আসছি............................
অ্যানোনিমাস একটি বৈশ্বয়ীক হেকটিভিস্ট(হ্যাকার + একটিভিস্ট) দল। এই হেকটিভিস্ট দলটি সাধারনত কোন ওয়েবসাইটে ডিনাইয়াল অভ সার্ভিস (ডিডস) এর মাধ্যমে হামলা করে থাকে। ২০০৩ সালে এই দলটি সাড়া বিশ্বের কিছু ইন্টারনেট ব্যবহারকারীর দ্বারা গঠিত হয়। অ্যানোনিমাসের সদস্যরা “অ্যানোন” নামে পরিচিত। “অ্যানোন” রা সাধারনত কোন প্রতিবাদ মিছিলে এক ধরনের মাস্ক ব্যবহার করে যার নাম গাই ফোকস। এটি একটি মুভি V for Vendetta থেকে নেয়া হয় যার মূল ডিজাইনার ডেভিড লয়েড। এই মাস্কটির শেকড় হচ্ছে, ১৬০৫ সালে হাউস অব লরডসে বোমা হামলার পরিকল্পনাকারী গ্রুপের একজন সদস্য, যার প্রচলিত নাম গাই ফোকস।
এদের কোন নেতা নেই যার প্রমান হচ্ছে মাথা ছাড়া একটি প্রোফাইল পিকচার এদের ওয়েবসাইটে প্রকাশ পায়। যে কোন সদস্য চাইলেই একটি অপারেশন শুরু করতে পারে এবং বাকিরা ইচ্ছে হলে সমর্থন দিতে পারে। তবে সব “অ্যানোন” দের মূলমন্ত্র হচ্ছে যেকোনো অনিয়মের বিরুধে অবস্থান, তাঁদের শ্লোগান -
We never Forgive, We never Forget
We are Legion, Expect us..
অ্যানোনিমাসের বিরুদ্ধে এখন পর্যন্ত অনেক দেশে সাইবার হামলা চালানোর অভিযোগ রয়েছে। তারা বিভিন্ন দেশের সরকারি ওয়েবসাইটেও হামলা করে থাকে। যেমন, যুক্তরাষ্ট্র, ইজরাইল, তানিশিয়া, উগান্ডা এবং আরো অনেক। এছাড়া শিশু পর্নোগ্রাফিক ওয়েবসাইট, কপিরাইট প্রোটেকসন এজেন্সি, দ্য ওয়েস্ট বোরো বেপটিস্ট গির্জা ও বহুজাতিক কম্পানি যেমন, পেপাল, মাস্টারকার্ড, ভিসা এবং সনি তাদের সাইবার হামলার শিকার হয়েছে। অ্যানোনিমাস বিকল্পধারার সংবাদমাধ্যম উইকিলিকসকেও সমর্থন করে। কারন ২০১০ সালে উইকিলিকস হাজার হাজার কূটনৈতিক বার্তা প্রকাশ করে দেয়ার পর পেপল, ভিসা এবং মাস্টার কার্ড উইকিলিকসের সঙ্গে তাদের লেনদেন বন্ধ করে দিয়েছিল। এরই প্রতিবাদে পেপলে কয়েকদফা মারাত্মক সাইবার হামলা করেছিল অ্যানোনিমাস।
প্রধানত তিন ধরনের হ্যাকারের পরিচিতি পাওয়া যায়।
ব্লাক হ্যাট হ্যাকার - এরা মূলত আক্রমণাত্মক, এবং সরকার বা সিস্টেমের বিরুদ্ধে এরা লড়ে থাকে। 
হোয়াইট হ্যাট হ্যাকার- এরা রক্ষা করে থাকে গুরুত্বপূর্ণ ওয়েবসাইটের নিরাপত্তা রক্ষা করে থাকে।
গ্রে হ্যাট হ্যাকার- নামেই বোঝা যায় এরা কি? এরা একি সাথে নিজের দেশের বা যেকোনো ভালো কর্মকাণ্ডের সাথে জড়িত প্রতিষ্ঠানের ওয়েবসাইটের নিরাপত্তা রক্ষা করে থাকে আবার প্রয়োজনে আঘাত হানে শত্রুর ওয়েবসাইটে।
অ্যানোনিমাস সমর্থিত লালজসেক ও অপারেশন এন্টিসেক যুক্তরাষ্ট্র সরকার, সংবাদমাধ্যম, ভিডিও গেম কম্পানি, মিলিটারি ঠিকাদারী প্রতিশ্ঠান, আর্মি অফিসার এবং পুলিস অফিসারের ওয়েবসাইটে সাইবার হামলা চালায়। বিভিন্ন দেশ যেমন, যুক্তরাষ্ট্র, যুক্তরাজ্য, অস্ট্রেলিয়া, নেদারল্যান্ড, স্পেন ও তুরস্ক থেকে এ পর্যন্ত এক ডজনেরও বেশি লোককে অ্যানোনিমাসের সাথে যুক্ত থাকার অভিযুগে গ্রেফতার করা হয়েছে। এই দলের সদস্যরা সাড়া বিশ্বেই ছড়িয়ে ছিটিয়ে আছে। অ্যানোনিমাসের সমর্থকরা এই হেকটিভিস্ট দলকে “মুক্তিযুদ্ধা” ও “ডিজিটাল রবিনহুড” নামে আক্ষায়িত করে থাকে। কিন্তু সমালোচকরা এদেরকে “সাইবার মাফিয়া” ও “সাইবার সন্ত্রাসী” হিসেবে আক্ষায়িত করে থাকে। অ্যানোনিমাস ২০১২ সালে বিশ্বখ্যাত টাইম সাময়িকীর বিশ্বের প্রভাবশালী ১০০ ব্যাক্তি বা প্রতিষ্ঠানের তালিকায় স্থান পেয়েছিল।
( গতকাল একটা মুভি ডাউনলোড করার জন্য গুগল সার্চ করছিলাম। মুভিটা এখন ডাউনলোড হচ্ছে... কিন্তু মুভি খুঁজতে গিয়ে পেয়ে যাই আরও দারুন কিছু ঘটনা। প্রথমে পাই মুভিটার পেছনে থাকা ৪০০বছর পুরনো এক ইতিহাস। দ্যা গান পাউডার প্লট! যার কথা এর আগে বলে ফেলেছি।
আমার সামনে ধীরে ধীরে উঠে আসতে থাকে আরও অনেক তথ্য। ৫ নভেম্বর,গাই ফক্স,তার মুখোশ এবং অবশেষে হ্যাকারগ্রুপ অ্যানোনিমাস। অ্যানোনিমাস সম্পর্কে প্রতিটা তথ্য খুব আগ্রহের সাথে পড়েছি। দারুন উপভোগ করেছি সব কিছুই!!
শুরু করেছিলাম "ভি" ফর ভ্যানডেটা থেকে এসে দাঁড়িয়েছি দুনিয়া কাঁপানো অ্যানোনিমাসের সামনে। গাই ফক্স মারা যাওয়ার চারশো বছর পর তার দর্শন প্রবল বেগে ধেয়ে আসছে; এর অদম্য গতি দুমড়ে মুচড়ে দেবে সকল অনিয়ম, অবিচার আর স্বৈরাচারী শাসনতন্ত্র।)

