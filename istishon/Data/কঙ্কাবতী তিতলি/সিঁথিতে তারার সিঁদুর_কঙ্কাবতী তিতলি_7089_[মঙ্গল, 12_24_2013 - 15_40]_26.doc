সিঁথিতে তারার সিঁদুর


 একটা রাত ভীষণ বে-হিসেবি
একটা রাত ভীষণ এলোমেলো
যে রাতের শেষে তুই আর আমি
এনেছিলাম নতুন এক ভোরের আলো...
ভালোবাসার দামে কিনলাম এ রাতে কিছু স্বপ্ন,
অথবা স্বপ্নের দামে তোর নামে আমার ভালোবাসা
বিনিময়ে শেষ সম্বল হলে হোক না "একরাশ শূন্যতা"।
আমি কতই না হন্যে হয়ে খুঁজেছিলাম তোকে
সেই সে দুপুর অথবা সেই যে সে রাতে।
দেখ, আমি হাঁটছি পথে; হাত রেখে তোর হাতে
কড়া দুপুরের নরম আলোর তোর জোছনার রোদে।
হাতে হাত সপ্নে দেখা জোছনা রাত গুলোর মত,
তুই শিখালি ভালবাসলে সব পারা যায় অনায়াসে
তাই সিঁথিতে তারার সিঁদুর এ রাতে দিলি তুই এঁকে ...!
>>(এই কবিতার পেছনে একটা ছোট্ট কাহিনী আছে ! গতরাতে আমি হঠাৎ খুব অসুস্থ হয়ে যাই। মাথায় প্রচণ্ড যন্ত্রণার মধ্যে কবিতাটির প্রথম ৪টা লাইন চলে আসে। এরপর পুরো ব্ল্যাংক আর কোন লাইন মনে পরেনি। কিন্তু যখন সকালে আবার মাথায় যন্ত্রণা শুরু হয় তখন এই কবিতার প্রতিটা লাইন আসতে থাকে। খুব ফানি টাইপের ব্যাপার!
কিন্তু আমি জানি কতোটা যন্ত্রণায় আমার মাথায় কবিতাটা তৈরি হয়েছে। আজ সারাদিন মাথায় এটার বোঝা নিয়ে বেড়াতে হয়েছে... মাত্রই এটাকে লিখে বোঝা কমালাম!!!
>>এই কবিতার পুরো ক্রেডিট যাকে না দিলেই নয় সে হল- #অনির্বাণ ! অনির্বাণ আমার কল্পনার একটি চরিত্র। যদিও তার বসবাস আমার কল্পনায় তারপরেও এই কবিতাটা #অনির্বাণের জন্য। প্রিয় #অনির্বাণ, জানি আমি শতরূপা হবার মত যোগ্যতা রাখি না। চাইলেও আমি শতরূপা হতে পারবো না। তারপরেও অনেকটা দুঃসাহস করে তোমায় নিয়ে কবিতা লিখি। তাই ভুল হলে, প্লিজ ক্ষমা করে দিয়ো আর আমার চোখে তুমি ঘুম হয়ে যেয়ো প্রতিটা মন খারাপের রাতে !!! )

