The Black Magic 


যেকোনো প্যারানর্মাল একটিভিটি নিয়ে আমার বিপুল আগ্রহ। বিভিন্ন রিচুয়াল স্পেল ইত্যাদি ইত্যাদি। নেট ঘাটাঘাটি করে এসব ব্যাপারে জানতে চেষ্টা করি অবসর সময়ে। কিন্তু বাংলা ভাষায় তেমন সুসজ্জিত কোন তথ্য পাই না। ব্ল্যাক ম্যাজিক শেখার বা প্রয়োগের প্রতি কোন আগ্রহ বা ইচ্ছা আমার নাই। শুধু জানার জন্যই জানছি।
আমার মত হয়তো অনেকেই আছে। তাই ব্ল্যাক ম্যাজিক সম্পর্কে আমার জানা সংগৃহীত তথ্যগুলোকে একত্রিত করছি। হয়তো এ বিষয়ে আগ্রহীদের কিছুটা সাহায্য করবে এটা।
তবে একটি কথা আমি বিশেষভাবে উল্লেখ করতে চাই, প্রতিটি ধর্মেই এটা একটা নিষিদ্ধ চর্চা। তাই সবার উচিৎ এটা থেকে নিরাপদ দূরত্ব রাখা। শুধু মাত্র জানার জন্যই আমার এ লেখা!! শুধু জানার জন্যই..................
>>> যাদুবিদ্যা আর যাদুকর এই দুইয়ের প্রতিই মানুষের আগ্রহ সীমহীন সেই মানব সভ্যতার শুরু থেকেই। পৃথিবীর মানুষের লোকসংস্কারের এটা বড় অংশই হলো যাদুবিদ্যা। যাদুবিদ্যা মূলত: অতিন্দ্রিয় আর প্রাকৃতিক শক্তিকে বশ করার বিদ্যা! ইংরেজি ম্যাজিক শব্দের উদ্ভব হয়েছে ফার্সি মাজি থেকে! মাজিরা যে সব ক্রিয়া-কর্ম পালন করতো, গ্রীকরা তাকেই ম্যাজিক বলে অভিহিত করতেন!
সারা বিশ্বজুড়ে যাদুবিদ্যা নিয়ে রয়েছে অপার কৌতূহল। পৃথিবীর সব প্রাচীন জাতিগুলোর মধ্য যাদু ও মন্ত্রের প্রচলন ছিল। আদিম মানবজাতির কাছে যাদু ছিল ধর্মের অঙ্গ। প্রাকৃত বা অপ্রাকৃত ঘটনাকে অলৌকিক উপায়ে নিয়ন্ত্রণ করার নামই হলো যাদুবিদ্যা। যাদুবিদ্যায় মূলত তিনটি বিষয় থাকে - মন্ত্র, মন্ত্রপূত বস্তু ও মন্ত্রাচার বা বিশেষ কাজ।
পারস্যের জোরেয়াস্তার (আনু: ১০০০ খ্রি:পূ) মাজিয়ান ধর্মের প্রচলন করেছিলেন যার মূল প্রতিপাদ্য ছিল ভাল ও মন্দের মধ্যের ভালোর জয় লাভ। কিন্তু পরে এ ধর্মমতের মধ্যে যাদুবিদ্যার উদ্ভব হয়। মেসোপটেমিয় সভ্যতা গুলো থেকে যাদুবিদ্যার প্রচুর ট্যাবলেট পাওয়া গিয়েছে, তবে যাদুবিদ্যায় যারা সবচাইতে বেশি ভূমিকা রেখেছে তারা হলো প্রাচীন মিশরীয়রা। চতুর্থ রাজবংশ প্রতিস্ঠা হাবার আগে থেকেই মিশরে ব্যাপক হারে যাদুবিদ্যার চর্চা শুরু হয়!
হরপ্পা মহেঞ্জোদারতে উৎখননে প্রাপ্ত রিং স্টোন গুলো যাদুবিদ্যায় ব্যাবহার করা হতো, জাপানের প্রাচীন শিন্টো ধর্মের মধ্যে যাদুবিদ্যার প্রচুর উদাহরণ দেখা যায়। যাদুবিদ্যা চর্চায় প্রাচীন গ্রীক আর রোমানরাও কম ছিলেন না।গ্রীকরা যাদুবিদ্যার জন্য বিশেষ বর্নমালার সৃষ্টি পর্যন্ত করেছিল। ইহুদিদের বাইবেল(ওল্ড টেস্টেমেন্ট) যাদুবিশ্বাসের উল্লেখ আছে।
তবে প্রসঙ্গত উল্লেখ্য যে, আল- কুরআনে স্পষ্টভাবে যাদুবিদ্যার নিন্দাবাদ করা হয়েছে । মূলত : হযরত মুহাম্মদ ( স ) এর নবুয়ৎ প্রাপ্তির আগ পর্যন্ত সেমেটিক জাতি গুলোর মধ্যে ব্যাপক ভাবে যাদুবিদ্যা চর্চার প্রমাণ পাওয়া যায় !
যাদুবিদ্যা দিয়ে ভালো-মন্দ দু ধরনেরই কাজ করা হয়। মঙ্গলের জন্য যাদু প্রকাশ্যে করা হয়। ঝাড়ফুঁক, টোটকা চিকিত্‍সা ইত্যাদিতে যাদু সমাজস্বীকৃত। এগুলোকে শুক্ল ইন্দ্রজাল বা white magic বলে। অন্যের ক্ষতি সাধনের জন্য যাদুমন্ত্র গোপনেই করা হয়। মারণ, উচাটন, বশীকরণ ইত্যাদি যাদু ক্ষতিকারক বলে এগুলো গোপনে করা হয়। এগুলোকে কৃষ্ণ ইন্দ্রজাল বা black magic বলা হয়।
যাদুবিদ্যার চর্চা করত এমন ডাকিনী, যোগিনী, ওঝা, গুণীন প্রভৃতি শ্রেণীর নরনারীর উল্লেখ প্রাচীন যুগ থেকে পাওয়া যায়। বৌদ্ধগুরু, নাথযোগী, হিন্দুতান্ত্রিক, মুসলমান ফকির, বৈষ্ণব বৈরাগীরা গুণমন্ত্র ও অলৌকিক শক্তির অধিকারী ছিলেন। তাঁরা যে যাদুবিদ্যার চর্চা করতেন তার প্রমাণ হলো ডাকতন্ত্র, বিবিধ বচন, নাথসাহিত্য, যোগতন্ত্র, ফালনামা ইত্যাদি রচনা গ্রন্থ।
যাদুবিদ্যার ধরন আর প্রাকরভেদ নিয়ে অনেকে অনেক মত দিয়েছেন, তাদের সকল মতবাদ সমূহ একসাথে করেলে বলা যায় যাদুবিদ্যা প্রধাণত তিন ধরণের. ১, সৃজনধর্মী যাদু বা হোয়াইট ম্যাজিক: ফসলের ভাল উৎপাদন, বৃষ্টি আনা, গাছে ভাল ফল হওয়া, প্রেম বিয়ে হবার ইত্যাদির উদ্দেশ্য ব্যবহৃত যাদু। এটাকে বলা হয় হোয়াইট ম্যাজিক। ২,প্রতিরোধক যাদু: এই যাদুও হোয়াইট ম্যাজিকের মধ্যেই পরে। এটা বিদপ আপদ এড়ানো, রোগব্যাধির দূর করা আর কালো যাদুর প্রভাব এড়াবার কাছে ব্যবহার করা হয়! ৩,ধ্বংসাত্মক যাদু বা ব্ল্যাক ম্যাজিক : রোগব্যাধি সৃষ্ট, সম্পত্তি ধ্বংস, জীবন নাশের কাজ ব্যাবহার করা হয়, ডাইনি বিদ্যায় এর প্রয়োগ বেশি দেখা যায়! এটাই হলো ব্ল্যাক ম্যাজিক।
Black magic বা কালো জাদু হচ্ছে এক ধরণের অতি প্রাকৃতিক শক্তি যার মাধ্যমে শয়তান কিংবা নিজের স্বার্থসিদ্ধি'র জন্য ব্যবহার করা হয়। সাধারণত মানুষের ক্ষতি করার জন্য এই কালো জাদু করা হয়।
ব্ল্যাক ম্যাজিক নির্ভর করে সাতজন বিশেষ শয়তানের ক্ষমতার উপর। কালো জাদু চর্চায় সাফল্য পেতে হলে এদের একজনকে পছন্দ করে উপাসনার মাধ্যমে এগিয়ে যেতে হয় । এদের নাম যথাক্রমে লুসিফার, মেমোন, আসমোদিয়াস, শয়তান, বিলজিবাব, লেভিয়াথান, বেলফেগোর । এদের অস্তিত্বের অংশ এরা কিছু মানুষের মাঝে ছড়িয়ে দেয় যারা মানুষের ভালো দেখলে ঈর্ষান্বিত বোধ করে, পাপ করতে মানুষকে প্রলুব্ধ করে । ভালো পথে যেতে বাধা দেয় । শুধুমাত্র তাদের চোখে পড়ার কারনে ভাল কিংবা সমৃদ্ধি সংক্রান্ত সবকিছু মুহূর্তে ধুলিস্মাৎ হয়ে যায় । বাংলায় যাকে বলে কু-নজর বা কু-দৃষ্টি ।
দ্যা বুক অব রাজিয়েল, গ্রিমোরিস, আরাদিয়া এসব গ্রন্থকে ব্ল্যাক ম্যাজিক অথবা কালো জাদুর মূল গ্রন্থ হিসেবে বিবেচনা করা হয়।
সাপ, ব্যাঙ, বিড়াল ও পেঁচা মধ্যযুগীয় যাদুবিদ্যায় অবশ্যকীয় পশু-পাখি হিসাবে গণ্য করা হয়। শয়তানের প্রতিক হলো শিং। ব্লাক ম্যাজিক চর্চায় শিং অপরিহার্য!
একটা কথা না বললেই নয়, বর্তমানের রূপচর্চার বহুল ব্যাবহৃত প্রসাধন দ্রব্য শুরুতে শুধু যাদুবিদ্যার কাজেই লাগানো হত! 
...... (আশা করি চলবে)

