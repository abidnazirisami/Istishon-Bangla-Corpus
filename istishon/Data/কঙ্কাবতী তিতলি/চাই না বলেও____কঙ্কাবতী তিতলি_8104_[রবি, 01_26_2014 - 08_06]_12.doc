চাই না বলেও___


 চাই না..চাই না বলেও, আসলে জীবনের কাছে অনেক কিছুই চাই!
অন্তত নিজের অজান্তে যখন চোখ দিয়ে টপটপ করে
লবণাক্ত উষ্ণ ফোঁটা ফোঁটা স্বচ্ছ জল গাল বেয়ে ঝড়ে পড়ে
সেটা মুছিয়ে দেবার জন্য ভালোবাসার একটা হাত যেন পাই!
পাবোও না জেনেও বারবার কিছু জিনিস চাইই চাই!
হাজার বার চেতনে অচেতনে চোখের কোনে ঠাই নেয়া
বাস্তবতার কাছে নির্মমভাবে পরাজিত বিধ্বস্ত হওয়া
কোন এক স্বপ্নকে এই জীবনে একবার যেন হাতের মুঠোয় পাই!
সম্ভব না জেনেও অনেক অসম্ভবকে সম্ভব করতে চাই!
সবাইকে হতবাক করে দিয়ে মুমূর্ষু অবস্থায় পৌঁছে গিয়েও
ক্ষয়ে যাওয়া জীবনের আয়ু আর অল্প কয়েকটা দিন আছে জেনেও
রঙ্গিন আনন্দের স্বাদ পেতে আরো কিছুদিন যেন বেঁচে থাকার জন্য পাই!!!

