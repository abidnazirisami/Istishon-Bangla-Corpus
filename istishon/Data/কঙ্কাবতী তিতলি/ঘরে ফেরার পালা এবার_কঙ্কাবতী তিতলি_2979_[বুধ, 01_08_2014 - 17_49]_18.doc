ঘরে ফেরার পালা এবার


 আসলে আকাশ ততোটা কাছে নয়;
উঁচুতে দাঁড়িয়ে আকাশটাকে যতটা কাছের মনে হয়।
তখন মনে হয় হাত বাড়ালেই আকাশ ছোঁয়া যাবে
যদিও কখনই সম্ভব না তার লাগাল পাওয়া আসলে।
তেমনি কিছু কিছু মানুষকে যতটা আপন ভাবা যায়,
সে আসলে ঠিক ততোটা আপন নয়।
তাকে হৃদয়ের যত কাছেই আগলে রাখা হোক না কেন
চিরটাকাল সে পরই থেকে যায়!!
তাই সব বুঝে শুনে টুপ করে নিজের আবেগগুলোকে
মাঝে মাঝে গিলে ফেলতে হয়!
হয়তো হঠাৎ গলায় কান্না হয়ে আটকে যায় বুকচেরা কথাগুলো
তারপরেও অনায়াসে চালান করে দেই এক গ্লাস চোখের জলে ।
এখন আমি সুখী হবার মন্ত্র শিখে গেছি
হঠাৎ করে সপ্নে পাওয়া কোন সমাধানের মত।
তাই আজ আমার ঘরে ফেরার দিন
নিজেকে নিয়েই না হয় এবার মত্ত হবো অবিরত !

