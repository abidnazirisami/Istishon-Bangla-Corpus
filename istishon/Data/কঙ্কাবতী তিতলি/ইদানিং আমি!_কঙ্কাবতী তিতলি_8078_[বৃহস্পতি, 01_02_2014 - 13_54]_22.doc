ইদানিং আমি!


আজকাল আমি তার হাতই ধরি
যে আমার দিকে হাত বাড়ায়
কিন্তু বাধা পড়ি না আর
কোন মানবের মিছে মায়ায় !
বিশ্বাস ভালোবাসাকে ছেড়ে গিয়েছে
বহু যুগ আগে
এই রুক্ষ সময়ে সে আসবে না কভু
ফিরে তার পুরনো নীড়ে।
আমি জেগে রই প্রতি রাতে
নিশীথিনী রূপে
মনে ক্ষীণ সুপ্ত আশা
যদি সে কখনো ফেরে...
আমার আধার ঘরে
হাতে জোনাকের আলো নিয়ে !
বারবার আমি চলে যাই
কোন এক গভীর ঘোরে...
ঘোরের মাঝেই নিজেকে পাই ফিরে
ঠিক যেমন হতে চেয়েছিলাম অধীর আগ্রহে !

