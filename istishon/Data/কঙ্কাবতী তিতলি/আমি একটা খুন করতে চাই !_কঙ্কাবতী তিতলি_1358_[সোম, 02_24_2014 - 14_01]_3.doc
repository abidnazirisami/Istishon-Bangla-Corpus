আমি একটা খুন করতে চাই !


 আমার একটা খুন করা খুবই প্রয়োজন হয়ে দাঁড়িয়েছে
জীবনটা না হয় এক্কেবারে শেষ হয়ে যাবে
অবশ্য জীবনটার অর্ধেকটাই বরবাদ হবার পথে।
আমার জন্য এ খুনটা না করলেই নয়
প্রতিনিয়ত এর কারনেই অনেক কিছুই ছারখার হয়
ওটা ইদানিং আমাকে জ্বালাচ্ছে খুব
যদিও চাই ওটা আমার থেকে নিরাপদ দূরত্তেই থাকুক।
আসলেই ওকে খতম না করলেই নয়
ওর জন্যই তো আমার জীবন সংশয়।
মন চায়, ওর গলাটা চেপে ধরি
বাতাসের অভাবে ছটফট করুক
আর আমি চেয়ে দেখি।
মাঝে মাঝে আবার ইচ্ছে করে
একটা খাঁজকাটা ছুরি দিয়ে
ওর ধমনীটা চিরে ফেলি।
ফিনকি দিয়ে রক্ত ঝরুক
তাতে ভিজে যাক ওর নিজের সব সুখ!
ব্যাটা আসলেই বেশি বার বেড়েছে
আশকারা পেয়ে একেবারে মাথায় উঠেছে...
ইদানিং এই হৃদয়ের ভালবাসাটা আসলেই বেশি প্রশ্রয় পেয়েছে
এই সুন্দর পৃথিবীর আলোর পথে বাধা হয়ে বসে আছে
ভালোবাসা নামক শব্দটা আমার সব আনন্দ কেড়ে নিয়েছে
আর তাই আমার নিজের বাঁচার জন্য ভালবাসাটাকে
হ্যাঁ, আজ শুধু ঐ ভালোবাসাটাকেই
আমার খুন করা একমাত্র প্রয়োজন হয়ে দাঁড়িয়েছে !!!

