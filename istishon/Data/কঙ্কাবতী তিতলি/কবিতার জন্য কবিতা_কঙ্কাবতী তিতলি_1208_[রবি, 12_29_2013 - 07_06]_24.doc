কবিতার জন্য কবিতা


অবশেষে ভালোবেসেই ফেললাম...
মায়া জড়ানো হাতে জড়িয়েই ধরলাম
প্রেমেই পড়লাম শেষকালে!
খসখসে সাদাভাবওয়ালা কাগজের উপরে
আধখাওয়া আটকে আসা কালো কালিতে
কালো পুতির মত গুটি গুটি করে ছড়ানো
একটুকরো কবিতার আবেশকে!
অবশেষে তার বাঁধনে বাঁধাই পরলাম!
ধোয়া ওঠা শীতের ভাপা পিঠের মত
সাদা চালের গুড়ির মধ্যে জড়িয়ে রাখা
লালচে পাটালী গুড়ের মিঠে স্বাদের মত
ছন্দের উষ্ণতা মাখানো কবিতার প্রেমে..

