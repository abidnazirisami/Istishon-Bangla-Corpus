হয়তো চাওয়াগুলো ছিল ভীষণ এলোমেলো


 আসলেই কি খুব বেশিই ছিল চাওয়া
শুধু একটাই রঙ্গিন ছবি আঁকতে চেয়েছিলাম
বানিয়ে কারো দুচোখকে ক্যানভাস
আমার মনের রঙ্গে সব স্বপ্নগুলোকে রাঙাতাম।
আমার সাধ্য অথবা ক্ষমতা খুবই সীমাবদ্ধ ছিল
সাধ ও সাধ্য মিলন হয়তো হত না কোনকালে।
এই সল্প ক্ষমতা নিয়ে না হয় আঁকতে চেয়েছিলাম
সাদাকালো একটা পেন্সিল স্কেচ হৃদয়ের খুব গভীরে।
আমার খুব প্রিয় কোন নামে এক বিশাল কবিতা
ভাঙ্গা ভাঙ্গা শব্দে আমি বুনতে চেয়েছিলাম।
আমার কবিতার খাতার অসংখ্য হিজিবিজি
প্রতিটি কবিতার কসম, তাকেই সব উৎসর্গ করতাম।
আমি তেমন ভালো গান গাইতে পারি না
তারপরেও তার নামে প্রতিজ্ঞা করে বলতাম-
আমার গিটারের জং ধরা তার গুলো তার নামে
নতুন কোন গান,এক সুরে বেজে উঠবে আবার।
আমার ক্যামেরায় ফ্রেমে প্রতিনিয়ত আবদ্ধ হত
কেবল তার হাস্যরত তার মুখ
আর তার সব ছবির আজীবন প্রদর্শনী চলত
আমাকে ঘিরে রাখা চার দেয়ালে।
আসলেই আমার চাওয়াগুলো একটু বেশিই ছিল
অনেক পাগালামো আর অবাস্তব সব কল্পনা
এগুলো সব কিছুই বালিকা ভুলানো কথাবার্তা
এসবে কোন বুদ্ধিমান মানুষ কখনই ভুলেনা !

