_সময় সমীকরণ_


 সময় সমীকরন রেখে যায় আবরন
জীবনের প্রতিটি মুহূর্তে কত বিচিত্র কোলাহল।
এই পৃথিবীতে অগনিত বিমূর্ত শত মায়ার ছল
মায়া নিষ্ঠুরতা প্রেম ঘৃণার হাজার সমীকরণ।
মহাকালের পথে সময়ের অজস্র ছবি আকা
প্রতি মুহুর্তের চলে যাওয়া শুন্য করে যায় কিছু পূর্ণতা।
ধূসর বাসনা, মূল্যহীন বালুকণা হয়ে যাবার প্রতিক্ষা
অসীম শূন্যতায় খুঁজে ফিরি অবিরত বদলানো ঠিকানা।
গতিময় স্মৃতি হয়ে যায়, যা ছিলো চিরচেনা
সময় সংকেতে উপসংহারের দেখা মিললেই হারিয়ে যাবো মেঘে
আমার পরিচয় স্মৃতির আড়ালে মহাকালের ওপারে।
কিছুই ফিরে আসে না এই মহাবিভ্রম জগতে
চোখের কোণের জমে থাকা বিষন্নতা মুছে দিতে ...
সময় মেপে মেপে পৌঁছে যায় জীবনের শেষ মিনিটে।

