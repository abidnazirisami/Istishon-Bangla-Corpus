তবুও তো মনে পড়ে!


 শুধু ঝলসানো চাঁদের আলো কেন
অমাবস্যার কঠিন আঁধারেও তো
তাকে বারবার মনে পড়ে।
সে তো শুধু চাঁদের জোছনার
আলোয় আলোকিত করেনি এ জীবনকে
প্রখর সূর্যালোকের কিরনে ঝলসেও
দিয়েছে এ সত্ত্বাকে।
তারপর ঝলসানো এ মানব আমিকে
সে ফেলে রেখে গিয়েছে
আঁধারে গহ্বরে চরম 'আমিত্বের'
একাকীত্বের ভিড়ে।
তাই আজ তাকে কেবল স্বপনে নয়
চেতন-এও মনে পড়ে।
না, সে ফিরে আসে না
সে জ্বলে উঠে দুঃস্বপ্নের
কারণ হয়ে!

