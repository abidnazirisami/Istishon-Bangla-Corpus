The Black Magic - 3


ব্ল্যাক আর্ট পক্ষান্তরে শয়তানের উপাসনার আরেক নাম। শয়তানের আরাধনা হল স্যাটানিজম। মজার ব্যাপার হল এটাও এক ধরনের ধর্ম আর এর উপাসনার জন্য " শয়তানের চার্চ" ও রয়েছে । আর এই ধর্মের অনুসারীরাই ব্ল্যাক ম্যাজিক করে থাকে। (বিভিন্ন ধর্ম মতে আচার অনুষ্ঠানগুলো ভিন্ন নামে পরিচিত হলেও মূল ব্যাপার একই)
শয়তান শব্দটি এসেছে হিব্রু শব্দ স্যা-টান(sa-tan) থেকে যার আভিধানিক অর্থ “শত্রু। ‘স্যা-টান’ শব্দটা আমেরিকান ইংরেজী। হিব্রু শব্দটা হবে হা সাতান যার মানে দোষারোপকারী। শয়তান হল একটি চরিত্র যা বিভিন্ন ধর্মে একে দুষ্ট বা খারাপ প্রকৃতিক, একই সাথে ক্ষমতাশালী, স্রষ্টার এবং মানবজাতির শত্রু বলে চিহ্নিত করেছে। সাধারণভাবে ধরা হয় যে শয়তান উৎপথগামী, অবিশ্বাসী এবং অন্যান্যদের ওপর প্রভাব বিস্তার করে। শয়তান শব্দটি গ্রিক ভাষার, Διάβολος, Diábolos, থেকে এসেছে। শব্দিক যার অর্থ হল অপবাদদানকারী ব্যক্তি অথবা অভিযোক্তা।
শয়তানকে র‍্যাংকিং অনুযায়ি বিভিন্ন নামে ডাকা হয় যেমনঃ- লুসিফার, বিল জীবাব, মোলোখ, ম্যামন, আজাজেল, অ্যাস্মোডিয়াস এরা নিউ টেস্টামেন্টের বিভিন্ন স্তরের ক্ষমতা অনুযায়ি শয়তান। ইসলামে শয়তানের নাম রাখা হয়েছে “ইবলিশ”,ইসলামে “ইবলিশ” চিত্রিত হয়েছে ঈশ্বরের পরে সব চেয়ে বেশী শক্তিশালী ক্ষমতাধর ব্যক্তি চরিত্রে।
Old testament থেকে New testament যুগে এসে শয়তান সম্পর্কিত ধারনা ও শয়তানি ক্ষমতার ব্যাপক রদবদল হয়েছে। Old testament উৎপত্তি হয়েছে খ্রীষ্ট পূর্ব ১৫০০-৪০০ বছর আগে প্রায় ৩৯ টি বইয়ের সমন্বয়ে যা লিখিত হয়েছে মূলত হিব্রু ভাষায় এবং কিছু আরামায়িক(Aramaic) ভাষায়। অপর দিকে গ্রীক ভাষায় New testament লিখিত হয়েছে ২৭ টি বইয়ের সমন্বয়ে। ইহুদি দার্শনিক আলেকজেন্ড্রারের আন্তরিক প্রচেষ্টায় বহু খাটা খাটুনি করে আনুমানিক খ্রীষ্ট পূর্ব ২৫০ বছর আগে ৭০ মতান্তরে ৭২ জন অনূবাদক ১২ দলে ভাগ হয়ে OT হিব্রু থেকে গ্রীক ভাষায় অনুবাদ করেন।
 প্রাচীন মিশরে খৃস্টপুর্ব ৫০০০ অব্দে থেকে শয়তান উপাসনার কথা পাওয়া যায়। শয়তান উপাসনা বা স্যাটানিজম এমন একটি শব্দ যা মানুষের আদিম বিশ্বাসের সাথে জড়িত। যাতে সাধারণভাবে শয়তানের ওপর ভক্তি বা প্রশংসাকে বোঝানো হয়ে থাকে। হিব্রু বাইবেল অনুসারে যে মানুষের বিশ্বাসের ওপর আঘাত করে সেই শয়তান। গ্রিক নিউ টেস্টামেন্টে আরো বিস্তারিত ধারণা পাওয়া যায়, যেখানে যিশুর প্রলুদ্ধ হওয়ার ঘটনাকে বুঝানো হয়েছে। আব্রাহামিক ধর্মে শয়তানকে তুলনা করা হয়েছে বিপথগামী দেবদূত বা দানব হিসেবে যে মানুষকে খারাপ কাজ বা পাপ করতে অনুপ্রেরণা যোগায়।
বিভিন্ন ধর্মে শয়তানের সরুপ বিভিন্ন রকমের।
প্রাচীন মিশরে শয়তানের প্রতিভু ছিল সেট/সেথ। মিশরীয় অশুভের প্রতীক সেটের সাথে ইহুদী একেশ্বরবাদের জীহোভার অনেক স্থানে মিল রয়েছে। মেসপটেমিয়ার শয়তান উপাসকরা উপাসনা করতো প্লেগ আর মৃত্যুর অশুভ দেবতা নারগালের। মেসোপটেমিয়া মানুষ হর্ডস নামের এক অপদেবতারও উপাসনা করতো। সুমেরীয়রা লামেসতু নামের একটি খারাপ দেবতার উপাসনা করতো। প্রাচীন ফিনিশিয়রা উপাসনা করতো “ম্যামন ” এর। হিব্রুদের শয়তান ছিল বাআল হাবাদ। 
আধুনিক স্যাটানিজম প্রথম সবার নজরে আসে ১৯৬৬ সালে শয়তানের চার্চ প্রতিষ্ঠার মাধ্যমে।আধুনিক শয়তানের দলগুলো নানা ভাগে বিভক্ত হলেও প্রধান দু’টি ধারা হচ্ছে আস্তিক স্যাটানিজম ও নাস্তিক স্যাটানিজম।
আস্তিক স্যাটানিজম-এ যা প্রাচীনপন্থী বা আধ্যাত্বিক স্যাটানিজম নামেও পরিচিত, শয়তানকে দেবতা হিসেবে উপাসনা করা হয়। আস্তিক স্যাটানিজমে শিথিলায়নের রীতি এবং আত্নার উন্নয়ন ও অন্তর্ভুক্ত;আস্তিক শয়তানের দলগুলো শয়তানকে পূজা করে একটি অতিপ্রাকৃতিক দেবতা হিসেবে যিনি প্রকৃতই দয়ালু।
অন্যদি কেনাস্তিক স্যাটানিজম একটি ধর্ম যা লাভেয়ান স্যাটানিজম নামেও পরিচিত। নাস্তিক শয়তানের দলগুলো নিজেদের নাস্তিক মনে করে এবং শয়তানকে মনে করে মানুষের খারাপ বৈশিষ্ট্যের একটি প্রতীক হিসাবে।এর শিক্ষা গুলো আত্নকেন্দ্রিকতা, স্বভোগ ও চোখের জন্য চোখ নৈতিকতার ওপর প্রতিষ্ঠিত। তাদের বিশ্বাসগুলো স্যাটানিক বাইবেল-এ লিপিবদ্ধ যা শয়তানের চার্চ দেখাশোনা করে।
ক্যাথলিক খ্রিস্টানেরা স্যাটানিজম চর্চাকারীদের ’’বিপরীত খ্রিস্টান’’ বলে থাকে। খ্রিস্টানরা অভি্যোগ করে যে বিপরীত খ্রিস্টানরা ব্ল্যাক মাস-এর চর্চা করে থাকে। ব্ল্যাক মাস হচ্ছে এমন একটি অনুষ্ঠানের নাম যা ডাইনীদের উপাসনা সময় অনুষ্ঠিত হয় এবং যা ক্যাথলিক মাসের একরকম প্যারোডি। ব্ল্যাক মাসে আচারগুলো নির্দিষ্ট নয়, তাই কিছু কিছু গুপ্ত প্রার্থনাকারীরা যাজকের কাছে যেত তাদের ব্যক্তিগত চাহিদা মেটানোর জন্য। যেমন-গবাদি পশু ও শস্যের ওপর আশীর্বাদের জন্য, শত্রুর ওপর অভিশাপ হওয়ার জন্য।
#এবার কিছু মজার ব্যাপার শেয়ার করি --------------------------
*শয়তানের খুব সাধারণ মধ্যযুগীয় রুপ হল ছাগলের মত শিং সহ মুখ, সাথে ছোট্ট দাড়ি। মধ্যযুগে শয়তানের উপাসনা বা কালযাদুতে কাল ছাগল রাখা হত, ধারণা ছিল শয়তান নিজেকে ছাগলের মধ্যে প্রকাশ করে।
এমন কি বর্তমান যুগেও শয়তানের উপাসনা এবং মূর্তিপূজায় ছাগলকে শয়তানের সাথে যুক্ত করা হয়। যে পঞ্চভুজ জ্যামিতিক আকার শয়তানের উপাসনার চিহ্ন হিসেবে ধরা হয়, সেটির উৎপত্তিও ছাগলের মাথার আকৃতি থেকে। উত্তর আমেরিকাতে প্রায় ১০,০০০ এর মত শয়তানের উপাসক আছে। সানফ্রান্সিসকো, ক্যালিফোর্নিয়াতে যে শয়তানের উপাসনার গির্জা আছে (Church of Satan), সেটার অফিসিয়াল প্রতিক হচ্ছে পঞ্চভূজের মধ্যে দাড়িওয়ালা ছাগলের মাথা।
*কোন উৎসবে পানের আগে গ্লাস ঠোকাঠুকির দৃশ্যের অবতারণা টিভি ও চলচ্চিত্রের পর্দায় আমরা হর-হামেশা দেখি । আর আমাদের সমাজে যারা পানে অভ্যস্ত তারা তো এটি নিজেরাই করেন। কিন্তু কেন করেন? একটি প্রাচীন বিশ্বাস থেকেই করেন। সেই প্রচীন কাল থেকে ভাবা হয় কোন উৎসব মানেই শয়তানের উপস্থিতি। উৎসবের নিরাপত্তা বজায় রাখতে এবং একে আনন্দমুখর করতে শয়তানকে তাড়ানো হয় । খ্রিস্টিয় বিশ্বাস থেকে শয়তান তাড়াতে চার্চে ঘন্টা বাজাতে হয়। ঘন্টাধ্বনির প্রতিরুপ শব্দ সৃষ্টির মাধ্যমে শয়তান তাড়াতেই গ্লাস ঠোকাঠুকি।

