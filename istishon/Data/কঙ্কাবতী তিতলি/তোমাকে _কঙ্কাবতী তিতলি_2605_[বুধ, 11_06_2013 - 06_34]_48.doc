তোমাকে 


 এই হৃদয়পুর আজ গিয়েছে আলোয় ভরে, শুধু তোমার জন্যে
আমার প্রতিদিন-প্রতিরাত-প্রতিটিকাজ,কেবল তোমাকে খোঁজে।
একলা আকাশ আমার সব রঙ চিনেছে, তোমার কাছে এসে
মধ্যরাতে চাঁদ এসে নামে আমার ছাদে, তোমায় ভালোবেসে।
ভুলে যাওয়া গানের সুর, ছুয়ে যায় এসে,ডাকে তোমার নাম ধরে
আমার স্বপ্ন আমার কাছে যেন বাস্তবে, 'তুমি' হয়ে ফিরে আসে।
প্রাণে অচেনা গানের সুরে, তোমার জন্য সারারাত জেগে
কত চিঠি পাঠাই রোজ তোমার নামে, ভালোবাসার নীল খামে।
ছোট ছোট আনন্দের স্পর্শে, কোন একলা রাস্তায় অবাক ভ্রমণে
মনের গহীন দ্বারে কড়া নাড়ে এক চিলতে রোদ্দুর, যখন তুমি পাশে।
রঙ্গিন অনেক গল্প ভেবে, স্বপ্ন ভরা দু’চোখ নিয়ে ছুঁয়ে যাই তোমাকে স্বপ্নে
দিন শেষে এক বর্ষা রাতে ঘরে ফেরা, পথের বাঁকে খুঁজে পেয়ে তোমাকে।

