বিশেষ কোন একজনের জন্য 


বেশি কিছু চাওয়া তো নেই আমার, তোমার কাছে
শুধু আজীবন ভালবাসতে দিলেই হবে আমাকে।
বৃষ্টি শেষে প্রকৃতির মাঝে যতটুকু স্নিগ্ধতা থাকে
বন্ধক রাখলাম সবটুকু আজ,তোমার ভালোবাসার নামে।
তুমি ছাড়া জীবন বলে, সত্যি সত্যি কিছু নেই আর
তুমি-হীন জীবন শুধু অভিনয় জীবিত থাকার।
তোমাকে ঘিরে কাটে অপেক্ষার প্রতিটি প্রহর
আড়াল করা সব কথা, মনের গহীনে বাঁধে ঘর।
শীতের সকালের রোদের আদরে, যত তীব্রতা আছে
হেলায়ে ফিরিয়ে দিলাম তা কুয়াশা মোড়া ঐ বাতাসে।
আলতো স্পর্শে তোমায় ছোঁব,ভালবাসায় ভাসিয়ে দেব
রোজ তুমি আসবে যাবে সংগোপনে,এ হৃদয়ের খুব গভীরে।
এই জীবন উজাড় করবো, মেঘ থেকে ঝরে পরা বৃষ্টির মতো
আমার সমগ্র সত্তা সম্পূর্ণ বিলুপ্ত করে, তোমার পথে বিছিয়ে দিবো।
অনাবিল দুরত্বে আকাশ-মাটির মাঝে, আমার স্বপ্নরা ভীষণ ক্ষ্যাপাটে
দিগন্ত পেরিয়ে সব বাধা ডিঙ্গিয়ে, তারা তোমায় নিয়ে ছুটে চলে দূরে
দূর থেকে বহু বহু দূরে.................................

