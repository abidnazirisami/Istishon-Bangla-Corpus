_অঝর ধারায় বৃষ্টিস্নান_


 বৃষ্টি নামে, তুমুল বৃষ্টি....
কারো অপেক্ষায় অফুরান অপলক দৃষ্টি
গোপন কষ্টের জলে গুমোট মেঘের সৃষ্টি
মেঘের সজল দৃষ্টি বেয়ে বৃষ্টি নামে,
মন ইস্টিশনে আবেগের রেলগাড়িটা থামে।
বৃষ্টি কনার প্রবল ছাঁটে ভিজে যায় মুখ
তার সাথে ভিজতে থাকে যত সুখের অসুখ
কিছু না বলা জমে থাকা কথা আজ না হয়
অনুচ্চারিত ভাষায় নতুন করে বলা হোক।
রিমঝিম বৃষ্টির বেলা মনে কতশত
এলোমেলো ভাবনা চলে
ভালবাসার মৃদু শব্দেরা বারেবার
প্রিয় কোন মানুষের নাম ধরে ডাকে
আজ রাতে তুমু্ল বৃষ্টি অঝরে নামে।
মেঘে ঢাকা আকাশে কষ্টের নীল রং খোঁজা
কাজল আঁকা চোখের কার্নিশ জলে ভেজা
বৃষ্টি ভেজা এই রাতে নিরবে চেয়ে রই আমি
আকাশপটে আঁকা স্বপ্নগুলোতে শুধুই তুমি।
বৃষ্টির জলে বাধা পরে থাকে দৃষ্টির সীমানা
কিছু না পাওয়া চাওয়া পুরনে নিরন্তর আরাধনা
এই রাতের বৃষ্টিধারায় কত না স্বপ্ন শুধু বুনেই যাই
আমি তো তোমার হাত ধরেই বৃষ্টিস্নানে যেতে চাই।

