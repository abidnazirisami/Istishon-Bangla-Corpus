১৯৭১এর তারা ও ২০১৩এর আমরা


 (২৮.১০.২০১৩)
সারা দিন বিভিন্ন টিভি চ্যানেলের স্ক্রিনের নিচ দিয়ে অবিরত ব্রেকিং নিউজ যাচ্ছে... অমুকখানে তমুক আর তমুকখানে অমুক নিহত ! শহরে-বন্দরে,রাস্তা-ঘাটে ধুমধাম ককটেলের আওয়াজ...
লালমনিরহাটে রেল লাইনে নাশকতা, করতোয়া লাইনচ্যুত, জয়পুরহাট-খাগড়াছড়ি-চাদপুরে ১৪৪ ধারা জারি,হরতালের দ্বিতীয় দিন জামালপুর, চাঁদপুর, ঝিনাইদহ ও চট্টগ্রামে সহিংসতায় চারজন নিহত হয়েছেন। পাবনায় গুলিবিদ্ধ ১৫, ফেনিতে আহত ১০... and so on & going on....
.
.
.
.
মুহুমুহু ঝাঁকে ঝাঁকে বেরিয়ে আসছে বুলেট। মাটির নিচ থেকে যে কোনো সময় ফুটতে পারে মাইন। প্রচন্ড যুদ্ধ চলছে। গ্রেনেড চার্জ হবে। কিন্তু বৃষ্টির মত অবিরাম এই গুলিবর্ষণের মাঝে গ্রেনেডচার্জ কিভাবে সম্ভব? এমনি এক অবস্থায় মৃত্যুকে তুচ্ছ করে হালকা একটি মেশিনগান নিয়ে বিক্ষিপ্ত গোলাগুলির মধ্যে হামাগুড়ি দিয়ে শত্রুপরে ৫০ গজের মধ্যে ঢুকে পড়েছিল এক লোক। সম্মুখ যুদ্ধে মরনপন লড়াই করে মৃত্যুবরন করেছিলেন।
এই লোকই হচ্ছে সিপাহী হামিদুর রহমান। বাঙলা মায়ের দামাল ছেলে বীরশ্রেষ্ঠ হামিদুর রহমান।
(২৮.১০.১৯৭১)
শহীদ হয়েছিলেন বীরশ্রেষ্ঠ হামিদুর রহমান। স্বাধীনতার ৪২বছর, আজ তাঁর ৪২ তম মৃত্যুবার্ষিকী!
>> আজকের দিনটার সাথে খুব কি বৈসাদৃশ্য আছে সেই দিনটির?? আজও আমরা মুক্ত হতে পারিনি স্বাধীনতা বিরোধী সেই শক্তির হাত থেকে, পারিনি আজও স্বাধীন হয়ে নিজের মত নিশ্চিন্তে বেঁচে থাকতে ! নিজ মাতৃভূমিতে আজও আমরা ত্রাসে থাকি, ভয়ার্ত জীবনযাপন করতে বাধ্য হই ! 
১৯৭১সালের সেদিনটার সাথে ২০১৩ সালের এই দিনটার অমিল হচ্ছে সেদিনের মত ধূসর বোমা নয়, চারিদিক আজ লাল রঙের সুদৃশ্য জর্দার কৌটা আর আগুন জ্বলজ্বলে মলটভের আতঙ্ক, সেদিন দেশকে বাঁচানোর জন্য সবাই দল আর ধর্মের ভেদাভেদ ভুলে একত্রিত হয়েছিল দেশকে স্বাধীন করার জন্য আর আজ সবাই দল ও ধর্মের দোহাই দিয়ে দেশকে খণ্ডিত করতে আগ্রহী... হায়, আমার দেশ; হায়, আমার স্বাধীনতা; হায়, আমার দেশের সোনার মানুষ!!! 
আজ কোন বীরশ্রেষ্ঠ হামিদুর রহমানের মৃত্যুবার্ষিকীকে মনে করার চেয়ে ফরহাদ মাজহার, এইচ টি ইমাম আর দল-লীগ, ছাগু-নাস্তিক নিয়েই আলোচনা করা বেশি বুদ্ধিমানের পরিচয় দিবে। সবাই ব্রেকিং নিউজ ধরে সেলেব্রেটি হতে চায়। প্রতিটি মন্ত্রীর বাসায় নিরাপত্তা জোরদার করা হয়েছে
কিন্তু যেই দিনমজুরকে বাধ্য হয়ে রাস্তায় নামতেই হবে তার কোন নিরাপত্তা নেই। ১৯৭১-এ মানুষ জীবনের মায়া ত্যাগ করে যুদ্ধে গিয়েছিল আজ আমরা ককটেলের ভয়ে ঘর থেকে বের হই না;সত্য কথা বললে কখন কার বিরুদ্ধে যায় আর সাথে সাথে কোন আইনের চক্করে পরে যাই তাই নির্ঝঞ্ঝাট থাকার জন্য বোবা সাজি। হামিদুর রহমানের মত লোকগুলোই আসলে মানুষ ছিল আর আমরা হয়েছি তেলাপোকা!!
২৮.১০.২০১৩ এই দিনে ২৮.১০.১৯৭১ সালের সেই সাহসী বীরশ্রেষ্ঠ হামিদুর রহমানকে স্যালুট!!
আর তার সাথে স্যালুট সেই সব লোকেদের যারা আজও দেশটাকে নিয়ে অন্তত স্বপ্ন দেখে। "এই দেশকে দিয়ে কিচ্ছু হবে না" এই ধরনের ধারনা না করে ছোট্ট কিছু হলেও করার চিন্তা করে।

