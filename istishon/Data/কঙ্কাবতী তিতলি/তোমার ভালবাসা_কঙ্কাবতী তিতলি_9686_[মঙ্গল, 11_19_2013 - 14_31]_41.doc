তোমার ভালবাসা


 মহাকাশের গায়ে লক্ষ নক্ষত্রের কোলাহলে
আচ্ছন্ন হেঁটে আসা রাতের স্বপ্নালু আকাশের নিচে
অষ্টপ্রহর মনের গহীন কোণে কোন কথাটা বাজে
আলো নিয়ে এক ঝাঁক জোনাকি ঢুকে আমার নির্জন ঘরে,
আমাকে একা বলে ভেবো না সেই সময়ে কখনো,
আমার সঙ্গে সঙ্গে তোমার ভালবাসা থাকে।
তুমি কি কখনো ভেবেছিলে এমনি হঠাৎ করে
প্রতীক্ষার এই দীর্ঘ দিন-রাত্রি যাপনে
হাজার প্রতিজ্ঞা ভাঙ্গা কত শত কথার ভিড়ে
কথা না দিয়েও কথা রাখার এক কথা হবে।
এত বড় বিশাল পৃথিবীতে তুমি ছাড়া আর কাকে পাবো
এই আমার প্রতি যার অনেক গভীর ভালবাসা আছে...
সব কথা হয়ে গেলে শেষ শব্দের প্লাবনে
ভেসে ভেসে জড়াবো তোমার সাথে নিজেকে
তাই তোমার চোখের ছায়ায় প্রতিদিন খেলা করে যাই
তোমার চারপাশের শূন্যতাকে পূর্ণ করে আমি থেকে যাই৷

