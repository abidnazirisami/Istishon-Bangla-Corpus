আমার তো থমকে গিয়েছে সময়


 শুনেছি কারো নাকি কেবলই রাত হয়ে যায়
আবার কেউ বলে তার নাকি শুধু দেরী হয়ে যায়
আমার ক্ষেত্রে ওসব কিছুই হয় না
আমার তো থমকে গিয়েছে সময়।
আমার জন্য দিন গড়িয়ে রাত হয়না
রাত কেটে গিয়ে ভোর হয় না
আলো-অন্ধকার অথবা শীত-গ্রীষ্ম
কিছুই বদলায় না।
স্থাণুর মত আমার সময় ঘড়ির কাটা
একটি জায়গায় আটকে গিয়েছে।
আমার সময় স্তব্ধ-অচল হয়েছে সেই ক্ষণটিতে,
যখন একটি মুখের হাসির বিনিময়ে
আমার সব আনন্দগুলো নির্বাসন নিয়েছে।

