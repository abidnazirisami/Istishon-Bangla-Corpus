কষ্টের ইতিবৃত্ত 


 কষ্ট আসলে কি? কি তার আকার?
কি এর সংজ্ঞা এবং এটা কত প্রকার??
কষ্ট হল শত শত অজানা অনুভূতির অব্যক্ত হাহাকার
বুকপাজরের গভীরে জমতে থাকা অমানুষিক অহঙ্কার!
কষ্টরা দেখতে পুরনো কবিতার খাতার উপর
জমে থাকা পুরু ধুলোর স্তরের মত বিবর্ণ ধূসর।
কষ্টের প্রকারভেদ হাজার রকমের
কখনো তা শার্টের হারিয়ে যাওয়া বোতাম বেকার যুবকের;
যা প্রেমিকা খুঁজে এনে পরম মমতায় সেলাই করে দেয় না।
আবার কখনো এটা কোন যুবতীর সাতরঙা ওড়নার মত,
যা পরিস্কার করতে গিয়ে সব রং মিলেমিশে হয়ে যায় একাকার।
ভার্চুয়াল জগতে কষ্ট হল বিশেষ নামের পাশে নিভে থাকা সবুজ বাতি
রাতখোরের কষ্ট সঙ্গীহীনতায় জেগে থাকা নিশাচরের মত সারা রাত্রি।

