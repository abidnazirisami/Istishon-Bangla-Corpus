মিথস্ক্রিয়া


আহ!,কি গালভরা নাম দিয়েছে ওরা-প্লেটোনিক প্রেম
যত্তসব নপুংসকের দল,
প্রেমের আবার অনুভূতি কি রে,গাধার দল।
শরীর শুধুই শরীর,
সেখানে কোনও জায়গা নেই হৃদয়,অনূভুতি এসব বালখিল্যতার।
প্রেমে শুধুই শরীরের আবাদ হয়
পাহাড়ী-সমতল শরীরের উপর কামের লাঙ্গল-কোদাল চলে,
আর তাতে কোথায় পিষ্ট হয় ওসব হাড়-হাভাতে জীর্ণ অনূভূতি।
কামের,লাস্যের তীক্ষ্ণ-তীব্র আঘাতে যখন গুঙিয়ে ঊঠে
মরচে পড়া
অলস-অবশ অনুভূতির দেয়াল,
তখনি ঠিক তখনি
চিৎকার করে ওঠে্‌ দেহের প্রতিটি কোঁকড়ানো-লোমশ পেশী
সদ্য বয়োঃপ্রাপ্ত ব্যঘ্রশাবকের মত উন্মত্ত হুঙ্কারে জানান দেয় তার অস্তিত্ব।
তাই চল আজ,
হিংস্র হয়ে উঠি,চিৎকার করে উঠি
একটানে ছুড়ে ফেলে দেই সহস্র পংক্তির স্তব-গাঁথা,
নিষিদ্ধ ঘোষনা করি সকল স্তুতি নিবেদন।
বরং,
ঘোষনা করি সঙ্গম সভার
যেখানে মিলিত হোক হাজার বছরের তপ্ত,
ক্ষুধার্ত কামুক চিতাবাঘ আর তার লোমশ শরীর।

