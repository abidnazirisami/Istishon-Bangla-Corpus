শহরের জীবন


রাত গুলো শেষ হয় অপেক্ষায়,
নাগরিক শুধু দেখে-দাঁড়িয়ে থাকা ল্যাম্পপোস্ট গুলো নিভে যাওয়া।আরেকটি সকাল এলে থেমে যায় সকল উৎসবের কথা।
ব্যার্থ প্রেমিকদের আড্ডা চায়ের দোকানেই থেকে যাবে আরো বুঝি তিন পাঁচ সাত বছর।
শহরতলীর মধ্যবৃত্তের জীবন পাল্টায়না কখনো,
উচ্চবৃত্তের হাসি কান্না ঈশ্বর ছাড়া শুনেনা কেউ,
আমি শহরের পুরনো নাগরিক-
শহরের বয়স গুনি মানুষের গল্প শুনে।

