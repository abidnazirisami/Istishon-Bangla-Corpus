চুলতন্ত্র


আইয়ুব খান বিশ্বাস করতেন ছাত্রদের মৌলিক কাজ হচ্ছে তিনটা। পড়ালেখা করা, প্রেম করা আর সিনেমা দেখা। তারা কেন রাজনীতি করবে? কেন আন্দোলন করবে? এজন্য বাস ভাড়া ছাত্রদের জন্য হাফ করে দিছেন। যেন ঠিকমত কলেজ ভার্সিটি যেতে পারে। সিনেমা হলের টিকিটের ছাত্রদের জন্য হাফ করে দিলেন। পড়ালেখার ফাঁকে ফাঁকে বিনোদনের প্রয়োজন আছে। আন্দোলন সংগ্রামের প্রয়োজন নাই। তাইলে ক্ষমতায় টিকে থাকা মুশকিল।
এদিক দিয়ে চিন্তা করলে রাজা বাদশাদের আমলই ভালো ছিলো। তাদের বিরুদ্ধে আন্দোলন সংগ্রাম নাই। নির্বাচনের প্রয়োজন নাই, তত্বাবধায় সর্বদলীয় কোন কিছুরই প্রয়োজন নাই। প্রজাদের কাছ থেকে খাজনা নিবে, আর খাজনার টাকা দিয়ে বউয়ের জন্য তাজমহল বানাবে। মন চাইলে পাঁচশ গম্বুজ দিয়া মসজিদ বানায়া ফেলবে। মন চাইলে দীঘি কাটবে, খাম্বা বানাবে। কেন বানাবে সেটা বড় কথা না, মন চাইছে সেটাই বড় কথা। প্রজারা বলতেও যাবেনা 'শালারপুত আমার ট্যাক্সের টাকা দিয়া তুমি বউয়ের জন্য তাজমহল চোদাও?' কোন রকম নির্বাচনের ঝুট ঝামেলা ছাড়াই মোঘলরা আড়াইশ বছর শাসন করে ফেললো। এক মাস্তিকর লাইফ!
বাংলার মাটিতে প্রথম নির্বাচন হইছে ১৯৫৪ সালে। ফজলুল হকের কৃষক শ্রমিক লীগ, গণতন্ত্রী দল, নিজামী ইসলামী, আওয়ামী লীগ সহ ক্ষমতাসীন মুসলিম লীগ বিরোধী রাজনৈতিক দলগুলা মিলে গঠন করলো যুক্তফ্রন্ট। হক ভাসানীর নৌকা ২২৩ আসন নিয়া সমঝতার ভিত্তিতে সরকারও গঠন করে ফেললো। বাঙালি প্রথমবার রাষ্ট্র ক্ষমতায়। ক্ষমতার পুরো স্বাদ না পাক, কিছুটাতো পাইলো।
দেশ স্বাধীন করেই জিন্নাহ মরে গেলো। আল্লাহর মাল আল্লাহয় নিয়া গেছে। নির্বাচন হইলো, স্বাধীনতার ৯ বছর কেটে গেছে তখন পর্যন্ত দেশে কোনো সংবিধানই নাই! সংবিধান থেকে একচুল নড়ার ব্যাপার স্যাপারও নাই। ১৯৫৬ সালে পাকিস্তানে প্রথম সংবিধান প্রণয়ন হয়। সংবিধান অনুসারে পশ্চিম পাকিস্তানকে ৪ টা প্রদেশে ভাগ করা হইলো। আর পূর্ব বাংলার নাম পাল্টে রাখা হইলো পূর্ব পাকিস্তান। দেশের নাম হয়ে গেলো ইসলামিক রিপাবলিক অব পাকিস্তান।
৪৭ এ দ্বিজাতিতত্বের ভিত্তিতে দেশভাগ হইছে। দুই জাতি হচ্ছে হিন্দু আর মুসলিম। হিন্দুস্থান পাকিস্তান। এজন্য সংবিধান অনুসারে দেশ ইসলামিক রিপাবলিক হওয়া খুবই যুক্তিযুক্ত। বাংলাদেশও স্বাধীন হইছিলো দ্বিজাতি তত্বের ভিত্তিতে। এখানে দ্বিজাতি ছিলো ভাষার ভিত্তিতে, ধর্ম নয়। দেশ স্বাধীন হওয়ার পর সংবিধানও ঐভাবে বানানো হইছে। প্রথম আকামটা করছে জিয়াউর রহমান। সংবিধানে সংশোধনী এনে সংবিধানের প্রথমে বিসমিল্লাহ বসাইলো। যাক দোয়া কলমা পড়ে সংবাধানকে মুসলিম বানায়ে দেওয়া হইলো। যায়গায় বেযায়গায় "৯০ ভাগ মুসলিমের দেশ" বলে জিকির তোলা হইলো। বাঙলাদেশ থেকে হয়ে গেলো মুসলিম দেশ! এতক্ষনে অরিন্দম..
যাই হোক পাকিস্তানে সংবিধান প্রণয়নের পর পাকিস্তানে আইন কানুন আরো উন্নত হওয়ার কথা ছিলো। গণতন্ত্র ফুলস্পীডে চলার কথা ছিলো। তা না হয়ে দুই বছরের ভিতর উল্টা সাঈয়ীদ ইস্কান্দার মির্জা মার্শাল'ল জারি করে প্রেসিডেন্ট হয়ে গেলো (৬ সেপ্টেম্বর ১৯৫৮)। চিফ মার্শাল ল এডভাইজার হিসেবে নিয়োগ দিলো আর্মির বাঘা জেনারেল আইয়ুব খানকে। আর মানুষ খুঁজে পায় নাই। ২১ দিনের ভিতর ইস্কান্দার মির্জাকে ক্ষমতাচ্যুত করে প্রেসিডেন্ট হয়ে গেলো আইয়ুব খান!
আইয়ুব খানতো আর যেই সেই মানব না। পাকিস্তানের ইতিহাসের ভয়াবহতম লৌহমানব। তিনি কোনো আইন কানুন সংবিধান কোনো কিছুর তোয়াক্কা না করে ৪ বছর দেশ শাসনও করে ফেললেন। তারপর ৬২ সালে এসে ঘোষণা দিছেন দেশে স্বৈরশাসন চলবে না, দেশ চলবে গণতন্ত্রে। যেই সেই গণতন্ত্র না "মৌলিক গণতন্ত্র" বেসিক ডেমোক্রেসি। 
মৌলিক গণতন্ত্রের প্রধান সিস্টেম হচ্ছে এই গণতন্ত্রে সাধারণ পাবলিক ভোট দিতে পারবে না! ভোট দিবে শুধু কাউন্সিলররা। ইউনিয়ন কাউন্সিল থানা কাউন্সিল জেলা কাউন্সিল এবং বিভাগীয় কাউন্সিল। কাউন্সিলররাও উনার নির্বাচিত। পূর্ব আর পশ্চিম পাকিস্তান থেকে ৪০+৪০ আশি হাজার কাউন্সিলর প্রেসিডেনশিয়াল নির্বাচনে ভোট দিবে।
ভোট উপলক্ষে আইয়ুব বিরোধী একটা জোট গঠন হয়। নাম দেওয়া হয় কম্বাইন্ড পলিটিক্যাল পার্টিস, সংক্ষেপে কপ। জোটের সদস্যরা হচ্ছে ভাষানীর ন্যাশনাল আওয়ামী পার্টি (ন্যাপ), মুজিবের আওয়ামীলীগ, মওদূদীর জামায়াতে ইসলামী সহ আরো কয়েকটা দল। ঐটাই জামায়াতের সাথে আওয়ামীলীগের প্রথম জোট। দিনটা ছিলো '১৬ ডিসেম্বর' ১৯৬৪! ইতিহাস ভালোই রসিকতা জানে! যাই হোক জামাত তখন যুদ্ধপরাধীদের দল না। বঙ্গবন্ধু ভাসানী সহ কপ এর নেতার গেলেন মোহাম্মদ আলী জিন্নার বোন ফাতেমা জিন্নাহর কাছে। দেশের স্বার্থে তাকে কপ এর প্রধাণ হওয়ার জন্য অনুরোধ করা হইছে। তিনি রাজিও হইছেন।
৬৫র ২ জানুয়ারি নির্বাচন। মৌলিক গণতন্ত্র। নির্বাচনে আইয়ুব খান গোলাপ ফুল মার্কায় নির্বাচন করে নিরঙ্কুশ সংখ্যাগরিষ্ঠাতা পাইছে। কারণ আইয়ুব খানই জিতবে। ফাতেমা জিন্নাহর মার্কা ছিলো হারিকেন। এটাই বোধহয় কাল হইছে। হাতে হারিকেন ধরাইয়া দিছে। গোলাপের সৌরভ নিয়ে আইয়ুব খান আসন পাইছে ১৫৩ টা। ৪৯ বছর তিনদিন পর আরেকটা নির্বাচনে নাকি সেই ১৫৩ জন বিনা প্রতিদ্বন্দিতায় নির্বাচিত।
আইয়ুবের পর বাংলার মানুষ আরেকটা শাসক পাইছিলো। এরশাদ। তিনিও একই রকম ভাবে ১৯৮৬তে নির্বাচন দিছিলেন। নির্বাচনে আওয়ামীলীগ বিএনপি জোট বেধে নির্বাচন না করার সিদ্ধান্ত নিছে। স্বৈরাচার এরশাদের সাথে আপোষ নয়। দিনের জনসভায় শেখ হাসিনা ঘোষণা দিলেন নির্বাচনে যাবেন না, রাতে এরশাদের সাথে আপোষ করে ফেললেন ডঃ কামাল হোসেনের পরামর্শে। আওয়ামীলীগ নির্বাচনে গেলো এবং হেরেও গেলো। খালেদা নির্বাচন করলো না, স্বৈরাচারের সাথে আপোষ নয় থিওরিতে। সেই থেকে উনার গায়ের সাথে "আপোষহীন নেত্রী" ট্যাগটা চিরস্থায়ী ভাবে সেঁটে গেছে। এই নির্বাচনের অন্যতম ঘটনা হচ্ছে আওয়ামীলীগের পাশাপাশি জামাতও এই নির্বাচনে অংশ নিলো এবং ১০ সিট পাইলো। বাঙলাদেশের পার্লামেন্টে তাদের পুনঃর্বাসন।
অর্ধেকের বেশি বিনা প্রতিদ্বন্দিতায় নির্বাচিত। সংবিধাণ রক্ষার জন্য নাকি এই নির্বাচন। আইয়ুব খানেরটা ছিলো মৌলিক গণতন্ত্র। তাইলে এখনকারটা কোন গণতন্ত্র? কেউ সংবিধান থেকে একচুল নড়বে না। কেউ আন্দোলনের বাতাসে চুল উড়ায়ে নিবে। তাইলে এটা হওয়া উচিত "চুলতন্ত্র"!

