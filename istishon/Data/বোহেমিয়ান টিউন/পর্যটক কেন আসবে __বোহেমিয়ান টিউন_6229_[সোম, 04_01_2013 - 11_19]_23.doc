পর্যটক কেন আসবে _


গত এক বছরে বিদেশী পর্যটক আসার দিক দিয়ে বাংলাদেশের অবস্থান দক্ষিন এশিয়ায় সবার শেষে। মাথায় রাখেন দক্ষিন এশিয়ার ভিতর কিন্তু পাকিস্তানও আছে। পর্যটক না আসার কারণ হচ্ছে হরতাল এবং রাজনৈতিক অস্থিরতা। দক্ষিন এশিয়ায় টুরিস্টের আনাগোনা বেশি থাকে সেপ্টেম্বর থেকে মার্চ পর্যন্ত। কক্সবাজারের হোটেল মালিকরা বলতেছে গত ছয় মাসে বুকিং দেয়া ৯০ শতাংশ বিদেশী পর্যটকই তাদের বুকিং ক্যানসেল করছে। নেপালে যখন চরম রাজনৈতিক অস্থিরতা মাওবাদীদের সাথে সরকারের যুদ্ধ চলতেছিলো, তখনো পর্যটক টানার দিক দিয়ে নেপাল ইন্ডিয়ার সাথে টেক্কা দিছে। কারন নেপালে মাউন্ট এভারেস্ট আছে.. এভারেস্টতো প্রত্যেকটা দেশে দুই একটা করে থাকেনা। মানুষ এভারেস্ট না দেখে যাইবো কই? কিন্তু আপনার দেশে এমন কি আছে যে মানুষকে আসতেই হবে? ধরেন আপনাকে অপশন দেয়া হইলো.. আপনি হয় পৃথিবীর অন্যতম সুন্দর ঘর তাজমহল দেখতে পারবেন, নয়তো পৃথিবীর সবচেয়ে লম্বা ঘর দেখতে পারবেন, যেটা ভাঙ্গাচোরা। তখন আপনি কোনটা দেখবেন? নিশ্চই তাজমহল। 
বিচ পৃথিবীর অনেক দেশেই আছে, শুধু লম্বা বিচের নাম শুনেই মানুষ তাকধিনাধিন করে নাচতে নাচতে দেখতে চলে আসবে এরকম ভাবার কারণ নাই। মানুষ সৌন্দর্য দেখতে চায় এবং টুরিস্ট স্পটে পর্যাপ্ত সুযোগ সুবিধা পেতে চায়। আপনি আপনার বিচকে সুন্দর রাখতে পারেন নাই, বিচের মাঝখানে বিশাল বিশাল বিল্ডিং উঠাইয়া রাখছেন, যেন হোটেলের জানলা দিয়া আপনার থুথু টাও সাগরে ফেলতে পারেন। আর সরকারের দেয়া সুযোগ সুবিধাতো শুধু বিদেশীরা না, আপনিও প্রত্যাশা করেন। যে কারনে কুয়াকাটা না গিয়ে তুলনামূলক বেশি সুবিধাওয়ালা কক্সবাজার যান। অথচ প্রাকৃতিক দৃষ্টিকোন থেকে কুয়াকাটাই বেশি সুন্দর। এবং সবচেয়ে বড় কথা হচ্ছে আপনার কাছে যে বিশ্বের সবচেয়ে লম্বা বিচটা আছে এটাই মানুষকে ঠিকমত জানাতে পারেন নাই। আমাদের টার্গেট কাস্টমারদের ৯৫ শতাংশই তথ্যটা জানেনা।
সুন্দরবন অন্য দেশ থেকেও দেখা যায়। তাছাড়া বন্যপ্রাণী পরিবেশ নিয়ে কাজ টাজ করে এরকম মানুষ বাদ দিলে অধিকাংশ সাধারণ পর্যটকের কাছে ম্যানগ্রোভ ফরেস্ট আলাদা বিশেষত্ব বহন করেনা। অথচ আপনার চেয়ে অনেক খারাপ জিনিসপত্র নিয়ে অনেকে দেদারসে পর্যটক টানতেছে। দক্ষিন এশিয়ায় আসা বেশিরভাগ পর্যটকই ইন্ডিয়া এবং নেপালকে টার্গেট করে আসে, সাথে বাংলাদেশকেও দেখে যায়। শুধুমাত্র বাংলাদেশকে উদ্দেশ্য করে করে ১০ ভাগ পর্যটকও আসেনা।
পর্যটক আসবেনা কেন !? এইটা মানা যায়না। এই উপলক্ষে আগামীকাল হরতাল।

