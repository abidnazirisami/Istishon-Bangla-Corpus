২২৭ হরিশঙ্কর লেইন


-বলেছিলাম না আবার দেখা হবে?
-হুঁ, ঊনপঞ্চাশ বছর আগে।
-আমার বিশ্বাস ছিলো।
-বেশ বুড়ো হয়ে গেছো, চামড়ার ভাঁজে গালের তিলটা ঢাকা পড়েছে।
-তুমি কতকাল আয়না দেখোনা বলতো?
-আমি চশমা পরতাম বলে তুমি মাস্টার মশাই ডাকতে, এখন দেখি তুমিও পরো।
-চশমা ছাড়াও তোমাকে চিনতে পারতাম, একটুও কষ্ট হতোনা।
-সন্ধ্যা নেমে গেছে, বাসায় যেতে হবে।
-এই রিকশা, ২২৭ হরিশঙ্কর লেন।
-ঠিকানা মনে আছে দেখছি।
-হুঁ, পরীমহল, দ্বিতীয় তলা, পশ্চিম দিকের জানালাটা একটুখানি ভাঙ্গা।
-হাতটা একটু ধরবে? আজকাল একা একা রিকশায় উঠতে পারিনা।
-আবার দেখা হবে?
-জানিনা..
রিকশা দ্রুত চোখের আড়াল হয়ে যায়। চশমার পাওয়ারটা বড্ড কম।

