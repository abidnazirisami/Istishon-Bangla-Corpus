বিপ্লবের অপর নাম মাধবীলতা


কাল রাতে হটাত্‍ ঘুম ভেঙ্গে গেছে । হাতড়ে সেলফোনটা নিয়ে দেখি চারটা তের বাজে । মাত্র দেড় ঘন্টার মত ঘুমাইছি । এত তাড়াতাড়ি ঘুম ভাঙার কোন মানে হয় না । আবার ঘুমানো যাক ।
যেই ঘুমাইতে নিছি তখনি খুট করে মাথায় ঢুকছে আরে চারটা তেরো বাজলো ক্যান ! তেরতো অপয়া সংখ্যা । সাথে সাথে নিজেকে বুঝালাম, 'অপয়া হলে হোক এখন ঘুমানো দরকার । আবার ঘুমাইতে নিছি তখন মনে হল এটাতো ২০১৩ সাল, তাহলে বছরটাও কী অপয়া !? ধুর সারা বিশ্বের সব মানুষের জন্য একযোগে অপয়া বছর কেমনে হবে ! এরপর আগামাথা ছাড়া একটার পর একটা আজগুবি চিন্তা ভাবনা মাথার ভিতর ভর করতেছে । শ্রীলঙ্কা সফরে একটা টেস্ট জেতার চান্স আছে । বাংলাদেশ দলের বর্তমান কোচ কে কিছুতেই মাথায় আসতেছে না । নাহ, ঘুম আসতেছে না । উঠে বেলকনিতে এসে সিগারেট ধরাইছি ।
মনে হচ্ছে এই সময়টাই বোধহয় কালবেলা । কালবেলা বইটা এতবার হাতে নিছি যে ফ্ল্যাপের পুরো লেখাটা মুখস্ত হয়ে গেছে । শেষ লাইনটা হচ্ছে "বিপ্লবের অপর নাম মাধবীলতা" । আচ্ছা আমার আন্দোলনের জন্যওতো একজন মাধবীলতা দরকার ! উফঃ কিসের ভিতর কি ভাবতেছি ! তারপরও এটা সত্য যে আমি অনেক আগেই মাধবীলতার প্রেমে পড়ছি । তবে প্রথম প্রেমে পড়ছিলাম মেমসাহেবের । মাঝখানে কয়েকপাতা ছেঁড়া মেমসাহেব । আচ্ছা বাংলা সাহিত্যে পুতুপুতু না এরকম নায়িকা মাধবীলতা ছাড়া আর কে কে আছে ? কপিলা নিশ্চই প্রথম সারিতে থাকবে । যে তাচ্ছিল্যের সাথে বলতে পারে "হায়রে পুরুষ" !
আন্দোলন ব্যাপারটা খারাপ না । এতে ভোর দেখা যায় । আজকে আরো একটা ভোর দেখা হল । বাইরে আলো ফুটতে শুরু করছে । আর আমি রুমে এসে বাতি নিভিয়ে দিলাম ।
শেষ রাতের ভাবনা সব সময়ই একটু আগোছালো হয় । শেষ রাতের ভাবনা নিয়েই লিখে ফেললাম ইস্টিশনে প্রথম ব্লগ । ভোর খুব সামনেই ।

