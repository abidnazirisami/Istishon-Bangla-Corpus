বেঁচে থাকুক চুলকানি


কিছুদিন আগেও আগেও রাষ্ট্রীয় টেলিভিশনে বিজ্ঞাপন দিতো "সেজান জুস আসল জুস/আসে একমাত্র পাকিস্তান থেকে" ...বাংলাদেশের দেয়ালে দেয়ালে বিলবোর্ডে শোভা পায় সেজান জুসের বিরাট বোতলের ছবি। এখন ফ্রুটিকা ফ্রুটো আসছে, নইলে আগে প্রাণ ছাড়া মার্কেটে তাদের কোনো কম্পিটিটর ছিলোনা। এই জুসের হাজার হাজার বোতল কি বিএনপি জামাত একাই খাইয়া শেষ করছে?
কালকে আফ্রিদি ঢাকাতে একটা ফ্যাশন হাউজ খুলছে। ঐখানে মেহেজাবিনও মডেল হিসেবে গেছে। আফ্রিদির সাথে ছবি তুলে ফেসবুকে পোস্ট করছে। এরপর আপনারা মেহেজাবিনকে পাইলেন, হট কেক। তারে রাতারাতি পতিতা বানায়ে দিলেন! আফ্রিদির ঢাকায় আসা, ফ্যাশন হাউজ খোলা, রাষ্ট্রীয় অনুমতি নেয়া সব কি মেহেজাবিন একা করছে নাকি? আর কেউ ছিলো না?
এবার আসেন একটু ঝাল কথায়। আফ্রিদির সাথে ছবি তুললে সমস্যা কই? আফ্রিদি কি একাত্তরে খুন ধর্ষন হত্যা করছে? নিশ্চই বলবেন সে করে নাই তার দেশ করছে। বেশ ভালো কথা। তাইলে কি বাংলাদেশ পাকিস্তানের সাথে সব কুটনৈতিক সম্পর্ক ছিন্ন করছে? বাংলাদেশে কি পাকিস্তানের দূতাবাস নাই? পাকিস্তানে কি বাংলাদেশের দূতাবাস নাই? আমি অবশ্যই আশা করি পাকিস্তান বাংলাদেশের কাছে ক্ষমা চাইবে। এজন্য তাদেরকে চাপ দেয়া যায়। কোনো পাকিস্তানির সাথে আপনি হাত মেলাবেন না ভালো কথা। কিন্তু অন্য কেউ মিলালে তারে পতিতা বলেন কেমনে?
পাকিস্তানের সাথে কি বাংলাদেশ ক্রিকেট খেলে না? সাকলাইন মোস্তাক কি দুই মাস আগেও বাংলাদেশের বোলিং কোচ ছিলো না? জ্বি ভাইজান বিশ্বের অনেক দেশেই যুদ্ধ হইছে। গণধর্ষন হইছে। যুদ্ধ শেষে শুধু আনুষ্ঠানুক ভাবে মাফ চাওয়ার কথা বলা হয়। নিরপরাধ আরেকজনকে ঘৃণা করতে বলা হয় না। যুদ্ধপরাধীদের বিচার হয়, নিরপরাধ কারো নয়।
মুক্তবাজার অর্থনীতির যুগে আপনি কাউকে অকারনে বয়কট করলে আপনিই পিছিয়ে পড়বেন। পাকিস্তানকে বয়কট করলে ভারতকে বয়কটের কথা বলেন না কেন? সীমান্তেতো প্রতিদিন ৩ জন করে মরতেছে। আমেরিকাকে বয়কট করেন না কেন? আপনি পাকিস্তানকে অথবা সকল নিরপরাধ পাকিস্তানিকে ঘৃণা করতেই পারেন। কিন্তু মেহেজাবিনকে পতিতা বলতে পারেন না।
কালকে অন্তত বাসার সামনে একটা প্ল্যাকার্ড নিয়া দাড়াইয়েন। যেখানে লিখা থাকবে "পাকিস্তানের সাথে কুটনৈতিক বানিজ্যিক সকল প্রকার সম্পর্ক ছিন্ন করা হোক" ...নইলে আরেকজনের পিছে লাইগেন না। নিজে পাকিস্তানকে ঘৃণা করেন করেন, সমস্যা নাই। কিন্তু আরেকজনকেও পাকিস্তানকে ঘৃণা করতে বাধ্য করার অধিকার আপনার নাই।
একটা আন্তর্জাতিক বানিজ্য মেলাও পাকিস্তানি প্যাভেলিওন ছাড়া হয় নাই। এগুলার অনুমতি কি শুধু জামাত শিবির বিএনপি দিছে? চেতনার ব্যাবসায়ীরা দেয় নাই? আপনার হার্ডডিস্কে আদনান সামি, রাহাত ফতেহ আলী, নুসরাত ফতেহ আলীর গান নিশ্চই নাই?
শোনেন ভাইজান, আপনার দাবি হওয়া উচিত পাকিস্তানকে আনুষ্ঠানিক ভাবে ক্ষমা চাইতে বলা। শুধু শুধু দ্বন্দ টিকায়ে রাখা না। এ যুগে এটা করে রেসে টিকবেন না।
সামনেতো রোজার ঈদ। কুলসন সেমাই এবার কয় প্যাকেট কিনবেন? 

