সমালোচনা মানেই গালাগালি নয়


আমি ব্যাক্তিগতভাবে দুই নেত্রীর কোন জনেরই ভক্ত না। কিন্তু তারপরও উনাদেরকে কেউ গালি দিলে গায়ে লাগে। যত কিছুই হোক দুই জন আমার "দেশের" প্রধানমন্ত্রী বিরোদলীয় নেত্রী। প্রধানমন্ত্রী বিরোধীদলীয় নেত্রী গালি খেয়ে বেড়াচ্ছে এটা আমার জন্য ভালো কিছু না। আপনি বলতে পারেন, 'তাইলে কি আমরা উনাদের সমালোচনা করবো না!? অবশ্যই করবেন, ক্যাজুয়াল ল্যাংগুয়েজে করেন। কিন্তু উনাদের নামে আপনি স্ল্যাং করতে পারেননা! অশ্লীল গালাগালি আর সমালোচনা এক জিনিস না।
তত্ত্বাবধায়ক সরকারের আমলে শেখ হাসিনাকে গ্রেপ্তারের সময় উনাকে যেভাবে টানাহেছড়া করা হয়েছে ঐটা আমার জন্য চরম বিব্রতকর। পুলিশ আর্মি উনার সাথে এরকম ব্যাবহারের সাহস কোথায় পায়? তারা কোন ছার ? শেখ হাসিনা আমার দেশের সাবেক প্রধানমন্ত্রী। ব্যাক্তি শেখ হাসিনা নয়, উনার চেয়ারটাই বড়। আবার এখন কিছু লোক খালেদা জিয়াকে ম্যানশন করার সময় কত অশ্রাব্য ভাষায় মেনশন করা যায় তার প্রতিযোগিতায় নামছে! আপনার নিজের মানসিকতাই বিকৃত, আপনি কিভাবে আরেকজনের কাছ থেকে ভালোটা আশা করেন ?
ঠিক এই পয়েন্টে এসে আপনি আপনার একমাত্র ঢালটা বাড়াইয়া ধরবেন। বলবেন "আমি সুশীলগিরি চোদাইনা, আমি আমার মত প্রতিবাদ করে যাবো, তাতে কার কি?" আপনাদের প্রব্লেম হইতেছে কোনটা সুশীলগিরি আর কোনটা ক্রাইম সেটার পার্থক্যটা না ধরতে পারা। সমালোচনা অবশ্যই করতে হবে, কিন্তু গালিগালাজ না। আপনি সুশিলইজমের ধার ধারতে হবে এরকম কথা কেউ কখনো বলে নাই। কিন্তু ক্রাইমের অধিকার আপনার নাই।
সংসদীয় গনতন্ত্রে সাধারণত অপরাধ না প্রমাণিত হওয়া পর্যন্ত বিরোধদলীয় প্রধানকে গ্রেপ্তার করা হয় না। কিন্তু কোথাও এরকম কোনো আইন লিখা আছে তা না, তবুও এটা অলিখিত আইন। ইটস আনাফিশিয়াল বাট দেটস অফিশিয়াল। উনাদের চেয়ারের প্রতি সম্মান দেখিয়েই কাজটা করা হয়। আপনার সংসদের মত আপনিও সম্মান দেখাতে শিখুন। রেসপেক্ট, বি রেসপেক্টেড।

