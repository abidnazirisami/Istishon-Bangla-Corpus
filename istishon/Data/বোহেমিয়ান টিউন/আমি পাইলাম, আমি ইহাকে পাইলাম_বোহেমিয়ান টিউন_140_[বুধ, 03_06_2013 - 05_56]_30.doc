আমি পাইলাম, আমি ইহাকে পাইলাম


কাদের মোল্লা সবুর করিতে পারিতেন । কিন্তু নিজামী সবুর করিতে চাহিলেন না । তিনি দেখিলেন অপরাধ ধামাচাপা দেওয়ার সময় পার হইয়া গেছে , আর কিছুদিন গেলে নিজেকে রক্ষা করিবার সময়টাও পার হইয়া যাইবে । তরুন প্রজন্ম অবৈধ রকমে বাড়িয়া গেছে বটে , কিন্তু জোটে থাকার আপেক্ষিক গুরুত্ব এখনো তাহার চেয়ে কিঞ্চিৎ উপরে আছে , সেইজন্যই তাড়া । আমি ছিলাম দলের অঘোষিত প্রেসিডেন্ট গুআজম, সুতরাং জোট গঠন সম্বন্ধে আমার মত যাচাই করা আবশ্যক ছিল। আমার কাজ আমি করিয়াছি , খুন ধর্ষন করিয়া পাস করিয়া পাকিস্তানি বৃত্তি পাইয়াছি। তাই প্রজাপতির দুই পক্ষ , দেশীপক্ষ ও বিদেশীপক্ষ, ঘন ঘন বিচলিত হইয়া উঠিল।
নরমাংসের স্বাদ পাইলে মানুষের সম্বন্ধে বাঘের যে দশা হয়, জোট সম্বন্ধে নিজামীর ভাবটা সেইরূপ হইয়া উঠে । অবস্থা যেমনি ও সময় যতই খারাপ হউক, ক্ষমতার অভাব ঘটিবামাত্র তাহা পূরণ করিয়া লইতে তাহার কোনো দ্বিধা থাকে না। যত দ্বিধা ও দুশ্চিন্তা সে দেখি ঘাড়ত্যাড়া তরুন প্রজন্মের । জোট গঠনের পৌনঃপুনিক প্রস্তাবে পীর সাহেবের পাকা চুল কলপের আশীর্বাদে পুনঃপুনঃ কাঁচা হইয়া উঠে , আর দেশের ভাবনায় ঘাড়ত্যাড়াদের কাঁচা চুল ভাবনায় একরাত্রে পাকিবার উপক্রম হয় ।
আমাদের সঙ্গে যাহার চুক্তি হইয়াছিল তাহার সত্য নামটা দিব না । যে তাম্রশাসনে তাহার নাম খোদাই করা আছে সেটা আমার হৃদয়পট । কোনোকালে সে পট এবং সে নাম বিলুপ্ত হইবে , এমন কথা আমি মনে করিতে পারি না । আমার এ লেখায় তাহার যেমন হউক একটা নাম চাই । আচ্ছা , তাহার নাম দিলাম ম্যাডাম । 
ম্যাডাম যথাসময়ে ক্ষমতায় আসিলেন; মন্ত্রিত্ব দিলেন । ক্ষমতা চলে যাওয়ার তৃতীয় বৎসরে পা দিয়াছি, আমি নতুন পরিকল্পনা করিতেছিলাম, এমন সময় আমার নামে যুদ্ধপরাধ মামলা হইল। মামলাটা সমাজের মতে বা সমাজসংস্কারকের মতে উপযুক্ত কি না তাহা লইয়া তাহারা দুই পক্ষ লড়াই করিয়া রক্তারক্তি করিয়া মরুক, কিন্তু আমি বলিতেছি, সে মামলাটা আমার পক্ষে যত খারাপ হউক কাদের নিজামির পক্ষে কিছুমাত্র কম খারাপ নয়।
মামলার অরুণোদয় হইল একখানি হাতকড়ার আভাসে। নিজামীকে ফোনে দাওয়া দিতেছিলাম। একজন পুলিশের কর্মকর্তা আমার চোখের উপরে হাতকড়া ধরিয়া বলিলেন, এইবার সত্যিকার দাওয়া দিবো — একেবারে ঘাড়মোড় ভাঙিয়া।
পঞ্জিকার পাতা উল্টাইতে থাকিল; দুটা-তিনটা মামলার রায় পিছাইয়া যায়, বিচার আর শেষ হয়না। আমি বিচার সম্পর্কে আশাবাদী । বিদেশে পর্যাপ্ত টাকা খরচ করা হইতেছে । তবুও উনি এবং উনার মনিবের উপর রাগ হইতে লাগিল।
সেদিনকার হত্যাযজ্ঞের প্রত্যেক খুঁটিনাটি যে আমার মনে পড়িতেছে। সেদিনকার প্রত্যেক মুহূর্তটি আমি আমার সমস্ত চৈতন্য দিয়া স্পর্শ করিয়াছি। আমার সেই পাকিস্তানের পক্ষে গোলামি করার সময়টি আমার জীবনে অক্ষয় হইয়া থাক ।
একদিন গোলটেবিলে চারিদিকে হট্টগোল ; তাহারই মাঝখানে ম্যাডামের কোমল হাতখানি আমার হাতের উপর পড়িল। এমন আশ্চর্য আর কী আছে। আমার মন বারবার করিয়া বলিতে লাগিল, ‘আমি পাইলাম , আমি ইহাকে পাইলাম।
ক্ষনকাল পরে আমি ম্যাডামকে কহিলাম আপনি কিন্তু কথা দিয়েছেন । ম্যাডাম হাসিয়া কহিলেন মানুষ পণ করে পণ ভাঙিয়া ফেলিয়া হাঁফ ছাড়িবার জন্য । হৃদয় আমার বিদীর্ন হইলো । তবুও আমি জোট আঁকড়াইয়া থাকিলাম । ম্যাডামকে বলিলাম আমি সব সিদ্ধান্তের ভার আপনার উপর ছাড়িয়া দিলাম । আপনি যাহা দেন তাহাতেই তুষ্ট থাকিবো । যাহা দিলাম তাহা উজাড় করিয়াই দিলাম । এখন ফিরিয়া তাকাইতে গেলে দুঃখ পাইতে হইবে । হারানো ক্ষমতা উদ্ধার করিবার মত এমন বিড়ম্বনা আর নাই ।
ট্রাইবুনালকে ঘুষ দিবো, পকেটে কাঁড়ি কাঁড়ি ডলার । কিন্তু শেষ পর্যন্ত দেখি ট্রাইবুনালের লোকজনও ঘাড়ত্যাড়া । আমি স্তব্ধ হইয়া বসিয়া ভাবিতে লাগিলাম । মনে বুঝিলাম , ইহারা অন্য জাতের মানুষ । তাহারও পরে কী হইল সে কথা সবাই বলিতে পারিব । কাদেরের যাবজ্জীবন হইলো। সারা পূর্ব পাকিস্তান শাহবাগ হয়ে গেলো । আর শাহাবাগ হয়ে গেলো সারা পূর্ব পাকিস্তান । 
শুনিতেছি, মঞ্চ প্রস্তুত । কিন্তু বিশ্বজুড়ে ডলার খরচ করিতেছি কি মঞ্চে উঠার জন্য ? তবুও ইহা সম্ভব হইতেও পারে । কারণ — থাক, আর কাজ কী !


