ঈদ মানে কি সত্যিই আনন্দ_ 


 :দীর্ঘশ্বাস:
ঈদ কি সবার জীবনে আনন্দ বয়ে আনতে পারে? কেন পারে না? আজ যখন নিউমার্কেটে বসে আড্ডা দিচ্ছিলাম, একটি ৫-৬ বছরের ছেলে এসে বলল, ভাইয়া কয়টা টাকা দেন, একটা জামা কিনব । কেন জানি খুব কষ্ট পেলাম । ছেলেটাকে নিয়ে গেলাম এক দোকানে । ২০০ টাকা দিয়ে একটা শার্ট আর ৩০০ টাকা দিয়ে একটা প্যান্ট কিনে দিলাম । পিচ্চিটা আমার পা ধরে সালাম করতে লাগল । আর কাঁদতে কাঁদতে বলল, ওর বাবা গত বছর মারা গেছে। ওর মা বিয়ে করে অন্য স্বামীর ঘরে চলে গেছে । শুনে খুব কষ্ট পেলাম; আবার নিজেকে অনেক সৌভাগ্যবানও মনে হল । কারন, মধ্যবিত্ত পরিবারে জন্মেছি বলে মাঝে মাঝেই আফসোস হয় । কোথায় যেন হারিয়ে গেল সেই আফসোস । ছেলেটি চলে যেতেই ওর মত আরও কয়েকজন ঘিরে ধরল । পকেটে তখন আর মাত্র ৪০ টাকা অবশিষ্ট । সবাইকে একটা করে চকলেট দিয়ে বিদায় করলাম । কারন, ওদের অভাব পূরণের সামর্থ্য আমার নাই । কেউ ঈদে ৫ টা জামা পাচ্ছে । কেউ সেদিন পেট ভরে খেতেও পাচ্ছেনা । এর নামই কি আনন্দ? আল্লাহ তো সব পারেন । তাহলে দিন দিন পৃথিবীতে ধনী-দরিদ্র বৈষম্য প্রকট আকার ধারণ করছে কেন? আমরা কি পারি না এসব অনাথ শিশুর মুখে হাসি ফোটাতে ? একটি বেলা তাদের খাবার সংগ্রহের নিশ্চয়তা দিতে?
এটি আমার জীবনের প্রথম ব্লগ । আশা করি, এরপর অনেক ভাল লিখব ।

