আয়েশা এবং জয়নবের বিয়ে _ নিরপেক্ষ দৃষ্টিকোণ


প্রাচীনকাল থেকেই ধর্ম মানুষের মনে বাসা বেধে আছে । বর্তমান পৃথিবীর সিংহভাগ মানুষ-ই কোনো না কোনো ধর্মের অনুসারী । তবে বহুকাল আগে থেকেই নাস্তিক অর্থ্যাৎ ধর্মে অবিশ্বাসী কিছু লোকও আছে । বর্তমানে তাদের সংখ্যা নেহায়েত কম না । চিনের বেশিরভাগ মানুষ নাস্তিক বলে মাঝে মাঝে রব উঠে । 
বাংলাদেশের প্রেক্ষাপটে বা আরো একটু বড় পরিসর অর্থ্যাৎ এশিয়ার প্রেক্ষাপটে দেখা যায় যে নাস্তিকদের আক্রমণের মূল লক্ষ্য হলো ইসলাম ধর্ম । এর কিছু যুক্তিযুক্ত কারণও আছে ।
ইসলামের কিছু বিতর্কিত আইন আছে । যেগুলোর মধ্যে অন্যতম হলো বহু বিবাহ । একজন পুরুষ একইসাথে একাধিক বিয়ে করবে এটা আসলেই অনুচিত । 
নাস্তিকরা ইসলামের শেষ নবী মুহাম্মদের একাধিক বিয়ে নিয়ে তর্ক করে । বিশেষ করে আয়শা এবং জয়নবকে বিয়ে করার কোনো গ্রহণযোগ্য কারণ নেই । মুসলিম মনিষীরা বার বার ব্যাপারটা এড়িয়ে যান । যারা মাঝে মাঝে উত্তর দেন তারা কিছু আনকোরা যুক্তি দেন । মূল কথা হলো এই দুটি বিয়ে আসলেই বিতর্কিত । যা অস্বিকার করার কোনো কারণই নেই ।
ঠিক একইভাবে যদি বলি, যদিও বিষয়টা বিতর্কিত তবুও এটা নিয়ে কাদা ছড়ানোর কোনো মানে নেই । আমি দেখেছি, এই বিষয়টা উঠলেই নাস্তিকরা মুহাম্মদকে গালিগালাজ করা শুরু করে । যা অনুচিত । ধর্মের গন্ডি ছাড়াও যদি বিবেচনা করেন তবুও মুহাম্মদকে মহামানব বলতেই হবে । এর কারণ মুহাম্মদ একই সাথে ছিলেন একজন ধর্মীয় নেতা এবং রাষ্ট্রনেতাও বটে । তার মানবীয় গুনাবলি অণুকরণীয় ।
মুসলিম মনিষীগণ আয়েশাকে বিয়ের কারণ হিসেবে আবু বকরের সাথে মুহাম্মদের সম্পর্কোন্নয়নকে সামনে আনেন । কিন্তু মুহাম্মদের সাথে আবু বকরের এতো ভালো সম্পর্ক থাকার পরও আবার নতুন করে ভালো করার কি দরকার ছিলো ? এ প্রশ্নে মুসলিম মনিষীরা পিছু হটেন । ঠিক একইভাবে নিজের পালক পুত্রের স্ত্রী জয়নবকে বিয়ের বিষয়েও মুসলিম মনিষীরা দুর্বল যুক্তি দেন তা কিন্তু যুক্তিতে টিকে না ।
তবে শুধু এই দুটি বিষয়কে কেন্দ্র করে মুহাম্মদকে নারীলোভী তকমা দেয়ারও যৌক্তিকতা নেই । কোনো মানুষকে বিচার করতে হলে তাকে তার সবকিছু দিয়ে বিচার করা উচিত । আর এভাবে বিচার করলে মুহাম্মদ লেটার মার্ক পেয়ে পাস করবেন বলে আমার বিশ্বাস ।
সবশেষে কথা কিন্তু একটাই । আপনি মুসলিম তো মুসলিমই থাকুন । আপনি নাস্তিক তো নাস্তিকই থাকুন । প্রতিপক্ষের সমালোচনা করুন এবং প্রতিপক্ষের ছোড়া তীরের যুক্তিযুক্ত উত্তর দিন । কাউকে দোযখের ভয় দেখিয়ে, কারো গলা কেটে, কারো ধর্মীয় নেতাকে নিয়ে চটি লিখে,কারো ধর্মীয় নেতাকে গালিগালাজ করে অশান্তি ছাড়া আার কিছুই পাওয়া যাবে না ।

