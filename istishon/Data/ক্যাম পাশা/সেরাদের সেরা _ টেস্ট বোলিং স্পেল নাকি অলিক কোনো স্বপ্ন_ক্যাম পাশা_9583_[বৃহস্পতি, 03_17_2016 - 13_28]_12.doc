সেরাদের সেরা _ টেস্ট বোলিং স্পেল নাকি অলিক কোনো স্বপ্ন


ক্রিকেটে প্রতিনিয়তই গড়া হচ্ছে একের পর এক রেকর্ড । তবে এর মধ্যে কিছু কিছু ঘটনা অমর হয়ে আছে আমাদের কাছে । আজ শুনবো টেস্ট ক্রিকেটে কিছু বোলারের অতিমানবীয় কিছু কার্জকলাপের কথা ।
১। অস্ট্রেলিয়া এবং ওয়েস্ট ইন্ডিজের মধ্যকার সিরিজের ৫ম টেস্ট ম্যাচ । সেদিন যেন নরকের আগুনের গোলা ছুড়তে লাগলেন কিংবদন্তি ওয়েস্ট ইন্ডিয়ান পেসার কার্টলি অ্যামব্রোস । মাত্র ৫ ওভার ২ বলের স্পেলে তুলে নিলেন ৭ জন অসি ব্যটসম্যানকে । রান দিলেন মাত্র ১ । ১৯৯৩ সালে ঘটা এ ঘটনাকে আপনি রিভার্স সুইং ও লেট কাটারের এক অনন্য প্রদর্শনীও বলতে পারেন ।
২। জিম লেকার কখনই এতো ভয়ঙ্কর বোলার ছিলেন না । তবে ইংল্যান্ডের পক্ষে করে বসলেন অতিমানবীয় এক বোলিং । তুলে নিলেন সব অসি ব্যাটসম্যানকে । আগের ইনিংসে নিয়েছিলেন ৯ উইকেট । তবে এবার আর ভাগ না দিয়ে একাই সব সাবাড় ।
৩। নয়া দিল্লী ১৯৯৯ । পাকিস্তানের বিপক্ষে সিরিজে ১-০ তে পিছিয়ে ভারত । সেই ম্যাচেই ঘটলো আবার জিম লেকারের পুনরাবৃত্তি । অনিল কুম্বলে একে একে তুলে নিলেন সব পাক ব্যাটসম্যানকে ।
৪। ১৯৮১ অ্যাডবাস্টন টেস্ট । অস্ট্রেলিয়ার জিততে প্রয়োজন মাত্র ১৫০ রান । সর্বকালের অন্যতম সেরা অলরাউন্ডার ইয়ান বোথাম আছেন না ! অস্ট্রেলিয়া যখন হারলো তখন স্কোর বোর্ডে লিখা, "ইয়ান বোথাম ১ রানে তুলে নিয়েছেন ৫ উইকেট ।"
৫। ল্যান্স গিবস । ওয়েস্ট ইন্ডিয়ান স্পিনার । সেই টেস্টে বল করেছিলেন ৫৩ ওভার ৩ বল । রান দিয়েছিলেন মাত্র ৩৮ । নিয়েছিলেন ৮ উইকেট । মেডেন কয়টি জানেন ? মাত্র ৩৭ টি !!!
আরো অনেক অতিমানবীয় পারফরম্যান্স আছে । তবে বেশিরভাগ ক্রিকেটবোদ্ধার মতে ওপরেরগুলোই সেরা বোলিং স্পেল ।

