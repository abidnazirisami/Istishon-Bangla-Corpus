বাংলাদেশী বিজ্ঞানীর ভরহীন কনা আবিস্কার


ভরহীন কনা "Weyl Fermion" আবিস্কার আমার কাছে কোন বড় বিষয় না,বিষয় আবিস্কারক একজন বাংলাদেশী।
এডভোকেট রহমত আলী ও গৃহিণী নাদিরা বেগমের দুই ছেলে ও এক মেয়ের মধ্যে জাহিদ সবার বড়। ধানমন্ডি সরকারি বালক উচ্চবিদ্যালয় থেকে এসএসসিতে সম্মিলিত মেধাতালিকায় দ্বিতীয় ও ঢাকা কলেজ থেকে এইচএসসিতে প্রথম স্থান অধিকার করেন জাহিদ।জাহিদের স্ত্রী মাইক্রোস্ফটে কর্মরত।জাহিদ বাংলাদেশের শিক্ষা ব্যাবস্থা নিয়েও কাজ করতে আগ্রহী।

ছোটবেলায় উপহার পাওয়া একটি কম্পাস জাহিদকে প্রথম জগতের রহস্য অনুসন্ধানে আগ্রহী করে তোলে। কম্পাসের কাঁটা ভেঙে যাওয়ার পরও কেন এক ‘অদৃশ্য শক্তি’র প্রভাবে সেটি উত্তর-দক্ষিণ হয়ে থাকে তা ছিল শিশু জাহিদের পরম বিস্ময়। পরবর্তী সময়ে বিজ্ঞান-লেখক আবদুল্লাহ আল মুতীর বিজ্ঞানবিষয়ক বই জাহিদকে বিজ্ঞানের প্রতি আকৃষ্ট করে তোলে। দশম শ্রেণিতে পড়ার সময় জাহিদ নিজেই লিখে ফেলেন বই—এসো ধূমকেতুর রাজ্যে।
জ্ঞানের নানান বিষয় পড়তে পড়তে জাহিদের মনে আইনস্টাইনের বিশ্ববিদ্যালয়ে পড়ার ইচ্ছা তৈরি হয়।
প্রথম আলোতে সাক্ষাতকারে জাহিদ জানান—তিনি আইনস্টাইনের বিশ্ববিদ্যালয় প্রিন্সটন বিশ্ববিদ্যালয়ে ভর্তি হতে ইচ্ছুক ছিলেন কিন্তু পারেন মি। নোবেল পুরস্কার বিজয়ী তত্ত্বীয় পদার্থবিজ্ঞানী স্টিফেন ভাইনভার্গের সঙ্গে কাজ করার সুযোগ নিতে জাহিদ ভর্তি হলেন অস্টিনের টেক্সাস বিশ্ববিদ্যালয়ে। সেখানে পদার্থবিজ্ঞান থেকে স্নাতক হয়ে পরে স্ট্যানফোর্ড ইউনিভার্সিটি থেকে পিএইচডি করেন। পিএইচডি করার সময় জাহিদ বের করেন কঠিন বস্তুর মধ্যে ইলেকট্রনের চারটি কোয়ান্টাম সংখ্যা বের করার কৌশল। এই সময় তিনি প্রিন্সটন ইউনিভার্সিটিতে পড়ানোর আমন্ত্রণ পান।
জাহিদের ভাষায়,
"আমি একটা বক্তৃতা দিতে গিয়েছি প্রিন্সটনে। বক্তৃতা শেষেই তারা আমাকে যোগ দেওয়ার আমন্ত্রণ জানায়। কোনো জীবনবৃত্তান্তও তৈরি ছিল না। পিএইচডিও শেষ হয়নি।"
বিজ্ঞানী মহামতি আইনস্টাইন, নিলস বোর, ওপেন হাইমারের স্মৃতিবিজড়িত প্রিন্সটন ইউনিভার্সিটিই ২০০২ সাল থেকে জাহিদের কাজের ক্ষেত্র। এরই মধ্যে প্রায় ২০ জন শিক্ষার্থী তাঁর তত্ত্বাবধানে পিএইচডি ডিগ্রি লাভ করেছেন।
শুরুর দিকে দুনিয়ার জন্ম-মৃত্যুর তত্ত্ব নিয়ে কাজ করলেও বিজ্ঞানী স্টিভেন ভাইনবার্গ জাহিদকে ব্যবহারিক পদার্থবিজ্ঞানে আগ্রহী করে তোলেন। সেখানে আইনস্টাইনের আলোর তড়িৎ ক্রিয়ায় ব্যবহৃত পদ্ধতি ব্যবহার করে নতুন এক জগতের সন্ধান পান জাহিদ। তাঁর প্রকাশিত শতাধিক বৈজ্ঞানিক নিবন্ধের দুই- তৃতীয়াংশই ছাপা হয়েছে নেচার, ফিজিক্স টুডে, সায়েন্স, ফিজিক্যাল রিভিউর মতো বনেদি, অভিজাত ও বিখ্যাত বিজ্ঞান সাময়িকীতে।
 আবিষ্কৃত নতুন এই বস্তু-দশার (state of the matter) নাম দেওয়া হয়েছে ‘টপলোজিক্যাল ইনসুলেটর’ বা ‘স্থানিক অন্তরক’।
১৯২৯ সালে বিজ্ঞানী Hermann Weyl প্রথম এমন একটি কণা থাকার কথা প্রস্তাব করেছিলেন। পরবর্তীতে এই কণা আবিষ্কারের জন্য নানা গবেষণা কার্যক্রম চলে। নিউট্রিনোর ভর সম্পর্কে সম্পূর্ন নিশ্চিত হবার পূর্ব পর্যন্ত ধারনা করা হত নিউট্রিনোই হয়ত সেই ‘Weyl Fermion’. পরবর্তীতে নিউট্রিনোর ভর আবিষ্কারের পর পুনরায় খোঁজ শুরু হয় ‘Weyl Fermion’ এর।
তারই ধারাবাহিকতায় ৮৫ বছর পর বাংলাদেশী বংশোদ্ভুত বিজ্ঞানী জাহিদ হাসানের নেতৃত্বে প্রিন্সটন ইউনিভার্সিটির একদল বিজ্ঞানী এই অবিশ্বাস্য ভরহীন কনার অস্তিত্ব আবিষ্কার করেন।
উপরের ছবিটি particle detector যন্ত্র হতে প্রাপ্ত ‘weyl fermion’ কনার অস্তিত্বের প্রমাণ। নতুন এই কণার অস্তিত্ব প্রমাণের বিষয়টি গত ১৬ জুলাই ২০১৫ বিশ্ববিখ্যাত বিজ্ঞান সাময়িকী সায়েন্স জার্নালে প্রকাশিত হয়।
এক প্রকার কৃত্রিম ধাতব ক্রিস্টাল ‘টানটেলাম আর্সেনাইড’ এর ভেতরে এই কনার অস্তিত্ব আবিষ্কার করা হয় যেটি এই আবিষ্কারের জন্য বিশেষ ভাবে প্রস্তুত করা হয়েছিল বেইজিং এর ন্যাশনাল তাইওয়ান ইউনিভার্সিটির Collaborative Innovation Center of Quantum Matter এ।
ওয়েইল বা ভিন্ন উচ্চারনে ভেইল ফার্মিয়ন কণা ভরহীন তাই এটি অবিশ্বাস্য দ্রুতগতিতে চলাচল করতে সক্ষম। এটি ক্রিস্টাল এর ভেতরে পদার্থ এবং প্রতি-পদার্থ উভয়ের আচরন করতে পারে।
এর বিশেষ বৈশিষ্ট হল এটি অত্যন্ত দ্রুতগতি সম্পন্ন কনা এবং চলার পথে ইলেক্ট্রনের মত ছড়িয়ে পরে না। লাইট বীমের ন্যায় চলাচল করে। যা ভবিষ্যৎ ইলেক্ট্রনিক্সের যুগান্তকারী পরিবর্তনের এক সম্ভাবনা। এমনকি এই কনার সাহায্যে ভরহীন ইলেক্ট্রন তৈরী করতে পারার সম্ভাবনা রয়েছে যা বর্তমান ইলেক্ট্রনিক্স কে এগিয়ে নিয়ে যেতে পারে বহুদুর।
ভরহীন ইলেক্ট্রন বা সরাসরি ভেইল ফার্মিয়ন ব্যবহার করা হলে ইলেক্ট্রনিক্স যন্ত্রপাতি অনেকগুন বেশি দ্রুত কাজ করতে সক্ষম হবে। এটি কোয়ান্টাম কম্পিউটিং এ এক নতুন মাত্রা আনয়ন করতে সক্ষম। এছাড়া ভরহীন হওয়ায় ইলেক্ট্রনিক্স ডিভাইস যত বেশি আর দ্রুতই কাজ করুক না কেন গরম হবে না।
ওয়েইল ফার্মিয়নকে গ্রাফিনের ত্রিমাত্রিক সমমানের একটি কনা বলে অভিহিত করা যেতে পারে।
এর ব্যবহারিক দিক নিয়ে বিজ্ঞানীরা যথেষ্ট আশাবাদী। এটি ভবিষ্যৎ ইলেক্ট্রনিক্সের জগতে অভাবনীয় উন্নতি ও ভিন্ন মাত্রা আনয়নে সমর্থ হবে বলেই আশা করছেন বিজ্ঞানীরা। এমনকি এর ভরহীনতা ও ছড়িয়ে না পড়ার গুনকে কাজে লাগিয়ে বর্তমানের তুলনায় অনেক বেশি ইফিসিয়েন্ট বৈদ্যুতিক যন্ত্রপাতি প্রস্তুত করা যাবে বলেও মতামত দিয়েছেন অনেক বিজ্ঞানী।
তথ্যসূত্রঃ –
১. ফিজিক্স.অর্গ 
২. বিজ্ঞানযাত্রা.অর্গ

