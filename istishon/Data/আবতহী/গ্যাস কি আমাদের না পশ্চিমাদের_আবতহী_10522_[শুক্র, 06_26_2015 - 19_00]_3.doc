গ্যাস কি আমাদের না পশ্চিমাদের


পাকিস্তান ভেংগে আর একটি দেশ হোক পশিমারা তা কোন দিনই চায় নি।তারা চেয়েছিল তাদের দোসর পাকিস্তান এর অখন্ডতা রক্ষা করতে।দেশ যখন সত্যিকার অর্থে আর এক রইল যখন বাংলাদেশ নামে একটি দেশ প্রতিষ্ঠা পেল তখন থেকেই নানা ফন্দিতে তারা দেশকে অকার্যকর করার এবং প্রমান করার ফন্দিতে মেতে উঠল।তার সর্বশেষ প্রকাশ জাতির পিতার নির্মম হত্যাকান্ড।আর এই হত্যাকান্ডের পরপরই তারা অব্যবহিতভাবে একটি পশ্চিমাপন্থী সরকার প্রতিষ্ঠা করল এবং স্বি কৃতি প্রদান করল।একের পক এক সামরিক শাষক দিয়ে দেশ পরিচালনায় সমর্থন দিল।তখন তাদের সম্পর্ক স্থাপনে গনতন্ত্র আসল না, দেশে গনতন্ত্র নাই উচ্চারিত হল না।একে একে দেশে আসল তাদের বানিয্যিক কোম্পানি গুলো ।আসল শেভরন ,কনকো ফিলিপস প্রভৃতি।ফিরে আসি ৭১ পরবর্তী বাংলাদেশ নিয়ে তাদের প্রচারনায়।
 ১৯৭৪ সালের ২৭ সেপ্টম্বর তারিখে লন্ডনের নিউ স্টেট্সম্যান
“বাংলাদেশ আজ বিপদজনক ভাবে অরাজকতার মুখোমুখি। লাখ লাখ লোক ক্ষুধার্ত। অনেকে না খেতে পেয়ে মারা যাচ্ছে। .. ক্ষুধার্ত মানুষের ভীড়ে ঢাকায় দম বন্ধ হয়ে আসে।.. বাংলাদেশ আজ দেউলিয়া। গত আঠার মাসে চালের দাম চারগুণ বেড়েছে। সরকারি কর্মচারিদের মাইনের সবটুকু চলে যায় খাদ্য-সামগ্রী কিনতে। আর গরীবরা থাকে অনাহারে। কিন্তু বিপদ যতই ঘনিয়ে আসছে শেখ মুজিব ততই মনগড়া জগতে আশ্রয় নিচ্ছেন। ভাবছেন, দেশের লোক এখনও তাঁকে ভালবাসে;সমস্ত মুসিবতের জন্য পাকিস্তানই দায়ী। আরো ভাবছেন, বাইরের দুনিয়ী তাঁর সাহায্যে এগিয়ে আসবে এবং বাংলাদেশ উদ্ধার পাবে। নিছক দিবাস্বপ্ন.. দেশ যখন বিপর্যয়ের দিকে যাচ্ছে,তখনও তিনি দিনের অর্ধেক ভাগ আওয়ামী লীগের চাঁইদের সাথে ঘরোয়া আলাপে কাটাচ্ছেন। .. তিনি আজ আত্মম্ভরিতার মধ্যে কয়েদী হয়ে চাটুকার ও পরগাছা পরিবেষ্টিত হয়ে আছেন।.. সদ্য ফুলে-ফেঁপে ওঠা তরুণ বাঙালীরা হোটেল ইন্টারকন্টিনেন্টালের শরাবখানায় ভীড় জমায়। তারা বেশ ভালই আছে। এরাই ছিল মুক্তিযোদ্ধা- বাংলাদেশের বীর বাহিনী। .. এরাই হচ্ছে আওয়ামী লীগের বাছাই করা পোষ্য। আওয়ামী লীগের ওপর তলায় যারা আছেন তারা আরো জঘন্য। .. শুনতে রূঢ় হলেও কিসিঞ্জার ঠিকই বলেছেনঃ “বাংলাদেশ একটা আন্তর্জাতিক ভিক্ষার ঝুলি।”
নিউয়র্ক টাইমস পত্রিকা ১৯৭৪ সালের ১৩ ডিসেম্বর তারিখে লিখেছিলঃ
জনৈক কেবিনেট মন্ত্রীর কথা বলতে গিয়ে একজন বাংলাদেশী অর্থনীতিবিদ বললেন,“যুদ্ধের পর তাঁকে (ঐ মন্ত্রীকে) মাত্র দুই বাক্স বিদেশি সিগারেট দিলেই কাজ হাসিল হয়ে যেত, এখন দিতে হয় অন্ততঃ এক লাখ টাকা।” ব্যবসার পারমিট ও পরিত্যক্ত সম্পত্তি উদ্ধারের জন্য আওয়ামী লীগারদের ঘুষ দিতে হয়। সম্প্রতি জনৈক অবাঙ্গালী শিল্পপতী ভারত থেকে ফিরে আসেন এবং শেখ মুজিবের কাছ থেকে তার পরিত্যক্ত ফার্মাসিউটিক্যাল কারখানাটি পুরনরায় চাল করার অনুমোদন লাভ করেন। শেখ মুজিবের ভাগিনা শেখ মনি -যিনি ঐ কারখানাটি দখল করে আছেন-হুকুম জারি করলেন যে তাকে ৩০ হাজার ডলার দিতে হবে। শেখ মুজিবকে ভাল করে জানেন এমন একজন বাংলাদেশী আমাকে বললেন, “লোকজন তাকে পায়ে হাত দিয়ে সালাম করুক, এটা তিনি পছন্দ করেন। তাঁর আনুগত্য নিজের পরিবার ও আওয়ামী লীগের প্রতি। তিনি বিশ্বাসই করেন না যে, তারা দুর্নীতিবাজ হতে পারে কিংবা তার সাথে বিশ্বাসঘাতকতা করতে পারে।”
এভাবে ই মুজিব পরিবার ও বাংলাদেশ নিয়ে তারা শুরু করে কদাকার প্রচার।
সাম্প্রতিককালেও আমরা দেখি
কিন্তু তাদের কোম্পানিগুলো এদেশে এসে শুরু করল লুটপাট ঠিক যেন ইস্ট ইন্ডিয়া কোম্পানি।
আমাদের গ্যাস মজুদ নিয়ে বিভিন্ন সময়ের জরিপে সাত থেকে ১০ টিসিএফ (ট্রিলিয়ন কিউবিক ফুট) মজুদের হিসাব পাওয়া যায়। হাইড্রোকার্বন ইউনিট সম্প্রতি পুনর্মূল্যায়নে তিতাসে ৯ টিসিএফ পর্যন্ত গ্যাস থাকার হিসাব দিয়েছে। এ ছাড়া সম্প্রতি নেত্রকোনা অঞ্চলে আবিষ্কৃত সুনেত্র গ্যাসক্ষেত্র থেকেও প্রায় চার-পাঁচ টিসিএফ গ্যাস পাওয়ার সম্ভাবনা সৃষ্টি হয়েছে এবং বিবিয়ানা থেকে পাওয়া যাবে আরো দুই টিসিএফ। মোদ্দা কথা হল দশক দুই এর মজুদ মাত্র।
এই গ্যাস নিয়েই হয় দেশ বিরোধী চুক্তি।
চলুন দেখে নেই আমার দেশে কি হয় এই গ্যাস নিয়ে
২০১২ এ বাংলাদেশের বিবিয়ানা গ্যাসক্ষেত্র সম্প্রসারণ প্রকল্পে আরো ৫০ কোটি মার্কিন ডলার বিনিয়োগের ঘোষণা দিয়েছে যুক্তরাষ্ট্রভিত্তিক বহুজাতিক প্রতিষ্ঠান শেভরন। এক বিবৃতিতে প্রতিষ্ঠানটি জানিয়েছে, নতুন বিনিয়োগের মাধ্যমে বিবিয়ানা গ্যাসক্ষেত্রের সম্প্রসারণ ছাড়াও অতিরিক্ত কূপ খনন করা হবে। শেভরন বাংলাদেশের প্রেসিডেন্ট জিওফ স্ট্রং বলেন, প্রকল্প থেকে ব্যবহারযোগ্য অনেক জ্বালানি আসবে, যা বাংলাদেশে শুধু শেভরনের ব্যবসাই বাড়াবে না, অর্থনৈতিক উন্নয়ন ও দারিদ্র্য হ্রাসেও ভূমিকা রাখবে।” আপাতদৃষ্টিতে এ ধরনের বিদেশি বিনিয়োগকে দেশের জ্বালানী সংকট নিরসনের জন্য বড়সড় উদ্যোগ বলে প্রচার চালানো হলেও প্রকৃত অবস্থা হচ্ছে দেশের গ্যাস সম্পদের উপর বহুজাতিক কোম্পানির মালিকানা আরও সুসংহত হবে এবং দেশের প্রাকৃতিক গ্যাসের অবাধ লুটপাটের ক্ষেত্র প্রস্তুত হবে কেননা উৎপাদন অংশীদারিত্বের চুক্তি মডেল পিএসসি ২০০৮ এর আর্টিক্যাল ১৪.৩ এবং ১৫.৫.৪ অনুসারে ৮০% গ্যাসের মালিকানা বহুজাতিক কোম্পানির হাতে তুলে দেয়ার বিধান রাখা হয়েছে। বিদেশী কোম্পানি উত্তোলিত গ্যাসের সর্বোচ্চ ৫৫% পর্যন্ত গ্যাসকে কস্ট রিকভারী গ্যাস হিসেবে ঘোষণা করতে পারবে এবং বাকি ৪৫% প্রফিট গ্যাস বা বাজারজাতযোগ্য গ্যাসের ২০% এর বেশী পেট্রোবাংলা দাবী করতে পারবে না । অর্থাৎ বহুজতিক কোম্পানির সাথে সম্পাদিত চুক্তির কারনে কোটি কোটি ডলার বিদেশি বিনিয়োগ করা হলেও উত্তোলিত গ্যাসের উপর সরকার ও জনগনের মালিকানা ও নিয়ন্ত্রন থাকবে না। ফলে এই বিশাল বিনিয়োগ সুস্পষ্টভাবেই দেশের গ্যাস সম্পদ লুণ্ঠনের দরজা খুলে দিবে। প্রথমত দেশের সমস্ত প্রাকৃতিক সম্পদের মালিক জনগণ হলেও শুধুমাত্র কারিগরি দক্ষতার জন্যই বহুজাতিক কোম্পানির নিরঙ্কুশ মালিকানা অযৌক্তিক এবং অন্যায়। । দ্বিতীয়ত, অসম চুক্তির কারনে কোম্পানি সরকারের কাছে উত্তোলিত গ্যাস চড়া মূল্যে বিক্রি করে। পেট্রোবাংলা সরকারকে প্রতি হাজার ঘনফুট গ্যাস দিতে পারে ২৫ টাকায় অথচ বিদেশী কোম্পানির কাছ থেকে খরচ হয় ২৫০ টাকা। তেল-গ্যাস অনুসন্ধানের সরকারি প্রতিষ্ঠান বাপেক্স উত্তোলিত গ্যাস যে দামে সরবরাহ করে বহুজাতিক কোম্পানি একই পরিমাণ গ্যাস বিক্রি করে ৫-১০ গুণ বেশি দামে। অন্য দিকে কস্ট রিকভারির নামে বহুজাতিক কোম্পানি কোটি কোটি টাকা হাতিয়ে নেয়। এই হিসাব যোগ করলে বহুজাতিক কোম্পানির কাছ থেকে সরকারকে ৫০-১০০ গুন বেশি দামে গ্যাস ক্রয় করতে হয়। ফলে উত্তোলিত গ্যাসের ক্রয়মূল্য বেড়ে যাওয়ায় গ্যাস নির্ভর বিদ্যুৎ প্লান্টে বিদ্যুৎ উৎপাদনের খরচও অনেকগুন বেড়ে যায় এবং সরকার দফায় দফায় বিদ্যুতের দাম বৃদ্ধি করতে বাধ্য হয়। প্রতি বছর গ্যাস-বিদ্যুৎ অতি উচ্চ মূল্যে কেনার জন্য এ বাবদ সরকারকে ভতুর্কি দিতে হয় প্রায় ৪ হাজার কোটি টাকা।
তেল গ্যাস উত্তোলনে আমাদের কি সামর্থ নেই?চলুন দেখি বাপেক্স এর কথা
১৯৮৯ সালে বাপেক্স গঠনের পর থেকে বিদেশী কোম্পানি ১৭ টা অনুসন্ধান কূপ খনন করে বেশ কিছু গ্যাস ক্ষেত্র আবিষ্কার করে। তবে ঐসব গ্যাসক্ষেত্রের সাম্ভাব্যতা পেট্রোবাংলা/বাপেক্সই প্রথমে যাচাই করে। অন্যদিকে বাপেক্সকে দেয়া হয় মাত্র ৫ টি ক্ষেত্র, তার মধ্যেই বাপেক্স সালদানদী, শাহবাজপুর, শ্রীকাইল এবং নোয়াখালির সুন্দলপুরে গ্যাসক্ষেত্র আবিষ্কার করে অর্থাৎ সাফল্যের হার ১.২৫:১। বাপেক্স পুরনো ড্রিলিং/রিগিং যন্ত্রপাতি নিয়েও দক্ষতা ও যোগ্যতার প্রশ্নে বিদেশী কোম্পানিগুলোর তুলনায় অধিকতর সাফল্য দেখিয়েছে- দেশী/বিদেশী কোম্পানির মিলিতভাবে সাফল্যের অনুপাত যেখানে ৩:১, সেখানে দেশীয় কোম্পানির সাফল্যের অনুপাত ১.২৫:১। অর্থাৎ জাতীয় প্রতিষ্ঠানের দক্ষতাহীনতার কথা বলে বহুজাতিক কোম্পানিকে গ্যাসক্ষেত্র ইজারা দেয়া হচ্ছে সেই প্রতিষ্ঠানের সাফল্যের হার বিদেশি কোম্পানির চেয়ে দ্বিগুণেরও বেশি! বিদেশি কোম্পানির সাব কনট্রাক্টর হিসেবেও বাপেক্স অনেক দক্ষতার সাক্ষর রেখেছে। যেমন, বিদেশী কোম্পানি নাইকো (ফেনী-২), টাল্লোর (লালমাই, ভাঙ্গুরা, চাঁদপুর) ২-ডি সিসমিক সার্ভে করা, কন্ট্রোল পয়েন্ট স্থাপন করে দেয়া এমনকি কূপ ড্রিলিং (ওয়ার্ক ওভার) করে দেয়া ইত্যাদি। এছাড়া বাপেক্স গ্যাস ক্ষেত্রে সম্ভাব্য দুর্ঘটনা এড়িয়েই কূপ খনন ও উত্তোলনে অসামান্য কৃতিত্বের সাক্ষর রেখেছে। অথচ অক্সিডেন্টাল এবং নাইকোর মাগুরছড়া ও টেংরাটিলায় ভয়াবহ গ্যাস দুর্ঘটনা, শেভ্রন এর লাউয়াছড়াতে গ্যাস বিস্ফোরণ, কেয়ার্ন এনার্জি কর্তৃক তড়িঘড়ি করে ক্যাপাসিটির বেশী উত্তোলন করতে গিয়ে সাঙ্গু গ্যাসক্ষেত্রের উৎপাদন ক্ষমতা বিনষ্টকরণ এসব দুর্ঘটনার মাধ্যমে দেশের হাজার হাজার কোটি টাকার গ্যাস নষ্ট করার ইতিহাস রয়েছে তথাকথিত দক্ষ বহুজাতিক কোম্পানিগুলোর কিন্তু অদক্ষ (?) পেট্রোবাংলা/বাপেক্সের সে ধরনের কোন ইতিহাস নেই। সবচেয়ে বড় বিষয় হচ্ছে বাপেক্স বহুজাতিকের চেয়ে অনেক কম খরচে গ্যাস অনুসন্ধান, কূপ খনন এবং উত্তোলন করতে সক্ষম। গ্যাস অনুসন্ধানের জন্য সার্ভে করতে বাপেক্সের খরচ হয় বহুজাতিক কোম্পানির চেয়ে ৬/৭ গুণ কম। বাপেক্স কূপ অনুসন্ধান ও উন্নয়ন, গ্যাস উত্তোলন ও প্রসেসিং প্ল্যান্ট সব মিলিয়ে গড়ে ৪০০ কোটি টাকা খরচ করে ২৪৫ বিসিএফ (বিলিয়ন কিউবিক ফুট) গ্যাস উত্তোলন করে অথচ বহুজাতিক কোম্পানির কাছ থেকে একই পরিমান গ্যাস পেতে হলে পিএসসি অনুসারে প্রতি মেট্রিকটন তেলের দাম সর্বোচ্চ ১৪০ ডলার ধরলে খরচ করতে হয় ৪৬২৫.৬ কোটি টাকা। স্থলভাগে গ্যাস অনুসন্ধান ও উত্তোলনে বাপেক্সের দক্ষতা ও যোগ্যতা থাকা সত্ত্বেও এবং এ কাজে বহুজাতিকের তুলনায় অনেক কম খরচ হলেও স্থলভাগের বেশির ভাগ গ্যাস ক্ষেত্র বহুজাতিক কোম্পানির হাতে তুলে দিচ্ছেন সরকারের নীতিনির্ধারকরা।
এ সব কিছু বিচারে গ্যাস কি আমার না ওদের।

