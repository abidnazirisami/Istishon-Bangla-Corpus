মানুষ যত অত্যাচারিত হয় তাদের তত গুনগুনানি বাড়ে


পিট সিগার
৯২-তম জন্মদিনে এই সাক্ষাতকারটি দিয়েছিলেন ডেভিড
কাপার-কে। পিপলস ওয়ার্ল্ড-এর প্রথম পর্ব প্রকাশ করেছে।
পিট সিগার-কে চেনানো হয় গানকে শক্তিতে রূপান্তরকারী
হিসেবে। যৌথ সঙ্গীত অথবা গণসঙ্গীতে তার অবদান মহাসাগর
ছাপিয়ে বাংলার কূলে এসেও ভিড়েছে।তার গানে বেজেছিল যে মুক্তি তা
বাহিত হোক ভাষা থেকে ভাষায়।
ডেভিড কপারঃ যৌথ গান গাওয়ার অনুভূতি কি?
পিট সিগার – যৌথ গানের একটা অন্যরকম আবেদন থাকে; আমার
কাছে বিষয়টা প্রায় আমার ধর্মের মতই। পৃথিবীর শত বছরের
ইতিহাস যদি দেখা হয় তাইলেই মানুষ বুঝতে পারে দর্শক হিসেবে
নয় অংশগ্রহণকারী হিসেবে তার গুরুত্ব কি? পল হকেন-এর
‘ব্লেসড আনরেস্ট’ বইয়ের কথাই ধরা যাক। যেখানে পৃথিবীর
অনেক ছোট ছোট দল আছে যাদের সবার বিশ্বাস এক নয়,
যাদের সদস্যরা অপরজনের কোন কাজের করার উপর নির্ভর
করতে চায় না বরং নিজেই নিজের কাজটি করতে চায়। প্রমাণ
করতে গেলে কেউ হয়ত একসঙ্গে গান গাওয়ায় কিছু খঁজে
পাবে না, কিন্তু আমি পেয়েছি, এভাবে গান গাওয়ার মাঝে কোন
শক্তি না থাকলে আমি অবশ্যই এ কাজ করতাম না।
১৯২৯ সালে একজন জনপ্রিয় শিল্পী রাডি ভেলিকে
বলেছিলেন যে, আপনি যদি এমন একটি গান গাইতে পারেন যার
মাধ্যমে আমেরিকার জনগণের হতাশা দূর হবে তবে আপনাকে
একটি পুরষ্কার দেওয়া হবে। সকল শিল্পীই এরকম পুরস্কার
পেতে চাইবে। যাই হোক বিং ক্রসবি তার একটি বিখ্যাত গান
‘তোমার বাঁধাগুলোকে স্বপ্নে একত্রিত কর, পরে সেগুলো
স্বপ্নেই ছুড়ে ফেল’ গেয়েছিলেন । আর এভাবেই ১৯৩২
সালের মার্কিণ হতাশাকে এভাবেই আমরা মোকাবিলা করতে
চেয়েছিলাম।
সে সময়ের গায়কদের প্রচারমুখী মনে হয় নাই আমার
- ব্যতিক্রমই নিয়মকে প্রমাণ করে। ইয়েপ নামক এক বামপন্থী
যে গরনি নামক একজন সঙ্গীতজ্ঞকে একটি গান লিখে দিতে
বলেন এবং সে লিখে ‘ও ভাই একটু তাকাবেন’? তারপর সে ১৯৩৮
সালে তার দ্যা উইজার্ড অব অজ নামক চলচিত্রের জন্য হ্যারল্ড
নামক আরেকজনকে বলেন, ‘রংধনুর উপরে’-এর উপর একটি গান
লিখে দিন। তখন হ্যারল্ড তাকে লিখে ‘দ্যা উইজার্ড অব অজ এর
উপর কোন রংধনু নেই আমি এটি পরেছি’। ইয়েপ তখন বলে,
‘আমিও এটিকে ছুড়ে ফেলে দিয়েছি’। যখন দুজনে এই বিখ্যাত
গানটি বানাল তখন পরিচালক চলচিত্র থেকে গানটি বাদ দিতে চাইল।
ফলে দুজনে একত্রে অনশন করে বলল, ‘যদি এই গান না থাকে
তবে এই চলচিত্র আর হবে না’। অগত্যা পরে পরিচালককে
তাদের দাবি মেনে নিতে হয়।
আপনি কি মনে করেন ষাটের দশক থেকে প্রতিবাদী
গানের ধরণ পরিবর্তন হয়েছে?
- আমি এ ব্যাপারে পর্যাপ্ত জানি না কারণ আমি এখন আর নতুন
রেকর্ড শুনি না। তবে আমি মনে করি এখন অনেক অনেক নতুন
ধরণের গান গাওয়া হয়। কোনটা ধীর, কোনটা দ্রুত। তাদের
মধ্যে কোনটা অনেক উচ্চস্বরের আবার কোনটা
ব্যাঙ্গাত্বক। আমার কয়েক দিন আগে একজন কবির সাথে সাক্ষাত
হয়েছিল যে তার একটি বিখ্যাত কবিতার সুরের জন্য আমার কাছে
সাহায্য চাইতে এসেছিল। আমি তাকে বলেছিলাম ‘আমার কাছে
এসো না… নিজেই খুঁজে বের করো।’ গানটিকে আরও
ভালো করার জন্য আমি তাকে অতীতের কিছু গানের কথা
বলেছিলাম যে গানগুলোতে কথার পুনঃপুনিকতা রয়েছে, রিপিটিশন
আছে। বিখ্যাত গান মানেই রিপিটেশন থাকে।
আপনি এখন পর্যন্ত গানের মধ্যে কোন কথাগুলোর বেশি
উচ্চারন করতে শুনেছেন?
- গণঅধিকার আন্দোলনের কথা সবচেয়ে বেশি শুনতে পাই।
একতার জন্য গান অনেক কিছু করে, তাছাড়া গান ব্যতীত অন্য কিছুর
দ্বারা গণঅধিকার আন্দোলনকে এত বেশি প্রভাবিত করা যেত না।
মানুষ যত অত্যাচারিত হয় তাদের তত গুনগুনানি বাড়ে। তারা গানে
নিজেদের ঐক্য খুঁজে পায়। জেলে, পিকেটিঙে, প্যারেডে
তারা এক সঙ্গে গান গায়।
গত ষাট বছরে লোকগান সমাজ পরিবর্তনে একটি গুরুত্বপূর্ণ
উপাদান হিসেবে বিবেচিত হচ্ছে। সমাজ পরিবর্তনে আপনি কি
গানের এই ব্যবহারের উপর এখনও যথেষ্ট আশাবাদি?
- অতীতের যেকোনো সময়ের চাইতে আজ আমি বেশি
আশাবাদি। যখন আমি ছোট ছিলাম তখন আমার ইহুদী বন্ধুরা বলত, ‘তুমি
জীবনে কি করবে’? আমি বলতাম, ‘আমি একজন সন্ন্যাসি হব।’ আমি
ভাবতাম পৃথিবীটা খুব কপটতায় ভরপুর আর সন্ন্যাসী হওয়াটাই মনে
হত সবচেয়ে সৎ কাজ। আমি জানতাম না কিভাবে হব কিন্তু আমি
ভাবতাম আমাকে হতে হবে। আমি ভাবতাম আমার কাজ হবে বনের
দেখাশোনা, বন থেকে বেরোলে চার্চ।
আপনি কি মনে করেন ,লোকগান ব্যবহারিক জীবনে ও
সংস্ককৃতিতে প্রভাব ফেলে এবং আরও উন্নত করে
- আমি মনে করি এ গান ইতিহাস সম্পর্কে অন্যভাবে ধারণা দেয়।
এসব গান । এসব গান ফেলে আসা সময় সম্পর্কে তার
শ্রোতাকে ধারণা দিবে। এবং সেই গানের ধারণা কাউকে বাহিত
করে যেমন আমি উডি’স চিলড্রেন-এ পাই। ব্রনক্সে এক
লোক থাকে যার নাম রবার্ট শেরম্যান তিনি ডব্লিউএফিউডি
রেডিওতে একটা প্রোগরাম করেন যার নাম উডি’স চিলড্রেন,
আমি তাকে বিভিন্ন প্রবাদ পাঠাই যিনি সেসব জানা-অজানা মানুষের
কথাগুলো দিয়ে গান বাজান।
বর্তমানে লোক সংস্কৃতির গানের বিবর্তন সম্পর্কে
আপনার কি মত ?
- ইন্টারনেটের একটা বিপদ হলো আপনাকে এ বিষয়ে ভাবতে
হবে না, যা দরকার তা শুধু খঁজে যাবেন। কিন্তু গান আসলে
প্রতিদেন জীবনের অংশ হিসেবে টিকে আছে। মেয়েরা
শস্য তোলার সময় গান করে, ছেলেরাও আর ছেলেরা
নোউকা টানার সময় গান গায়।
আপনি কি খেয়াল করেছেন এখনকার বাজারের জনপ্রিয়
গানের পরিবর্তনগুলো?
- ত্রিশের দশক পর্যন্ত গানের একটি নির্দিষ্ট কাঠামো ছিল।
জনপ্রিয় গানগুলো ব্রডওয়ে কিংবা হলিউডে শুনা যেত। পঞ্চাশ-
এর দশক থেকে ব্লুগ্রাস, রক, রোল-এর গান বের হতে
থাকে এবং মূলত তখন থেকেই গানের বিবর্তন গুরু হয় এবং গানকে
এখন আর কোন নির্দিষ্ট ফ্রেমে বাঁধা যায় না।
দেখা যায়,লোকগানগুলো খুব সহজ কথা ও মিউজিকে তৈরি
হয়। তবু কিভাবে এগুলো এত বেশি স্মৃতি জাগানিয়া হয়?
- কিছু কিছু সহজ কথার গান আছে যেগুলো অনেক দিনেও ভুলা
যায় না।যেমন ধরুন, ‘টুইঙ্কল,টুইঙ্কল লিটল স্টার’ এই জাতীয়
গানগুলো সারা ইউরোপেই বিভিন্নরুপে প্রচলিত। এগুলো মনে
রাখা খুব সহজ এবং তাই হয়ত টিকে থাকে বহুদিন। বা ধরুন প্রাচীন
গুহায় কেউ নাচছে আর গাইছে, ‘বুম ডন, বুম ডন, বুম ডন’।
এগুলো মনে রাহা সহজ সে জন্যি ভোলা যায় না।
আপনি কিভাবে পুরাতন গানের ঐতিহ্যের সাথে মিল রেখেই
নতুন গান রচনা করলেন?
- মাঝে মাঝে আপনি এমন সুন্দর পুরাতন গান খুঁজে পাবেন
যেগুলো আজও বিভিন্ন উদ্দেশ্যে কাজে লাগানো যায়।
রিচারড ফেরিনা নামক একজন লোক ভিয়েতনাম যুদ্ধের বিরুদ্ধে
আমার করা একটি গানের মতই পুরাতন ইংলিশ সুর কাজে
লাগিয়েছিলেন।
আপনি কি এমন একটি বিস্ময়কর মুহূর্তের কথা মনে করতে
পারেন যখন আপনি ভেবেছেন লোক গানই আপনার
জীবনের অংশ হতে চলেছে এবং আপনার লোক গানেই
আপনয্র খ্যাতি বাড়বে?
-আমি আসলে জানতাম না কি ঘটতে যাচ্ছে। লোকে আমাকে
প্রশ্ন করত,আপনি কি কখনোই প্রবল জনপ্রিয় গান গাইতে চান না?
আসলে আমি কখনোই প্রবল জনপ্রিয় গান গাইতে চাইনি কিন্তু
দৈবক্রমে আমার গাওয়া একটি গান এইরকম হয়ে যায়। আমার বব মারলির
সাথে সাক্ষাতের সৌভাগ্য ঘটে যায়।
সংক্ষেপিত

