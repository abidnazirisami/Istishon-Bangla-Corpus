জন্মযুদ্ধ _ গল্পের মত সত্য অবলম্বনে__ 


 ফরিদপুর জেলার আলফাডাঙ্গা থানার
একটি গ্রাম মালা। পাকি জারজ
বাহিনী একাত্তরের ১০ মে সোমবার
দিনে গ্রামটি পুড়িয়ে দেয়। ৮ জন
গ্রামবাসীকে মেরে ফেলে। মুসলিম লীগ
এবং অন্যান্য দালালদের সহায়তায়
পাকি জারজ বাহিনী ঘাঁটি গাড়ে কাছেই
ভাটিয়াপাড়া নামের একটি জায়গায় অবস্থিত
ওয়্যারলেস ভবনে। শুরু করে লুটতরাজ আর
নারী নির্যাতন।
সেই গ্রামে এক বিধবা মায়ের সবেধন
নীলমনি ছিল হেমায়েত। শৈশবে বাপ
হারিয়ে মায়ের অতিকষ্টে লালিত হেমায়েত
তখন পড়তো সেকেন্ড ইয়ারে। প্রতিশোধের
আগুন জ্বলে উঠে হেমায়েতের স্বাধীন
অন্তরাত্মায়। রাতের অন্ধকারে গ্রাম
ছেড়ে সীমান্ত পাড়ি দেয়। ট্রেনিং শেষ
করে ছোট্ট একটি দল নিয়ে ফিরে আসে তার
গ্রামে। শুরু করে গেরিলা অপারেশন।
পাকি জারজদের পেছনে ছায়ার মত
লেগে থেকে অতর্কিত হামলা চালাতে থাকে।
বিপর্যস্ত হয়ে পড়ে জানোয়ারেরা। অত্যাচার
আর নারী নির্যাতনের
মাত্রা কিছুটা কমে আসে। গ্রামের মানুষ একটু
স্বস্তির নিঃশ্বাস ফেলে। দু'হাত
তুলে দোয়া করে হেমায়েতকে।
এই ডামাডোলের মধ্যে এক হতভাগী মন
দিয়ে বসে হেমায়েতকে। হেমায়েত
সরাসরি ফিরিয়ে দেয়। কিন্তু
হতভাগী নাছোড়বান্দা। ব্যাপারটি একদিন
মায়ের কানে যায়। দীর্ঘদিন ঘর ছাড়া, বনে-
বাদাড়ে ঘুরে বেড়ানো ছেলেকে বাগে আনতেই
হোক আর তড়িঘড়ি করে বংশ রক্ষা করার
উদ্দেশ্যেই হোক, বাছাকে বিয়ে করানোর জন্য
মা পীড়াপীড়ি শুরু করে দেয়। হেমায়েত বলে,
"মাগো, দেশটা স্বাধীন হোক আগে।"
কিন্তু মায়ের মন মানে না। মা জানে না,
কবে স্বাধীন হবে দেশ? পীড়াপীড়ি চলতে থাকে।
অগত্যা ১৫ ডিসেম্বর ধার্য হয় বিয়ের তারিখ।
১৪ ডিসেম্বর হলুদ বাটার দিন বিকাল ৪টায়
হাফপ্যান্ট আর গেঞ্জি গায় হেমায়েত ছুটে যায়
ষ্টেনগান কাঁধে পাকি জারজদের পেছনে।
সেদিনকার ফাইনাল অপারেশনে পাকি জারজদের
ফাঁদে পা দেয় হেমায়েত। অনেকক্ষণ
ধরে গোলাগুলি বন্ধ দেখে হেমায়েত কয়েক
ইঞ্চি মাথা তুলে পরিস্থিতি নিরীক্ষণ
করতে যায়। ঠিক তখনি একটি মাত্র বুলেট ঠিক
তার কপাল ভেদ করে বেরিয়ে যায়। স্পট ডেড।
পরদিন ১৫ ডিসেম্বর। হেমায়েতের বিয়ের দিন।
আত্মসমর্পণের পূর্ব মূহুর্তে চারদিক
থেকে পাকি জারজরা পালাচ্ছে।
হেমায়েতকে চোখের জলে ভিজিয়ে ফুল
দিয়ে সাজিয়ে সমাহিত করা হয়।
বরযাত্রীরা তার শবযাত্রায় অংশগ্রহণ করে।
হলুদ মাখা হতভাগীর হৃদপদ্ম নিবেদনের
লগ্নে শুকিয়ে, বিধবা মায়ের একমাত্র
অবলম্বন ছিনিয়ে পরদিন ১৬ ডিসেম্বর
আসে আমাদের আরাধ্য স্বাধীনতা।
পূর্বদেশ পত্রিকায় ১৪ মাঘ ১৩৭৭
তারিখে প্রকাশিত হয়েছিল হেমায়েতের কথা।

