ভার্চুয়াল ভালবাসা


ঘুম পরীরা
দৃশ্যমান জঞ্জালে অবরুদ্ব।
সমকালীন সুন্দরী
মূল্যবান মূর্তির মতন নির্বিকার।
সীমাহীন নির্লিপ্তত আর
অতৃপ্ত সত্তা খুঁজে নিচ্ছে চোরাপথ–
বিমূর্ত এক ফসিলের ন্যায়।
আলো আধারীর মাঝে শুনশান নিরবতা।
জেগে ওঠে ভার্চুয়াল ভালবাসায় মোহবিষ্ট সত্তা।
খুলির ভেতরে তার উন্মাদনা টের পাই শুধু।
ইতিমধ্যে বাস্তবতায় ছিন্নভিন্ন পরিচয়,সম্পর্ক,চেনাজানা।
একদিনের না পাওয়ার বেদনা আর কভার ছবির উজ্জ্বল চাহনি উন্মাদ করে।
এক সীমাহীন আতঙ্কে একছুটে ফটোগ্রাফারের টাইম লাইন।
অবশেষে আসস্ততার ছলে খুজে ফিরি কাল্পনিক রোমান্টিকতা।
রঙিন কিছু ছবি মুহুর্মুহু ভেসে যায় সত্তায়।
চেতনায় জাগ্রত হয় এক উদ্ভ্রান্ত ভালবাসা....

