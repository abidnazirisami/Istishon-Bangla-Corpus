সরলপুরের _যুবতী রাধে_ ও মহুয়া পালা ঃ গান রিভিউ


্সরলপুর একটি ব্যান্ড দল।যার প্রথম আ ত্মপ্রকাশ ঘটে চ্যানেল নাইন এর "উই আর দ্যা ব্যান্ড" প্রোগ্রামে।
ওদের গাওয়া "যুবতী রাধে" গানটি বেশ সাড়া ফেলেছিল।গানটি মৈমনসিংহ গীতিকায় অন্তর্ভূক্ত একটি পালা।
ময়মনসিংহ অঞ্চলের প্রচলিত পালাগানগুলোকে একত্রে মৈমনসিংহ গীতিকা বলা হয়। এই গানগুলো প্রাচীন কাল থেকে মানুষের মুখে মুখে প্রচারিত হয়ে আসছে। তবে ১৯২৩-৩২ সালে ডক্টর দীনেশচন্দ্র সেন এই গানগুলো সম্পাদনা করে কলকাতা বিশ্ববিদ্যালয় হতে প্রকাশ করেন। বর্তমান নেত্রকোনা জেলার আইথর নামক স্থানের আধিবাসী চন্দ্রকুমার দে এসব গাঁথা সংগ্রহ করছিলেন।
স্যার আশুতোষ মুখোপাধ্যায় মহাশয়ের আনুকূল্যে চন্দ্রকুমার দে কলিকাতা বিশ্ববিদ্যালয় কর্তৃক মৈমনসিংহ গাথা সংগ্রহাক হিসেবে ড. দীনেশ চন্দ্র সেন মহাশয়ের কাছ থেকে পালাগুলো সংগ্রহ করে আনেন।তার মধ্যে রয়েছে,
 মহুয়া (রচয়িতা দ্বিজ কানাই)
চন্দ্রাবতী (রচয়িতা নয়নচাঁদ ঘোষ)
কমলা (রচয়িতা দ্বিজ ঈশান)
দেওয়ানা মদিনা (রচয়িতা মনসুর বয়াতী)
দস্যু কেনারামের পালা (রচয়িতা চন্দ্রাবতী)
কঙ্ক ও লীলা
মলুয়া
দেওয়ান ভাবনা
কাজলরেখা
রূপবতী
গানটি দ্বিজ কানাই রচিত " মহুয়া " পালা থেকে নেওয়া।
অবশ্য বেশ আগে কামরুল হাসান কিরন সামুতে এটিকে গোয়ালী গান হিসাবে উল্লেখ করেছিলেন।
অনেকদিন পর এক ছোট ভাই এর মুখে গানটি শুনে নতুন করে ভাললাগা জন্মাল।
গানের রিলিকঃ
“সর্বত্র মন বলো রাধে বিনদিনি রায়
বৃন্দাবনের বংশিবাদি ঠাকুরো কানাই
একলা রাধে জল ভরিতে যমুনাতে যায়
পিছন থেকে কৃষ্ণ তখন আড়ে আড়ে চায়
জল ভর জল ভর রাধে,ও গোয়ালের ঝি
কলস আমার পুর্ন কর রাধে বিনোদি
কালো মানিক হাত পেতেছে,চাঁদ ধরিতে চায়
বামন কি আর হাত বাড়ালে চাদের দেখা পায়!!
কালো কালো করিস না লো,ও গোয়ালের ঝি
আমায় বিধাতা গড়েছে কাল আমি করব কি????
এক কালো যমুনার জল,সর্ব প্রানী খায়
আরেক কাল আমি কৃষ্ণ,সর্ব রাধে চায়
এই কথা শুনিয়া কানাই বাঁশি হাতে নিল
সর্প হইয়ে কালো বাঁশি রাধেকে দংশিল
ডান পায়ে দংশিল রাধের বাম পায়ে ধরিল
মোরা মোরা বলি রাধে জমিনে পড়িলো
মরবেনা মরবেনা রাধে,মন্থ্র ভাল জানি
দুই এক খানা ঝারা দিয়েই বিষ করিবো পানি
এমনো অঙ্গের বিষ যে ঝারিতে জানে
আমার এই যৈবন খানি দান করিব তারে
এই কথা শুনিয়া কানাই বিষ ঝারিয়া দিল
ঝেরে ঝুরে রাধে তখন গৃহ বাশে গেল
গৃহ বাশে যেয়ে রাধে ছেরে দিল চুল
কদম তলা থেকে কানাই ফিক্কা মারে ফুল
বিয়া নাকি কর কানাই,বিয়া নাকি করো
পরের ওলা মনি দেখে ঝালায় জ্বলে মরো
বিয়া তোকো দিব রাধে ,বিয়া তোকো দিব
তোমার মত সুন্দর রাধে কোথায় গেলে পাব
আমার মত সুন্দর রাধে যদি পেতে চাও
গলায় কলসি বেঁধে যমুনাতে যাও
কোথায় পাব হার কলসি,কোথায় পাব দড়ি
তুমি হও যমুনা রাধে,আমি ডুইবা মরি”
ইউটিউবেও দেখতে পারেন  লিংকে।
সূত্রঃউইকিপিডিয়া

