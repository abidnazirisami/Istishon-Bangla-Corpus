নীল রঙ ও তুমি


 আমার জীবনে তোমার আবির্ভাব হয়েছিলো
ঠিক যেনো ক্ষনস্থায়ী ঝড় হাওয়ার মত!
কোথা থেকে সবার অলক্ষে এসে
আমার ভূবনে একটি বিশেষ এবং নির্দিষ্ট অংশ
দখল করে নিয়েছিলে তুমি, জানতেও পারিনি
এখনো মনে পরে সেই মঙ্গলময় মঙ্গলবারের কথা।
তোমার মনে আছে কিনা জানিনা
তবে আমার মনে আছে, ভুলতে পারিনি আমি
কিভাবে ভুলবো? তোমাকে যে প্রথম দেখেছিলাম সেদিন
তোমার পরনে ছিলো নীল রঙের শাড়ী
শরতের নীলাকাশের সাথে একাত্বতা ছিলো তোমার
দেখেছিলাম তোমার অপূর্ব সে হাসি,
যে হাসি শরতের শুভ্র মেঘের মত স্পর্শ করেছিলো
আমার হৃদয়ের দিগন্ত,
ছেয়েছিলো হৃদয়ের দিগন্ত জুরে।

