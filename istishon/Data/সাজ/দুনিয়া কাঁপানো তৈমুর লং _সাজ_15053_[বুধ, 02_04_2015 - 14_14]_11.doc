দুনিয়া কাঁপানো তৈমুর লং 



পাঁচশত পঞ্চাশ বছর আগে একজন মানুষ প্রচেষ্টা নিয়েছিলেন পুরো পৃথিবীর সম্রাট হওয়ার। নির্ঝঞ্ঝাট এই মানুষটির ছিল কিছু গবাদি আর সেসব প্রতিপালনের জন্য মধ্য এশিয়ায় কিছু জমিজমা। আলেকজান্ডারের মত যেমন কোন রাজার পুত্র তিনি ছিলেন না তেমনি ছিলেন না চেঙ্গিস খানের মত কোন গোত্র প্রধানের উত্তরাধিকারী।
তারপরও তিনি একের পর এক পরাজিত করেছিলেন অর্ধেক পৃথিবীর সেনাদের। তাঁর সৃষ্ট পথে দুই মহাদেশের ব্যবসায়ীরা কাফেলা নিয়ে চলত। হাতে এসেছিল সাম্রাজ্যের ধন সম্পদ আর সেসব তিনি ব্যয় করেছেন যখন যেমনটা করতে চেয়েছেন।
তিনি কি চেষ্টা করেছিলেন তা বুঝতে আমাদের তাকাতে হবে কিভাবে তিনি বেঁচে ছিলেন। আর তা করতে ইউরোপীয় ইতিহাসকে আমাদের এক পাশে সরিয়ে রাখতে হবে। আধুনিক সভ্যতা এবং এর কুসংস্কার থেকে আমাদের চোখ ফিরিয়ে রাখতে হবে। তাঁকে দেখতে হবে তাঁর সঙ্গে চলা তাঁর অনুসারীদের দৃষ্টিতে।
আমরা তাকে ডাকি তৈমুর লং বলে।

