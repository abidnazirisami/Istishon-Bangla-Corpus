লিমন, র‍্যাব, আইন, সততা, মিডিয়া এবং একটি সিদ্ধান্ত ‘নাও ওর নেভার’


লিমন এপিসোড দীর্ঘ থেকে দীর্ঘতর হচ্ছে। র্যানবের পিছিয়ে আসবার তেমন কোন লক্ষণ দেখা যাচ্ছে না। রাস্ট্রযন্ত্র কি চাইছে তাও বোঝা যাচ্ছে না। সম্প্রতি আদালতের রায় দেখেও মনে হচ্ছে কাহিনী অনেকদুর গড়াবে। ঘটনার পরবর্তী দৃশ্য মঞ্চায়িত হতে ব্যাপারটা এখন হাইকোর্ট কিংবা সুপ্রিমকোর্টে আসবে। এবং এমনটা হলে ঘটনাটা অনেক বেশী কাভারেজও পাবে। তখন হয়তো স্টার হওয়ার আশায় আইনি জটিলতা সামাল দিতে অনেকেই এগিয়ে আসবেন। সুশীল সমাজের দরদও তখন উপচে পড়বে।
এ ধরনের ঘটনার সবচেয়ে ভয়ংকর দিক হচ্ছে ‘মিডিয়া’। তাঁর চেয়েও ভয়ংকর হচ্ছে ঘটনার নতুনত্ব। র্যারবের বিরুদ্ধে এক গরীব পরিবারের যুদ্ধে নামবার ‘স্টোরি’। ‘ইমোশান’ ও যেমন আছে তেমনি ‘অন্যায়ের বিরুদ্ধে যুদ্ধ’ টাইপ একটা হিরোয়িক ব্যাপার ও আছে। ‘সাসপেন্স’ আর ‘টুইস্ট’ এ ভরপুর একটা গল্প। শেষ কি হবে, জানতে আগ্রহী সবাই। বাকী সব ‘এনকাউন্টারে’ র্যা বের বক্তব্য সত্য না মিথ্যা তা নিয়ে জনগণ উদাসীন ছিল। ‘কিছু একটা তো করছে’ এই যুক্তির সঙ্গে র্যা্বের জনপ্রিয়তার মুলে আরও ছিল গতানুগতিক আদালতের ‘দীর্ঘসুত্রিতা’।
এবার ঘটনা সেভাবে এগুচ্ছে না। লিমন, একে তো দরিদ্র একটি ছেলে, বয়স মাত্র ১৬ বছর। তাঁর ওপর যোগ হয়েছে অঙ্গহানি। র্যা ব এখন যে ব্যাখ্যাই দিক, জনগণ কিন্তু গল্পের একটা আদল তৈরি করে ফেলেছে। আর র্যা বের মূল সমস্যা এখানেই। এবার তাঁরা জনগণকে পাশে পাচ্ছে না। আর ঘটনা যতই দীর্ঘায়িত হচ্ছে, র্যা বের সম্মান ততই নীচে নামছে। ‘কম্পেন্সেশান’ কিংবা ‘আউট অফ কোর্ট’ স্যাটেলমেন্ট যে তাঁরা চাইছে না বা চেষ্টা করছে না, এমনটা হয়তো না। একটা ফেস সেভিং ফর্মুলার খোঁজে তাঁরাও আছে। কিন্তু তেমনটা না পেলে কি করবে, সে ব্যাপারে তাঁদের অবস্থান বেশ হতাশাব্যঞ্জক।
মানবাধিকার কমিশনের চেয়ারম্যান কাজটা করতে যেয়ে বেশ বিপাকে পড়েছিলেন। পরে নাকে খৎ দিয়ে কোন রকমে পিছিয়ে এসেছেন। র্যােবের সামনে হয়তো আর কোন রাস্তা খোলা নেই। নিজেদের অবস্থানে থেকে, লিমন কে দোষী সাব্যস্ত করতে তাঁরা এখন আদা জল খেয়ে লেগে পড়বে। টাকার জোরে কিংবা বড় উকিলের যুক্তিতে তাঁরা জিতে যেতেও পারে, তবে নিজেদের সম্পর্কে যে সফট কর্নার তাঁরা জনগণের মাঝে তৈরি করেছিল, সেখানে বিশাল আঘাত লাগবে। আর এই ঘটনাটা উদাহরণ হিসেবে ব্যবহৃত হবে অনেক দিন।
‘মিডিয়া’ ও একটা গুরুত্বপূর্ণ ভুমিকায় থাকবে। কেসটা যদি হাইকোর্টে আসে, আর ভালো কাভারেজ পায় তবে র্যা বের জন্য সমস্যা আরও বাড়বে। সুশীল সমাজের একটা অংশ আগে থেকেই র্যা বের কার্যক্রমের বিরুদ্ধে অবস্থান নিয়ে আছে। তাঁরাও মাঠে নেমে পড়বে। লিমনের চেয়ে গুরুত্বপূর্ণ হয়ে উঠবে যুক্তি তর্ক। এমন একটা সিস্টেম আদৌ থাকা উচিৎ কি না। শীর্ষ সন্ত্রাসী দের ধরে ‘আইনের হাতে সোপর্দ’ নাকি ‘এনকাউন্টার’? লিমন কিংবা লিমন পরিবারের ভোগান্তি একসময় হারিয়ে যাবে। এখন যেমন লিমনের ক্রন্দনরতা মা কে নিয়ে তেমন কোন আলোচনা সুশীল সমাজ করছে না।
সমস্যার মুল কারণ সম্ভবতঃ ‘আমরা’। ‘জনগণ’। আমরা কারো ভুল মেনে নিতে শিখিনি। একজন রাজনৈতিক নেতা যদি স্বীকার করেন যে তিনি ‘এই কাজটা করে ভুল করেছেন’ তবে অবধারিত ভাবে ধরে নেয়া যায়, তাঁর রাজনৈতিক জীবন শেষ। ফলে নেতারাও সবসময় ‘ফেরেশতা’ সাজবার কিংবা নিজের ইমেজকে ‘নিস্পাপ’ হিসেবে দেখানোর চেষ্টায় ব্যস্ত থাকেন। একসময় ব্যাপারটা অভ্যাস হয়ে যায় আর ‘অতিমানব’ সাজবার বাসনা তাই কেউই ছাড়তে চান না। রোগটা র্যা বের ভেতরও আছে। যে স্টাইলে র্যানব কাজ করে, সেখানে ভুলের কোন অবকাশ এমনিতেই নেই। কোন ঘটনা ‘অনিচ্ছাকৃত ভুল’ এমন স্বীকার করার সাহস র্যািব এখনও দেখায় নি। ‘কি হবে’ এই ভয়ে সম্ভবতঃ এমন পদক্ষেপ তাঁরা এখনও নেয় নি।
এবার কি ব্যতিক্রম হবে? লিমনের ব্যাপারে ভুল হয়েছে স্বীকার করে নিলে জনগণ তা কিভাবে নেবে? এই ভয়েই কি মিজানুর রহমান সাহবকে দিয়ে চেষ্টা হয়েছিল? চেষ্টা টায় যে র্যাহবের অনুমুতি ছিল তা সবাই ধরে নিয়েছে। আর তেমনটা যদি হয়েই থাকে তা কিন্তু প্রকারান্তরে ভুল স্বীকার করে নেয়াই হল। সফল হলে সেটাকে কিভাবে নিতো জনগণ, জানি না। তবে র্যাইবের প্রতি এই মুহূর্তে মানুষের অনুভুতিতে ‘ঘৃণা’ শব্দটি যোগ হয়নি। তবে লিমন এপিসোডের দৈর্ঘ্য যত বাড়বে, ঘৃণা তৈরির সম্ভাবনা ততই প্রকট হবে।
সমস্যাটার ‘বেস্ট সল্যুশান’ বলে এখন আর কিছু নেই। ‘দোষ স্বীকার’, ‘কমপেনশেশান’ কিংবা ‘আইনি প্রক্রিয়া’ যে পথেই কাহিনী এগুক না কেন, প্রতিটির জন্য অপেক্ষায় বসে আছে এক রাশ সমালোচক। ঘটনাটা যত ‘সেন্সেশানাল’ হবে ‘মিডিয়া’ ততই আগ্রহী হয়ে উঠবে। আবার এটাও ঠিক এক সময় সবাই চুপ করেও যাবে। সেই সময়টার অপেক্ষায় কি আছে র্যা ব?
র্যা বের অনড় অবস্থান এবং মাঝে মাঝে সমঝোতা তৈরি চেষ্টা দেখে মন হচ্ছে র্যা ব দুটো অপশান সামনে রেখে এগুচ্ছে। নিজেদের ব্যাখ্যা প্রতিষ্ঠা করা অথবা ‘কাল ক্ষেপণ’। অপেক্ষায় আছে কখন পুরো ব্যাপারটা শিরোনাম থেকে সরে যায়। সফল হবে কি না জানি না। যদি লিমন সন্ত্রাসী প্রমাণিতও হয়, সবাই ধরে নিবে, আইনি মারপ্যেচে কিংবা ভীতি প্রদর্শন করে এমনটা করা হয়েছে। আর ব্যাপারটায় প্রচার পাওয়ার সম্ভাবনা দেখা দিলে, সুশীল সমাজ এবং আইনবিদরাও মাঠে নেমে পড়বেন। সমস্যা তখন আরও বাড়বে, এমনকি দীর্ঘায়িতও হবে। র্যাসবের প্রতিস্থাই তখন হুমকির মুখে পড়বে।
সময় দ্রুত ফুরিয়ে যাচ্ছে। র্যা বকে যদি সিদ্ধান্ত পুনর্বিবেচনা করতে চায় তবে তা এখনই করতে হবে। ঠিক করতে হবে তৃতীয় কোন পথে এগুতে তাঁরা চায় কি না। এবং তা করতে হবে খুব দ্রুত। ‘নাও ওর নেভার’।

