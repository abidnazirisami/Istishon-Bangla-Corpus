কনফেশান-- প্যাকেজ নাটকের স্ক্রিপ্ট


দৃশ্যঃ ১
চরিত্রঃ সিমি, সিমির মা
স্থানঃ সিমির বেডরুম
সময়ঃ রাতআনুমানিক ৯টা
প্রপসঃ ল্যাপটপ, বেশ কিছু কাগজপত্র
সিমি বিছানায় বসে ল্যাপটপে কাজ করছে। বিছানায় অনেক কাগজ পত্র ছড়ানো। সে এগিয়ে গিয়ে একটা কাগজ হাতে নেয়। সেটা পড়ে। এরপরে ল্যাপটপে চোখ ফেরায়। কি বোর্ডে টাইপ করা শুরু করে। এমন সময় রাগান্বিত পদক্ষেপে সিমির মা ঘরে ঢুকলেন। বিছানার সামনে এসে রাগী চোখে মেয়ের দিকে তাকালেন।
ল্যাপটপে চোখ রেখেই সিমি জিজ্ঞেস করল
সিমিঃ কিছু বলবে?
মাঃ কি করেছিস তুই?
সিমিঃ (পাশে রাখা একটা কাগজ চোখের সামনে আনে, এরপরে সেটা আবার নিজ জায়গায় রেখে দেয়। এরপরে মায়ের দিকে তাকিয়ে) কি ব্যাপারে?
মাঃ ছেলেটার মা ফোন করেছিল।
সিমিঃ (আবার ল্যাপটপে ব্যস্ত হয়ে পরে) কি বললেন?
মাঃ তুই ছেলেটাকে কি বলেছিস?
সিমিঃ (ল্যাপটপে কাজ করতে করতে) কি আর বলব। (এরপরে চোখ তুলে মায়ের দিকে তাকায়) সাধারণ ইন্টারভিউ দিলাম। কি পাশ, কি করি, রান্না বান্না জানি কি না, এসব।
বলে সে আবার ল্যাপটপে কাজে ব্যস্ত হয়। আড়চোখে তাকিয়ে দেখে মা এখনো যায় নি। সিমির মা এখনো সন্দেহের চোখে মেয়ের দিকে তাকিয়ে আছে। এরপরে সিমি ধীরে ধীরে চোখ তুলে মায়ের দিকে তাকাল। মিষ্টি করে একটা হাসি দিল।
----কাট
 
দৃশ্যঃ ২
স্থানঃ সিমির অফিস রুম
চরিত্রঃ সিমি, সিমির কলিগ (নিশি), একজন পিওন
সময়ঃ সকাল এগারো টা
সিমি বসে কাজ করছে নিজের ল্যাপটপে। পাশে নিশি তার ডেস্কে কাজ করছে। এমন সময় সিমির মোবাইলে একটা ফোন আসে। সিমি চোখ কুঁচকে কিছুক্ষণ সেদিকে তাকায়। একটা নাম্বার ফুটে আছে ফোনের স্ক্রিনে। একবার নিশির দিকে তাকায়। নিশি ইশারায় জিজ্ঞেস করে ‘কে?’ ঠোঁট উল্টিয়ে সিমি বোঝায় ‘সে জানে না’। এরপরে সিমি ফোনটা রিসিভ করে।
সিমিঃ হ্যালো।
অপর পাশে কিছু শুনে সিমির মুখে হাসি ফুটে ওঠে। নিশির দিকে দুষ্টুমির দৃষ্টিতে তাকায়।
সিমিঃ জ্বি চিনতে পেরেছি। ভালো আছেন আপনি?
আবার কিছু শোনে।
সিমিঃ তা আসতে পারেন, ইউ আর অলওয়েজ ওয়েলকাম, বাট অফিসে আই থিঙ্ক আপনি সেভাবে কমফোর্টেবল ফিল করবেন না।
আবার কিছু শোনে।
সিমিঃ তা হতে পারে। আমার জন্য বেটার হয় আমার অফিসের কাছেই একটা চাইনিজ আছে, সেখানে। ইউ নো, আমাকে তাহলে অফিস ফাকি দিতে হয় না।
আবার কিছু শোনে।
সিমিঃ দ্যাট উইল বি ফাইন। ওকে দেন। দেখা হবে। রাখি তাহলে?
ফোনটা রেখে সিমি দুষ্টুমির হাসি হাসে। এরপরে নিশির দিকে তাকায়।
নিশিঃ নতুন মক্কেল?
সিমি স্মিত হাসে।
--কাট  
দৃশ্যঃ ৩
চরিত্রঃ সিমি, পাত্র (বেশ কয়েকজন)
স্থানঃ চাইনিজ রেস্টুরেন্ট
সময়ঃ বোঝা যাচ্ছে না। রেস্টুরেন্টের আলো খুব কম।
সিমি আর একজন ছেলে সামনা সামনি বসে সুপ খাচ্ছে। ছেলেটা খাওয়ার ফাঁকে সিমিকে দেখছে। সিমি একমনে সুপ খাচ্ছে। একসময়, মুখ তুলে ছেলেটার দিকে তাকাল।
সিমিঃ আপনার কি খুব অসুবিধা করে ফেললাম।
ছেলেঃ নো, নট আট অল। আমি নিজেও ভাবছিলাম, আপনার সঙ্গে একবার কথা বলতে পারলে ভালো হত।
সিমিঃ আই মাস্ট থ্যাঙ্ক ইউ যে আমার ম্যাসেজ পেয়ে আপনি রিং ব্যাক করেছেন।
ছেলেঃ আসলে বিভিন্ন জনের ফোন আসে তো, তাই অজানা নম্বর থেকে ফোন রিসিভ করি না। আমি যে নম্বর থেকে ফোন করেছিলাম, সেটা আমার পার্সোনাল নাম্বার। খুব পরিচিত ছাড়া কাউকে দিই না।
সিমিঃ (মিষ্টি করে হেসে) আমি একটা অন্য কারণে আপনার সঙ্গে কথা বলতে চাইছিলাম। আসলে মা যখন জানালেন যে আপনারা আমাকে পছন্দ করেছেন, দেন... আমার মনে হল... ব্যাপারটা আপনাকে জানানো উচিৎ।
ছেলেঃ মানে?
সিমিঃ মানে ঠিক পরস্পরকে জানবার জন্য আমি আজকে আপনাকে ডাকিনি।
ছেলেঃ আই সি। এনি প্রবলেম?
সিমিঃ (মাথা ওপর নিচে কর সম্মতি জানিয়ে) সর্ট অফ।
ছেলেঃ (কিছুটা চিন্তিত হয়ে) এ বিয়েতে আপনার মত নেই?
সিমিঃ (কিছুটা ইতস্ততঃ করে) ঠিক তা না। আকচুয়ালি আই হ্যাভ সামথিং টু কনফেস।
ছেলেঃ (কিছুটা চিন্তিত হয়ে) এনিথিং সিরিয়াস?
সিমিঃ (মিষ্টি একটা হাসি দিয়ে) ডিপেন্ডস হাও ইউ লুক অ্যাট ইট।
ছেলেঃ (একটা একটা শব্দ উচ্চারণ করে) অ্যা ফে য়া র?
সিমিঃ ছিল।
ছেলেঃ (স্বস্তির নিঃশ্বাস ফেলে) নট অ্যা বিগ ডিল। বরং কথাটা বলায় আপনার জন্য আমার রেস্পেক্ট আরও বেড়ে গেল।
সিমিঃ (স্থির চোখে ছেলেটার দিকে তাকিয়ে) ইট ওয়াজ মোর দ্যান দ্যাট।
ছেলেঃ (স্যুপের চামচ মুখে দিতে যেয়ে থেমে যেয়ে) মানে?
সিমিঃ ইউ নো হোয়াট ইট মিনস। (বেশ গম্ভীর মুখ করে থাকে সিমি)
ছেলেটির ভ্যাবাচ্যাকা খাওয়া চেহারা। একসময় সে সিমির মুখ থেকে দৃষ্টি সরিয়ে নেয়। নিজের স্যুপের দিকে তাকায়। এই সময় মাথা নীচু করে দুষ্টুমির হাসি হাসে সিমি।
এক চামচ স্যুপ মুখে দিয়ে কিছুক্ষণ পরে সিমি মুখ তুলে, কাচুমাচু মুখ করে বলে
সিমিঃ ইউ নো, ব্যাপারটা জানাজানি হলে আমি কতটা সমস্যায় পড়ব।
অন্য একটি ছেলে। সেই ভ্যাবাচ্যাকা খাওয়া চেহারা। ঢোক গিলে
ছেলেঃ জ্বি, তা তো অবশ্যই।
সিমিঃ সো, ইফ পসিবল, বাসায় যখন ‘নো’ বলবেন, তখন প্লিজ অন্য কোন এক্সকিউজ দেখাবেন। লাইক, ‘মেয়ে বেশি কথা বলে’ বা ‘ওভার স্মার্ট’ এসব কিছু।
ছেলেঃ (ভ্যাবাচ্যাকা ভাব তখনও যায় নি) জ্বী।
সিমিঃ (মাথা নীচু করে দুষ্টুমির হাসি হাসে। এরপর একসময় আবার মুখ তুলে) আই নো, ব্যাপারটা হয়তো এম্ব্যারাসিং হবে আপনার জন্য। বাট, যদি ইন দ্যা লং রান চিন্তা করেন...
ছেলেঃ (ভ্যাবাচ্যাকা ভাব অনেকটাই কাটিয়ে উঠেছে) ইয়া আই আন্ডারস্ট্যান্ড। আই উইল হ্যান্ডল ইট। আমি কাউকে কিছু বলব না।
সিমিঃ (মিষ্টি হেসে) সো নাইস অফ ইউ।
অন্য আরেকটি ছেলে। অস্বস্তি ভরা চেহারা, ন্যাপকিন দিয়ে মুখটা মুছে, ঘড়ির দিকে তাকাবে। কিছুটা ইতস্ততঃ করে
ছেলেঃ ইফ ইউ ডোন্ট মাইন্ড, আমার একটা আর্জেন্ট মিটিং আছে।
সিমিঃ (মিষ্টি হেসে) সিউর। আপনার অনেকটা সময় নষ্ট করলাম। আই অ্যাম এক্সট্রিম্লি সরি...
ছেলেঃ না না। ইটস ওকে। অ্যান্ড আই অলসো অনার ইউর অনেস্টি। আপনার সাথে পরিচিত হয়ে ভালো লাগলো। ক্যান আই ড্রপ ইউ?
সিমিঃ নো থ্যাংকস। আমার অফিস তো কাছেই। আমি চলে যাব। ওয়ান্স এগেইন, আপনার এই উপকার আমি ভুলবো না।
(বলে ছেলেটার সাথে হ্যান্ড শেক করে। এরপরে ছেলেটা ধীরে ধীরে চলে যায়। আর সেই চলে যাওয়া পথের দিকে তাকিয়ে সিমি দুষ্টুমির হাসি হাসে। এমন সময় ওয়েটারটা হাসিমুখে পাশে এসে দাঁড়ায়।)
---কাট
চলবে

