আশ্চর্য ছাতা ন্যুব্রেলা 


এই প্রথমবারের মত প্রযুক্তির আধুনিকায়নকে ব্যাবহার করে আমেরিকান একটি কোম্পানী , নিউয়র্ক ন্যুব্রেলা ইনক ( Newyork Nubrella inc. ) নিয়ে এলো ন্যুব্রেলা ( Nubrell ) .
এটি দেখতে অনেকটা ছাতার মতন হলেও এর ব্যাবহার বিধি ছাতার থেকে আরও উন্নত এবং সহজ।
ন্যুব্রেলার সবথেকে বড় বৈশিষ্ট্য হলো এর চমৎকার এরোডায়্নামিক ডিজাইন এবং সহজে বহন করার সুবিধা। প্রচলিত ধারার ছাতাগুলো সাধারনত এরোডায়নামিক ডিজাইনে তৈরি হয় না ; যে কারনে একটু ঝড়ো বাতাসে খুব সহজেই সেগুলো অকেজো হয়ে যায়। কিন্তু ন্যুব্রেলার এরোডায়্নামিক ডিজাইন সকল প্রতিকুল আবোহায়ওয়াতে টিকে থাকতে সক্ষম।এর আকৃতি হেলমেটের মত হওয়ার কারনে এটিকে বহন করতে হাতের প্রয়োজন পড়ে না । তাই খুব সহজেই যেখানে সেখানে এবং যখন তখন ব্যাবহার করা যায়।
এমনকি শহরের ব্যস্ত রাস্তায় অন্য পথচারীদের সমস্যা না করেও।শুধু তাই নয় মোটরসাইকেল চালানোর সময় কিংবা ষ্টেডিয়ামে বসে খেলা দেখার সময়ও অথবা প্রখর সূর্যালোকের হাত থেকে বাঁচার জন্য এটি যথেষ্ট উপকারী হবে। এর আরও একটা বড়দিক হলো যেকোন ধরনের এবং যেকোন বয়সের মানুষ তার রুচি ও পছন্দ অনুযায়ী এর সুবিধা ভোগ করতে পারবে। 
বর্তমানে তিপান্নটি দেশে এই আধুনিক ছাতাটি ব্যাবহৃত হচ্ছে যার মূল্যমান পন্ঞ্চান্ন মার্কিন ডলার। ( 55$ )
ন্যুব্রেলার আবিষ্কারক এবং নিউয়র্ক ন্যুব্রেলা ইনকের পতিষ্ঠাতা এলেন কফম্যান এটিকে " একবিংশ শতাব্দীর আধুনিক ছাতা " নামে অভিহিত করেছেন।

