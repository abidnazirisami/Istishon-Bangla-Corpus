বিশেষণের বিষ!


সকালে ঘুম ভাঙল ঝগড়াঝাঁটির আওয়াজে। মাথায় বালিশচাপা দিয়েও যখন শব্দগুলো এভয়েড করতে পারলাম না তখন জানলা খুলে বোঝার চেষ্টা করলাম কি হয়েছে। ঘটনা যেটা হয়েছে- পাশের রাস্তায় একজন প্রাইভেটকার মালিকের প্রাইভেটকারের সাথে আরেক বাইকচালকের বাইকের সংঘর্ষ। এতে আহত হয়েছে প্রাইভেটকার আর বাইক (দু যানের কোন চালক নয়)। দুজনের পোশাক-আশাক, চেহারাসুরতে শিক্ষিত বলে মনে হবে যে কারো। তাদের বাক্যালাপ একটু তুলে ধরিঃ
--খান_র পোলা, তুই পিছন দিক দিয়ে বাইক লাগাইছস। মাদারচো_, গাড়ি ঠিক করার পয়সা দে।
--বাইঞ্চো_, তুই বেশি বামে চাপাইলি ক্যান? হঠাত কইরা চাপাইলে কি আমি বুঝতে পারুম?
-- ওই চুতমা_নীর পোলা, বেশ্যামা_র পোলা.........
--তোর মায়েরে আমি চু_।
একটু সচেতনভাবে খেয়াল করুন- ঝগড়া থেকে শুরু করে মজা করে গালিগালাজ; অশিক্ষিত শ্রেণী থেকে শিক্ষিত শ্রেণী এমনকি প্রগতিশীল শ্রেণী সকল ক্ষেত্রে গালিগালাজের বেশীরভাগ সম্বোধনগুলো নারী এবং নারীর যৌনতাকেন্দ্রিক। কেউ কারো মা বা বোনকে শুইয়ে দিতে পারাকে সবচেয়ে অপমানজনক মনে করেন।
যে গালিগুলো সবচেয়ে বেশী ব্যবহৃত হয় সেগুলোর অর্থ একটু দেখিঃ
খানকিঃ বারাঙ্গনা/ বেশ্যা
চুতমারানী- যত্রতত্র যৌনসংগম করে এমন
মাগীঃ(গালি অর্থে)- বেশ্যা
পুরুষের ক্ষেত্রে যদি কোন সম্বোধনের প্রয়োজন হয় তাহলে বেশীকিছুর দরকার পড়ে না, উপরের শব্দগুলোর সাথে পোলা, বাজ, চো_ লাগিয়ে দিলেই হচ্ছে।
তারপরও পুরুষের ক্ষেত্রে ব্যবহৃত সম্বোধনগুলো যদি একটু দেখিঃ
কাপুরুষঃ পুরুষোচিত সাহসহীন বা পৌরুষহীন ব্যাক্তি, ভয়ে কর্তব্যচ্যুত হয় বা আত্মসম্মান বিসর্জন দেয় এরুপ ভীরুলোক।
ভন্ডঃ কপট, ভানকারী, প্রতারণা।
লম্পটঃ কামুক, বহুস্ত্রীগামী
লুচ্চা- লম্পট, চরিত্রহীন।
হারামজাদাঃ বেজন্মা, জারজ, অতিশয় পাজী/দুর্জন
যদিও এগুলো গালাগালিতে খুব কমই ব্যবহার করা হয়।
এবার একটু খেয়াল করুন গালিগালাজের শব্দগুলোর দিকে। শব্দগুলো খেয়াল করলে দেখা যায় নারীর প্রতি সম্বোধনগুলো যৌনতাকেন্দ্রিক আর পুরুষের প্রতি সম্বোধনগুলো তার চরিত্র বা ব্যক্তিত্বকেন্দ্রিক। যদিও গালিগালাজে নারীকেন্দ্রিক শব্দগুলোই বেশী ব্যবহৃত হয়।
নারীর যে প্রতিশব্দগুলো আছে সেগুলোর দিকে খেয়াল করলেও দেখা যায় সেগুলো দুর্বল, অসহায়, দৈহিক সৌন্দর্য, নিম্ন, যৌনতা, কামনা কিংবা পুরুষের কাছে প্যাসিভ এমন অর্থে ব্যবহৃত হয়। যেমনঃ রমণী, ললনা, গণিকা, মহিলা, অবলা, কামিনী, বনিতা, বামা, ভার্যা, রম্ভা, বিনোদিনী, সুরভী, নন্দিনী।
অশিক্ষিত পুরুষ থেকে শুরু করে সুশিক্ষিত পুরুষ এমনকি প্রগতিশীল পুরুষ যারা জেনে বা না জেনে, সিরিয়াস বা মজা করে এগুলো ব্যবহার করে শান্তি পায় অন্তত আমার কাছে তাদের একটাই পরিচয়- তারা পুরুষ।
এ বিশ্ব, এ সমাজ, এ ভাষা পুরুষতান্ত্রিক। এতদিন নারীরা চুপ করে মেনে নিয়েছে বলে এগুলো গেড়ে বসেছে সমাজের মগজে। কারন নারীদের চুপ করে মেনে নেবার শিক্ষাই দেয়া হয়। আমি বলেছি- নারীরা নিজেরা যতদিন নিজেদের ব্যক্তিকস্বত্ত্বাকে নিয়ে চিন্তিত হবে না, যতদিন নিজেদের স্বনির্ভর একজন স্বাধীন মানুষ হিসেবে দেখতে শিখবে না, যতদিন নিজেরা নিজেদের মুক্তির বোধকে জাগ্রত করবে না ততদিন এ সমাজ পুরুষদের।
আর আপনাদের বলছি- ভেতরে আপনি যা লালন করছেন তা যেকোন সময় বেরিয়ে আসবে এটাই স্বাভাবিক। শুধু শুধু নারীস্বাধীনতা, নারীমুক্তির কথা বলে নিজেকে অনন্য উচ্চ অবস্থানে নেবার কোন প্রয়োজন নেই।

