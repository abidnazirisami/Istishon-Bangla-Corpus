ছোট্টকাব্য-১


 মাঝে মাঝে কবিভাব প্রবল হয়। এসময় ৪/৫ লাইন কবিতা লিখতে ইচ্ছা করে।যদিও যে জিনিসগুলো লিখিত হয় ওগুলো কবিতা কি না সে বিষয়ে আমার ভয়াবহ সন্দেহ আছে।তারপরও । ।খিঁচুড়ি জগা হলেও খিঁচুড়ি। ।
দিলাম আকাশ;
ছড়াও মেঘ আছে যত,
নামুক শ্রাবন
হয়ে,সুখধারা অবিরত।
হলাম নদী;
এসো কিনারার হাজার কাশফুলে,
নিবিড় হোক অনুভূতি,
শুভ্র সে নদীর দু'কূলে ।
নামলে নিশি
জড়িয়ে থেকো ধূসর জ্যোছনায়,
হবো শীতল কিছু হাওয়া
বয়ে যাবো অস্ফুট নিরব কামনায়
জ্বালবো প্রদীপ;
হলুদ আলোয় আঁকবো তোমার কায়া,
অপলক থাকবে দু'চোখ
খুঁজবে অল্প অধরা একটু মায়া।

