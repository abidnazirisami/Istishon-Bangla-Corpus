রাষ্ট্রান্ধ


অন্ধকারে হারিয়ে যায় আমারই বোন কল্পনা,
রাষ্ট্রযন্ত্র চোখ বুজে রয়, চোখে দেখেনা।
পাইনি আজো কোন বিচার তেরোটি গণহত্যার,
কার কাছে গিয়ে চাইব বিচার, দোষী স্বয়ং সরকার।
সরকারেরই প্রশ্রয়ে আজ মৌলবাদের উত্থান,
যার কারণে অসময়ে অভিজিৎ-দের প্রস্থান।
দিন মজুর আর কৃষক শ্রমিক রয়েছে স্থবির,
পুঁজিপতি মালিক শ্রেনীর বাড়ছে পুঁজির ভিড়।
শোষক বদল হয়েছে শুধু হয়নি বদল শোষণ,
বারে বারে সংখ্যালঘু হয়েছে নির্যাতন।
কে বলেছে স্বাধীন এদেশ, কখনো তা নয়,
মানচিত্র বদলে গেলে দেশ কি স্বাধীন হয়?

