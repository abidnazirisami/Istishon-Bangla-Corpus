আমাদের পাহাড়গুলো দিন দিন হারিয়ে যাচ্ছে!


আপনি যদি বিভিন্ন দেশী-বিদেশী ভাষায় পড়ালেখায় পারদর্শী হন, তখন আপনি অবশ্যই আপনার জানা সেইসব ভাষার বই পড়তে আগ্রহ বোধ করেন। আপনি আপনার বইয়ের তাক বিভিন্ন ভাষার বই দিয়ে সমৃদ্ধ করবে চান। তাকে রাখা বইগুলোতে ধুলো জমে গেলে ঝেরে মুছে পরিস্কার করে নেড়েচেড়ে আবার তাকে সাজিয়ে রাখেন। কখনো দরকার হলে বইগুলো বারবার পড়েন। ছিড়ে গেলেও ছেড়া বইগুলো খুব যত্ন করে রাখেন।
আপনার বাগান করার শখ বা ইচ্ছে থাকলে, সামর্থ অনুযায়ী আপনি আপনার বাগানে নানা পদের বাহারি ফুল,ফলের চারা-গাছ লাগিয়ে নিজের বাগানটাকে মনেরমত করে সাজাতে চান। বাগানটাকে ফুলে-ফলে ভরিয়ে তুলতে আপনি সবরকম পরিচর্যা করেন, সকাল-সন্ধ্যা পানি দিয়ে বাগানের চারা-গাছগুলোকে সবুজ, সতেজ রাখার চেষ্টা করেন।
আপনার যদি বিভিন্ন ধরণের বিভিন্ন রঙের পোশাক পরার শখ থাকে। তবে আপনার ঘরের পোশাকের আলমারিতে অবশ্যই নানান রঙের পোশাক সংগ্রহে থাকবে। আপনি স্থান, কাল ভেদে সেসব পোশাক পরেন। অবশ্যই আপনি আপনার সেসব নানান রঙের,বর্ণের পোশাকগুলো খুব যত্ন করে রাখেন। 
কিন্তু আপনি যদি শুধুমাত্র একটা ভাষাই বোঝেন। তবে আপনার বইয়ের তাকে বিভিন্ন ভাষার বই সংগ্রহে রাখার প্রয়োজন আপনি কোনদিন অনুভব করতে পারবেন না। আপনি শুধুমাত্র যে ভাষার বই পড়তে চান, সেই ভাষা শেখার প্রয়োজন বোধ করবেন।
ঠিক তেমনি আপনি যদি আপনার বাগানে একই জাতের ফুল বা ফলের চাষ করতে চান। তবে একটি বাগানের বিভিন্ন ফুল বা ফলের সৌন্দর্য আপনার কাছে কোন গুরুত্ব পাবেনা।
আপনার যদি শুধুমাত্র সাদা পোশাকটাই প্রিয় এবং আদর্শ মনে হয়। তবে বর্ণীল পোশাকে সৌন্দর্য আপনি কিছুতেই অনুভব করতে পারবেন না। 
আমাদের এই দেশে এখনো বহুভাষাভাষী মানুষের বাস। এখনো বহুবর্ণের, বহুধর্মের মানুষের বাস। বহু বৈচিত্র্যপূর্ণ সংস্কৃতির মানুষের বাস। কিন্তু আমাদের শাসকদের কাছে একটি ভাষা ছাড়া কোন ভাষারই গুরুত্ব বহন করেনা।
আমাদের শাসকেরা বহুবর্ণের, বহুধর্মের বাগান পরিচর্যা করার জন্য এমন মালি রেখেছেন, যারা বহুফুলের, বহুফলের বাগান পছন্দ করেনা।
আমাদের শাসকেরা এসব ঘরে এমন পরিচর্যাকারী রেখেছেন, যাদের একটি রঙের পোশাক ছাড়া আর কোন রঙের পোশাক তারা পছন্দ করেনা।
তখন ছোট ছিলাম। আমার দাদামশাইয়ের সাথে একবার সাপ্তাহিক হাটে গিয়েছিলাম। তখন রাঙ্গামাটি শহরের প্রধান হাট ছিল রিজার্ভ বাজার। তখনো কাপ্তাই লেকে ইঞ্জিন বোটের চলন এত ছিলনা। নৌকা দিয়েই দূরদূরান্ত এলাকা থেকে পাহাড়িরা বিভিন্ন পণ্য রাঙ্গামাটি শহরে এনে সপ্তাহের হাটে বিক্রি করে। এসব পণ্যের মধ্যে থাকে বিভিন্ন মৌসুমি ফল, যেমন আম, কাঁঠাল, আনারস, কলা ইত্যাদি।
সেদিন সকালে এক আদিবাসী কলা বিক্রেতার সাথে এক বাঙালী ব্যবসায়ীর কলার দরদাম নিয়ে তর্ক হচ্ছিল। তর্কের একপর্যায়ে কিছু বুঝে ওঠার আগেই নৈকার বৈঠা দিয়ে বাঙালী ব্যবসায়ী চাকমা কলা বিক্রেতার ঘাড়ে বাড়ি দিয়ে নৌকা থেকে পানিতে ফেলে দিয়েছিল।
সে এক তুলকালাম কান্ড শুরু হয়েছিল সেদিন। কিছুক্ষণ পর একটা ইঞ্জিনচালিত সাম্পানে করে এক সাম্পান আর্মি এসে কী যেন কথাবার্তা বলে পরিস্থিতি স্বাভাবিক হয়েছিল। আমার মনে আছে, পরে আমার দাদামশাইয়েরা আঞ্চলিক নেতা নেত্রীদের সাথে মিটিং মিছিল করে রাঙ্গামাটির প্রধান হাট রিজার্ভ বাজার থেকে বনরুপায় স্থানান্তর করেছিল।
দাদামশাই এসব বিভিন্ন বিষয় নিয়ে আমার সাথে আলাপ করত তখন।
একবার দাদাকে মশকরা করে বলেছিলাম- "দাদা, তোমাদের বাপদাদার ভিটেমাটি তো পানির নিচে হারিয়ে ফেলেছ। এনিয়ে তোমার অনেক দুঃখ, অনেক আক্ষেপ। তোমার তো বয়স বেড়ে গেছে, খুব বেশিদিন আর বাঁচবেনা। এক কাজ কর, মরেই যেহেতু যাবে একটা খুব দামী কাজ করে মরে যাও। গায়ে একটা বিশাল হাই পাওয়ারফুল বোমা বেঁধে কাপ্তাই বাঁদে ব্লাস্ট করে মারা যাও। তোমার দুঃখ লাঘব হবে আর আমরা আমাদের পূর্বপুরুষের ভিটেমাটি ফিরে পাবো। 
এই যে তখন আমার অল্প বয়সের জীবনে এইধরণের ধ্বংসাত্মক চিন্তা-চেতনা কিন্তু মনের মধ্যে এমনি এমনি উৎপন্ন হয়নি। আঘাত দেখতে দেখতে এই চিন্তা ভাবনাগুলো মনের মধ্যে বাসা বেঁধেছিল দিনের পর দিন। আমার মত পাহাড়ের অনেক অল্পবয়সী ছেলেপেলে মনের মধ্যে এই ধরণের বিদ্রোহী চিন্তা ভাবনা নিয়ে বেড়ে উঠছে।
কেন? 
এই কেনর উত্তর সচেতন মানুষের সবার জানা। আমাদের শাসক গোষ্ঠিরও খুব ভাল করেই জানা। এজন্যই প্রতিবিদ্রোহীরূপে প্রতিদিন পাহাড়ে চালান করা হচ্ছে বিবেক বুদ্ধিহীন একটি গোষ্ঠীকে। যাদেরকে দিয়ে শাসকগোষ্ঠী কুকুরের মত কাজে লাগাতে পারবে। এই লেলিয়ে দেয়া গোষ্ঠীর সংখ্যাটাকে যখন যথোপযুক্ত মনে করবে, তখন শাসকেরা তাদের যুগোপযোগী নতুন চাল চালা শুরু করবে। যেমনটা আজকাল ফেসবুকসহ বিভিন্ন অনলাইন পোর্টালে দেখা যাচ্ছে যে, "বিদ্রোহীদের উত্তেজিত করে ঘটনার সূত্রপাত করে, প্রতিবিদ্রোহীর লেলিয়ে দেয়া।"
আমরা বোকাচোদা খাপ্পোরা এসব ক্রিটিক্যাল ফাঁদে পা দিলেই আমাদের সর্বনাশটা আমরাই তরান্বিত করব!

