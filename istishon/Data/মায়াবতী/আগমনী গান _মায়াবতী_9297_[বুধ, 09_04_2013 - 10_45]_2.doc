আগমনী গান 


~~~ মায়াবতী~~~
মায়া জন্মের কোনো কালো কালি ছিল না বা না ছিল কোনো কলঙ্ক। তবুও কলঙ্ক তাকে মুক্তি দেয় নি, চাঁদের আলো আর সোনার চামচ মুখে নিয়ে জন্মগ্রহণ করলে কি আর কলঙ্ক পিছু ছেড়ে দেয় ?! তা হয়ত না ! নারী হয়ে জন্মানোর এই একই বুঝি দায়, অপবাদ আর অপরাধ। নিয়তি আজ মায়ার সোনার চামচ কেড়ে নিয়েছে আর ভাগ্য আজ দাঁড়িয়েছে মাথার উপরে প্রকান্ড খোলা আকাশ হয়ে, পায়ের কাছে প্রকান্ড এক পাইথন আর চোখের সামনে অন্ধকার এক কুয়ো। নিয়তি আজ মাথার উপরের গাছ আর ছায়া থেকে দুরে দিয়েছে ঠেলে, আর ভাগ্য পাইথনের মুখের গ্রাস আর পাতালপুরীর গভীর থেকে গভীরতর কুয়োতে নিক্ষেপ করে দিয়ে নিরালায় বসে হাসে।
তবুও মায়াবতী পৃথিবীকে বুকে আর আঁচলে জড়িয়ে জীবন যুদ্ধে নামে। আজো তেজস্বিনী ঘোড়ার খুরের তলায় পিষ্ট করে যন্ত্রণার হাহাকার সে চলে ছুটে সূর্যের আলোক রশ্মি থেকে হাতের রেখার চিহ্ন গুলোর শিরায় শিরায় একমুঠো স্বর্ণালী সুখ কিনতে। মায়া আজ ক্লান্ত হয়ে গিয়েছে, বয়স বাড়ছে কি? না তার ক্লান্তির ছাপ পড়ছে চোখের নিচে কালিতে আঁকা সে দর্পনে নিজেকে খুঁটিয়ে খুঁটিয়ে দেখছে। সে কি পারবে জয়ী হতে আজ ইস্টিশনের প্লাটফর্মে দাঁড়িয়ে নানান বাহারি মুখোশের দিকে চেয়ে ভাবছে! কারণ মায়াবতী এই ইস্টিশনের প্লাটফর্মে নতুন এসে দাঁড়িয়েছে ,সে ইস্টিশনে আজ নতুন যাত্রী। 
মায়াবতীর জীবনী চলবে ............

