নতুন যাত্রী___WD


আমার লেখার কোন ইস্টিশন নেই... লেখালেখির ট্রেনে চড়তে সবসময় টিকেট কাটি তাও নয়। তবু উঠতে হয় এবং কোথাও না কোথাও থামতে হয়। রাজনীতিই আমার যাত্রাপথের 'বিনোদন'। আমার বিষয় সমসাময়িক রাজনীতির দস্যিপনা। যারা ইতিহাসের আবেগে সওয়ার হয়ে জীবন নামক লম্বা জার্নি পাড়ি দিতে অভ্যস্ত, বিনম্র শ্রদ্ধা আপনাদের। ব্যক্তিগত পছন্দ মানুষের জন্মগত অধিকার। এ অধিকার যারা কেড়ে নেয়া আমার বিচারে তারা গ্যাংস্টার। অনেকটা আমেরিকার হিংস্র পশ্চিমের বন্য কাউবয়দের দস্যিপনার মত। বলে রাখা ভাল এমন একটা ছোট এবং নির্জন আমেরিকান শহরেই আমার বাস। ইতিহাসে আমার দুর্বলতা নেই। কারণ এর গতিপথ নির্ধারণে আমার বা আমাদের কোন হাত থাকেনা। ইতিহাসের ট্রেন চলে নিজস্ব চাকায়, আপন গতিতে। থামে নিজের পছন্দ করা ষ্টেশনে। আমার সহযাত্রীদের কেউ রাজনীতিবিদ, কেউ আমলা, কেউ শিক্ষক, কেউ ব্যাংকার, কেউবা বুদ্বিবিক্রেতা। ওদের অনেকের মিশনই এখন রাতারাতি তালগাছের আগায় চড়া। এসব বিদ্যু্তগতি সম্পন্ন স্বদেশী খেলোয়াড়দের কাপড় খুলে বাকি যাত্রীদের সামনে নেংটা শরীর তুলে ধরাই আমার মিশন। 
আপনার পাশের সীটটা খালি থাকলে আমার জন্য বরাদ্দ রাখবেন। বাকিটা না-হয় যাত্রা পথেই দেখা যাবে।

