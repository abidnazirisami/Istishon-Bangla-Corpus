একেকটি বাংলা অক্ষর একেকটি বাঙালির জীবন 


একেকটি বাংলা অক্ষর একেকটি বাঙালির জীবন। আর এই একেকটি করে ৩০ লাখ শহীদের রক্তের বিনিময়ে আমরা পেয়েছি আমাদের বর্ণমালা,পেয়েছি আমাদের মাতৃভাষা, পেয়েছি আমাদের মাকে-এই বাংলা মাকে।আমাদের এই বর্ণমালা, এই মাতৃভাষা, এই বাংলা মাকে পাবার জন্য ৩০ লাখ শহীদের সাথে সাথে ২ লাখ মাকেও দিতে হয়েছে তাঁদের সম্ভ্রম। অগণিত মা হারিয়েছেন তাঁদের ছেলেকে, সন্তান হারিয়েছে তাঁদের বাবাকে,স্ত্রী হারিয়েছেন তাঁদের স্বামীকে। অনেক নববধূ তাঁদের স্বামীকে হারিয়েছেন হাতের মেহেদীর রং মোছার আগেই। অনেক বাবাকে না ফেরার দেশে চলে যেতে তাঁর ছোট্ট নবজাতকের মুখটা না দেখেই; অথচ পৃথিবীতে আসার আগে এই নবজাতকে নিয়ে কত স্বপ্নইনা তিনি এঁকেছিলেন তাঁর নিজ মনের ক্যানভাসে।সেসব স্বপ্নের কথা হয়তো তিনি তাঁর নবজাতকে বলে যেতে পারেননি কিন্তু তাঁকে উপহার দিয়ে গেছে একটি স্বাধীন দেশ। যেই স্বাধীন দেশের স্বপ্ন ছিল কোটি বাঙালির প্রানের স্বপ্ন। এতো রক্ত,এতো প্রান,এতো ত্যাগ-তিতিক্ষার মাধ্যমে যেই বাংলা মাকে আমাদের বীর সন্তানেরা স্বাধীন করেছে আজ ৪২ বছর পরেও আমরা কি সেই স্বাধীনতার স্বাদ প্রানভরে নিতে পারছি? আমাদের বাংলা মা কি আদৌ ভালো আছে? বাংলা মায়ের বুকের রক্তক্ষরণ কি আজও বন্ধ হয়েছে? এইসব প্রশ্নের একটাই উত্তর; সেটা হল-"না"। উত্তরটা অবশ্যই ''হ্যাঁ'' হতে পারতো যদি ৭৫'এ আমাদের স্বাধীনতার মূল নায়ক বঙ্গবন্ধু শেখ মুজিবুর রহমানকে হত্যা করা না হতো, আমাদের জাতীয় চার নেতাকে হত্যা করা না হতো;এরপর গোলাম আযমের মতো রাজাকারকে এদেশের নাগরিকত্ব না দেয়া হতো,রাজাকারদের মুক্ত করে ওদের গাড়িতে এ দেশের পবিত্র পতাকা তুলে দেয়া না হতো।কিন্তু এইসব না হবার মতো ঘটনাগুলো ঘটেছে আমাদের দেশে। যার কারণে এখনো আমাদের বাংলা মায়ের বুকে রক্তক্ষরণ অব্যাহত রয়েছে। তারপরেও আমাদের দেশে এমন অনেক রাক্ষস-রাক্ষসী আছে যাদের রক্ত নিয়ে খেলা করবার নেশা এখনো কাটেনি। যাদের পশ্চিমা টান এখনো কমে নি। বরং ক্ষণে ক্ষণে এই টান আরও বেড়েই যাচ্ছে। আর এই পশ্চিমা টানের কারণে তারা একটার একটার হরতালের নাম করে মানুষ খুনের মেলায় মেতে উঠছে। কিন্তু এভাবে আর কত সহ্য করবো আমরা? আর কত মা তার সন্তানকে হারাবে? আর কত সন্তান তাঁদের বাবাকে হারাবে? আর কত রক্ত দিলে শান্ত হবে ওই হায়নারা? আর কত রক্তক্ষরণ হবে আমাদের বাংলা মায়ের বুক থেকে? এসব প্রশ্নের কোন উত্তর আদৌ কি কারো জানা আছে??? 

