উচ্চশিক্ষিত বাঙালীর পাপ স্খলনের দায় কাঁধে নেয়া মৃত্যুঞ্জয়ী নায়ক - অভিজিত রায় 


রবি ঠাকুরের ছোট গল্প রবিবার এর নায়কের নাম 'অভি' । অভীক কুমার। এটা তাঁর বাপ-মা'র দেয়া নাম নয়, বাপ-মা'র দেয়া নাম ছিলো অভয়াচরন। স্রেফ হিন্দু আস্তিক পিতার ইগোর বিরুদ্ধাচারন করবার জন্যই নাস্তিক পুত্র নিজের নামটা পর্যন্ত পালটে ফেলে। সমাজের খুব বেশী মানুষ কে চটায়না এমন একটু আধটু নাস্তিকতা হিন্দু সমাজ সব সময়েই সহ্য করে নেয়, ব্লটিং পেপার এর মতো শুষে নেয়। কিন্তু অভি'র নাস্তিকতা সেই মাত্রাকে অতিক্রম করেছিলো বহুগুণে। নাস্তিকতার প্রকাশ ছিলো মাত্রা ছাড়ানো, সেটা বন্ধু মহলে ধর্ম ও ভগবান নিয়ে তুচ্ছ তাচ্ছিল্য থেকে শুরু করে খোদ পুজোর ঘরে জাগ্রত দেবতাদের অপমানের ঘটনা পর্যন্ত । ব্রাহ্মণ পুত্র হয়ে মুসলমান খালাসিদের সাথে মিলে পরোটা আর নিষিদ্ধ মাংসের ভোজন উৎসব করতো সে । এই সকল আচারবিরুদ্ধ কাজের শাস্তি হিসাবে তাঁর ভাগ্যে জুটেছিল পিতৃ গৃহ থেকে বিতাড়িত হওয়া। স্রেফ বাবার হাঁড়ির ভাত বন্ধ হয়ে যাওয়া, ব্যস ! নাস্তিক হিসাবে তাঁকে তালিকাভুক্ত হতে হয়নি। নিজের সম্পর্কে খিস্তি খেঁউড় শুনতে হয়নি। হত্যার হুমকি নিয়ে জীবন যাপন করতে হয়নি। শহরের ব্যস্ত সড়কে ধারালো অস্ত্রের অঘাতে খুন হয়ে রক্তাক্ত দেহে পড়ে থাকতে হয়নি।
১
রবি ঠাকুরের ছোট গল্প রবিবার এর নায়কের নাম 'অভি' । অভীক কুমার। এটা তাঁর বাপ-মা'র দেয়া নাম নয়, বাপ-মা'র দেয়া নাম ছিলো অভয়াচরন। স্রেফ হিন্দু আস্তিক পিতার ইগোর বিরুদ্ধাচারন করবার জন্যই নাস্তিক পুত্র নিজের নামটা পর্যন্ত পালটে ফেলে। সমাজের খুব বেশী মানুষ কে চটায়না এমন একটু আধটু নাস্তিকতা হিন্দু সমাজ সব সময়েই সহ্য করে নেয়, ব্লটিং পেপার এর মতো শুষে নেয়। কিন্তু অভি'র নাস্তিকতা সেই মাত্রাকে অতিক্রম করেছিলো বহুগুণে। নাস্তিকতার প্রকাশ ছিলো মাত্রা ছাড়ানো, সেটা বন্ধু মহলে ধর্ম ও ভগবান নিয়ে তুচ্ছ তাচ্ছিল্য থেকে শুরু করে খোদ পুজোর ঘরে জাগ্রত দেবতাদের অপমানের ঘটনা। ব্রাহ্মণ পুত্র হয়ে মুসলমান খালাসিদের সাথে মিলে পরোটা আর নিষিদ্ধ মাংসের ভোজন উৎসব করতো সে । এই সকল আচার বিরুদ্ধ কাজের শাস্তি হিসাবে তাঁর ভাগ্যে জুটেছিল পিতৃ গৃহ থেকে বিতাড়িত হওয়া। স্রেফ বাবার হাঁড়ির ভাত বন্ধ হয়ে যাওয়া, ব্যস ! নাস্তিক হিসাবে তাঁকে তালিকাভুক্ত হতে হয়নি। নিজের সম্পর্কে খিস্তি খেঁউড় শুনতে হয়নি। হত্যার হুমকি নিয়ে জীবন যাপন করতে হয়নি। শহরের ব্যস্ত সড়কে ধারালো অস্ত্রের অঘাতে খুন হয়ে রক্তাক্ত দেহে পড়ে থাকতে হয়নি।
২ 
রবিঠাকুরের রবিবারের 'অভি'র সাথে আমাদের 'অভি'দার বিস্তর ফারাক আছে। রবিঠাকুরের 'অভি' জন্মেছিলেন অবিভক্ত ভারতে। অভিজিত রায় জন্মেছিলেন মুসলমানদের দেশ বাংলাদেশে । তাই তাঁর নাস্তিক হয়ে ওঠার পরিণতিটা রবিঠাকুরের 'অভি'র পরিণতির চাইতে বহুগুণ ভয়াবহ হয়েছিলো। অভিজিত রায় কে শুধুমাত্র লেখালেখির জন্যে বাংলাদেশের রাজধানীর একটি প্রধান সড়কে নিহত রক্তাক্ত দেহে পড়ে থাকতে হয়েছিলো।
৩
অভিজিত রায় জানতেন সংগ্রাম টি দীর্ঘ মেয়াদী। তাই তিনি শুধু একা একজন ব্যক্তি হিসাবে আলোকিত হয়ে উঠতে চাননি। তিনি চেয়েছেন তাঁর সময় কে আলোকিত করতে। তাঁর প্রজন্ম কে আলোকিত করতে। তাইতো নিজে তারকা হয়ে ওঠার বদলে তাঁর চারপাশ কে বহু তারকার আলোতে জলসাতে চেয়েছিলেন। প্রতিষ্ঠা করেছিলেন মুক্তমনা । যেখানে হাইস্কুল পড়ুয়া থেকে শুরু করে বিশ্ববিদ্যালয়ের প্রবীণ অধ্যাপক পর্যন্ত সকল বয়সের, জ্ঞানের, অভিজ্ঞতার মানুষ লিখেছেন, শেয়ার করেছেন তাদের চিন্তার ফসল, অভিজ্ঞতার নির্যাস। মুক্তমনা হয়ে উঠেছিলো বাঙ্গালীর মুক্তচিন্তার প্রধান কেন্দ্র । মুক্তমনা সম্ভবত খুব সামান্য কয়েকটি ব্লগের একটি ব্লগ যা বাংলাদেশের মূলধারার কুৎসিত রাজনীতির সকল প্রভাব থেকে মুক্ত থেকে বিজ্ঞান, ইতিহাস, সমাজবিজ্ঞান, ধর্ম, রাজনীতি সহ সকল ধরনের চিন্তাকে প্রকাশ করেছে। বাংলাদেশে মত প্রকাশের স্বাধীনতা, মুক্তচিন্তা প্রকাশের স্বাধীনতার সপক্ষে সোচ্চার থেকেছে। খুব স্বাভাবিক ভাবেই মুক্তমনা টার্গেট হয়েছে ধর্মান্ধ মৌলবাদী গোষ্ঠীর, তাদের পৃষ্ঠপোষক সরকারি, বিরোধী দলীয় রাজনৈতিক শক্তির। একথা খুব অবাক করা নয় যে মুক্তমনা, অভিজিত রায় কিম্বা মুক্তচিন্তার লেখকেরা মৌলবাদী ধর্মান্ধ গোষ্ঠীর আক্রোশের শিকার হবেন। সম্ভবত মুক্তচিন্তার মানুষেরা এই ঝুঁকিকে মেনে নিয়েই এই সংগ্রামে লেগে থাকেন। কিন্তু বিস্ময়কর হলেও সত্যি যে আমরা সাম্প্রতিক সময়ে দেখেছি, শুধু মৌলবাদীরা নয়, বাঙ্গালীর উচ্চ শিক্ষিত, কথিত প্রগতিশীল, ডান - বাম - মধ্যপন্থী - সরকারি - বিরোধী দলীয় গোষ্ঠীর অনেকেই সঙ্ঘবদ্ধ ভাবে অভিজিত রায়ের বিরুদ্ধে, মুক্তমনা, মুক্তচিন্তার লেখক, ব্লগারদের বিরুদ্ধে সামাজিক কুৎসা প্রচারের উতসবে মেতেছেন। অভিজিত রায় ছিলেন এদের আক্রমণের প্রধান টার্গেট। আমরা এর নমুনা দেখেছি অভিজিত হত্যাকাণ্ডের আগে এবং পরে।কোনও কোনও ব্লগার, সামাজিক যোগাযোগ মাধ্যমের তথাকথিত সেলেব্রেটিদের কেউ কেউ আজও অভিজিত, মুক্তমনা ও মুক্তচিন্তার মানুষদের বিরুদ্ধে 'জিহাদ' অব্যাহত রেখেছেন। 
৪ 
অভিজিত রায় ফেসবুক সহ প্রচলিত সামাজিক যোগাযোগ মাধ্যম গুলোতে খুব সরব ছিলেন না। প্রতি ঘনটায় বা প্রতিদিন স্ট্যাটাস দিয়ে কাঙ্গালের মতো লাইক গুনে দেখবার মতো সময় অভিজিত রায়ের ছিলোনা । তাই ফেসবুক বা সামাজিক যোগাযোগ মাধ্যমে অভিজিতের বন্ধুর সংখ্যা ছিলো হাতে গোনা। এই ফেসবুকের মাধ্যমেই আমরা একদিন প্রায় আচমকা আবিষ্কার করলাম বাংলাদেশের একটি অনলাইন ব্যবসায়ী প্রতিষ্ঠান যারা বইও সরবরাহ করে থাকে, তারা তাদের অনলাইন বইয়ের দোকান থেকে অভিজিত রায়ের পুস্তক নামিয়ে ফেলেছে এবং প্রকাশ্য ঘোষণা দিয়ে অভিজিত রায়ের পুস্তক বিক্রি বন্ধ করেছে। একজন ছিচকে মৌলবাদীর হুমকির মুখে তারা এই কাজটি করেছে বলে ব্যাখ্যা প্রদান করেন। রকমারি নামের এই মৌলবাদ তোষক প্রতিষ্ঠানটির সিদ্ধান্তের বিরুদ্ধে আমরা সামাজিক যোগাযোগ মাধ্যমে এবং অনলাইনে প্রতিবাদ করেছি, তাদের কে আহবান করেছি তাদের সিদ্ধান্ত বদলানোর জন্যে। সবশেষে সেই মৌলবাদ তোষক পুস্তক বিক্রেতা প্রতিষ্ঠানটিকে বর্জনের আহবান জানিয়েছিলাম প্রগতিবাদী সাধারণ মানুষদের কাছে । প্রচুর সাড়াও পেয়েছিলাম আমরা। কিন্তু অবাক হয়েছিলাম - অনলাইনের কিছু তারকা 'ভট্টাচার্য' রা আমাদের এই প্রতিবাদের বিরুদ্ধে সঙ্ঘবদ্ধ হয়ে মাঠে নেমেছিলেন। তারা সেই মৌলবাদী পুস্তক বিক্রেতা দোকানের হয়ে, অভিজিতের বিরুদ্ধে উঠে পড়ে লেগেছিলেন। প্রবল ভাবে ওকালতি করেছিলেন সেই মৌলবাদ তোষক বই ব্যবসায়ীর পক্ষে। অভিজিত রায় শুধু একজন মুক্তমনাই নন, তিনি একজন পেশাদার লেখক ছিলেন, সামাজিক দায়বদ্ধতার জায়গা থেকে তিনি লেখালেখি করতেন। এই সকল "উচ্চশিক্ষিত" বাঙ্গালী, একজন লেখকের অধিকারটুকু সংরক্ষণের পক্ষেও একটি বর্ণ উচ্চারণ করেননি। আমরা এই পোশাকি মানুষগুলোকে চিনে রেখেছি। অভিজিত রায়ের বিরুদ্ধে, মুক্তচিন্তার বিরুদ্ধে এদের এই সকল ভট্টাচার্যর সঙ্ঘবদ্ধ 'জিহাদের' কথা আমরা লিখবো। নাম ধাম সহ আগামী প্রজন্ম জানবে সেই সব কথা। 
৫ 
ধর্ম সহ সকল অন্ধ বিশ্বাস মানুষের মস্তিষ্কের উপর যেভাবে কর্তৃত্ব করে তার সাথে ভাইরাস একটি পোষক কোষের উপরে যেভাবে কর্তৃত্ব করে তার হুবুহু মিল রয়েছে। অর্থাৎ অন্ধ বিশ্বাস মানুষের মস্তিষ্কে ভাইরাসের মতোই কাজ করে। ভাইরাস যেমন পোষক দেহের কার্যক্ষমতাকে ধ্বংস করে দেয়, তেমনি ধর্ম ও অন্ধ বিশ্বাসও মানুষের নিজস্ব বিবেচনাবোধ কে ধ্বংস করে দেয়। ধর্ম কিভাবে মানুষের বিবেচনাবোধ কে লোপ করে দেয় তাঁর হাজার হাজার উদাহরণ আছে।পৃথিবীর সকল ধার্মিক হয়ত খুন করেন না, কিন্তু একথা তো সত্যি যে ধর্ম বিশ্বাস মানুষ কে প্রায়শই ভয়ঙ্কর রকমের বিভাজিত করে। ধর্মীয় দাঙ্গার ইতিহাস আমরা জানি, শিয়া - সুন্নি বিভাজনের রক্তাক্ত ফলাফল প্রায় প্রতিদিন ঘটছে, ধর্মের কারণে পিতা কন্যাকে হত্যা করছেন, ভাই বোন কে হত্যা করছেন এমন ঘটনা খুব বিরল নয় । বিশ্বাস মানুষ কতটা অন্ধ করে তোলে যে ভারতে মন্দিরে পিটিয়ে মারা হয় ৯০ বছরের প্রবীণ মানুষকে, কারণ তাঁর অপরাধ, তিনি দলিত সম্প্রদায়ভুক্ত। ধর্ম, বিশ্বাস ও ভাইরাস এর মেটাফোর নিয়ে অসংখ্য লেখালেখি হয়েছে, সমাজবিজ্ঞানের এমন কি বায়োলজিক্যাল সায়েন্স পরিসরেও অনেক প্রকাশিত গবেষণাপত্র আছে। এই ধারনাগুলোকে জনপ্রিয় বিজ্ঞান লেখার আঙ্গিকে (পপুলার সায়েন্স) অভিজিত রায় প্রকাশ করেছেন তার বিভিন্ন লেখায় এবং পুস্তকে। এই বিষয়ে অত্যন্ত বিস্তারিত লিখেছেন তাঁর "বিশ্বাসের ভাইরাস" বইয়ে। পুস্তকটির প্রচ্ছদ দেখলেই বোঝা যাবে এখানে বিশ্বাস বা ধর্ম বিশ্বাস বলতে সকল ধর্ম বিশ্বাস এর কথা ব্যাখ্যা করা হয়েছে, শুধু ইসলাম বা হিন্দুত্ব নয়। 

আন্তর্জাতিক পরিসরের এই সকল গবেষণার, লেখালেখির কোনও খোজ খবর রাখেন না এই রকমের একজন ব্লগার আচমকাই অভিজিত রায়ের বিরুদ্ধে ব্যক্তিগত আক্রোশ সহ এক বিরাট সিরিজ ফেঁদে বসলেন অভিজিত রায় বেচে থাকতেই। বাংলাদেশের এবং আমাদের প্রজন্মের সবচাইতে উল্লেখযোগ্য সেকুলার মানুষটিকে এই ব্লগার নামকরণ করলেন "সালাফি সেকুলার" হিসাবে। অভিজিত রায়কে চিনহিত করলেন, ইসলাম বিদ্বেষী এবং উপসংহার টানলেন এইভাবে যে অভিজিত রায় ও তার মতো অন্যদের লেখালেখি আসলে ইসলাম বিদ্বেষ এবং সালাফি ধরনের সেকুলারিজম। এই ব্লগার তার নিজের লেখাতেই স্বীকার করেছিলেন যে তিনি অভিজিতের পুস্তকটি কিম্বা এ সম্পর্কিত অন্তর্জাতিক প্রকাশনা গুলো পড়ে উঠতে পারেন নি। পড়াশুনার এই সীমাবদ্ধতা নিয়ে, একটি পোষকের দেহে ভাইরাস কিভাবে কাজ আর মানুষের মস্তিষ্কে বিশ্বাস কিভাবে কাজ করে তার কানাকড়ি না জেনেও তিনি কলম তুলে নিয়েছিলেন অভিজিত রায়ের বিরুদ্ধে, কারণ অভিজিতের লেখা খণ্ডনের চাইতেও অনেক জরুরী ছিলো অভিজিত কে "সালাফি সেকুলার" বানানোটা। যদিও এই ব্লগার কখনই ব্যাখ্যা করেননি 'সালাফি' দের নবী কি মুহম্মদ নাকি মনু? তিনি ব্যাখ্যা করেননি 'সালাফি' দের কিবলা কি মক্কা নাকি অযোধ্যা? তিনি ব্যাখ্যা করেন নি সালাফিদের গ্রন্থ কি কুরআন নাকি বেদ? অভিজিত রায়কে "সালাফি সেকুলার" বানানোর জন্যে এই সকল কিছু ব্যাখ্যা করবার দরকার নেই। শতকরা নব্বই ভাগ মুসলমানের দেশে একজন নাস্তিককে যদি অপদস্থ করা যায়, তাহলে পুরস্কার তো হাতে হাতে, তাইনা? এই উপস্থিত পুরস্কারের লোভ কয়জন সামলাতে পারে বলুন? আমরা অভিজিত রায়কে "সালাফি সেকুলার" বানানোর এই ইতিহাসও ভুলবোনা এবং আমাদের পরের প্রজন্মও কে জানিয়ে যাবো।
৬ 
অভিজিতের হত্যাকাণ্ডের পরে উচ্চশিক্ষিত বাঙ্গালীদের কারও কারও কান্নার দৃশ্য আমরা দেখেছি । আমরা জানিনা, এ কান্না হয়ত তাদের সত্য অনুভূতি তাড়িত হতে পারে। যারা অভিজতের বই প্রত্যাহারকারীদের পক্ষে ওকালতি করেন, যারা অভিজিত কে "সালাফি সেকুলার" ট্যাগ দেন, অভিজিতের হত্যাকাণ্ডে তাদের কান্না আমাদেরকেও আপ্লুত করে। আমরা বিশ্বাস করতে চাই যে এ কান্না পোশাকি নয়। কিন্তু হায়, উচ্চ শিক্ষিত বাঙ্গালীর পোশাক বদলাতে সময় লাগে সেকেন্ডেরও ভগ্নাংশ সময়। তাই টিএসসি সড়কের উপরে অভিজিতের রক্তের দাগ শুকানোর আগেই কোনও কোনও "গুরুশিষ্য" যুগল অভিজিত কে "ইসলাম বিদ্বেষী" হিসাবে প্রচার করতে শুরু করেন। কেউ কেউ অভিজিতের রক্তের সাথে তার খুনি জঙ্গিদের রক্তের সাদৃশ্য বর্ণনায় ব্যস্ত হয়ে পড়েন। উচ্চ শিক্ষিত বাঙ্গালী "কিন্তু", "যদি", "অথচ", "নতুবা" ইত্যাদি নানান রকমের শব্দ দিয়ে অভিজিত হত্যাকারীদের বীভৎস অপরাধ কে লঘু করার 'জিহাদে' শামিল হন। অভিজিত হত্যাকাণ্ড কে সামাজিক ভাবে জায়েজ করবার এই জিহাদে যেমন আছে ইসলাম, আহমেদ, চৌধুরী, তেমনি আছেন ভট্টাচার্য মহাশয়েরাও । আমরা অক্ষরে অক্ষরে মনে রেখেছি সেসব । আমাদের পরের প্রজন্ম কে জানাবো সবিস্তারে, বাংলাদেশের মুক্ত চিন্তার শত্রুমিত্রদের আসল চেহারা। 
৭ 
গত কয়েক দশকে বাংলাদেশের এক চমৎকার বিবর্তন ঘটেছে। দেশের অর্থনীতি যেহেতু বিকশিত হয়েছে দালাল মুৎসুদ্দিদের হাতে, তাই শিল্প সাহিত্য সঙ্গীত সকল ক্ষেত্রেই আজ দালাল ফড়িয়াদের দাপট। যাদের বড়ো বড়ো শপিং মলে সসেজ - রুটি বিক্রি করার কথা, কিম্বা বড়জোর "টারজান দি এইপম্যান" ধরনের পুস্তক লেখার কথা, তারাই এখন বছর বছর রবীন্দ্রনাথ বিষয়ক পুস্তক প্রসব করছেন। এহেন মন্দা বাজারে, অভিজিত রায়ের অনুপ্রেরণায় এক ঝাঁক তরুণ লেখক গড়ে উঠেছেন যারা নিরেট বিজ্ঞানের বিভিন্ন জরুরী বিষয় সহজবোধ্য করে প্রকাশ করছেন নতুন প্রজন্মের জন্যে ।সামাজিক যোগাযোগ মাধ্যমে এক ঝাঁক তরুণ প্রতিনিয়ত প্রশ্ন তুলছেন ধর্ম, বিশ্বাস, কুসংস্কার নিয়ে। প্রশ্ন তুলছেন কথিত ধর্মীয় মহাপুরুষদের নিয়ে। তাদের এই লেখালেখির মাঝে রয়েছে সুস্থির গবেষণা, গভীর ভাবনা এবং প্রখর যুক্তিবোধ। অভিজিত প্রতিদিন প্রকাশিত হচ্ছেন এই সকল টগবগে তরুণের লেখার মধ্য দিয়ে।

৮ 
বাংলাদেশ শতকরা নব্বই ভাগ মুসলমানের দেশ। দেশ ও সমাজের সকল স্তরে ইসলামী মূল্যবোধ প্রতিষ্ঠিত হয়েছে। এখানে উচ্চশিক্ষিত মুসলমানেরা প্রায় সকলেই ঘুষ খেয়ে থাকেন। পুলিশ, ডাক্তার, শিক্ষক, উকিল, আমলা সকল পেশার মাঝে ঘুষ এখন ডাল্ভাতের মতোই।এরা ঘুষ খান এবং পাঁচ ওয়াক্ত নামাজ পড়েন । এদের ইসলামী নৈতিকতা ঘুষ খাওয়ার ক্ষেত্রে বাধা হয়না। পুলিশের বেতনের টাকায় তাদের পান বিড়ির খরচ হয়না, সুতরাং বাকিটা জোগাড় হয় ঘুষ থেকে। ডাক্তার ঘুষ নেন ফারমাসিউটিক্যালস কোম্পানি থেকে, ডায়াগনস্টিক ক্লিনিক থেকে। নিতান্তই হত দরিদ্র না হলে আজকাল বাংলাদেশে কোনও নারীর নরমাল ডেলিভারি হয়না, সামর্থ্য আছে এমন দশ জনের নয়জনেরই সিজারিয়ান সেকশন অপারেশনের মাধ্যমে বাচ্চা ভূমিশঠ হয়। আর দিনরাত সিজারিয়ান সেকশন অপারেশনে ব্যস্ত অবস্ট্রেটিক্স এর এই ম্যাডামদের মাথা জুড়ে থাকে ইসলামী ঐতিহ্যের হিজাব । হাজার হোক, মুসলমান বলে তো কথা, অবৈধ উপায়ে টাকা উপার্জন করলেও, পরকালের কথাও তো ভাবতে হবে, তাই না? শতকরা ৯০ ভাগ মুসলমানদের দেশে ভেজাল ঔশুধ প্রস্তুত করে শিশুদের হত্যা করা হয়, প্রাপ্ত বয়স্ক মানুষদের হত্যা করা হয় এবং এই সকল হত্যাকাণ্ডের মাঝে ইসলামী নৈতিকতা এসে দাড়ায়না। উচ্চ শিক্ষিত মুসলমানদের একটা বড়ো অংশ মদ্যপান করেন । মদ্যপান করার ক্ষেত্রে ইসলাম কোনও বাধা হয়ে দাড়ায়না। দেশে সরকারি বেসরকারি উদ্যোগে প্রতিষ্ঠিত গণিকালয় আছে, সেখানেও ক্রেতাদের একটা উল্লেখযোগ্য অংশ উচ্চ শিক্ষিত মুসলমান। ইসলাম এখানে গণিকালয়ে যাবার পথে বাধা হয়ে দাঁড়াতে পারেনা । এই উচ্চ শিক্ষিত মুসলমানদের কাছে আল্লাহ বা মুহাম্মদের চাইতেও অনেক বেশী ক্ষমতাবান হচ্ছেন শেখ হাসিনা কিম্বা খালেদা জিয়া। এদের কাছে শেখ হাসিনা বা খালেদা জিয়ার বানী কুরআন বা হাদিসের বানীর চাইতেও অধিক শক্তিমান। এই শক্তির কাছে ইসলাম তুচ্ছ, আল্লাহ নবী রাসুল তুচ্ছ । এই উচ্চশিক্ষিত মুসলমানদের ইসলাম জেগে ওঠে কেবল নাস্তিকদের বিরুদ্ধে। অবিশ্বাসীদের বিরুদ্ধে । মুক্তমনাদের বিরুদ্ধে । এরা নাস্তিকদের কে মনে করেন "আপদ" , "নির্বোধ" , উৎপাত ! কেনও মুসলমানদের ইসলাম শুধু নাস্তিকদের বিরুদ্ধেই জেগে ওঠে তার প্রমাণ রয়েছে মুসলমানদের গ্রন্থ কুরআনের ছত্রে ছত্রে। আল্লাহ কে অস্বীকার করার চাইতে বড় কোনও অপরাধ ইসলামী মস্তিস্কে নেই। আল্লাহ ও তাঁর কথিত প্রেরিত পুরুষ মুহম্মদ কে অস্বীকার করা কাফেরদের একমাত্র পরিণতি হচ্ছে মৃত্যু। নাস্তিকরা কাফের, তাই মুমিন মুসলমানের দায়িত্ব হচ্ছে নাস্তিকের বিরুদ্ধাচারন করা, সামাজিক ভাবে অপদস্থ করা, সময় ও সুযোগ মতো পাওয়া গেলে হত্যা করা। এটাই বিশ্বাসের ভাইরাস। একজন মুসলমানের কাছে একজন নাস্তিক কখনই স্বাভাবিক মানুষ নন, একজন নাস্তিক হচ্ছে কাফের আর কাফের কে হত্যা করা মুসলমানদের গ্রন্থ নির্দেশিত মহান দায়িত্ব। আমাদের উচ্চ শিক্ষিত বাঙ্গালী মুসলমান "অনুভূতিতে আঘাত" দেয়ার অপরাধে নাস্তিকদের কে সেই একই তকমা এটে দিয়েছেন দিনের পর দিন । "বিশ্বাসের ভাইরাস" আক্রান্ত এই সকল উচ্চ শিক্ষিত বাঙ্গালীর মস্তিষ্ক তাদের আধুনিকতার পোশাকের আড়ালে প্রতিদিন আসলে সেই সকল জঙ্গির জন্যেই ভিত্তিভূমি তৈরি করছেন যার উপরে দাড়িয়ে এরা স্বচ্ছন্দে খুন করে চলে যায় অভিজিত - অনন্ত - বাবু - নীল বা দীপনদের। প্রকৃত অর্থে অভিজিত সহ সকল নাস্তিক, মুক্তমনা মানুষ এই সকল প্রতারক বাঙ্গালীদের পাপ স্খলনের দায় তুলে নেন নিজেদের কাঁধে। কেননা নাস্তিকেরাই এই সকল প্রতারণার বিরুদ্ধে মানবতার কথা, মানুষে মানুষে সমান অধিকারের কথা, ধর্মের মিথ্যা - কুৎসিত ভণ্ডামির কথা বলে আসছেন। 
৯ 
সমাজের ইতিহাস ব্যক্তির ইতিহাসের মতো দ্রুত গতিতে এগিয়ে যায়না। সমাজের পরিবর্তন হয় খুব ধীর গতিতে । তাই আমরা জানি রাতারাতি কোনও পরিবর্তন হবেনা বাংলাদেশের সামাজিক প্রেক্ষাপটে । ভট্টাচার্য -আলম -ইসলাম - আহমেদ ইত্যাদি নানান নামের "ইসলাম পসন্দ" ফড়িয়ায়াদের হাতে হয়ত মুক্ত চিন্তার আন্দোলন কে আরও অনেক অপদস্থ হতে হবে। মুক্ত চিন্তাকে, মত প্রয়াকশের স্বাধীনতাকে নিগৃহীত হতে হবে হাসিনা - খালেদাদের হাতে। কিন্তু পৃথিবীর ইতিহাস বলছে ভবিষ্যৎ আমাদের । সারা পৃথিবীতে ধর্ম, ধর্ম বিশ্বাস, ধর্ম গ্রন্থ, কথিত আল্লাহ – ঈশ্বর - ভগবান আর তাদের প্রেরিত পুরুষেরা এতোটা চ্যালেঞ্জের মুখোমুখি হননি আর কখনই। শত শত তরুণ বাংলা ভাষায় ধর্ম, ধর্ম গ্রন্থ আর কথিত নবী রাসুলদের চুলচেরা বিশ্লেষণ করছেন যা সত্যিই এক অনবদ্য নতুন ধারা। সামনে দিন আসছে যখন মনু হোক বা মুহম্মদ হোক, তাদের প্রতিটি ধাপ চ্যালেঞ্জড হবে। কুরআন – বাইবেল বা গীতা হোক না কেনও, প্রতিটি অক্ষর চ্যালেঞ্জড হবে। আর এই সকল মোকাবিলায় আমাদের এক অনিঃশেষ প্রেরণার উৎস অভিজিত রায় । যতদিন মুক্তচিন্তার সংগ্রাম থাকবে, অভিজিত রায় সে সংগ্রামের কেন্দ্রবিন্দুতে থাকবেন। অভিজিতের বই প্রত্যাহারের জন্যে রকমারির গায়ে মৌলবাদ তোষণের কুৎসিত দুর্গন্ধ লেগে থাকবে চিরকাল । যারা অভিজিতের বইয়ের বিরুদ্ধে, রকমারির পক্ষে ওকালতি করেছিলেন, সেই দুর্গন্ধ লেগে থাকবে তাদের গায়েও । অভিজিত কে যারা "সালাফি সেকুলার" বানাতে চেয়েছিলেন, তারা পোশাক পালটাবেন জানি, কিন্তু সেই কালো হাঁসটিকেও চিনে নেবে সকলেই। ইতিহাস এক অদ্ভুত শাঁখের করাত ! 
১০ 
মৃত্যুর তাৎপর্য নিয়ে প্রাচীন চীনা সাহিত্যিক সীমা সিয়েন খুব সাদামাটা ভাবে লিখেছিলেন ঃ 
“ মানুষের মৃত্যু অনিবার্য, কিন্তু সকল মৃত্যুর তাৎপর্য এক নয়। কোনও কোনও মৃত্যুর তাৎপর্য হবে থাই পাহাড়ের চাইতেও ভারি আবার কারও কারও মৃত্যুর তাৎপর্য বেলে হাঁসের পালকের চাইতেও হালকা।" 
যারা রকমারির হয়ে ওকালতি করেছেন, যারা অভিজিত আর তার খুনিদের রক্তের সাদৃশ্য নিয়ে মায়া কান্না করেছেন, যারা মুক্তমনা অভিজিত রায় কে "ইসলাম বিদ্বেষী"বানানোর জন্য দিনরাত কুস্তি করেছেন, যারা অভিজিত রায় কে "সালাফি সেকুলার" বানানোর চেষ্টা করেছেন, তাদের জন্যে শেষ লাইনঃ 
ইতিহাস প্রমাণ করছে এবং প্রমাণ করবে - কে পাহাড় আর কে পলকা বেলে হাঁস !
মুক্তচিন্তার জয় হোক !

