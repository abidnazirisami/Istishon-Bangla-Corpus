ব্লগার হত্যা এবং শুয়োরের নাচন 


এমন অদ্ভুদ দেশ পৃথিবীর আর কোথাও আছে কিনা জানি না, যেখানে খুনি, আসামী, কিংবা দেশে কোনো ধরণের যুদ্ধ অবস্থা না হওয়া স্বত্বেও দেশের সাধারণ নাগরিক খুন হলে উল্লাস প্রকাশ করা হয়। এতে স্পষ্ট যে, দেশের মানুষের কাছে বিচারহীনতার সংস্কৃতিই আদর্শ সভ্যতা হয়ে উঠছে। এখন প্রশ্ন হতে পারে এর কারন কি? ইসলাম কি এই ধরণের বর্বরতা গ্রহণ করে? যদি বলি হাঁ, এবং ইসলামের স্বর্ণযুগ থেকে বর্বরতার ইতিহাস আছে, তবে কি আপনার গায়ে লাগবে? যখন থেকে আপনি আমাকে ঘৃণা করতে শুরু করেছেন, তখনই বুঝে নিতে হবে আপানার ধর্ম আপনাকে মৈত্রী শিক্ষা দিতে ব্যর্থ হয়েছে। একের পর এক ব্লগার হত্যার পর উল্লাস দেখে আসছি, এই আলোচনায় সেই উল্লাসের সম্মেলন ঘটনার চেষ্টা করা হয়েছে। 


উপরের প্রথম স্ক্রিন শর্টে দেখছি নিলয় নীলের একটি ছবি কোনো একটি পত্রিকা নিউজ করেছে, তার প্রথম কমেন্টটি ছিল, "ইসলামের বিরুদ্ধে লেখালেখি কথা বলে পৃথিবীতে কেউ টিকে থাকতে পারে নি। আর নাস্তিকদের মৃত্যু এইভাবেই হয়।" তার নিচের চিত্রটি বিবিসি বাঙলার ফেসবুকএর পেইজ থেকে নেওয়া। যেখানে একজন কমেন্ট করেছে, “ঠিকই আছে বাংলাদেশে কোনো ব্লগার বা নাস্তিকের জায়গা নেই।“
ব্লগার এবং নাস্তিক শব্দটির মাঝখানে "বা" শব্দটি দিয়ে স্পষ্ট যে যিনি কমেন্ট করেছেন তিনি ব্লগার এবং নাস্তিকের পার্থক্য জানেন না। নাস্তিকদের পাশাপাশি তিনি ব্লগারদেরকেও দেশে থাকতে দেবেন না, তার ওই কমেন্টে সহমত জানিয়ে লাইক দিয়েছে আরও তিনশ ত্রিশজন জন। অর্থাৎ আপনি যদি ব্লগার অথবা নাস্তিক হয়ে থাকেন, তবে এতটুকু জেনে রাখুন তিনশ ত্রিশজন আপনাকে হত্যার জন্য বসে আছে। 
উপরের চিত্রে আরও একটি কমেন্টে লিখেছে "রাসুল অবমাননাকারীদের মৃত্যু এভাবেই হয়, আজকে নয় ১৪শ বছর আগে থেকেই এমনি হয়ে আসছে।" এই কমেন্টে লাইক পড়েছে ১৭৮ টি। অন্তত এতটুকু বলা যায় যে ১৭৮ জন প্রকাশ্যে একমত নাস্তিক হত্যা ঠিক আছে এবং তারা মনে করে ১৪শ বছর ধরে এমনি হয়ে আছে। এখন প্রশ্নটা হতে পারে, যারা খুন হচ্ছে তারাও তো একই কথা বলেছে। ইসলামে যুদ্ধের ইতিহাস কেন এত অনেক বেশি? কেন শান্তির বাণীতে হিজরতের পর থেকে এত যুদ্ধের ইতিহাস? 
নীলয়ের মায়ের ছবি দিয়ে একটি নিউজ করা হয়েছে, তাতে একজন কমেন্ট করেছে “ইসলামের বিরুদ্ধে যারা কলম ধরবে তাদের কলম সহ হাত ভেঙে দাও... (৪১ লাইক)” ইয়েস ভাই ইয়েস, এই কথাটির ঐতিহাসিক ভিত্তি আছে। 

নিচের কমেন্টটি অনেক গুরুত্বপূর্ণ। একজন লিখেছে, “এদের কপাল ভালো যে এখন হযরত উমর(রাঃ) এর মত কোনো সাহবী জীবিত নেই। জীবিত থাকলে মহান আল্লাহ পাক এবং মহানবী (সাঃ) কে নিয়ে বাজে মন্তব্য করার সাহস পেতো না। এক কোপে এদের গর্দান ধর থেকে আলাদা করে দিতেন।“
খুবই গুরুত্বপূর্ণ ইতিহাস। ইসলামের দ্বিতীয় খলিফা হলেন হযরত উমর। তিনি প্রথম দিকে ইসলামের বিরোধী ছিলেন, পরবর্তীতে ইসলামের এতই ভক্ত হয়ে উঠে হযরত মুহাম্মাদের মৃত্যু খবর নিয়ে আসা বার্তা বাহককে পর্যন্ত হত্যা করেছিলেন। 

নিচের কমেন্টগুলি ধারাবাহিকভাবে পড়ে যেতে পারেন, এতে জঙ্গি সংখ্যা অনুমান করা সম্ভব হবে। গত কয়কেদিন আগে অন্যএকটি ব্লগ পোস্ট উল্লেখ করেছিলাম অন্যান্য দেশে ঈদের দিনে বোমা হামলা হলেও বাংলাদেশের মত দেশে ঈদের নামাজে বোমা হামলা হয় না না কেন? এক কথায় উত্তর দেশের জঙ্গি সংগঠনগুলি সদস্য সংগ্রহের কাজ করছে। এই মুহূর্তে দেশে হামলা হলে জনগণ এবং প্রশাসন সচেতন হয়ে উঠবে তাই তারা দেশবাসীর ঘুম ভাঙাতে চায় না।
নিচের পোস্টে দেখুন কুকুরের সাথে নাস্তিকদের তুলনা করা হয়েছে। প্রসঙ্গত বলে রাখি, আমার মনে হয় দেশের কুকুরগুলো নাস্তিকদ ব্লগারদের থেকে ভালো আছে। তাদের লাথি খাওয়ার ভয় আছে, মৃত্যু ভয় নেই। মৃত্যু ভয় যে কি ভয়ানক তা কোনো সাধারণ মানুষকে বলে বুঝানো যাবে না। একমাত্র ওই অনুভূতি সেই জানে, যাকে মৃত্যু তাড়িয়ে বেড়াচ্ছে। 

ব্লগার মরলে কি দেশে মানুষ আসলেই খুশি হচ্ছে? প্রশ্নটার উত্তর বেশ জটিল। তবে নিচের স্ক্রিনশর্ট থেকে আমরা কিছুটা ধারণা করতে পারি। জি, হাঁ নাস্তিক মরলে বাংলাদেশের মানুষ খুশি হয় এবং তার প্রতিক্রিয়া ব্যক্ত করা হয়, নাস্তিক জুকারের ফেসবুক ব্যবহার করে। 
প্রসঙ্গত বলে রাখা উচিৎ, কারো একক মন্তব্য কোনো দেশের মানুষের চিন্তধারাকে ব্যক্ত করে না। তবে একই ধরণের মন্তব্যের উপর শত শত লাইক প্রমাণ করে জাতি ধ্বংসের দিকেই যাচ্ছে। 

সংবাদ মাধ্যমগুলিকে আমরা সবসময় পাশে পাচ্ছি। প্রথম আলো ছাড়া অন্যান্য প্রগতিশীল পত্রিকার বেশ চুটিয়ে নিউজ করছে। এবং তার ফল হিসাবে বিবিসির এই খবরের প্রতিক্রিয়া দেখুন। 

নিচের ছবিতে একজন কমেন্ট করেছেন, “পতিতা মরলে যেমন বিচার হয় না, ব্লগার মারলেও বিচার হবে না। কারন তারা পতিতার থেকেও নিকৃষ্ট।"  আইএস কয়েকদিন আগে এক তরুণীকে ফাঁসি দিয়েছে জ্বিহাদীদের সাথে যৌন সম্পর্ক না করায়। আরবে দাসীদের সাথে যৌন সম্পর্কের অনেক বিবরণ অনলাইনে পাওয়া যায়। কারন এর একটি তো ঐতিহাসিক ভিত্তি আছে। নিজের ধর্মের ইতিহাস পড়ুন, সত্যগুলি নিজেই জানুন। মন্তব্যের আলোচনায় পতিতার বিষয় আসলো কেন তা এখনও বোধগম্য নয়। তবে কমেন্টের অর্ধশত লাইক প্রমাণ করে তারা নিজেদের ধর্মের ইতিহাস জানে না। 

পরিসমাপ্তিতে চাইলে অনেক কিছুই বলা যেতো। দোষটি বাঙালির নয়, বাঙালি মুসলমানের। নিলয় হিন্দু ধর্ম এবং বৌদ্ধ ধর্মের কুসংস্কার নিয়ে চমৎকার চমৎকার কাজ করেছে। কিন্তু তাকে তাদের কেউ হত্যা করে নি। করেছে কারা আপনরাই জানেন। কেন করেছে? ইসলাম তো শান্তির ধর্ম। কিন্তু কতটুকু শান্তির তার বার বার এই ধরণের ঘটনায় কি তা প্রশ্নের মুখে উঠছে না? আপনার ধর্মের ইতিহাস পড়ুন, কোন ধর্ম প্রচারক কীভাবে ধর্ম প্রচার করেছে তা জানুন। বিশ্বাস করুন, অনেকেই সত্য জানার পর দেখবেন ঘৃণায় মুখ দেখাতে পারবেন না। 

