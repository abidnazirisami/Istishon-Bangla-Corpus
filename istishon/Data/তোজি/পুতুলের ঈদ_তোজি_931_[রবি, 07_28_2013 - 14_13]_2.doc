পুতুলের ঈদ


 ── মা, ঈদ কবে?
── আর বেশি দিন নাই ।
আবার কিছুদিন পর
── মা, ঈদ কবে?
── আর বেশি দিন নাই । এভাবেই দশ-পনের দিন পর পর আট বছর
বয়সী পুতুল তার মা কে ঈদের কথা জিজ্ঞেস
করে । তার মা ও উল্টে 'কেন্ִ' বাচক
শব্দটি প্রয়োগ করে না । কেননা এই 'কেন্ִ'
বাচক শব্দের পেছনে রয়েছে পুতুলের অনেক বড্ড
একটি বায়না সেটা তার মা আগেই বুঝতে পেরেছে ।
সত্যি সত্যি পুতুলের কাঙ্খিত ঈদ পুতুলদের
ভাঙ্গা ঘরের ভাঙ্গা চালের ভাঙ্গা দরজায়
কড়া নাড়ছে । গতকাল দুপুরে,
── মা, এবার ঈদে কিন্তু আমারে নতুন
জামা কিন্না দিতে অইবো
── সেদিন ই তো কিন্না দিলাম [ সেদিন
মানে ছয়মাস আগে]
── মা, হেইডা তো পুরান (পুরাতন) অইয়া গেছে মা নিস্চুপ
── ইবারের ঈদের নতুন
জামা না কিন্না দিলে কিন্তু ঈদে যামু না
মা নিস্চুপ
── কিছু কও না কেন?
── লক্ষী মা আমার, ইবার টেকা নাই । সামনের কুরবানীর ঈদে তুমারে নতুন জামা কিন্না দিমু
── না আমি কিছু বুঝিনা, আমার নতুন
জামা লাগবো ।
এই বলে পুতুল তার মায়ের পাশে বসে ঘ্যনর
ঘ্যনর করে কান্না করেই চলছিল।
── মরতে পারছ না ! একজন মইরা গিয়া ভালাই করছে । আল্লাহ
যে ক্যান আমারে তার সাথে লইয়া গেল না । পুতুল আরো জোরে জোরে কান্না করতে লাগল।
রাগেম ক্ষোভে, দুঃখে, অভিমানে পুতুলকে তার
মা ইচ্ছে মত মেরেছে আর কেদেছে । নিরবে-
নিভৃতে আহাজারি করেছে । পুতুলের নতুন জামা এবার ঈদে পরা হবে না ।
রমজান মাসটি ছিল পুতুলের মায়ের অনেক
কাঙ্খিত একটি মাস । খাবারের
অভাবে পুতুলকে তার মা রোজা রাখতে বাধ্য
করেছে । পুতুল পনের রোজা করেছে । অনেক
আগ্রহ নিয়ে তার একটি নতুন জামা আর ঈদের জন্য অপেক্ষাটি শুধুই অপেক্ষার । ঈদ মানে আনন্দ । এই আনন্দ বড়দের
চেয়ে ছোটদের বেশি ছুয়ে যায় । ঈদের
আনন্দটি ছোটরাই
সবচেয়ে বেশি উপলব্ধি করে । কিন্তু পুতুলের
মত ছোটদের ঈদ শুধুই কষ্টের । এই ঈদ তার
কোমল হ্রদয়কে ক্ষত-বিক্ষত করে দিয়ে যায় । আমাদের সবচেয়ে বড় ধর্মীয় অনুষ্ঠান ঈদের
পুতুলদের তেমন কোন চাওয়া নেই । একটি নতুন
জামা আর ঈদের দিন একটু সেমাই
দিয়ে মিষ্টি মুখ । ব্যাস, এটুকুই । এই সামান্য
চা ওয়াটুকুই তাদের অপুর্ণ থেকে যায় । কেনাকাটা যাই হোক,
বসুন্ধরা শপিং কমপ্লেক্সে শপিং না করলে আমা
ঈদ জমবেই না । প্রিয় মানুষটিকে দামি কোন
উপহার দিয়ে ঈদ উইশ না করলে মহাভারত
অশুদ্ধই থেকে যাবে । জিয়া উদ্যান,
চিড়িয়াখানা কিংবা শিশু পার্কে আমাদের সন্তান, ছোট ভাই-বোনদের না নিয়ে গেলে ঈদ
বেলকুনির চিপায় আটকে থাকবে ।
দামি দামি সুস্বাধু খাবার পরিবার নিয়ে আয়েশ
করে খেতে না পারলে ঈদ এর কোন মানেই নেই । পুতুলের মত পাশের বাড়ির ছোট্ট মেয়েটির
কথা আমরা একবার ও চিন্তা করি না । পুতুলের
মত হাজারো অসহায় অভাগা এতিম শিশুদের
কথা আমরা একবার ও চিন্তা করি না ।
আমরা পরিবারের সদস্যদের নিয়ে ঈদের দিন
কত্ত আনন্দ করব কিন্তু পুতুলের মত পুতুলের মায়ের মত অসহায়দের চাপা কষ্ট এই
ঈদকে ভারী করে তুলবে । এসব অসহায় বঞ্চিত শিশুদের রেখে আমাদের
ঈদ আনন্দ কতটুকু সার্থক হবে? কতটুকু
তৃপ্তি পেতে পারি নিজের বিবেককে জিজ্ঞেস
করে দেখবেন ।

