ইস্টিশন মাস্টারের দৃষ্টি আকর্ষণ করছি


আচ্ছা ইস্টিশনে কি বামদের বিরুদ্ধে কিছুই বলা যাবে না? ইস্টিশন কিভাবে প্রাণে প্রাণ মেলাবে যদি কথা বললেই কাউকে ব্যান করা হয়?
এখানে স্পষ্ট করে বলা প্রয়োজন যে আমি অমিত লাবণ্যের কোন বক্তব্যের পক্ষে কথা বলছি না। তার মতাদর্শের সাথে আমার মতাদর্শ শুধু ভিন্নই নয় বরং সাংঘর্ষিকও বটে। সে একজন খাঁটি লীগ সাপোর্টার এবং আমার জানামতে নাস্তিক। অপরদিকে আমি আস্তিক মুসলমান এবং কিঞ্চিৎ লীগবিরোধী।
আমি শুধু জানতে চাই সে কিভাবে ব্লগের পরিবেশ উত্তপ্ত করেছে? যেখানে সরাসরি ধর্ম অবমাননাকর পোস্ট দিয়েও কিছু ব্লগার আশ্চর্যজনকভাবে বিনা বাধায় ব্লগিং করে যাচ্ছে সেখানে শুধুমাত্র বামদের বিপক্ষে কথা বলার জন্যই অমিত লাবণ্যকে ব্যান করা হবে? তিনি যদি কাউকে অশালীন কিছু বলে থাকেন তাহলে ইস্টিশনবিধির ৬ নং অনুসারে তাকে কি সতর্ক করা যেত না? কেন এই গলা চেপে ধরা?
আমার মতে তাকে আনব্যান করে আরেকবার ব্লগিং এর সুযোগ দেওয়া হোক। এখন এই পোস্ট দেওয়ার জন্য আমি ব্যান হই কিনা আল্লাহই জানেন।

