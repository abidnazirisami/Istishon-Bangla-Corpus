বিস্ময়কর কিছু ডকুমেন্টারি (ইউটিউব লিংক সহ)


আধুনিক যান্ত্রিক জীবনে ডকুমেন্টারিগুলো অনেক সময় বইয়ের কাজ করে। কখনো কখনো এগুলোর কার্যকারিতা অনেক বইকেও ছাড়িয়ে যায়। এই পোস্টে এমনই কিছু বিস্ময়কর এবং ক্ষেত্রবিশেষে রহস্যময় ডকুমেন্টারির কথা তুলে ধরা হল।
Interview with a Cannibal
মানুষ তার আশেপাশের মানুষের জন্য কতটা ভয়ংকর হয়ে উঠতে পারে তা বুঝতে চাইলে এই ডকুমেন্টারিটি দেখুন। একবিংশ শতাব্দীর আলট্রা মডার্ন সোসাইটিতেও যে মানুষখেকো থাকতে পারে তা রীতিমত অবিশ্বাস্য হলেও এটাই সত্য। ডকুমেন্টারিটি জাপানের নরভুক ইসে সাগাওয়া কে কেন্দ্র করে তৈরি করা হয়েছে। উল্লেখ্য তাকে আদালত মানসিক ভারসাম্যহীন হিসেবে চিহ্নিত করে সকল দায় থেকে অবমুক্তি দিয়েছে!
Bulgaria’s Abandoned Children
বুলগেরিয়ার সমস্যাগুলোর মধ্যে অন্যতম হল তার ক্রমাগত বেড়ে চলা পরিত্যক্ত শিশুর সংখ্যা। বিকলাঙ্গ শিশুর এক্ষেত্রে প্রাথমিক ভুক্তভোগী। বুলগেরিয়ার সরকারও এসব শিশুর মৌলিক অধিকারগুলো নিশ্চিত করতে অসমর্থ। বিবিসির এই ডকুমেন্টারিটিতে দিদি স্টারকলি নামক একজন মহিলার জীবনযুদ্ধ দেখানো হয়েছে যাকে শিশুকালে ''চিকিৎসার অযোগ্য'' হিসেবে আস্তাকুড়ে নিক্ষেপ করা হয়েছিল।
Atomic Wounds
নাম দেখেই হয়ত ধরে ফেলেছেন। জী হ্যাঁ, এটি হিরোশিমা এবং নাগাসাকির সেইসব হতভাগ্য মানুষকে নিয়ে তৈরি যারা আজও নিজ শরীরে বয়ে বেড়াচ্ছেন নিউক্লিয়ার অস্ত্রের ভয়াবহতার চিহ্ন। তাদের মানবেতর জীবনযাপনের একটি সচিত্র প্রতিবেদন তুলে ধরার চেষ্টা করা হয়েছে এখানে। ডকুমেন্টারিটি সত্যিই চোখে পানি নিয়ে আসার মত।
Aokigahara / Suicide Forest
ডকুমেন্টারিটি জাপানের ফুজি পর্বতমালার পাদদেশে অবস্থিত আওকিগাহারা বন নিয়ে যা সুইসাইড ফরেস্ট নামে কুখ্যাত। প্রতি বছর গড়ে ১০০ জন এই বনে আত্মহত্যা করেন। অধিকাংশ লাশই ঝুলন্ত অবস্থায় পাওয়া যায়। ১৯৭০ সাল থেকেই প্রতিবছর একবার করে বনটিতে স্থানীয় প্রশাসন লাশ উদ্ধার কর্মসূচী চালায়!
Child of Rage
ডকুমেন্টারিটি দেখার আগে একবার ভেবে নিতে বলব। খুবই ডিস্টার্বিং কিছু ইলেমেন্ট আছে এতে। বেথ নামে এক শিশুর উপর এটি তৈরি যে কিনা ছোট থেকেই নিজ জন্মদাতা পিতার যৌন পাশবিকতার শিকার। ফলস্বরূপ তার মানসিক অবস্থার পরিবর্তন নিয়ে বিস্তারিত আলোচনা আছে ডকুমেন্টারিটিতে। এখানে দেখা যাবে বেথ কিভাবে তার ছোট ভাই এবং গৃহপালিত পশুর উপর যৌন নির্যাতনে উদ্বুদ্ধ হয়। নিজ পিতামাতা এবং ছোটভাইকে হত্যার ইচ্ছাও নির্দ্বিধায় প্রকাশ করে সে!
High on Crack Street
ড্রাগসের প্রকৃত অন্ধকার জগৎ সম্পর্কে জানার ইচ্ছা থাকলে এই ডকুমেন্টারিটি দেখুন। মাদকদ্রব্যের প্রভাব নিয়ে অসাধারণ বিশ্লেষণ পাবেন এতে। তিনজন ড্রাগ-এডিক্ট এর উপর নির্মিত এই তথ্যচিত্র দেখলেই বোঝা যায় যে এইসব কাহিনীর আসলেই কোন হ্যাপি এন্ডিং থাকে না!
Conspiracy of Silence
ডকুমেন্টারিটি কখনোই রিলিজ পায়নি এবং এখনও একটা দল এর রিলিজ ঠেকাতে আপ্রাণ চেষ্টা করে যাচ্ছে। ভিডিওটিতে সমাজের বাস্তব চিত্র তুলে ধরা হয়েছে যেখানে শক্তি এবং বিত্ত দিয়ে সবই কেনা যায়। শক্তির বদৌলতে কেমন করে নিজ অন্যায়ের জন্য নিরীহ মানুষকে বলি দেওয়া হয় তাও দেখানো হয়েছে এখানে।
Secrecy and Conspiracy of the Freemasons
নেটে বিদ্যমান ফ্রিম্যাসনরি বিষয়ক বহু ডকুমেন্টারির ভেতর এটি অন্যতম। এখানে ফ্রিম্যাসনদের গোপন কার্যকলাপ, তাদের বিশ্ব রাজনীতি ও অর্থনীতি নিয়ন্ত্রণের প্রক্রিয়া এবং অ্যান্টিক্রাইস্ট বা দাজ্জালের সাথে তাদের কথিত কানেকশনের কথা তুলে ধরা হয়েছে। সত্যিই চমকপ্রদ কিছু তথ্য আছে এতে।
আপাতত পোস্ট শেষ। আরও একটা পার্ট দেওয়ার চিন্তা আছে। ধন্যবাদ।

