সত্য সূর্য্য-দীপ


 এই যে বেয়াড়া কাল প্রবাহ, একটু দাঁড়াও,
তোমার কোল থেকে একটুখানি সময় চেয়ে নিলাম;
জীবন পাতাটি হয়ত পড়া হবে, কোন অলস বিকেলে,
কি! ভাবতে দেবেনা! কোথায় আছি, কোথায় ছিলাম। 
আমার যে কেবলি দম বন্ধ হয়ে আসে,
একটা খোলা মাঠ, খোলা আকাশ;
কি চাই আর! এইতো জীবন,
আকাশে রঙের ছটা, বাতাসে উচ্ছ্বাস।
নদীর স্রোতে বয়ে চলে জীবনের স্পন্দন,
এই যে জীবন, কী উদ্দেশ্য তার?;
কোথায় তার শ্বাশত পথ? খুজে মরি,
শুধুই কি আসা আর যাওয়া বারে বার।
ঐ যে দূরান্তে একটা জঙ্গল, দেখতে পাচ্ছ?
মিশে আছে আকাশের নীলিমায়;
ওখানে একটা কোকিল আছে,
কি তার সুর! সুরের কন্ঠ সুরহীন, সাথীহারা বেদনায়।
হয়ত কোন অকপট ভোরে বা কোন আলপনা চর্চিত বিকেলে,
এসেছিলাম এই অবনীর আলো আঁধারীতে;
কী হল এসে? কি কাজ আমার?
মানবতা যেখানে ভূলুন্ঠিত, সত্য তলিয়ে নৈরাশ্যের স্রোতে!
নৈরাশ্যের গহবর থেকে কে তুলবে সত্যকে?
কে জ্বালাবে নীতির শ্বাশত মশাল?;
সত্যের শান্তি নিকেতণে আজ শুধুই আহাজারি,
দেখি বাতাসে উড়ে রক্তাক্ত শতছিন্ন পাল।
দোহাই তোমার হে মহাকাল,আর একটু সময় দাও,
বৈষ্যমের বেড়াজাল থাকবেনা, থাকবেনা ধর্মের বিভাজন;
শুভ সত্তার কান্না বন্ধ হবে সেদিন, আর প্রতিশোধ প্রতি বিন্দু কান্নার,
দেখো সেদিন বাতাসে থাকবে শুভ্রতা আর স্বর্ণালী নিমন্ত্রণ।

