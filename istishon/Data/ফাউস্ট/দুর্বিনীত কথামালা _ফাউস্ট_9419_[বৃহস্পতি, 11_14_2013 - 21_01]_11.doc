দুর্বিনীত কথামালা 


এটা একটা মিউজিক ভিডিওর জন্য লেখা গান। (অন্তরাগুলো আলাদা আলাদা সুরের; সবগুলো অন্তরা মিলে একটা গল্প)
১
জীবন সেথায়, বিবর্ণ হায়!
ধানশালিকের ঘর ভাঙ্গা হয়;
শকুন সমাজ চুপ করে রয়,
বলে, হেথায় আমার কি দায়?।।
২
এরপরে ভীত নড়ে, কপিবুক ফ্যাশনে;
ইলিশের ঝাঁক ঢোকে দাদাদের বাসনে;
লোলুপেরা সুখ খোজে বুর্জোয়া শাসনে;
মুর্খেরা বসে গিয়ে মর্যাদার আসনে;
গরীবের পেটে লাথি সীমাহীন শোষণে;
বেকারের জুতা ক্ষয় ব্রাঊনীয় মোশনে;
মানবের মান বাড়ে জমকালো ভূষণে;
কলহের বীজ বোনা অগোছালো কুশনে।
৩
অতপর,কবিবর, গুন গায় ভাষনে;
হৃদয়ের ফুল ঝরে অযাচিত পেষণে।
৪
এখানেই সব শেষ!
তাহা নয়, তাহা নয়;
ঘটা করে আসে ঝড়;
বাঙালী দুর্মর।।
ব্যারিকেড, জনতা;
অনলের বারতা।।
৫নব-জাগরণ মন্ত্রনা শোন, ঋজু হও তাজা প্রান;
ঋজু হও তাজা প্রান।নব মোড়কে বাসি জিনিসের হইয়াছে অবসান;
হইয়াছে অবসান, ঋজু হও তাজা প্রান, ঋজু হও তাজা প্রান।এক সাথে গাইব মোরা, শিকল ভাঙার গান।
শিকল ভাঙার গান, ঋজু হও তাজা প্রান,
ঋজু হও তাজা প্রান, ঋজু হও তাজা প্রান......।

