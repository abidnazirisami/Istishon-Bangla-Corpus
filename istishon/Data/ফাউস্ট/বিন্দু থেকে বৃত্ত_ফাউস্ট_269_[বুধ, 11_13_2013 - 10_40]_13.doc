বিন্দু থেকে বৃত্ত


 অনেকদিন আগে একজনের টি-শার্টে দেখেছিলাম এই অনিন্দ্যসুন্দর লাইনগুলো; তারপর লাইনগুলো যেন আমার মাথা থেকে আর বের হবে না প্রতিজ্ঞা করে মগজে গেঁথে রইল অনেকক্ষণ । তখন নিরুপায় হয়ে আত্নসমর্পনের ভঙ্গিতে ভাবনাটাকে বিস্তৃত করতে বসলাম; তার ফলশ্রুতিতেই এই লেখা।
একটা যদি বৃত্ত আঁকি
বিন্দু থেকে শুরু করে...
ঘুরতে ঘুরতে শেষটুকুটা
শুরুর সঙ্গে দিলাম জুড়ে...

একটা যদি বৃত্ত আঁকি
বিন্দুটাকে কেন্দ্র করে;
ঘুরতে ঘুরতে শেষটুকু তার
শুরুর সাথে দিলাম জুড়ে।
ভাবতো এবার চুপটি করে,
অকারণেই ভ্রূকুটি করে,
কি দেব তার নাম?
বাঁধ ভেঙ্গে দাও কল্পনার,
দিবারাত্রি জল্পনার;
নানা জনের নানান কথা,
সে নিয়ে এক বিশাল গাঁথা।
হয়ত বলবে শূন্য ওটা, শুধুই বোঝায় শুন্যতা;
আমি বলি হাতটি বাড়াও, মুঠোয় তোমার পূর্ণতা।

