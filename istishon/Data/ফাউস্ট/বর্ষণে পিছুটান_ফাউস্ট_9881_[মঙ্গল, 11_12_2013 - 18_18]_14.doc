বর্ষণে পিছুটান


 সূর্য্যিমামা, ও সূর্য্যিমামা, বিশ্বাস করে আমায় তুমি বলো,
তোমার ওই ওতো আলো, কে আজ কেড়ে নিলো?
গাছের শাঁখায়, তরুলতায়, মাতাল আন্দোলন,
ফিসফিস বাতাসে, কিসের এই আলাপন?
লুকোচুরি?লুকোচুরি! জেনে গেছি সব,
ব্যাথানীল হৃদয়ের কান্নার রব।
প্রথম ফোঁটায় তার মৃদু শিহরন,
দুষ্টু মেঘ, এ তোমার কেমন আচরন? 
সোঁদা-সোঁদা মাটি, বুনো পথে হাটি, যেতে হবে দূর,
হিয়া মাঝে, বড় বাজে, সেই চেনা সুর;
আধো-আধো সুখ, প্রাঞ্জল দুখ, বুকে রাখি ধরি,
নেই কাঁটাতার, সপ্নের ঘর, কোথা খুজে ফিরি?
বৃষ্টির জল, চোখ ছলছল, মিশ্রনখানি বেশ,
একে অপরের জন্যে তবুও,দুঃখ হয়না শেষ;
ওরে ও মন, পায়ে পড়ি তব, পারিনা সইতে এই ব্যাথা,
স্মৃতিগুলো মোর মুছে ফেলো নাকো, লঘু কোরে দাও তীব্রতা। 
রাজপথ ঘুরে, নর্দমা খুড়ে, খুজি জীবনের মানে,
পাইলাম তারে ক্লিষ্ট শিশুর জীবনের আবেদনে;
জ্বলজ্বলে চোখ, ব্যাথা করে বুক, বলি কাছে আয় ভাই,
জীবন-লটারি হেরেছি আমিও, আজ আর গুমর নাই।
নব-জীবনের নব প্রভাতে,তোদের মাঝে ঠাঁই,
হাতে রেখে হাত, কল্পিত তাঁত, সপ্ন বুনে যাই;
ওহে জ্ঞানী, ঋষি-মুনি, লিখে যাও গাথা,
দেখেছো কি বালকের ঘুড়িছেঁড়া ব্যাথা?
সে কোন অব্যাক্ত ব্যাথা?বিষাদের ইতিকথা, বার্তা বেতার,
ওরা বলে, দুর ছাই! কেন করো নষ্ট? সময় অসার।
বেলা যে বড় বয়ে গেল, সময় কাল গিলে নিল,এখানেই থাক,
ভালো থেকো বুড়াবুড়ি, ভালো থেকো কাক,
ভালো থেকো চেনা দুটো বিড়াল শাবক;
আর?ভালো থাক ভিখারির জীবনের ছক।

