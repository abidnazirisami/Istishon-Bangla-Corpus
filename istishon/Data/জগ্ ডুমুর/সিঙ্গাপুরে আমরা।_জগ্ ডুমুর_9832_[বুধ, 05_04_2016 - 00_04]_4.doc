সিঙ্গাপুরে আমরা।


অনেকেই বলে, সিঙ্গাপুর চির বর্ষার দ্বীপ রাষ্ট্র, এখানে সারা বছরই বৃষ্টিপাত হয় বলে এমন কথা। আমি বলি, চিরবসন্তের দেশ এটা। নাতিশিতোষ্ণ আবহাওয়া, বিশেষ করে কোকিলের ডাকের জন্য আমার কাছে এমন মনে হয়। সিঙ্গাপুরের অন্য কোথাও কোকিল ডাকে কিনা আমার জানা নেই কিন্তু আমার বাসার কাছে সারা বছরই একটা কোকিল ডাকে।
প্রাকৃতিক ভাবে বাংলাদেশের সাথে এর অনেক মিল আছে, বিশেষ করে শরত কিংবা বসন্তের। এরা বাংলাদেশীদের মত প্রকৃতিকে অবহেলায় রাখেনা যত্ন করে আর উপভোগ করে। প্রকৃতির ক্ষতি তারা করতে চায়না, করেওনা। অবাক হলাম যখন দেখলাম বনের মাঝখান দিয়ে রাস্তা করতে হয়েছে বলে ইকো সিস্টেম ঠিক রাখার জন্য ওভার ব্রিজ করে দেয়া হয়েছে প্রানীদের চলাচলের, যা বাংলার মানুষের ভাগ্যেও জুটেনা। এদের মানসিকতা কতটা উন্নত তার জন্য আরেকটা কথা না বললেই নয়, ট্রেনে কোন বৃদ্ধকে সিটে বসতে দিয়ে নিজের সিট ছেড়ে দিলেও তারা বসতে অসম্মান বোধ করে, বসতে চায়না, যদিও বা বসে অনেক কৃতজ্ঞা দেখায়, আর নারীদের জন্য আলাদা সিটের কথাতো তারা চিন্তাও করতে পারেনা। আর আমাদের নারীবাদীরা বাসে আলাদা সিটের জন্য আন্দোলন করে।
এদের সবার চাল চলন ইউরোপিয়ানদের মতো হলেও মোট জনসংখ্যার অর্ধেকের একটু কম বোদ্ধ। এছাড়াও মুসলমান, খ্রীষ্টান, তাও এবং হিন্দু ধর্মের মানুষ বাস করে। ধর্মহীন বা নাস্তিকও আছে মূল জনসংখ্যার ১/৬ অংশ।
এতো মতবেদ থাকার পরও সিঙ্গাপুরিয়ানরা কেউ কারো উপর প্রভাব বিস্তার করার চেষ্টা করেনি, সবাই সবার মতই সমান অধিকার ভোগ করে। কিন্তু বাংলাদেশীরা আসে স্বপ্নের দেশ সিঙ্গাপুর চোখে তারা দেখতে থাকে। এতো সৌন্দর্য, এতো সৌন্দর্য পাগল হয়ে যাবার মতো সুন্দর দেশ, পরিবেশ, নারী। শুধু মাত্র শাস্তির কারণে এখানকার নারীরা রক্ষা পায়, নারী উরু দেখে যে ইমান দন্ড দাঁড়ায়; যৌবন হারানোর ভয়ে সেটা আবার স্বস্থানে ফিরে যায়। গ্যালান (গনিকালয়) যাবার ইচ্ছা হলেও সাধ আর সাধ্যের মধ্যে সমন্বয় না হওয়াতে মুসলমানরা শুরু আত্বনিয়ন্ত্রন, আল্লার রাস্তায় নিজেকে সমর্পন করা। দেশে ঠিকভাবে জুম্মার নামাজ পড়েছিল কিনা সন্দেহ আর এখানে এসে পাঁচ ওয়াক্ত নামাজ, ইসলামিক বই পত্র, দ্বীনের দাওয়াত, সবই শুরু করে। ইহুদিদের দেশে এসে ধর্ম রক্ষার জন্য যোগদেয় তাবলিগ জামাত, সাইখুল হাদিস, আহলে হাদিস, আহলে সুন্না, আনসারুল্লার মত সংগঠণে। অবশ্য তাতে কিছু লাভও থাকে। আল্লার রাস্তা আর টাকার লোভ খাঁটি মুসলমান কি কখনো ছাড়তে পেরেছে?
এরফলে যা হচ্ছে তাতো সকলেই জানেন।
তাদেরকে তো পাঠিয়ে দেয়া হয়েছে, কিন্তু এখানে শুধু এ ২৭ জন নয় আরো হাজার হাজার আছে যারা প্রত্যক্ষ কিংবা পরোক্ষ ভাবে এসবের সাথে জড়িত। সরকার ঠিকভাবে অভিযান চালালে এরাও ধরা পড়বে। তাতে হবে, আমরা যারা সাধারণ আছি তাদেরকেও চলে যেতে হবে কিংবা অপদস্ত হতে হবে এখানে। যারা এতো দিন বাংলাদেশীদের বিশেষ ভাবে মূল্যায়ন করতো কাজের জন্য, ভদ্রতার জন্য, তারাও মুখ ফিরিয়ে নিচ্ছে, বারবার জিজ্ঞেস করছে আমাদের সরকার এব্যাপারে কি পদক্ষেপ নিচ্ছে? আমরা কিছুই বলতে পারিনি। কারণ, জঙ্গীমুক্ত সরকার অলরেড়ী ১২ জনকে খালাস করে দিয়েছে, বাকীরাও যে ছাড়া পেয়ে যাবে তাতেও কোন সন্দেহ নেই।
কিন্তু এর প্রভাব পড়বে দীর্ঘমেয়াদী। সিঙ্গাপুর সরকার বাংলাদেশী শ্রমিক নেয়ার ব্যাপারে নতুন করে চিন্তা করবে, এখন যে সব শর্তপুরণ করতে তার তালিকা দীর্ঘ হবে। এরকম আরো দুয়েকটা হলেতো বাংলাদেশ সরকারকে এ শ্রম বাজারটাও হারাতে হবে, নতুন করে দেশে এসে ঢুকবে লক্ষাধিক বেকার। যে দেশের সিংহভাগ আয় আসে গার্মেন্স আর রেমিটেন্স থেকে, সে দেশ সিঙ্গাপুরের মত বাজার হারাতে দেয়া আত্বঘাতি নয় কি? সরকারকে আরো কঠোর হাতে নিয়ন্ত্রন করা উচিত এসব জঙ্গীদের।সরকার স্বীকার করতে চায়নি জঙ্গীদের বিষয় কিন্তু এক্যান্সারে দেশ আক্রান্ত হয়ে আছে অনেক আগেই।
তবুও আশা করি.........
সিঙ্গাপুর
জানুয়ারী ২৩, ২০১৬

