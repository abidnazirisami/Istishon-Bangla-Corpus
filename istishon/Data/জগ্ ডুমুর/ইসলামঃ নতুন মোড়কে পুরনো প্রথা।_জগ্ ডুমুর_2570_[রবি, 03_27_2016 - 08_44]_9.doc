ইসলামঃ নতুন মোড়কে পুরনো প্রথা।


পৃথিবীর ৪২০০ ধর্মের প্রত্যেকেই আলাদা আলাদা রীতিনীতি অনুসরণ করে। একটি ধর্মকে অন্যটি থেকে ভিন্ন করে এসব পালন করা প্রথার কারণে। মুসলমানরাও সে সমস্ত রীতিনীতি পালন করে যা তাদের নবী কিংবা আল্লাহ্ বলেছেন। যদিও এসব প্রথা সমূহ সমসাময়িক অারবে কিংবা এর আশপাশের এলাকায় তখন পালন করা হতো। ইসলামকে প্রতিনিধিত্ব করে তার রোকন বা ভিত্তি- ইমান, নামায, রোজা, হজ্জ, যাকাত। সবগুলো পালনের রীতিও তখনকার আরবে প্রচলিত ছিল, মক্কা কিংবা মদিনার লোকেরা তা পালন করতো।
মুসলমানরা এক আল্লার উপর বিশ্বাস স্থাপন করে তাদের ইমানী পরীক্ষার প্রথম ধাপ পার করে। মক্কায় ৩৬০ টা দেব-দেবীর পূজা করা হলেও আরবে যে একেশ্বরবাদীরা ছিলনা সে কথা বলা যাবেনা।
খ্রিষ্টপূর্ব ১৫০০-১২০০ এর মধ্যে দক্ষিন সিরিয়া ও প্যালেস্টাইনে পৌঁছান হিব্রুরা। পরবর্তী আরামিয়নরা পৌঁছান উত্তর সিরিয়ায় বিশেষত কোয়েলি সিরিয়ায়। একেশ্বরবাদ সম্পর্কে বিশ্ববাসীকে প্রথম স্পষ্ট ধারণা দিয়েছিলেন এ হিব্রুরাই।
(সূত্রঃ আরব জাতির ইতিহাস, পৃষ্টাঃ ০৮)
মুহাম্মদ এ একেশ্বরবাদের মুলটা পেয়েছেন ঐ সিরিয়া থেকেই।
মুহাম্মদের বয়স যখন ১২ বছর তিনি তার চাচা এবং পৃষ্টপোষক আবু তালিবের সঙ্গে সিরিয়া অভিমুখে ব্যবসা উপলক্ষে যাত্রা করেন। এই যাত্রা পথেই তার সঙ্গে একজন খ্রিষ্টান পাদ্রীর সাক্ষাত্ হয় এবং ঐ পাদ্রীর নাম ছিল বাহিরা।
(সূত্রঃ আল বিদায়া ওয়ান নিহায়া, ২য় খন্ড, পৃষ্টাঃ ৫১৫)
ইসলামের যে বিষয়টা নিয়ে সকল মুসলমানরা গর্ববোধ করে থাকেন তা হলো আল্লাহর নাম। তাদের মতে, এ নামটা স্বতন্ত্র, এর কোন স্ত্রী বাচক নেই, এর সমকক্ষ কিংবা এ কাছাকাছিও কোন নাম নেই। আদতে সে দাবির কোন ভিত্তি নেই কেননা ইসলামের আবির্ভাবের আগেও পৌত্তলিক আরবে এ নামটি ছিল। যেমন-মুয়াল্লাকাত, আব্দুল্লাহ্, আল লাত।
অনেকের মতে প্যাগনদের প্রধান দেবতা হুবাল থেকে আল্লাহ্ নাম কিংবা ক্ষমতাশালী দেবতার আবির্ভাব হয়েছে। আবার অনেকের মতে আল লাত থেকে আল্লাহ্ এসেছে।
ইমাম ইবনে জারীর বলেন যে, ঐ লোকগুলো আল্লাহ্ শব্দ হতে লাত শব্দটি বানিয়ে নিয়েছে। তারা যেন একে স্ত্রী লিঙ্গ রুপে ব্যবহার করেছিল।
(সূত্রঃ তাফসীর ইবনে কাসীর, ১৭ খন্ড, পৃষ্টাঃ ১৫৫)
মজার বিষয় হচ্ছে এই আল লাত কে ধ্বংশ করেই প্রতিষ্ঠা পেয়েছিল আল্লা। তাহলে কে আগে কে পরে?
সালাতের বাংলা আভিধানিক অর্থ যাই থাকুক না কেন মূলত এটা পূজারই রুপান্তর। সকাল-বিকাল পূঁজাতো বাঙলার পৌত্তলিকরাও পালন করে। সকালের পূঁজা না দিলে দিন ভাল যায়না কিংবা সাঁন্ধপূঁজা না করলে ভাগ্য ফেরেনা। পবিত্র কোরানে আল্লাহ্ বলেছেন,
সকাল সন্ধায় তোমার মালিকের সপ্রশংস পবিত্রতা ও মহিমা ঘোষনা করো।
(সূত্রঃ সূরা আল মু'মিন, আয়াতঃ ৫৫)
যদিও পরবর্তীতে নামাযের সময় পরিবর্তীত হয়।
৬১৪ খ্রিষ্টাব্দে সকাল, সন্ধা ও দুপুর। ৬১৯ খ্রিষ্টাব্দের ২৭শে রজব তারিখে পাঁচ ওয়াক্ত হয়।
(সূত্রঃ উইকিপিডিয়াঃ নামায)
আযান কে উলুধ্বনী কিংবা ঘন্টাধ্বনীর সাথে মেলালেও কোন অসুবিধা হওয়ার কথা নয় কারণ সব কিছুতেই আহবান করা হয় পূঁজার জন্য। নামাজের নিয়ম কানুন গুলো ভাল ভাবে দেখলে স্পষ্ট হয়ে যাবে যে এটা পূঁজারই রুপ। প্রথমে আল্লাহ মহান বলে অপরাধীর মত দাঁড়িয়ে তার দেয়া শ্লোক আবৃতি করা, এরপর তাকে মহান বলে কুর্নিশ করা, কুর্নিশ থেকে উঠে আবার আল্লাহ্ মহান বলে দেবতার পায়ে লুটিয়ে পড়া।
আল্লাহ কোন দিকে থাকে বা কোথায় থাকে? আগে আল্লাহ্ ছিল বায়তুল মুক্বাদ্দাস পরবর্তীতে ৬২৪ খৃষ্টাব্দের ফেব্রুয়ারী মাসে আল্লাহ্ ট্রান্সফার হয়ে চলে এলো কাবায় এবং মুসলমানদের ক্বিবলা মুখ পরিবর্তনের আয়াতও নাযিল হয়।
তুমি আকাশের দিকে তাকিয়ে থাকতে, তা আমি অবশ্যই দেখতে পেয়েছি, তাই আমি তোমার পছন্দমত ক্বেবলা বানিয়ে দিচ্ছি তোমরা এই মর্যাদা সম্পন্ন মসজিদের দিকে ফিরে থাকবে; তোমরা যেখানেই থাকো না কেন তোমাদের মুখ মন্ডল সে দিকেই ফিরিয়ে দেবে।
(সূত্রঃ সূরা আল বাক্বারা, আয়াতঃ ১৪৪)
ইসলাম যদি সোমেটিক ধর্ম হতো তবে অন্যান্য সোমেটিকদের মতো জেরুজালেমের দিকে ক্বিবলা মুখী হতো। বস্তুত সোমেটিক একিশ্বরবাদ গ্রহণ করলেও মুহাম্মদ পূঁজারীই থেকে গেল। তাইতো ৩৬০ টা মুর্তি থাকা সত্ত্বেও কাবার দিকে মুখ করেই নামায আদায় শুরু করে।
ইসলামে রোজা ফরজ করা হয়েছে এবং সেটা আত্বশুদ্ধির জন্য। ইহুদীদের অনুকরণে বায়তুল মুক্বাদ্দাসের দিক থেকে ক্বিবলা ফিরিয়ে নিলেও ইহুদীদের পালন করা রোজা ত্যাগ করতে পারলেন না। ইসলামের আগেও আরবে রোজা পালন করা হতো,
জাহিলিয়াতের যুগে কুরাইশগন আশুরার রোজা পালন করত এবং রাসূলুল্লাহ্ও রোজা পালন করতেন। যখন তিনি মদীনায় আগমন করেন তখনও এ রোজা পালন করেন এবং তা পালনের নির্দেশ দেন।
(সূত্রঃ বুখারী শরীফ, ৩য় খন্ড, হাদীসঃ ১৮৭৩)
শুধু তাই নয় ৩০ রোজা ফরজ হওয়ার পরেও তিনি এ আশুরার রোজা বাতিল করে দেননি, নফল ইবাদত হিসেবে গন্য করেছেন। ৩০ রোজাতেও তার নতুনত্ব নেই। হযরত দাউদ ছয় মাস, মুসা তাওরাত প্রাপ্তির আগে ৪০ দিন এবং ঈসা ইঞ্জিল পাওয়ার আগে জঙ্গলে ৪০ দিন রোজা রেখেছেন।
ইসলামে অন্যান্য রুকুনে সামান্য পরিবর্তন পরিবর্ধন করে নিলেও একমাত্র হজ্জই প্যাগানদের কাছ থেকে সরাসরি ঢুকে পড়ে ইসলামে।
মক্কা-মদীনার মধ্যস্থলে কাদীদের পাশ্বে মুসাল্লাল নামক স্থানে মানাত (দেবী) ছিল। খুযাআহ, আউস ও খাযরাজ গোত্র ওর খুব সম্মান করতে এখান হতে ইহরাম বেঁধে তারা কা'বার হজ্জের জন্য যেতো। ঐ লোকগুলো এই জায়গাগুলো তাওয়াফ করতো। তারা তথায় কুরবানীর জন্ত্রুগুলো নিয়ে যেতো এবং তাদের নামে ওগুলো কুরবানী করতো।
(সূত্রঃ তাফসীর ইবন কাসীর, ১৭ খন্ড, পৃষ্টাঃ ১৫৬)
এ ছাড়াও হাজরে আসওয়াদে চুম্বন, মাথার কেশ কর্তন, শয়তানের মূর্তিতে ঢিল মারা প্রভৃতি পৌত্তলিক কালেও প্রায় একই ভাবে পালিত হয়ে আসছে। হজ্জ পুরো পুরি প্যাগান প্রথাকেই ইসলামী প্রথায় রুপান্তরিত করা হয়।
হজ্জ পালন পুরো প্যাগানদের কাছ থেকে নিলেও যাকাতটা নেয়া হয় শুধু মাত্র এক জনের কাছ থেকেই। যার কথা আজো সবার মুখে মুখে ফেরে। দানশীলতার এক মহান দৃষ্টান্ত।
হাতিম ইবনে আব্দুল্লাহ্ ইবনে সাদ আত তায়ি ছিলেন তায়ি গোত্রের একজন খ্রিষ্টান কবি। সাহাবী আদি ইবনে হাতিম তার ছেলে।
(সূত্রঃ উইকিপিড়িয়াঃ হাতিম তায়ি)
নবী মুহাম্মদের জন্মের ৮ বছর পর ৫৭৮ খৃস্টাব্দে মারা যান এ হাতিম তায়ি। সমসাময়িক এ দানবীর অকাতরে দান করে পরিবর্তন করেছেন সমাজের, মানুষের, সভ্যতার। তাই মুহাম্মদও সেই পথই ধরলেন ধনীদের সম্পদে গরীবের হক নিশ্চিত করলেন। 
নবীর জন্মের আগের আরব যদি আইয়ামে জাহেলিয়াত হয় তাহলে এসব প্রথা ইসলামে কেন আসলো, নাকি এটা শুধু অপপ্রচার। আল্লাহ্ তার মনোনিত ধর্ম ইসলাম পাঠিয়েছেন তার পেয়ারে মুহাম্মদ কে দিয়ে। ইসলামের আবির্ভাবের পরে পুরণো সব ধর্ম বাতিল হয়ে যাবে। বাতিল যদি হয় তাহলে ঐ সব বাতিল ধর্মের রীতিনীতি ইসলামে কেন আসবে?
রেপারেন্স গ্রন্থ সমূহঃ
১) হিস্টি অব দি অ্যারাবস্ঃ ফিলিপ কে. হিট্রি।
অনুবাদঃ আরব জাতির ইতিহাসঃ জয়ন্ত সিং-সেঁজুতি ভট্টাচার্য-সৌমিত্র সেন গুপ্ত।
মল্লিক ব্রাদার্স, ১৯৯৯।
২) আল বিদায়া ওয়ান নিহায়াঃ ইসলামিক ফাউন্ডেশন বাংলাদেশ, ২০০১।
৩) তাফসীর ইবনে কাসীরঃ তাফসীর পাবলিকেশন কমিটি, ২০১০।
৪) কুর'আনের সহজ সরল বাংলা অনুবাদঃ হাফেজ মুনির উদ্দিন আহমেদ,
আল কোরান একাডেমী লন্ডন, ২০০৯।
৫) বুখারী শরীফঃ ইসলামিক ফাউন্ডেশন বাংলাদেশ, ২০০৩।
৬) উইকিপিডিয়া।
চলবে...........

