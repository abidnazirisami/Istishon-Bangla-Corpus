হিমু --- ২


 -ভাই! একটু কথা বলতে পারি? বলেই লোকটা হাত কচলাতে শুরু করল। এটা তার স্বভাবে ঢুকে গেছে।লোকটার বয়স চল্লিশের কাছাকাছি হবে।
-জ্বি বলুন!
-আমি আপনার অলৌকিকতার বিরাট এক ভক্ত!!!
-আমার মাঝে অলৌকিক কিছু নাই! আমি বাকিদের মতই । সকালে উঠে একটা সিগারেট আর এক কাপ চা না খেলে আমার পায়খানা ক্লিয়ার হয় না।
লোকটা বিরাট এক হাসি দিল। পান খেয়ে দাতের অবস্থা যদি বারোটা না হত তাহলে ভুবন ভুলানো হাসি বলে চালিয়ে দেয়া যায়।
-ভাইজান, আপনে আমারে চিনেন নাই! তাই না?
-জ্বি ঠিক ধরেছেন। হিমু এবার আকাশের দিকে তাকাল। সকাল থেকে মেঘ করে আছে।
-ভাই আমি মতি মিয়া! ঐ যে জগলু ভাই মানে আঙুল কাটা জগলু ভাইয়ের এসিস্টেন্ট। মনে নাই আপনাকে চৌবাচ্চায় চুবাইসিলাম?
-জ্বি মনে পড়েছে। হাম্মাম খানার কথা ভুলি নাই।
-ভাই ক্ষমা করবেন, বিরাট বড় ভুল কইরা ফেলসি!
হিমু মতি মিয়ার দিকে তাকাল। নাহ, মতি মিয়া অনেক বদলে গেছে। মাথায় আগের সেই টাক নেই। পরচুলা খুব সুন্দরভাবে সেটাকে ঢেকে রেখেছে। চোখ দুটো পিটপিট করছে।
হিমু খেয়াল করল পার্কের কপোত কপোতীরা তাকে আড় চোখে খেয়াল করছে। হিমু উঠে দাড়াল ঠিক করল এক জোড়া পাখিকে ভড়কে দেবে। একটা পাখি উড়ে গেলে আস্তে আস্তে সব উড়ে যাবে।
হিমু একজোড়ার সামনে দিয়ে যাবার সময় চব্বিশ পাটি দাত বের করে হেসে দিল! তারপর বলল-
-ভাই! সিগারেট আছে?
এরপর কিছুক্ষন 'ও মাই গড' বলে চাপা ভীত আর্তনাদ শোনা গেল। পাচ মিনিটেই সম্পূর্ন পার্ক ফাকা। হিমু এখনো চব্বিশ পাটি দাত বের করে আছে। তার সামনে মতি মিয়া আঠাশ পাটি দাত বের করে হাসছে!
হিমু মতি মিয়ার সাথে লেকের পাড়ে গিয়ে দাড়াল।
-মতি, সিগারেট আছে?
-জ্বি, ওস্তাদ। কিন্তু আকিজ বিড়ি। আপ্নে বল্লে পালমাল নিয়ে আসব!
-লাগবে না দাও!
হিমু সিগারেট ধরাল। দুই টান দেয়ার পর ঝুম বৃষ্টি শুরু হল। বৃষ্টিতে সিগারেট নিভে গেছে। হিমু তাও সিগারেটে টান দিচ্ছে আর ফু দিয়ে ধোয়া ওড়ানোর চেস্টা করছে। মাথায় একটাই চিন্তা, বৃষ্টি যদি চলিতেই থাকে তাহলে জোছনা আর দেখা হবে না। অনেক দিন জোছনা দেখা হয় না। ভাবতে ভাবতেই হিমু আরেকবার নিভে যাওয়া সিগারেটে টান দিয়ে ধোয়া ছাড়ার চেস্টা করল।
মতি মিয়া অবাক হয়ে হিমুকে দেখছে। সাধারন মানুষ যা পারে না , হিমু ওস্তাদ সেটা পারে। কি অলৌকিক!

