আপনি কি কোন ইশ্বরে বিশ্বাস করেন না! আপনাকে অভিনন্দন!


আপনি যদি নাস্তিক হয়ে থাকেন তাহলে আপনার প্রতি আমার অভিনন্দন। কারণ আপনি চিন্তা ভাবনা করে নাস্তিক হয়েছেন। আপনি যুক্তি-যুক্ত কথা ছাড়া কোন কিছুতে বিশ্বাস করেন না। আপনি কোন কথা শুনলে এর “সোর্স” বা উৎস সম্পর্কে জানতে চান। যুক্তি চান। আপনি জানতে চাবেন সেই ব্যক্তির যোগ্যতা সম্পর্কে যে এই সমাধান দিয়েছে। তবেই আপনি মেনে নেবেন কথাটি। আপনি জানতে চান যে এই ‘আল-কোরআন’-এর কথাগুলো কে লিখেছে, এই কথাগুলোর সত্যতা কতটুকু।
আপনি যদি বলেন যে, “আমি কোন সৃষ্টিকর্তায় বিশ্বাস করিনা” তাহলে আমি আপনাকে অভিনন্দন জানাব। কারণ আপনি ঠিক পথেই চলছেন। আপনি বিশ্বাস করেন যে, বেশীরভাগ মানুষই অন্ধভাবে তাদের ধর্মে বিশ্বাস করে এবং তারা কখনো যুক্তি খোজে না। তারা তাদের ধর্ম নিয়ে জানে না। বড়রা যা করে তার অনুসরনেই সেই ব্যক্তি ধর্ম পালন করে। সেই ব্যক্তি ইসলাম ধর্ম পালন করে কারণ সেই ব্যক্তির পিতা মুসলিম, কারো হিন্দু বা সনাতন আবার কারো খ্রিস্টান। আপনার নিজেরো একটি ধর্মীয় পরিচয় আছে। কিন্তু আপনি সেই সৃষ্টিকর্তায় বিশ্বাস করেন না যাকে আপনার আশে পাশের মানুষ এমনকি আপনার পিতা-মাতা উপাসনা করেন। আপনি ‘ইশ্বর’-কে বিশ্বাস করেন না। 
এমনটি হলে আপনাকে অভিনন্দন। কারণ আপনি ইসলামীক বিশ্বাসের প্রথম কথা বলে ফেলেছেন। “লা ইলাহা” – কোন ইশ্বর নেই/There is no god. এখন এই কথা শোনার পর অন্য একজন আসল বা পরিপূর্ণ বিশ্বাসী বা প্রকৃত মুসলিমের কাজ হবে হাসিমুখে এই বিশ্বাসের অপর অংশ অর্থাৎ - “ইল্লাল্লাহ্‌” – আল্লাহ্‌ ব্যাতীত! এই অংশ প্রমান করা।
কিন্তু এখনকার অনেক মুসলমানই তা করে না। তারা যা করে সেটা হচ্ছে গালী-গালাজ করা। এই গালী-গালাজ করার ক্ষেত্রেও তাদের জেনে রাখা উচিৎ যে ‘আল-কুরআন’ এ এটি করতে নিষেধ করা হয়েছে। আপনি যদি প্রকৃত মুসলিম হন তাহলে আপনি নিজে থেকে হাসি-মুখে সেই নাস্তিকের সাথে কথা বলুন। তাঁকে প্রমান করূন যে আমাদের আল্লাহ্‌ অবশ্যই আছেন।
আমি কিছু কথা বলতে দ্বিধা করব না। যেমন বছর চারেক আগে আমি নিজেও প্রশ্ন করতাম অনেক আয়াত সম্পর্কে। অনেকেই অনেক কথা বলেছে। শুনেছি। নিজে থেকে জানার চেস্টা করেছি এবং সব ক্ষেত্রেই আমার ভুল বর্তমানে ভেঙ্গেছে। আমি যেমন একজন নাস্তিক বা অবিশ্বাসীর সাথে খারাপ ব্যবহার করি না তেমনি একজন নাস্তিকের উচিৎ অন্য কোন বিশ্বাসীর সাথে ভাল ব্যবহার কথা এবং ঐ বিশ্বাসীর অনুভূতিতে আঘাত না করা। বরং তাঁকে প্রশ্ন করুন সুন্দর করে। সে প্রকৃত মুসলিম হলে আপনাকে অবশ্যই উত্তর দেবে। তার কাছে উত্তর না থাকলে সে বলবে – “এই সম্পর্কে আমার জানা নেই এবং আমি নিজে জেনে আপনাকে/তোমাকে জানাব”। এইটাই কি নিয়ম হওয়া উচিৎ নয়?
অনেকের কাছেই ইসলাম সম্পর্কে অনেক প্রশ্ন আছে। অনেক আয়াত সম্পর্কে প্রশ্ন আছে। আপনারা সেই আয়াত সম্পর্কে, সেই আয়াতের প্রেক্ষাপট সম্পর্কে জানার চেস্টা করুন। অনেক বিষয়ই পরিষ্কার হয়ে উঠবে।
আমি একজন মুসলিম। আমি হাসিমুখে প্রত্যেক নাস্তিকের সাথে কথা বলি। অনেকে আমার ভাইয়ের মত। সে আমাকে প্রশ্ন করে, সম্ভব হলে উত্তর দেই। আসুন এক বিভেদহীন সমাজ গড়ে তোলার চেস্টা করি। যেখানে কেউ কোন নাস্তিক বা অন্য ধর্মাবলম্বীকে গালী দেবে না। একে অপরের সাথে বিভেদ তৈরি করবে না।
এই লেখাটা সেই সকল মানুষের উদ্দেশ্যে, যারা আন্দাজে চিল্লায়! :ক্ষেপছি: 
 :খুশি: :খুশি: :খুশি: :খুশি: :খুশি: :খুশি: :খুশি: :খুশি: 

