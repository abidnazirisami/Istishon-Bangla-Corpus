আমিই সেই মুগ্ধ (পর্ব১) 


 -‘এই ছেলে’
পেছনে ঘুরে তাকিয়ে দেখি একজন বয়স্ক লোক তার গাড়ি থেকে বেড়িয়ে এসে আমাকে লক্ষ্য করে ডাকছে। আমি লোকটাকে দেখছি না দেখছিলাম লোকটার পাজেরু গাড়িটা।শুনেছি পাজেরু নাকি পথের রাজা।আসলে গাড়ি,মোটরবাইক এইসবের দিকে ছেলেদের আকর্ষন বেশি থাকে। ছোট ড্রেস পড়া কোন মেয়েকে দিয়ে গাড়ি বা বাইকের বিজ্ঞাপণ বানালে আমরা মেয়ে না দেখে গাড়ি বা বাইকই দেখি। অথচ অন্যান্য বিজ্ঞাপণের ক্ষেত্রে ব্যাপারটা বিপরীত হয়!
-এই ছেলে শুনতে পাচ্ছ না?
-জ্বী আমাকে বলছেন?
-হ্যা তোমাকেই।
-জ্বী বলুন।
-রাস্তার মাঝখানে দাড়িয়ে পাগলের মত একবার এদিকে আরেকবার ওদিকে হাত নাড়াচ্ছ কেন?
-জ্বী মানে সরি স্যার।
-ইটস ওকে।
ধীর গতিতে পথের রাজা পাজেরু এগিয়ে যাচ্ছে।আর আমি পেছনে দাঁড়িয়ে মন ভরে দেখছি সেই এগিয়ে যাওয়া।আমি এসেছি এক লোকের খোজে।আসলে লোকের খোজে না চাকরির খোজে। শ্রদ্ধেয় মামুজান উনার কাছে পাঠিয়েছেন আমায়। উনার নাম হাজী মোহাম্মদ আতাহার আলী খান(বিএ,এমএ)।লোকটার নাম দেখে আমি মুগ্ধ।আমার নামও মুগ্ধ আমিও মুগ্ধ!তবে লোকটার নামের আগে পিছনে টাইটেল আমাকে কনফিউজ করেছে।অবশ্য আমি মনে হয় পৃথিবীতে এসেছি সবকিছুতে কনফিউজড হওয়ার জন্য!
রাস্তার আশেপাশের বাড়িগুলোর ছাদে রঙ বেরঙের পতাকা দেখছিলাম। এই পতাকা টাঙ্গানোতেও প্রশ্নের সৃষ্টি হয়। একদল মানুষ মনে করেন অন্য দেশের পতাকা টাঙ্গানোর জন্য কি দেশ স্বাধীন করা হয়েছিলো? দেশের সার্বভৌমত্য নষ্ট করা হচ্ছে। আবার আরেকদল মানুষের মন্তব্য হলো পতাকা কি সারা বছর লাগিয়ে রাখি?চার বছরে এক মাস মাত্র লাগাই এতে দেশপ্রেম নষ্ট হচ্ছে বলে আমরা মনে করি না। দুই দলের কথাতেই যুক্তি আছে। আর তাই আমি এ ব্যাপারে ‘না’ দলে আছি! ‘না’ দল আমার বানানো দল। যখন কোনো ব্যাপারে দোটানায় পড়ে যাই,মনে হয় দুই দিকই ঠিক তখন আমি ‘না’ দলে অবস্থান করি। এদিকেও কোন কথা না ওদিকেও কোনো কথা না।
বড়লোকদের বাড়ি আহামরী রকমের হয়ে থাকে। হাজী সাহেবের বাড়িও তেমন।গেট দিয়ে ভেতরে ঢুকে ড্রয়িং রুমে বসে আছি।দাড়োয়ান অবশ্য একটু ঝামেলা পাকিয়েছিলো।বড়লোকদের বাড়ির দাড়োয়ানের ভাবসাবও বড়লোকি ধরণের থাকে।আমার মত বেকারদের সাথে দাড়োয়ানরাও ঝামেলা পাকাতে পছন্দ করে। আসলে বেকারত্বের মত অভিসাপ আরকিছুতেই নেই বলে আমি মনে করি।
হাজী মোহাম্মদ আতাহার আলি খান(বিএ,এমএ)সাহেব আমার সামনে বসে আছেন। উনি আর কেউ না সেই পাজেরুর মালিক যার সাথে কিছুক্ষণ আগে রাস্তায় দেখা হয়েছে আমার।লোকটার গাড়িটা বেশ সুন্দর মানতে হবে।আমি মনে মনে ভেবে নিয়েছি চাকরি আর হতে হবে না আমার।আমি যেভাবে রাস্তার মাঝে দাঁড়িয়ে ছিলাম উনি আমাকে হয়ত পাগলই ভেবে নিয়েছেন।এখন দেখা যাক কি হয়। 
মজার ব্যাপার হলো মানব জীবনের সব সম্ভাবনাই ফিফটি ফিফটি।আমি হাজী মোহাম্মদ আতাহার আলি খান সাহেবের কাছে চাকরির জন্য এসেছি।আমার চাকরি হওয়ার সম্ভাবনাও ফিফটি ফিফটি।
-মুগ্ধ!
-জ্বী স্যার
-তোমার রেজাল্টতো বেশ ভালোই।
-জ্বী স্যার। তবুও আমি গত আড়াই বছর ধরে বেকার। আমাদের দেশটা একটা সিস্টেমের উপর চলে। চাকরি পাওয়ার জন্য মামা চাচা অথবা মামুর প্রয়োজন হয়।
-মামা চাচা আর মামু?
-স্যার মামু পুলিশদের ভাষা। মামু হলো অর্থ। সহজ কথায় ঘুষ।আমার মামা চাচা মামু কিচ্ছু নেই তাই আমার চাকরি নেই।আমার মামার বন্ধু আপনি। উনিই আমাকে পাঠিয়েছেন আপনার কাছে।সিস্টেমের বাইরে যেতে হয় নি আমাকেও।
-তুমি কি ভাবছো তোমার চাকরি হয়ে গেছে?
-না স্যার। ফিফটি ফিফটি চ্যান্স।চাকরি হলে আমার জন্য ভালো। না হলে আরো আড়াই বছর অপেক্ষা করতেও আমার কোনো সমস্যা নেই!
-আমার অফিসে নতুন লোকের দরকার নেই।
-জ্বী স্যার। তাহলে আমি আসি।
-আগে কথা শেষ করতে দাও তারপর। তুমি আমার মেয়ের বডিগার্ড হিসেবে থাকো আপাতত।অফিসে লোক নিয়োগের প্রয়োজন হলে তুমি সেখানে জয়েন করবে। ওকে?
-জ্বী স্যার।
-কোন আপত্তি নেই তো?
-না স্যার। চাকরি আমার দরকার তা যাই হোক।
-আচ্ছা তাহলে আজকে আসো। কালকে সকাল নয়টা থেকে কাজে জয়েন করবে।
-জ্বী স্যার। আসসালামুআলাইকুম।
-ওয়ালাইকুমুসসালাম
আমি চাকরি পেয়েছি। আনন্দের খবর। এ খবরটা সবার আগে দিতে হবে রুপালিকে। রুপালি খন্দকার। আমার একমাত্র প্রেমিকা। অবশ্য খবরটা পেয়ে রুপালি কি ভাবে তা নিয়ে এখন আমি ভাবছি না, আমি ভাবছি ওকে সরাসরি খবরটা দেওয়া দরকার।আনন্দের খবর টেলিফোনে না দিয়ে সরাসরি দেওয়ার মাঝে একটা আলাদা সুখময় ব্যাপার আছে।
ভালোবাসা বটগাছের মত। ক্ষুদ্র বীজ থেকে শুরু হয়।তারপর হঠাত একদিন ডালপালা মেলে দেয়, ঝুরি নামিয়ে দেয়।আমার ভালোবাসাও এমন ক্ষুদ্র বীজ থেকেই শুরু হয়েছিল।একেক জনের ভালোবাসার ধরণ একেক রকম।এক কথায় ভালোবাসা সিস্টেমের ভেতর চলে না।সিস্টেমের ভেতর চলে পৃথিবী! রুপালি ছিলো আমার ক্লাসমেট। এখন আমার প্রেমিকা। একদিন হয়ত বউ হবে। আমরা সবাই কতই না স্বপ্ন দেখি। কোনো কোনোটা পূর্ণ হয় আবার কোনো কোনোটা অপূর্ণই থেকে যায়।তবুও স্বপ্ন দেখতে সবাই ভালোবাসে।কবিরা একটু বেশিই ভালোবাসেন। আমি সাধারণ মানুষ। আমিও স্বপ্ন দেখতে ভালোবাসি।ভীষণ ভালোবাসি.....

