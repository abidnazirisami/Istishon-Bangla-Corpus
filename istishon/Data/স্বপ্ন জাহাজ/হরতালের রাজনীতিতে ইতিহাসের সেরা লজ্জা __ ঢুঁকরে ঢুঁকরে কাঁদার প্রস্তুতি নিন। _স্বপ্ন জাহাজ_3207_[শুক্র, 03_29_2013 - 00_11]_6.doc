হরতালের রাজনীতিতে ইতিহাসের সেরা লজ্জা __ ঢুঁকরে ঢুঁকরে কাঁদার প্রস্তুতি নিন। 


 চট্টগ্রামে গতকাল হরতালে পিকেটারদের ছুঁড়ে মারা ককটেলে যে স্কুলছাত্রীটা চোখে মারাত্মক আঘাত পেয়ে যন্ত্রণায় এখন হাসপাতালের বেডে কাতরাচ্ছেন, তিনি তো আর আমাদের বিরোধীদলীয় নেত্রী ম্যাডাম খালেদা জিয়ার পরিবারের কেউ নন, তাই উনার ডাকা হরতালে সেই মেয়েটির জীবনে ক্ষত এনে দেওয়ার জন্য আমাদের মাননীয় ম্যাডামের কিচ্ছু আসে যায়না। বরং তার লাশের উপর দিয়ে হেঁটেও যদি ক্ষমতায় যাওয়া যায়, ধারনা করেই বলা যায় যে সেটাও তাহার জোটে অন্তর্ভুক্ত স্বাধীনতাবিরোধী পক্ষাবলম্বীরা করতে প্রস্তুত। 
 আসেন তাহার প্রমাণ নিতে একটু লালমনিরহাটের দিকে যাই, ইতিহাসের এই প্রথম বাংলাদেশে কোন রাজনৈতিক-জোটের হরতালে স্কুলের ভেতরে ছোট ছোট স্কুল ছাত্রছাত্রীদের সেই হরতালের পিকেটারদের শিকার হতে হয়েছে, এই ছোট ছোট স্কুল ছাত্রছাত্রীগুলোকে রাজনৈতিক ইস্যুতে মার খেতে হয়েছে, স্কুলের নিরীহ শিক্ষক'দের লাঞ্ছিত করা হয়েছে, স্কুলের টেবিল-বেঞ্চ ভাংচুর করে জাতীয় পতাকা খুলে নিয়ে গেছে। যা ইতিপূর্বে কোনকালে আমরা দেখিনি-শুনিনি, আর কখনো দেখার কিংবা শোনার আশাও করিনি।
 ইহাই কি একটা গনতান্ত্রিক দলের হরতাল পালনের নমুনা ??!! জনগণের ভোটে ক্ষমতায় যাওয়ার জন্য যদি সেই জনগণ যারা এখনো ভোটারও হয়নি তাদেরকে মার খেতে হয়, তাহলে তো বড় কষ্ট নিয়ে বলতে হয়, এত লজ্জা কোথায় রাখবো ?? একটা রাজনৈতিক দল যদি স্কুলের কোমলমতি বাচ্চাদের রাজনীতির বলী বানায়, আই অ্যাম ড্যাম সিওর সেই রাজনৈতিক দলের নেতা-নেত্রী কর্মী সমর্থকদের লজ্জা বলতে যা ছিল সেটা ইতিপূর্বের হরতালেগুলোতে গান-পাউডার মেরে জ্বালিয়ে দিয়ে হরতাল পালিত হয়েছে। ক্ষমতার জন্য মাননীয় বিরোধীদলীয় নেত্রীর ভাষ্যমতে তিনি আরো কিছু লাশ দেখতে চান, কিন্তু সেই লাশ কি এই কোমলমতি স্কুল ছাত্রছাত্রীরা হবে ?? এবং সেটাই কি তিনি চেয়েছিলেন ??!! ভাবতে বড় অবাক লাগে যে, রাষ্ট্রীয় ক্ষমতা কামনার রূপ এত নিষ্ঠুর, এত নৃশংস, এত ভয়াবহ, এত ঘৃণ্যতম হতে পারে !!!
 এখন আসেন নিজের পরিবারের দিকে ... সবার ঘরে এবং নিকট আত্মীয়স্বজনের স্কুল পড়ুয়া বাচ্চা-কাচ্চা, ভাই-বোন আছে। চোখ বন্ধ করে কিছু সময়ের জন্য চট্টগ্রামের সেই ছাত্রীটার স্থানে নাহয় লালমনিরহাটের স্কুলের বারান্দায় খেলা করা সেই শিশুগুলোর স্থানে আপনার নিজের শিশুটির অথবা আপনার ছোট ভাই-বোন কিংবা আপনজনের কেউ একজনের মুখচ্ছবি আমার মত ভাবতে থাকেন।
কে জানে .. আপনার-আমার ভাবনা আগামীতে হয়তো সত্যি হয়েও যেতে পারে !!
আর হাসপাতালের বারান্দায় ঢুঁকরে ঢুঁকরে কাদঁবার জন্য প্রস্তুত হউন।

