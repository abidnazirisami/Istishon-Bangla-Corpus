দিনলিপি


আজো অনেক ভালোবাসা
বাকি আছে
অত বাকি পাড়ার মোড়ের মুদি
দোকানেও থাকেনা,
যদি থাকতো তাহলে ওগুলো
কবেই বন্ধ হয়ে যেত।
আজ দেখলাম বেন্সনের প্যাকেট
বলিউডের নায়ক তনয়াদের মত
মোটা থেকে স্লিম হয়েছে,
তারচেয়েও স্লিম হচ্ছে
বেকার,যুবকদের মানিব্যাগ,
অত দাম দিয়ে ধোঁয়া
খাওয়াটা এখন
মানিব্যাগের স্বাস্থ্যের জন্যও ক্ষতিকর।
তোমার জন্য ভালোবাসা
দিন দিন বাড়ছে,
আর তার সাথে পাল্লা দিয়ে
বাড়ছে রিকশাভাড়া,
বইয়ের দোকানে আজ
তাই পরিণত হয় লাইব্রেরীতে
অত দাম দিয়ে বই কেনার
সামর্থ্য কোথায়?

