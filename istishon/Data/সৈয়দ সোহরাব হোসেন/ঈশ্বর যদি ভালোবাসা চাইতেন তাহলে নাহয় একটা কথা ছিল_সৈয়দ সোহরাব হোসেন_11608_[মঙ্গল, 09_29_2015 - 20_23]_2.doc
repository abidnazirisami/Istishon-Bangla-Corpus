ঈশ্বর যদি ভালোবাসা চাইতেন তাহলে নাহয় একটা কথা ছিল


ধর্ম আসলে টিকে আছে আবেগের উপর। মানুষের মায়া আর আবেগ এই দুইকে পুঁজি করে ধর্ম টিকে আছে। ধর্ম ব্যক্তিগত ব্যাপারেই সীমাবদ্ধ থাকলে আসলে তেমন কোন ঝামেলা হত না কিন্তু ধর্ম যখন চাপিয়ে দেয়া কোন বাধ্যবাদকতা হয়ে যায় প্রবলেমটা তখনই তৈরী হয়। 
এই যে রোজা,আচ্ছা কয়টা মানুষ নিজের মন থেকে রোজা রাখে। অনেকেই বলবেন আরে দাদা,লুকিয়ে খেলেতো আর কেউ দেখবেনা তাহলে লুকিয়ে খায়না কেন? আসলে প্রথমত ব্যাপারটা ধর্মীয় একটা আবেগ। তার উপর অনেকে সেহেরীর পর ঘুম থেকে উঠতে উঠতে ইফতারের সময় থাকে আর মাত্র তিন/চার ঘন্টা। মানসিকভাবে তখন একটা ব্যাপার কাজ করে যে আর অল্প কিছু সময় পরইতো ইফতার। রোজাটা রেখেই দেই। রোজা এক ফরজ। অথচ প্রতিদিন যে পাঁচ ফরজ নামাজ মিস করছে তার কোন খবর নেই। আসলে রমজান মাস একটা কালচারে পরিণত হয়েছে এই উপমহাদেশে।
ভারত,পাকিস্তান,বাংলাদেশ এই তিন দেশের মানুষ আসলে মানুষের মন জুগিয়ে চলতে পছন্দ করে। যারা করেনা তাদেরই অপবাদ দেয়া হয় অসামাজিক,বেয়াদপ,অসভ্য আর অধার্মিক কিংবা নাস্তিক বলে। যদি বিধান থাকতো যার ইচ্ছা রোজা রাখবে তাহলে কয়টা লোক এই উপবাস পালন করতো। ঈশ্বরের প্রতি ভীতি বাড়ানোর এই নিয়ম আসলে কতটা যুক্তিযুক্ত। আর কেনইবা ঈশ্বরকে ভয় পেতে হবে? ভয় ভয় আর ভয়। 
এক সময় মানুষ জানতো না কেন এই প্রাকৃতিক দূর্যোগগুলো ঘটে। তখনই তাদের মাঝে জন্ম নেয় ভয় ব্যাপারটা। আর তারা আসলে তখন থেকে পূজার মাধ্যমে জয় করতে চেয়েছে এই ভয়কে। কিন্তু এইসব অর্থহীন পূজা এইসব ভয়কে জয় করতে পারেনি। সভ্যতা আর বিজ্ঞান জয় করছে ভয়কে। কিন্তু এখন ভয় গিয়ে আশ্রয় নিয়েছে মানুষের মাথায়। অনেক ভয় মাথায় কিলবিল করছে। 
এ কেমন ঈশ্বর যিনি চান তার সৃষ্টি তাকে ভয় পাক? কোন বাবা-মা কি চান তাদের বাচ্চা তাদের ভয় পাক? ঈশ্বর যদি ভালোবাসা চাইতেন তাহলে নাহয় একটা কথা ছিল। স্বৈরাচারী শাসকরা চায় জনগন তাদের ভয় পাক। আসলে ভয় দিয়েই টিকে আছে ধর্ম। আর এই ভয়ের মেইন আস্তানা এখন মানুষের মাথায়। মাথা থেকে ভয় ঝেড়ে ফেললেই এইসব অর্থহীন হাস্যকর ধর্মীয় আচার নির্বাসনে যাবে।

