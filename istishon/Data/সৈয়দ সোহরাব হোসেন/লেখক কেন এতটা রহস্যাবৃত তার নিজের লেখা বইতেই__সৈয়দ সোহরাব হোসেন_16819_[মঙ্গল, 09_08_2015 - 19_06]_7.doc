লেখক কেন এতটা রহস্যাবৃত তার নিজের লেখা বইতেই_


ঈশ্বর কি একাকি নন। তার কি একা লাগেনা নিজেকে। তিনি নাকি সর্বশক্তিমান। আচ্ছা ঈশ্বর যখন কোন কিছুই সৃষ্টি করেননি তখন ঈশ্বর কী করতেন? তিনি সব কিছু সৃষ্টির আগে ঠিক কত সময় ভেবেছেন কী সৃষ্টি করবেন তা নিয়ে? তিনি কি শুন্য থেকে সব কিছু সৃষ্টি করেছেন? যদি তাই হয় তাহলে তার নিজের আগমন কীভাবে হল? তিনি নিজে কোত্থেকে এলেন? তিনি কেন কোন ধর্ম গ্রন্থেই উল্লেখ করেননি তার নিজের ব্যাপারে? তার উৎস কী? সৃষ্টির ব্যাপারে তার উদ্দেশ্য কী ছিল? তিনি অনেক বই পাঠিয়েছেন? কিন্তু কোন বই কি একই সাথে ফুলফিল করে পাঠিয়েছেন? এত সময় নিয়ে বই পাঠানোর মানে কী? নিজেই নিজের পাঠানো বই বাতিল করে আবার নতুন বই পাঠিয়েছেন? তিনি কি জানতেন না তার পাঠানো এইসব বই একদিন তিনি নিজেই বাতিল করবেন? তাহলে এইসব বাতিলযোগ্য বই কেন তিনি পাঠিয়েছেন? তিনি যদি তার নিজের অস্তিত্বে আসা এবং সৃষ্টির ব্যাপারে তার উদ্দেশ্য একেবারে সহজ করে ক্লিয়ার কাট যেকোন একটি বইতে ব্যাখা করতেন তাহলে কি আজ এই গ্রহে ধর্ম নিয়ে এত বিভেদ হত?
অনেক বইতে তিনি কসম করেছেন? এই কসম কেন? কসম করে বললেই কি কোন কিছু প্রশ্নের উর্ধ্বে চলে যায়? তিনি কেন বিজ্ঞানের সব সূত্র তার বইয়ে দিয়ে দিলেন না? তিনি নাকি পরীক্ষা করছেন? কীসের পরীক্ষা? কার জন্য এই পরীক্ষা? এই পরীক্ষার সিলেবাস তিনি বার বার চেঞ্জ করেছেন। এই গ্রহ নাকি পরীক্ষাগার কিন্তু এই গ্রহে ধর্ম নিয়ে কোন প্রশ্ন করা নাকি পাপ। এ কেমন পরীক্ষা যে পরীক্ষায় প্রশ্ন করলেই পাপ হয়। লোভ আর ভয় এই দুই ভিত্তির উপর আর কয়দিন এই পরীক্ষা চলবে? তিনি নাকি আর কোন বই পাঠাবেন না। সব সমস্যার সমাধান নাকি তিনি তার পাঠানো লেটেস্ট বইতে দিয়ে দিয়েছেন। 
এখন যদি ফেসবুক,গুগল,ইউটিউব নিয়ে কোন সমস্যা হয় তাহলে সেই সমস্যার সমাধান কি খুঁজে পাওয়া যাবে তার পাঠানো সর্বশেষ বইতে। তিনি তার বইতে অভিশাপ দিয়েছেন তার নিজের সৃষ্টিকে। তিনি কেমন রাইটার যিনি নিজের পাঠককেই দেন অভিশাপ? অভিশাপ দেয়াটা কি কোন ভালো বোধের মধ্যে পড়ে। অভিশাপেই যদি কাজ হত তাহলে বিচারের মত ব্যাবস্থা কেন? অভিশাপ দিয়েই কি কাউকে বধ করা যায়? ঈশ্বর কেন গোলামী আর এত স্তুতি চান তার সৃষ্টি থেকে? তার নাকি কোন কিছুই লাগেনা? তাহলে তার কেন লাগে এত ইবাদত, উপাসনা আর প্রার্থনা? 
তার বইয়ে তিনি কবিতার ছন্দে ছন্দে লিখেছেন কিন্তু কবিদের ব্যাপারে কেন তার এত আপত্তি? তার বই কীভাবে বিকৃত করে তারই সৃষ্টি? তিনি কি জানেন না কে যাবে স্বর্গে আর কে নরকে? তাহলে নরকে যারা যাবে তাদের তিনি কেনইবা সৃষ্টি করলেন? এটা নাকি একমাত্র তিনিই জানেন? তাহলে তার এত এত বইতে এই ব্যাপারে একটা ছোট্ট ব্যাখা থাকলেই কি ল্যাঠা চুকে যেতনা? নাকি তার এইসব বই তার নামে বাজারে ছাড়া ডুপ্লিকেট? কারন ঈশ্বর কেন তার সৃষ্টিকে নিয়ে এতটা চিন্তায় থাকবেন? 
তিনি প্রথম কোন বই পাঠিয়েছেন তাও এখন পরিষ্কার নয়? বইয়ের ধারনা পৃথিবীতে মানব জাতি কর্তৃক আবিষ্কৃত হওয়ার আগে কি ঈশ্বরের পাঠানো কোন বিশেষ বই পাওয়া যেত? মানুষ যদি বই ব্যাপারটা আবিষ্কার না করে পেপারের মত কিছু আবিষ্কার করতো তাহলে কি তিনি ঐশ্বরিক পেপারই পাঠাতেন? তার নিজের ভাষা কী? তার বিভিন্ন বই বিভিন্ন ভাষায়? তার ভাষা কি অনেক? তার বইগুলো কেবল কিছু নির্দিষ্ট ভাষায় কেন? যেখানে তার সৃষ্টিরা বিভিন্ন ভাষায় বিভক্ত? লেখক কেন এতটা রহস্যাবৃত তার নিজের লেখা বইতেই?

