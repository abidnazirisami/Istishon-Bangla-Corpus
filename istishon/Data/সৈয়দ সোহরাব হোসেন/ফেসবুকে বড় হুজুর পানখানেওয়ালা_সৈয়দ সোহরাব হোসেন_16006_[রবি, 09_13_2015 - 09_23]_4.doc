ফেসবুকে বড় হুজুর পানখানেওয়ালা


জেলা মসজিদের বড় হুজুর মাওলানা পানখানেওয়ালা খুব চিন্তিত।তাহার অত্যন্ত শখের ফেসবুক আইডি আজ সুবেহ সাদিকের সময় শয়তানের দোসর কিছু নাস্তিক হ্যাকার হ্যাক করিয়া ফেলিয়াছে।বড় হুজুর ফজরের নামাজের সময় মনে মনে তাহার আইডির মাগফেরাত কামনা করে দোয়াও করিয়াছেন।এখন সময় বেলা এগারটা।মাওলানা পানখানেওয়ালা একটা পান খুব সুন্দর কইরা মুখে তুলে নিলেন।তাহার তৃতীয় বিবি খুব যত্ন কইরা পান বানাইয়াছে।বড় হুজুর তাহার তৃতীয় বিবি চুনবিবির মুখের দিকে তাকালেন।একখানা বেহেস্তি বাতাস যেন দিলে বয়ে গেল।কিন্তু ফেসবুকের কথা মনে হইতেই তাহার মুখ শয়তানের কালো ছায়ায় ঢাকিয়া গেল।চুনবিবি খিলখিল করিয়া হাসিয়া উঠিলো।বড় হুজুর একটু বিরক্তি নিয়া তাকাইলেন।গম্ভীর কন্ঠে পানখানেওয়ালা বলিলেন,বিবি এত উচ্চ কন্ঠে হাসা গুনাহ।চুনবিবি আবারো হাসিয়া উঠিলো।তারপর নিজে একখানা পান মুখে পুরিয়া কহিলো,আইচ্ছা আপনার মুখখানা ভোর হইতে এমন বেজার কেন?আজ কোরান তেলাওয়াতও করিলেন না?
বড় হুজুর যেন পুলকিত হইলেন তাহার প্রতি বিবির এই মনোযোগ দেখিয়া।তিনি বলিলেন আমার ফেসবুক আইডি হ্যাক হইয়া গিয়াছে।
চুন বিবি মুখে পান রাখিয়াই হা করিয়া পানখানেওয়ালার দিকে তাকাইলো।তারপর হি হি হি করিয়া হাসিয়া লুটিপুটি খাইতে লাগিলো।
বড় হুজুর পানখানেওয়ালা অত্যন্ত বিরক্ত হইলেন।
চুনবিবি হাসি থামাইয়া কহিলো,এতে এত পেরেশানির কী আছে?আপনিইতো বলেন,মানব জাতির সকল সমস্যার সমাধান আছে কোরানে।তাহলে আপনার ফেসবুক আইডি কীভাবে উদ্ধার করিবেন তাহাও নিশ্চয়ই কোরানে পাইবেন।
বড় হুজুর পানখানেওয়ালার মুখ হঠাৎ ঈদের চাঁদের মত উজ্জ্বল হইয়া উঠিলো।
এখন সন্ধ্যা।চুনবিবি স্টার জলসায় সিরিয়াল দেখিতে বসিয়াছে।মাগরিবের আজান হচ্ছে তাই টিভির সাউন্ড একটু কম।আর বড় হুজুর পানখানেওয়ালা আজান শুনিলেও এখনো মসজিদেই যান নাই।কারন তিনি আজ সেই জোহরের আগের থেকে কোরানে ফেসবুক আইডি উদ্ধারের আয়াত খুঁজিতেছেন।জোহর,আসর আজ তিনি মিস করিয়া ফেলিয়াছেন।মাগরিবের নামাজও মিস হইবে মনে হয়।বড় হুজুর পানখানেওয়ালা তিন ওয়াক্ত নামাজের জন্য একটু চিন্তিত তবে আশার কথা মুয়াজ্জিন কাজ চালাইয়া নিবে।তিনি ম্যাগ্নিফাইং গ্লাস নিয়া কোরানে তন্ন তন্ন করে ফেসবুক আইডি উদ্ধারের আয়াত খুঁজিতেছেন।হঠাৎ পাশের ঘর থেকে বিকট আওয়াজে বেজে উঠলো, " জীবন মানে জি বাংলা "।মনে হয় আজান শেষ হইয়া গিয়াছে।

