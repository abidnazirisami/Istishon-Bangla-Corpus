কলংক মোচন


কলংক মোচন
যদি মুক্তিযোদ্ধার চোখে তাকাই
আজো জ্বলে ওঠে একাত্তর
যদি বীরাঙ্গনার দিকে তাকাই
আজো জ্বলে ওঠে একাত্তর
মুক্তিযোদ্ধা তার অস্ত্র জমা দিয়েছিল
ভেবেছিল আর নেই দরকার
ওই অস্ত্রের কিন্তু পঁচাত্তরের পর
আবার যারা তুলে নিল
রেখে দেয়া হাতিয়ার,
তারাই হলো স্বাধীন দেশে
জ্বলে পুড়ে ছারখার
বংগবীর হয়েছিল নির্বাসিত
বংগবন্ধু হয়েছিল নিহত কিন্তু
মরেনি একাত্তর,
ফিরে এসেছিল যুবকের স্বপ্নে
তরুনীর ভালোবাসায়
আর বারবার আহত হয়েছিল
রাজাকারের গাড়ির পতাকায়।
হচ্ছে বিচার আজ একাত্তরের
সেই ঘাতক-দালাল-রাজাকার-খুনীর
কিন্তু তাকে রুখতে চায়
একাত্তরের কিছু প্রেতাত্মা
কিন্তু এ যে স্বাধীন বাংলাদেশ
এই বিচারের মাধ্যমেই হবে
বাংলাদেশের কলংক শেষ।

