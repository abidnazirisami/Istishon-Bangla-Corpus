_মেয়ে তোমাকে_


এই মেয়ে শোন,
প্রথম দেখায় তোমায়
ভালোবেসে ফেলেছি।
কিচ্ছু করার ছিল না,
কিচ্ছু করতেও পারিনি।
বুঝতেও পারিনি,
কখন তোমাকে ভালোবেসে ফেলেছি।
আমি শুধু দেখেছি তোমায়
মন ভরে,
মন কি আসলেই ভরে বলো?
ভরে না।
যখন তুমি কথা বললে-
মনে হলো,পৃথিবীর সমস্ত শব্দ
থমকে গেছে,হয়ে গেছে বিলীন,
আর, আমি শুধু
তোমার কথাই শুনছিলাম।
চায়ের কাপে মনযোগ ছিলনা,
ছিলনা কথায় কিংবা আর কোন কাজে।
তারপর?তারপর আর কী!!!!!!
তোমার ভাবনায় কেটে গেছে
একে একে সাতটি দিন,
সাত সাতটি দিন যে কীভাবে গেছে
সেটা শুধু জানি আমি,
আর জানে আমার অপেক্ষা।
যেন সাতটি বছর,সাতটি যুগ,সাতটি জন্ম
পেরিয়ে আমি, আবার পেয়েছি
তোমার দেখা।
তাও কি এত সহজে ছিল?
ছিল না।
একটু আগেই শেষ হয়েছিল সেইদিন,
আমি,আমি দাঁড়িয়েছিলাম ব্যতিক্রমভাবে বারান্দায়।
আর,এদিক-ওদিক দেখার ছলনায়
করছিলাম তোমার অপেক্ষা মনে মনে।
তোমার সাথে কথা বলার বাহানা
খুজছিলাম।
হঠাত,হঠাত তুমি বেরিয়ে এলে,
আর,দিলে এমন একটি প্রশ্নের জবাব
যা আমি করেছিলাম,
প্রথম দেখার দিনেই।
তারপর,তারপর একে একে কত কথা
কিংবা কত কিছু হলো জানা।
আমি শুধু,তোমাকে খেয়ালই করছিলাম,
আমার মনে হয়েছিল-
আমি যেন নেই,নেই আর আমিতে।
তোমার সাথে পথ চলতে
এত,এত ভালো কেন লেগেছিল
বলতে পারো?
না, বলতে পারবেনা।
আমি নিজেই যে বলতে পারিনা,
তারপর,আবার একটু একটু করে পথ চলা।
কোন এক জনসমাগমে
দুজন একসাথে দাঁড়িয়ে,
কিছু সময় অতিবাহিত করা।
তারপর, তারপর তুমি চলে গেলে
সন্ধ্যার আলো-আঁধারীর ওই সময়টায়।
আর আমি? তোমার সাথে দেখা হওয়ার
এই আবেশটুকু নিয়ে,
ফিরে এলাম চিরচেনা জায়গায়।

