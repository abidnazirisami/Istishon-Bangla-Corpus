প্রিয়জনের আদালতের আসামী


যখন প্রিয়জন আপনাকে বিশ্বাস-অবিশ্বাসের নিরপেক্ষ বিন্দুতে ঝুঁলিয়ে বিচারের কাঠগড়ায় দাঁড় করায়, তখন আপনি বিশ্বাসের আদালতের সামান্যই একজন আসামী ! উকিল আপনাকে জেরা করবে, এতে বিচারকের কর্ণপাত-দৃষ্টিপাত হতেও পারে, নাও হতে পারে.......
স্রষ্টার আদালতে সফেদ হতে পারি আর না পারি, তোমার আদালতে আমি শতভাগ সফেদ ! আর আমি জানি তোমার আদালতে বিশ্বাসী হওয়াটাই আমার কাছে ইবাদত।
পৃথিবীতে সবার জীবনে একই সাথে নিকটজনের বিশ্বাস আর শ্রদ্ধা এক বিন্দুতে কখনোই মিলিত হয় না, আর তুমি গুটিকয়েক সৌভাগ্যবানদের মধ্যে একজন ; আমার বিশ্বাস আর শ্রদ্ধাই যার জীবনের অতন্দ্র প্রহরী !
তাই তোমার দেওয়া রায় আমি নতমস্তকে গ্রহন করতেও রাজি আছি।
হ্যাঁ আমি তোমায় ভালোবাসতে পারিনি,
তোমায় শয্যাসঙ্গী-যৌনসঙ্গী করতে পারিনি,
কিন্তু একবারও বলো না, আমি তোমার বিশ্বস্ত নই !!
হে প্রিয়তমা, তোমার বিষ মিশ্রিত শেষ চাহনির কসম,
যুদ্ধক্ষেত্রে সংশপ্তক সেনাপতির শেষ রক্ত বিন্দুর কসম,
তিনপুরুষ পুত্রহীনা রাজত্বে রাজপুত্র জন্মদাত্রী রাণীর এক ফোটা আনন্দাশ্রুর কসম,
তোমার মুখে প্রথম ভালোবাসি বলার কসম,
তোমার শেষ চুম্বনের কসম.....
যে ঠোঁটে তোমার ঠোঁট ছুঁয়ে গেছে
যে ঠোঁটে তোমার ঠোঁট তার আপন ঠিকানা খুঁজে পেয়েছে
সেই ঠোঁট আর মিথ্যা বলতে পারে না ;
যে হৃদয়ে তোমার চুক্তিনামা হয়ে গেছে
সেই হৃদয় আর বিল গেটসের কাছেও সওদা হতে পারে না ;
যে আলিঙ্গনে একবার তুমি এসেছিলে
সেই আলিঙ্গনে আর স্পার্টার রাণী হেলেনও আসতে পারে না !
ফুটনোট : বছরের শুরুতেই আমি সন্দেহের বিষ মিশ্রিত তীরের আঘাতে পরাজিত-ভূলন্ঠিত সৈনিকের অভিনয়ে মঞ্চকাঁপানো অভিনেতা হতে হবে, ভাবতে পারিনি !

