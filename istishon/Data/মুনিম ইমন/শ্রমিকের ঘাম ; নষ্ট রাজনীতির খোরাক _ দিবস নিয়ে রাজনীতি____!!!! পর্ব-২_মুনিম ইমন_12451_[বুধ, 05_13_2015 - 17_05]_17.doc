শ্রমিকের ঘাম ; নষ্ট রাজনীতির খোরাক _ দিবস নিয়ে রাজনীতি____!!!! পর্ব-২


'মে' দিবস ! 'বিশ্ব শ্রম দিবস' নামে সবার কাছে পরিচিত ! অথচ আপাতদৃষ্টিতে দিবসটির নাম হওয়ার কথা ছিলো 'বিশ্ব শ্রম অধিকার আদায় দিবস' ! কারন প্রতি বছর এই দিনে শ্রমিকরা রাস্তায় নামে অবাস্তবায়িত অধিকারগুলো বাস্তবায়নের উদ্দেশ্যে ! কিন্তু ঘরে ফিরে শুধু আশার ফুলঝুঁড়ি নিয়ে ! আমরা কী জানি ? এই 'মে দিবস'কে পুঁজি করে একটা শ্রেণী আঙুল ফুঁলে কলা গাছ থেকে বট গাছ হওয়ার পথে ! মহান এই দিবসে শোভাযাত্রা-প্ল্যাকার্ড-শুভেচ্ছাসমেত পোস্টার-ব্যানার-ফেস্টুন-ক্যাপ-গেন্জি-নেতার প্রতিকৃতি কিংবা মাঝারে ফুল দেওয়া-গান বাজনা-টিভি অনুষ্ঠান-আলোচনা সভা সবশেষে ভুঁরিভোজ বাবদ যে ব্যয় হয় তার একটা অংশও যদি প্রকৃত শ্রমিকদের কলোনী গুলোতে পৌঁছাত ! তবে তাঁরা সত্যিই 'মে দিবস' থেকে কিছুটা হলেও উপকৃত হতো ! কিন্তু দেখা গেলো কী ? দিনশেষে শ্রমিকনেতার বাসা দামী আসবাবপত্রে ভরপুর অথচ ঘাম ঝরানো শ্রমিকের জন্য নোংরা-ভ্যাঁপসা-স্যাঁতস্যাঁতে অন্ধকার জীবন দাঁত কেলিয়ে অপেক্ষারত ! সভ্যতা সেখানে গেলে অশুচি হতে পারে এই ভয়ে কাছেও ঘেঁষে না ! অথচ এই দিবসটা জন্মই হয়েছে শ্রেণী শোষণ অবসানের শ্লোগানকে সামনে রেখে ! কিন্তু একটা শ্রেণী এখনো শ্রমিকের অধিকার আদায়ের দিনটাতে তাদের নাকের ডগায় মুলা ঝুলিয়ে তাদেরকে পাশে (পিছনে পড়ুন) রেখে এই মহান দিবসটি নিয়ে রাজনীতি করে যাচ্ছে ! আরেকটা শ্রেণী ইট কাঠের খাঁচায় বসবাস করে তাদেরকে নিয়ে কাব্য করে একেবারে খ্যাতির শিখরে পৌঁছে আবার দিব্যি তাদের কথা ভুলে বসে আছে ! আরেকটা শ্রেণী তাদেরকে নিয়ে অনলাইনে বসে ভার্চুয়াল দরদ দেখিয়ে লাইক গুনতে ব্যস্ত ! আরেকটা শ্রেণী লাইক গুনে না কিন্তু বিবেকের ভার্চুয়াল খাতায় (ফেসবুক-টুইটার কিংবা অন্যান্য সামাজিক যোগাযোগ মাধ্যম) লিখে দায়িত্ব শেষ করছে ! কিন্তু আমার স্রষ্টার কসম এখানে একটা শ্রেণীও প্রকৃতভাবে শ্রমিকের বন্ধু নয় !! কারন তাদের চিল্লাফাল্লা প্রকৃত শ্রমিকের কান পর্যন্ত পৌঁছাচ্ছে না !! তবু দিনশেষে বলবো #শ্রেণীশোষণ নিপাত যাক #খেটে খাওয়া মানুষের জয় হোক #পৃথিবীর সকল প্রাণী সুখী হোক #মুরাল : সবাই সবার অধীনস্ত শ্রমিকদেরকে তাদের ন্যায্য অধিকারটুকু বুঝিয়ে দিলেই মে দিবসকে প্রকৃত সম্মান দেখানো হবে ॥ #ফুটনোট : শ্রমিকনেতা কিংবা রুঁই-কাতলা-রাঘব বোয়ালদের কোন শ্রেণী বিবেচ্য নয় ॥ #বি:দ্র: আমিও এখানে শ্রেণীভুক্ত একজনই !!

