লালন সাঁইজি'র তিরোধান দিবসের শ্রদ্ধাঞ্জলি ।। 


'লালন' (১৭৭২ - ১৭ অক্টোবর ১৮৯০)নামটি বললে আলাদা করে বলতে হয় না, তিনি কে ? কী তাঁর পরিচয় ! কী আস্তিক-কী নাস্তিক, কী ধার্মিক-কী অধার্মিক, মোল্লা-পুরোহিত-আম জনতা-ঠাকুর-মূর্খ-পন্ডিত সবার কাছেই তিনি নামে নামে পরিচিত ! যদিও নামে-ধামে-কামে পরিচিত হওয়াটা সকলের নয় ! তাই একেক জনের কাছে পরিচয়-পূজা-স্মরন-ভজনের ধরনটা একেক রকম হতে পারে, কিন্তু নেগেটিভ-পজেটিভ মিলিয়ে তিনি বাংলা ভাষা-ভাষী মানুষসহ, সারা বিশ্বের মানবতাবাদী দর্শনে বিশ্বাসী সম্প্রদায়ের কাছে সদাপূজনীয় চরিত্র হিসেবেই প্রতিষ্ঠিত আছেন।
এক কথায় 'লালন' নামটি উচ্চারন করলেই চোখের সামনে ভেসে উঠে মানবতার মূর্ত প্রতীক একজন ব্যক্তিত্বের আনত: বদনের ছবি, শত শত মানবতার গানের কথা ! তাই আমার কাছে মনে হয় 'লালন' যেন মানবতার সমার্থক !
তাঁর নামের আগে-পিছে অভিধায় বলা যায়, সাঁই-শাহ-ফকির- সাধক-গায়ক-গীতিকার-সুরকার-বাউল পদ কর্তা-বাউল সম্রাট-সমাজ সংস্কারক-অতুলনীয় মানবতাবাদী দার্শনিক-মহাত্মা (ভারত পিতা মোহনদাস করমচাঁদ গান্ধীরও ২৫ বছর আগে ভারতীয় উপমহাদেশে সর্বপ্রথম তাকে 'মহাত্মা' উপাধিতে ভূষিত করা হয়েছিল) ইত্যাদি !
তিনি প্রভাবিত হয়েছেন সিরাজ সাঁই থেকে, কিন্তু প্রভাবিত করেছেন রবি ঠাকুর, কাজী নজরুল, গগন হরকরা ও অ্যালেন গিন্সবার্গের মতো অসংখ্য অগনিত কবি, সাহিত্যিক, দার্শনিক, বুদ্ধিজীবীসহ আরো বহু সাধারন মানুষকে !
অথচ তিনি জীবনধারন করেছেন গুরু সিরাজ সাঁই-য়ের সঙ্গে পালকির বেহারার কাজ করে !
গতকাল(১৭ অক্টোবর) সেই সাম্প্রদায়িক ভেদবুদ্ধি মুক্ত এক সর্বজনীন ভাবরসে ঋদ্ধ বলে বলীয়ান ব্যক্তিত্ব তথা ধর্মের উর্দ্ধে মানুষকে বিবেচনার প্রথম বীজ রোপনকারী মহামানবের ১২৫তম তিরোধান দিবসে তাঁর স্মৃতির প্রতি গভীর শ্রদ্ধা জ্ঞাপন করছি !
## সাঁইজি তোমায় করছি পূজা
গানে-প্রানে,
তাইতো দিল-দরিয়া হয়ে রাজা
ভুগছে সাজা
তোমার নামের সনে !!
# দুঃখ ভারাক্রান্ত ফুটনোট : বাংলাদেশে 'চে' আর 'লালন'ই মনে হয় সবচেয়ে বেশি নোংরা বানিজ্যের শিকার !! 

