পদদলিত হয়ে ঈশ্বরের মৃত্যু_____!! হজ্বে প্রাণহানি _ ইতিহাস ও প্রাসঙ্গিকতা ।। 


"নহে মক্কা, নহে বৃন্দাবন ;
শুধু মানুষেরে ভজো ;
শোনো শোনো পাগল মন"
আমরা সবাই রক্তমাংসে গড়া মানুষরুপী ঈশ্বরের বুকে পা রেখে সাত আসমানেরও উপরে স্থিত ঈশ্বরকে খুশি করতে হুমড়ি খেয়ে পড়ি !
অথচ এদিকে কখন যে স্বর্গের ঈশ্বর ছুঁতে গিয়ে, মর্ত্যের ঈশ্বর পদতলে চিড়ে চ্যাপ্টা হয়ে আছে, তা যেন আমরা বেমালুম ভুলতেই বসেছি !
হজ পালনের সময় সৌদি আরবের মিনায় পদপিষ্ট হয়ে সাত শতাধিক হাজীর মৃত্যুর জন্য আফ্রিকা থেকে আসা হাজীদেরকে দায়ী করেছেন দেশটির কেন্দ্রীয় হজ কমিটির প্রধান ও সৌদি প্রিন্স খালেদ আল-ফয়সাল। কিন্তু ঠিক কেনো তিনি আফ্রিকান হাজিদেরকে দায়ী করেছেন তার কোনো স্পষ্ট ব্যাখ্যা দেন নি।
এদিকে মিনায় নিহতদের মধ্যে কমপক্ষে ৪৩ জন ইরানি নাগরিককে চিহ্নিত করা হয়েছে। তাদের মৃত্যুর জন্য সৌদি সরকারের হজ ব্যবস্থাপনা, কর্মকর্তাদের গাফিলতি ও নিরাপত্তার অভাবকেই দায়ী করেছে ইরান।(১)
এদিকে গতকাল প্রথম অলোর অনলাইন ডেস্ক আন্তর্জাতিক পাতার শিরোনাম হয়েছে এমন -
সৌদি সরকারকে দুষলেন বেঁচে যাওয়া হাজিরা !!
এমনকি এখন তারা হজের পরবর্তী আনুষ্ঠানিকতা পালন করতেও ভয় পাচ্ছেন !
সেই ভয়াবহ প্রানহানি থেকে বেঁচে যাওয়া ও প্রত্যক্ষদর্শী দশ জনের বক্তব্যের মধ্যে কাকতালীয় ভাবে মিলে যাওয়া একটা বিষয় হচ্ছে-
হজ সংশ্লিষ্ট কর্মকর্তা-কর্মচারীদের অদক্ষতা-অনভিজ্ঞতা-অসহযোগিতা ও দায়িত্ব পালনে গাফিলতির কথা। পাশাপাশি তাঁরা হজপালনে দায়িত্বরত পুলিশদের যথাযথ প্রশিক্ষনের অভাব, বিভিন্ন দেশের ভাষাজ্ঞানের অভাব, মিনার রাস্তাঘাট ও এলাকাগুলো সম্পর্কে যথেষ্ট জানাশোনার অভাব রয়েছে বলেও জানান।
এদিকে সৌদি যুবরাজ মোহাম্মদ বিন-নায়েফ ঘটনা তদন্তের নির্দেশ দিয়েছেন ও ভবিষ্যতে এমন ঘটনা ঘটবে না বলেও আশ্বাস দেন !
এখন প্রশ্ন হচ্ছে ইতিহাস ঘেঁটে দেখা যায় এমন পদদলিত হয়ে হাজার হাজার হজপ্রত্যাশীর মৃত্যু আজ নতুন নয় ! ১৯৯০ সালে ১৪২৬ জন, ১৯৯৪ সালে ২৭০ জন, ১৯৯৮ সালে ১৮০ জন, ২০০১ সালে ৩৫ জন, ২০০৪ সালে ২৫১ জন, ২০০৬ সালে ৩৬০ জনের বেশি হাজির মৃত্যু হয় !
পাশাপাশি এ বছরের ১১ সেপ্টেম্বর হজ চলাকালে মক্কায় মসজিদুল হারামে নির্মানকাজে ব্যবহৃত ক্রেন ভেঙে ১১১ জনের মৃত্যু হয় ! আর প্রতিটি ঘটনায় আহতদের সংখ্যা বলা মানে সৌদি সরকারের রক্তের হোলি খেলার জাজ্বল্যমান প্রমান পেশ করা ! অথচ অতীতে এতো এতো হতাহতের পরেও সৌদি সরকার কতোটা সচেতন হয়েছে এই প্রশ্নটা করতেও কী, পূণ্যভূমির দোহাই দেয়া হবে ? লক্ষ লক্ষ হজ প্রত্যাশী মানুষের প্রতি কী কোনোই দায়িত্ব-মমত্ববোধ নেই সৌদি জনগনের ? আমরা বলতে গেলে না হয় নবীর দেশের সমালোচনা করাও পাপ বলে ক্ষান্ত করা হয় ! কিন্তু সেখানকার জনগনের মনে কী একবারও প্রশ্ন জাগে না হজপ্রত্যাশী মানুষগুলো কারো না কারো ভাই, বাবা, মা, সন্তান ! নাকি তারা ভাবে প্রতিবছর ২০-২৫ লাখ বেওয়ারিশ মানুষ আমাদের দেশে আসে আমাদের চাকর-নওকর হয়ে ?
অথচ ভেবে দেখুন সৌদির জনগন কতোটা বিকারগ্রস্থ হলে হাজার হাজার লাশের ওপর পা দিয়ে তাদের প্রাত্যহিক ক্রিয়াকর্ম করে !
নিহত সকলের পরিবারের প্রতি সমবেদনা জ্ঞাপন করছি।
সূত্র (১) সৌদি আরবের রাষ্ট্রীয় টেলিভিশন আল-অ্যারাবিয়া।
বি.দ্র: সাম্প্রতিক সময়ের ঘটনায় হতাহতের সংখ্যা বাড়তে পারে !
শিরোনাম ফুটনোট : মানুষের মাঝে যদি ঈশ্বর বসবাস করে, তবে কিভাবে মিনায় মানুষের মৃত্যু হয় ?

