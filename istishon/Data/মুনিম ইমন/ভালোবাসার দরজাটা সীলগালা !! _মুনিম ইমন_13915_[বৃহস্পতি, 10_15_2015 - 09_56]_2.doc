ভালোবাসার দরজাটা সীলগালা !! 


আমি একজনের ভালোবাসা পেতে আসিনি,
আমি অনেকের মাঝে বেঁচে থাকতে এসেছি !
আমি একজনের মাঝে প্রেমিক হয়ে নয়,
অনেকের মাঝে মানুষ হয়ে জীবন্ত থাকতে চাই !
আমি একজনকে আমার মাঝে প্রাসঙ্গিক রাখতে গিয়ে,
অনেককে অপ্রাসঙ্গিক করতে পারবো না ;
আমি একটা সম্পর্ককে অটুট রাখতে গিয়ে,
অনেকগুলো সম্পর্ককে নড়বড়ে করতে পারবো না ;
আমি, আমার আর তোমার চার চোখের স্বপ্ন ধরে রাখতে গিয়ে,
বাকি অনেকগুলো চোখের স্বপ্নে ছাই ঢেলে দিতে পারি না ;
আমি তোমার একজোড়া হাতে সুখের চাবিটা তুলে দিতে গিয়ে
অনেকগুলো হাতে সযতনে দুঃখের চাবিটা তুলে দিতে পারি না ;
বালিকা ভেবেচিন্তেই বলছি,
আজ থেকে ভালোবাসার দরজাটা সীলগালা ;
স্বপ্নের দরজাটা তালা !! 

