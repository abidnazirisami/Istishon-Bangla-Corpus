বিচারহীন সংস্কৃতি ও আমরা ।। 


আমি চাই আজ থেকে এই পৃথিবীর সব নারীদের গর্ভে কোনো কন্যা সন্তান না আসুক ! আর কোনো ক্রমে আসলেও তা যেনো ভ্রুনেই ধ্বংস হয়ে যায় ! কন্যা সন্তান জন্ম দেওয়াটা ভুলে যাক সব নারীগন ! আজকে যে মেয়েটি সদ্যযৌবনা, সেও যখন ফলবতী হবে, আমি চাই সে যেনো কন্যার জন্ম প্রত্যাশা না করে !
আর আমি একশো বছর বাঁচতে চাই, দেখে যেতে চাই এই পৃথিবীর পুরুষগন, কাকে মা ডাকে, কাকে বোন ডাকে, আর কাকেই বা প্রেয়সীর অনুভবে স্পর্শ করে, আর কার জন্যই বা দিনশেষে ঘরে ফেরার সময় চকোলেট নিয়ে আসে ?
আমি দেখতে চাই, এই পৃথিবীর পুরুষগনের মা ডাকার তৃষ্ণা, বোন ডাকার অভাববোধ, প্রিয়তমার সান্নিধ্যের অনুভূতির খেয়াল ! আমি দেখতে চাই, এই একশো বছরে একটা ভয়ংকর নারী প্রজন্ম সংকট সৃষ্টি হবে ! আর ধর্ষনের সেঞ্চুুরী আড়ম্ভরে উদযাপন করা জাতির জন্য এ'রকম একটা প্রজন্ম সংকট খুবই জরুরী ! চারিদিকে বিবাহযোগ্যা নারীর হাহাকার ! ধীরে ধীরে পৃথিবী হবে পৌরুষে পুরুষময় ! একসময় পৃথিবী হবে আরেকটা লূতের কওম ! আর স্রষ্টা বিরক্ত হয়ে একসময় একটা পাথরবৃষ্টি-ভূমিকম্প অথবা মহাপ্রলয় দিয়ে পৃথিবী ধ্বংস করে দেবেন !
‪#‎বিচার‬ প্রসঙ্গ :
আচ্ছা, কেউ কী দলিল-দস্তাবেজ-সূত্রসহ বলতে পারেন ? বিশ্বজিৎ হত্যাকান্ডের রায় কার্যকর হতে আর কতো সময় লাগবে ? কল্পনা চাকমা-বিচিত্রা তির্কি-র ধর্ষনের রায়ের বর্তমান খবর কী ? রাজন হত্যার রায় কার্যকর হবে কবে ? সাগর-রুনি হত্যাকান্ডের বর্তমান অবস্থা কী ? ত্বকী হত্যার তদন্ত কতোদূর ? "৭ খুন" হত্যাকান্ডের খবর কী ?
এ'রকম অসংখ্য খুন-ধর্ষনের বিষয়ে রাষ্ট্র ঘানি টানা ঘোড়ার চোখের ঠুলি পরে বসে আছে ! কেউ জানলে আমাকে জানিয়ে বাধিত করুন ! আর হ্যাঁ, গুগল কিন্তু আমি চিনি না !!
পুনশ্চ : ভুলে যাবেন না যেনো, আমি কিন্তু সবধরনের সামাজিক যোগাযোগ মাধ্যমেই অনুপস্থিত ! নিতান্ত সময় পাই না, তাই পেপার-পত্রিকাও দেখা হয় না ! বন্ধু-বান্ধব-আড্ডা-সভা-সেমিনার-সুশীল-কুশীল সবধরনের সমাজ-সামাজিকতায় আমি রীতিমতো আনপাঁড়- গেঁয়ো ! বলতে পারেন অত্যাধুনিক পৃথিবীর একটা সেঁকেলে জঙ্গলে আমার বাস ! তাই তথাকথিত ভদ্রলোকেদের পৃথিবীর কোনো খোঁজ-খবরই আমার কাছে নেই !!!
ফুটনোট : ব্লগার হত্যাকান্ডের কোনো খবর আমি জানতে চাই না ! কারন ব্লগাররা তো আর মানুষ না !! তারা তো "ব্লগ দিয়া ইন্টারনেট চালায়" !! 

