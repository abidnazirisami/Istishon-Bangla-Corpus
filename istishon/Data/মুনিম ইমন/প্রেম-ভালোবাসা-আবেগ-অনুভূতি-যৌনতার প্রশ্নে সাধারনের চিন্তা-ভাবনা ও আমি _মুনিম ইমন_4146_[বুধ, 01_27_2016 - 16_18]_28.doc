প্রেম-ভালোবাসা-আবেগ-অনুভূতি-যৌনতার প্রশ্নে সাধারনের চিন্তা-ভাবনা ও আমি 


ঢালাওভাবে পৃথিবীর সকলের জীবনে অর্থ/যশ/খ্যাতির চাহিদা নাও থাকতে পারে, কিন্তু নারী-আবেগ-অনুভূতি-প্রেম-ভালোবাসা-যৌনতার চাহিদা ঠিক ষোলো আনাই থাকে ! কী ধনী-কী গরিব-রাষ্ট্রপ্রধান-শিল্পপতি-দরবেশ-মুনি-ঋষি-বাউল-মুচি-ডোম-আমলা-কামলা-রিকশাওয়ালা-পোশাকশ্রমিক-সফল মানুষ-রোজগেরে মানুষ-বেকার নর-নারী-ভিখিরি এমনকি নপুংসকের দেহ-মনেও প্রেম-কাম-বাসনার চাহিদা সমান জীবিত ! তাদের প্রত্যেকের কাছে নারী-প্রেম-ভালোবাসার সংজ্ঞাটা ভিন্ন ভিন্ন হতে পারে, কিন্তু তাদের সকলের চাওয়াটা এসে এক বিন্দুতেই মিলিত হয় !
বেশির ভাগ মানুষই বিবাহ পূর্ববর্তী জীবনে প্রেম-ভালোবাসার প্রসঙ্গে লুকোচুরি করে বা লোক লজ্জার ভয়ে ভালো মানুষির ভান ধরতে, লোক দেখানো কেতাবি ঢঙে বলে, 'আমা...র এগুলোতে কোনো...ই আগ্রহ নাই, অথবা মেয়ে/ছেলে পছন্দের কাজটা মা-বাবার, অথবা পড়া শোনায় ব্যস্ত থাকতে থাকতে কখন যে এগুলো (প্রেম-ভালোবাসা) করার বয়সটা চলে গেছে টেরই পেলাম না'' ! ভাবতে পারেন কথাগুলো ডাহা মিথ্যা ! অথচ তাদের মনের মধ্যেই ভরপুর ভালোবাসা লুকায়িত থাকে ! তারাই দেখবেন বিয়ের পর স্ত্রৈন পুরুষ/পতি পাগলা রমনীতে পরিনত হবে !
যারা ঘুম-খাওয়া-দাওয়ার মতো স্বাভাবিক বিষয়গুলোকে অস্বীকার করে ভদ্দরলোক সাজার চেষ্টা করছেন, তাদের হয়তো অজানা যে, এই বিষয়টি অস্বীকার করার সাথে ভালো মানুষির চেয়ে আত্মপ্রবঞ্চনার বিষয়টি চরমভাবে ফুটে ওঠে !
তাঁরা জানে না, যে হৃদয়ে ভালোবাসা-প্রেম-নারী-যৌনতা-আবেগ-অনুভূতি জন্মায় না, সে একটা নপুংসক/বন্ধ্যা হৃদয়ের মালিক ! এই অস্বাভাবিক হৃদয়ের মালিক আর যা-ই হোক, ভালো মানুষ হতে পারেন না ! 

