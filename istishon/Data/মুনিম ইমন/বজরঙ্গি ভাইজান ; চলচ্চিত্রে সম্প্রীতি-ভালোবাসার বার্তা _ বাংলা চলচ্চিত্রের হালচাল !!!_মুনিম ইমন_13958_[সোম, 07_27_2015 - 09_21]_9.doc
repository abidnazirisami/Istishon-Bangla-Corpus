বজরঙ্গি ভাইজান ; চলচ্চিত্রে সম্প্রীতি-ভালোবাসার বার্তা _ বাংলা চলচ্চিত্রের হালচাল !!!


আমি সচরাচর মুভি রিভিউ লিখি না ! অবশ্য পর্যাপ্ত সময়ও হয়ে ওঠে না, কারন একবার দেখে কিন্তু রিভিউ লেখা প্রায় অসম্ভব ! আর একাধিকবার দেখে একটা সহজ-সরল-সুন্দর সত্য তুলে আনাটা খুব সহজ কিছুও না ! তাই একাধিক দেশি-বিদেশি চলচ্চিত্র দেখেছি ! রিভিউ লিখবো বলে তালিকাও করেছি, ভাবছি ভবিষ্যতে সময় হলে লিখবো !
সম্প্রতি মুক্তিপ্রাপ্ত হিন্দুস্হানী চলচ্চিত্র 'বজরঙ্গি ভাইজান' মূলত বলিউডের মূলধারার কলা-কুশলীদেন দ্বারাই অভিনীত, যারা সচরাচর বানিজ্যিক ধারার চলচ্চিত্র মানে একটা খুল্লাম-খুল্লা নাচের আইটেম গান, একটা বা দুইটা রগরগে বিছানা দৃশ্য কিংবা টিনেজ দর্শকের মনের খোরাকের দিকটা ভেবেই অভিনয় করে থাকে ! অথচ তাঁরাই কী পরম যত্নে আশ্চর্য শিল্পসফল চলচ্চিত্র উপহার দিলো, পাশাপশি কী কৌশলে কাড়িকাড়ি টাকা ব্যবসাও করলো ! চলচ্চিত্রটিতে
যা দেখানো হয়েছে, তার মধ্যে কয়েকটি গুরুত্বপূর্ন পয়েন্ট লক্ষনীয় : ১। সম্প্রদায়গত ঘৃণার সংস্কৃতির অবসান, ২। এখনো ভারতবর্ষ সাম্প্রদায়িকতা মুক্ত নয়, তবে সময় হয়েছে সামনে এগিয়ে যাওয়ার, ৩। যে কোনো ধরনের ঘৃণাকে পাশ কাটিয়ে এগিয়ে চলার নীতি, ৪। ভালোবাসা দিয়ে বিশ্বজয়ের শ্লোগান, ৫। ভালোবাসতে ধর্ম জানার প্রয়োজন নাই !
তাই আসুন আমরা সবাই মিলে ঘৃণার সংস্কৃতিটা বদলে ফেলি ! ভালোবাসা দিয়ে মানুষকে জয় করি !
বাংলা চলচ্চিত্রের বেহাল :
------------------------------------
কেউ কেউ বলে থাকেন বাংলা চলচ্চিত্রে যে একটু আধটু রগরগে দৃশ্য থাকে, তা এটুকু না থাকলে নাকি পাবলিক(রিকশাওয়ালা) খাবে না ! অথচ সেই সব নিন্দুকের নাকের ডগা দিয়ে কী খাওয়াটাই না খাচ্ছে পাবলিক "বজরঙ্গি ভাইজান" ! আবার দেখুন যে ভারতীয় চলচ্চিত্র শিল্প বানিজ্যিক ধারার চলচ্চিত্রে বাজার ধরতে পারছে, তাঁরাই ১৮+ চলচ্চিত্র শিল্পেও সমান সিদ্ধহস্ত ! অথচ বাংলা চলচ্চিত্র বোদ্ধারা যে কী মনে করে, মূলধারার বানিজ্যিক চলচ্চিত্র/তথাকথিত আর্ট ফিল্মগুলোতে দু'-চার মিনিটের রগরগে দৃশ্যের অবতারনা করে একটা সিনেমা পাগল প্রজন্মকে নিজ দেশের সিনেমার স্বাদ উপভোগ করা থেকে বঞ্চিত করছেন ! তা আমার ক্ষুদ্র মস্তিষ্কে বোধ শক্তির কোনো হেরফের করতে পারছে না !
আরে বাবা তোরা যারা অসুস্হ সংস্কৃতির চর্চা করে, অসুস্হ উপায়ে, অসুস্হ প্রজন্মের জন্য, অসুস্হ শিল্প-সংস্কৃতি উপহার দিবি বলে ভেবেছিস, তবে এটা কেনো সুস্হ সংস্কৃতির প্লাটফর্মটাকে ধ্বংস করার মাধ্যমেই হতে হবে ? সুস্হ সংস্কৃতির মোড়কে অসুস্হ সংস্কৃতির চর্চা আর কতোকাল চলবে ?
ভালো আর মন্দের চর্চা কখনোই একসাথে হতে পারে না ! এতে না ভালোটার পরিপূর্ণ বিকাশ হবে ; না মন্দের পরিপূর্ণ প্রকাশ ঘটানো যাবে ! সবসময়েই একই সমাজে আলাদা আলাদা প্লাটফর্মে ভালো-মন্দের চর্চা হয়ে থাকে ! এই মন্দ-ভালোর দ্বৈরথ পৃথিবী ধ্বংস না হওয়া অবধি চলতেই থাকবে ! তাই মন্দের মোড়কে ভালোটাকে দেখতে চাই না আবার ভালো জিনিসটার সাথে মন্দটাকে জড়িয়ে ভালো জিনিসটার বদনামও দেখতে চাই না !
সর্বোপরি এটুকু বলা যায় আমাদের এখানে সিনেমা ওয়ালারা না পারছে বানিজ্যিক ধারার শিল্পসফল চলচ্চিত্র বানাতে, না পারছে ভিন্ন ধারার আর্ট ফিল্ম বানাতে আবার না পারছে উৎকৃষ্ট মানের ১৮+ চলচ্চিত্র বানাতে ! এরা সবসময় অন্যের নকল করতে ব্যস্ত !
মনে রাখবেন চোদ্রি সাহেব নকল কইরা পরীক্ষা পাশ করলেও, ভালো চাকরি না পাইলে কিন্তু 'লাইলী'র মন পাইবেন না ! পরে আপনের উঠান দিয়া আপনের 'লাইলী' ইতালী প্রবাসী স্বামীর হাত ধইরা চইলা যাইবো !!!
ফুটনোট : কোনো কোনো বিজ্ঞ পাঠক হাজির হবেন আমি হয়তো ১৮+ চলচ্চিত্র তৈরীতে উদ্বুদ্ধ করছি ! প্রিয় পাঠক আপনি বোকার বেহেশতে বাস করছেন !
ম্যাুরাল : যেখানেই যাবেন সেখানের সেরাটা গ্রহন করার ; সেরা হওয়ার চেষ্টা করুন ! মন্দ হোক ভালো হোক ! তবে চেষ্টা করুন ভালোটা গ্রহন করতে,,,!!
★অনিবার্য কারন বশত: একটু আধটু সম্পাদন হতে পারে !!! 

