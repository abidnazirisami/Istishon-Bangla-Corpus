সত্যি বলছি ; এটা প্রেমের কবিতা না______!!!!


যদি জানতে তুমি
লগ্ন মেনে-মন্ত্র পড়ে
অন্যের মাঝে মগ্ন হবে
তবে আমায় কেনো ? তোমার
অন্ধ প্রেমে বন্ধ ঘরে স্তব্ধ করে রাখো ?
★★★
যদি বুঝতে তুমি
সাত পাঁকের সব স্বপ্নগুলো
মালাবদল-পাশা খেলার
মগ্নচালে ; বাসর তুমি
তোমার মতো গড়বে তাই !
তবে আমায় কেনো তোমার
স্নিগ্ধ ছোঁয়ায়-পেলব মায়ায়
আঁচল মাঝে- জমিন পাশে
ছলে-বলে ; পলে-পলে
আষ্টেপৃষ্টে জড়িয়ে রাখো ?
★★★
যদি শুনতে তুমি
তোমার মাঝে মগ্ন থেকে
অন্য কারো স্বপ্ন : আমার
আধপোড়া এই ভগ্ন হৃদে
দন্ড লয়ে যত্ন করে সময়
নিয়ে : ভজন করার দুঃসাহসে পথ চলেছি !
তবে আমায় ফেলে যাওয়ার কথা তুমি
ভাবলেও তো ভাবতে ভাবতে......
...................................
একটা দিবস-একটা মাস মাত্র-
একটা শব্দ ভেবে আস্ত একটা অব্দ তুমি
পার করতে পারতে.................!!!!!!!!

