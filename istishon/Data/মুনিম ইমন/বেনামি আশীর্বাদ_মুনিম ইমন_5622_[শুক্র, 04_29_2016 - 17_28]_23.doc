বেনামি আশীর্বাদ


ভালো থাকুক সাধু-সন্তুর এক জনমের
তপস্যা,
ভালো থাকুক এই নগরীর গায়ে খাটা
বেশ্যা !
ভালো থাকুক হার না মানা নাস্তিকের
কলম,
ভালো থাকুক নগরীর ঘর্মাক্ত হকারের
মলম !
ভালো থাকুক তাই চেনা-অচেনা সব ধর্মের
ধার্মিকও,
ভালো থাকুক বিশ্বাসের ভাইরাসে আক্রান্ত
নাস্তিকও !
ভালো থাকুক শোষিতের ছায়াতলে হাসিনার
গদ্দি,
ভালো থাকুক ইনু-মেননের টিকে থাকার
ফন্দি,
ভালো থাকুক ক্ষমতার ব্যবসায়ী গুজরাটের
মোদি !
ভালো থাকুক এপাড়ের সেলুকাস
দাদারা,
ভালো থাকুক ওপাড়ের আধুনিকা
দিদিরা !
ভালো থাকুক জিয়া-বলধা-আর সব পার্কের
নোংরামি,
ভালো থাকুক নর-নারীর চোখ-ঠোঁট-হাতের সব
ইতরামি !
ভালো থাকুক ওপাড়ের জাতীয় কুমারী মমতার
দিদিগিরি,
ভালো থাকুক কথার কারিগর সৌরভের
দাদাগিরি !
ভালো থাকুক জাতীয় যুবক এরশাদের
ভিমরতি
ভালো থাকুক সুন্দরী খালেদার আন্দোলনের
তেলেসমতি,
ভালো থাকুক হাসিনার ক্ষমতার লোভার্ত ধর্মীয়
অনুভুতি !
ভালো থাকুক ক্লাসের সবচেয়ে ফাঁকিবাজ
ছেলেটাও,
ভালো থাকুক প্রিয়জনের ভালোবাসায় সিক্ত
মেয়েটাও !
ভালো থাকুক তাঁর-তার ক্লাসের ফাঁকে এক ঝলক
চোখাচোখি,
ভালো থাকুক মাঝ রাতে ক্লান্ত দম্পতির
মাখামাখি !
ভালো থাকুক পতি গৃহে অভিনয় করা সব
নায়িকা,
ভালো থাকুক শোবিজের ধামাকা, সুদূরের
প্রিয়াংকা !

