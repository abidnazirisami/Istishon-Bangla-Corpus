অবৈধ অভিবাসন ; সস্তা শ্রম ; বিশ্ব রাজনীতির অন্ধ বিবেক _ মানবতার কফিনবদ্ধ লাশ_______!!! পর্ব-১


আমার জানা ও আন্দাজ মতে পৃথিবীতে পেটের ভাতের জন্য সবচেয়ে বিপদসঙ্কুল পথ পাড়ি দিতে পারে জাতি হিসেবে বাঙালি আর দেশ হিসেবে বাংলাদেশি ! জানা ও আন্দাজটা আরও তীব্র হয় যখন পড়লাম বর্তমানে আন্দামান সাগরে ভাসমান মানুষগুলোর অবৈধ অভিবাসনের পথে প্রতারক চক্র অথবা মূল হোতারাও বাংলাদেশী ! পৃথিবীর অভিবাসন ইতিহাস ঘাঁটলে দেখা যাবে বৈধ অভিবাসন-অবৈধ অভিবাসন দু'টাতেই আমাদের রেকর্ড আছে ! যেমন আমাদের জাতীয় আয়ের একটা বড় অংশ আসছে বৈদেশিক মুদ্রা থেকে । এমনকি শান্তি মিশনে বাহিনী পাঠিয়েও আমরা রেকর্ড করেছি ! আমি আরো বিশ্বাস করি, পৃথিবীর সবচেয়ে ঝুঁকিপূর্ণ কাজগুলো অপেক্ষা করতে থাকে বাঙালির জন্য এবং সবচেয়ে সস্তা শ্রমও মিলে এখানে ! পৃথিবীর সবচেয়ে আজব স্থান, পৃথিবীতে অন্যতম বিচারহীন দেশ ; মগের মুল্লুকের আরেক নাম এই বাংলাদেশে রেকর্ডবুকে ঠাঁই পাওয়ার মতো অনেক কিছুই হয়েছে-হচ্ছে-হবে ! যেখানে সাত বছরের বাচ্চাও ধর্ষিত হতে পারে !!! আজকের (১৮.০৫.১৫) প্রথম আলোর ২য় প্রধান শিরোনামটা দেখে দু'টা পক্ষের প্রতি খুব খারাপ লেগেছে ! ১ম পক্ষ- ইন্দোনেশিয়া মালয়েশিয়া ও থাইল্যান্ডের সরকার অথবা ইন্দোনেশিয়ার উপকূলে দায়িত্বরত অমানবিক সেনা কর্মকর্তাদের প্রতি ! ২য় পক্ষ- প্রথম আলোর ডেস্কে কর্মরত কিছু আবাল লোকের প্রতি ! শিরোনামটা হচ্ছে, "ডুবলেও না বাঁচাতে জেলেদের নির্দেশ দিয়েছে ইন্দোনেশিয়া !" অথচ বিস্তারিত একটু পড়লেই চিত্রটা হবে এমন, আন্দামান সাগরে নৌকায় ভাসতে থাকা অভিবাসন প্রত্যাশীরা ডুবে মরতে বসলেও তাঁদের যেন আর উদ্ধার করা না হয়, ইন্দোনেশিয়ার আচেহ প্রদেশের জেলেদের এই নির্দেশ দিয়েছেন সেদেশের সেনা কর্মকর্তারা ! তবে জেলেরা বলেছেন, "তাঁরাও মানুষ, তাদের বাঁচাতে হবে" । সরকারের সাজা ও সেনাবাহিনীর নির্দেশ উপেক্ষা করেও আচেহ প্রদেশের একজন জেলে বলেছেন, "কাউকে ডুবতে দেখলে, এ হুশিয়ারি সত্বেও তারা উদ্ধারকাজ চালিয়ে যাবেন" । ওই জেলে বলেন, "তাঁরাও মানুষ তাঁদের বাঁচানো আমাদের দায়িত্ব" । এখানে ১ম পক্ষের প্রতি তীব্র নিন্দা জ্ঞাপন করছি ! কারন তাঁদের একটু সদিচ্ছা থাকলেই তাঁরা অন্তত হাজার হাজার মৃত্যুপথযাত্রী মানুষকে উপকূলে ভিড়িয়ে বাঁচার সুযোগটুকু করে দিতে পারতো ! এটা একটা আন্তঃরাষ্ট্রীয় সমস্যা ! এর স্থায়ী সমাধানে আলোচনা করার সুযোগ ছিলো ! সবচেয়ে বড় কথা সেদেশের অশিক্ষিত জেলেদের মতো জ্ঞান-মানবিক মূল্যবোধটুকু ও তাঁদের সরকার অথবা সেনা কর্মকর্তাদের আছে বলে আমি বিশ্বাস করি না ! আর ২য় পক্ষের প্রতি নিন্দা জানাচ্ছি কারন তাঁরা নেগেটিভ জার্নালিজমে বিশ্বাসী বলে ! তাঁরা চাইলেই ইন্দোনেশিয়ার জেলেদের বলিষ্ঠ কন্ঠস্বর ও অসাধারন অবদানের কথা শিরোনাম করতে পারতো । আর তাই আচেহ প্রদেশের জেলেদের প্রতি স্যালুট । পৃথিবীর সকল ক্ষুধার্ত-নাঙ্গা-ভুখা মানুষের জয় হোক আর সব মাথামোটা-অমানবিক-রাক্ষস-ইয়াহিয়া সাইজের অত্যাচারী শাসকদেরকে বাংলাদেশি RAB-এর কাছে ক্রসফায়ারে দেওয়া হোক । জেগে উঠুক ক্ষয়ে যাওয়া-ঘূনে ধরা-নুয়ে পড়া মানবতার বলিষ্ঠ বাণী । অন্তত একুশ শতকে এসে মানবতার সলিল সমাধি দেখতে চাই না । আর যদি স্রষ্টারও দয়া না হয় তবে সাগরে জলোচ্ছাস দিয়ে এদেরকে সারাজীবনের মতো দারিদ্র্যতার অভিশাপ থেকে, পৃথিবীর নষ্ট রাজনীতি থেকে বেঁচে যেতে দেওয়া হোক !! আর না হয় এদেরকে স্বেচ্ছামৃত্যুর অধিকার দেওয়া হোক !! তবু এই অমানবিক কষ্টের সমাধান প্রয়োজন । ফুটনোট : প্রবাসে বসবাসরত বাংলাদেশি অথবা শান্তি মিশনের সৈনিক কেউই কিন্তু পাঁচতারা হোটেলে আরাম-আয়েশ করে বাড়িতে টাকা পাঠায় না ! প্রায় বেশিসংখ্যক লোকই হাড়ভাঙা খাটুনি খেঁটে, মাথার ঘাম পায়ে ফেলে সর্বোচ্চ ঝুঁকিপূর্ণ কাজ করে উপার্জন করে এদেশের মেরুদন্ড গড়তে ব্যস্ত !!! সবশেষে বিশ্ব মোড়লদের কান পরিষ্কার হবে এই আশা রইলো !!

