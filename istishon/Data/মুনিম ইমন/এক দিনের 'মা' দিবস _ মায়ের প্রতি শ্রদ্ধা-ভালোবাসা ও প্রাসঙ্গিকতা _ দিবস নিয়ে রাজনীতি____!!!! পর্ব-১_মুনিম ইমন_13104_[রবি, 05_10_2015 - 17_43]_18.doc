এক দিনের 'মা' দিবস _ মায়ের প্রতি শ্রদ্ধা-ভালোবাসা ও প্রাসঙ্গিকতা _ দিবস নিয়ে রাজনীতি____!!!! পর্ব-১


আপনি বিশ্বাস করুন আর নাই করুন, আজ জেনে শুনেই ধান ভানতে শিবের গীত গাইতে বসলাম ! যাদের জন্য কোন অনুষ্ঠান আয়োজন করা হয় ; তারাই যদি অনুষ্ঠানে অনুপস্থিত থাকেন অথবা অনুষ্ঠানে তাদের সার্বজনীন প্রবেশাধিকার কিংবা প্রবেশের উপযুক্ততা না থাকে ! তাহলে সেই অনুষ্ঠান কতোটা সফল হলো তা নিয়ে প্রশ্ন থাকাটাই স্বাভাবিক ! আপনি যে মাধ্যমে 'মা'-কে ভালোবাসি বলছেন তা কিন্তু আদৌ মায়ের কাছ পর্যন্ত পৌঁছাচ্ছে কিনা প্রশ্নের বিষয় ! কেননা 'মা'-দের একটা বিশাল অংশের তো সেখানে প্রবেশাধিকারই নেই ! আর প্রবেশাধিকার উন্মুক্ত থাকলেও প্রবেশের উপযুক্ততাও ঠিকঠাক নেই বললেই চলে ! প্রসঙ্গে আসি ; আপনারা (ফেসবুকবাসী কিংবা সচেতন জনতা) সবাই অবগত আছেন আজ বিশ্ব 'মা' দিবস ! যদিও 'মা' শব্দটাকে একটা নির্দিষ্ট গন্ডিতে আটকে রাখার বিষয় নয় ! তবু বলছি, এই পৃথিবীতে বর্তমানে গড়পরতা হিসেবে প্রায় সাড়ে তিনশো কোটী নারী আছে । তাদের মধ্যে প্রায় দু'শ কোটি 'মা' আছে ! আশা করা যায় বাকিরা ভবিষ্যতে 'মা' হবে ! তো দু'শ কোটি 'মা'-কে এই নগন্য সংখ্যক বাসিন্দার বসবাসের স্থান ফেসবুক-টুইটার কিংবা অন্যান্য সামাজিক যোগাযোগ মাধ্যমে শুভেচ্ছা-শ্রদ্ধা জানিয়ে ঠিক কী বুঝানো হচ্ছে ? তা আমার বোধগম্য নয় ! তো যারা ফেসবুক-টুইটার কিংবা অন্যান্য সামাজিক যোগাযোগ মাধ্যমে শুভেচ্ছা-ভালোবাসা-শ্রদ্ধা জানাচ্ছে ! তাদের মা কী সেইসব সামাজিক যোগাযোগ মাধ্যমে সক্রিয় নাকি ? #বি: দ্র: আমি কাউকে জেনে শুনে আঘাত করতে চাই নি ! #ফুটনোট : চিঠি কিন্তু ভুল ঠিকানায় পাঠিয়ে উত্তর আশা করাটা নিছক বোকামি ! #পুনশ্চ : দয়া করে আমাদের বার্তাগুলোকে সঠিক গন্তব্যে পৌঁছাতে চেষ্টা করি !! আর তাই আসুন ফেসবুকে নয় মায়ের কানে কানে বলি, মা তোমায় অনেক ভালোবাসি । তুমি না থাকলে পৃথিবীটা এতো সুন্দর হতো না ॥ ##ব্যক্তিগত মতামত : একদিনের দিবস পালনের সংস্কৃতি জাতির জন্য মঙ্গলজনক হতে পারে না !

