শুভ জন্মদিন, কবি জীবনানন্দ দাশ।। 


শুভ জন্মদিন কবি
বাংলাভাষার শুদ্ধতম কবি, তিমিরহননের কবি, রুপসী বাংলার কবি জীবনানন্দ দাশ ( ১৮ ফেব্রুয়ারি, ১৮৯৯- ২২ অক্টোবর ১৯৫৪)
## যে বাঙালি পুরূষ জীবনে একবার তোমার 'বনলতা সেন' কবিতাটি পড়েছে, কিংবা পড়া হয়নি কিন্তু বন্ধুদের মুখে শুনেছে, কিংবা চলতে ফিরতে অন্যের মোবাইলে রিংটোনে, কিংবা ওয়েলকাম টিউনে শুনেছে, কিংবা বইমেলার আবৃত্তি গ্যালারীতে না চাইতেও কর্ণে প্রবেশ করেছে ! একবার ভাবতে পারো, সেই পুরূষ পারেনি সারা জীবনে তোমায় এড়িয়ে যেতে, পারেনি বনলতা সেনকে এড়িয়ে যেতে ! বহু সংস্কারে আবৃত বাঙালি কাটখোট্টা পুরুষের হৃদয়ে তুমিই প্রথম এঁকে দিয়েছো ব্যাকরনহীন প্রেমের নাম - ছড়িয়ে দিয়েছো আশ্চর্য শব্দ 'ভালোবাসা'র দ্যুতি ! সেই বাঙালি পুরুষ শৈশব-কৈশোর-যৌবনে 'বনলতা সেন'কে খুঁজবেই ! এটাই চিরায়ত।
বাঙালি নারীর হৃদয়ে জাগ্রত করেছো বনলতা সেনের রুপ-মাধূর্যের দর্শণ ! বহু নারী চুল সাজিয়ে-চোখ সাজিয়ে দর্পণে দেখে নেয়, কতোটুকু হলো অন্ধকার বিদিশার দিশা কিংবা শ্রাবস্তীর কারুকার্য !
রাবীন্দ্রিক প্রেমিকার নির্ধারিত গন্ডি থেকে বাঙালি নারীকে মুক্তি দিয়েছো ! করেছো নারী চরিত্রপ্রধান কবিতার উদ্ভব ! পতিব্রতা পরাধীন নারী চরিত্র বিশিষ্ট রাবীন্দ্রিক রমনী যুগের অবসান করে, পুরূষকে করেছো, বনলতা সেনের প্রেমপ্রার্থী-প্রণয়প্রার্থী !! 
কবি তুমি পেরেছো, এক বনলতা সেনের মধ্য দিয়েই বাঙালির হৃদয়ে স্থায়ী আসন গেঁড়ে নিতে !
অবশ্য বাঙালিও পেরেছে তোমার বনলতা'কে ভালোবাসতে !
ভাবতে পারেন, যে বঙ্গে একবিংশ শতকেও এক যুগ বয়সী প্রেম, এক অর্ধমৃত বৃদ্ধের, এক হুংকারেই উবে যায় ! সেই বঙ্গে জীবনানন্দ একশ বছর পূর্বেই ভালোবাসার বীজ বপন করেছিলো !
যেখানেই থাকো, ভালো থাকা হোক, হে প্রিয় কবি
বেঁচে থাকা হোক বাঙালির আবাল-বৃদ্ধ-তরুণ-যুবা'র হৃদয়ে বনলতা'র মাঝে !
বেঁচে থাকা হোক নির্জনতার মাঝে ! 

