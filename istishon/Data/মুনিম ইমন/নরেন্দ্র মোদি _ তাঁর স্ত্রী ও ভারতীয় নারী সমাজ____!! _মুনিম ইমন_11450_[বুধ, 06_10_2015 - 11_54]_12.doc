নরেন্দ্র মোদি _ তাঁর স্ত্রী ও ভারতীয় নারী সমাজ____!! 


 ধর্মকর্মে চিরকুমার, মনোনয়নপত্রে অবিবাহিত থেকে শেষমেষ গঙ্গার অনেক জল ঘোলা করে, গণমাধ্যমের চাপে রাতারাতি বিবাহিত বনে যাওয়া গুজরাটের কসাই, কট্টর হিন্দুত্ববাদী রাষ্ট্রীয় স্বয়ংসেবক সংঘের একনিষ্ট ভক্ত, প্রচারক ও নেতা নরেন্দ্র দামোদরদাস মোদি ভারতের বর্তমান নির্বাচিত কান্ডারী ।
যে মোদি 'যশোদাবেন' নামে এক আর্য নারীকে ৪৭ বছর যাবত স্রেফ নারীত্বের মর্যাদাটুকু থেকে বঞ্চিত করেছে ! সে কি পারবে বিচিত্র ধর্ম সংস্কৃতির পতাকাবাহী ভারতের মোটমাট ৬০ কোটি নারীর মর্যাদা ও অধিকার রক্ষা করতে ??
এ. পি. জে. আবুল কালাম আজাদ অথবা কর্ণেল এম. এ. জি. ওসমানী তাঁরা চিরকুমার ছিলেন । এটা হচ্ছে একটা প্রসঙ্গ কিন্তু দিব্যি পূজা-যজ্ঞ-অগ্নি-শ্লোকের মাধ্যমে গ্রহন করা স্ত্রীকে ধর্মের নামে ত্যাগ করা কতোটা প্রাসঙ্গিক তা বিচারের কলকাটুকু ভারতের আম জনতা ঠিকঠাক নাড়তে পারেনি বলেই প্রমানিত !
মোদি যদি ৪৭ বছরের তপস্যার অবসান ঘটিয়ে যশোদাবেনকে ঘরে তুলেন তাতে অবাক হওয়ার কিছুই থাকবে না ! অবশ্য মোদি ইচ্ছা প্রকাশ করার আগেই যশোদাবেন ঠিকঠাক গুজরাটি নারী হয়েও বাঙালি রমনীর মতো স্বামীর ডাকে সাড়া দেওয়ার কথা মিডিয়া মারফত মোদির কানে পৌঁছাতে সক্ষম হয়েছেন !
নির্বাচন চলাকালীন যশোদাবেন যেভাবে ধর্ম-কর্ম, আচার-অনুষ্ঠান, পূজা-পার্বণ, দেবী প্রসাদ কিংবা মান্নত-প্রতিজ্ঞা পালন করেছেন তাতে অবশ্য বোঝার কোন যো ছিল না যে, মোদি তাকে ৪৬ বছর যাবত মানবসৃষ্ট বিধবার শৃঙ্খলে আবদ্ধ করে রেখেছেন ! মোদি তাঁর নির্বাচন পরবর্তী কৃতজ্ঞতাসূচক ভাষণে অনেক রুই-কাতলা, রাঘব বোয়ালদের কথা বললেও যশোদার নাম ভুলেও উচ্চারণ করেন নি ! তাঁর রাজনৈতিক উত্থানের পেছনে যশোদার ত্যাগ ও অবদান এক কথায় অতুলনীয় । তাঁর ৪৬ বছরের তপস্যা, ১৩ বছরের মূখ্যমন্ত্রীত্ব ও সব অর্জন বুজরুকি হতে পারতো যশোদার একটা মন্তব্যে ! সে চাইলে আজকের মোদিকে শুরুতেই ইতিহাসের আস্তাকুড়ে ফেলে দিতে পারতো !
চার যুগ অতিক্রম করা মোদির বিবাহ প্রসঙ্গের বিতর্ককে পাশ কাটিয়ে যশোদাবেন পাড়া গাঁয়ের স্কুল শিক্ষকতা দিয়ে অতি সাধারণভাবে দিনাতিপাত করেছেন । কিন্তু মোদি যতবার নিজেকে অবিবাহিত বলেছেন তাঁর বিপরীতে মুখ ফসকেও যশোদা কোন দিন সেই প্রসঙ্গে মন্তব্য করেন নি । বরঞ্চ স্বামীর উত্তরোত্তর সাফল্য কামনায় পূজা-অর্চনা করেছেন । এমনকি স্বামীর সাফল্যের অংশীদার হতে অথবা সমসাময়িক নারী সমাজে নিজের গ্রহনযোগ্যতা বৃদ্ধির জন্যে ও এই বিষয়ে মন্তব্য করেন নি । যে বিষয়ে যশোদা ৪৬ বছর মুখে কুলুপ এঁটে থেকেছেন ; আমি নিশ্চিত এটা শুধু একজন পতিব্রতা সতী-সাধ্বী আর্য নারীর দ্বারাই সম্ভব।
নরেন্দ্র মোদি ৮২ কোটি ভোটারের এবং ১৩০ কোটি ভারতবাসীর প্রতি সুদৃষ্টি দিবেন সত্য ! কিন্তু ঘরণী যশোদার ৪৬ বছরের ধৈর্যের পুরস্কার দিবেন তো ?
নয়াদিল্লির ৭ নম্বর রেসকোর্স রোডের বাসভবনে কী, কোনো সীতার সাক্ষাত মিলবে না ? যশোদাবেন কি সদ্য সাবেক হওয়া মনমোহন পত্নী গুরশরণ কাউর এর স্থলাভিষিক্ত হতে পারবেন ?
প্রবাদে আছে "সকালটাই বলে দেয় দিনটা কেমন যাবে" স্বয়ং প্রধানমন্ত্রীর ধর্মপত্নী হওয়া সত্বেও শপথ অনুষ্ঠানে যশোদাবেন স্রেফ নিমন্ত্রণটুকুও পান নি !
মোদি শপথ অনুষ্ঠানেুই প্রমান করতে পেরেছিলেন যে, ভারতের উন্নয়নে তাঁর উপস্থিতি কতোটা কার্যকর হতে পারে। তিনি সারা বিশ্বকে তাক্ লাগিয়ে পার্শ্ববর্তী দেশের সরকারপ্রধানদেরকেও যথেষ্ঠ বিনয়ের সাথেই নিমন্ত্রন দিয়েছিলেন কিন্তু যশোদাকে নিমন্ত্রনতো দূরের কথা ! তাঁকে উদ্দেশ্য করে দুই লাইন বলার অথবা যশোদার অভিনন্দন বার্তার জবাব দেওয়ারও ফুরসত পান নি ! মিডিয়ামাফিয়া মোদি ভালোই বুঝেন যে, তাঁর মুখ থেকে যশোদা প্রসঙ্গে দুই লাইন বের হওয়া মানে মিডিয়ার/নারী অধিকার কর্মীদের ভয়ঙ্করভাবে তোপগ্রস্থ হওয়া !
তাহলে কী মোদির বাসভবন নারীবিহীন এক শুন্য সংসারের চিত্র ! মোদি কি শুধুই ৬০কোটি পুরুষের প্রতিনিধি ?
যে ভারতে সংসারকে ধর্ম জ্ঞান করা হয় ; যে ভারতে চিরকুমারদের চেয়ে বিবাহিতরাই সামাজিকভাবে যোগ্য সম্মানের দাবীদার ; যে ভারতে বিবাহ সম্পন্ন হয় অগ্নি-শ্লোক-যজ্ঞ-পূজা-অর্চনার মাধ্যমে লগ্ন মেনে ; যে ভারতে বিবাহ হয় আত্মার সাথে আত্মার-শিরার সাথে শিরার-মাংসের সাথে মাংসের-অস্থির সাথে অস্থির ; যে ভারত একবিংশ শতকে এসেও সারা বিশ্বে গৌরবের সাথে লিভ টুগেদার নয় বিবাহের মাধ্যমে সংসার ধর্ম পালনে উৎসাহী করে আসছে ! সেই ভারতে একজন নারী স্বামীর অধিকার প্রার্থী হয়েও বঞ্চিত জীবন বরন করতে হচ্ছে ! এটা ভাবতেই সত্যি অবাক হতে হয় ! 

