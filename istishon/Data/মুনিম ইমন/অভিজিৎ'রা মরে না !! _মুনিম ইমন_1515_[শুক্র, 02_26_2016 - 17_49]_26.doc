অভিজিৎ'রা মরে না !! 


শ্রদ্ধা বার্তা :
---------------
একটা সময়ে জানতাম কাউকে ঘৃণা করতেও নাকি ভালোবাসতে হয় । কারন ভালো না বাসলে তো ঘৃণা করা অসম্ভব ! কিন্তু একবিংশ শতকে এসে আমাকে শিখতে হচ্ছে কাউকে ঘৃণা করতে হলে অন্যের কাছ থেকে শোনাই যথেষ্ট ! অনেকটা ''কান নিয়েছে চিলে টাইপ''.....!!
গতানুগতিক চিন্তাধারার সমাজবদ্ধ দর্শনে বিশ্বাসী সকলকে অনুরোধ করছি, আপনারা 'তসলিমা'কে পড়ুন, দাউদ হায়দার'কে পড়ুন, 'অভিজিৎ'কে পড়ুন, 'হুমায়ূন আজাদ'কে পড়ুন, যার জীবনদর্শনের উপর আপনার কিঞ্চিৎ আপত্তি(চুলকানি) আছে, তাকেই পড়ুন ! প্রায় বেশিরভাগ পাঠকই তাদেরকে না পড়ে, না জেনে, অন্যের কাছে(প্রায় ক্ষেত্রেই ওয়াজিনে কেরাম) শুনে ঢালাওভাবে অযৌক্তিক মন্তব্য-মূল্যায়ন করে থাকি ! অথচ যা আদৌ সুস্থ-স্বাভাবিক সমাজের জন্য গ্রহনযোগ্য চিন্তা-চেতনার দর্শন নয় !
আমার মনে হয় সকলেরই ঈমান(বিশ্বাস) নবায়নের সময় এসেছে ! বাবা বলেছে, আমি হিন্দু, আমি মুসলিম, আমি খ্রিষ্টান, আমি ইহুদি...... ইত্যাদি ইত্যাদি। এই "বাবা বলেছে টাইপ"এর ধর্মই অন্যের জন্য আজ না হোক কাল, কোনো না কোনো দিক থেকে ক্ষতির কারন হয়ে দাড়ায় !! সকলেই নিজ নিজ অবস্থান থেকে যার যার ঈমান অথবা বিশ্বাসকে অর্জন করুন ! ঈমান/বিশ্বাস পিতৃ সম্পত্তির মতো পাওয়া মঙ্গলজনক নয় ! নিজের ঈমান/বিশ্বাস নিজে পড়ুন, নিজে জানুন, নিজে অর্জন করুন, তারপর বলুন-একটা বিষয়ে মন্তব্য করুন ! এটা আপনার আগের অবস্থানের চেয়ে বেশি কার্যকর হবে, বুদ্ধিবৃত্তিক হবে ।
# নানাবিধ ব্যস্ততার কারনে গ্রেগরিয়ান দিনপঞ্জির আজকের দিনের একেবারে শেষ মুহুর্তে এসে অভিজিৎ হত্যার এক বছরের শ্রদ্ধাঞ্জলি নিবেদন করছি ।।
# ভালো থাকুক অভিজিৎ'রা, ভালো থাকুক পৃথিবীর সকল পরিবর্তন প্রত্যাশী মানবমন্ডলী ।।
পুনশ্চ : কারো অনুভূতিতে আঘাত লাগলে, এড়িয়ে যান !! 

