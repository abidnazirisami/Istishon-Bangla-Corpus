ক্যানভাসার ও ধর্মগুরু 


**গোপন সমস্যা? বউ কে খুশি করতে পারছেন না? তাহলে ব্যবহার করুন আমার এই দাওয়াই। প্রথম রাতেই ফলাফল পাবেন। একটা কেনো চাইলে দুই-তিন টা বউ রাখতে পারবেন।
**খুজলি-পাচড়া, চুলকানি? দিনে- রাইতে খাউজানি,কাপড় উঠাইয়া খাউজানি? আর কোন চিন্তা নাই!! ব্যবহার করুন আমার পাগলা মলম।চুলকানি,খাউজানি চিরতরে শেষ!!!
**আপনি কি হতাশায় ভুগছেন? ব্যবসায় লোকসান? স্বামী বা স্ত্রী অবাধ্য? প্রেমে বিফল? শত্রুকে বশে আনতে চান? তাহলে আর দেরি নয়, চলে আসুন আধ্যাত্মিক বাবা.......এর কাছে। সকল মুশকিল আছান হয়ে যাবে ইনশাল্লাহ!!!! 
কি ভাবছেন আমি আবার নতুন ব্যবসা শুরু করলাম নাকি? মানে ক্যানভাসার হয়ে গেলাম নাকি? 
উপরের ভাষণ গুলা যারা রস্তায় বের হন তারা নিয়মিত শুনে থাকেন। মানুষকে ভুলভাল বলে তাবিজ-কবজ,মলম, পাউডার বিক্রি করাই ক্যনভাসারদের কাজ। যত বেশি চাপা মারা যাবে তত বেশি খরিদ্দার।
এমন কোন রোগ নাই তাদের ঔষধে না সারে। তাদের ব্যবসা কিন্তু মন্দ না। তাদের টার্গেট থাকে অশিক্ষিত ও অনুর্বর মস্তিকের সাধারণ মানুষ। 
এই ক্যানভাসারদের সাথে পীরদের আবার অনেক মিল রয়েছে। তাদের দুই পক্ষেরই মক্কেল ধরার কৌশল প্রায় একই। নানাম ধরনের লোভ দেখিয়ে তাদের দলে লোক ভিড়িয়ে ফায়দা লুটাই তাদের কাজ। 
ধর্ম গুরুরাও কিন্তু নানান ধরনের জাল ফেলে মানুষকে তাদের দলে অন্তর্ভুক্তি করে। যেমন আমাদের সত্য ধর্মে আসুন তাহলে পাবেন ইহকাল ও পরকালের শান্তির নিশ্চয়তা। একমাত্র আমাদের ধর্মেই দিচ্ছে আপনাকে সচ্ছলভাবে বাঁচার ২০০% গ্যারান্টি এবং পরকালে স্বর্গ-জান্নাত পাবার শতভাগ নিশ্চয়তা। অফার আরো আছে। এই তন্ত্র -মন্ত্র, সুরা-কালেমা পড়লে চেহারা সুন্দর হবে,আয় উন্নতি হবে, বিপদ থেকে রক্ষা পাবেন, সম্মান পাবেন আরো কত কি। অবান্তর নানান সব যুক্তি,লোভ আর ভয় দেখানো ছাড়া ধর্ম কিছু করতে পেরেছে কি? দিনের সিংহভাগ চলে যায় ধর্মীয় কর্মকান্ডে। প্রায় সকল ধর্মেই নারীদের ভোগ্যপণ্য ব্যতিত আর কিছুই মনে করে না। স্বামী কে খুশি রাখো, বাচ্চা উৎপাদব কর, রান্না করে খাওয়াও এটাই তাদের কর্তব্য। পরকালেও নারীদের জন্য সুখ-শান্তির তেমন কোন কথা কোন ধর্মেই উল্লেখ নেই। কিন্তু কেনো এই বৈষম্য?
যা হোক যা বলছিলাম, ক্যানভাসার ও ধর্মগুরু যাদের ব্যবসার ধরণ অভিন্ন। কিন্তু আমরা ক্যানভাসারদের বিশ্বাস খুব কম মানুষেই করি অন্যদিকে ধর্মগুরু দের কথা চোখ বুজে মেনে নেই। অন্ধের মত ভন্ডদের বিশ্বাস আর কত দিন? আসুন আলোর পথে, ভাগ্যের উপর ভরসা না করে কর্মের উপর করুন।

