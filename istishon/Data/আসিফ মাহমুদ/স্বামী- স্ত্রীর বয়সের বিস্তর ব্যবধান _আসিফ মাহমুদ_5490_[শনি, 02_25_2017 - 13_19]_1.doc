স্বামী- স্ত্রীর বয়সের বিস্তর ব্যবধান 


স্বামী -স্ত্রীর বয়সের বিস্তর ব্যবধান নিয়ে আমার বরাবরই চুলকানি রয়েছে।
পাঠকের কাছে ক্ষমা চেয়ে নিচ্ছি বড় লেখার জন্য।
( একটি সত্য ঘটনা তুলে ধরলাম)
পূরবী ।
বাবা LGED তে চাকরি করতেন । 
বাবার সহকর্মী , বাবার চাইতে সামান্য কম বয়সী আঙ্কেল প্রায়ই পূরবীদের বাসায় আসতেন , সময় কাটাতেন ।
বাঙালি সমাজের স্বাভবিক নিয়ম অনুযায়ী দুর্নাম রটে গেল পূরবীর পর্দানশীন আম্মা অবৈধ সম্পর্ক করছেন ঐ আঙ্কেলের সাথে ।
পূরবীর আম্মা লজ্জায় দুর্নামটা মিথ্যা প্রমাণ করতে সাথে সাথেই ১৪ বছর বয়সী পূরবীকে ৩০ বছর বয়সী আঙ্কেলের সাথে বিয়ে পড়িয়ে দিলেন ।
আঙ্কেল মহা আনন্দে তার অর্ধেক বয়সী মেয়েকে স্ত্রী করলেন ।
নারী পুরুষের দৈহিক ব্যাপারে সম্পূর্ণ অজ্ঞ পূরবী স্বামীর আদর সইতে না পেরে রাতের পর রাত কেঁদে কেঁদে চিৎকার করে আব্বু আম্মুকে ডাকল ।
আদরের মেয়েকে কেউ বাঁচাতে এল না ।
পূরবী সব মেনে নিল , তবে চিরদিনের জন্য তার স্বামীর সাথে দৈহিক সম্পর্কের সময় ও থাকত বরফের মত শীতল এবং কঠিন ।
পূরবীর প্রতিবেশী কলেজ ছাত্র জুয়েল ওর বিয়ের পরই আত্মহত্যার চেষ্টা টা করে প্রমাণ করল সে পূরবীকে ভালবাসত ।
জুয়েলকে বাঁচাতে গিয়ে পূরবী তার সাথে দেহ সম্পর্কহীন , শুধুই মনের ভালবাসা শুরু করল ।
আঙ্কেল পূরবীর বাবার সাথে সমান সমান টাকা দিয়ে একটা বাড়ি কিনলেন ।
পূরবী আর তার স্বামীর এক ছেলেও হল ।
ছেলে হওয়ার পর স্বামী অন্য এক মহিলার সাথে সম্পর্ক করলেন - শীতল শারীরিক সম্পর্কের অজুহাতে ।
একবারো পূরবীকে জিজ্ঞেস করেননি কেন সে এমন বা কোন সমাধানের জন্য কোন ডাক্তার ও দেখাননি ।
তিনি ডিভোর্স দিলেন পূরবীকে ।
নতুন বৌকে নিয়ে সংসার শুরু করলেন ।
যৌথ টাকায় কেনা বাড়ি একাই দখল করলেন ।
কয়েক বছর পর পূরবীও বিয়ে করল ।
জুয়েলকে নয় ।
এক দূর সম্পর্কের ভাইকে ।
ওদের ছেলেটা রয়ে গেল নানাবাড়িতে - পিতৃমাতৃহীন ।
বয়সের বিশাল ব্যবধান এই বিয়ের অসফলতার একমাত্র কারণ ।
এদেশের প্রায় ৯০% ছেলেরা চায় তাদের স্ত্রী যেন কমবয়সী হয় ।
বেশির ভাগ বিয়েতে স্বামী স্ত্রীর বয়সের দুরত্ব হয় ১০ বছর বা তার কাছাকাছি ।
মেয়ে পক্ষ মেয়ের ভবিষ্যৎ নিরাপত্তার ভয়ে ছেলের কাছে বড় অংকের দেনমোহর বা সম্পদ দাবী করে ।সমবয়সী হলে কিন্তু এই দাবি গুলা থাকতো না।
এত বয়সের পার্থক্য থাকে বলে তাদের মধ্যে সহজ সম্পর্ক তৈরি হতে পারেনা ।
কম বয়সের সংকোচ থাকায় স্ত্রী স্বামীর সাথে দুরত্ব রাখে ।
আবার স্বামীও স্ত্রীকে অপরিপক্ক বুদ্ধি মনে করে কোন পারিবারিক বিষয়ে স্ত্রীর পছন্দ-অপছন্দ বা ইচ্ছা অনিচ্ছা কে মূল্য দেয়না ।
কোন সখ্যতা তাদের ভেতর থাকেনা ।
ফলে দুজনেই তাদের সম পর্যায়ের মনের সঙ্গী খোঁজে ।
বর্তমান সমাজে এত বেশি পরকীয়া প্রেমের জন্য অনেকাংশে দায়ী ।

