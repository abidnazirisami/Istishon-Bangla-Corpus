প্রতিবাদী বাঙ্গালী, প্রতারক বাঙ্গালী___ আবেগী বাঙালী


বাঙালী কেমন জাতি? আবেগী? বোকা? প্রতারক? স্বার্থপর? পরোপকারী? প্রতিবাদী? সাম্প্রদায়িক? স্বার্থপর? নাকি ভন্ড? প্রশ্নটিই আসলে ঠিক না। জাতির কোনো “বিশেষন” থাকতে পারেনা।“বিশেষন” থাকে মানুষের। যেহেতু একই বৈশিষ্ট্যপূর্ন কিছু মানুষ নিয়েই একটি জাতিসত্ত্বা গঠিত হয় তাই আমরা প্রতিটি জাতিকেই একটি বিশেষন দিয়ে দিই। যেমন চায়নারা “বুদ্ধিমান টেকিচোর” ; জাপানিরা কর্মঠ, জার্মানরা মেশিন, পাকিস্তনীরা লুইচ্চা(গুগল এর পর্নো সাইট ব্রাউজের র‍্যাংকিং এ প্রথম)। আমরা কি? আমরা কেমন? উত্তর দেয়ার আগে আমার মনে যেটি আসে তা হচ্ছে আমরা কি বা কেমন সেটার আগে বলতে হবে “বাঙালীরা নির্যাতিত”। সহস্র বছর ধরে এই বাঙালীরা নির্যাতিত হয়েছে, হচ্ছে এবং ভবিষ্যতে আরো বেশি হবে। বর্তমান ডিজিটাল সরকার বলেন, উন্নয়নের জোয়ারে ভাসিয়ে দেয়া চারদলীয় ঐক্যজোট বলেন অথবা হ্যান্ডসাম হুমো এরশাদই বলেন সকল আমলেই বাঙালী নির্যাতিত হয়েছে। পাকিস্তান, ইংরেজ থেকে শুরু করে করে ঐ রাজা-বাদশাহদের আমলেও বাঙালী শুধু নির্যাতিত হয়ে গিয়েছে। ইংরেজ আমলে কোলকাতাকে বিশেষ প্রাধান্য দিলেও তাতে অল্প সংখ্যক বাঙ্গালী-ই ইংরেজদের কাছ থেকে সুবিধা আদায় করতে পেরেছে। বাকিদের ঐ নির্যাতনেরই শিকার হতে হয়েছে। এর সবচাইতে বড় দুটি কারন আমার কাছে মনে হয়... বাঙ্গালীরা বোকা, আবেগপ্রবন এবং লোভী। বোকা বাংলীদের এই আবেগকে বারবার ব্যবহার করা হয়েছে শাসক গোষ্ঠির স্বার্থে। আর অবশিষ্ট “লোভী” বাংগালীদের লোভ দেখিয়ে তাদেরকে বানিয়েছে “মীরজাফর”। 
ইংরেজ এবং তৎকালীন কুলীন হিন্দু সমাজ দ্বারা নির্যাতনের শিকার হয়ে “আইডেন্টিটি ক্রাইসিসে” ভুগতে থাকা বাঙ্গাগালীরা যোগ দিলো পাকিস্তানীদের সাথে। ধর্ম যে মানুষের সংস্কৃতি,ঐতিহ্য,আচার,দর্শনে পরিবর্তন আনতে পারেনা সেটি বুঝতে বেশি সময় লাগেনি আমাদের। ১৯৫২তেই আমরা তা বুঝতে পেরেছিলাম যখন তারা আমাদের ভাষার উপর আক্রমন করে। একটি জাতির সংস্কৃতির ভিত্তিই হচ্ছে “ভাষা”।. আর ঐ ভাষার উপর হাত দিয়ে তারা বুঝিয়ে দিলো যে তোমরা আমাদের ভাই না...আমরা শাসক তোমরা প্রজা।সেই যে হাঁড়ি ভাংগল সেই হাঁড়ি আর জোরা লাগেনি। এরপর একের পর এক দ্বন্দ চলতেই থাকল। আসল ১৯৭১।. কিন্তু আবারো বোকা বাংগালী সঠিক সময়ে সঠিক সিদ্ধান্ত (এখানে আমি নেতৃত্বের কথা বলছি) নেয়ার অভাবে আমাদের মুক্তিযুদ্ধের ফায়দা লুট করে নিলো ইন্ডিয়া। এখনো আমাদের রাজনীতি ঐ ইন্ডিয়া আর পাকিস্তান(পড়ুন সৌদিয়ারব কেন্দ্রিক ইসলামিক গোষ্ঠি) তে বিভক্ত। আবেগী বাঙালী ঠিকই ঝাপিয়ে পরেছিলো মাতৃভুমিকে বাঁচাতে। কিন্তু বুকে বল থাকলেই ত চলবেনা। হাতে অস্ত্রও ত থাকতে হবে। বনের পাখির মতো গুলি করে মেরেছে বাঙালীদের তারা। কিন্তু সেই সময়ের নেতৃত্ব যদি আরো সাহসী সিদ্ধান্ত নিতো তাহলে এইরকম একটি গণহত্যার মাঝ দিয়ে আমাদের নাও যেতে হতো। এরপরের ইতিহাস সবারই জানা। দেশ পরিচালনায় সরকারের ব্যার্থতা, মুজিব হত্যা...জিয়ার আগমন। খাল কাটার নাটক দেখিয়ে আসলে আনল কুমির। দেশবিরোধী রাজাকার জামাত শিবিরদের করে দিলো রাজনীতি করার সুযোগ। বোকা বাঙালী ভুলে গেলো।
এরপর এরশাদ। আসল ৯০ এর গন অভ্যুত্থান। সবাই বুকে আশার প্রদীপ জ্বালালো, “এইবার হবে”। .হলো। শাহবুদ্দিন সাহেবের তত্ত্বাবধানে একটি ভালো নির্বাচন পেলাম আমরা। নির্বাচনের আগেই মন্ত্রীসভা করে ফেলা আওয়ামীলীগকে বর্জন করে মানুষ খালেদা জিয়ার উপর আস্থা স্থাপন করল।কিন্তু আমাদের প্রধান দু’টি রাজনৈতিক দল একজন আরেকজনের উপর আস্থা রাখতে পারলোনা। সেই অনাস্থা থেকেই উদ্ভাবিত হলো “তত্ত্বাবধায়ক সরকার” নামক আজব এক মডেলের। এই সরকারের কাজ শুধু নির্বাচন করা। কিন্তু একটি অনির্বাচিত অন্তর্বর্তীকালীন সরকারের "রিস্ক ফ্যাক্টরগুলো" নিয়ে আমাদের রাজনৈতিক নেতারা ভাবলেন না। তাদের প্রধান সমস্যা একের প্রতি অপরের অবিশ্বাস। প্রয়োজনে তারা দেশবিরোধী শক্তির সহায়তা নিবে কিন্তু নিজেদের মধ্যে বিশ্বাসের সেতু তৈরি করবেনা। ভাবতেও অবাক লাগে, বংবন্ধুর কন্যা হয়েও শেখ হাসিনা জামাতের সাথেও একসময় বন্ধুত্ব স্থাপন করেছিলো,হওক তা সাময়ীক সময়ের জন্য কিন্তু করেছিলো ত! যাই হওক বিএনপি অনেকটা সারপ্রাইজিংলি-ই নির্বাচিত হলো এবং জনগনের আস্থা ভাংতে তারা খুব বেশি সময় নিলোনা। নামে আমরা একক ব্যাক্তির শাসন ব্যবস্থা বা “একনায়কতন্ত্র” থেকে “সংসদীয়” ব্যবস্থায় ফিরে গেলাম বটে কিন্তু ক্ষমতাখানি কিন্তু ঐ একক ব্যাক্তি (খালেদা জিয়া) র হাতেই রয়ে গেলো। “ক্ষমতার বিকেন্দ্রীকরন” ছাড়া রাষ্ট্রের কোনোরূপ উন্নতি যে সম্ভব না সেটি তারা জেনেও ক্ষমতার লোভ ত্যাগ করতে পারলোনা। এরপরের কাহিনী সবার জানা। প্রয়াত তৎকালীন মেয়র হানিফের এর তৈরি করা “জনতার মঞ্চে” জনতার ঢল নামল। বিএনপি বাধ্য হলো তত্ত্বাবধায়ক সরকারের অধীনে নির্বাচন দিতে।নির্বাচন হলো। এইবার জনগন মুক্তিযুদ্ধের নেতৃত্বদানকারী দল অর্থাৎ আওয়ামীলীগকেই গদিতে বসাল। কিন্তু আমরা কি পেলাম? ঐ কদু আর লাউ। 
‘৯০ আন্দোলনের ফল আমরা পেলামনা বিএনপির ক্ষমতার লোভ আর নিজ দলের লোকদের সুবিধা দেয়ার উদ্দেশ্য হাসিল করার কারনে। ‘৯৬ এর আরেক আন্দোলনের ফলও আমরা পেলাম না আওয়ামীলীগের দেশকে বাপ-দাদার সম্পত্তি মনে করার কারনে। দেশ কারো সুবিধা আদায়ের জন্য নয়,বাপ-দাদার সম্পত্তি বানানোর জন্যও নয়। দেশ জনগনের জন্য। একটি সিগারেট থেকে একটি সুই কেনা, নামাজের টুপি পরা থেকে বাথরুমের স্যান্ডেল কেনা, বান্ধবির সাথে ফোনালাপ থেকে বিবাহিতদের কনডম কেনা সব জায়গাতেই আমরা সরকারকে টাকা দেই। সেই টাকা দিয়ে সরকার দেশের জনগনের জন্য কাজ করবে এই জন্য। নিজের দলের আখের গোছাবার জন্য নয়। 
আমরা বারবার গর্জে উঠেছি আর ভেবেছি , “এইবার বুঝি হবে” আর বারবার প্রতারিত হয়েছি এই দেশেরই রাজনৈতিক নেতাদের দ্বারা। বুয়েটের সনি হত্যা,শামসুন্নাহার হলে পুলিশের আক্রমন, জাহাঙ্গির নগরে “সেঞ্চুরি মানিক” ...কতবার আমরা গর্জে উঠেছি। কতবার আমরা নিজেদের দাবি নিয়ে দাঁড়িয়েছি সরকারের সামনে। পেয়েছি শুধু আশার বানী আর “হবে” “হবে” “হবে” এই কথা। কিন্তু কি হয়েছে? 
এইবার আওয়ামীলীগ ক্ষমতায় আসার পিছনে অন্যতম কারন ছিলো রাজাকারদের বিচার করা কিন্তু চার চারটি বছর গেলো পেলাম মাত্র দুটি রায়। আর এর মাঝেই শুরু হয়ে গেলো রায় নিয়ে রাজনৈতিক হিসাব নিকাশ। আমি আইনের ছাত্র না। ট্রাইবুনাল-বাইবুনাল আমি বুঝিনা।বুঝতে চাইওনা, আমি বুঝি সরকার যদি চায় তাইলে চাইরদিনে সবকয়টা রাজাকারের বাচ্চারে শাহবাগের মোড়ে লাইন ধরায়ে ফাঁসি দিতে পারে।
আমরা দেশের নাগরিক হয়েও কোনো নাগরিক সুবিধা পাইনা। কৃষক কষ্ট করে ধান ফলায়...সরকার বুক ফুলিয়ে বলে, “আমাদের আমলে খাদ্যের ঘাটতি নেই”।. কিন্তু শরীরের রক্ত পানি করে ফলানো ধানের দাম পায়না কৃষক...চলে যায় মধ্যসত্ত্বভোগীদের পেটে। হাসপাতালে যে আমাদের ওষুধ দেয়া সরকারের দায়িত্ব এটি আমাদের কাছে কৌতুকের মতো একটি কথা, রেশনের চাল দেয়া হয় কিন্তু তাতে চাল থাকে কম কাকর থাকে বেশি।সকাল ৯টার ট্রেন রাত ৯টায় ছাড়ে আর সরকার আমাদের ইলেক্ট্রিক ট্রেনের স্বপ্ন দেখায়। বাসা থেকে বেড়িয়ে নাক চাপা দিয়ে হাঁটি যেনো ডাস্টবিনের গন্ধ নাকে না আসে আর সরকার আমাদের ঢাকাকে সিংগাপুর বানানোর মডেল দেখায়। আমরা দেখি আর ভাবি একদিন..
আমরা ইলেক্ট্রিক ট্রেন চাইনা,সিংগাপুর হতে চাইনা,সব রাজাকারের বিচার করবেন এই অবাস্তব কথাও বিশ্বাস করতে চাইনা। দয়া করে আমাদের ভাংগা ট্রেনটা টাইম মতো চালান, ডাস্টবিনটা পরিষ্কার রাখেন, পুরাতন যানবাহনগুলাকে জব্দ করে কয়েকটা দিন বেশি বাঁচতে দেন। যে রাজাকারগুলারে ধরছেন সেগুলারে লটকায়ে দেখান। 
আমরা বারবার প্রতিবাদ করেছি...বারবার প্রতারিত হয়েছি। কিন্তু সবকিছুর যেমন শুরু থাকে তেমন সবকিছুর শেষও থাকে। এই প্রতারনারও শেষ আছে। শাহবাগের এই প্রতিবাদও যদি প্রতারনা দিয়েই শেষ হয় তবে অপেক্ষা করেন। পিপল আর ওয়েটিং উইথ দেয়ার থাম্বস। 

