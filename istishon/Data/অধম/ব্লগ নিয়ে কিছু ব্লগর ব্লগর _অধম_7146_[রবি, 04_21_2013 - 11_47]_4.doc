ব্লগ নিয়ে কিছু ব্লগর ব্লগর 


ব্লগ কি?
-যেখানে মানুষ নিজের মতামত প্রকাশ করে। যে কোনো টপিক (ব্যাক্তিগত ব্যাপার থেকে শুরু করে রাজনৈতিক,তাত্ত্বিক সকল) নিয়েই সে লিখতে পারে। এই লেখাটিকে বলা হয় "পোস্ট"।.এর ঠিক নিচে থাকে কমেন্ট করার জায়গা।প্রতিটি ব্লগেই সদস্য হবার জন্য (যেমন আপনার একটা ফেসবুক আইডি খোলার জন্য কিছু ফর্মালিটি করতে হয়) কিছু নীতিমালা থাকে যা ঐ ব্লগের কর্তৃপক্ষ ঠিক করেন। তবে ব্লগে কমেন্ট করার জন্য আপনাকে সদস্য হতেই হবে এমন কোনো কথা নেই।বেশিরভাগ ব্লগেই অতিথীদের কমেন্ট করার অপশন থাকে। তবে সেটি মডারেশন প্যানেল পার হয়ে যায়। তবে ব্লগের মডুরা "প্রথম আলো" পত্রিকার মডুদের মতো আপনার বক্তব্যকে কাটছাঁট করে প্রকাশ করেন না। যদি আপনার বক্তব্যে কোনো গালাগালি/ব্যাক্তিগত আক্রমন না থাকে তবে সেই কমেন্ট পাস হয়ে যায়। তার মানে ব্লগে কেউ এসে তার মনের মাধুরি মিশিয়ে যা খুশি লিখে চলে গেলে বাঁচার উপায় নেই। তাকে ধরার জন্য হাতে ছাই লাগিয়ে বসে থাকে পাঠকেরা। এখানে যুদ্ধ হয় কি-বোর্ডে যা অবশ্যই সমাজের বুদ্ধিবৃত্তিক বিকাশের জন্য খুবই প্রয়োজনীয়।
ব্লগের প্রয়োজনীয়তা কি? 
- ধরা যাক আজকে আপনার কোম্পানি থেকে কোনো প্রি-নোটিশ ছাড়া,কোনো বেতন-ভাতা না দিয়ে ১০ জন কর্মিকে ছাটাই করল। এখন আপনার কোম্পানির মালিক একজন বিশিষ্ট শিল্পপতি। ধরা যাক তার নিজেরই একটা পত্রিকা আছে। আছে সরকার-বিরোধী দুই পক্ষেই তার বিশেষ জোড় আছে।তাই নিজ জোড়বলে এই কর্মি ছাটাইয়ের খবরটি পুরু ব্ল্যাক-আউট করে দিলেন তিনি। এই যে ১০ জন কর্মির প্রতি অন্যায় হলো সেটি কেউ জানতেও পারলোনা আবার অন্যদিকে তিনি কোনো মাদ্রাসাতে টাকা দিয়ে বা এলাকাতে মসজিদ বানিয়ে অথবা শিশুদের জন্য কিছু বৃত্তি দিয়ে ঐ একই মিডিয়ার জোড়ে সমাজে বিরাট দরদী লোক হিসাবে পরিচিত হয়ে গেলেন।কিন্তু আজকে এই অনলাইন দুনিয়াতে আপনার কোম্পানির বসকে নাংগা করার জন্য ব্লগ কমিউনিটি আছে। ছড়িয়ে দেয়ার জন্য আছে ফেসবুক,টুইটার। সিলেটের রাগীব আলীর নাম জানেন? তাকে বলা হয় "দানবীর"।.অথচ কত দরিদ্র মানুষের সম্পদ,কত সরকারী সম্পত্তি তিনি বেদখল করেছেন তার কোনো ইয়াত্তা নেই। ATN বাংলার মাহফুজুর রহমানকে আমরা সবাই ভালো মানুষ হিসাবেই জানতাম যদি না "সাগর-রুনির হত্যাকান্ডে সে এবং তার আপন ভাইসহ আরো অনেকে জড়িত আছে" এই কথাটি ব্লগে আলোচিত হতো।আমরা পরিমলকে নিরীহ একজন শিক্ষকই মনে করতাম প্রথম আলোর প্রচারনার বলে। তার মানে কি দাঁড়াল?ব্লগের প্রয়োজনীয়তা কি? ব্লগ কর্পোরেট সোসাইটি, শাসক গোষ্ঠি থেকে শুরু করে আপনার এলাকার পাশের বাড়ির কাজের মেয়েটির উপর যে অত্যাচার হয় সেই খবরটি ছড়িয়ে দেয়ার একটি হাতিয়ার। সেই সাথে অবশ্যই জ্ঞান-বিজ্ঞান,ইতিহাস-দর্শন নিয়ে আলোচনা-সমালোচনা করার জায়গাও।
ব্লগে কি মিথ্যাচার/ভুল তথ্য প্রকাশ হয় না? সেইক্ষেত্রে করনীয় কি?
- অবশ্যই হয়। জামাতিদের সোনার বাংলা ব্লগে গেলেই সেটি খুব ভালোভাবে টের পেতেন। সেটি এখন নিষিদ্ধ। কিন্তু আপনি কষ্ট করে একটু সবুজ বাংলা নামের আরেকটি ব্লগ আছে, যেখানে অনেক কুদরতি ব্যাপার স্যাপার নিয়ে নিয়মিতই পোস্ট পরে যার আদৌ কোনো ভিত্তি নেই। এবং কমেন্টে রেফারেন্স বা পোস্টের বৈজ্ঞানিক ভুলটি ধরিয়ে দিলে পুরুষ্কার স্বরুপ আপনাকে "ব্যান" খেতে হবে।এছাড়াও অনেক ভিত্তিহীন ভুল খবর ব্লগে আসে কিন্তু সেগুলোকে "ভিত্তিহীন" , "ভুল" প্রমান করার জন্য আপনার হাতে কি-বোর্ড আছে আর আপনার ঘাড়ের উপর একটি মাথা আছে যার ভিতরে "মস্তিষ্ক" নামক একটি বস্তুও আছে। এইগুলার ব্যবহার করুন। মিথ্যার কি সাধ্য সত্যের সাথে যুদ্ধ করে টিকে থাকার। চান্দের মধ্যে সাইদী বাবাজির ছবিও ত ব্লগে এসেছে তাই বলে সাইদী বাবাজী চান্দে গেছেগা? পত্রিকার সাথে এইখানেই ব্লগের মূল পার্থক্য। পত্রিকাতে আপনি/আমি একটি নিউজ পড়ছি। মানলাম ১০টা পত্রিকা থেকে ১০টা নিউজ ১০ ভাবে পড়ছি। এখন প্রায় কর্পোরেট হাউজগুলোই এই মিডিয়া ব্যবসাতে নেমেছে। তাই আমাদের সামনে বিপদ আরো বেশি। মাহফুজকে বাঁচাতে তার পোষা কুকুরের মতো সহকর্মিদের উপর ঝাপিয়ে পড়েন ATN বাংলারই অন্য সাংবাদিকেরা। আয়োজন করেন অনুষ্ঠানের। যেখানে আমরা দেশের বিশিষ্ট নাট্য ব্যাক্তিত্বদেরও পাই মাহফুজুর রহমানের গুন গাইতে। স্বাভাবিক। নূন যার খায় গুন ত তারই খাবে। যেমন আছে "পেইড ব্লগার"ও। জামাত-শিবিরের প্রতিমাসে প্রচুর টাকা বাজেট থাকে এই ব্লগ এবং ফেসবুকের পিছনে। বাজেট আছে আওয়ামীলীগেরও। বিএনপি ত গাধাদের দল তাই তাদের অনলাইন এক্টিভিজম নাই। কিন্তু এই "পেইড ব্লগার" সংখ্যাটা খুব কম। আপনার মস্তিষ্কটা একটু খাটালেই আপনি বুঝতে পারবেন কে পেইড এ্যাজেন্ট থাকুক পেইড এজেন্ট,তাতে কি? সে ত লিখছেই। লিখা দিয়েই লিখাকে ডীফেন্ড করা যায়। দা-কুড়াল লাগেনা। 
এতকিছু থাকতে হঠাত ব্লগের পিছনে সবার এত রাগ কেনো?
- এইটা বুঝতে আর আপনাকে শার্লক হোমস হইবার প্রয়োজন নাই। ছোটবেলাতেই আমরা পড়েছি, "অসির চাইতে মসির জোড় বেশি" মানে হলো তলোয়ারের চাইতে কলমের জোড় বেশি।.লাদেন কোথায় আছে তা জাইনাও আম্রিকা লাদেনকে নিয়ে এত চিন্তিত ছিলোনা। কিন্তু CIA তাদের পুরো শক্তি লাগিয়ে দিয়েছিলো "শেখ আনোয়ার আওয়ালকি"কে হত্যা করার জন্য। কেনো? শেখ আনোয়ারের পিছনে কেনো এমন হন্যে হয়ে লেগেছিলো আম্রিকা? কারন শেখ আনোয়ারের লেকচার। আপনারা যারা জাকির নায়েকের লেকচার শুনে থাকেন তাদেরকে আমি একটিবারের জন্য "শেখ আনোয়ারের" লেকচার শুনতে বলব। উনার ব্যাখ্যা...ইসলামের প্রতিটি বিষয়ে ঈমান,যাকাত,মৃত্যু,কনফেশন এগুলো নিয়ে উনার লেকচারের সিডি আছে...অনলাইনে mp3 আছে। শুনে দেখতে পারেন। উনার ডিটেইলিং এত অসাধারন ছিলো যে, যে কেউ যদি সামান্যতমও ঈমান ধারন করে সে পরিপূর্ণ মুসলিম হতে বাধ্য হতো, শুধুমাত্র লেকচার শুনে।। শেখ আনোয়ার কাজ করতেন মানুষের মগজে। তাই তিনি বিপদজনক ছিলেন US সাম্রাজ্যবাদের জন্য। সৌদিয়ারবের শেখরা কোনো "রিস্ক ফ্যাক্টর" না। ইসলামী জংগীবাদ ত আম্রিকার জন্য শাপেবড়। তারাই ত ইসলামী উগ্রবাদীদের প্রমোট করে। কিন্তু শেখ আনোয়ারের মতো যারা সত্যিই মানুষের মধ্যে ইসলামী চেতনা ঢোকাতে চায় তারাই বিপদজনক। সেই কাজটিই ত করছে ব্লগ। ব্লগ এখন যুবসমাজের মগজে কাজ করছে। "প্রথম আলো","চ্যানেল আই"...এইসকল মিডিয়া দিয়ে আমাদের আর অন্ধ-বধির করা সম্ভব হচ্ছেনা। এটি কর্পোরেটজগত,মাল্টি ন্যাশানাল কোম্পানি থেকে শুরু করে শাসক শ্রেনী এমনিক আন্তর্জাতিক রাজনীতির জন্যও হুমকি। "মগজ ধোলাই" দেয়াটার বিরুদ্ধে দাঁড়িয়ে যাচ্ছে যে দেশের তরুনেরা। 
ব্লগার বনাম নাস্তিক 
নাস্তিকতা কি? নাস্তিকতা একটি দর্শন। ঈশ্বরের অস্তিত্ব-অনস্তিত্ব নিয়ে আলোচনা-সমালোচনা,যুদ্ধ-বিগ্রহ;খুন-খারাবি চলে আসছে সেই ৩৫০০ বছর ধরেই। আপনি আপনার চারিদিকে তাকিয়ে দেখেন ত। কতজন "নাস্তিক" বা ঈশ্বরে বিশ্বাসহীন লোক আপনি পাবেন? ১হাজারে ১টিও পাবেন কি না সন্দেহ আছে। তাহলে আপনারা কিভাবে এই কথাটি বিশ্বাস করেন যে ব্লগাররা সব নাস্তিক?! ব্লগে এত হাজার-হাজার মানুষ আসে,পড়ে এরা সবাই নাস্তিক? এমন উদ্ভট কথা আপনারা কিভাবে বিশ্বাস করেন? আপনারা বিশ্বাস করেন কারন আপনার এলাকার মসজিদের ঈমাম মাইকে এই কথা বলেছেন আর আপনি বিশ্বাস করে বসে আছেন। আপনাদের এই অলসতা, এই অতি মুগ্ধতা এবং সর্বোপরি ধর্ম সম্বন্ধে আপনাদের এই অজ্ঞানতাকেই পুঁজি করে তারা এইভাবে বিষিয়ে তুলছে আমাদের সমাজকে। আপনি নিজ হাতে দা দিয়ে কোপাতে যাচ্ছেন আপনার প্রতিবেশী হিন্দু পরিবারটিকে... । .আপনি একটিবার ঐ হুজুরকে জিজ্ঞাস করেছেন, "ব্লগ কি?" 
কিছুদিন আগে ঘটে যাওয়া "শাহবাগ বিপ্লব" এর উদ্যোক্তা ছিলো ব্লগাররা। বাংলা ব্লগ এখনও সেই পর্যায়ে না গেলেও অনেক ডেডিকেটেড মানুষের অক্লান্ত পরিশ্রমে আর অগনিত লেখক/পাঠকদের অবদানে বাংলা ব্লগ আজ একটি পর্যায়ে যেতে পেরেছে। যেখান থেকে আমরা আজ ঐ জোচ্চোর-বাটপারদের রাজনীতিবিদদের বিরুদ্ধে আওয়াজ তুলতে পারি। গ্রামের অগনিত মানুষের রক্ত শোষন করে বিদেশীদের পদলেহন করে পাওয়া ডঃ ইউনুসের গুমোর ফাঁস করতে পারি। ব্লগ আছে বলেই আজ আমরা বাংলা সংস্কৃতিকে ধ্বংস হওয়ার হাত থেকে বাঁচার চেষ্টা করতে পারি। ব্লগ আছে বলেই আজ আমরা শাসকদের বিরুদ্ধে আওয়াজ তুলতে পারি। ঐ সুবিধাভোগী মধ্যবিত্তের মতো অফিস করে বাসায় এসে লুংগি পরে খালি গায়ে মুড়ী চিবুতে চিবুতে বউকে নিয়ে জি-বাংলার সিরিয়াল দেখে, " এই দেশের কিচ্ছু হবেনা" বলে আজকে ঘুষের টাকাটা মিলে ব্যাংকে মোট কত জমল সেই সকল সুবিধাভোগী মধ্যবিত্তদের মতো আরেকজন না হয়ে অন্তত "শুয়োরের বাচ্চা" বলে একটি গালি ত দিতে পারি।

