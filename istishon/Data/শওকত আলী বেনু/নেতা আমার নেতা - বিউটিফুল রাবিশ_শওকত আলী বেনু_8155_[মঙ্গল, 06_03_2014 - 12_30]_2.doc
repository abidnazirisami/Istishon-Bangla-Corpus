নেতা আমার নেতা - বিউটিফুল রাবিশ


 নেতা আমার ইয়াংম্যান
স্মার্টনেসে নাই জুড়ি
শতাব্দী ছুঁতে বয়স মাত্র
রইছে বাকি কুড়ি !
মহাজ্ঞানী নেতা তিনি
মাথায় ভরা টাক
রাবিশ-বোগাস বেফাঁশ শব্দে
পাবলিক হারায় বাক ।
পন্ডিতেরা যতই বলুক
বেফাঁশ কথা কয়
'আই অ্যাম একদম ফেডআপ'
এই বাংলিশ ক্যামনে বেফাঁশ হয় !
কথায় কথায় যতই বলেন
বোগাস-ননসেন্স-রাবিশ
নেতার চোঁখে ডক্টর ইউনুস
বিউটিফুল রাবিশ !
নিন্দুকেরা বেজায় চেঁচায়
চলছে দেশে লুটনীতি
নেতা আমার করছে চাঙ্গা
বিশ্ব মন্দায় অর্থনীতি !
পুঁজি বাজার দুষ্টু বাজার
এই কথা সে কয়
ওই বাজারের মাল পাচারে
নাইকো নেতার ভয় ।
রাবিশ খ্যাত নেতা আমার
হোকনা যত বেসামাল
নামে নামে জমে টানে
মালের মন্ত্রী আবুল মাল ।

