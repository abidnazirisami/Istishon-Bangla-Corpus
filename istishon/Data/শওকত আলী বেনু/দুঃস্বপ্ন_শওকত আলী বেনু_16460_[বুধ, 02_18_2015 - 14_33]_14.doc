দুঃস্বপ্ন


------এভাবেই কেটে গেল দিনকে দিন। হুশ নেই।
অতঃপর?
অতঃপর তারা ভাবলো-
কাকের মাংশ খেয়ে যাচ্ছে ক্ষুধার্ত দ্রোহী কাকেরা
ভূখণ্ড দাঁড়িয়ে আছে নেংটা সাধুদের প্রেমের ফাঁদে
জনতার রোষানলে প্ইাক পেয়াদা লাপাত্তা
ঘেন্নায় রক্তবমি ঢেলে দিচ্ছে পূণ্যস্নাত প্রাসাদে।
অতঃপর?
নগরে জাহাজ ছুটে এলো সুনামির সমুদ্র প্লাবনে।এবার
হিজরাদের লাঠি মিছিল-
তারাও অবাধ যৌন সুখ পেতে চায় নিরবে। শুরু হয়
কুহেলিকার অন্ধকারে বাজিকরদের আনাগোনা।
অতঃপর?
দুর্দান্ত শিকারি এক বওলা ঈগল সবকিছু বদলে দিলো
হিংস্র উন্মাদনায় গর্ত চিড়ে ফুঁসে উঠে নাদুস-নুদুস নাগ।
এদের হুশ ফিরেছে অবশেষে।
ভূখণ্ড ঘিরে এখন কাঁটাতারের জাল।
অভিষেকের ঢেউয়ে রাজ্য একাকার। 

