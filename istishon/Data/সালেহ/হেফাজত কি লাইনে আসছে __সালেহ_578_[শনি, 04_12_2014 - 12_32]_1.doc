হেফাজত কি লাইনে আসছে _


গত ১১ এপ্রিল, ২০১৪ শুক্রবার সন্ধ্যায় চট্টগ্রাম নগরের লালদীঘি ময়দানে হেফাজতে ইসলাম আয়োজিত দুই দিনব্যাপী শানে রিসালত সম্মেলনের উদ্বোধনী দিনের দ্বিতীয় অধিবেশনে হেফাজতে ইসলাম বাংলাদেশের আমির শাহ আহমদ শফি বক্তব্য রাখেন | 
 আহমদ শফী বলেছেন, ‘হাসিনা সরকার, আওয়ামী লীগ, ছাত্রলীগ সবাই আমাদের বন্ধু। এদের সঙ্গে কোনো আদাবত (শত্রুতা) নাই। কেউ যদি বলে, হাসিনা সরকার, ছাত্রলীগ আমাদের দুশমন, এটা বুঝাটা ভুল হবে। এদের কাউকে কোনো দিন আমি গালি দেই নাই।’
শফী বলেন, ‘আমরা ভালো হলে সরকার ভালো হবে। আমরা যদি খারাপ হই, সরকার খারাপ হবে। আমাদের ওপর জুলুম অত্যাচার চালাবে।’
তিনি সম্মেলনে আসা নেতা-কর্মীদের উদ্দেশে আরও বলেন, ‘আসুন আমরা আল্লাহর দরবারে তওবা করি। আমরা খারাপ হয়ে গেছি। না হয়তো আমাদের এ দেশ সোনার বাংলা হবে না কেন। আমরা আল্লাহর দরবারে দোয়া প্রার্থনা করি, বাংলাদেশকে যেন সোনার বাংলা বানাতে পারি। যেসব ব্যবসায়ী ব্যবসা চালাতে পারছে না, তাদের জন্য তিনি দোয়া করেন। যে সব গার্মেন্টস বন্ধ হয়ে গেছে সেগুলো যাতে আবার চালু হয়, রাস্তাঘাট ভালো হয় সে জন্য দোয়া করেন।’ 
হেফাজতে ইসলামের প্রধান আল্লামা আহমেদ শফির উক্ত বক্তব্যের সাথে গত বছরের এপ্রিল/মে মাসে তার দেওয়া বক্তব্যগুলোর মধ্যে বিস্তর পার্থক্য পরিলক্ষিত হচ্ছে | প্রশ্ন হল গত একবছরে কি এমন পরিবর্তন হইলো যে আল্লামা শফির মত ধর্মান্ধের কাছে আওয়ামী লিগ/হাসিনা সরকারকে বন্ধু মনে হচ্ছে ?? কিংবা, কিভাবে আওয়ামী লিগ/হাসিনা সরকার গত একবছরে আল্লামা শফির কাছে নাস্তিক দল হতে আস্তিকদের দলে রুপান্তরিত হইলো ?? :-?
এই প্রশ্নের উত্তর তিন ধরনের হতে পারে|
এক: আওয়ামী লিগ হেফাজতে ইসলামকে টাকা দিয়ে কিনে ফেলেছে !! ( এক্ষেত্রে প্রশ্ন আসবে আল্লামা শফি গতবছর শাপলা চত্বরে যে সমাবেশ করেছিলেন তা তিনি কাদের প্ররোচনায় ও কি উদ্দেশ্যে করেছিলেন?? )
দুই: হেফাজত এদেশের সেক্যুলার শক্তির সামর্থ্য সম্পর্কে ভালো ধারণা পেয়েছে এবং তাই তারা নিজেদের শুধরে নিয়ে ওয়াহাবী ভাবধারার মোল্লাতন্ত্রকে মধ্যম আঙ্গুল দেখাচ্ছে !!! (তাহলে কি বলা যায় এদেশে মোল্লাতন্ত্র/ধর্মীয় রাজনীতির দিন ফুরিয়ে আসছে ? )
তিন: শফির ঐ বক্তব্যের পিছনে তাহলে কি সশস্ত্র মৌলবাদীদের কোনো বিধ্বংসী চাল আছে ??? :-O

