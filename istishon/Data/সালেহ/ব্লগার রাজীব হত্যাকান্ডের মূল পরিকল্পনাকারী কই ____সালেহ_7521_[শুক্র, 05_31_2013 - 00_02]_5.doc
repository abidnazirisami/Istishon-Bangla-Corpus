ব্লগার রাজীব হত্যাকান্ডের মূল পরিকল্পনাকারী কই ___



গত ১৫ই ফেব্রুয়ারী পল্লবীর পলাশনগরে নিজের বাসার সামনে ব্লগার রাজীব "আনসারুল্লাহ বাংলা টিম" নামের এক ৰ্ধমান্ধ সন্ত্রাসী গোষ্ঠীর অনুসারীদের হাতে নৃশংসভাবে খুন হন। এই হত্যাকান্ডের সাথে ঐ গোষ্ঠীর ৯ জনের সম্পৃক্ততার প্রমান পুলিশের কাছে রয়েছে বলে জানা যায়। ১লা ৰ্মাচ ডিবি ঐ হত্যাকান্ডের সাথে জরিত ৫জনকে গ্রেপ্তার করে যারা সরাসরি ঐ হত্যাকান্ড সংঘটিত করেছিল। এরা হল নর্থ সাউথ ইউনিভার্সিটির পাঁচজন ছাত্র যথাক্রমে: ফয়সাল বিন নাঈম ওরফে দীপ (২২), মাকসুদুল হাসান ওরফে অনিক (২৩), এহসান রেজা ওরফে রুম্মন (২৩), নাঈম সিকদার ওরফে ইরাদ (১৯) ও নাফিস ইমতিয়াজকে (২২) । এই ৫ জন স্বীকারোক্তিমূলক জবানবন্দী দিয়েছে।
কিন্তু ঐ হত্যাকান্ডের মূল পরিকল্পনাকারী রেদওয়ানুল আল আজাদ ওরফে রানা ও তার তিন সহযোগী এখনো পলাতক রয়েছেন। এ ঘটনায় আগে গ্রেপ্তার হওয়া পাঁচজনের মতো পলাতক এই চারজনও নর্থ সাউথ ইউনিভার্সিটির শিক্ষার্থী। রেদওয়ানুল আল আজাদ ওরফে রানা নর্থ সাউথ ইউনিভার্সিটির ইলেকট্রিক্যাল অ্যান্ড ইলেকট্রনিকস বিভাগের ছাত্র। সে থাকতো ঢাকার বসুন্ধরার আবাসিক এলাকায়। গত সাড়ে তিন মাসে রানাকে গ্রেপ্তারের জন্য সম্ভাব্য বিভিন্ন স্থানে অন্তত ৩০ দফা অভিযান চালিয়েছে ঢাকা মহানগর গোয়েন্দা পুলিশের (ডিবি) কর্মকর্তারা ।
রাজীব হত্যা মামলার তদন্ত-তদারক কর্মকর্তা ডিবির উপকমিশনার মোল্লা নজরুল ইসলাম বলেন,
তদন্ত শেষ পর্যায়ে রয়েছে। এই হত্যাকাণ্ডের কারণ ও উদ্দেশ্য উদ্ঘাটিত হয়েছে। হত্যায় নয়জনের জড়িত থাকার তথ্য-প্রমাণ পাওয়া গেছে। পাঁচজনকে গ্রেপ্তার করা হয়েছে। বাকি চারজনকে গ্রেপ্তারের চেষ্টা চলছে। এ কারণে অভিযোগপত্র জমা দিতে কিছুটা দেরি হচ্ছে।
দ্রুত ঐ ৪জন পলাতক আসামীকে ধরার এবং এই হত্যাকান্ডে জরিত সকল আসামীর দৃষ্টান্তমূলক শাস্তির দাবী জানাই ।
তথ্যসূত্র: এখানে।

