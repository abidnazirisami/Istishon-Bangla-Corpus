রোহিঙ্গা 


সভ্য শব্দটা এখন জাতিবাচক। ধর্মটা আমাদের জাতি নির্ধারণ করে দেয়। রোহিঙ্গারা দলে দলে ঢুকছে। বাংলাদেশে হিন্দু, মুসলমান, বৌদ্ধ, খ্রিস্টান সবাই অন্যায়ের বিরুদ্ধে প্রতিবাদ করছে। স্বরাষ্ট্রমন্ত্রী বিবৃতি দিছে মানবিক আচরণ দেখানো হবে। খুব ভাল লাগল।
ইতোমধ্যে অনেক রোহিঙ্গাই এসেছে। আমার কথা হচ্ছে হিসাবটা আছে তো!!!? যারা এসছে তাদের মৌলিক চাহিদা ( অন্তত খাদ্য, বাসস্থান) মিটছে কীভাবে? এদের তো বাঁচতে হবে। পেটে পাথর বেঁধে তে আর কেউ থাকতে পারেনা। একসময় দেখা যাবে পেটের দায়ে চুরি ডাকাতি করছে। তখন তার দায় কে নিবে? 
আমরা কতদিনই বা তাদের হজম করব। এসব ব্যাপারে আসলে পরিষ্কার কিছুই বলা হয়নি। শুধু "মানবতা" বলে বিবৃতি দিলেই খেল খতম না। চুরি ডাকাতি করলে তো আমাদেরই যাবে। আপনার চুরি গেলে আপনিই তখন মানবতার "গোষ্ঠী কিলাই" বলে রোহিঙ্গার চৌদ্ধ গোষ্ঠী উদ্ধার করবেন।
এতো গেল সমস্যা। সমাধান তো ভাবা দরকার। মানবতার কথা বলে যেহেতু বৈধতা দিলেন সেহেতু তাদের প্রকৃত হিসাবটা দরকার। যাতে পরে তাদের ফিরিয়ে দেয়া যায় ( জানি ফিরে যাওয়ার জন্য কেউ দেশ ত্যাগ করেনা)। কূটনৈতিক আলাপ এখন জরুরি। ছোট্ট দেশ এমনিতেই জনবহুল সেখানে উটকো জনসংখ্যা তো... নির্দিষ্ট সময় আশ্রয়ের বিনিময়ে আমরা মায়ানমার থেকে কি কি সুবিধা পেতে পারি তা ভেবে রাখা দরকার।
আমার বিজ্ঞ পাঠকবৃন্দ এই ইসূতে কোন সমাধান ভেবে থাকলে জানাবেন।

