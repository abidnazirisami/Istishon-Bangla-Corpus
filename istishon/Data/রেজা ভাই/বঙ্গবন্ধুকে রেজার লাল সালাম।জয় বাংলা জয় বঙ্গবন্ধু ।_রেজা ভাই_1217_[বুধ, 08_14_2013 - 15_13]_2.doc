বঙ্গবন্ধুকে রেজার লাল সালাম।জয় বাংলা জয় বঙ্গবন্ধু ।


 বঙ্গবন্ধু হল ইতিহাসের শ্রেষ্ঠ বাঙ্গালী ।বাংলাদেশ রাষ্ট্র তার হাত ধরেই জন্ম লাভ করে।বাংলাদেশের অন্যতম ছাত্রসংগঠন ছাত্রলীগ ও বাংলাদেশ আওয়ামীলীগের প্রানভোমরাও তিনি।যুদ্ধপরবর্তী সময় তার হাত ধরেই বাঙ্গালীরা এগোতে থাকে স্বপ্নের বাংলাদেশের পথে।
 তখন ও ভোর হয়নি । আকাশে হালকা একটা আলো । ধানমণ্ডি ৩২ নম্বর রোডের ৬৭৭ নম্বর বাড়িতে সবাই গভীর ঘুমে আচ্ছন্ন । তখন বাড়িতে গার্ড পরিবর্তনের সময় । বাড়িতে ছিলেন সর্বকালের সর্বশ্রেষ্ঠ বাঙালি বঙ্গবন্ধু শেখ মুজিবুর রহমান , তাঁর স্ত্রী বেগম মুজিব , পুত্র শেখ কামাল , শেখ জামাল , শেখ রাসেল , পুত্রবধুরা এবং ভাই শেখ নাসের । ডিউটিতে আছেন বঙ্গবন্ধুর ব্যাক্তিগত সহকারী এ এফ এম মহিতুল ইসলাম , ১ টার দিকে তিনি ঘুমিয়ে পড়েন । হঠাৎ করে একটা ফোন আসল । ঘুমের মধ্যে ফোন ধরলেন তিনি। ফোনের অপর পাশে ছিলেন স্বয়ং বঙ্গবন্ধু শেখ মুজিবুর রহমান । তখন ঘড়িতে পাঁচটা বাজতে যাচ্ছে । বঙ্গবন্ধু মহিতুল ইসলাম কে বললেনপুলিশ কন্ট্রোল রুম এর সাথে যোগাযোগ করতে । এইমাত্র তিনি খবর পেয়েছেন তাঁর ভগ্নিপতি আব্দুর রবের বাড়িতে আক্রমন করা হয়েছে । মহিতুল পুলিশ কন্ট্রোল রুমে ডায়াল করেন কিন্তু কিছুতেই সংযোগ পান না । তারপর তিনি গনভবন এক্সচেঞ্জ এর সাথে সংযোগ স্থাপনের চেষ্টা করেন । অপর পাশে কেউ একজন ফোন ধরে , কিন্তু কোন কথাবলে না । বঙ্গবন্ধু অস্থির হয়ে মহিতুল ইসলাম কে জিজ্ঞেস করেন যে কেন তিনি পুলিশ এর সাথে যোগাযোগ করেন নি , মহিতুল ইসলাম তাঁকে জানান দুঃসংবাদ টি -তিনি কোথাও যোগাযোগ করতে পারছেন না । বিরক্ত হয়ে বঙ্গবন্ধু রিসিভার টি মহিতুল ইসলাম এর কাছ থেকে নিয়ে নেন ।"প্রেসিডেন্ট শেখ মুজিবুর রহমান বলছি " - তিনি উচ্চারন করেন , আর সাথে সাথে মহিতুল ইসলাম এর অফিস এর কাচ ভেঙ্গে যায় গুলিতে । বঙ্গবন্ধু তখন ও বুঝতে পারেন নি যে তাঁকে হত্যা করার মিশন শুরু হয়ে গেছে । তিনি এও বুঝতে পারেন নি যে আকাশের হালকা আলো যেই ভোর এ রূপ নিচ্ছে সেই ভোর তিনি দেখতে পারবেন না । - সেই ভোর , যে ভোর ছিল সবচেয়ে অন্ধকার রাতের চেয়েও অন্ধকার । হাবিলদার মোহাম্মাদ কুদ্দুস সিকদার তখন সাত জন গার্ড কে সাথে নিয়ে বঙ্গবন্ধুর বাসস্থানের পতাকা স্ট্যান্ডে জাতীয় পতাকা লাগাচ্ছিলেন । তখনই তিনি গুলির শব্দ শুনতে পান । গার্ড রা দ্রুত বাউন্ডারি ওয়াল এর পিছনে অবস্থান নিয়ে নেন।তাঁদের সামনে দিয়েই কাল এবং খাকি ইউনিফর্ম এর আর্মির লোকেরা ঢুকে পড়ে বাড়িতে। "হ্যান্ডস আপ " -গার্ডদের উদ্দেশ্যে চিৎকার করে তারা। সেই সাথে হয় দুঃস্বপ্নের সূচনা। বঙ্গবন্ধুর কাজের ছেলে আবদুল বঙ্গবন্ধুর পাঞ্জাবি আর চশমা এনে বঙ্গবন্ধুর হাতে দেয় । সেগুলো পরে নিয়ে বঙ্গবন্ধু সেন্ট্রিদের উদ্দেশ্যে চিৎকার করে ওঠেন -"চারপাশে ফায়ারিং হচ্ছে। তোমরা কি করছ ?" সাথে সাথে তিনি উঠে ওপরে যান তাঁর পরিবারের অন্যান্য সদস্যদের কাছে । জাতির পিতা খনও জানতেন না এটাই তাঁর পরিবারের সাথে তাঁর শেষ দেখা। আরেকজন হাউজহেল্পার রমা বঙ্গবন্ধুর বেডরুমের বাইরে বারান্দায় ঘুমিয়ে ছিল । তখন ভোর পাঁচটা। হঠাৎ করে বেগম মুজিব ঘর থেকে বেরিয়ে এসে বললেন -" আব্দুর রব শেরনিয়াবাতের বাড়ি আক্রমণের শিকার। " রমা ঘুম থেকে লাফিয়ে উঠে গেল ।
এভাবেই শুরু হয় পচাত্তরের গনহত্যার।আমাদের প্রিয় মুজিব পরিবারের সবাইকে মেরে ফেলার মিশন নিয়ে এসে বাড়িতে থাকা সকলকে মেরে ফেলে তারা।তবে জননেত্রী শেখ হাসিনাকে তারা মারতে পারেন নি।
আজ বঙ্গবন্ধু শেখ মুজিবের মেয়ে শেখ হাসিনার কাছে আমাদের অনেক কিছু চাওয়া।আমাদের বঙ্গবন্ধুকে বের করে নিয়ে আসতে হবে একটি দলের রাজনৈতিক পরিচয় থেকে,তাকে বুকে ধারন করে বলতে হবে জয় বঙ্গবন্ধু।জয় বাংলার পরে জয় বঙ্গবন্ধু বলতে দ্বিধা করা যাবেনা।একদিন আমাদের জয় সুনিশ্চিত।
উত্‍সর্গ-নাভিদ কায়সার রায়ান

