রেজা ভাইয়ের কষ্টের গল্প


লেখাটা বেশ কষ্ট নিয়ে লিখছি।গত পোস্টে আমাকে কপিপেস্ট ব্লগার বলা হয়েছে।আমার অনেক কষ্ট লেগেছে।হতে পারে আমি আপনাদের মত লিখতে পারিনা।তাই বলে এতটা আঘাত না করলেও পারতেন।এমনকি ইস্টিশন মাস্টারের দৃষ্টিও আর্কষন করা হয়েছে।আমার চোখে জল চলে এসেছিল।আমার প্রথম পোস্টে ট্যাগ মানে বুঝতে না পারায়,প্রায় সব বিভাগ দিয়েছিলাম।তাই নিয়েও আমাকে নিয়ে উপহাস করা হয়েছে।মানুষ এত খারাপ হয় কীভাবে ?এতটুকু মনুষত্ব ও কি নেই মানুষের মধ্যে ?যাই হোক মনে অনেক কষ্ট নিয়ে লিখলাম
 শিহাবের ট্রেন ভাগ্য খুবই খারাপ। তার সিট সবসময় এমন জায়গায় পড়ে, যেখানটায় লোক চলাচল একটু বেশি। ট্রেন কোন স্টপেজে থামলেই গিজগিজ করে লোক ওঠে এবং পাশ কাটিয়ে যাবার সময় কনুইয়ের গুতা খেতে হয় শিহাবকে। আর জানালার পাশে তো কখনোই সিট পড়ে না শিহাবের। যদিও বা ভুলে কখনো পড়ে-ই, তাহলে দেখা যায় জানালার শাটার নষ্ট। অনেক ঠেলাঠেলি করেও উপরে ওঠানো যাচ্ছে না।
কিন্তু এবার ঈদের ছুটিতে বাড়ি যেতে গিয়ে অদ্ভূতভাবে খুব ভাল একটা সিট পেয়ে গেল শিহাব। সিটটা ট্রেনের মাঝামাঝি জায়গায়, জানালার পাশে। না, জানালার শাটারেও কোন সমস্যা নেই। সবকিছু ঠিক ঠাক। শিহাব মনে মনে বেশ খুশী হয়ে উঠল! ব্যাগটা উপরে তুলে রেখেবেশ আরাম করে জানালায় কনুই তুলে দিয়ে বসে পড়ল। যদিও ট্রেন ছাড়েনিএখনও, কিন্তু বেশ বাতাস বইছে। আকাশে মেঘও নেই আবার রোদও নেই। কে জানে বৃষ্টি হবে কি না।
ট্রেন ছাডতে এখনও পনের মিনিট বাকি, তাই শিহাব ব্যাগ থেকে একটা উপন্যাস বের করল। আর্নেস্ট হোমিংওয়ের "আ ফেয়ারওয়েল টু আর্মস"। শিহাবের অত্যন্ত প্রিয় বই। বইয়ে মুখ ডুবিয়ে দিল শিহাব।
দশ মিনিট যেতে না যেতেই একটা মেয়েলী সুরেলা রিনিরিনি কন্ঠ বলে উঠল,"এক্সকিউজ মি, শুনছেন?" কন্ঠটা শুনে কান জুড়িয়ে গেল শিহাবের। অতিমাত্রায় সুরেলা কন্ঠ। বাংলায় এই ধরণের কন্ঠের একটা সুন্দর নাম আছে, কিন্নরী কন্ঠ।
শিহাব বই থেকে মুখ তুলে কন্ঠের অধিকারিণীর দিকে তাকাল।
পরীর মতন সুন্দর একটা মেয়ে হাতে ভারী একটা স্যুটকেস নিয়ে দাড়িয়ে আছে। শিহাব ফিরে তাকাতেই বলল,"আপনার সিট নম্বর কি B-32 ?"
"জ্বী।"
"আপনার পাশের সিটটাই আমার। কিছু মনে না করলে আপনি কি এ পাশের সিটেবসবেন? আমার আসলে জানালার পাশে না বসলে অসুস্থ লাগে...।"
"জ্বী,অবশ্যই।"
সুন্দরী মেয়েটার মুখের দিকে তাকিয়ে সিটটা ছেড়ে দিতে একটুও দ্বিধা করল না শিহাব। তবে মেয়েটাতখনই সিটে না বসে স্যুটকেসটা ঠেলেঠুলে উপরে তুলে দিতে লাগল। ভারী স্যুটকেস, সহজে ঢুকতে চাচ্ছিল না ভিতরে। শিহাব সাহায্য করতে এগিয়ে এল।
"আপনি বসুন, আমি তুলে দিচ্ছি।"
"থ্যাংকস!" কাষ্ঠ হাসি হেসে সিটেবসে পড়ল মেয়েটা।
ট্রেন ছাডতে তের মিনিট লেইট করল।যদিও তাতে যাত্রীদের কোন অভিযোগ দেখা গেল না।
শিহাব বই পড়ছে, আর পাশে বসা মেয়েটা কানে হেডফোন লাগিয়ে গান শুনছে। ওদিকে ট্রেনের গতির সাথে তাল মিলিয়ে মেঘ জমতে শুরু করেছে আকাশে। এক ঘন্টা যেতে না যেতেই মেঘের বুক চিড়ে বড় বড় বৃষ্টির ফোঁটা পড়তে শুরু করল। রিমঝিম বর্ষা শুরু হতেই পাশের মেয়েটা "এমা" বলে দ্রুত উঠে দাড়াল। চটপট জানালার শাটার নামিয়ে দিতে চাইল। কিন্তু বিধিধাম! অর্ধেক নেমেই আটকে গেল জানালাটা। অনেক ঠেলাঠেলি করেও আর পুরোপুরি বন্ধ করা গেল না। অগত্যা ঐ অবস্থায়ই বসে রইল মেয়েটা। বৃষ্টির ছাঁটে ভিজে যাচ্ছিল তার জামা কাপড়। বাধ্য হয়ে একটু সরে বসতে হল শিহাবের দিকে। মেয়েটা এবং শিহাব,দু'জনেই বিব্রতবোধ করছিল এভাবে গাদাগাদি হয়ে বসায়। বিব্রতবোধটাআরো বাড়িয়ে দিতেই বোধহয় পকেটে ভাইব্রেট মুডে রাখা মোবাইল ফোনটা বেজে উঠল শিহাবের। কিন্তু মেয়েটা এমনভাবে সেঁটে আছে গায়ের সাথে, যে মেয়েটাকে ডিস্টার্ব না করে কোনভাবেই মোবাইলটা বের করা সম্ভব নয়। আবার দু'জনের মাঝখানে অতিরিক্ত ভাইব্রেশনটাও বেশ অস্বস্তিকর।
একসময় মেয়েটাই এগ্রেসিভ হয়ে বলল,"মনে হয় আপনার ফোন বাঁজছে।"
শিহাব মলিন হেসে বলল, "ওহ, আই সি!"
ফোন হাতে নিয়ে দেখল, রিমা ফোন করেছে। সব্বনাশ! আগেও ৯ টা মিসড কল। সবগুলো রিমার। আজকে শিহাবের কপালে বোধহয় জব্বর ঝাড়ি আছে।
"হ্যালো রিমা? সরি, সরি, সরি....!"

