ধর্ম ও ব্যবসা।


দশ টাকার নোটটার ভিতরে আরো কিছু নোট গুজানো। সবগুলো টাকা হাতে নিয়ে বাসের জানালা খুললেন মহিলাটি। সামনেই মাজার;ওখানে দেবেন। নৈতিক ভাবনা থেকেই বললাম-টাকাটা মাজারে না দিয়ে আপনার গ্রামের গরীব লোকদের দিলে বেশি ভালো হতো। তিনি বললেন-তাঁরাও গরীব।।
তিনি গরীব তাই হয়তো সর্বদাতাকে টাকাটা উৎসর্গ করে ভাগ্য ফেরাতে চাইছেন। কিন্তু টাকাটা না,মাজারের সমাধিতে শায়িত ব্যক্তিটি নিবেন, না সর্বদাতা আল্লাহ তায়ালা নিবেন। ঐ সমাধিটাকে যারা মাজার বানিয়ে বিনে পয়সার ব্যবসা করছেন তারাই নিবেন।
হ্যাঁ, টাকা সবারই প্রয়োজন। হুজুর, পীর, মুরিদ, ফকির,ভন্ডপীর, ভন্ডহুজুর সবারই দরকার। তাই সবাই মোটামুটি একটা কমন পুঁজি বিনিয়োগ করছে। তা হলো জান্নাত। জান্নাতের লোভ দেখিয়ে এ দুনিয়ার অভাবী মানুষদের কাছ থেকে টাকা হাতিয়ে নিচ্ছেন।
মাজারে টাকা দিতে দিতে তারা নিজেরাও গরীব হচ্ছেন। পাশের গরীব মানুষ খেতে পারছেনা। তবুও তারা কষ্টের আয় করা টাকাটা জলে ফেলছেন।। কত বড় ব্যবসা মাজার ব্যবসা।

