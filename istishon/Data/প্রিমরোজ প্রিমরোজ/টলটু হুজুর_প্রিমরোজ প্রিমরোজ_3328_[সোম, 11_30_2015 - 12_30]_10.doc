টলটু হুজুর


অল্প বয়সী হুজুরটা। 20 কিংবা বাইশ হবেন। দাওরা হাদিস পড়ে এসেছেন আমাদের মসজিদে ইমামতি করতে। ইমাম মানে নেতা;ধর্মীয় নেতা। রাত জেগে বেশি বেশি ইবাদাত করার ফজিলত বর্ণনা করেন। পবিত্র কুরআনেও আল্লাহ তায়ালা বিশেষ করে রাতের
শেষ দিকে বেশি বেশি ইবাদাত করার পরামর্শ দিয়েছেন নবীজীকে(এবং আমাদেরকেও)। 
উনিও তাই করেন। এশার নামায কোন মতে পড়িয়ে আধাঘন্টার মধ্যে মসজিদের দরজা লাগিয়ে চলে যান রুমে। এশার নামায হয় এখন সোয়া সাতটায়। আটটা বাজে এসে মসজিদকে ঘুমন্ত অবস্থায় পাই। ভাবি, কোথায় গেল বস্তা বস্তা সওয়াবের ফেরিওয়ালা। ফজরের নামায সূ্য ওঠার আগে কোন মতে শেষ করে চলে যান। 5:45 মিনিট হলে মসজিদে আর কাউকে পাওয়া যায়না। সওয়াবের ফেরিওয়ালা আরামসে ঘুমান। 
মাঝে মাঝে ভাবি, আচ্ছা এরা যে আমাদের এত সওয়াবের কথা বলেন, এরা নিজেরা সেটা বিশ্বাস করেনতো। নাকি নামায পড়ানো আর আযান দেওয়াকে আর আট দশটা চাকুরির মতোই ভাবেন। অন্য মুসলমানদেরকে শিক্ষা দেন দুনিয়াবি কর্মকান্ড অপেক্ষা আখিরাতে কর্মকান্ডকে বড় করে দেখতে আর ওনারা নিজেরাই আখিরাতের কর্মকে গৌণ করে কোনমতে নামাযটা পড়িয়ে মসজিদ থেকে কেটে পড়েন। লজ্জা! সত্যি বড় লজ্জা।

