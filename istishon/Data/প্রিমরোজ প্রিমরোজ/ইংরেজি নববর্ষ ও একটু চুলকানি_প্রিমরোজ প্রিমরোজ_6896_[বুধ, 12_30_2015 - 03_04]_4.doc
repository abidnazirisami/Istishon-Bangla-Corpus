ইংরেজি নববর্ষ ও একটু চুলকানি


প্রতি বছর ইংরেজি নববর্ষ আসলে বিশ্বের সবার মত বাংলাদেশিরাও উদযাপন করার জন্য প্রস্তুতি গ্রহণ করে। তবে কিছু ব্যাতিক্রমধর্মী বুদ্ধিজীবী প্রাণী তখন এটাকে পুঁজি করে আদর্শ,বাংলাপ্রীতির বাণী ছড়িয়ে দেন। তাঁরা বলেন এটা বিজাতীয়, অপসংস্কৃতি। এটার উছিলায় বিভিন্ন অসামাজিক কর্মকান্ড ঘটে। তাই তারা এ উদযাপন বন্ধের পক্ষে কথা বলেন।
কিন্তু বিষয়টা হচ্ছে তারা এটা জানেনযে বাংলাদেশের শিক্ষা প্রতিষ্ঠানে ইংরেজি একটি আবশ্যিক বিষয়। এদেশের অফিস আদালতে বাংলার চেয়ে ইংরেজিই বেশি চলে। সরকারি চাকুরির নিয়োগ পরীক্ষায় যতগুলো বাংলার প্রশ্ন থাকে ততগুলো ইযরেজি বিষয়ে প্রশ্ন থাকে। বেসরকারি ব্যাংকের নিয়োগ পরীক্ষায়তো বাংলায় কোন প্রশ্নই থাকে না।
দেশের প্রতিটি বিশ্ববিদ্যালয়ে ইংরেজি মাধ্যমে পাঠদান করা হয়। আমরা যে দিনপন্জিকা ব্যবহার করি তাও 99% ইংরেজি পন্জিকা। এসবে তাঁদের কোন আপত্তি নাই কেবল ইংরেজি নববর্ষ আসলেই তাঁদের বাংলাপ্রীতি এবং ইংরেজি চুলকানি ব্যারাম আরম্ভ হয়। চুলকাইতে চুলকাইতে সংস্কৃতির গায় ক্ষত করে ফেলেন।
আমি হলফ করে বলতে পারি যারা এসব নীতিকথা লিখে মানুষকে সচেতন করেন তাঁরা নিজেরা সচেতনভাবেই বাংলাকে অবমাননা করেন।
52 তে যারা প্রাণ দিয়েছিল তাঁরা বাংলাপ্রেমী ছিল। কিন্তু যারা প্রাণ দেওয়ার জন্য উস্কানি দিয়েছিল তারা বাংলাপ্রেমী ছিলনা। ভাষা আন্দোলন ছিল তাদের কাছে একটা রাজনৈতিক আন্দোলন আর ভাষাটা ছিল মাত্র একটা গ্রহণযোগ্য ইস্যু। 
এদেশে বাংলা নববর্ষ পালিত হয়, আরবী নববর্ষ ও পালিত হয়। কোন সমস্যা নেই। কেবল ইংরেজি নববর্ষ আসলেই এদের সমস্য হয়(যদিও তারা নিজেরাও এটা পালন করেন)। আবার কিছু গোঁড়া লোককেও বাংলা নববর্ষ উদযাপনে আপত্তি তুলতে দেখি। এটা নাকি ইসলামে নিষিদ্ধ। সারাবছর বাংলাতে ওয়াজ মাহফিল করে, বাংলায় ইসলাম ধর্ম পালন করে বাংলা নববর্ষ আসলে বাংলাবিরোধী বিষাক্ত নিঃশ্বাস ছাড়তে থাকে।
এরাই হলো বাঙ্গালী যারা সারাবছর যে জিনিস থেকে পয়দা তুলে, বছর শেষে সে জিনিসের বিরুদ্ধে বলে।

