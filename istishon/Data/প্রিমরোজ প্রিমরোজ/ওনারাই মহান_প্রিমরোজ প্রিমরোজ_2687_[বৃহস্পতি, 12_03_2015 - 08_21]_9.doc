ওনারাই মহান


ময়মনসিংহ এক্সপ্রেস নামক ট্রেনে উঠেছি। ভৈরব থেকে ফেনী যাবার আজকে আর কোন ট্রেন নাই। এ ট্রেনটা একটা লোকাল ট্রেন। সব স্টেশন এক এক করে মাড়িয়ে তারপর যাবে। আবার লাইনের বড় ভাইদের(আন্তঃনগর ট্রেনগুলোকে) সাইড দিয়ে দিয়ে যাবে। এমনিতে তিনঘন্টার মধ্যে ফেনীতে যাওয়া যায়। কিন্তু এ লক্করযক্করে করে কয়টা বাজে পৌছতে পারি তার কোন ঠিক নাই।
দুইজন প্রায় বয়স্ক পুরুষ বসলেন মুখোমুখি। জামালপুর থেকে এসেছেন, সিলেট যাবেন। কৃষি কাজ করেন। ট্রেনে হকাররা এটা ওটা বিক্রি করে। আমি মাঝে মধ্যে এটা ওটা কিনে খাচ্ছি আর ওনাদেরকেও দিচ্ছি। ওনারা লজ্জা পাচ্ছেন। অপরিচিত ছেলে তাদেরকে সাধছেন তাই লজ্জা পাচ্ছেন। আমার সাধার গভীরতা বুঝে নিয়ে খান। আমি খুশি হই। সমাজের মহৎ দুই ব্যাক্তিকে আমি কিছু খাওয়াতে পেরেছি। সারাদিন মাঠে রোদে পুড়ে বৃষ্টিতে ভিজে ফসল ফলান। আমরা তাঁদের ফলানো কাদ্যশস্য খাই। আমরা যে যাই করিনা কেন তাঁদের কাছে প্রত্যক্ষভাবে ঋৃণী। মাত্র একদিন দেশের কৃষকেরা মাঠে কাজ করা বন্ধ রাখুক, দেশের মানুষের পেটে ইঁদুর মরা শুরু হয়ে যাবে। আজ পর্যন্ত একজন আইনজীবীর দরকার হয়নি,পুলিশের দরকার হয়নি প্রত্যক্ষভাবে, কিন্তু কৃষকের দরকার হয়েছে। প্রতিদিনই দরকার হয়। অতএব চাষা বলে যারা তাদেরকে ছোটভাবার চেষ্ঠা করেন তারা সংযত হোন। কৃতজ্ঞতা প্রকাশ করুণ। সমাজের ভিত্তি ধরে রাখার কাজ যাঁরা করেন তাঁদের সম্মান না দিলে দেশের সম্মানও ছোট বনসাইয়ের মত হয়ে থাকে।

