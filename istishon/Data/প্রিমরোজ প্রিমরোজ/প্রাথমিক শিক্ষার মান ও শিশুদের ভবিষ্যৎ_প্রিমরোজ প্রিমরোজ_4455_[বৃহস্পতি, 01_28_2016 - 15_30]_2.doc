প্রাথমিক শিক্ষার মান ও শিশুদের ভবিষ্যৎ


পঞ্চম শ্রেণির সবচেয়ে ভাল ছাত্রীটিকে বোর্ডে নেয়া হলো। তার হাতে চক। ব্ল্যাকবোর্ডে লিখবে। চক বানান ইংরেজিতে লিখতে বলা হলো। ভুল লিখলো। তারপর ডাস্টার বানান লিখতে বলা হলো। তাও ভুল করলো। পরে চেয়ার,টেবিল, শার্ট প্রভৃতির ইংরেজি বানান লিখতে বলা হলো। কোনটাই সঠিক বানান লিখতে পারলনা। শেষে বালিকা শব্দের ইংরেজি প্রতিশব্দ লিখতে বলা হল। লিখল garl. এরাই সামনে সমাপনী পরীক্ষা দিবে। অত্র প্রাথমিক বিদ্যালয়ে চারজন মহিলা টিচার ও একজন পুরুষ প্রধান শিক্ষক আছেন। সবাই অভিজ্ঞ। তা কী শিখিয়ে এ অভিজ্ঞতা অর্জন করলেন তা বোধগম্য নয। এমন নয়যে ঐ শিক্ষার্থীরা লেখাপড়া আয়ত্ব করতে পারছে না। অন্য বিষয়গুলো তারা ঠিকই পারছে। কেবল ইংরেজি, গণিত এ বিষয়গুলো তারা শিক্ষকদের কাছ থেকে শিখতে পারছে না।এখানে শিক্ষকদের মান এবং তাঁদের শিক্ষাদানের মান প্রশ্নবিদ্ধ।
শিক্ষায় পরিপূর্ণ হবার জন্য সরকার হাজার হাজার এইচ এস সি পাস শিক্ষক নিয়োগ দিচ্ছেন। তবে সরকারের লক্ষ্য এ শিক্ষকগণ কতটা অর্জন করতে পারবেন তা চিন্তার বিষয়।

