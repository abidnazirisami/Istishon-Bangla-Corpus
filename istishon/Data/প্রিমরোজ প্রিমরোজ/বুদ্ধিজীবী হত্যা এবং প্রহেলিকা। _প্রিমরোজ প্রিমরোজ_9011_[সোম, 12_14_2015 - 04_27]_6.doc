বুদ্ধিজীবী হত্যা এবং প্রহেলিকা। 


আজ 14 ডিসেম্বর,বুদ্ধিজীবী দিবস। বাংলাদেশের ইতিহাসে অন্যতম কালো দিবস। মুক্তিযুদ্ধের ইতিহাসে পড়েছি, এদিন দিবাগত রাতে এদেশেরই কিছু পাক-দোসর আলবদর, আলশামস দেশ যাতে মাথা তুলে দাঁড়াতে না পারে সেজন্য দেশের মেধাকে হত্যা করেছিল।
অল্প কিছুদিন আগেই দুই যুদ্ধাপরাধী নেতার বিচার হয়েছিল। প্রথম আলো পত্রিকায় কোন অপরাধীর কোন কোন অপরাধে কী সাজা হয়েছে তা নির্দিষ্টভাবে তুলে ধরেছিল। সেখানে কোথাও খুঁজে পেলাম না যে কোন বুদ্ধিজীবী হত্যার দায়ে কোন যুদ্ধাপরাধীর ফাঁসি হয়েছে। এ পর্যন্ত যতজন যুদ্ধাপরাধীর মৃত্যুদন্ড কার্যকর করা হয়েছে প্রত্যেকের বিরুদ্ধেই অভিযোগ ছিল তারা নিজ নিজ এলাকার ব্যাক্তিবিশেষকে নির্যাতন ও হত্যা করেছে কিন্তু 14 ডিসেম্বররের রাতের ঘটনার জন্য কোন যুদ্ধাপরাধীর বিচার হয়নি। তাহলে প্রশ্ন জাগে কারা বুদ্ধিজীবীদের হত্যা করেছে।
বইপত্র পড়ে জানতে পেরেছি 1971 সালের 16 ডিসেম্বর বিকাল 4 টা 31 মিনিটে পাকিস্তানিরা আত্নসমর্পণ করেছিল। কিন্তু জেনারেল ইয়াহিয়া 14 ডিসেম্বরেই সেনাবাহিনীকে আত্নসমর্পণের নির্দেশ দিয়ে দেশে ফিরে যান এবং 14 ডিসেম্বর থেকেই আত্নসমর্পণের প্রস্তুতি নিচ্ছিল পাক বাহিনী। প্রসঙ্গত উল্লেখ্য, মুক্তিবাহিনী মুলত শক্তিশালী হয়েছিল মার্চে যুদ্ধ শুরু হবার অনেক পর। যে তিরিশ লক্ষ লোক মারা গিয়েছিল তাঁদের বেশিরভাগই যুদ্ধের প্রথমাংশে নিহত হয়। আস্তে আস্তে মুক্তিবাহিনী শক্ত হতে থাকে। আর 21 নভেম্বর যৌথবাহিনী গঠিত হবার পরতো পাকিস্তানিরা প্রধানত প্রতিরক্ষা করতে ব্যস্ত ছিল। তাহলে প্রায় নয়মাস সময় হাতে পেয়েও তারা কোন বুদ্ধিজীবীর গায়ে হাত তুলেনি অথচ যখন তাদের দৌড়ে পালানোর মত অবস্থা তখন তারা বুদ্ধিজীবীদের হত্যা করল!!!!তাও একজন দুজন নয়, সব বুদ্ধিজীবীকে একই রাতে একই সাথে!!!?
তাছাড়া এও জেনেছি হত্যাকারিরা মুখে কালোকাপড় বেঁধে এসেছিল। পুরো যুদ্ধের সময়ে পাকিস্তানিরা মুখে কালোকাপড় বাঁধেননি এবং রাজাকাররা এতসময় পেয়েও কোন বুদ্ধিজীবীর গায়ে হাত তুলেনি অথচ আত্নসমর্পণের একদিন আগে এত বড় হত্যাকান্ড ঘটাল?
আরো একটা বিষয় খেয়াল করেছি, এ পর্যন্ত যতজন যুদ্ধাপরাধীর বিরুদ্ধে অভিযোগ আনা হয়েছে তার সবগুলোই ছিল স্ব স্ব যুদ্ধাপরাধীর এলাকাভিত্তিক। অর্থাৎ তারা নিজ নিজ এলাকায় ঐসব হত্যাকান্ড চালিয়েছিল। ঢাকা শহরের কোন একজন সম্ভ্রান্ত পরিবারের মানুষকে পর্যন্ত হত্যা করেনি আর তারা নাকি এক রাতেই সব বুদ্ধিজীবীকে
মেরে ফেলেছিল। তাই প্রশ্ন এক রিরাট-কারা মেরেছিল বুদ্ধিজীবীদের? 

