হুজুরের কেরামতি 


এখন সাধারণত সিজনাল ওয়াজ মাহফিলে আর যাইনা। ইসলামের বিষয়ে জ্ঞান আহরণের জন্য শুক্রবারের ওয়াজই একমাত্র ভরসা।
মসজিদে ঢুকে বসি। হুজুরে যথারীতি ওয়াজ করছিলেন। ইদানিং হুজুরদের ওয়াজ মানে মুহম্মদ (সা) এর গুণকীর্তন। না, গুণকীর্তন করতে সমস্যা নাই। গুণীলোকের গুণকীর্তন করবে এটাই স্বাভাবিক।
তিনি ওয়াজ করছিলেন-হুজুর(সা) ওযু করলে যে পানিটা খরচ করতেন সেই ব্যবহৃত পানি হাতে, পায়ে,গায়ে মাখার জন্য সাহাবিরা হুড়োহুড়ি করেন। নবীজী(সা) থু থু ফেললে সাহাবিরা ঐ থুথু গায়ে মাখার জন্য উঠেপড়ে লেগে যান। নবীজীর আদর্শ তাঁর ব্যবহৃত পানি, ফেলিত থুথুতেও থাকে!? বসে বসে চিন্তা করি। 
কয়েকদিন আগেই আরেক হুজুর বলেছিলেন-নবীজীর প্রশ্রাব পায়খানাও নাকি পবিত্র। সাহাবিরা নবীজীর প্রশ্রাব পায়খানা গায়ে মাখার জন্যও হুড়োহুড়ি করত কিনা এবিষয়ে এখনো কোন হাদিস শুনিনি। আমি একটা চান্স নিতে পারি।
যাহোক, ফেসবুকে প্রায়ই নবীজীর পাগড়ি,পাজামা, বিছানা, চাদর, জুতা এমনকি বদনা পর্যন্তও দেখানো হয়। কইত্তে এরা এগুলা পায় আল্লাহই জানেন।
ছোটবেলা থেকে কেবল নবীজীর মাহাত্ম্য শুনেই ওনাকে সর্বোচ্চ শ্রদ্ধা করি। আর এখন নবীজীর প্রতি শ্রদ্ধা আনয়নের জন্য আলেমরা প্রাণপণ চেষ্ঠা করে যাচ্ছেন।
অবশ্য যদি কোন হুজুকে প্যাচে ফেলে দিই তখন ঐ হুজুরেরাই বলেন অমুক হাদিস জাল। এজন্য কোনটা জাল আর কোনটা খাঁটি এটা নিয়ে বড় মসিবতে আছি।
দাঁড়িতে খুর দেয়া মানে নাকি নবীজীর কলিজায় খুর দেয়া। অথচ ইহুদিরা সুন্দর করে দাঁড়ি রাখে। কিন্তু ইহুদীরা মুসলমানের শত্রু। এজন্য দাঁড়িতে ইসলামের মাহাত্ম্য কী তা নিয়ে বিরাট টেনশনে আছি।
নিত্যনতুন কেরামতিতে এ টেনশন দিনদিন বাড়ছে।

