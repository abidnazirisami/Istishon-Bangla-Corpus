মিছরির ছুরি।


আমাদের এলাকার কয়েক গ্রামে হিন্দু নেই। নানার বাড়ির এলাকায় আবার যথেষ্ট হিন্দু বাড়ি আছে। ছোটবেলায় নানার বাড়ি বেড়াতে গেলে মাঠে হিন্দু ছেলেরাও খেলতে আসত। মুসলিম এবং হিন্দু ছেলেদের মধ্যে একটা অপ্রকাশিত গ্রুপিং চলত। প্রায়ই দ্বন্দ্ব লাগত। যেহেতু হিন্দু সমাজের সাথে আমরা পরিচিত না সেহেতু আমি এসব গ্রুপিং বুঝতাম না। হিন্দুদের মধ্যে যে শ্রেণিভেদ আছে তাও জানতাম না। ভিন্নজাতের লোক ঘরে ঢুকলে যে ঘর নোংরা হয়ে যায় তাও জানতাম না। একদিন এক হিন্দুর ঘরে ঢুকে গেছি। সাথে সাথেই গৃহকর্ত্রী ঘরে পানি ছিটিয়ে দিল। সেদিনই বুঝতে পেরেছি ওদের সাম্প্রদায়িকতা।
স্কুলে হিন্দু বন্ধুদের সাথে লেখাপড়া করেছি। কেবল একদিন এক হিন্দু বন্ধুর সাথে সৃষ্টিকর্তার স্বত্ত্বা নিয়ে বিতর্ক করেছি। পরে আর কোনদিন না। অসাম্প্রদায়িকতা লালন করেই বড় হয়েছি। 
প্রচার মাধ্যমের ব্যাপকতা পাবার পর থেকেই অসাম্প্রদায়িকতা,ধর্মনিরপেক্ষতা এ দুটো শব্দ খুব বেশি প্রচারিত হচ্ছে। বিশেষ করে দেশের সংখ্যালঘু সম্প্রদায় এ আন্দোলনের সাথে জড়িত। দেশকে তারা অসাম্প্রদায়িক করতে চান। কিন্তু একই সাথে তারা হিন্দু বৌদ্ধ খ্রিস্টান ঐক্য পরিষদ নামের একটা সাম্প্রদায়িক সংগঠন খুলে বসল। দেশের বৃহত্তম গোষ্ঠীকে বাদ দিয়ে তারা কেমনে ঐক্য পরিষদ গঠন করল, কেমনে তারা অসাম্প্রদায়িক রাষ্ট্রগঠন করবে, তাও আবার একটা গণতান্ত্রিক দেশে এটা বুঝে আসেনা। এরাই আবার মাঝে মধ্যে মসজিদ মাদ্রাসা বন্ধের তাগিদ দেয়। আর সামাজিক যোগাযোগ মাধ্যমে অসংখ্য ছদ্মবেশী সাম্প্রদায়িক লোক আছে যারা মুখে মুখে অসাম্প্রদায়িকতার কথা বলে, অন্তরে চরম হীন সাম্প্রদায়িক মনোভাব পোষণ করে। অতি ভয়ঙ্কর এদের মিছরির ছুরি। এরা সভ্যযুগে অসভ্য নব্য সাম্প্রদায়িকতার পত্তন করতে সদা সচেষ্ট।

