ইমরান এইচ সরকার সম্পর্কে কিছু অপ্রিয় সত্য ঘটনা


আমার এই লেখা অনেকের পছন্দ হবে না কারন আমরা আজ সত্যকে আড়াল করে মিথ্যাকে আঁকড়ে ধরে রাখতে অধিক পছন্দ করি। চোখের সামনে যা আসে সেটাই সত্য আর আসল বলে ভেবে নিই কখনো সত্য মিথ্যার বিচারে যেতে চায় না, যাওয়ার প্রয়োজনবোধও করি না। কিন্তু সত্যের উন্মোচন একদিন হয়ই ঘটনার প্রবাহে, তার বাস্তবতা আমাদের চোখের সামনেই পানির মত পরিস্কার হয়ে উঠেছে। সাম্প্রতিক জাতির পিতা বঙ্গবন্ধু শেখ মুজিবুর রহমানের দৌহিত্র সজীব ওয়াজেদ জয়কে অপহরন চেষ্টার ষড়যন্ত্রকে কেন্দ্র করে ইমরান এইচ সরকারের গিরগিটির ভুমিকা দেখে সারা দেশের মানুষের মনে প্রশ্নের উদ্ভব হয়েছে আমাকেও সেই অবস্থান থেকে পিছু ছাড়েনি। তাই সময়ের হাত ধরে অতি উৎসাহী হয়ে ইমরান সরকার সম্পর্কে খানিকটা জানার চেষ্টা করি। ইমরান এইচ এর উত্থান সবাই জানেন সেদিকে আর যেতে চাই না। ইমরান এখন যুদ্ধাপরাধী ও খালেদা জিয়ার ভাষায় কেবল নিজের স্বরূপ উন্মোচন করেননি; কার সুতার টানে পুতুল নাচ হচ্ছে, তা-ও কিন্তু চোখে আঙ্গুল দিয়ে দেখিয়ে দিয়েছেন। রাজনৈতিক শিক্ষা ও অভিজ্ঞতায় অপরিপক্ক তরুণ ইমরান, ইতিহাসের একটি বিশেষ মুহূর্তে গণজাগরণ মঞ্চের মুখপাত্রের ভূমিকা পালন করে দেশব্যাপী পরিচিতি অর্জন করে। গনজাগরন মঞ্চের সমর্থনকে কাজে লাগিয়ে অত্যন্ত চাতুরতার সাথে নিজের স্বার্থকে উদ্ধার করেছেন সাধ্যাতীতভাবে। সেই সাথে যুক্ত হয় চেতনা ব্যাবসায়ী বিভিন্ন মহল। আন্দোলনের নামে চাদাবাজি, টেলিফোনের মাধ্যমে বাংলাদেশের বড় বড় শিল্প পতিদের কাছে নামে বেনামে টাকা চেয়ে অবৈধভাবে টাকা কামিয়েছে শুধু অপপ্রচারের ভয় দেখিয়ে। কেউ দিতে অসম্মতি জানালে তাঁকে রাজাকার উপাধি দিয়ে মঞ্চ থেকে শ্লোগান দেওয়া হবে বলেও হুমকি দিত সে। পাছে তার নামের আগে রাজাকার নামক শব্দটা না জুড়ে যায় সেই ভয়ে তাঁরা টাকা বিলাতে থাকে। তাই হরি লুটের মালের মতো যে যেভাবে পেরেছে কামিয়ে নিয়েছে। আজ সময় এসেছে সত্যের কাঠগোড়ায় মিথ্যা অবলুপ্তের। মিথ্যাবাদীদের অবলুপ্ত ও ধ্বংশ অবস্যম্ভাবী।

