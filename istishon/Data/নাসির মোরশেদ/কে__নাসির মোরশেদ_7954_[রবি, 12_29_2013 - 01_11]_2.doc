কে_


 :কেন এমন হয়?
কেন হচ্ছে এমন?
জ্বলছে আগুন পথে ঘাটে
পুড়ছে মানুষজন।
:কম তো নয় ৪৩ বছরের
পঁচা-বাসি অর্জন।
:সে কি কথা?
আপনারা সব নেগেটিভলি নেন।
:তবে পজিটিভ কিছুর ফিরিস্তি দেন।
:পোষাক রপ্তানিতে প্রায় শীর্ষে এদেশ,
বৈদেশিক রিজার্ভ আছেই নাকি বেশ।
বিদেশ থেকে আসছে রেমিটেন্স,
তারপরও ৪৩ বছরে দেখেন না
কোনও চেঞ্জ!!
:কার শ্রমে,কার ঘামে?
জীবন বিকায় ছাইয়ের দামে,
মাস শুরুতেই পকেট ফাঁকা
এভাবেই তো চলছে জীবনের চাকা।
:খাদ্যে তো আমরা স্বয়ংসম্পূর্ণ,
রাশি রাশি ফলে অন্ন।
:কৃষক কি পায় তার দাম?
চালের দাম কেন বাড়ে?
কে লুটে তার কষ্টের ঘাম?
:আজ্ঞে মশাই!বি প্র্যাকটিকেল,
দেশটাতো গরিব!
এতসব রাতারাতি?
পুরাই আজিব!
:কিভাবে বাড়ে ধনীর ধন?
হাজারগুণে ফুলেন-ফাপেন
রাজনীতি কীট গণ?
:ক্ষমতায় যে থাকে
তার তো কিছুটা বাড়ে,
এটাইতো দুনিয়ার নিয়ম।
:ব্রিটিশ লুটেছে
পাকিরা শুষেছে
বিরোধী ত্যানারা
বাড়িয়েছে তো ঢেড়,
লুটের বেলায় নেই তো হের ফের!
:সংবিধান আর নিরপেক্ষ
এই নিয়ে যখন টানাটানি,
৪৩ বছরের সাথে এর
সম্পর্কটা কি শুনি?
:সংবিধান কি শুধুই নির্বাচনী?
আসল কথা তো একটাই-
কে হবে ক্ষমতার রাণী?
“গণতন্ত্র-মানবাধিকার
সমাজতন্ত্র-শোষণমুক্তি
জাতীয় স্বার্থ-জনস্বাস্থ্য
ধর্ম নিরপেক্ষতা-উপজাতিসত্তা
শিক্ষা-নৈতিকতা….”
৪৩ বছরে এই ধারা
বাস্তবায়িত হয়েছে কি একটিবার?
:আস্তে মশাই!
এখন ওকথার সময় নয়,
রুখতে হবে শিবির-জামাত-রাজাকার।
:শুধু কপটতার ব্যালটে
আর জবরদস্তির বুলেটেই
করবেন জয় জয়কার?
প্রয়োজন-
জ্ঞানের আলোয় প্রচারিত
নিষ্কলঙ্ক মানবতার,
অথচ ৪৩ বছরে ধ্বস নেমেছে-
শিক্ষা-সংস্কৃতি-নৈতিকতার।
:শিক্ষার হার তো বেড়েছে।
:চেতনার মানটা কোথায় নেমেছে?
পরিমল কে?সাভারে যারা করল ধর্ষন-
সবাইতো শিক্ষিতজন।
:আওয়াজ তো উঠেছে-
করতে হবে লিঙ্গ কর্তন।
:লিঙ্গ কর্তনেই কি সব সমাধান?
নাটক-সিনেমা-বিজ্ঞাপনে
যৌনতার উন্মুক্ত আহ্বান।
:এর সাথে ৪৩ বছরের কি সম্পর্ক?
:শত্রুর মুখোমুখি দাড়িয়ে যে যুবক
মৃত্যুকে করেছিল নির্ভয়ে আলিঙ্গন,
দেশ মাতার মান বাঁচাতে
মা-বোনের মান বাঁচাতে
নিপীড়িতের জান বাঁচাতে
লড়েছিল যে মরণ পণ,
সে কেন আজ খুনি,কেন সে ধর্ষক?
সে কেন আজ লাঠিয়াল?
কে বানালো তাকে বোমাবাজ?
কে বানালো চাঁদাবাজ?
কে বানলো তাকে কোপা শাকিল,
কে বানালো পরিমল-জুলহাস?
কে বানালো আজ তাকে
বর্বর মৌলবাদের দাস?
:থামুন!থামুন!!প্লিজ!!!

