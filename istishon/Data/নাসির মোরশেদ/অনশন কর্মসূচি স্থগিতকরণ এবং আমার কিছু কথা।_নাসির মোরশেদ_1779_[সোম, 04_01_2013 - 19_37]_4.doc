অনশন কর্মসূচি স্থগিতকরণ এবং আমার কিছু কথা।


শহীদ রুমী স্কোয়াডের অনশন সংগঠনের সমন্বয়ক সাদত হাসান নিলয়ের একক সিদ্ধান্তে স্থগিত হয়েছে।এই সিদ্ধান্ত নেয়ার আগে তিনি অনশনরত কারো সাথে আলোচনার প্রয়োজনবোধ করেন নি।সরকারের পক্ষ থেকে সুনির্দিষ্ট কোন আশ্বাস দেয়া না হলেও অনশন ভঙ্গে সকলের অনিচ্ছাকে গুরুত্ব না দিয়ে তিনি একতরফাভাবে কর্মসূচি স্থগিতের সিদ্ধান্ত নেন।পরবর্তীতে সরকারের আশ্বাসে নয় গণজাগরন মঞ্চের কঠোর কর্মসূচি ঘোষণার প্রেক্ষিতে অনশন স্থগিতের সর্বসম্মত সিদ্ধান্ত হলেও তিনি তা মানেন নি।জাগরণ মঞ্চ ও সরকারের আশ্বাস এই ঘোষণার মধ্য দিয়ে তিনি অনশন ভাঙ্গেন।
আমি নাসির মোরশেদ রুমী স্কোয়াডের অনশনকারী সদস্য হিসেবে নিলয়ের একক সিদ্ধান্তের তীব্র বিরোধিতা করে তাদের সাথে অনশন ভঙ্গ করতে নীতিগত ভাবে দ্বিমত পোষণ করি এবং রুমী স্কোয়াডে আমার মতামত জানিয়ে প্রস্থান করি।
যে দুঃসাহসিক পদক্ষেপের মাধ্যমে রুমী স্কোয়াড প্রজন্মের প্রত্যাশাকে সম্মান জানিয়েছিল তার শেষটা সম্মানজনক হয় নি।তবুও আমি আশাহত নই।চেতনাই আবার পথ দেখাবে।

