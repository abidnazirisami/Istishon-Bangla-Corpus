তোমার স্থান পশুর নিচে


 যেতে পারো তুমি,
দূরে কোথাও,
বহু দূরে।
সেখানে থাকবো না আমি,
বা বিলুপ্ত হবে আমার অস্তিত্ব,
তুমি হয়তো মনে করছ আমায় ছেঁড়ে তুমি এখন স্বাধীন,
মুক্ত পাখির মত।
কিন্তু হায়!
তোমার স্বপ্ন থাকবে তোমার কল্পনাতেই,
আসবে না বর্তমানে।
তুমি মনে করছ,
এখন ভালো আছ,
অথচ তুমি রয়েছ অন্ধকারে
ভালো তাহলে থাকছ কিভাবে?
যার কাছে গিয়েছ তুমি,
সে কি উত্তম আমার হতে?
তোমার এই ধারনা থাকলে তা ভুল,
ভুলের রাজ্যে বাস তোমার
পারবে কি ফিরে আসতে?
না!!!!
তুমি পারবে না !!!!
কারণ নেই কিছু তোমার এই মগজে,
শুধু বায়বীয় পদার্থ ছাড়া,
এ থেকে কি আর জ্ঞান আসবে?
তোমার পচে যাওয়া জীবনকে নিয়ে
আমি আর ভাবি না,
তুমি আমার নষ্ট অতীত
পিছে ফিরে দেখতে চাই না।
আমার অতীত এখন নষ্ট
হয়েছে তোমার জন্য,
তুমি চলে গেলেও
তাই ফিরে আসতে বলব না কখনও।
তুমি জোঁকের মত রক্ত চুষেছ আমার,
শরীরে অবশিষ্ট নেই কিছু আর,
সময় পার হয়ে গেছে,
তোমাকে ছুড়ে ফেলবার।
তোমায় আজ দেখলে,
হয়তো ঘৃণায় আমার গাঁ গুলিয়ে উঠে,
কিন্তু আমার মনে হয়
আমি আনন্দিত আজকে।
আমায় একা ফেলে
যার হাত ধরেছিলে,
তার কাছে এখন কেমন আছ তুমি?
আমি জানি তুমি ভালো নেই!
তবুও বলবে ভালো আছি,
তাই তোমাকে দেখে
আমি আনন্দে হাসছি প্রাণখুলে।
তোমার মস্তিস্ক,
ফাপা করোটি,
ভেতরে শুধু বায়ু
আর নেই কিছু।

