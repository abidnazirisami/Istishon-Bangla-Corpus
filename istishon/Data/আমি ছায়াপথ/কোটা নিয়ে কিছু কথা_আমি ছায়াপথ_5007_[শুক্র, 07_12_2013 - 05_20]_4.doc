কোটা নিয়ে কিছু কথা


শাহবাগে হওয়া আন্দোলন নিয়ে আমার কিছু কথা।
আমি এই আন্দোলনের অনেকটাই পক্ষে, কারণ মুক্তিযোদ্ধাদের কোটা ৩০% থাকা উচিৎ নয়। সেটা ১০% থাকা উচিৎ বলে আমার ধারণা।আর একটি কথা, তা হল মুক্তিযোদ্ধাদের নাতিনাতনিরা কেন এই কোটার অন্তর্ভুক্ত হবে?
# এখন প্রশ্ন হচ্ছে মুক্তিযোদ্ধা কারা? যারা শুধু অস্ত্র হাতে যুদ্ধ করেছেন শুধু তারাই কি মুক্তিযোদ্ধা? যে লোকটি নিজের জীবনের ঝুকি নিয়ে পাক হানাদারদের তথ্য যোদ্ধাদের দিতো তিনি কি মুক্তিযোদ্ধা নন? ৭১ এ গুটিকয়েক নরপিশাচ কিংবা বেঈমান ছাড়া সবাই তো কোন না কোন ভাবেই যুদ্ধের সাথে ছিলেন। তারপর, প্রতি বার সরকার পরিবর্তন হয় এবং মুক্তিযোদ্ধার সার্টিফিকেট বাড়ে। আমার বাবা একবার দুঃখ করে বলেছিল, আমিও মুক্তিযোদ্ধার সার্টিফিকেটটা নিতাম, আমার ছোটরা যখন তা নিয়ে ব্যবহার করছে। (উল্লেখ্য, আমার বাবা যুদ্ধের সময় ক্লাস ৫ এ পড়তেন)।
আমি এক মুক্তিযোদ্ধার কথা শুনেছিলাম। তিনি বলেছিলেন, “ দেশটা হল আমার মা। আমি আমার মায়ের ইজ্জত বাঁচিয়েছি। সে কারণে আমি আবার অন্য কিছু নিবো কেন?” ।
# নারী কোটা কিংবা জেলা কোটা থাকার কোন দরকার বলে আমি মনে করি না।
# উপজাতি এবং প্রতিবন্ধী কোটা থাকুক। পার্বত্য অঞ্চলের মানুষরাই তাদের এলাকায় থাকলে বেশি ভালো হবে।
# এবং শেষ কথা, প্রজন্ম চত্বরের নাম মেধা চত্বর কোনভাবেই হবে না। হতে দিব না।

