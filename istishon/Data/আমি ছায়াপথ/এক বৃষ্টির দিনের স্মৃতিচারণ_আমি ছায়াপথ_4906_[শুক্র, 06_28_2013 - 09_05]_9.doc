এক বৃষ্টির দিনের স্মৃতিচারণ


 এক বৃষ্টির দিনের কথা বলবো। সেদিন সকাল থেকেই ছিল বৃষ্টি। আকাশ ভরা ছিল কালো মেঘ। আমি সকাল ৮ টার সময় উঠে ফেসবুকে লগ ইন করলাম। দেখলাম একজন অনলাইনে আছে।
তাকে বললাম, কি ব্যাপার, এত সকালে উঠলা যে?
আমাকে বলল, আকাশটা দেখছ, কি সুন্দর কালো হয়ে আছে? আমাদের এখানে মনে হয় বৃষ্টি হবে।
আমি বললাম, আমাদের এখানে বৃষ্টি হচ্ছে। এই বৃষ্টির সময় ঘুমাতে যে কি মজা? উফ, আজকে সিরিয়াস একটা ঝাক্কাস ঘুম দিব
আমাকে বলল, গাধা, বৃষ্টির সময় কেউ ঘুমায়? আমি বরং উঠে পরলাম বৃষ্টিকে দেখব বলে। আর ইনি যাচ্ছেন ঘুমাতে। 
………………………………….
………………………………….
যাই হোক, এখন আর বৃষ্টির সময় ঘুমাই না। জেগে থাকি। বৃষ্টি দেখি। সে হয়তো এটা জানে না, জানার কথাও না।
পরিশিষ্ট : তার সাথে অনেকদিন কথা হয় না। সম্ভবত আমাদের কথাগুলো এরকম ছিল। অনেক দিন আগের কথা তো, স্মৃতি মনে হয় ঝাপসা হয়ে গেছে।
অর্থহীনের গানটা শুনতে লাগলাম,
.......বৃষ্টি নেমেছে আজ আকাশ ভেঙে,
হাঁটছি আমি মেঠো পথে,
মনের ক্যানভাসে ভাসছে তোমার ছবি,
বহুদিন তোমায় দেখি না যে ...............

