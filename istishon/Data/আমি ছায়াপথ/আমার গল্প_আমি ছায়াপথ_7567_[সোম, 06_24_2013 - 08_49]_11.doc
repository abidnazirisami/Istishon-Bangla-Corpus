আমার গল্প


বসে থাকা আমার অন্যতম সেরা কাজের একটা। বসে বসে গান শুনি আর ভাবি। ভাবনার রাজ্যে প্রতিদিন যাওয়া আবার আমার হয় না। মাঝে মাঝে হয়, যেদিন যাই সেদিন আবার পাগলা ঘোড়ার মতো ছুটে যাই। আজ মনে হচ্ছে সেরকম একটি দিন। আকাশটা মোটেও মেঘে ঢাকা না, সেখানে কালো অন্ধকারের রাত্রির আবাস এখন। ভাবছি নিজেকে নিয়ে, মানুষকে বুঝার জন্য নিজেকে বুঝতে হয়, আমি তাই নিজেকে বুঝার চেষ্টা করছি। ভাবছিলাম পুরনো দিনের কিছু ঘটনা নিয়ে। ভাবলাম একটা কবিতাও লিখে ফেলি,কিন্তু আজ হয়তো মুড নেই। তাই ভাবতেই লাগলাম কবিতা নিয়ে। জীবনের প্রথম কবিতা লিখেছিলাম ক্লাস ৩ এ। তারপর কবিতা লিখি আবার ক্লাস ৬ এবং সবশেষে লেখা শুরু করি ক্লাস ৯ এর শেষেরদিকে, তো ক্লাস ৯ এর যে কবিতা লিখে আমার হাতেখড়ি তা হল একটি ইংরেজি কবিতা। নামহীন কবিতা, কবিতা লিখতে লিখতেই একদিন ভাবলাম একটি মেয়ের চরিত্র দরকার, কিন্তু কাকে নিব? ক্লাস ৫-৬ এর দিকে একটি মেয়ের প্রতি দুর্বলতা ছিল, তাকেই নিলাম। শুরু হল আমার কবিতা লেখা। কবিতা লিখতাম তখন ঝড়ের মতো, এখন লিখি শামুকের মতো। একদিন হঠাৎ আবিষ্কার করলাম তার প্রতি আমি আবার দুর্বল হয়ে যাচ্ছি, পরে ভাবলাম,হচ্ছি দুর্বল তো হলাম, কি আসে যায় এতে? কেউ তো আর জানছে না। একদিন অনেকেই এটি জানল, ধীরে ধীরে দুর্বলতা বাড়তে লাগলো, কিন্তু কখনই সেটা ভালবাসার দিকে ছিল না। ভালবাসার দিকে যে ছিল না তা আমি এখন বুঝতে পারছি, তখন সেটা বুঝতে পারি নি। একদিন সে তা জানল, খুব প্রত্যাশিত ভাবে না সুচক উত্তর আসলো। এটাই ছিল প্রত্যাশা কিন্তু তারপরও কেন জানি খারাপ লাগছিল অনেক, তো সেখান থেকেই ব্যর্থতার কবিতা লেখা শুরু। তার কিছুদিন পর আরো একজনের সাথে পরিচয় হল। আসতে আসতে সম্পর্ক গভীর হতে লাগলো কিন্তু ঠিক রিলেশনের মতো অতটা গভীর না, কিন্তু একদিন বুঝলাম তার প্রতি একটু হয়ে দুর্বল হয়ে যাচ্ছি, তাই তার সাথে আমি যোগাযোগ বিচ্ছিন্ন করলাম। এর মঝেই আরেকজনের সাথে সম্পর্ক হয়ে গেল। তার অনেক কিছুই খারাপ ছিল, অতীত হয়তো ভালো ছিল না। কিন্তু আমি যেটা সবসময়ই ভাবতাম তা হল আমি না হয় ওর ভবিষ্যৎ ভালো করব। এক মাস বা তার কিছুদিন পর সম্পরকটি ভেঙে যায়, আমি আবার ফিরে আসি দ্বিতীয়জনের কাছে কিছুদিন পর। তার সাথে ব্যপারটা ছিল যে সে আমার কষ্ট গুলো ভুলিয়ে রাখতে পারত। তো সম্পর্ক ভাঙ্গার ৫ মাস পর আবার একটি সম্পর্ক হয় এবং সম্ভবত তাকে ভালবাসতাম। আর সেও হয়তো প্রথম কিছুদিনের জন্য আমাকে ভালবাসত কিংবা কখনই না। এক মাস পর আবার এটিও ভাঙ্গে যায় কিন্তু এবার আমি আর ভেঙে পড়ি না। বলতে পারি adjustment হয়ে গেছি………………………………………………………………
----------------------------------------------------------------------------
----------------------------------------------------------------------------
- কিরে সুমন্ত, কি লিখছিস রে দোস্ত?
- দোস্ত একটা গল্প লেখার চেষ্টা করতাছি, কিন্তু বহুত প্যাঁচ লাগাইছি রে,
- দে তো
-নে।
বন্ধুটি পড়ার পর, “ এই লুইচ্চা পোলার কাহিনি লেখতাছস কেন? হালা ***** বছরে চার পাঁচটা সম্পর্ক করে আবার ভাঙ্গে, ফাউল পোলা, ভালা কিছু লেখ
আমিঃ- দোস্ত, কি করুম, মাসের শেষ। হাতে টাকা নাই। দেখি এই গল্পটা লিখা কিছু পাই নাকি?
- কেমনে পাবি টাকা?
-কেন , জানস না মনে হয়?
- ও , আবার কারো না কারো নামে ছাপাইবি?
- তা ছাড়া কি করতাম? আমার নামে ছাপাইলে বেশি হলে ৫ কপি বিক্রি হইব, এর থেকে ভালো আমি টাকা নেই, অন্যের নামে ছাপাই
- আমি কি কইতাম? তুই শালা আসলেই একটা ********, নিজের প্রতিভারে বিক্রি করতাছস।
- হাসাইলি রে দোস্ত, তিন বছর চাকরি পাইলাম না, এখন এটা দিয়াই খরচ চালাই, গত ঈদে মারে একটা নতুন শাড়িও দিতে পারলাম না। আমার আবার প্রতিভা!!!
-****** অফ যা। আমি এখন ঘুমামু। তুইও ঘুমা
আমি ঘুমাই না। জেগে থাকি। বসে বসে আকাশের তারা গুনি। গুণতে গুণতে ভুল করি, আবার গুনি। জীবনটা ঐ আকশের মতো হলে খারাপ হতো না। চারদিকে থাকতো শুধুই নিস্তব্ধতা। একটা কবিতা মাথায় এসে গেল,
“নিস্তব্ধ আকাশ কিংবা ঝড়ো বাতাস,
আমি হইনা উদাস কিংবা বিচলিত,
আমি আজকাল ভুল সময়ের স্বপ্ন দেখি,
আমি স্বপ্নরাজ্য থেকে নির্বাসিত…… “
ধুর, আজকাল কবিতাও লিখতে পারতাছি না। এর থেকে এখন আমার মোবাইলে জ্ঞান শুনি, সেটাই ভালো।
“ .................আমি কার আশাতে, ছুটে চলি পথে পথে
যেন কার মায়াতে, বাধা পরেছে জীবন যে,
কত সুখ কল্পনা, কত মিত্থে প্রলোভন,
কষ্টের প্রতিটিক্ষণ, শোনায় তার আহবান……………..” 

