কখনো কখনো


কখনো কখনো জ্যামে আটকা পরে,
বাসে জানালার পাশের সিটটাতে বসে,
উদাসীন ভাবে তাকিয়ে থাকি আকাশের দিকে,
কিংবা রাঙাই আমার কল্পনাগুলোকে।
কখনো ইচ্ছে হয় হারিয়ে যেতে দূরে কোথাও,
বহু দূরের কোন গ্রামে,
নিতান্তই অপরিচিতের মতো হাঁটব,
সেই গ্রামের পথ ধরে,
কিংবা চলে যাব সেই অজানা স্থানে,
কেউ খুঁজে পাবে না আমায় যেখানে।
কখনো স্বপ্ন দেখি দাঁড়িয়ে আছি বিশাল খোলা প্রান্তরে,
উপরের আকাশে জ্যোৎস্না খেলা করে,
শেয়ালের ডাক শুনি বহুদুরের বন থেকে,
স্বপ্নে হারিয়ে যাই কল্পজগতে,
দুঃস্বপ্নের মাধ্যমে দারুনভাবে ফিরে আসি,
চিরচেনা বাস্তবের সামনে।
কখনো আমার উপর ভর করে বিরক্তি,
এই বর্ণহীন জীবনের প্রতি,
ইচ্ছে করে পাখির মতো উড়তে,
মেঘের মতো ভাসতে,
বৃষ্টির মতো কাদতে,
শিশির বিন্দুর মতো হাসতে,
হাওয়ার মতো বইতে,
শুকনো পাতার মতো ঝরে যেতে,
কিংবা লক্ষ্যহীন মানুষের মতো বেঁচে থাকতে।
কখনো কখনো ভাবি,
আগুন্তকের মতো হাজির হবো আমি,
তোমার দরজার সামনে,
তুমি ভেজা চুলে দাঁড়িয়ে থাকবে,
আমি চেয়ে থাকব অপলক দৃষ্টিতে,
তোমার দিকে।
কখনো কখনো এইতো আছি,
বেশ তো আছি,
আমার কল্পলোক আর তোমায় নিয়ে,
আমার বর্ণহীন জীবনে।

