দিনের দ্বিতীয় সিগারেট 


  

আমি বোকা ছেলে           দিনের শুরুতে 
ঘুম থেকে উঠি             বিড়ির লোভেতে
কোনোমতে টলে             ওয়াশরুমে গলে
ব্রাশে পেস্ট মাখি            খুব ধীর লয়ে
দাঁতে ব্রাশ ঘষি             দাঁতে পেস্ট ঘষি
এইভাবে করে              চলতেই থাকে
এইভাবে করে              চলতেই থাকে ।।



আমি বোকা ছেলে          দিনের শুরুতে
হেলে-দুলে চলে            আরো কতো-কী-তে
বাস মিস করি             খামখেয়া লীতে 
তারপর কোনো             লোকাল বাসেতে 
পড়ানোর টাকা             বলিদান দিয়ে
কোনোমতে ঝুলে            ঝুলে প্রতিদিন
নীলক্ষেতে নামি             হাঁটি দ্বিধাহীন             
তারপর আমি              ভাবটা জাগাই
দিনের প্রথম              বিড়িটা ধরাই  ।।



আমি বোকা ছেলে         দূরু দূরু বুকে
ক্লাশে ঢুকে বসি           প্রথম সারিতে 
কতোবার ভাবি            পিছে তাকাবোনা
কতোবার ভাবি            চোখ নাড়াবোনা
তবু বোকা ছেলে          আমি বোকা ছেলে 
কী কারণে যেনো          ক্ষণিকের ভুলে 
সবটুকু ভুলে             পিছনে তাকাই
তারপর নিজে             নিজেকে শাসাই 



আমি বোকা ছেলে          বড় বোকা ছেলে
কী রকমে যেন            বড় গোলমেলে
এইসব কোন             সস্তা ক্লাসের
বাকীটুকু ক্ষণ             কষ্টে কাটাই
শ্বাস্টুকু শুধু              আটকে আসে
একটু খানিক             বিড়ির জন্য
চোখের ভেতর            ঝাপসা লাগে

ভেতরে শুধুই অভিমান জাগে ।।



আমি বোকা ছেলে           কোনোমতে করে
ক্লাশের বাকীটা              দম আটকিয়ে
ক্লাশের বাকীটা              দাঁতে দাঁত চেপে
ক্লাশের বাকীটা              না কেঁদে ফেলে 
ছুটি হলে                  একশ্বাসে দৌড় দিয়ে
চেনা পরিচিত               সবটা ছাড়িয়ে
অন্ধ গলিতে                নিজেকে লুকাই
তারপর আমি               কাঁপা কাঁপা হাতে
সিগারেট কিনে              খুব সযতনে
দেশলাই কাঠি               দুইটা  খরচে
ধরিয়ে আগুন               পুড়িয়ে বিড়ি 
জমানো শ্বাসের              পুরোটুক আমি

সাবধানে  ছেড়ে দেই ।।



আমি বোকা ছেলে            আমি গাধা ছেলে 
প্রতিটি দিনের               প্রতিটি সকাল
প্রতিটি রাত্রি                 প্রতিটি দুপুর
প্রতিটা সেকেন্ড              সাবধানে  খুব 
সফলতা নিয়ে               না কেঁদে কাটাই
আমি গাধা ছেলে            কতোবার ভাবি
আজকে দিনের              সবগুলো ক্লাস 
কোনোমতে করে             কোনো উপায়ে
দাঁতে চেপে দাঁত             পার করে দিবো



কিন্তু যখনি                 ভুল করে ফেলি
হাল ছেড়ে দিয়ে             পরাজয় মানি 
এক হাতে কাপ              লাল রাঙা চা
অন্য হাতের                ভেতর লুকানো
কমদামে কিনা              সিগারেট নিয়ে 
মিনিট দশেক               পায়চারি করে
এদিক  সেদিক              ওদিক ঘুরে

একটা সময় থমকে দাড়াই 
থমকে দাড়াতে হয় ।।
