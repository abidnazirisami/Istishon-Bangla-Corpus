নিজের জন্যে লিখাঃ ১ 


আমাকে যদি ক্ষমতা দেয়া হতো তাহলে আমি মনে হয় প্রথমেই সকল উৎসবের দিন গুলো বাতিল করে দিতাম । পহেলা ফাল্গুন, পহেলা বৈশাখ, ভ্যালেন্টাইনস ডে, থার্টি ফার্স্ট নাইট - আরো কতো আছে । শুধু ঈদের দুই দিন ছাড়া । নয়তো আল্লাহ রাগ করবেন । আমার এসব দিন ভালো লাগে না । তবে মানুষ এসব দিন ভালোবাসে । এসব দিনে এদের মনে অনেক আনন্দ থাকে । এরা রঙ-বেরঙ্গের পোষাক পড়ে । বেড়াতে বের হয় । প্রথমে পাড়া-প্রতিবেশী তারপর আত্মীয়-স্বজন তারপর বন্ধু বান্ধব ... খালাতো-মামাতো-ফুফাতো-চাচাতো ভাইবোন , গার্লফ্রেন্ড-বয়ফ্রেন্ডঃ আহা ! আরো কতো কী !
আমার এগুলো ভালো লাগে না । বিরক্ত লাগে । মানুষের মনে এতো আনন্দ কোথা থেকে আসে - মনে এই প্রশ্ন ঘুরে । আমি এতো আনন্দের কিছুই খুজে পাই না । তাই বলে মানুষজনের আনন্দ দেখে ঈর্ষাও লাগে না । করুণা লাগে । কেনো লাগে - তা জানিনা । তবে মনে এতো আনন্দ থাকা ভালো । যার মনে যত কূটিলতা - তার মনের আনন্দ তত কম । যার মনে দুঃখ যত বেশী - তার মনের আনন্দও কম । যার মনে অনেক চিন্তা তার মনেরও আনন্দ কম । আমার মনে কূটিলতা, দুঃখ, চিন্তা বেশী - প্রমাণিত । কিন্তু আমি এতসব কিছুই খুজে পাই না । যারা আমার আশে পাশের মানুষ তারা হয়তো বুঝবে । এগুলো থাকলেও আমার কোনো আপত্তি নাই । থাকলে থাকুক ।
মানুষ বিরক্ত করতে আমার ভালো লাগে । যে মানুষকে যতো কাছের মনে হয় - তাকে ততো বিরক্ত করি । কেনো বিরক্ত করতে ভালো লাগে - তা জানি না । তবে এতে অনেকে রাগ করে । তাদের রাগ দেখতেও ভালো লাগে । আবার খারাপও লাগে । একই সাথে কেনো ভালো আর খারাপ লাগে - তা জানিনা । কিছু মানুষজন একসময় বিরক্ত হয়ে দূরে চলে যায় । তাদের দূরে চলে যাওয়া দেখতে কষ্ট লাগে । তবে তারপরও মানুষজন বিরক্ত করে আনন্দ পাই । আমি বোধহয় একজন মানসিক ভাবে অসুস্থ ব্যাক্তি । কারণ একদিন খাতায় এক পৃষ্ঠা জুড়ে দেখি হাতের লেখা লিখা আছে । এক লাইন বার বার লিখা । লাইনটা হলো "আমি মানসিকভাবে বিকৃত" তার নীচে ইংলিশে লিখা "I am mentally disordered" তার নীচে ছবি আকা । ছবিতে আনেকগুলো হাসিমুখ । হাসিমুখ থেকে লোল পড়ছে আর চোখ থেকে পানি ঝরছে ।
দেখে নিজেই চমৎকৃত হলাম

