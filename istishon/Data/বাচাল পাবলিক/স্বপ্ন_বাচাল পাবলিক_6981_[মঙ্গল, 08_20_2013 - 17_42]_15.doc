স্বপ্ন


রূপা তোমায় বলি -
আমার ঘুমটা হঠাৎ ভেঙে যায় খুব মাঝরাতে
আমি শোয়া ছেড়ে উঠে বসে থাকি তাই সাবধানে 
তবু তুমি বলে উঠ - "কি হলো হঠাৎ ?" পাশ ফিরে
আমি ক্ষীণ স্বরে বলি "এই যে তুমি ; ভয় করে -
কোনো স্বপ্ন যদি হয়ে থাক ? যদি ভেঙে যায় ? "
তুমি চিমটি কেটে কও - "কি ? টের পাওয়া যায় ?" 
আমার অবিশ্বাসের চোখ জোড়া সেটা মানে না
তাই বুকের ধরফরানিটাও যেন কমে না 
তাই বিছনা ছেড়ে তুমিও তখন বস আমার পাশে
আমায় আলতো একটা চুমুও তুমি খেতে পার ভালোবেসে 
এই আমরা যখন ঘুমাই , তখন হয়তো শেষের রাত
ঠিক তখুনি আমার চোখ খুলে যায় , ঘুম ভেঙ্গে যায় হঠাৎ 
আর তখুনি আমার মিথ্যা স্বপন শেষ হয়
রোজ রাতে তাই ঘুমুতে যেতেই লাগে ভয় 
রূপা , শুনে যাও - প্রায় প্রতি রাতে হয় , এটা হয় ।। 

