পুতুল


 


ততোদিনে হৃদয় আমার পচে-গলে গ্যাছে 
আমার হাত পা যে সব সুতোয় বাঁধা
নড়ে চড়ে , হাটে চলে ; চোখের পলক না পড়ুক -
কি দারুণ পুতুলের মত , সেলাই আমার 
যেথায় সেথায় । আমি হাটি চলি 
এ ঘর থেকে ও ঘরে যাই 
আমার কোনোই বোধ হয় না 
 
 
তবু কেউ একজন সেদিন আমায় থমকে দিল 
নড়ন চড়ন আমার হঠাত বন্ধ হল । আমার এই দুচোখে 
সুতো নেই , তাই পলক পড়ে না ; তবুও 
চোখ গুলো কেন জ্বালা করে ? আর সিলাই করা 
মুখটা আমার 
একদম গেল ভিজে !
 
 
সুতাওয়ালা , তোমার দোহাই ; একটু থামো - 
চোখ জ্বলে যায় ।
তুমি একটু থামো একটু বোঝ - হৃদয় আমার 
অনেক আগেই বন্ধ । আমি কেমন তবুও হাটি চলি 
তোমার দয়া হয়না ?
এমন কেনো চোখ দুটোতে 
দাওনি সুতো আমায় ?
