কলেজ জীবনের কিছু কথা _ রাইফেলস পাবলিক কলেজ 



কলেজ থেকে পালানোর মোটমাট তিনটা রাস্তা জানা ছিল , যার সব গুলোই ছিল আমার আবিষ্কার ।
কলেজ থেকে কে না পালায় ? যে কলেজ পালালো না , তার কলেজ জীবনটাই বৃথা । কলেজ পালানোর কথা এমন গর্ব করে বলার কারণ: কলেজটার নাম রাইফেলস পাবলিক কলেজ । বিডিআর (তৎকালীন) এর ভেতর থেকে পালাতে বুকের পাটা লাগে । ক্যাম্পাসটা এতো বড় , যে পালানোর কথা চিন্তা করাটাও একটা ব্যাপার । তিনটা রাস্তার মাঝে একটা ছিলো নতুন বিল্ডিংএর দুই তলা থেকে বাঁশের মই বেয়ে নীচে নেমে পালানো । নতুন বিল্ডিংএর পাশে বাশের মই লাগানো ছিল, কারণ construction এর কাজ চলছিল । একটা ছিল ব্যাগ না নিয়ে কলেজে আসা । ব্যাগ ছাড়া দাড়োয়ান কলেজের বাইরে বের হতে দিত, তাই ব্যাগ ই আনতাম না। আরেকটা ছিল দেয়াল ডিঙ্গানো ।
HSC পরীক্ষার সময় লিখতে হতো "বীরশ্রেষ্ঠ নূর মোহাম্মদ রাইফেলস পাবলিক কলেজ" এতো বড় নাম লিখতে হবে এই কথা ভর্তির সময় মনে থাকলে হয়তো ঢাকা কলেজেই ভর্তি হতাম । এখন নাম বদল করা হইছে । নতূন নাম "বীরশ্রেষ্ঠ নূর মোহাম্মদ পাবলিক কলেজ" । খুব একটা ছোট কিন্তু হয় নাই ।
আমার জীবনের দুইটা ভাগ । একটা ২০০৯ এর আগে । আরেকটা ২০১০ এর পরে । ২০০৯ এর আগের সবকিছুই আমার খুব দূরের বলে মনে হয় । কলেজের স্মৃতি খুব ঝাপসা । কলেজের স্মৃতি বলতে শুধু মনে পড়ে কলেজ পালানোর কথা । আর তেমন কিছু স্পষ্ট ভাবে মনে পড়ে না । সবাই নিজের কলেজের ক্যাম্পাসে চাইলেই ঢু মারতে পারে । আমরা পারিনা । আজকে তাই কলেজ গেলাম প্রায় বছর চারেক পর । বিজিবি এরিয়াতে ঢুকেই একসাথে মনে পড়ে গেলো অনেক কিছু । এইতো এখানে যে পুকুরটা আছে , এতে নাকি অনেক লাশ পাওয়া গেছে । চারিদিক সুনশান । হয়তো কোনোকিছু আগের মতো আর নেই । ভাবতে না ভাবতেই একপাল গরুর মাঝেপড়ে গেলাম ।
এরা গরু পালে । কলেজে পর্যন্ত যাবার পথে এমন অসংখ্য বার গরুর মুখোমুখি হইছি । অনেকে যেমন কুকুর ভয় পায় , আমি তেমনি গরু ভয় পাই ।তবে গরু দেখে ভালো লাগলো । আগের সময়ে ফিরে গেলাম । পুরাতন স্যারদের দেখলে আমার কেনো জানি খুব ভালোলাগে । কতোদিন পর দেখলাম স্যারদের ! সবচাইতে ভালো লাগলো নুরুল ইসলাম স্যার কে দেখে । ওনাকে নিয়ে কতো স্মৃতি ! পোলাপাইনরে উনিই সবচে বেশী পেইন দিতেন ।
একটা ক্যামেরার অভাবে কোনো স্যারের সাথে ছবি তোলা হলো না । খুব ইচ্ছা ছিল । যে সবুজ জামা মেয়েটাকে দেখে প্রেমে পড়লাম , ক্যামেরা থাকলে তার একটা ছবি তোলা যেত । ক্যামেরা থাকলে র‍্যাম্প নামধারী পাছা দুলানি প্রদর্শনিটাকেও ভিডিও করা যেত । কিন্তু টিপিক্যাল খ্যাত বালকদের মত আমারো কোনো ক্যামেরা বা ক্যামেরা ওয়ালা মোবাইল নাই । তাই সন্ধ্যায় ক্যাম্পাসের ভিতর দিয়ে একলা ফিরে আসার সময় দেখা গাছের পাতার ফাঁকে সুতা কাটা ঘুড়িটার কথা ভুলে যাব হয়তো ।
সবুজ জামার বালিকার সাথে কথা হয়েছিল । 


