নক্ষত্রের রাত


 হাত দাও তোমার , ধরি -
হাত দাও ধরি
হাত দাও তোমার , ধরি -
দাও হাত ধরি 
নিঃশ্বাস হতে নিঃশেষ -
আরো কিছু সময় হয়তো বাকি
পাচ-চার-তিন-দুই-এক...
কি করুণ বিষন্ন প্রভাত
শেষ বার ; শুধু দুটো হাত !
এভাবে কেউ তাকায় ! দ্যাখো কেমনঃ
খোলা চোখে-আড় চোখে সিলিঙের দিকেঅপলক
এ শুধু মৃতের চোখ মনে হয়
ভয় হয় !
দূরে কত সুকরুণ স্বরে ঘন্টা বাজছে -
বিরতিহীন ভাবেঃ ঢং ঢং ঢং ঢং
ক্লান্তিময় ।।
এখনই ভোরের ট্রেন ছেড়ে যাবে
ধীরলয়ে ক্ষয়ে আসে বোধ
শুধু এক ছোট অনুরোধ -
হাত দুটো ছুঁয়ে দেখো
হাত দেখো ছুঁয়ে
হাত দুটো ছুঁয়ে দেখো-
দেখো হাত ছুঁয়ে

