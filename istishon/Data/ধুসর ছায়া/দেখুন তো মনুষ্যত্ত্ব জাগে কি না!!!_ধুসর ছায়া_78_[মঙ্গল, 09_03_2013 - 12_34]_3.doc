দেখুন তো মনুষ্যত্ত্ব জাগে কি না!!!


তিনটি ঘটনা লিখলাম। কেউ আবার গল্প ভেবে উড়িয়ে দিবেন না যেনো!!! ঘটনা তিনটি-ই অত্যন্ত সত্য এবং চরম বাস্তবতার ভিত্তিতে লেখা।
#ঘটনা ১
মিতু সবেমাত্র কলেজে ভর্তি হয়েছে। আজকে কলেজে মিতুর প্রথম ক্লাস। প্রথম ক্লাস দেখে ইউনিফর্ম সম্পুর্ন রেডি হয় নি। তাই আউট ড্রেসেই মিতু কলেজের জন্য বের হলো।
তখন সকাল সাতটা বাজে। মিতুর ক্লাস আট টা থেকে। কিন্তু মিতু কোনো বাসেই উঠতে পারছে না। সব বাসেই প্রচুর ভীড়। এদিকে কলেজের সময়ও হয়ে আসছে। তাই কলেজের প্রথম ক্লাস মিস হওয়ার ভয়ে সে কিছুটা শংকিত।
এমন সময় আরেকটা বাস আসলো। আর সব বাসের মতো এইটাতেও অনেক ভীড়। মিতু আর কোনো চিন্তা-ভাবনা না করে বাসটাতে উঠে পড়লো।
বাসটাতে একটা সিটও খালি নেই। মিতুর বাসের সামনের দিকে দাড়ালো। হঠাৎ খেয়াল করলো মাঝবয়সী একটা লোক তার পিঠের সাথে ঘেষে দাড়াচ্ছে এবং পিঠে আর কোমড়ে হাত দিচ্ছে। সে লোকটা কে বলল, "আপনি একটু সরে দাড়ান।"
প্র্ত্যুত্তরে লোকটা, "জায়গা কোথায়? এতই যখন সমস্যা তাহলে বাসে উঠছো কেন?" মিতু পাল্টা কিছু বলার আগেই আরেক জন পাশ থেকে নিচু স্বরে বলে উঠলো, "উঠবে না?? ছেলেদের সাথে ঘসা-ঘসা করতে তো ভালই লাগে!!!"
মিতু আর কোনো জবাব খুজে পেলো না। অনেক কষ্টে অশ্রু সংবরণ করলো। আর এই সুযোগে লোকটা মিতুর শরীরের বিভিন্ন স্পর্শকাতর স্থান গুলোতে বারবার হাত দিতে লাগলো। কিন্তু মিতু আর কোনো প্রতিবাদ করতে পারে নি।
সব কিছু তাকে নীরবে সহ্য করতে হয়েছে।
#ঘটনা ২
নাম ফরিদা আক্তার। বয়স ৩৫। স্বামীহীন সংসারে তিনিই একমাত্র উপার্জনক্ষম ব্যাক্তি। নিজের ও তার দুইটি মেয়ের জন্য প্রতিদিন তিন বেলা খাবার জোগাড় করতে, তাকে প্রতিদিন চারটি বাসায় কাজ করতে হয়।
গতমাস থেকে নতুন বাসায় কাজ নিয়েছেন ফরিদা। সে বাসায় তিনজন মাত্র মানুষ। রহমান সাহেব, তার স্ত্রী এবং তাদের একমাত্র মেয়ে নিতু। ফরিদার কাজও খুব একটা কঠিন কিছু না। কাপড় ধোয়া, ঘর মোছা, আর থালা বাসন ধোয়া।
একদিন ফরিদা কাজ করতে গিয়ে দেখলো যে তাদের বাসায় কেউ নেই। শুধু রহমান সাহেব বসার ঘরে পেপার পড়ছেন। ফরিদাকে দেখে বললেন, " তোমার ম্যাডাম আর নিতু বাহিরে গেছে। আসতে দেরি হবে। তোমাকে সব কাজ শেষ করে আমার কাছ থেকে এই মাসের বেতন নিয়ে যেতে বলেছে।"
"জ্বী আচ্ছা।" বলে ফরিদা কাজ করতে গেলো।
সাধারণত ফরিদা ঘর মোছার কাজটা আগে করে। তাই প্রতিদিনের মতো এবারো প্রথমে ঘর মোছা শুরু করলো। নিতুর ঘর দিয়েই শুরু করলো। আজকে বেতন পাবে দেখে মনে মনে একটু উৎফুল্ল ফরিদা। হঠাৎ ঘরের দরজা লাগানোর শব্দে ভাবনায় ছেদ পড়লো ফরিদার। পিছনে ফিরে দেখতে পেলো যে, রহমান সাহেব ঘরে ঢুকে দরজা লাগিয়ে দিয়েছে। ফরিদাকে কোনো কিছু বলার সুযোগ না দিয়ে, তাকে নিয়ে মুহূর্তে নিতুর খাটে ঝাপিয়ে পড়লেন তিনি।
এরপর? এরপর বদ্ধ ঘর থেকে শুধু চাপা কান্না আর ফোপানীর সাথে খাটের বিশ্রী কট্ কট্ আওয়াজ ভেসে আসছিলো।
#ঘটনা ৩
অনু এবার এইচ.এস.সি ১ম বর্ষের ছাত্রী। প্রতিদিন সন্ধ্যায় তার স্থানীয় এক টিচারের কাছে কেমিস্ট্রি পড়া থাকে। প্রতিদিনের মতো আজকেও সে পড়তে গিয়েছে।
পড়া শেষ হলে সে যখন উঠতে যাবে তখন স্যার বলল, "অনু তুমি একটু বসো। তুমি তো থার্ড চ্যাপ্টারটা পাও নি। আজকে আমার হাতে সময় আছে। আজকে কমপ্লিট করে দিব।"
অনু আবার বসে পড়লো। বাকিরা সবাই তাকে রেখে চলে গেলো।
এরপর একটা ঘন্টা তাকে নরক যন্ত্রনা ভোগ করতে হলো। এক কাপুরুষের নিষ্ঠুর লালসার স্বীকার হলো সে। যাকে সে এক ঘন্টা আগেও নিজের শিক্ষক বলে জানতো।
একঘন্টা পর বাসায় ফিরে আসলো অনু। বিদ্ধস্ত দেহে, নরকবাসের অভিজ্ঞতা নিয়ে। কেউ জানতেও পারলো না তার সাথে ঠিক কি ঘটে গেলো।
উপরের ঘটনা তিনটি কোনো অলৌকিক ঘটনা নয়। এধরনের ঘটনা আমাদের সমাজে হর-হামেশাই ঘটে থাকে।
এখন এধরণের ঘটনার জন্য কাকে দায়ী করবেন?
শিক্ষার অভাব কে?
কিন্তু শিক্ষিত সমাজে এধরণের উদাহরন অশিক্ষিত সমাজের চেয়ে তো নেহায়েত কম না।
তাহলে এই ব্যাধি দূর হবে কিভাবে?
নাকি আদৌ দূর হবে না?

