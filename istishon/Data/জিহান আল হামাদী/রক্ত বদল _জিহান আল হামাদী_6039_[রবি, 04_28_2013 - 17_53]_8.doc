রক্ত বদল 


 যেই রক্তে ভেসেছে ওদের শরীর
সেই রক্তই তো আমাদের দেহে,
টকটকে লাল.........।।
কিন্তু তবুও পার্থক্য ছিল বহমান নিঃশ্বাসের মত
ওরা যে গরীব !!
গরীবের আবার কিসের রক্ত ?
আর্তনাদ !! ওরা করবে না তো কারা করবে ?
গরীব আবার মানুষ হয় নাকি ?
আশরাফুল মখলুকাত- ওরা হবে কেন ?
মানুষ হবে গাড়িতে-বাড়িতে
ডিস্কোক্লাব অথবা কিটি পার্টি তে
মানবিকতা তো হবে শুধু স্যান্ডেলের নিচে
ভেঙে যাওয়া হীরের আংটিতে;
গরীব মানুষ হয়ে পারে না !!
যাদের ঘামে পৃথিবী চলে
তাদের তো মাটিচাপা পড়াই উচিত ।
আপন ভেবে যখন বুকেই টেনে নিলোনা কেউ
ঘামের দাম তো রক্তেই দিতে হবে;
গরীব তোমরা মরে যাও, সবাই মরে যাও
ধনীরা রক্ত বদলে নিয়েছে-
ওদের রক্ত কালো ।। 
- জিহান আল হামাদী
২৪শে এপ্রিল'২০১৩

