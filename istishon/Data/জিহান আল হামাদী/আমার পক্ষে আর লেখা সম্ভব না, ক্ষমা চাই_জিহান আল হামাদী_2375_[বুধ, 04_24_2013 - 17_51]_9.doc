আমার পক্ষে আর লেখা সম্ভব না, ক্ষমা চাই


সাভার ট্র্যাজেডি নিয়ে ভাবছিলাম কিছু একটা লিখবো । কিন্তু কোনভাবেই কিছু লিখতে পারতেসি না । যতবারই লিখতে যাই, কানের কাছে কে যেন বলে, "দাদা, আমাকে একটু বাঁচান । কলমটা আমার দিকে এগিয়ে দেন, কলমটা ধরে আমি উঠে আসি । আমাকে তুলেন দাদা, আমাকে বাঁচান"।
সত্যিই আজকে যা সাভারে দেখলাম নিজের চোখের সামনে, কল্পনাও করি নাই কোনোদিন । পিঁপড়ার মত নিথর মানুষ গুলা পড়ে আছে, সাদা কাপড়ের নিচে । এত ভয়ানক দৃশ্য কেউ না দেখলে বুঝবে না । ওখান থেকে শাহবাগ আসলাম, মানুষ রক্ত দিলো । ওখান থেকে আবার দৌড় সিটি হাসপাতালে, আরও রক্ত নিতে । তারপর আবার পঙ্গু হাসপাতালে । বাসায় এসেও চোখের সামনে ভাসতেসে সব । কিভাবে যে নিজেকে সামলায়া রাখতেছি, নিজেও বুঝতেছি না । চিৎকার দিয়া কাঁদতে ইচ্ছা করতেসে কিন্তু তাও পারতেসি না । আমার কলমের আসলেই কোন ক্ষমতা নাই । যেই কলম একটা মানুষকে বাঁচাতে পারে না, তার আবার কিসের দাম ? কিসের ক্ষমতা ? এত এত মানুষের লাশের উপর দিয়া আমি কলমের কালি চালাই কেমনে ? এই কালি তো তাদের জীবন ফিরাইতে পারবে না । যদি পারতো, তাইলে সত্যিই আজকে অনেক কিছু লিখতাম আমি, সত্যিই লিখতাম । কিন্তু নিজের চোখে যা দেখে আসছি আজকে..............................!!
সত্যিই কলমের কোন ক্ষমতা নাই, এতগুলা মানুষ মারা গেলো অথচ আমার এই কলম কালির বদলে একফোঁটা রক্ত ঝরাতে পারলো না ! কোন দাম নাই এসব লেখার, কোন দাম নাই ।

