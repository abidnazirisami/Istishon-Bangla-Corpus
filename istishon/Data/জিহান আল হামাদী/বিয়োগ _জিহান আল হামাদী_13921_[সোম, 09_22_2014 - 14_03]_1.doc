বিয়োগ 


 ১.
অবশেষে ছেলেটি হারিয়ে গ্যালো
রিক্ত আকাশের পথ ধরে,
অনেক হয়েছে মধ্যবিত্ত প্রেম
সোডিয়াম বাতি খেয়ে নিচ্ছে আঁধার
আর একটি তারা বয়ে যাচ্ছে নিঃসঙ্গতার ক্ষত ।
২.
চুল মেলে মেয়েটি
শুয়ে আছে বিছানায়,
তার দুঃখ কোথায় ? পরাজয়ে নাকি নিরাশ্রয়ে ?
জানালার ধারে কেউ নেই
উত্তর দেবার নেই কেউ আজ !
৩.
বিষণ্ণতা আর নির্ঘুম মৌনতার রাত নেমেছে
সারারাত ধরে চলবে স্মৃতির যৌনতা,
কুঁড়ে কুঁড়ে লেহন করে নেবে সর্বস্ব
তবু কেউ দেবে না বাধা ।
- জিহান আল হামাদী
৯ই সেপ্টেম্বর'২০১৪

