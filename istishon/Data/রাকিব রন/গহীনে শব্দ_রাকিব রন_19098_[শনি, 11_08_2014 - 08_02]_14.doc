গহীনে শব্দ


মুভি রিভিউ : গহীনে শব্দ
পরিচালক : খালিদ মাহমুদ মিঠু
মুক্তির তারিখ : ২৬ মার্চ, ২০১০
“পিঁপড়াববিদ্যা” নিয়ে প্রথম বার কোন মুভি রিভিউ লেখার পর অনেকের অনুপ্রেরণায় এখন অনেক অনেক মুভি রিভিউ লেখার ইচ্ছা হয়। কিন্তু নানা কারণে আর
লেখা হয়ে ওঠে না। কিছুদিন আগে টেলিভিশনে খালিদ
মাহমুদ মিঠু পরিচালিত ‘গহীনে শব্দ’ সিনেমা টি দেখার পর আর নিজেকে আর মুভি রিভিউ
লেখা থেকে কন্ট্রোল করতে পারলাম না।
“গহিনে শব্দ” একটি রিয়েলিস্টিক মুভি। জীবন ভিত্তিক এমন কম মুভিই এই দেশে নির্মিত হয়েছে।
তবে গহিনে শব্দ মুভিতে ভাষা আন্দোলন ও মহান
মুক্তিযুদ্ধকে পরিচালকের
অন্যভাবে ফুটিয়ে তোলার চেষ্টা প্রশংসনীয়।
মুক্তিযুদ্ধ ভিত্তিক চলচ্চিত্র না হলেও সু নিপুণ
ভাবে পরিচালক ফুটিয়ে তোলার চেষ্টা করেছেন
মুক্তিযুদ্ধ ও ভাষা আন্দোলন বিষয়ক কিছু কিছু তথ্য।
কুশীলব :
প্রধান চরিত্র দুটি হল ইমন ও কুসুম শিকদার এর। এছাড়া ও গল্পে প্রভাব বিস্তর করেছে ভিক্ষুক চরিত্রের মাসুম আজিজ। এছাড়া আরও আছেন আবুল হায়াত, সামস
সুমন, খালেদা আক্তার কল্পনা, আরিফুর হকের মত অভিনয় শিল্পীরা।
গল্পের প্রেক্ষাপট :
নুরা (মাসুম আজিজ) রাস্তায় রাস্তায় ভিক্ষা করে। এক পা খোঁড়া নুরা একজন মুক্তিযোদ্ধা। মুক্তিযুদ্ধে তিনি তার পা হারান নি। মুক্তিযুদ্ধ শেষ হবার
কিছুদিন পর রাজাকার বাহিনীর হামলায় তিনি এক পা হারান। চিকিৎসার অভাবে তার পা অকেজো হয়ে পড়ে। তার একমাত্র মেয়ে স্বপ্ন (কুসুম শিকদার)
ঢাকা বিশ্ববিদ্যালয়ের ছাত্রী। বাবা ভিক্ষা করলেও
নিজের মেয়েকে বড়, শিক্ষিত করার ইচ্ছা তার।
অন্যদিকে তালুকদার সাহেব ১৯৫২-১৯৭১ সালে একজন ফটো সাংবাদিক ছিলেন। ধনী তালুকদার সাহেবের দৌহিত্র নিলয় (ইমন)। বিশ্ববিদ্যালয়ে একই বিভাগে পড়া সূত্রে ভাল বন্ধুত্ব হয় নিলয় ও স্বপ্নের।কিন্তু হয়ত তা বন্ধুত্ব্ব এর চেয়ে বেশিই ছিল। নিলয় জানে না স্বপ্নের বাবা একজন ভিক্ষুক।শুধু
জানে ওরা খুব গরিব। এভাবেই গল্পের শুরু।
গান :
গল্পের প্রয়োজনে সিনেমাটিতে মাত্র দুইটি গান ব্যাবহার করা হয়েছে। একটি প্রখ্যাত রবীন্দ্র সংগীত শিল্পি রেজওয়ানা চৌধুরী বন্যা ও হায়দার হোসেন করেছেন গান দুটি। 
বিশেষ কিছু ডায়ালগ :
“করে ভিক্ষা তার আবার ভাষা নিয়া অহংকার, এমন
অহংকারী ভিক্ষুক আর দেহি নাই “
“যখন তুমি আমার গহিনে প্রবেশ করবে তখন আর
তুমি আমাকে গ্রহণ করবে না, এটা সত্যি, এটাই বাস্তব। “
“আমি শিক্ষিত, এম.এ পাশ। কিন্তু আমার পরিচয়
আমি একজন ভিক্ষুকের মেয়ে”
সিনেমার নেগেটিভ দিক :
ভিক্ষুকের মেয়ের ঘন ঘন আলাদা আলাদা পোশাক
পরিবর্তন ছাড়া আর কোনও খুত আমার
চোখে পড়ে নি।
পরিশিষ্ট :
প্রথমেই বলেছি এমন গল্পের মুভি খুব কমই হয়
আমাদের দেশে। গল্পের উপস্থাপন,
কুশীলবদের অভিনয় প্রশংসার দাবীদার। বিশেষ
করে সিনেমার শেষ ডায়ালগ মনের মধ্যে অন্য
রকম এক আবেদনের সৃষ্টি করে।।
ভাল লাগার মত একটি সিনেমা। তবে ঠাণ্ডা মাথায়
পুরো মুভিটি দেখতে হবে ধৈর্য সহকারে।

