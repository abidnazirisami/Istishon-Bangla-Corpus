এক কাপ চা এর স্বাদ


মুভি রিভিউ : এক কাপ চা
পরিচালাক : নইম ইমতিয়াজ নেয়ামুল
মুক্তির তারিখ : ২৮ নভেম্বর, ২০১৪
ঢাকাই চলচ্চিত্রের অন্যতম জনপ্রিয় নায়ক ফেরদৌস আহমেদ। তার প্রযোজিত প্রথম চলচ্চিত্র এক কাপ চা এর কাজ শুরু হয় ২০১০ সালে। আর মুক্তি পেল ২০১৪ সালে। প্রথম প্রযোজনা হিসেবে তিনি চেয়েছেন কিছু চমক রাখার জন্য। এই দিক থেকে তিনি সফলই বলা চলে। বাসু চ্যাটার্জীর কাহিনী, চিত্রনাট্য, হুমায়ুন আহমেদ এর লেখা গান, একই মুভিতে অনেকগুলো গুনি শিল্পিদের একই সাথে সফল সম্মিলন এই মুভির অন্যতম সাফল্য। 
কুশীলব :
প্রধান চরিত্র এবং অতিথি চরিত্র মিলিয়ে এই সিনেমাতে উল্লেযোগ্য ১৫/২০ জন কুশীলবের একটি তালিকা বানানো সম্ভব এবং যারা সবাই সুপরিচিত অভিনয় শিল্পি।
প্রধান চরিত্র :
ফেরদৌস (শফিক)
মৌসুমি (দীপা)
ঋতুপর্না সেনগুপ্ত (দিলরুবা)
ডাঃ এজাজ (মি. গোমেজ)
মনিরা মিঠু (মিসেস গোমেজ)
হোমায়রা হিমু (রোজি)
কাবিলা (ফেইসবুক)
অতিথি চরিত্র : রাজ্জাক, আলমগীর, সহিদুল আলম সাচ্চু, শাকিব খান, নিপুন, ইমন, নিরব, আখি আলমগীর, অমল বোস, আহমেদ শরিফ, ওমর সানি, মীর সাব্বির, সাঈদ বাবু, তুষার খান, পরীমনি এবং হুমায়ুন ফরিদী। 
কাহিনি সংক্ষেপ :
শফিক একটি কলেজের ইংরেজির লেকচারার। একই কলেজের লাইব্রেরিয়ান দীপা। শফিকের দীপাকে খুব পছন্দ। তার সব ভাবনা, কল্পনায় যেন জড়িয়ে থাকে দীপা। বারবার দীপাকে প্রেম নিবেদন করতে চায় শফিক। কিন্তু সাহস হয়না তার। দীপার ভালবাসার কাছে অসহায় শফিক লুকিয়ে লুকিয়ে প্রতিদিন সকালে দীপা আসার আগে তার ডেস্কের উপর একটি করে গোলাপ ফুল রেখে যায়। কিন্তু দীপা জানে না কে প্রতিদিন তার টেবিলের উপর এভাবে গোলাপ রেখে যায়। তাই বিরক্ত হয়ে প্রতিবারই গোলাপ সে ফেলে দেয় ময়লার ঝুড়িতে।
এইদিকে একদিন দীপার টেবিলে শফিক ফুল রাখার সময় দেখে ফেলে দীপা। তবুও শফিক আড়াল করার চেষ্টা করে। কিন্তু দীপার আর কিছু বোঝার বাকি থাকে না। কিন্তু তবুও শফিক প্রেম নিবেদন করার সাহস পায় না দীপাকে। শুধু দীপার বাসায় এক কাপ চা এর আমন্ত্রণ চায় শফিক।
এইদিকে দীপা মি গোমেজর বাড়িতে পেয়িং গেস্ট হিসেবে থাকে। গোমেজ দম্পতীর ছোট ছেলে পিটার খুবই অসুস্থ হয়ে পড়ে। বিশেষ কোন একটি ইঞ্জেকশন খুবই দরকার পিটারের জীবন বাঁচানোর জন্য। কিন্তু ওই ইঞ্জেকশন টা খুবই দুর্লভ। এমনি এক দিনে দীপার বাসায় চা এরর আমন্ত্রণ রক্ষা করতে আসে শফিক। গল্প নতুন দিকে মোড় নিতে শুরু করে। ঘটনা ক্রমে শফিকের সাথে পরিচয় হয় পতিতাবৃত্তি পেশাধারী দিলরুবার সাথে।
গান :
সিনেমাতে একটি আইটেম সং সহ মোট ছয়টি গান ব্যাবহার করা হয়েছে। আইটেম সংটি ছাড়া সব গুলো গানই ভাল লেগেছে। তবে সবচেয়ে ভাল লেগেছে সিনেমার শেষ দৃশ্যের এস আই টুটুল ও ফাহমিদা নবী এর "তোমার সঙ্গে এক চা" শিরোনামের গানটি। এই সিনেমার গানের শিল্পিদের তালিকাও অনেক বড়।
গল্পের ত্রুটিসমুহ :
*** সিনেমার শুরু হয় লিলুয়া বাতাস শিরোনামের একটি গানের মাধ্যমে। গানে দেখা যায় মৌসুমি ও ফেরদৌস এর বিয়ে হচ্ছে। তাদের বিয়ের আসরে নাচ গান করতে দেখা যায় আলমগীর, আখি আলমগীর, সহিদুল আলম সাচ্চু, ইমন, নিরব ও নিপুন দের। কিন্তু সহিদুল আলম সাচ্চু ছাড়া বাকি পাচজন কে বা কারা ছিলেন এর কোন উত্তর পাওয়া যায় নি।
*** একটি ছোট ছেলে অনেক অসুস্থ মৃত্যু যাকে হাতছানি দিচ্ছে, সে ছেলেকে হাসপাতালে না নিয়ে ডাক্তারের সাথে ফোনে আলাপের মাধ্যমে চিকিৎসা, খুবই বাজে লেগেছে।
*** বিকাল থেকে সন্ধ্যার পর ২/৩ ঘন্টা পর্যন্ত মালিবাগে অপেক্ষা করে ধানমন্ডী যাবার জন্য সিএনজি বা ট্যাক্সি না পাওয়ার দৃশ্যগুলো মুভির প্রতি আরো বিরক্তিভাব বাড়িয়েছে।
*** যা কাছে লিফট চাওয়া হয় সে ই লিফট দেয় এবং আবার শফিককে লিফট দেয়ার পর তাকে আবার বাড়ি পৌছে দেয়ার জন্য গাড়িওয়ালা দের অপেক্ষারত থাকতে দেখা যায়।
*** একটা বিশেষ ইঞ্জেকশন এর প্যাকেট নিয়ে টানাটানি, দৌড় ঝাপ মারামারি করে ছিনিয়ে নিয়ে আসার পরও বুঝতে না পারা প্যাকেটটা খালি।
*** কচমচ বিস্কুটের ঘন ঘন বিজ্ঞাপন।
সার্বিক মূল্যায়ন :
এক কাপ চা পরিচালক নইম ইমতিয়াজ নেয়ামুলের প্রথম চলচ্চিত্র। সে দিক বিবেচনায় পরিচালাক অনেক ভাল কাজ করেছে বলে আমার মনে হয়েছে। সিনেমাটির নির্মাণ কাজ যে খুব যত্নের সাথে করার চেষ্টা করা হয়েছে, তা সিনেমাটিতে প্রতিয়মান। গানের দৃশ্য গুলোর চিত্রায়ন খুবই ভাল লেগেছে। বিশেষ করে "স্বপ্ন দেখি আমি " গানের চিত্রায়ন। তবে ১৪৬ মিনিটের এই দীর্ঘ দেখে মজা পেলেও ভাল লাগেনি। বিরতির পরের সময়টুকু ছিল খুবই বিরক্তিকর। কারো অভিনয় অতি অভিনয় মনে হয়েছে। বিশেষ করে ঋতুপর্না সেনগুপ্তে এর অভিনয় এবং ফেরদৌস এর অভিনয় এর কিছু কিছু দিক। তবে মৌসুমি ও হুমায়রা হিমু ভাল করেছে। আইটেম সং এরর কোরিওগ্রাফি খুবই বাজে মনে হয়েছে ওভার অল। গল্পের রসবোধ বা রসিকতা গুলো ভাল ছিল। তবে মুভিতে কোন ম্যাসেজ ছিল না।
প্রেক্ষাগৃহে দর্শক প্রতিক্রিয়া :
আমি এই সিনেমাটি দেখেছি দেশের সবচাইতে অভিজাত প্রেক্ষাগৃহ ব্লকবাস্টার সিনেমাসে, ১ তারিখ দুপুরের শো তে। চার রো তে দর্শক ছিল মোট। আমি একদম ব্যাক রো তে ছিলাম। আমার ডান পাশের দুই জন বিরতির সময় হল ত্যাগ করেন। মুভি শেষ হতে দেখি বিশ জনের মত আছে মাত্র। এর মধ্যে আমার সামনের সারি তে বসা এক আপুর প্রতিক্রিয়া ছিল এমন যে "এইটা কি বানাইছে? "
পরিশিষ্ট :
আমাদের আম বানিজ্যক চলচ্চিত্রের সাথে এক কাপ চা এর ভিন্নতা শুধু নির্মাণসৈলীতে। তবে এক কাপ চা নাচ, গান কিংবা রসিকতা গুলো বিনোদনের খোঁড়াক জোগাবে। কিন্তু ভাল লাগার সৃষ্টি করতে পারবে না।
আমার অভিমত হল, এক কাপ চা দেখে ভাল লেগেছে... কিন্তু খেয়ে স্বাদ পাই নাই।

