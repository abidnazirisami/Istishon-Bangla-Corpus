এহহহডমিশন টেস্ট !! 


১৪ ই নভেম্বর, ২০১৪
ট্রেন রাত সাড়ে নয়টার। গন্তব্য সিলেট। টিকেট আগে থেকেই করা ছিল। বগি নম্বর এক্সট্রা ৪, সিট নং ৫৩, ৫৪।
উত্তরা বাসা। ট্রেনের জন্য কমলাপুর রেলস্টেশনে যাবার কোনো দরকার ছিল না। বিমানবন্দর স্টেশন থেকেই সহজে ট্রেনে উঠা যায় সাধারনত ( ঈদ, পুজা কিংবা অন্যান্য ছুটির সময় ছাড়া)। কিন্তু আমরা দুই বন্ধু আগে থেকেই ইঙ্গিত পেয়েছিলাম ট্রেনে প্রচুর ভিড় হতে পারে। কমলাপুর থেকেই ট্রেনে উঠলে ভাল হবে।
কমলাপুর চলে গেলাম আমরা। আমরা কমলাপুর উঠলাম গিয়ে তখনো সাড়ে সাতটা বাজেনি। ঘুরাঘুরি করছিলাম স্টেশনে। দেখলাম আমাদের মত আরো অনেকেই আছে এখানে।
ট্রেন আসল। ৯ টার একটু পর। আমরা ট্রেনে উঠে বসলাম। দেখলাম আমাদের বগিতে যারা উঠেছে সবাই ই আমাদের বয়সী। বুঝার আর বাকি রইল না যে এরাও সিলেট যাচ্ছে শাবিপ্রবি তে অ্যাডমিশন টেস্ট দেয়ার জন্য।
আমাদের বগি আস্তে আস্তে কানায় কানায় ভরে গেলো। সিট সব ফিল আপ হয়ে সিট ছাড়া দাড়িয়ে আছে সিটের দ্বিগুণ ছেলে। যারা সবাই একই উদ্দেশ্যে এই উপবন এক্সপ্রেসের ট্রেনে উঠেছে। আর উদ্দেশ্য হল আগামীকাল সকালে / দুপুরে হযরত শাহ জালাল বিজ্ঞান ও প্রযুক্ত বিশ্ববিদ্যালয়ে ভর্তি যুদ্ধে অংশগ্রহণ।
কানায় কানায় পরিপূর্ণ ট্রেনটি চলতে শুরু করল। এর মধ্যেই চলে এলো বিমানবন্দর স্টেশন। যে পরিমাণ যাত্রি ছিল ঠিক একই পরিমাণ যাত্রি ট্রেনে উঠার জন্য যুদ্ধে লিপ্ত। আর যারা সাবাই আমদের মতই।
সিটে বসে মনে হচ্ছিল, কোন জোমবি এফেক্টটেড এলাকায় যেন আছি। আর আক্রান্ত মানুষ গুলো যেন ট্রেনের সুস্থ যাত্রী দের খাওয়ার জন্য।
আমাদের বগিতে এবার আরো যাত্রী এসে উঠলো। এবার আর আমাদের বগিতে একটা তিল ফেলার জায়গাও পাওয়া দায়।
ট্রেন যখম চলতে শুরু করল প্রথম দিকে পুরা বগিতে একটা পিকনিক পিকনিক আমেজ ছিল। কিন্তু একটা পুরা রাত দাড়িয়ে থেকে এই আমেজ বজিয়ে রাখা কতটুকু সম্ভব এটা বলার কোনো অপেক্ষা রাখে না। আমি সিটে বসে থেকেই সোজা হতে পারছিলাম না। আর যারা দাঁড়ানো সারা রাত তাদের কি অবস্থা ? তারপর মাথায় আবার সকালে পরিক্ষার চিন্তা।
এই দৃশ্য একদিনের নয়। কিংবা একবারের নয়। অনার্স প্রথম বর্ষে ভর্তির ক্ষেত্রে এই দৃশ্যে প্রতিবছরই অভিনয় করে হাজার হাজার পরীক্ষার্থী। কখনো সিলেট, কখনো চট্রোগ্রাম আবার কখনো পটুয়াখালী। মেডিকেল অ্যাডমিশন টেস্টের মত করে কি এই অন্যান্য বিশ্ববিদ্যালয় এর অ্যাডমিশন টেস্ট গুলো কি হতে পারে না...??
আমার পরের দিন পরীক্ষা ছিল না। কারন আমি শাবিপ্রবি বা ঢাকার বাহিরে কোথাও ফরম তুলি নি । সিলেট যাবার কারন হল ফ্রি সময় ছিল, আর ভাল সুযোগ ও ছিল।
আমি জানি না আমার যদি পরীক্ষা থাকত আমি দিতে পারতাম কিনা এমন একটা ভয়ংকর ভ্রমনের পর।।
RIP BD UNIVERSITY ADMISSION SYSTEM 

