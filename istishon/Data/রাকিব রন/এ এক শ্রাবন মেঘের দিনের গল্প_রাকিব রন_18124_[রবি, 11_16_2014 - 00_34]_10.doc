এ এক শ্রাবন মেঘের দিনের গল্প


মুভি রিভিউ : শ্রাবন মেঘের দিন
পরিচালাক : হুমায়ুন আহমেদ
মুক্তির সাল : ১৯৯৯
এটি আমার লেখা তৃতীয় মুভি রিভিউ। মুভি রিভিউ লেখার জন্য আজ আমি যে সিনেমটি বেছে নিয়েছি তা ইতোপূর্বে উল্লেখ করা হয়েছে। ১৯৯৯ সালে মুক্তি পাওয়া এই মুভির রিভিউ লেখা শুধমাত্র ভালোলাগা থেকেই।
বাংলা সাহিত্যের প্রবাদ পুরুষ হুমায়ুন আহমেদ এর পাঠক নন্দিত উপন্যাস "শ্রাবন মেঘের দিন" উপন্যাস অবলম্বনে লেখক নিজেই পরিচালনা করেন তার দ্বিতীয় চলচ্চিত্র। গ্রামীণ পেক্ষাপটে নির্মিত এই সিনেমাটিতে পরিচালাক সুনিপুণভাবে ফুটিয়ে তুলেছেন প্রেমিক প্রেমিকার অব্যাক্ত প্রেম এবং এর পরিনতি। 
কুশীলব :
একই চলচ্চিত্রে এতোগুলো চরিত্র এবং সব গুলোই পরিচিত মুখ, এমন সিনেমা খুব বিরল। এই সিনেমার সবচাইতে গুরুত্বপূর্ণ চরিত্রের জন্য যেমন সুপরিচিত অভিনেতাদের নেয়া হয়েছে, তেমনি ছোট চরিত্রের জন্যও পরিচালাক পরিচিত মুখগুলো নেয়ার চেস্টা করেছেন। প্রধান চরিত্রের মধ্যে রয়েছে-
জাহিদ হাসান (মতি গাতক)
মেহের আফরোজ শাওন (কুসুম)
মাহফুজ আহমেদ (সুরুজ)
শাহানা (মুক্তি)
গোলাম মোস্তফা (জমিদার)
সালেহ আহমেদ (কুসুমের বাবা)
আনোয়ারা (কুসুমের মা)
রায়ানা (মিতু)
নিরা (পুষ্প)
অপ্রধান চরিত্রের কুশীলবরা হলেন -
ডা. এজাজ, শামীমা নাজনীন, রওশন জামিল, আবুল খায়ের, তানিশা, দিহান প্রমুখ। 
কাহিনি সংক্ষেপ :
মতি গাতক(গায়ক)। দশ গ্রামে তার গানের সুনাম রয়েছে। গানের জন্য তিনি কত্তগুলো মেডেলও পেয়েছেন। তিনি বদ্ধ পরিকর জীবনে কখনো বিয়ে করবে না। কারন তার ওস্তাদের বারন। তার সংগীতগুরু তাকে বলেছেন যে, বিয়ে করলে গায়ক হওয়া যায় না।
সেই মতি গাতকেরই সাথে ঘর বাধার স্বপ্নে বিভোর কুসুম। নানা ভাবে মতিকে সে বোঝানোর চেস্টা করে কতটুকু তাকে কুসুম চায়। কিন্তু মতি যেন বুঝেও অবুঝ।
কিছুদিন আগেই গ্রামে এসেছে গ্রামের জমিদারের দুই নাতনী। বড় নাতনী কে ভালই লাগে মতির। সে তাদের গান শুনিয়ে মুগ্ধ করে। এই ব্যাপার গুলো ভাল লাগে না কুসুমের।
একদিন হঠাত করে তার বাবা এসে হাজির। সে কুসুমের জন্য সুরুজ কে পাত্র হিসেবে পছন্দ করে সুরুজ কে নিয়ে আসেন বাড়িতে। কুসুম সুরুজকে বোঝানোর চেস্টা করে যে কুসুম ভাল মেয়ে নয়। এলাকার মতিতি গাতকের সাথে তার অন্যরকম সম্পর্ক রয়েছে। কিন্তু সুরুজ কিছুতেই তার কথা বিশ্বাস করে না। কারন সুরুজ জানে কুসুম কেমন মেয়ে।
এইদিকে জমিদার এর নাতনী দের ফিরে যাবার সময় হয়ে আসে। ফিরে যাবার আগে শাহনা দাদার কাছে তিনটি বর (wish) চায়। কিন্তু তিনি দেয়ার ওয়াদা করলেও তিনি নাতনীর তিনটি ইচ্ছা শোনার পর তা পূরনে অসম্মত হন।
আর বিয়ে কুসুমের শেষ পর্যন্ত সুরুজের সাথেই ঠিক হয়ে যায়। কিন্ত বিয়ের দিনই ঘটে বিপত্তি।।।
গান :
১৯৯৯ সালে মুক্তি পাওয়া মুভির প্রায় সব গুলো গানই এখনো সমান জনপ্রিয়। "একটা ছিল সোনার কন্যা", "সুয়াচান পাখি", "আমার ভাঙ্গা ঘরে... অবাক জোসনা হাত বারাইয়া ডাকে" কিংবা "আমার গায়ে যত দুক্ষ সয়" গান গুলো এখনো যেমন জনপ্রিয় তেমনি গান গুলোর রয়েছে আলাদা আবেদনময়তা যা শ্রোতাকে মুগ্ধ করবে বারবার।
অন্যান্য :
প্রেম নির্ভর এই মুভির অন্যতম একটি বিষয় হল গল্পে লেখকের এক অনন্য দেশপ্রেমতার পরিচয় পাওয়া যায় গল্পের শেষ ভাগে। এ অংশ টুকু না থাকলেও গল্পে কোন অপুণ্যতা থাকতনা। তবে এই অংশটি গল্পে এক ভিন্ন মাত্রা যুক্ত করেছে । ( যারা এখনো মুভিটি দেখেন নি অংশটি তাদের দেখার জন্য রেখে দিলাম।)
পুরস্কার :
সেরা চলচ্চিত্র, সেরা পরিচালাক, সেরা অভিনেতা সহ ৯ টি বিভাগে ১৯৯৯ সালের জাতীয় চলচ্চিত্র পুরস্কার অর্জন করে শ্রাবন মেঘের দিন।
পরিশিষ্ট :
ফুল এন্টারটেইনিং প্যাকেজে মুভিটি নির্মিত হলেও, মুভির শেষ দৃশ্য দর্শক মনে তীব্র করুন রসবোধ এর জন্ম দেবেই।
কালজয়ী মুভির সংগা আমি জানি না। কিন্তু আমি একে একটি কালজয়ী মুভিই বলব।
যারা দেখেনি এখনো মুভিটি তাদের উদ্দেশ্যে বলব, মুভি দেখেন, কিন্তু যদি এই মুভিটি এখনো না দেখা হয়ে থাকে তা হলে জীবনে চরম একটা মুভি মিস করে ফেলেছেন। 

