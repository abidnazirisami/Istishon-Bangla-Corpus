পটে আঁকা পাতায়া (পর্ব# ২)


জেমস গ্যালারী থেকে হোটেল এ ফিরে গেলাম দুপুরের খাবার খেতে ।
দুপুরের খাবার খেয়ে অল্প একটু বিশ্রাম নিয়েই চলে গেলাম স্যাংচুয়ারি অফ ট্রুথ এ ।
স্যাংচুয়ারি অফ ট্রুথ এর প্রধান ফটকে নেমে যেতে হল ট্যাক্সি থেকে । টিকেট দেখিয়ে ভিতরে প্রবেশ করলাম ।মুল স্থাপনাটা এখান থেকে খানিকটা দূরে আর এই পথটুকু ওঁরাই নিয়ে যায় ঘোড়ার গাড়ি করে ।

ঘোরার গাড়ি থেকে নেমে দূর থেকে দেখলাম স্যাংচুয়ারি অফ ট্রুথ । আস্তে আস্তে এগিয়ে গেলাম তার দিকে ।
এখান থেকে ধাপে ধাপে সিঁড়ি নেমে গেছে নীচে । ওখানে একটা ছোট্ট জলধারা প্রবাহিত হচ্ছে যার উপর কাঠের লগ ফেলা। চারপাশটায় কেমন বুনো বুনো ভাব ।

নামার পর দেখলাম সাইন বোর্ডে স্যাংচুয়ারি অফ ট্রুথ সম্পরকে লিখা । তারপর গেলাম মুল ভবনটায় । 

সম্পূর্ণ স্থাপনাটাই কাঠের তৈরি । হিন্দু আর বৌদ্ধ ধর্মের দেবদেবী হল এর মুল থিম । 

ঘুরে ফিরে আর সাগরের নির্মল বাতাস খেয়ে এসে বসলাম ওখানেই এক রেস্তরায় । 

আমি আগেই বলেছি থাইল্যান্ড এর প্রতিটি দর্শনীয় স্থানেই আছে কালচারাল শো ।

 এ জায়গাও তার ব্যাতিক্রম না । খেতে খেতে দেখলাম ওদের নাচ আর এক বিশেষ ধরনের মারশাল আর্ট ।

সব শেষে হোটেলে ফিরে বিশ্রাম । রাতে আপু জ্বর জ্বর বোধ করায় আমরা তিন জনেই গেলাম খাবার খেতে । তখন সন্ধ্যাই বলা চলে সাত কি সাড়ে সাত বাজে ।হাটতে হাঁটতে পাচ মিনিটে পৌঁছে গেলাম ওয়াকিং স্ট্রিট এ। ওখানেই ভাল ভাল রেস্তরাঁ আছে ।

কিন্তু ওই রাস্তায় হাটতে আমি খুব একটা স্বস্তি পাচ্ছিলাম না ।মনে হচ্ছিল তাড়াতাড়ি খেয়ে ভাগি । হাই বিটের মিউজিক আর অনেক পর্যটকের ভীর তবে কেউ কাউকে ধাক্কা দিচ্ছে না বা বিরক্ত করছে না ।
তারপরও দুই কিশোর কিশোরী কে নিয়ে ওখানে বেশিক্ষণ না থেকে ঝটপট ফিরে এলাম হোটেলে ।
পরের দিন আবার অন্য শহরের উদ্দেশে যাত্রা । 

