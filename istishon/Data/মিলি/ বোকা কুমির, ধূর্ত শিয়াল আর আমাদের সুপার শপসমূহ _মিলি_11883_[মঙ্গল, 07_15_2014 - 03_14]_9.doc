 বোকা কুমির, ধূর্ত শিয়াল আর আমাদের সুপার শপসমূহ 


ছোট বেলায় একটা গল্প পড়েছিলাম উপেন্দ্র কিশোর রায় চৌধুরীর ,কমবেশি আমাদের সবারই গল্পটি জানা । তারপরও আবার বলি । একদেশে ছিল এক ধূর্ত শিয়াল আর কুমির । গল্পটার সার সংক্ষেপ হল এই যে শিয়াল বারবার বিভিন্ন কাজে কুমিরকে বোকা বানাত ।তাই কুমিরের একদিন উপলব্ধি হল যে সে শিয়ালের মত শিক্ষিত না তাই বার বার অপদস্থ হচ্ছে । সুতরাং সে নিজের সাত ছেলেকে লেখাপড়া শেখানর জন্য শিয়াল এর কাছে পাঠাল । শিয়াল প্রতিদিন একটা করে কুমির ছানা খেয়ে ফেলত ।অতপর ছয়দিনের দিন যখন কুমির তার ছেলেদের লেখাপরার অগ্রগতি সম্পরকে জানতে এল তখন ধূর্ত শিয়াল এক ছানাকেই সাত বার এনে দেখিয়ে কুমিরকে আবারও বোকা বানাল ।
আমাদের দেশের সুপার শপগুলা যেমন এ্যগোরা ,মিনা বাজার এই ধূর্ত শিয়াল এর মত আমাদের একি জিনিষ বারবার দেখিয়ে বোকা বানিয়ে ফায়দা লুটছে । 
একটু সাচ্ছন্দে বাজার করার জন্য আবার একই ছাদের নিচে সব কিছু পাওয়া যায় এই জন্য আমরা অনেকেই সুপার শপ এ বাজার করি ।বিশেষ করে মহিলারা যারা ভিরভাট্টা এড়াতে চান তাদের জন্য ও সুপার শপ গুলো বাজার করার জন্য আদর্শ । এখানে দাম নির্ধারিত ঠাকে বিধায় অনভিজ্ঞ ক্রেতারাও সাচ্ছন্দে বাজার করতে পারেন। দামাদামির ঝামেলা করতে হয় না । 
আমি আগে নন্দন এ গেলেও এখন নিয়মিত মিনা বাজার এ যাই । এই শপ এ গরুর মাংস নানা নামে নানা দামে বিক্রি হচ্ছে। আমরা জানি সরকার নির্ধারিত দেশি গরুর মাংসের দাম কেজি প্রতি ২৮০ টাকা আর বিদেশি গরুর মাংসের দাম কেজি প্রতি ২৬০ টাকা ।গরুর মাংস যে দেশি আর বিদেশি হয় তা আজ পর্যন্ত কোন দোকানে লেখা দেখি নাই । অথচ এই দোকান গুলোতে মাংসের দাম অনেক চড়া । শিয়াল যেমন কুমিরের এক ছেলেকেই সাতবার দেখিয়ে কুমিরকে বোকা বানিয়েছে তেমনি তারা একি গরুর মাংসকে নানা নামে নামকরণ করে বিভিন্ন দামে বিক্রি করছে আমাদের সাধারন ক্রেতাদের বোকা বানিয়ে।
মিনা বাজারে গরুর মাংস কিনতে গিয়ে দেখলাম ওখানে গরুর মাংস আছে তিন রকমের বিফ বোন সহ অর্থাৎ হাড়সহ গরুর মাংস, বিফ প্রিমিয়াম (হাড় এর পরিমান কম) আর বিফ বনলেস (হাড়ছাড়া মাংস) । 
এই তিন রকম মাংসের দামও তিন রকম । হাড় সহ মাংস এক কেজি কিনলে আপনি তাতে সাকুল্লে হয়ত দুই/তিনশ গ্রাম মাংস পাবেন বাকিটা হাড় । প্রিমিয়ামএ হাড়ের পরিমান কম আর বনলেস এ চাকা মাংস। 
গতকাল ১৪/৭/২০১৪ তে মিনা বাজারে কেনাকাটা করতে গিয়ে দেখলাম বিফ বোন সহ অর্থাৎ হাড়সহ গরুর মাংস এর দাম প্রতি কেজি ২৬০ টাকা । সুতরাং ধরেই নিচ্ছি এটা বিদেশি গরুর মাংস । বিফ প্রিমিয়াম (হাড় এর পরিমান কম) এর দাম প্রতি কেজি ২৭৯ টাকা আর আর বিফ বনলেস (হাড়ছাড়া মাংস) এর দাম ৩০০ টাকার বেশি ।
এভাবেই সুচতুরতার সাথে তারা একি গরুর মাংস কে নানা রকম বাহারি নাম দিয়ে চড়া দামে বিক্রি করছে। 
সরকার গরুর মাংসের দাম নির্ধারণ করেছে কিন্তু সেখানে উল্লেখ করা নাই গরুর পিছনের রান এর মাংস হলে দাম কেমন হবে ,পাজরের মাংসের দাম কেমন আর সামনের রানের দাম কত হবে। অথবা গরুর শরীরের বিভিন্ন অংশের দাম বিভিন্ন রকম হবে।
এভাবেই তারা ধূর্ত শিয়ালের মত একই গরুর মাংস বারবার নাম বদল করে আমাদের ক্রেতা সাধারণকে বোকা কুমির বানিয়ে ঠকাচ্ছে ।
তাই এইসব সুপার শপ গুলোতে ভেজাল আর ফরমালিন সনাক্তকরন অভিযানের সাথে সাথে সঠিক মূল্য নির্ধারিত আছে কিনা তা পর্যবেক্ষণ আশু প্রয়োজন । 

