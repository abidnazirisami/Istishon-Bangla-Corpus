আমার মতিহার _ শুধুই ফাটল না মৃত্যুকুপ


মতিহার হল - রাজশাহী বিশ্ববিদ্যালয় এর সবচেয়ে প্রাচীন হলগুলোর একটি । হয়তোবা রাবি মতিহার থানার অন্তর্গত হওয়ায় থানাটির সম্মানার্থে একটি হলের নামকরণ করা হয়েছে "মতিহার হল"। কিন্তু থানার নামে নামকরণ হওয়া শর্তেও বারবার অবহেলিত এই হলটি। আর এই হলটির অবকাঠামোতো আরো নাজুক । ১৯৫৫ সালে প্রায় ৩০০ শিক্ষার্থীদের জন্য নির্মিত হয় হলটি। প্রথমে এটি ছিল একটি টিনশেড হল । 
অনেক বছর কেটে গেছে………বেড়ে ছাত্রসংখ্যা কিন্তু বাড়েনি এই হলের পরিধি কিংবা অবকাঠামোগত উন্নয়ন । ২০০৮ সালে শিক্ষার্থীর কথা বিবেচনা করে হলটির পুর্ননির্মাণের জন্য ১ কোটি ৪৮ লাখ টকা বরাদ্দ দেওয়া হয় । এই ছয় বছরে মাত্র একটি ব্লকের তিন তলার কাজ শেষ হয়েছে । কিন্তু টেন্ডারে ৩ বছরের ভিতরে নির্মাণকাজ শেষ করার নির্দেশ ছিল । এই একটি ব্লকে এখন আবাসিক শিক্ষার্থীর সংখ্যা ২০০ এর কম । কিন্তু প্রতিবছর এই হলটিতে নতুন প্রায় ২০০এর বেশী শিক্ষার্থীদের বরাদ্দ দেওয়া হয় । এই ছোট্ট হলটিতে এতো কম আসনে এতো সংখ্যক শিক্ষার্থীদের বরাদ্দ কেন দেওয়া হয়? এটা তো ডেসটিনির মত হয়ে গেল, যে আমাদের একটা অমুক জায়গায় কচুগাছ আছে টাকা দাও তিনবছরে টাকা পাঁচগুণ । যেসব শিক্ষার্থীদের মতিহার হল বরাদ্দ দেওয়া হয় তাদের হয়তোবা এটি কোন পাপের শাস্তি কারণ আগামী পাঁচ বছরে হলে একটা সিট পাবে কিনা বেচারা জানেনা । সবচেয়ে কষ্টলাগে যখন তৃতীয় বা চতুর্থ বর্ষে উঠেও একটি সিট পায়না। আর অন্য হলে প্রথম বর্ষ থেকেই সিট নিয়ে হুড়োহুড়ি । এই কষ্টটা আরো তীব্রতর হয় যখন অন্য হলের বন্ধুদের মতিহার হল নিয়ে মশকরা শুনি । আমরা কোন ধনী বাপের সোনার চামচ মুখে নিয়ে জন্মানো সোনার ছেলে নয় । বিশ্ববিদ্যালয়ে পড়াশুনা অনেক কষ্ট করেই করতে হয় । আর বিশ্ববিদ্যালয় আমাকে একটি সিটের ব্যবস্থা করে দিতে না পারলে আমাদের শিক্ষাজীবন অংকুরেই বিনষ্ট হওয়ার সম্ভাবনা প্রবল । 
এবার আসল কথাই আসি, একটি ব্লক নির্মিত হয়েছে সত্য কিন্তু এটা কি আমাদের জন্য নিরাপদ । কিছুদিন আগের ভূমিকম্পে প্রকম্পিত মতিহার হল। হলের বিভিন্ন স্থানে ফাটল দেখা দিয়েছে । এই ফাটলের কারণে হলের আবাসিক শিক্ষার্থীরা অনিশ্চয়তার মধ্যে দিন রাত পার করছে । এরই মধ্যে তারা হলের সংস্কারের জন্য মানববন্ধনও করেছে । কিন্তু তারপরও প্রশাসন নির্বিকার । প্রশাসন নিজেদের কাজকর্ম দেখানোর জন্য বিশ্ববিদ্যালয়ের "ভূতত্ত্ব ও খনিবিদ্যা" বিভাগের শিক্ষকদের একটি তদন্ত দল পাঠিয়েছিল হল পরিদর্শনে। আমার মন জানতে চাই, ভূতত্ত্ব কবে থেকে ভবনের ফাটল পরীক্ষা করা শুরু করল? আমি তো জানতাম তারা মাটি এবং খনি নিয়ে গবেষণা করে । যাহোক, আরো বিস্মিত হয়েছি তদন্ত দলের প্রধানের বক্তব্যে "ফাটল শুধু ওপরে প্লাস্টারেই, ভিতরে ফেটেছে বলে মনে হচ্ছে না । মনে হচ্ছেনা??? কয়েকশত শিক্ষার্থীর জীবনের প্রশ্ন আর আপনার এখনো মনে হচ্ছে । প্রিয় শিক্ষক, রাজনীতিবিদদের মতো বক্তব্য দিবেন না ? প্রিয়জন হারানোর যন্ত্রণা কতটা কষ্টের তা হয়তো আপনার জানা নাও থাকতে পারে কিন্তু আমাদের আছে । আর সন্তান হারানোর বেদনা তো আরো ভয়াবহ । ডাক্তার যদি বাড়ি তৈরিতে লিপ্ত হয় এবং ইঞ্জিনিয়ার যদি রোগীর অপারেশনে তাহলে পরিনতি ভয়াবহ হওয়া বাঞ্চনীয় । 
আর আমরা মৃত্যুর মিছিল দেখতে চাই না । আপনারা কি "ঢাবির জগন্নাথ হল ট্রাজেডি" এর কথা ভুলে গেছেনি ? সেদিনও প্রশাসন কোন কর্ণপাত করেনি পরিনতি ৩৯ জন ছাত্র কর্মকর্তা প্রাণ ঝরে যাওয়া । আমরা আর কোন জগন্নাথ ট্রাজেডি চাই না । জীবনের নিরাপত্তা চাই । ভবনের ফাটল নির্ণয়ে "বুয়েট" থেকে কোন বিশেষজ্ঞ এনে পরীক্ষা করা হোক। পরীক্ষায় কিছু মারাত্মক ধরা পড়লে অতি দ্রুত আবাসিক শিক্ষার্থীদের অন্যত্র আবাসন এবং যে ঠিকাদারি প্রতিষ্ঠান এই হল নির্মাণের কাজ পেয়েছিল তাদেরও আইনের আওতায় আনা হোক ।এছাড়া অতি শীঘ্রই হল পুননির্মাণ এর ব্যবস্থা করা হোক । অন্যথায় জগন্নাথ ট্রাজেডির মতো মতিহার ট্রাজেডি হতে বাধ্য । 

