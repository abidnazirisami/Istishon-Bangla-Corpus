মা এবং কিছু মাহফুজা মালেক 


”মাগো তোমার মতো নেয় না কেহ আমায় বুকে টানি
আঁচল দিয়া মোছায় না কেউ আমার চোখের পানি।’’
পার্থিব উপন্যাসে শীর্ষেন্দু মুখোপাধ্যায় বলেছেন, ‘মানুষ যখন ভয় পায়, যখন বিপদে পড়ে, যখন মনে হয় একা- তখন ভয়ার্ত শিশুর মত মাকেই আঁকড়ে ধরে।’ সন্তানের জন্য মায়ের আবেগ অনন্তকালের। অন্যদিকে সন্তানের কাছে মায়ের কোল পৃথিবীর সবচেয়ে নিরাপদ আশ্রয়। সন্তান যত বড়ই হোক না কেন মায়ের জন্য সেই শিশুটিই থাকে। মায়ের সাথে সন্তানের সম্পর্ক চিরন্তন। 
হ্যাঁ, সত্যিই মায়ের তুলনা কখনোই হয়না। কারণ আমি যখন সমস্যার মধ্যে পড়ি তখন আমি প্রথমেই ছুটে যায় আমার সবচেয়ে বিশ্বস্ত "মা" -এর কাছেই। কারণ জানি, মা কখনোই সন্তানের কষ্ট সহ্য করতে পারেন না। 
কিন্তু এতকিছুর মাঝেও আধুনিক এই হাইব্রিড সমাজে কিছু "মা" বিতর্কিত। হয়তো তারা মা শব্দটির অর্থই ঠিকমতো অনুধাবন করতে পারেনি। গত দুই-একদিন থেকে মিডিয়ায় যে বিষয়টা চোখে পড়ছে তা হলোঃ ঢাকার বনশ্রীতে নিজের দুই সন্তানকে শ্বাসরোধে হত্যা করেছে "মা।" এবং RAB জানিয়েছে মা "মাহফুজা খালেক" নিজে হত্যার দায় স্বীকার করেছে। হত্যার কারণ হিসাবে বলেন, “ছেলেমেয়ের লেখাপড়া ও ভবিষ্যত নিয়ে তিনি দুশ্চিন্তায় ছিলেন। এর এক পর্যায়ে ছেলেমেয়েকে শ্বাসরোধে হত্যা করেন।” 
বাহ! পৃথিবীর সবচেয়ে নিরাপদ স্থানেই অনিরাপদ। মোটামুটি স্বচ্ছল পরিবারের হওয়া স্বত্ত্বেও সন্তানের অনিশ্চয়তা? নাকি অন্যকিছু? প্রশ্ন থেকেই যায়। আমরা বিশ্ববিদ্যালয়ে পড়ছি, অনিশ্চয়তা থাকলে আমাদের থাকবে। ওরা তো শিশু ভবিষ্যৎ কি সেটাই হয়তো জানেনা। মাহফুজা মালেক আপনি এই ভ্রান্তিকর যুক্তি দিয়ে সন্তান হত্যা মেনে নেওয়া যায়না। এমন যুক্তি যদি বাংলাদেশের সব "মা"ই দেখাতে শুরু করে তবে ভাবুন অবস্থা কেমন হবে। 
আরো আছে, মাঝে মাঝেই পত্রিকায় দেখা যায়। অমুক ডাস্টবিনে সন্তান পাওয়া গেছে। অমুক স্থানে পাওয়া গেছে। যারা নিজেদের ক্ষণিকের প্রশান্তির জন্য এমন সদ্য ভূমিষ্ট সন্তানকে ফেলে চলে যান তারা কখনো "মা" হতে পারবেন না। সেসব মায়েদের প্রতি ঘৃণা। 
যাইহোক, কিছু মায়ের কারণে মাঝে মাঝে "মা" প্রত্যয়টি কলংকিত হয়। তারপরেও এখনো "মা" শব্দটি সবচেয়ে নিরাপদই আছে। ভালবাসার আছে। ভাবি, পৃথিবীর সকল "মা" তো আর মাহফুজা মালেক নয়। 
কবি ঠিকই বলেছেন— মা একটি ছোট্ট শব্দ। কিন্তু ত্রিভূবনে এই শব্দটির চেয়ে মিষ্টি শব্দ আর নেই। লক্ষনীয় পৃথিবীর সকল ভাষার মা শব্দটির প্রথম বর্ণ ম ধ্বনি, এবং শব্দের উচ্চারণ ও অর্থ প্রায় একই রকম। মায়ের জন্য আমাদের পৃথিবীর মুখ দেখা। মায়ের ঋণ অপরিশোধ্য। সন্তানের প্রতি মায়ের মায়ের ভালোবাসার পরিসীমা নেই।
শেষে দুটো চরণ…………
"রাজার আছে রাজমহল আমার আছে মা! মা ছাড়া এই দুনিয়ায় আর কিছু চাই না"

