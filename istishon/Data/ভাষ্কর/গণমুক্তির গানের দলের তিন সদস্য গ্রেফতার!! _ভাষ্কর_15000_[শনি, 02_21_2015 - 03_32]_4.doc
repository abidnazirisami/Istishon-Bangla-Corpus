গণমুক্তির গানের দলের তিন সদস্য গ্রেফতার!! 



সরকারের বিপক্ষে যৌক্তিক কিছু বলাও আজকাল নিষিদ্ধ হয়ে গেছে। সমস্ত প্রতিবাদী কন্ঠস্বরকে শাষকগোষ্ঠী স্তব্ধ করতে দৃঢ প্রতিজ্ঞ যেন! কেউ কিছু বললেই তাঁদের প্রতিহত করার চেষ্টা চলছে। চলছে গ্রেফতার, পুলিশী নির্যাতন! 
গতকাল ছিলো গণমুক্তির গানের দলের প্রতিষ্ঠাতা বিশিষ্ট সাংবাদিক কমরেড ফয়েজ আহমদের তৃতীয় মৃত্যুবাষ‍র্কীর স্মরণসভা। তাঁকে স্মরণ করে খুবই ঘরোয়া পরিবেশে আলোচনা সভার আয়োজন করা হয়। সভায় বক্তব্য রাখেন হাসান ফখরিসহ অন্যরা। ফয়েজ আহমদের সহযোদ্ধারা তাঁদের ভাষায় স্মরণ আলোচনা করেন ও প্রতিবাদী গান পরিবেশন করেন। এটাই হয়ে গেলো অপরাধ! 
গত রাতে গণমুক্তির গানের দলের অন্যতম সদস্য ফারহানা হক শামা, নাহিদ সুসলতানা লিসা, মাহবুব হাসান সুমনকে রাজধানীর মগবাজার এলাকা দিয়ে গন্তব্যে যাওয়ার সময় গ্রেফতার করে স্বৈরাচারী সরকারের পেটোয়া পুলিশবাহিনী। 
গ্রেফতারকৃতরা দীঘ‍র্দিন থেকেই গণমুক্তির গানের দলের সাথে যুক্ত। শোষক শ্রেণীর সকল অন্যায়ের তাঁরা তাঁদের ভাষায় (বিশেষ করে গানে গানে ও লেখালেখিতে) প্রতিবাদ জানান। এসবই হলো তাঁদের অপরাধনামা! তাঁরা অন্যায়ের বিরুদ্ধে কণ্ঠে ধারণ করেন প্রতিবাদের ভাষা, গান! এসব গুরুতর অপরাধে অপরাধী তাঁরা! 
গতকাল রাতে রাষ্ট্র, শোষক শ্রেণী নিজেদের স্বরূপ দেখাতে তাঁদের গ্রেফতার করেছে। একটা বিষয় জানতে ইচ্ছে করছে। কতদিন এভাবে শোষক দলের অন্যায়ের শিকার হবে শামা, সুমন, লিসারা? কতদিন মেহনতী মানুষের পক্ষে কথা বলা মানুষ লাঞ্চিত হবে লুটেরাদের দ্বারা?

