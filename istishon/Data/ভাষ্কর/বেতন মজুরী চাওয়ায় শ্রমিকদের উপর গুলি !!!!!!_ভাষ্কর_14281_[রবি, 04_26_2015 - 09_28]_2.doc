বেতন মজুরী চাওয়ায় শ্রমিকদের উপর গুলি !!!!!!


নারায়ণগঞ্জের ফতুল্লয় জব্বার ফ্যাশন নামক গার্মেন্টের শ্রমিকরা বকেয়া বেতন মজুরী চাওয়ায় পুলিশের গুলিতে সাত নারী শ্রমিক গুলিবিদ্ধ হয়েছে ও ৩০জন আহত হয়েছে। আজ (২৬/০৪/২০১৫) সকাল ৯ টার দিকে এই ঘটনা ঘটেছে! মরিয়ম, রুজিনা, রেহানা, পারভিন, শিউলী, রেখা ও মুনি গুলিবিদ্ধ হয়েছেন। মাসের বেতন না দিয়ে ১৬ এপ্রিল হঠাৎ করেই কারখানার মূল ফটকে তালাবদ্ধ করে জব্বার ফ্যাশনের মালিক আত্মগোপন করেন। এতে শ্রমিকরা বিক্ষোভ করলে ওই দিনই মালিক পক্ষ থেকে বলা হয় ২৬ এপ্রিল (রোববার) গার্মেন্ট খুলে দিয়ে শ্রমিকদের সমস্যা সমাধান করা হবে। এতে মালিক পক্ষের নির্ধারিত দিন রোববার সকাল ৮টা থেকে গার্মেন্টের সামনে অবস্থান নেয় শ্রমিকরা। সকাল ৯টায় গার্মেন্টে মালিক পক্ষের কেউ না এসে পুলিশ পাঠায়। শ্রমিকরা গার্মেন্টের সামনে নিরব অবস্থান করলেও পুলিশ তাদের চলে যেতে বলে। এ নিয়ে কথা কাটাকাটির এক পর্যায়ে পুলিশ এলোপাথারী গুলি ছুঁড়লে আহতের এ ঘটনা ঘটে। ঘটনার পর পুরো এলাকায় আতঙ্ক ছড়িয়ে পড়ে। গুলিবিদ্ধ নারী শ্রমিককে শহরের খানপুর ৩০০ শয্যা বিশিষ্ট জেনারেল হাসপাতালে চিকিৎসা দেয়া হয়েছে। আহতরাও চিকিতসাধীন রয়েছে। 
শ্রমিকদের উপর মালিক পক্ষের এই অত্যাচার নতুন কিছু নয়, এটা হচ্ছে নিয়মিত। অথচ কোন প্রতিকার হচ্ছে না। বুঝতে পারছিনা এর শেষ হয়ে কবে এই মেহনতী মানুষের অধিকার প্রতিষ্ঠিত হবে । 

