ধর্মবিশ্বাস,ধর্মবিদ্বেষ এবং নাস্তিক্যবাদ


 সাম্প্রতিক সময়ে আস্তিকতা-নাস্তিকতা নিয়ে জল কম ঘোলা হয় নি ।আস্তিক-নাস্তিক মুখরোচক ইস্যু,অন্তত বাংলাদেশের সাধারণ মানুষকে বিভ্রান্ত করতে এর জুড়ি নেই ।তার সাথে আবার যোগ হয়েছে কিছু মানুষের প্রবল ধর্মবিদ্বেষীতা ।সব মিলিয়ে অবস্থা পুরাই খিচুড়ি ।
যাই হোক গণতান্ত্রিক রাষ্ট্রে মত প্রকাশে যেমন বাধা নেই তেমনি যেকোন ধর্মবিশ্বাস প্রচারে বাধা নেই । তাহলে নাস্তিক্যবাদের বিরুদ্ধে এ আগ্রাসন কেন??ধর্মবিশ্বাস করা যেমন অধিকার,ধর্মবিশ্বাস না করাও তেমনি অধিকার । আমাদের দেশে মানুষ নাস্তিকতা শুনলেই শিউরে ওঠে ।কেন নাস্তিকদের এত ভয় পান?কারণ কি ধর্মীয়জ্ঞানের যথেষ্ট অভাব??যে যার বিশ্বাস প্রচার করবে এটা খুব স্বাভাবিক ।আপনি নিজের বিশ্বাসের গ্রহণযোগ্যতা তৈরি করুন ।তাই বলে আপনি অন্যকে বিরত রাখতে পারেন না ।ব্যাপারটা অনেকটা এমন আমি আমার পাঁচ তলা দালানকে সর্বোচ্চ প্রমাণ করার জন্য পাশের দশ তলা দালান ধসিয়ে দিলাম ।এটা ধর্মপ্রচারের পদ্ধতি হতে পারে না ।
একই কথা খাটে ধর্মবিদ্বেষীদের ক্ষেত্রেও । নাস্তিক মানেই ধর্মবিদ্বেষী এমন নয়….তালেবানদের মত কট্টর মুসলিমপন্থি কিংবা শিবসেনার মত কট্টর হিন্দুপন্থিরাও কিন্তু অন্য ধর্মের প্রতি প্রবল বিদ্বেষ লালন করে ।কোনো ধর্ম আপনার পছন্দ নয় যথেষ্ট ভালো কথা ।আপনি ধর্মের অসংগতির সমালোচনা করবেন তাও মানলম ।কিন্তু আপনি উদ্দেশ্যমূলকভাবে ধর্মেকে গালাগালি করতে পারেন না ।এটা অধিকার নয় বরং অধিকারের চুড়ান্ত অপব্যবহার ।
আমি নিজে একজন ধর্মপ্রাণ মুসলমান হিসেবে বলছি এমন নয় যে আমি নাস্তিকতাকে উসকে দিচ্ছি ।কিন্তু যেটা ঠিক সেটা বলতে ক্ষতি নেই ।পারলে ধর্মের গঠনমূলক সমালোচনা করুন আর কথার জবাব কথাতেই দিন,চাপাতি-কিরিচ দিয়ে নয়…………..
:মানেকি: :মানেকি: 

