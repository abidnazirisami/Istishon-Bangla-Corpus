হিন্দী ভাষা_শিক্ষণ নাকি আগ্রাসন___


 ছোট বোনকে স্কুল থেকে আনতে গিয়েছিলাম । কিন্ডারগার্ডেন স্কুল ।বাচ্চারা খেলাধুলা করছে ।কিছু বাচ্চা কি যেন একটা খেলছে…….তাদের মুখের ভাষা শুনে আমি হতবাক ।স্রোতের মতো হিন্দী বলে যাচ্ছে তারা ।একটা বাংলা কথার বিপরীতে দশটা হিন্দী কথা বলছে ।কাছে ডাকলাম তাদের কিন্তু তারা এতটাই মগ্ন ভ্রুক্ষেপই করল না । আর কিছু না বলে চলে এলাম । :মানেকি: :কনফিউজড: 
 বস্তুত হিন্দী যেভাবে আমাদের দেশের শিশুদের মুখের ভাষার দখল নিচ্ছে তারীতিমত উদ্বেগজনক। এর ফলাফল হতে পারে ভয়াবহ । কেউ যদি একটা ভাষা হিসেবে হিন্দী শেখে সেটা দোষ নয় ।কিন্তু অন্য ভাষা,অন্য সংস্কৃতি যদি নিজ ভাষা ও সংসকৃতির ওপর আগ্রাসন চালায় তবে নিজেরটা রক্ষা কঠিন হয়ে দাড়ায় । সম্প্রতি বাংলাদেশে একটি কার্টুন চ্যানেল বন্ধ করা হয়েছে হিন্দীর আগ্রাসন ঠেকাতে ।কিন্তু তা কতটুকু কার্যকরী???বড়রা যখন সিরিয়ালে মত্ত থাকে তার পাশে বসে থাকা বাচ্চাটিও স্বাভাবিকভাবেই তার প্রতি আসক্ত হয়ে যায় ।এজন্য কার্টুন চ্যানেল বা সিরিয়াল দায়ী নয় ,দায়ী অভিভাবক রা……….একটা বাচ্চার সামনে রাত-দিন অন্য ভাষার চর্চা চললে তার ভাষায় প্রভাব পড়বে এমনটাই স্বাভাবিক……………
 অন্য সংস্কৃতির আগ্রাসন ঠেকাতে কিছু চ্যানেল বন্ধ করে দেওয়া কোনো কার্যকর পদক্ষেপ নয় যতক্ষন না নিজেরা সচেতন হচ্ছি ।আপনি যা করবেন আপনার সন্তানরা তাই করবে……………….তাই আসুন ভাষা ও সংস্কৃতির ওপরআগ্রাসনের বিরুদ্ধে রুখে দাড়াই………………
 আমাদের ভাষা শহীদদের রক্ত যেন বৃথা না যায়………………..

