বঙ্গবন্ধুকে নিবেদিত কবিতা 


এগারোটা স্বর আর উনচল্লিশটা ব্যান্ঞ্জন
দিয়ে লেখা একটি নাম ।
লাঙ্গলের তীঘ্ন ফলায় আকাঁ ,তেরশ নদীর একটি দেশ!
এখানে এক কবি ছিলেন
যিনি স্বপ্ন ও রোদ্দুরের কথা লিখতেন।
যিনি নদীর স্রোতের ভাষা বুঝতেন।
যিনি উর্বর শস্য দানার সাথে কথা বলতেন।
একদিন কবি শস্য দানা হলেন।
একদিন কবি লাঙ্গলের ফলা হলেন।
তারপর লিখলেন এক দীর্ঘ কবিতা।
একদিন সেই কবিতা একটি দেশ হলো।
আর কবি হলো সে দেশের সবুজ শস্য,আর সোনালি রোদ্দুর।
ইতিহাস সে দেশকে বাংলাদেশ বলে ডাকে।
আর সে কবিকে শেখ মুজিব বলে জানে।
এরপর থেকে আমরা কবিকে খুঁজতে বাংলাদেশে যাই।
শস্য দানা আর রোদ্দুরে তাকাই। 

