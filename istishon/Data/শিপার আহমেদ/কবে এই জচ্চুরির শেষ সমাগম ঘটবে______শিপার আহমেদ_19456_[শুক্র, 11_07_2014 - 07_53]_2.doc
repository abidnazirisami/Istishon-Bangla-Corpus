কবে এই জচ্চুরির শেষ সমাগম ঘটবে_____


___________ স্বাধীনতা পেয়েছি অনেক কষ্টের বিনিময়, অনেক বেদনার বিনিময়, অনেক ত্যাগের বিনিময়, অনেক কষ্টদায়ক দিনের শেষে। প্রায় নয় মাস মুক্তিযুদ্ধ করার পরে আমরা পেলাম নতুন দেশ নতুন নাম, পূর্ব পাকিস্তানী থেকে হলাম আমরা বাংলাদেশি। এভাবে এক এক করে আজ অনেকদিন হয়ে গেলো বাংলাদেশ স্বাধীন হয়েছে। স্বাধীনতা যুদ্ধ চলাকালীন সময় যত মানুষ ছিল তারা আস্তে আস্তে পৃথিবী ছেড়ে চলে যেতে লাগলো। এভাবে হাঠি হাঠি পাপা করে স্বাধীনতার ৪২বছর পার হয়ে গেলো। তৈরি হলো এক নতুন সমাজ, তৈরি হতে লাগলো নতুন ভবিষ্যৎ প্রজন্মের (মাঝে মাঝে যদিও মুক্তিযোদ্ধারা আছে তবে তাদের এখন কেউ এলাও করেনা)। 
আমারা ভুলে যেতে লাগলাম আমাদের দেশের ইতিহাস, আমাদের দেশের পূর্বকথা, ভুলে যেতে লাগলাম আমাদের পূর্বপুরুষদের কথা। আমরা ভুলে গেছি লক্ষ মায়ের আহাজারির কথা, আমরা ভুলে গেছি লক্ষ মুক্তিযুদ্ধার হৃদয় বিদারক কষ্টময় সেই দিন গুলার কথা। আমরা ভুলে গেছি বঙ্গবন্ধু হত্যাকারীদের কথা, আমরা ভুলে গেছি দেশের চার নেতা হত্যাকারীদের কথা। আমরা ভুলে গেছি আমাদের স্বাধীনতা বিরুদ্ধবাদী ঘাতক নরপশু যুদ্ধাপরাধী রাজাকারদের কথা।
আমরা পুরনো ইতিহাস ফেলে দিতে চাই, আমরা হতে চাই জিয়ার আদর্শের সৈনিক, আমরা হতে চাই কুখ্যাত যুদ্ধাপরাধী রাজাকার গোলাম আজম, নিজামী, সাঈদির মতো আদর্শবাদী শয়তান, তাইনা? আমরা এখন হতে চাই একএকজন বিশিষ্ট ধর্ম ব্যবসায়ী শয়তান মৌদুদী, তাইনা? আমাদের চোখে পড়েনা ধর্ষিতা মায়ের কান্না (আজো যারা বেচে আছে), আমাদের চোখে পড়েনা বাবা হারা, ভাই হারা, বোন হারা, মা হারা, ঐ মানুষ গুলার আহাজারি। আমরা কেনো হতে চাইনা একএকজন নতুন প্রজন্মের মুক্তিযোদ্ধা? আমরা কেনো করতে পারিনা ধর্ষিতা মায়ের কন্না মুছে দিবার একটু চেষ্টা? 
সেই ১৯৭১ সালের দেশদ্রোহী যুদ্ধাপরাধী রাজাকাররা, যুদ্ধের পরে বঙ্গবন্ধুকে মেরেও কান্ত হয়নি, তারা মেরেছে এদেশের হাজার হাজার বুদ্ধিজীবীকে। আমরা ভুলে গেছি সেইসব ইতিহাস, কি হবে এইসব মনে রেখে, তাইনা? কিন্তু তারা যদি এতেও কান্ত থাকতো, কিন্তু না এরা এতেও সন্তুষ্ট ছিলনা এখনো নয়। এরা আবার বাংলাদেশে নিজেদের অবস্থান মজবুত করেছে। ধর্মের দুহাই দিয়ে সাধারণ ধর্মপ্রাণ মানুষদের নিজেদের প্রতি করেছে আকর্ষণীয়। একটা দলও তারা তৈরি করেছে আর তাদের নাম দিয়েছে জামায়াতে ইসলাম, এবং তাদের ছাত্র দল হিসাবে আরেক সন্ত্রাসী দল তৈরি করেছে এবং তাদের নাম দিয়েছে বাংলাদেশ ইসলামি ছাত্র শিবির।
আজকে তারা যুদ্ধাপরাধী রাজাকার হয়েও এমন ভাবে নিজেদের অবস্থান করেছে, মুক্তিযোদ্ধারা তাদের সর্বস্ব দিয়ে দেশের জন্য যুদ্ধ করেও এমন অবস্থান তৈরি করতে পারেননি। অবশ্য মুক্তিযোদ্ধারা প্রতিষ্টিত না হবার পিচনে একটা কারণ আছে। মুক্তিযোদ্ধারা একতর্ফা ধর্মান্ধতা ঘৃণা করে ত্যাগ করে সর্বস্তরের মানুষের জন্য স্বদেশের জন্য নিজেদের জীবন বাজি রেখে যুদ্ধ করেছিলেন। আর তারা এজন্য প্রতিষ্টিত কারণ তারা একতর্ফা ধর্মান্ধতা এবং ধর্মিক হবার অপূরন্ত চেষ্টা করেছে, এবং সাধারণ মানুষের কাছে তেমন ভাবে প্রতিষ্টিত হয়েছেও।
আর তারা প্রতিষ্টিত না হবার কোনো কারণই আমি দেখিনা, আমাদের দেশের মানুষ যেখানে ধর্মের কথা শুনা মাত্র ঢলে পড়ে সেখানে এরকম কিছু জচ্চুর ধর্মে বাণী আউড়িয়ে প্রতিষ্টিত না হবার কোনো কারণ নেই।
কবে এই জচ্চুরির শেষ সমাগম ঘটবে.......

