অভিশাপ


 আমায় তুমি ভুলবে বলো কোন সাহসে?
কোন শিয়রে রাখবে আবার পরিত্যাক্ত প্রেম?
ভুলবে কি করে তোমার কোমল কাধে
একদা আমি নিশ্বাস ফেলেছিলেম?
কিছু কি রেখেছো ভেবে?
কি উত্তর তুমি দেবে?
তোমার সন্তান জানতে চাইবে যখন
মা,এই কবি টা কে?
কতটুকু তোমায় বেসেছি ভালো
আর পেয়েছি ই বা কতটুকু
সুদে আসলে হিসেব করেছি শুধু
পাওনা আমার ডজনখানেক চুমু
তুমি ভাব নি এক মূহূর্তের জন্যেও
আমি তোমার কি ছিলাম
ভালবাসার অভাব তোমার হবে না ক কভু
এই অভিশাপ আজ তোমায় আমি দিলাম

