'মরে গেলে আমি নির্ঘাৎ কাক ই হয়ে যাব'


হুট করে মরে যাওয়ার যদি ভয় ই না পাই
তবে বেচে থেকে আর কি হবে?
কাপুরুষের মতন আত্মহত্যা হয়্ত শেষ পর্যন্ত করতে পারবো না
ফ্যানে ঝুলে যাওয়া শরীর অন্ধ আলোতে দেখে তুমি ভয় পেতে পারো
তোমার আর্তচিৎকারে পাশের প্রতিবেশী ভাবীর রোমান্স নষ্ট হতে পারে
তার চেয়ে বরং তোমাকে আরো একবার ভালবাসি
আমি জানি তোমার ভালবাসা আমাকে কতটা সুনিপুণ দক্ষতায় মারতে পারে
প্রোফেশনাল খুনীর চেয়েও নিখুত ভাবে
পোস্টমর্টেম রিপোর্টেও কিছু ধরা পরবে না
হৃদয়ের যে পোস্টমর্টেম হয় না প্রিয়
আঘাত যে আমার ওখানেই লাগবে
আহত যে আমি ওখানেই হব
তারপরেও…
দেখে নিও আমি আবারো তোমাকে ভালবাসবো
তুমি বসতে বলে বসবো
উঠতে বললে উঠবো
রাগ করে যখন বলবে-চলে যাও
তখন না হয় চলেই যাব
তখন না হয় মরেই যাব
ঝাকে ঝাকে কাক চিৎকার করে গাইবে প্রত্যাবর্তন সঙ্গিত-
কা -কা- কা- কা.....
এসো কবি আমাদের দলে এসো
তোমাকে স্বাগতম!…তোমাকে স্বাগতম
মরে গেলে আমি নির্ঘাৎ কাক ই হয়ে যাব, দেখে নিও
নইলে আমি এত আবর্জনা প্রিয় হব কেনো?
যে প্রেম কেউ বোঝে না
যে ভালবাসায় কেউ কাদে না
সেটা আবর্জনা নয় বুঝি?

