পরকীয়া করবো তোমার সাথে


তোমাকে অভিজাত বিউটি পার্লার থেকে বধু রূপে সাজিয়ে নিব।কপালের লাল টিপটা নিজে হাতে পরিয়ে দেয়ার লোভ হয়ত শেষ পর্যন্ত সামলাতে পারবো না।আমার মনির ভিতরে তোমার প্রতিচ্ছবিতে দেখ তো টিপ টা জায়্গা মত দিয়েছি কিনা।
তারপর একটা অগা মগা বগা কারো সাথে তোমার বিয়ে দিয়ে দিব যার সকাল থেকে সন্ধ্যে অফিস থাকে এবং দুপুরে খেতে বাসা আসে না।
কেনো করবো জানো?তোমার সাথে পরকীয়া প্রেম করবো সখি।আমার জনম জনমের ইচ্ছে।
ম্যাট্রিক পাশের সার্টিফিকেট তো স্কুল থেকে তোলাই হয় নি।থাক ওটা ওখানেই থাক।পোকামাকড়ে খেয়ে নিবে তাতেই ভাল।চাকরী আমাকে দিয়ে হবে না।
সকাল হতেই তোমাদের ফ্লাটে যাব।তোমাকে সামনে বসিয়ে একের পর এক কবিতা লিখবো।তোমাকে শুনাবো অতপর কমডে ফেলে ফ্লাশ করবো।কি সুন্দর পানির সাথে ঘুরতে ঘুরতে মল মুত্রের সাথে কবিতা হারিয়ে যাবে।তোমার বোকা স্বামি বুঝতেও পারবে না দেখো।
দুপুর হলে তোমার স্বামির ঘুষের টাকার ভাত খাবো।ফ্যান অফ থাকবে।তুমি হাতপাখা দিয়ে বাতাস করবে।খাওয়া হলে আচল দিয়ে মুখ মুছে দিবে তো?
তোমাকে বিবস্ত্র করে আমি সঙ্গম করবো না।কবিতা লিখবো।তোমার মনের প্রতি আমার অধিকার।শরীরের প্রতি নয়।সেটা তোমার স্বামীর জন্যই বরাদ্ধ থাকলো।বেচারা সেই শরীর নিয়েই হয়তো সুখে থাকবে।মনের অধিকার পাওয়ার চেষ্টাটুকুও হয়ত কোনদিন করবে না।
সন্ধ্যে হলে ফিরে যাবো কোন এক পার্কে কিংবা রাজপথে।গল্পে গল্পে কাটাবো সময় কোন জোনাক পোকার সাথে কিংবা অপরিচিত কোন পতিতার সঙ্গে।তারপর শুধুই সকালের অপেক্ষা।সকাল হবে তো নাকি?

