খালেদা জিয়ার কাছে খোলা চিঠি


মাননীয় দেশ নেত্রী,
আপনি নিশ্চই ভালো নাই। আমরাও ভালো নাই। দেশ যেখানে ভালো নাই সেখানে আপনি ভালো থাকার কথা না। কিন্তু আমি বিশ্বাস করি আপনার মাধ্যমেই দেশে আবার সুদিন ফিরে ফিরে আসবে। আপনার উপর আমাদের আস্থা আছে। 
আপনি আপোষহীন নেত্রী হিসেবে সর্বজন স্বীকৃত। আমরা অতীতে দেখেছি আপনি কারাবরণ করেছেন কিন্তু নীতির সাথে আপোষ করেননি। মুক্তিযুদ্ধের ঘোষক শহীদ প্রেসিডেন্ট জিয়াউর রহমানের আদর্শ আমাকে রাজাকারদের সাথে হাত মেলানোর শিক্ষা দেয় নি। ২০০৮ এর নির্বাচনে প্রথমবার ভোটার হয়েছিলাম। বাকশালীদের আমি কখনোই ভোট দিবোনা। কিন্তু রাজাকারদের সাথে জোট হওয়ার কারনে আমি চার দলীয় জোটকেও ভোট দিতে পারিনি। এজন্য প্রথমবার ভোটার হয়েও নির্বাচনে ভোট দেওয়া থেকে বিরত ছিলাম।
দেশে আজ স্বৈরাচারী শাসন কায়েম করেছে এই সরকার। গৃহপালিত বিরোধীদল দিয়ে তারা আমাদেরকে গণতন্ত্র শিখায়। মুক্তিযুদ্ধের পর অবশ্য আ'লীগ কখনোই গণতন্ত্রমনা দল ছিলনা। শেখ মুজিবের মত হাসিনাও একদলীয় বাকশাল কায়েম করেছে। রক্ষী বাহিনীর ভূমিকায় ছাত্রলীগ। রাজশাহী বিশ্ববিদ্যালয়ের ঘটনায় ৪ টা মামলায় দেড়শ সাধারণ ছাত্রের নাম এলেও, মামলায় অস্ত্রধারী ছাত্রলীগ নেতাদের নাম থাকেনা। কোন বিবেকবান মানুষ এই অপকর্মের সমালোচনা করলে তাকে 'সুশীল' গালি দেওয়া হচ্ছে! সরকারের অন্যান্য বাহিনীর মতই ছাত্রলীগ আজ দেশের একটা পদাতিক বাহিনীতে পরিণত হয়েছে। যেন ৭৪এর রক্ষীবাহিনী। শেখ মুজিবকে এই রাজনৈতিক ভুলের মূল্য দিতে হয়েছিলো জীবন দিয়ে। শেখ হাসিনা ব্যাপারটা যত তাড়াতাড়ি বুঝতে পারবে এদেশের জন্য তত ভালো হবে।
মাননীয় দেশনেত্রী, আমরা শুধু আপনাকে বিএনপির অভিভাবক নয়, পুরো জাতির অভিভাবক মনে করি। আমরা আশা করি নির্বাচনের আগেই আপনি শহীদ জিয়ার নীতির স্বার্থে রাজাকারদের সঙ্গ ত্যাগ করবেন। ২০০৮ এর নির্বাচনে আমি ভোট দিতে বিবেকে দেয়নি, কিন্তু আগামী নির্বাচনে আমি শহীদ জিয়ার গড়া দলকে ভোট দিতে চাই। আমাকে ভোট দেওয়ার সুযোগ করে দিন।
ইতি
একজন নগণ্য ভোটার

