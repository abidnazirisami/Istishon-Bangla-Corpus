সাম্প্রতিক মৃত্যু এবং জামায়াতের ঐতিহাসিক কচকচানি 


আজ ১৮ বছরের এক টগবগে যুবক হাতে ঢিল নিয়ে সরাসরি বন্দুকের নলের সামনে গিয়ে দাঁড়াচ্ছে কাদের জন্য, কিসের জন্য?সকাল বেলায় মায়ের হাতের রান্না করা গরম ভাত আর আলুর ভর্তা প্লেটে রেখে রাস্তায় নেমে আর ফিরে আসেনা, মায়ের কাছে পাশের বাড়ির মোবাইলে খবর আসে তার ছেলে গুলি খেয়ে রাস্তায় পড়ে ছিল, পুলিশের গাড়ি এসে লাশ তুলে নিয়ে গেছে। তার এই রাস্তায় মরে যাওয়াটা কাদের প্রয়োজনে?যে কেউ ইতিহাস ঘাঁটলে জানতে পারবেন, ১৯৫৩ সালে মৃত্যুদণ্ড প্রাপ্ত আসামি মাওলানা মওদুদি ভারত ভাগের সময় একবার বাগড়া দিয়ে তৎকালীন সরকারের বিরাগভাজন হয়ে জেলবাসি হয়েছিলেন,অর্থাভাব দূর করতে কলম ধরা মওদুদি সাহেব সুচতুরভাবে লেখনীর বিষয় বেছে নিলেন ধর্মীয় বিষয়বস্তুকে। নিজ লেখনী প্রতিভাকে কাজে লাগিয়ে ফাসির দড়ি থেকে সরাসরি পৌছে গেলেন ক্ষমতার খুব কাছাকাছি, তার এই স্বল্প সময়ের পলিটিক্যাল উত্থানকে ভয় পেয়ে আবারো জেলে ঢোকালেন আইয়ুব খানের সামরিক সরকার। নিষিদ্ধ ঘোষণা করা হল তার দলকে। এত অপমান আর জেল সত্ত্বেও ৭১ এ যখন পাকি জেনারেলরা সাহায্য চাইল তখন সব ভুলে গিয়ে দেশপ্রেমিক মওদুদি এক কথায় রাজি হয়ে গেলেন ,তার অনুসারিদের হুকুম দিলেন পাকিস্তান রক্ষার জন্য সব কিছু করতে আর নিজে বসলেন কাগজ কলম নিয়ে।সুবিধামত ফতুয়াবাজি করে সাধারন মানুষকে হত্যা, ধর্ষণ, লুটের কাজকে ধর্মীয়ভাবে সার্টিফিকেট দেয়ার ধৃষ্টতা দেখাতে গিয়ে ভুলে গিয়েছিলেন ধর্ম কিংবা আল্লাহ উনার একার নয় কিংবা শুধুমাত্র পাকিস্তানে থাকেন না।ডিসেম্বরের চূড়ান্ত বিজয়ে তা প্রমানিত হয়।ঠিক একইভাবে স্বাধীনতা পরবর্তী সময়ে মওদুদি প্রেমিকরা তার মতই ধর্মীয় শব্দগুলোর ভুল ব্যাখ্যা করে ক্ষমতার শেকড়ে থাকার জন্য সুদূরপ্রসারী পরিকল্পনা নিয়ে আগাতে থাকে। ৩৬০ পীর আওলিয়ার এই দেশে ইসলামকে সাইমুম সিরিজের নতুন মোড়কে ১৮-২৫ বছরের টগবগে তরুণদের সামনে উপস্থাপন করতে থাকে। জন্মগতভাবেই আমরা সুবিধাবাদী ধর্মভীরু, এক দিকে কট্টরপন্থী মাওলানাদের ধর্মের কঠিন কঠিন কথা অন্যদিকে মওদুদিবাদির সহজ উপস্থাপন। খুব সহজেই ধর্মভীরু যুব সমাজের একটা বড় অংশ মওদুদি প্রেমিকদের ফাদে ধরা পড়েন। অবশ্য মাঝে মাঝে কতিপয় অতি উৎসাহী নাস্তিকদের ধর্মের প্রতি উগ্র আক্রমণ সাইমুম সিরিজের হিরো ইজমের ব্যাপারটাকে আরও চটকদার করে ধর্মভীরু অংশটাকে বিক্ষুদ্ধ করে তোলে। নিজদেশের জনগণের জানমাল, ইজ্জতকে গনিমতের মাল হিসাবে ফতয়াদানকারী এই জামায়াতিরা ৮০ দশক থেকেই পরিশ্রমের ফসল কাটা শুরু করে। সরকারি আর বিরোধী দলগুলোর নৈতিক স্খলনের সুযোগ নিয়ে নিজেদেরকে রাষ্ট্রের X- ফ্যাক্টর হিসাবে প্রতিষ্ঠিত করতে সক্ষম হয়।সব ঠিকঠাকই চলছিল, হঠাৎ করেই রাজনৈতিক মারপ্যাচে পড়ে সব উলটপালট হয়ে যাচ্ছে দেখেই এতদিন ধরে পেলে পোষা বড় করা টার্গেটগুলোকে দিয়ে রাস্তায় ঠিল ছুড়িয়ে এত আস্ফালন, কার বিরুদ্ধে এই ঠিল?নিজ সন্তানদের বিদেশ পাঠিয়ে দিয়ে অসহায় বাবা মায়ের সন্তানদের মৃত্যুর মুখে ঠেলে নিজেরা পাপের হিসেব কষতে ব্যস্ত। যে বাবা মা সন্তানকে এত বড় বানাল সেই সন্তানই তাদেরকে অসহায় করে কোন ধর্মের টিকিট নিয়ে শহীদ হবে তা এই নব্য বানিজ্যক ধার্মিকরাই জানেন।ওয়েজ করণী নামের এক বুজুর্গ নাকি মায়ের সেবার জন্য নিজে মুহাম্মদ (সাঃ) এর সান্নিধ্য নেননি। ব্যাপারটা কয়জন ১৮-২৫ বছরের জামাতিকে ভাবিয়েছে তা আমার জানা নেই। 

