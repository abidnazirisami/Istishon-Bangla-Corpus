ধূসর অভিমান


 বেশ খানিক টা ক্ষোভ নিয়েই লিখছি,
আজ তোমায় খুব বেশি মনে পরছে।
বেশ খানিক টা কষ্ট মিশিয়ে লিখছি,
আজ তোমায় বড্ড দেখতে ইচ্ছে করছে।
ভাবিনি কখনও-
ধূসর অনুভূতির জালে এভাবে জড়িয়ে যাবো,
যখন তুমি ছিলে পাশে-
শুভ্র অনুভূতি হয়ে।
ভাবিনি তখন,
কখনও আমার আকাশে ভেসে বেড়াবে-
ধূসর মেঘ হয়ে।
ভাবিনি তখন,
মাঝে মাঝেই বৃষ্টি হয়ে ঝরবে,
অশ্রুসিক্ত করে দিবে এই আমাকে।
মাঝে মাঝেই কর্দমাক্ত করে দিবে,
আমার মৌন-ভূমি।
সে কাদা মাখা পথ এ হাঁটতে যেয়ে,
কাদায় মাখা মাখি করে-
ক্লান্ত হয়ে পরে রব আমি।
আসবে না আমার শুভ্র মেঘ হয়ে আর তুমি
দিন শেষে গোধূলি হয়ে ফিরবে না,
আমার আকাশে।
মৌন চাঁদ এর আলোয় ভরিয়ে দিবে না-
আমার মৌনতাকে।
আর আমি ঘরে ফিরব না
নতুন আশায়,নতুন স্বপ্ন নিয়ে-
পরে রইব সেই মৌন-ভূমি তে
জীর্ণ বেশে।
ফিরব ফিরব করেও ঘরে আর-
হবে না আমার ফেরা।
ডাইরির পাতাতে আর পরবে না-
শুভ্র অনুভূতির ছোঁয়া।

