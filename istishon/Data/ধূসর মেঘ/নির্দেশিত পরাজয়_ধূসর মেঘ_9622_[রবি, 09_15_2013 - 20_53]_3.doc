নির্দেশিত পরাজয়


 আমার লেখা প্রথম চতুর্দশপদী। ভুল ভ্রান্তি হয়ে থাকলে ক্ষমাসুন্দর দৃষ্টি তে দেখবেন। যেহেতু প্রথম, ভুল থাকাটা স্বাভাবিক। তবুও চেষ্টা করেছি যথাসম্ভব ভুল শুধরানোর।
ঢেউ খেলানিয়া পুস্কুনিতে আমারি,
বিমুগ্ধ হইয়া সাঁতার কাটিতেছি,
তেঁতো জলের স্বাদ পাইবার তরে-
বাস্তবতার ছলনায় ডুবিয়াছি।
অযাচিত ধূপছায়া হইবার তরে-
মেঘাচ্ছন্ন জাল বুনিয়াছি মিছে।
কল্পরাজ্যের মোহনিয়তার ঘোরে-
আত্ম-দংশনে বিষপান করিয়াছি।
নির্ভুল সে মমতার কলঙ্কিনী-
হয়তো বা রোদ্দুর মাখা মোহময়ী।
ক্ষণিকের মিছে ছলনাময়ী হয়ে,
ক্ষণিকেরই মিষ্টভাষিণী হয়ে,
প্রবেশ করিয়াছিল কোন সদালাপী।
হারাইয়া যাইবার তরে কোন নারী।

