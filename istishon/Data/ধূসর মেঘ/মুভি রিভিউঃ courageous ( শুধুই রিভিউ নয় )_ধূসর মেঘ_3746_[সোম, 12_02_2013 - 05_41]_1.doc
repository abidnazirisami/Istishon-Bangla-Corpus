মুভি রিভিউঃ courageous ( শুধুই রিভিউ নয় )


বেশকিছুদিন যাবত ব্লগ এ আসা হয় না, যদিও আসা হয় কিন্তু পোস্ট পড়া হয় না। লগ ইন করেই আবার চলে যাই। নেট না থাকার কারণে, আমার ব্লগিং এ ভাটা পরেছে। জোয়ার আসার অপেক্ষায় আছি, এইবার জোয়ার আসলে আশা করছি চাঁদটা রে আর জীবনে উঠতে দিবো না। তাইলে আমার জোয়ার এর টান পড়বে না । যাই হোক, নিয়মিত পোস্ট পড়তে না পারার জন্য আমি আমার সহব্লগারদের নিকট ক্ষমাপ্রার্থী।
তবে এই ব্লগিং এ ভাটা পড়ার ভলে কিন্তু আমার পুরনো অভ্যেস মুভি তে ফিরে গিয়েছি। আমি মুভি অনেক দেখেছি, আবার বলা চলে কিছুই দেখিনি। আমি খুব বাছাই করে মুভি দেখি। নির্দিষ্ট কিছু জেনার থাকে আমার মুভি চয়েজ এ। ড্রামা, বায়োগ্রাফি, হিস্টোরি, ক্রাইম- এগুলো মূলত আমার জেনার। তবে বায়োগ্রাফি সব থেকে প্রিয় আমার।

জন্ম দিতে পারাটা খুব কঠিন কাজ নয় কিন্তু। সামান্য শারীরিক মিলনে সন্তান জন্ম দেওয়া যায়। যেটা এই যুগে অন্তত সামান্য বলতে হচ্ছে, হয়তো বা আমাদের দেশে এখনও রক্ষণশীলতা রয়েছে। কিন্তু যুবসমাজে অনেকেই এখন প্রেম থেকে শারীরিক মিলনে জড়িয়ে পড়ছে। বলা যায় না, আমাদের মত মুসলিম কান্ট্রি আর কতদিন রক্ষণশীলতা ধরে রাখতে পারবে, যদিও এ দেশকে অসাম্প্রদায়িক বলে অনেকে বলে থাকেন, তবে আমাদের বেশিরভাগের মধ্যে সাম্প্রদায়িকতা রয়েছে। যাই হোক, মূল আলোচনায় আসি।
জন্ম দেওয়াটা বেশ সহজ। কিন্তু সন্তানের দায়িত্ব নেওয়াটা ? খুব কি সহজ মনে হয় আপনার কাছে ?
যেখানে আপনি নিজের দায়িত্ব পালন করতে অনেক সময় ব্যর্থ হয়ে যান। নিজের স্বপ্ন পূরণ করতে, নিজের ইচ্ছেগুলো পূরণ করতে, নিজের চাহিদা গুলো পূরণ করতে। সেখানে আপনি নিজেকে কতটুকু কাবিল মনে করেন ? সন্তান পালন এর ক্ষেত্রে ? সন্তান জন্ম যতটা সহজে দিয়েছেন, সন্তান কে বড় করা কি এতটা সহজ ? সন্তান এর মানসিক বিকাশ, তার জীবন নিয়ে লক্ষমাত্রা, তার স্বপ্ন, তার ইচ্ছে, তার চাহিদা। এতসব কি খুব সহজে পালন করতে পারেন ?
একটা ব্যাপার দেখেছি, সবসময় বাবা-মা এর প্রতি সন্তানের দায়িত্ব এর কথা খুব বেশি আলোচনা করা হয়। কিন্তু,সন্তানের প্রতি যে অনেক বাবা-মা যুগের সাথে দিন দিন উদাসিন হয়ে পড়ছে, জন্ম দিয়েই খ্যান্ত। নিজের ক্যারিয়ার, নিজের স্বপ্ন পুরনে ব্যস্ত। সন্তান কে সময় দেওয়ার মত সময় তাদের থাকে না। আবার অনেক ক্ষেত্রে, মা এর উপর দায়িত্ব বর্তে, বাবা শুধু মাত্র জন্ম দিয়েই খ্যান্ত। শুধুমাত্র মা যদি একজন সন্তান এর দায়িত্ব পালন করতে পারেন, বাবা কে কেন লাগবে ? খালি জন্ম দিয়ে, টাকা দিয়েই কি দায়িত্ব শেষ হয়ে যায় বাবার ?
যেখানে জন্ম দিতে দুজনকেই লাগছে, সেখানে সন্তান কে সঠিক মানসিক বিকাশ, সঠিক চিন্তাধারা নিয়ে বেড়ে উঠতে সাহায্য করতে একজন কি যথেষ্ট বলে মনে হয় ?
জানিনা, কতজন এভাবে ভাবেন, আমি যদিও একজন সন্তান। আমি বাবা নই। তবে বাবা আছেন যারা, তাদের কাছে আমার এই প্রশ্নগুলো।
এসেছিলেন মুভি রিভিউ দেখতে, দেখে গেলেন কয়েকটি প্রশ্ন আর কিছু বিরক্তিকর কথাবার্তা। মনে মনে বলছেন তো, মুভি রিভিউ কই ? আরে সহব্লগাররা, যারা দেখেননি সময় করে মুভিটি দেখবেন। আর, যারা দেখেছেন তাঁরা নিশ্চয় ইতিমধ্যে বুঝেই গেছেন আসলে মুভি রিভিউ ছিল কি না এটা। তবেই বুঝবেন মুভি রিভিউ কই !!!

