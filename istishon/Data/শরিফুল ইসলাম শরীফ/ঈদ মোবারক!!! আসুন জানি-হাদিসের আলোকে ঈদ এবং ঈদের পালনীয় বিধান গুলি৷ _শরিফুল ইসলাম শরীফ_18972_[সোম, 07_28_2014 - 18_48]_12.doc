ঈদ মোবারক!!! আসুন জানি-হাদিসের আলোকে ঈদ এবং ঈদের পালনীয় বিধান গুলি৷ 


ঈদের চাঁদ দেখা গেছে৷ আগামী কাল ঈদ! ধর্মীয় ভাবগাম্ভীর্যের সাথে পালিত হবে এটি,দীর্ঘ এক মাস সিয়াম সাধনার ফসল হলো-এ ঈদুল ফিতর!প্রতি বছরে মুসলিমদের জন্য দুটি ধর্মীয় উৎসব পালিত হয়!তার মধ্যে একটি হলো-এই ঈদুল ফিতর৷ আসুন আমরা এখন হাদিসের আলোকে ঈদ এবং ঈদের পালনীয় বিধানাবলী গুলি জানি:
"আনাস বিন মালিক (রা:) থেকে বর্ণিত,
রাসূল যখন মদীনায় আসলেন-দেখলেন,
মদিনাবাসীরা দুটি দিনে আনন্দ ফূর্তি করে!
তিনি জিজ্ঞেস করলেন-এ দিন দুটি কি?
তারা বলল-আমরা জাহিলিয়া যুগে এ দুদিন আনন্দ-ফূর্তি করতাম!
রাসূল বলেন- আল্লাহ এ দুদিনের পরিবর্তে এর চেয়ে উত্তম দুটো দিন তোমাদের দিয়েছেন৷
তা হলো- ঈদুল আযহা ও ঈদুল ফিতর৷ (আবুদাউদ-৯৫৯)
বিধনাবলী:
(১) ঈদের দিন রোযা রাখা নিষেধ৷ (বুখারী-১৮৫৫)
(২) ঈদ উপলক্ষে পরস্পর শুভেচ্ছা বিনিময় করা৷(বায়হাকী-২/৩১৯)
(৩) পায়ে হেঁটে ঈদগাহে গমন করা৷(বুখারী-৯৩৩)
(৪) ইহা ছাড়া আরও কিছু:
তাকবীর পাঠ করা,গোসল করা,ভাল কিছু পরিধান করা এবং খাওয়া,ঈদের নামাযের প্রতি যত্নশীল হওয়া৷
(৫) ঈদের নামায:
ক*ঈদের নামাযে আজান ও ইকামত নেই৷(মুসলিম-১৪৭০)
খ*প্রথমে ঈদের নামায তারপরে খুতবা,নামায দুরাকাত!(বুখারী-৯০৩)
গ*খুতবা শোনা৷(নাসাঈ-১৫৫৩)
___ঈদ মোবারক!!!

