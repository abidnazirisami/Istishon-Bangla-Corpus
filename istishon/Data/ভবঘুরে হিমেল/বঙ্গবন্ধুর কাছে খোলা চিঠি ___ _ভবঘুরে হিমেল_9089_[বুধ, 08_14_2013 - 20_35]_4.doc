বঙ্গবন্ধুর কাছে খোলা চিঠি ___ 


বঙ্গবন্ধু ,
আমি জানি মেঘের ওপাড়ে আপনি খুব কষ্টে আছেন । আপনি সবই দেখছেন ওখানে বসে । আপনি তো এই বাংলা চান নি । আপনি চেয়েছিলেন এক সুন্দর সোনার বাংলা । যেখানে শিশু মায়ের কোলে ঘুমায় পরম মমতায় । সন্তান মাথায় করে নিশ্চিন্তে খাবার নিয়ে যায় মাঠে । শান্তিতে মাঠের মাটিতে সোনালী সোনা উৎপাদনে ব্যাস্ত কৃষক । বালক-বালিকার দল নিশ্চিন্তে গল্প করতে করতে হেঁটে যায় স্কুলে । সকল মানুষ বাস করছে শান্তিতে । আপনি তো চেয়েছিলেন এই বাংলাদেশ ।
কিন্তু তা হয় নি । হবে কিভাবে ? ৭ কোটি কম্বল এসেছিল দেশে । আপনি আপনার কম্বলই পান নি । আপনার তখনি বুঝা উচিত ছিল চাটার গোষ্ঠী কতটা ভয়ানক । চাটার গোষ্ঠী যে কম্বলের সাথে জীবন ও খেয়ে ফেলতে পারে আপনি বুঝেন নাই , ভাবেন নাই । ভাবলে আর '৭৫ এর ১৫ই আগস্ট আসত না । বাঙ্গালিও হত না অভিভাবক শুন্য । 
অভিভাবক শুন্য আপনার বাঙালী সন্তান আজ বড়ই বেয়ারা হয়েছে , নষ্ট হয়ে গেছে , বখে গিয়েছে । তারা আজ পুরোপুরি বিভ্রান্ত । তারা পথ হারিয়ে বিপথে চলে গেছে । তারা এখন আর এক নেই । তারা একে অপরকে ভাই বলে ভাবে না । তারা এখন নিজ ভাইকে মেরে ফেলে , নিজ মায়ের সম্পদ চুরি করে , নিজ মায়ের সংসারে আগুন লাগায় , নিজ মায়ের সাথে দুর্নীতি করে । 
করবেই বা না কেন ? আজ ৩৮ বছর ধরে যে তাদেরকে কেউ শাসন করে নি । কেউ আর তাদেরকে এক আঙ্গুল উচিয়ে বলে না –‘ তোরা বাঙালী , আমার সন্তান । আয় সবাই মিলে মিশে সোনার বাংলাদেশ গড়ি । ‘ 
শাসন ছাড়া কোন সন্তান কি ভাল হয় ? আপনিই বলুন ? তাই নষ্ট হয়ে গেছে ১৬ কোটি বাঙালী । এদেরকে এখন শাসন করে ও ভালবাসা দিয়ে আবার ঠিক করা দরকার । আর একই সাথে এই শাসন ও ভালবাসা আপনার থেকে কে-ই বা আর ভাল দিতে পারে বলুন ?
বঙ্গবন্ধু , আপনাকে আজ তাই সত্যিই বড় প্রয়োজন … 
সেই চিরচেনা এক আঙ্গুল উচিয়ে অবাধ্য বাঙালীকে আবার এক করার জন্য ..

