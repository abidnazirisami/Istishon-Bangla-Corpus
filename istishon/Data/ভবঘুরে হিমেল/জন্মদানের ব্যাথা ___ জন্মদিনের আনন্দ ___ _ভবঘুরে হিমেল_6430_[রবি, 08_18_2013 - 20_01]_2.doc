জন্মদানের ব্যাথা ___ জন্মদিনের আনন্দ ___ 


আজ থেকে ২৩ বছর আগে ১৯৯০ সালে , তীব্র প্রসব ব্যাথায় চিৎকার করছে একটি কিশোরী মেয়ে । বয়েস তার তখন সবে মাত্র সতের পেরিয়ে আঠার-র দিকে ধাবমান । এইতো কিছুদিন আগেই তার উচ্চ মাধ্যমিকের ফল বেরোল । খুব ভাল রেজাল্ট করেছে । যখন তার বান্ধবীদের সাথে হাসতে হাসতে বেনি দুলিয়ে ভার্সিটিতে যাওয়ার কথা ঠিক তখন কোন খেয়ালের বসে মেয়েটির বাবা তাকে বিয়ে দিয়ে দিল । এক স্কুল মাষ্টার ছেলের সাথে । শর্ত হল মেয়েকে পড়ালেখা করাতে হবে । মাষ্টার সাহেব ও শর্ত মেনে বিয়ে করে ফেললেন । এবং তাকে পুরোপুরি শিক্ষিত করলেন ... অবশ্য এতে মেয়েটির অদম্য ইচ্ছা শক্তি এবং আগ্রহই প্রধান ভুমিকা পালন করেছে যদিও ... 
বিয়ের দুই বছরের মাথায় সেই মেয়ে গর্ভবতী । হঠাত একদিন তীব্র প্রসব ব্যাথা । মেয়ের বাবার বাসায় কোনার দিকের একটা ইলিউসিভ আধো আলো আধো অন্ধকার রুমে নিয়ে গিয়ে তাকে শোওয়ানো হল । ধাই খালাও চলে এসেছেন । কিন্তু জন্মদানের মত পবিত্র ব্যাথার মধুর যন্ত্রণা কি আর ধাই খালা কমাতে পারেন !! ক্রমেই বেড়ে চলে মেয়েটির চিৎকার । কিন্তু পাজী শিশুটি পৃথিবীর সবচেয়ে নিরাপদ স্থান মাতৃগর্ভ ছেড়ে কলুষিত পৃথিবীতে আসতে চায় না । সে শুরু করেছে দুষ্টামি । সে আসবে না তো আসবেই না ... এদিকে সে কি যুদ্ধ সবার ... শিশুটিকে বাইরে বের করতেই হবে ... 
জন্মের সময়ই শিশুটি বুঝিয়ে দিল সে কতটা দুষ্ট , কতটা অলস , কতটা খেয়ালী ... সে বের হয় না তো হয়ই না । সন্ধ্যা পেড়িয়ে ঘরির কাটা ১১ ছুঁই ছুঁই । কিন্তু অলস শিশুর আসার নামগন্ধ নেই । এদিকে সেই মেয়ে তো কষ্ট পেয়েই চলেছে , পেয়েই চলেছে । তখনই মেয়েটার বুঝা উচিত ছিল এই ছেলে সারাজীবন জ্বালাবে , সারাজীবন এমন কষ্ট দিবে ... দুষ্টুমি করে , কথা না শুনে ... 
নইলে দেখুন , বাইরে এত এত মানুষ অপেক্ষায় , অথচ সেই ছেলের জন্মের নাম গন্ধ নেই ! মাতুল বংশের প্রথম সন্তান । বাবা , নানা , নানু , মামা , খালা সবাই অপেক্ষায় ... সবাই তার জন্মের জন্য অপেক্ষা করছে । সবাই আনন্দ মেশানো উদ্বেগ নিয়ে তার আগমনের প্রহর গুনছে ... 
আর সেই অলস ছেলে ... বেরোবে কি করে ? সে নাকি জন্মের আগে আগে কিছুক্ষণের জন্য মাতৃগর্ভে ঘুমিয়ে গিয়েছে !! অবশেষে ঘুম ভেঙ্গে হেলতে দুলতে বেরিয়ে এসেছে বাইরে ... একদম মাঝরাতে ... আহ শান্তি ... যাক এইবার সেই কিশোরী মেয়েটার কষ্ট কিছুটা কমবে ... 
পরে সেই মায়ের কষ্ট তো কমেই নি ... উল্টো বেড়েছে ... সারাজীবন জ্বালিয়ে যাচ্ছে সেই ছেলে ... কথা না শুনে , ঠিক মত পরাশুনা না করে , ঠিক মত না খেয়ে না দেয়ে , সারাদিন বাইরে ঘুরোঘুরি করে ... এমনি আরও হাজারো হাজারো অভিযোগ সেই মায়ের ... 
... আমি তোমাকে এত জ্বালালে কি হবে ... আমি তোমাকে সত্যি সত্যিই অনেক অনেক ভালবাসি আম্মু ... আর এত এত জ্বালাই কেন জানো ? আসলে আমার শুধু তোমার বকা শুনতে ভাল লাগে ... অভিযোগ শুনতে ভাল লাগে ... আমি আমি যদি না জ্বালাই তো বকবে না ... বকা শুনতেও পারব না ... এই জন্যই তো জ্বালাই ... এমন করো কেন ... একটু জ্বালালে কি হয় ... !!! 
আজকে সেই ১৯ শে আগস্ট ... সেই শিশুটির , মানে আমার জন্মদিন ... 
আব্বু এবং আম্মু তোমাদের দু জনকেই কোটি কোটি ধন্যবাদ আমাকে জন্মদানের জন্য ...
এই পৃথিবীর আলো বাতাস দেখানোর জন্য ... এবং এত এত জ্বালা সহ্য করে আমাকে পালবার জন্য ... আমি চাই ভবিষ্যতেও তোমরা এইভাবে আমার জ্বালা সহ্য করে আমার মত অপদার্থকে পালো ... ইনশাল্লাহ ... গাধা একদিন মানুষ হবেই ... 
আসলে জন্মদিন তো ... তাই একটু বেশিই এক্সাইটেড ... এই আর কি ... ( নইলে গাধা কখনো মানুষ হয় না কি ...  ) 

