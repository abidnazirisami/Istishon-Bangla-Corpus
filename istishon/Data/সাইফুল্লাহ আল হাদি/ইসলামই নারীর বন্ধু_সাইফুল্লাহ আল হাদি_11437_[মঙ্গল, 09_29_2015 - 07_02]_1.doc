ইসলামই নারীর বন্ধু


জল অনেক দূর গড়িয়েছে। একদিকে নারী
নির্যাতনের উৎসব বিপরীতে প্রথাগত
নারীবাদিদের ধর্মবিরোধী জিগির।
পৃথিবীর কোনো ধর্ম নারীর প্রতি
সহিংসতা সমর্থন করে না। বিশেষত ইসলাম
নারীর ক্ষমতায়ন, মর্যাদা, আর্থিক
সামাজিক সুপ্রতিষ্ঠা, শিক্ষা সংস্কৃতির
অধিকার, নারীবন্ধব নিরাপদ
কর্মসংস্থানের পক্ষে জোরালো ভূমিকা
পালন করে আসছে। নারীর অবস্থান
মূল্যায়নে অগ্রাধিকার দিয়ে আসছে। সমান
নয় নারীর জন্য ইনসাফভিত্তিক অগ্রাধিকার
দিয়ে আসছে। অথচ প্রথাগত নারীবাদিদের
বিলাপে আওয়াজ ওঠে ধর্মের বিপক্ষে।
নারীর প্রধান শত্রু নাকি ধর্ম। আরেক শত্রু
পুরুষ। মানে স্বামী। বেদনার এই অখ্যান এবং
নারীবাদিদের এই কৌতুক বড্ড বেমানান।
কথায় কথায় পশ্চিমাদের উপমা টানার
রীতিও হাস্যকর।
পশ্চিমা বিশ্বে নারীদেরকে পুঁজিবাদের
অর্থ উপার্জনের মেশিন বানিয়েছে। সমতা
ও স্বনির্ভর করার নামে নারী স্বাধীনতার
বেলুন উড়াচ্ছে পশ্চিমারা। অথচ পশ্চিমের
নারীরাই অভিনব দাসত্বের শিকার হচ্ছেন।
বিশ্ব সুন্দরী প্রতিযোগিতা, সুপার হিট
হলিউড মুভি, নামি-দামি ফ্যাশন
ম্যাগাজিন কিংবা চোখ ধাঁধানো
বিজ্ঞাপনের সাহায্যে তারা পণ্য করছে
নারীকে। মর্যাদা ও সস্তার পার্থক্য না
জানলে তো বিপত্তি নিশ্চিত। পশ্চিমা
দেশে নারীর করুণচিত্র দেখুন। জরিপসংস্থা
জঅওঘঘ (জধঢ়ব, অনঁংব ধহফ ওহপবংঃ ঘধঃরড়হধষ
ঘবঃড়িৎশ) এর হিসাব মতে দেখা যায়,
আমেরিকায় ২০০৮ সালে ৯০ হাজার ধর্ষণের
ঘটনা পুলিশকে রিপোর্ট করা হয়।
ওয়েবসাইটটিতে আরও জানা যায়,
আমেরিকায় প্রতি দুই মিনিটে একজন নারী
ধর্ষণের শিকার হন।
ইউরোপের গার্ডিয়ান একটি প্রতিবেদন
উল্লেখ, ২০০৪ সালে ঘণ্টায় দুই হাজার
ধর্ষণের ঘটনা পুলিশের রিপোর্টে রয়েছে।
পধসঢ়ঁংৎধঢ়ব.ড়ৎম সূত্রে দেখা যায়, পশ্চিমা
বিশ্বের ২০-২৫% নারী ধর্ষিত হয়
বিশ্ববিদ্যালয় বা কলেজ পড়াকালীন সময়ে।
এসব ঘটনার ৬৫% পুলিশকে রিপোর্ট করা হয়
না। ৯০% নারী তাদের পরিচিতজন দ্বারা
ধর্ষিত হন। ৭৫% ধর্ষণকারীকে দেখা যায়
মদ্যপান অবস্থায়। সরকারি তথ্য অনুযায়ী
যুক্তরাষ্ট্রে প্রতিবছর ৪০-৬০% নারী
কর্মক্ষেত্রে যৌন হয়রানির শিকার হন।
আর ইউরোপিয়ান উইমেন্স লবির প্রদত্ত তথ্য
অনুযায়ী যুক্তরাজ্যেও ৪০-৫০% নারী তার
পুরুষ সহকর্মীর কাছ থেকে বিভিন্ন ধরনের
যৌন হয়রানির শিকার হয়। ভোগবাদি এই
উন্নত বিশ্বে নারীদের অপরিণত বয়সে
কুমারি মায়ের যন্ত্রণা সইতে হচ্ছে।
নারীদের উপজীব্য করে পশ্চিমারই গড়ে
তুলেছে শত কোটি টাকার পর্নোগ্রাফি
ইন্ডাস্ট্র্রি।
পশ্চিমাদের ঘরের অবস্থা এতো ভয়ঙ্কর আর
আমাদের নারীবাদিরা কিনা তাদেরই
উপমা টানছেন। পশ্চিমাপ্রীতি আর উন্নত
বিশ্বের হালুয়া রুটিখোরদের এই জ্ঞান
প্রতিবন্ধী আচরণ আমাদের অবাক করে।
আগে ভোগবাদি ও পুুঁজিবাদিদের নারী
অধিকার নিশ্চিত করতে পরামর্শ দিন। নারী
নির্যাতন বন্ধের কার্যকর উদ্যোগ নিতে বলুন।
পরে আমাদের গরীব রাষ্ট্র বাংলাদেশের
নারীদের স্বাধীনতার শ্লোগান শিখান।
আমাদের মায়েরা আরামে আছেন। ঘর-
সংসার, শিক্ষা ও কর্মস্থল সবই ভালো।
সংসার ভাঙা শুরু হলেও ওদের মতো উৎসব শুরু
হয়নি। আমাদের নারীরা সন্তানের সোহাগ
ভালবাসার মায়াজালে আচ্ছন্ন।
সংসারের ব্যয় জোগান দিতে পুরুষরা
হাড্ডি বাকা করে ফেলছেন, তবুও ঘরের
নারীর পরের বিনোদনের রসদ না হোক।
আগেও বলেছি, কোনো ধর্ম নারীর প্রতি
সহিংসতা সমর্থন করে না। সনাতন হিন্দু
ধর্মেও মাকে স্বর্গের চেয়ে শ্রেষ্ঠ বলা
হয়েছে। তার মানে মাকে যেমন শ্রদ্ধা-
ভক্তি করা উচিত অন্য সব নারীকেও।
মনুসিংহিতা ৩:৫৪ বলা হয়েছে, ‘যেখানে
নারীগণ সম্মানিত হন সেখানে দেবগণ
প্রীত হন। যেখানে নারীগণ সম্মানিত হন
না, সেখানে সকল কর্ম নিস্ফল।’ নারী
নির্যাতন রোধে বাইবেলের দশ আজ্ঞার
সুস্পষ্ট বলা হয়েছে, ‘ব্যভিচার করো না।
অন্যের ঘর, স্ত্রী, দাসদাসি গরু গাধা
কিংবা কিছুর ওপর লোভ করো না।’
যাত্রাপুস্তক, ২০ : ১৪-১৭
বৌদ্ধধর্ম তো অহিংসার দাবিদার। তাদের
ভাষ্য হলো, ‘পরস্পর আশান্তি করো না।
হিংসা বা আক্রোশের বশবর্তী হয়ে পরস্পর
মধ্যে দুঃখোৎপাদনের চেষ্টা করো না।’
ধম্মপদ, শ্লোক ৬
ইসলামে ধর্মে কাবার চেয়েও বেশি দামি
মানুষ। নারী। একটি পাখির প্রতিও দয়া
করতে শেখায় ইসলাম। ধর্মই নারীর প্রকৃত বন্ধু।
ইসলামই নারীর নিরাপদ আশ্রয়। প্রধান শত্রু
ভোগবাদি ও পুুঁজিবাদের কল্কিবাজরা।
ওদের প্রতারণা থেকে মুক্ত হোক নারী।
নারী মুগ্ধ হোক আপন পরিচয়ে। খোঁজ পাক
তার আসল পরিচয়ের। নারী ফিরে পাক
শ্রদ্ধা, ভক্তি ও মর্যার সিংহাসন।

