¤আলাপণ ২¤


 - এই মধ্যরাতের আকাশ।
- বলে যাও শুনছি।
- দেখেছ আজ রাতভরা কত জোছনা?
- হুম,দেখেছি বলেই তো আমি....
- তুমি কী?
- এই যে রবীন্দ্রসংগীত শুনছি!
- তুমি কিন্তু কথা লুকানোর চেষ্টা করছ তা বুঝতে পারছি।
- ইইহ্!তোমার কাছে কথা লুকিয়ে কী হবে?
- জানিনা,বলোনা 'দেখেছ বলেই তুমি'?
- আজ শাড়ি পড়েছি।
- সত্যি?কার জন্য পড়েছ?
- ন্যাকা চাঁদটার জন্য।
- তা তোমার চাঁদটা কে?
- তোমায় বলবো কেন?
সে তো আছে পুরো আকাশ জুড়ে।
- তুমি কী রঙের শাড়ি পড়েছ?
- তুমি বলোতো শুনি আন্দাজ করতে পার নাকি?
- উম্,লাল পাড় সাদা শাড়ি?
- হুম,তাহলে দেখা যায় তুমি ততটাও বোকা নও।
- কী,আমি বোকা?
- তা নয়তো কী?
- কেন?তোমার এমন মনে হল কেন?
- এখনো যেহেতু বুঝতে পারনি তাহলে বলেও বোঝানো যাবেনা।
- আচ্ছা বাদ দাও।তুমি কোন গানটা শুনছ?
- 'সখী ভালোবাসা কারে কয়
সেকি কেবলই যাতনাময়?'
- এখন বুঝেছি তুমি কোন কথাটি শুনতে চাইছিলে।
- বলো তো শুনি কতটা বুঝেছ?
- নাহ্,বলবো না তোমায়!
- যাও তোমার সাথে তবে আর কথা নাই।
- এত রাগ কর কেন মধ্যরাতের আকাশ?বলছি শোনো।
- আচ্ছা বলো তাহলে।
- 'আমি তোমারে পেয়েছি হৃদয়োমাঝে
আরো কিছু নাহি চাই।'
- এত কঠিন করে বলার কী হল?
- খুব কঠিন হয়ে গেল?এর চেয়ে
আর কত সহজে বলবো?
- কেন?বলতেই পারো 'ভালোবাসি'।
- ও আচ্ছা এই কথা!
- হুম জনাব,এইটাই।
- খুব রাগ লাগছে।
- কেন?আমি কি রাগের কিছু বলেছি?
- নাহ্,তোমার উপর নয়।চাঁদের উপর।
- কেন?চাঁদ কী করলো আবার?
- এই যে,বারবার মেঘের আড়ালে চলে যাচ্ছে!
- ঠিক তোমারই মতন।
- কেন আমি কি বারবার মেঘের আড়ালে চলে যাই?
- মেঘের আড়ালে না।অন্যকিছুর আড়ালে।
-অন্যকিছুর আড়ালে বলতে কী বোঝাতে চাইছো?
- বাদ দাও তো এসব!অন্যকিছু বলো।
- সুস্মিতা,আজ না তোমাকে খুব কাছে পেতে ইচ্ছে করছে।
- আর কত কাছে?
- অনেক কাছে।সারারাত জোছনায় ভিজে ঘাসের চাদরে
পা ছড়িয়ে বসে কথা বলতে ইচ্ছে করছে।
- কেউতো মানা করেনি কথা বলতে।জোছনায় ভিজো,ঘাসের চাদরে বসে কথা বলো।
- কিন্তু পাশাপাশি না বসে,চোখে চোখ না রেখে কীভাবে হয়?
- মশাই,আপনি বোধহয় ভুলে গেছেন আমরা দুজনায় আছি এখন দুটি শহরেতে।
- না,আমি ভুলিনি।কিন্তু মন যে মানেনা,মুঠোফোন তো আর সহ্য করতে পারেনা।
- কিছু করার নাই!মুঠোফোনই এই মুহূর্তে শেষ উপায়।
- একদিন কিন্তু আমরা এমন প্রতি রাতে খুব গল্প করবো?
- আজ,এখন তবে কী করছি?আলাপ?
- তুমি বুঝতে পারছো না কেন?
আমি যা বলতে চাইছি তা হল....
- থাক বুঝেছি।আজকের এই কথোপকোথন তবে কী?
- এটা আলাপণ।
- কী ব্যাপার চুপ করে রইলে যে?
- সেদিন শুধু আমরা দুজনে, জোছনায় গা ডুবিয়ে,ঘাসের চাদরে মাথা রেখে চাঁদ দেখবো,জোনাকির আনাগোনা দেখবো,ঝিঁ ঝিঁ পোকা আর হাজারো রাতজাগা পাখির গান শুনবো।
- ঠিক আছে পাগল আমার!

