¤ কবির সহিংস বর্ণমালা ¤


 অনেকদিন পর আজ কবি
বসেছেন তার টেবিল চেয়ারে
কালো মলাটের মোটা ডায়েরীটা খুলে
একটি সস্তা বলপেন হাতে,
একটি প্রেমের কবিতা লিখবেন বলে;
বহুদিন হল প্রেমকাব্য হয়না লিখা।
আজকের কবিতায় তিনি লিখবেন -
লাল চুড়ি সবুজ শাড়ি পড়া
এক তরুণীর কথা,
নীল পাঞ্জাবী পড়া
এক তরুণের কথা,
কিন্তু এ-কী?প্রেমকাব্য লিখতে গিয়ে
কবির বর্ণমালা থেকে ঝড়ছে রক্ত -
ডায়েরীর পাতা হচ্ছে রক্তাক্ত!
তার বলপেনে ঝঙ্কার দিচ্ছে
চাইনীজ কুড়াল,রাম-দা,চাপাতি।
কবি জুবুথুবু ভয়-শঙ্কায় আকণ্ঠ নিমজ্জিত।
কবি যতবারই লিখতে যান
একটি তরুণীর কথা,
একটি তরুণের কথা,
একগুচ্ছ লাল গোলাপ কিংবা
কিছু অপরাজিতার কথা,
তরুণের হৃদয়প্রকোষ্ঠে প্রেমিকার
ছবি এঁকে নির্ঘুম রাতজাগার কথা,
তরুণীর প্রেমিকের দুষ্টুমিভরা স্মৃতি
মনে করে আনমনে বসে
কাটানো কিছু গোধূলীর কথা,
কিছু প্রেমানুভূতির কথা;
ততবারই বলপেন করে দেয় হরতাল ঘোষণা।
সহিংস রাজনীতির নোংড়ামী দেখে দেখে
কবির কবিত্ব-মস্তিষ্কও আজ পচনের মুখে,
রাস্তার এখানে সেখানে পড়ে থাকা
লাশের মতন দুর্গন্ধ ছড়ায় কবিতার খাতায় -
কবি আজ ভয়ে শঙ্কায় উন্মাদ প্রায়।
গণতন্ত্রের নামে রাজনীতিবিদদের সহিংসতার মতন
কবির বর্ণমালাও আজ হয়ে উঠে সহিংস।
বর্ণমালা থেকে মিষ্টি পাখির কলরবের
বদলে বেরিয়ে আসে মানুষের আর্তনাদ,
শটগান,ককটেল,হাত বোমা,গ্রেনেডের বিকট
আওয়াজ।
¤ নন্দন ¤

