¤ ক্লান্ত রাত্রি ¤


রাতের গা বেয়ে ঝরে পড়ছে ক্লান্তি
পৃথিবী ধীরে ধীরে নিস্তেজে হচ্ছে কোটরবন্দী
ঘন ঘন দীর্ঘশ্বাস ফেলছে বৃক্ষছায়াগুলি।
ঘরে ঘরে বাতিগুলো নিভে গেছে বহুক্ষণ
বিছানায় গড়াগড়ি,ধুকছে শুধু জীবন
নিস্তব্ধতায় ডুবে গেছে রাতের সাতকাহন।
কোনো কোনো ঘরে চলছে শুধু ফিসফাস,
দম্পত্তিযুগল মৈথুনসুখ শেষে
ঘাম ছেড়ে হাঁপিয়ে নিচ্ছে শ্বাস।
বহুদিন নক্ষত্রগুলো নিয়েছে স্বেচ্ছা বনবাস
কেটে গেছে বোধহয় নির্জলা কত বারোমাস!
চরম উত্তেজনার শেষ মুহূর্তে
যেমন শিশ্ন নেতিয়ে পড়ে ক্লান্তিতে,
মধুমাছি যেমন মধু নিতে নিতে
ঘুমিয়ে পড়ে স্নিগ্ধ ফুলের মাঝে শ্রান্তিতে
তেমনি জীবনগুলো আজ হাফ ছাড়ে
সুখী বিছানা-বালিশ ওয়াড়েতে;
এই ক্লান্ত রাতের আঁধারেতে।
¤ নন্দন ¤

