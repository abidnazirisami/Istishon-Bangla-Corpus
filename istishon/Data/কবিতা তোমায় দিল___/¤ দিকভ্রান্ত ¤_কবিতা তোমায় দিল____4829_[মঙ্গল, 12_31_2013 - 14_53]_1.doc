¤ দিকভ্রান্ত ¤


ক্লান্ত-শ্রান্ত দু চোখের পাতায়
ঘুম।
আমি শুধু ছুটেছি এদিক-ওদিক
সাঁঝের বেলা কখন ফুরিয়ে
পৃথিবীর শরীর বেয়ে নামে
নিশীথ-নিবিড়;খাটের তলায় ইঁদুর -
রাতের মাংসে নিক্ষিপ্ত শিশির
পৃথিবীর কানে ঝরে যাওয়া সুর
দূর-বহুদূর । কখনো ভিতরে
কখনো বাইরে ভেঙে-চুড়ে
পুনঃ গড়ে তুলি সাজানো গোছানো ঘর
থেকে থেকে হঠাত্ মগজের কোষে
চারটি শব্দের উঁকি -
স্নায়ুতে স্নায়ুতে
তোলপাড় কানের পর্দায় কন্ঠের
রেশ -
'তুই কিচ্ছু বুঝিস না !'
স্মৃতি খুড়ে সন্ধানী অনুভূতির
এপিটাফ
সুর কেটে-ছিড়ে বেসুর বাউল
আমি শুধু ছুটেছি এদিক-ওদিক!
____অসীম নন্দন

