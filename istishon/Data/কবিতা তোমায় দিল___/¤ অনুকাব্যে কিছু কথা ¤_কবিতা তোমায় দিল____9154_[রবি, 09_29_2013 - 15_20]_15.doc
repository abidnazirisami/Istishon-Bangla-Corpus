¤ অনুকাব্যে কিছু কথা ¤


 (১)
শুনলাম সেদিন তুমি
নীল আর বালিচরে ঘুরে এসেছ,
দেখে এসেছ নোনা বালির বুকে
আছড়ে পড়া পৃথিবীকে,
কুড়িয়ে এনেছ মুঠি মুঠি শঙ্খ।
কিন্তু আমার পাঠানো গুচ্ছ গুচ্ছ চিরকুট
পাওনি খুঁজে নীলের শুভ্র ফেনায়
অথবা অ্য্‌ালবেটার্সের উড়ন্ত ডানায়
আর ঐ কেয়া-নারিকেলের বনে।
ডুবন্ত সূর্যের মুখে দাড়িয়ে
চোখ বন্ধ করে একবার অনুভব করলেই
বুঝতে পৃথিবীর মত কেউ একজন
বার বার আছড়ে পড়ছে তোমার হৃত্‍-পিন্ডে।
যদি ঐ চিরকুটগুলো খুঁজে নিয়ে
একটিবার হৃত্‍-পিন্ড দিয়ে পড়তে
তবে বুঝতে হৃত্‍-পিন্ডে কেমন শিরশিরানি লাগে
যেমন নীলের জলে পায়ের নীচ হতে বালি সরলে লাগে।
(২)
আমি তোমাদের এই ভীতু জীবনে
অভ্যস্ত হতে আসিনি,
কাল্পনিক আশঙ্কায় চাইনি
ভীত হয়ে পালিয়ে বেড়াতে।
তোমাদের ঐ চারকোণা সিলেবাসে সীমাবদ্ধ
কিংবা দশটা-পাঁচটা ঘড়ির কাঁটায় আবদ্ধ
জীবন হাতে নিয়ে করতে আসিনি মুষ্টিবদ্ধ।
আবহমানকাল চেয়েছি ছোট্ট হামিং বার্ডের মতো
ছটফটে ডানায় জীবন,
পেতে চেয়েছি আকাশ এক টুকরো।
তবু আদিম মানবসত্ত্বার কারণে
আমি আজন্ম ভীত,
হাজার চেষ্টাতেও অন্যের সময়ে
বেঁচে থাকা করতে পারিনি বন্ধ।
¤ ব্যর্থ কবি ¤

