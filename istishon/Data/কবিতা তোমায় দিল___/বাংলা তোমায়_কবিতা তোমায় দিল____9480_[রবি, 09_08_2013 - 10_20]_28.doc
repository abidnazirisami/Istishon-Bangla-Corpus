বাংলা তোমায়


আবার চিত্‍কার করে বলতে ইচ্ছে করে
তোমায় ভালোবাসি,ইচ্ছে করে
বলি- তুমি কত সুন্দর!
আজও ভালো লাগে রবিঠাকুরের পদ্যের লালিত্য
ভালো লাগে জীবনানন্দের পঙ্কতির ঝঙ্কার।
কিন্তু মানুষের ভিড়ে সব ফিঁকে হয়ে যায়,
কালো বিড়ালের থাবায় রয়ে যায় সামাজিক জীবন
বিশৃঙ্খলতা,হত্যা আর ধর্ষণে তোমার কণ্ঠস্বর রুদ্ধ,
গলা টিপে খুন করে মানুষ মনুষ্যত্ব,চোখের পরে
হাজার রঙের প্রলেপেবদ্ধ,মুক্তচিন্তা প্রায়শ কোটি প্রশ্নেবিদ্ধ;
মৌলবাদী আর ধর্মীয় নৃশংসতায় আমরা সবাই অন্ধ।
তবু এই তাত্‍পর্যহীন অমেরুদন্ডী জীবনে হঠাত্‍
খোলা আকাশের দ্বাদশীর নাগরিক চাঁদ
দেখে থমকে দাড়াই,কখনো তোমার
খোলা মাঠে দু-তিনটে জোনাকির দিকে হাত বাড়াই,
অনিয়মিত পড়ার টেবিলে ধূলোজমা পুরোনো
উপন্যাসের মলাটে হারাই,একটি মেয়ের
কোমল আলিঙ্গনে মিশে যাই,ডাস্টবিনে
মৃত শালিকের গন্ধেও সুখ খুঁজে পাই,শহরের
তুচ্ছাতিতুচ্ছ কংক্রিট দেয়ালে তোমায় খুঁজে পাই।
শুধু নীল সমুদ্র,সবুজ পাহাড় কিংবা সোনালী দ্বীপ
দেখে নয়;ফুটপাতের ধারে নাগরিক কোলাহল
কিংবা শহরের শেষে মৃতপ্রায় নালাময় নদী
দেখেও আশ্চর্য হই।আর মায়ের হাতে রান্না
রুই মাছের মুড়ো দিয়ে মুড়িঘন্ট,চিংড়ি বাটা,
শাকপাতার সাথে কাসন্দি;মনে পড়লেই
জ্বীবে জল আসে।আজও এসব পেলে খাই চেটেপুটে।
'দেলপ্রেম' নামের নীতিকথার জন্য নয়
আজও ইচ্ছে করে চিত্‍কার করে বলি ভালোবাসি,
ইচ্ছে করে বলি- তুমি কত সুন্দর।
কিন্তু কিছু পশুর থাবায় তুমি হও রক্তাক্ত
তারা ক্ষুর আর চাপাতি দিয়ে কেটে ফেলতে চায়
তোমায় জ্বীব,অতঃপর হাত পায়ের রগগুলো।
তোমার জ্বীব মানে যে আমার জ্বীব,আমার প্রাণ;
তাই ভয়ে শিউরে উঠি,নীল হয়ে যাই
তবু কপালের ঘাম মুছে আবার ইচ্ছেগুলো জেগে উঠে
আর আমি গলার রগফুলিয়ে চিত্‍কার করি,
'ভালোবাসি ভালোবাসি ভালোবাসি তোমায়,
নির্ভয়ে বলি- তুমি কত সুন্দর'।
-ব্যর্থ কবি-

