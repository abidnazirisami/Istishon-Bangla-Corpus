¤ ভিনদেশী - ভুবন ডাঙার হাসি ¤


[ উত্‍সর্গঃ দ্রুপদ রঞ্জন মিত্র ]
তোমরা কি কেউ আমায় দেবে
ভুবন ডাঙার হাসি?
শারদীয় কাশে আজ ভরে গেছে
জলপিয়াসী নদী,
গত আশ্বিনেও শুনেছি হৃদয়ভরে
প্রেয়সীর আঙ্গুলে হাসি।
ঐ যে দেখ ঐ জলপিয়াসীর ঘাঁটে
সে থাকতো বসে প্রতি গোধুলি,
নিবিষ্ট মনে,স্বপ্নবিভোর চোখে
জলে দেখতো আকাশের প্রতিচ্ছবি।
বসে থাকতে থাকতে হঠাত্‍ ছড়িয়ে
দিত ঘাসফড়িংয়ের ডানায় ভুবন ডাঙার হাসি।
কতবার তাকে দেখেছি লুকিয়ে লুকিয়ে
সে ছিল তার জলাকাশ নিয়ে,টেরই পায়নি!
আজকের শারদাকাশ ছেয়ে যায় কালো মেঘ
তুলোমেঘ পুড়ে হয় বজ্রপাত
বৃষ্টির জলে ঝাপসা হয় পৃথিবীর কাঁচ
বারবার ভুবন ডাঙা খুঁজে বেড়ায়
আজও এই অস্বচ্ছ চোখ।
ওহ সেই কবেকার ভুবন ডাঙার হাসি!
হৃদয়ে গেঁথে আছে সুঁচ হয়ে তিন ইঞ্চি;
প্রেয়সী আজ ভিনদেশী।
¤ নন্দন ¤
[ দ্রুপদ রঞ্জন দা,
তোমার 'ভুবন ডাঙার হাসি' পড়ে কবিতাটা মাথায় এলো।লিখে ফেললাম।আর ঐ কারণে তোমাকেই উত্‍সর্গ করলাম]

