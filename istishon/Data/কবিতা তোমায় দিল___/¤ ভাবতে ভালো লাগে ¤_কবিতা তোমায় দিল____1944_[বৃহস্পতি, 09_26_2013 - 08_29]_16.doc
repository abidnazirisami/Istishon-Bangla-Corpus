¤ ভাবতে ভালো লাগে ¤


 মায়ের বুকে মুখ গুঁজে কান্না,
কোলে মাথা রেখে আশ্রয় খোঁজা,
আধো আধো বোলে মাকে ডাকা,
ভাঙা ভাঙা শব্দে অর্থহীন কথা বলা;
আমার স্বপ্নীল ছেলেবেলা -
আমার ভাবতে ভালো লাগে।
এক সময় সারাদিন অথবা শুধু বিকেলে
পাড়ার মাঠে ক্রিকেট খেলা,
প্রতিটি অপরাহ্নে আড্ডার মেলা,
গোধুলীর লাল দেখা বন্ধুরা মিলে,
গোলির মোড়ে চা খাওয়া বিরাট মুডে,
অন্ধকারে সিগারেট ফুঁকা কারো দেখার ভয়ে,
কোনো এক সুন্দরী দেখে
শিষ বাজাত আমাদেরই কেউ,
কারো প্রেমবার্তা শুনে হাসির
দমক উঠত থেমে থেমে;
সে যে কৈশোর বয়সন্ধির কতকিছু সোনালী স্মৃতিগুলো হায়-
আমার ভাবতে ভালো লাগে।
কোনো এক অতি সাধারণ
কিশোরীর চোখে স্বপ্ন দেখা,
বুকের মাঝে গোলাপী ভালোবাসার গন্ধ অনুভব করা,
কিছুদিন নিজেকে খুব বড় মনে করা,
একগুচ্ছ লাল গোলাপ হাতে বার বার তাকে নিবেদন করা,
কিছুদিন বোধহীন প্রেম প্রেম খেলা,
অর্থহীন চাঁদকে বিশেষ কারোর জন্য
অর্থপূর্ণ করে তোলার চেষ্টা,
তারপর একদিন ব্যর্থ প্রেমিকের মতন
দেবদাসমার্কা ভাব ধরা,
আমার নিঃস্পাপ বর্ণিল প্রথম যৌবন হায় -
আমার ভাবতে ভালো লাগে।
¤ব্যর্থ কবি¤

