¤ চেয়েছিলাম ¤


চেয়েছিলাম ফাল্গুনী চাঁদ হয়ে
পৃথিবী কক্ষে ঝুলে থাকতে,
কক্ষচ্যুত হয়েছি পৃথিবীরই ছলনাতে।
জ্যোছনাস্নানে বিরক্তি নিয়ে
তুমি ছুড়ে ফেললে আমায়
বিভিষিকাময় অগ্নিকুন্ডের মাঝে।
আজ আমি ঝুলে আছি
ঝলসে যাওয়া কর্দমাক্ত ব্যাঙাচি হয়ে
মৃত এক অশ্বথ কাঠে।
সেদিনও দুজনায় ছিলাম একই বৃত্তে
কেন্দ্রে ছিলে তুমি,আমি পরিধিতে
আমরা মেতে ছিলাম গল্প আর গানে
বন্দী হয়েছিলাম 'বনলতা সেন' কবিতাতে।
কিন্তু আজ স্মৃতি-শকুনিরা ব্যাবচ্ছেদ করে
খায় আমায়,
এই দূর্বল চোখ - যে তোমায় দেখেছে
এই শুষ্ক ঠোঁট - যে ঐ স্পর্শে সজীব হয়েছে
এই নাক - যে তোমার গন্ধ নিয়েছে
এই হাত - যে স্পর্শে স্পর্শে কম্পিত হয়েছে
এই হৃত্‍ পিন্ড - যে আবহমানকাল তোমায় চেয়েছে;
সবকিছু আজ সময় কুটি কুটি করে খায়।
¤ নন্দন ¤

