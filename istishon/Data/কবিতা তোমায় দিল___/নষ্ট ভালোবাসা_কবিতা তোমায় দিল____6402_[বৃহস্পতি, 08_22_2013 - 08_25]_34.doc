নষ্ট ভালোবাসা


আর কত নষ্ট পঙ্কতিতে ভরিয়ে তুলব
গুচ্ছ গুচ্ছ সময়ের ঝড়,
তোর ভালোবাসাকে আবদ্ধ করব
নষ্ট কিছু পদ্যের ভেতর?
আর নয়;আজ আমরা শুধু ভালোবাসবো
তুই আমার জন্য শিউলি ফুলের মালা গাঁথবি
আর আমি তোর জন্য নীল নীল অপরাজিতা খুঁজে আনবো
তুই আমার জন্য সেজে গুজে অধীর হয়ে বসে থাকবি
আর আমি পৃথিবীর সব ব্যস্ততা ভেঙে ছুটে আসব।
তারপর দুজনে মিলে ছেলেবেলার মতন পুতুল খেলব
দুজনে মেতে উঠব ভালোবাসার খেলায়
লাল নীল গোলাপী রঙে তোর হৃদয় আঁকবো
আর তুই স্নিগ্ধ ভালোবাসায় জীবন্ত করবি আমায়
আমরা দুজনায় গালে-চোখে-ঠোঁটে ভালোবাসবো।
এই ভালোবাসায় পৃথিবী যদি বলে আমরা নষ্ট
তবে তাই হোক,আমরা নষ্টই হব
এযে ঐসব নষ্ট পদ্যের থেকে অনেক জীবন্ত
আমরা দুজনায় শুধু ভালোবেসে যাবো
আজ আর তুচ্ছ পঙ্কতির মাঝে হবনা পথভ্রষ্ট।
আমি তোকে ডাকবো আমার মধ্যরাতের আকাশ বলে
তুই আমায় বাসবি ভালো যেমন ইচ্ছে তেমন করে
দুজনে আজ নষ্ট হব নিন্দুকদের নর্দমায় ফেলে
দুজনে আজ মিশে যাব সামুদ্রিক ভালোবাসার নীলে।
-ব্যর্থ কবি-

