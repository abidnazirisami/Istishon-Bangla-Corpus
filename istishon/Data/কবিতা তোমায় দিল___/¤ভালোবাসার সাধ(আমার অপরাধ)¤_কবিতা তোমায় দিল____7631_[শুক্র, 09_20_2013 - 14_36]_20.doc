¤ভালোবাসার সাধ(আমার অপরাধ)¤


 কখনো সুখী করতে পারিনি তোমায়
কখনো স্বপ্ন দেখাতে পারিনি,
আমার কারণে তুমি থাকতে অসুখী।
আমার ছিল হাজার অপরাধ
হৃদয় ভরে ছিল তোমায় ভালোবাসার সাধ।
কখনো বলিনি তোমায় থাকতে পাশাপাশি
অথবা চোখভরা কথা নিয়ে বসতে মুখোমুখি।
শুধু ছিল এইটুকু ক্ষুদ্র আশা
কোনো কোনো পড়ন্ত বিকেলে
হয়তো তুমি যাচ্ছ হেঁটে দৈনন্দিন বাজারে
কাঁচা মরিচ,পেয়াজ,সবজি কিনতে;
কোনো এক গোলির মোড় হতে
কিংবা চা স্টলের ভিড়ের মাঝ থেকে
চেয়েছি দেখতে এক নজর ঐ শ্যামবর্ণের সুখী মুখখানা।
অথবা কোনো গোধূলীর আলোয়
পার্কের বেঞ্চিতে আছ বসে ক্লান্তিতে,
গাছের আড়াল থেকে শুধু চেয়েছি দেখতে
ঐ শুভ্র শঙ্খের শাঁখাসজ্জিত সুখী হাত।
আমার ছিল হাজার অপরাধ
হৃদয় ভরে ছিল তোমায় ভালোবাসার সাধ।
তাই তুমি চলে গেছ আজ বহুদূর
তোমার স্বপ্নীল শহরে
আর আমি রয়ে গেছি ব্যস্ত এই নগরে
যেখানে আছে শুধু মৃত কংক্রিটের স্তুপ
দাড়িয়ে আছে পৃথিবী বিদ্ধস্ত দালানের অনুরূপ।
কখনো সুখী করতে পারিনি তোমায়
কখনো স্বপ্ন দেখাতে পারিনি,
আমার কারণে তুমি থাকতে অসুখী।
¤ব্যর্থ কবি¤

