¤ দু'শ টাকার অর্থনীতি ¤


 প্রথম প্রথম শিউরে উঠতাম
এখন ওসব ডাল-ভাত!
হরতাল-অবরোধ নাম ঝুলিয়ে
মোজাম্মেল-মনিরদের নিথর দেহ
বার্ন ইউনিটে;নীলমাছি উড়ে ভনভনিয়ে,
কত-শত মানুষের আর্তনাদ হাহাকার
রাস্তাঘাট-হাসপাতাল করিডরে!
এখন ওসবে অনুভূতিশূণ্য
রক্তে রক্তে কেমন শীত!
শবদেহে তো শিহরণ নেই
নিথর-শুয়ে থাকাই অভ্যাস।
হা হা হা! রাজনীতি-রাষ্ট্রনীতি-
জীবননীতি আজ প্রহসননীতি,
মানুষের জীবন দু'শ টাকার অর্থনীতি।
ভয় লাগেনা এখন আর হাড্ডিতে
হয়তো কোনোদিন পড়ে রব
অগ্নিসিক্ত মাংসে বার্ন ইউনিটে!
ঐ শুয়োরের বাচ্চাগুলোতে
ঘৃণাতেও ঘৃণা;বাংলা অভিধানেও
খুঁজে পাইনা মনের মত শব্দ!
অনুভূতি প্রকাশে তাই আজ বিচলিত।
¤ নন্দন ¤

