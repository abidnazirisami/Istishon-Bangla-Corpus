¤ চলো মানুষ উড়াই ¤


 আরো অনেক কিছুর মতই আমি কখনো
দেখিনি আকাশের বুকে ফানুস উড়ানো,
একটা-দুটো কিংবা অগুণিত
মিটিমিটি আলোয় জ্বলন্ত রং-বেরঙের ফানুস;
তরতরিয়ে উঠে যাচ্ছে পৃথিবীর বুক বেয়ে।আকাশেতে।
বড্ড শখ;একদিন মনের সুখে
ফানুস উড়াই।কোনো এক লক্ষ্মীপূর্ণিমাতে
চাঁদের রূপালী আলো ফেলি উড়ন্ত ফানুসে
কিংবা কোনো অমাবশ্যার অসহ্য আঁধারে
অসংখ্য ফানুস উড়াই যেন মিটিমিটি তারা জ্বলে।
সুতোকাঁটা ঘুড়ির মতন ওগুলো উড়ে যাবে,
ঠায় শুধু বসে থাকবো আমি আর সে
দু-জোড়া চোখ রবে আকাশের বুকে
রাতভর জেগে রবো শিশিরের ঘাসে
ফানুসগুলো উড়ে যাবে দীর্ঘশ্বাস ছেড়ে
যেতে যেতে চলে যাবে দৃষ্টিসীমার বাইরে
তখন মনে হবে,"চলো মানুষ উড়াই দুজনাতে।"
¤ নন্দন ¤

