¤ মার্ডার ¤


 একটা খুন হবে বলে দিচ্ছি।
হঠাত্‍ কখনো মনের অলিগোলি
একটি ধারালো ছুরি কিংবা
তিন শিশি সায়ানাইড,ব্যাছ!
কোনো এক রাশপূর্ণিমাতে
শীত-শীত কাঁথামুড়ি রাতে
সকলের অজান্তে ধমনী কেটে
পেটে ছুরি গেঁথে নাড়িভুড়ি উল্টিয়ে,
মেঝেতে থকথকে রক্ত আর
নিথর দেহে নীলমাছির আনাগোনা।
কিংবা তিন শিশি সায়ানাইড
এক পেয়ালা চায়ে মিশিয়ে;
আহ্!কী শান্তি তখন।
এমনও হতে পারে -
কোনো এক পড়ন্ত গোধুলী,
দিনের শেষ আলো ঘুলঘুলি
বেয়ে ফ্যাকাশে হলদে দেয়ালে
ঠোঁটে জ্বলন্ত গোল্ডলিফ
লিটারখানেক অক্টেন ঢেলে;
আহ্!কী শান্তি তখন।
জীবন শেষ হবে
হস্তমৈথুনের মতন,
দূর্গন্ধ সমাজ পড়ে রবে
মৃত শিশ্নের ডগায়।
একটা খুন হবে বলে দিচ্ছি।
¤ নন্দন ¤

