¤ ক্লান্ত দুপুর ¤


 ক্লান্ত দুপুরে অলস দৃষ্টিতে
চেয়ে থাকি
শীতের আকাশেতে।
কী যেন,মন কারে খোঁজে
ঐ দূর ধুসর পারাবারে
উদাস হয়ে।
এই যেন দেখি তারে মনের দর্পনে
পরক্ষণে হারিয়ে ফেলি স্মৃতির কার্পণ্যে।
সে যেমন লাস্যময়ী সোনার হরিণী,
তাকে ঘিরে ভাবনাগুলো তেমনি ছলনাময়ী।
মন যে বড় পাষন্ড-
চায় শুধু কাছে পেতে
হাতে হাত,চোখে চোখ
রেখে নির্বাক বসে থাকতে।
এ যে আচ্ছা বেহায়া!
ভাবনার সুতো ছাড়তে ছাড়তে
হঠাত্‍ কোথাও যেন ছিড়ে যায়,
বোকাটার মত উড়ে গিয়ে
নিমিষেই উবে যায়।
কত দুপুর কেটে গেল
বিষন্ন বিকেল হয়ে এল
ভাবনাগুলো ক্লান্ত শ্রান্ত হয়ে
নির্দ্বিধায় ঘুমে গেল।
¤ ব্যর্থ কবি ¤

