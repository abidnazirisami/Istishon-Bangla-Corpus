আমার _মৃত্যু_


 একান্তই ব্যাক্তিগত মনোভাবঃ
সেদিন হঠৎ এক বন্ধু বলল যে,আমাদের এক বান্ধবীকে আমরা আর কোনদিন দেখব না ।আমাদের পৃথিবীতে সে আর নেই ।আমাদের কাছে আজ সে মৃত ।কথাটা শুনে আমি বিষণ্ণ হলাম ।প্রতিবারই বিষণ্ণ হই।যেকোন বিচ্ছেদই আমাকে বিষণ্ণ করে।আমি যখনই নিজ বাড়ি,বাবা-মা,বোন কিংবা বাল্য-বন্ধুদের ছেড়ে মেস লাইফ এ যাই প্রতিবারই বিষণ্ণ হই।কিন্তু কোনদিন বা কখনোই সেই আবেগ বা বিশন্নতাকে কাউকে বুঝতে দেই নি।যাই হোক,ওই সময় অন্য এক বন্ধু বলে উঠল,কী যা তা বলছিস?সেই বান্ধবী তো মারা যায় নি।কেবল আমাদের কলেজ থেকে চলে গেছে।এই কথাটি শুনে আমার হঠৎ-ই মনে হল মৃত্যু জিনিসটা কী?এটা কি কোন ভয়াবহ ব্যাপার? মৃত্যু কী শুধু শারীরিক ভাবেই হয়?নাকি অন্য কোন ভাবে?মানসিক ভাবেও কী মৃত্যু সম্ভব?কিংবা স্মৃতির মৃত্যু?যত কিছুই হোক না কেন, মৃত্যু যত ভাবেই হক না কেন সেটা তেমন কোন বড় ব্যাপার না।হুমায়ূন আজাদ স্যার যেমন বলেছেন-জীবনটা তাৎপর্যহীন। মৃত্যুও তেমন।কিন্তু তবুও জীবনটা আদ্ভুত সুন্দর।প্রচন্ড উপভোগের।হয়তো এই জীবনটা আমি নাও পেতে পারতাম যদি আমার মা-বাবার মিলন না হত।যদি তিনশ বিলিওন শুক্রাণুর সাথে রেস করে ডিম্বাণুর সাথে মিলিত না হতাম তাহলে হয়তো আর এই জীবনটা পেতাম না।যেহেতু জীবনটা পেয়েছিই সেহেতু উপভোগ করাই প্রধান কর্তব্য।এই সুন্দর জীবনকে,পৃথিবীকে,জ্ঞানকে,নক্ষত্রকে,মেঘকে, বৃষ্টিকে,বিশাল সমুদ্রকে,ছোট্ট নদীটিকে,সবুজকে কিংবা অগোছালো টেবিলটিকে ,কংক্রিট দেয়াল,নাগরিক কোলাহল সবকিছুকেই উপভোগ করা উচিত।জন্মের আগে যেমন কিছু ছিল না মৃত্যুর পরেও কিছু নেই।তাই মৃত্যুকে ভয় পাওয়ারও কিছু নেই।যদি জন্মই না হত তবে মৃত্যুর কোনকিছুই থাকতো না। জন্মের মতন মৃত্যুও একটি নিত্য- নৈমিত্তিক ঘটনা, প্রাকৃতিক ঘটনা ।জানি,আমার মৃত্যুতে কারো কিছুই যাবে-আসবে না। জীবনের আগেও যেমন কিছু যায়-আসে নি।শুধু আমার পরিবার,হয়তো প্রিয়তমা,কয়েকটি বন্ধু কিছুদিন বা মাস বা বছর মৃত্যুর শোকে বিষণ্ণ হয়ে পড়বে; কাঁদবে।কিন্তু তারপর সময়ের স্রোতে সব ভেসে যাবে। স্মৃতিগুলো ধূসর হয়ে যাবে।তাই জীবনকে যেমন ভয় করি না মৃত্যুকেও ভয় করি না। জীবনকে মেনে নিয়েছি।উপভোগ করছি। মৃত্যুকেও মেনে নেব।উপভোগ করব।

