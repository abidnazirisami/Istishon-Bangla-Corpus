¤ রাত্রি,ঘুম,স্বপ্ন পঙ্কতিমালা ¤


 [উত্‍সর্গঃ নাভিদ কায়সার রায়ান]
(১)
রাতের হাত ধরে পৃথিবীতে
মৃত্যু নেমে আসে,
কেউ মৃত্যুতে সুখ খুঁজে পায়
আর কেউ দুঃস্বপ্নে ঘেমে নেয়ে উঠে।
(২)
চোখজুড়ে ঘুম এসে ভিড় জমায়
কারো ঘুম পায়,কেউবা ঘুমায় -
নিশ্চিন্ত তুলোবালিশে স্বপ্ন খুঁজে পায়,
কেউ কেউ ঘুমবালিশ খুঁজে বেড়ায়।
(৩)
প্রেমিক-প্রেমিকা রাতভর থাকে মুঠোফোনে
কারো কারো চোখ থাকে কম্পিউটারে,
ডুবে যায় তাদের প্রেম-পৃথিবীতে।
(৪)
একদল দম্পতি ঘুম কামাই দেয়
আদিম জৈবিক সুখে নিজেদের পুড়ায়।
(৫)
একদল মানুষ নিজেদের খুঁজে নেয় বইয়ের পাতায়
লোমহর্ষক জীবন-জ্ঞান আহরণে ডুবে যায়।
(৬)
কবি ব্যস্ত থাকে কবিতার খাতায়
মেতে উঠে শব্দজালের খেলায়
কেঁপে কেঁপে উঠে শিল্প-প্রসবের উন্মাদনায়।
(৭)
কারো কারো দেহ ব্যাবচ্ছেদিত হয় পেটের জ্বালায়
শোরগোলে পূর্ণ হয় গণিকালয়
অথবা নির্জন রাস্তায় কেউ দেহ বিকায়,
রাতের হাত ধরে ঘুম নয়
পিশাচ মেতে উঠে ছলকলায়।
(৮)
কিছু কীট রাতের আঁধারে কুড়ে কুড়ে খায়
সমাজ,পৃথিবী;সব নর্দমার জলে ভেসে যায়।
(৯)
কেউ স্বপ্নে ঘুরে আসে প্যারিস
কেউ যায় আমাদের দারুচিনি দ্বীপ
আর কেউ পেটপুড়ে খায় স্বপ্ন-রুটি-ভাত।
(১০)
রাত আসে রাত যায়
স্বপ্ন এসে চলে যায়
তবু ঘুম পায়
মানুষ ঘুমায়।
[পুনশ্চঃ নাভিদ ভাই,আপনি ঘুম নিয়ে একটা কবিতা লিখতে বলেছিলেন।কবিতা লিখতে পারিনি।লিখতে গিয়ে এই পঙ্কতিগুলো মাথায় এলো।রাত্রি,ঘুম,স্বপ্ন এসব নিয়ে পঙ্কতিমালা।তবু তো একটু ঘুম ঘুম ব্যাপার আছে।]

