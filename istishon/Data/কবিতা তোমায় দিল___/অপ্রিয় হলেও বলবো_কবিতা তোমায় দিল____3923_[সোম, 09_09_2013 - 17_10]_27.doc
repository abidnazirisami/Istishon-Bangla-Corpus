অপ্রিয় হলেও বলবো


 আমি আজ কিছু অপ্রিয় কথা বলবো।আপনারা অনেক কিছুই বলতে পারেন।তবু কথাগুলো সত্য।এবার আসি মূলকথায়ঃ
আমি টাংগাইল পলিটেকনিকের একজন ছাত্র।তো আজ আমাদের এক টিচার ক্লাসে না আসায় আমরা বন্ধু-বান্ধবরা ক্লাসরুমেই খুব হট্টগোল,হাসাহাসি করছিলাম।যা খুব সাধারণ ঘটনা।একসাথে এতগুলো বন্ধু থাকলে যা হয়।এমন সময় দেখি যে প্রিন্সিপাল স্যার আমাদের ডিপার্টমেন্টে এসেছে।স্যারকে দেখেই সব ছেলেমেয়ে চিল্লাপাল্লা বন্ধ করে নিজ সীটে বসে পড়ে।আমাদের ক্লাসে টিচার না থাকায় প্রিন্সিপাল স্যার আমাদের ক্লাসেই আসেন।এরপর কোন টিচারের ক্লাস তা শুনে ঐ টিচারের সাথে ফোনে কথা বলে জানেন যে তার একটা সমস্যা থাকায় ক্লাস নিতে পারেননি।ক্লাসও প্রায় শেষের দিকে।তাই প্রিন্সিপাল স্যার আমাদের সাথে কিছু খোশগল্প করেন,উপদেশ দেন।কিন্তু তিনি প্রথম যে কথাটি বলেন তা হল,আমাদের মাঝে কয়জন বিধর্মী(অর্থাত্‍ মুসলিম না)।হাত তুলতে বলেন।আপনারা অবশ্যি পরিসংখ্যানটা আন্দাজ করতেই পারেন।অনিচ্ছা সত্ত্বেও আমাকে হাত তুলতে হয়।কারণ আমার মা বাবা হিন্দু বলে সবাই আমাকে হিন্দু লোগো মেরে দেয়।যাই হোক,এরপর তিনি জানতে চাইলেন আমরা কয়জন পূজা/প্রার্থণা করে এসেছি।আমার বয়সী ধর্মবিশ্বাসী ছেলেমেয়েও যা করেন না।আমার কথা বাদ থাকুক।কেউ হাত তুলেনি।এরপর জানতে চান কয়জন নামাজ পড়ে এসেছে।হাতে গোনা কয়েকজন হাত তুলে।এরপর তিনি ধর্মের কথা,নামাজ/পূজা না করার অপরাধ এবং কুফল সম্পর্কে বলতে শুরু করেন(আদৌ কোনো অপরাধ,কুফল আছে কিনা তা আপনারাই বুঝে নিন কিন্তু ধর্মব্যবসায়ীদের ক্ষতি আছে অনেক)।আর বলেন কলেজে মসজিদ আছে সেখানে ছাত্ররা ইচ্ছে করলেই নামাজ পড়তে পারে।এসব কথাই।আমি এসব শুনে অবাক হলাম,বিরক্তও হলাম।আমরা এই ইনস্টিটিউটে ইঞ্জিনিয়ারিংয়ের একটি ধাপ পড়তে এসেছি।বিজ্ঞান সম্পর্কে জানতে এসেছি।অথচ স্বয়ং প্রিন্সিপাল স্যারই বিজ্ঞানের পরিপন্থী সব কথা তুলে আনলেন।তিনি কি এই কথাগুলোর পরিবর্তে বিজ্ঞানের কিছু কথা বলতে পারতেন না?বিজ্ঞানের চমত্‍কার সব আবিষ্কারের কথা বলতে পারতেন না?কিন্তু তিনি সেখানে নিয়ে এলেন একটা বিতর্কিত প্রলাপ।আমার মনে হয় আমাদের দেশের প্রায় সব শিক্ষাপ্রতিষ্ঠানেই একই অবস্থা।এদেশে প্রচুর ছেলেমেয়ে বিজ্ঞান পড়ে ঠিকই কিন্তু সাধারণ যুক্তিটুকুও তাদের মাথায় ঢুকেনা।তারা পড়ে থাকে কুসংস্কারের অন্ধকারে।
এবার আসি আমার কথায়।আগেই বলেছি মা বাবা হিন্দু হওয়ায় আমাকেও সবাই হিন্দু বলে।ছেলেবেলায় ধর্ম বইয়ের গল্পগুলোকে ভালোই লাগতো।কাল্পনিক সব গালগল্প কার না ভালো লাগে?কিন্তু যখন একটু একটু বুঝতে শুরু করলাম তখন থেকেই খটকা বাঁধলো।পৃথিবী কীভাবে সৃষ্টি হল?মানুষের জন্ম কীভাবে হল?এসব প্রশ্নের উত্তরগুলো ধর্মানুযায়ী গাঁজাখুরি সব গালগল্পে ভর্তি।অসম্ভব সব কাহিনী।এরপর নাইন টেনে বিজ্ঞান নিয়ে পড়ার সুবাদে কিছু কিছু বিবর্তনবাদ,বিগ ব্যাং সম্পর্কে জানলাম।হুমায়ূন আজাদ স্যারের 'আমার অবিশ্বাস' বইটা পড়ে আরো একটু জানলাম।এই বইটিতেই সম্ভবত পড়েছিলাম 'ভগবান' শব্দের আক্ষরিক অর্থ।এই শব্দটির অর্থ হল 'যোনীবান'।যা প্রথম প্রথম ইন্দ্রকে বলা হত তার দুশ্চরিত্রের জন্য।অবাক হয়ে যাই,একজন দেবতাও দুশ্চরিত্র হয়?তাহলে মানুষ কী হবে?পুরাণে ইন্দ্রের 'যোনীবান' হবার কাহিনী বর্ণিত আছে।আমি আর এ নিয়ে গল্প ফাঁদবো না।খুব সম্ভবত 'আমার অবিশ্বাস' বইটাতে গল্পটি আছে(সম্ভবত বলছি কারণ বইটা অনেকদিন আগে পড়েছি)।ক্রমে ক্রমে ঈশ্বরের আরেক নামও 'ভগবান' হয়ে যায়।যাই হোক এরপর প্রবীর ঘোষ,বার্টেন্ড রাসেল,স্টিফেন হকিং এদের বই পড়ে আরো কিছু জানলাম।এরপর ধীরে ধীরে বুঝলাম পরম সত্যকে।আমি আর এসব সম্পর্কে আলোচনা করবো না।কারণ উক্ত লেখকরা অনেক জ্ঞানী এবং তারা আমার থেকেও অনেক ভালোভাবে তাদের বইয়ে আলোচনা করেছেন।যা আমার দ্বারা সম্ভব না।পোস্ট শেষে বইগুলোর নাম দিয়ে দিচ্ছি।আপনারা চাইলেই সংগ্রহ করে পড়তে পারেন।
এবার আসি অন্য কথায়।ছোট্ট সময় থেকেই হিন্দুদের পূজায় আমাকে একটা জিনিস সুখ দিত এবং এখনো দেয়।তাহল,ঐ প্রতিমাগুলো।কত সুন্দর শৈল্পিক কারুকার্য তাতে,সৃজনশীলতার পরিচয়।কিন্তু একই সাথে আমি অবাক হই,এত এত টাকা খরচ করে তারা সবকিছু জলে বিসর্জন দেয়।তাদের পূজার ভোগবিলাসিতা,অপচয় আমায় বরাবর বিস্মিত করে।হিন্দুধর্মে আছে তেত্রিশ কোটি দেবতা।প্রতিটি বিভিন্ন শক্তির প্রতিরূপ।আবার তারা কেউ ঈশ্বর নন।ঈশ্বর নিরাকার এবং একইসাথে সাকার।এত স্ববিরোধীতার কী আছে?তিঁনি সবকিছুর নাকি স্রষ্টা?এখন বুঝতে পারি মানুষ ঈশ্বরের সৃষ্টি নয়।বরং ঈশ্বরই মানুষের সর্বকালের ভয়ঙ্কর সৃষ্টি।হিন্দুরা বিশ্বাস করে যে,ঈশ্বর সবখানেই আছে।তাহলে এত এত টাকা খরচ করে মন্দির করার কী দরকার?আমি অবাক হই।আমার বাড়ির সামনে একটা মসজিদ আছে যেখানে ২টা নাকি ৩টা এসি আছে।আমি বুঝিনা,বড় জোড় মিনিট ১০/১৫ এর জন্য এত আরাম আয়েশ কেন?যেদেশের মানুষ পেটপুড়ে খেতে পারেনা,সেদেশের মসজিদে এসি,মন্দিরে টাইলস।আমাদের দেশের অলিতে গোলিতে মসজিদ মন্দির আছে।অথচ একটি পাঠাগার নেই।আমি একটা মফস্বলের ছেলে।এই ছোট্ট মফস্বলেই প্রচুর মসজিদ মন্দির আছে অথচ একটা পাঠাগার নেই।আমরা সবাই নাইন টেনে 'বই পড়া' প্রবন্ধে পাঠাগারের প্রয়োজনীয়তা সম্পর্কে জেনেছি।অথচ সরকার বা দেশের রাজনৈতিক দলগুলো খুব সম্ভবত প্রবন্ধটা পড়েননি।আমার মফস্বলে তেমন ভালো বইয়ের দোকানও নেই।আমার বই পড়ার খোড়াক মেটাতে তাই পাশের জেলাশহরে যেতে হত।আমাদের দেশের প্রেক্ষাপটে মসজিদ মন্দিরের থেকে পাঠাগারের প্রয়োজনীয়তা বেশি নিঃসন্দেহে।
আর কিছু বলবো না।অনেক কিছুই বলে ফেলেছি।বাকীটুকু আপনাদের উপর।আপনারাই নির্ধারণ করবেন মসজিদ মন্দির বেশি দরকার নাকি পাঠাগারের প্রয়োজন বেশি।
বইগুলোঃ
#আমার অবিশ্বাস- হুমায়ূন আজাদ
#আমি কেন ঈশ্বরে বিশ্বাস করিনা?- প্রবীর ঘোষ
#আমি কেন ধর্মবিশ্বাসী না?- বার্টেন্ড রাসেল
#কালের সংক্ষিপ্ত ইতিহাস- স্টিফেন হকিং
#ওপেন্টি বায়োস্কোপ- প্রবীর ঘোষ
[বিঃদ্রঃ অনেকের সত্যকথাগুলো ভালো লাগবে না।এজন্য আগে থেকেই ক্ষমাপ্রার্থী]

