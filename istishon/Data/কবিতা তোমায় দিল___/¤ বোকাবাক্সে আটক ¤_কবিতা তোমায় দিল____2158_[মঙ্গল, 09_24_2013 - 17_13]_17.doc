¤ বোকাবাক্সে আটক ¤


 হঠাত্‍ কোনোরকম কারণ ছাড়াই
এক মঞ্চের আবির্ভাব ঘটলো,
একে আমরা শুধু একটি ঘটনা বলবো
স্রেফ ঘটনা আর কিছু না,
ক্রমে ক্রমে বিভিন্ন আলোকচ্ছ্বটায়
নিজেকে সে পুষ্ট করে নিল।
এই মঞ্চে ছোট্ট আমিবা থেকে দানব ডাইনোসর
প্রত্যেকে নিপুণ অভিনেতা,
ক্রমে ক্রমে পর্দা ফেঁড়ে ভীষণ দাপটে
মঞ্চস্থ হল কালজয়ী অভিনেতা,
অনেকে একে জীবনচক্র বলে
আসলে নাটকভিন্ন আর কিছুনা।
এখানে প্রত্যেকেই অভিনেতা,দর্শক,
নিজ নিজ চরিত্র লেখক
এবং কি এক-একজন ঈশ্বর।
এই বোকাবাক্সের মাঝে
কেউ বিকেলের রোদে মুখ পোড়ায়,
পাখির পালকের মত উড়ে যায়
ঘুরে ঘুরে পড়ে রয় নীলিমায়,
দর্শক দেখেনা চোখ খোলা রেটিনায়।
আবার কেউ সূর্যের দিকে ছুটে যায়
হিমালয় পর্বত হয়ে রয়ে যায়
নিজ নিজ উপমায়
দর্শক শিষ দেয়,তালি দেয়
চোখ খোলা রেটিনায়।
নাটক শুরু হয়,
বিরতি হয়,
শেষ হয়-
অভিনেতা আসে যায়
দৃশ্যপট পাল্টায়;
একের পর এক অঙ্কের সমাপ্তি হয়
পার্টসব চুকে ভুকে যায়
তবু মঞ্চটা রয়ে যায়।
কালের আবর্তে একটি চাঁদের ঠোঁটে নাটক,
একটি ছুরির মুখে নাটক,
কাকতারুয়ার চোখে জীবন,
দিনশেষে মঞ্চ-চরিত্র সব বোকাবাক্সে আটক।
¤ব্যর্থ কবি¤
[বিঃদ্রঃ Amiba এর বাংলা বানানটা ঠিক করে দিতে পারিনি।হঠাত্‍ বানানটারও একই অবস্থা।দয়া করে আপনারা বুঝে নিবেন]

