জলপিয়াসীতে


 ওফ্!কেমন যেন অস্থির অস্থির লাগছে?
মনে হচ্ছে মগজের সব এক্সন আর ডেনড্রাইটের
মাঝে শর্ট সার্কিট হয়ে গেছে।
রক্তের ভেতর প্রচন্ড উন্মাদনার ঘূর্ণিঝড় বয়ে যাচ্ছে
সমস্ত সত্ত্বা ভালোবাসি বলে বলে
নতুন করে আবার বেঁচে উঠতে চাইছে,
চারপাশের এই গন্ডিবদ্ধ জীবটা থেকে ছড়ানো
ভ্যাপসা গন্ধ আমার দমবন্ধ করে দিতে চাইছে
আর পারছি না ঘুমিয়ে থাকার অভিনয় করতে,
এবার সময় এসেছে ঘুমবালিশ ছিঁড়ে
তুলোগুলো বাতাসে উড়াবার ছড়িয়ে ছিটিয়ে।
সুস্মিতা,চলো যাই বহুদূর কোনো নাম না জানা নদীতে
যার নাম আমরা দেব,আমাদের স্বপ্নের জলপিয়াসী।
এই দূষিত সমাজকে পিছনে রেখে
ঘর বাঁধবো সেই জলপিয়াসীর তীরে,
আমাদের কেউ খুঁজে ফিরবে না সেখানে
কোনো চোখ দেখতে যাবে না কী করছি দুজনে,
ইচ্ছেমত পরিপূর্ণ করবো নিজেদের জগত্‍ সেখানে
স্নিগ্ধ নতুন সমাজের জন্ম দেব দুজনে।
দৈনন্দিন জীবিকা শেষে প্রতি গোধুলীতে
বসে থাকবো দুজনা নির্জন জলপিয়াসীর ঘাঁটে,
যা কখনো হয়ে উঠে না আজকের দূষিত জীবনে
নিঃশব্দে চেয়ে থাকবো জলস্রোতের দিকে,
হয়তো ভেসে যেতে দেখব আজকের দূষিত
সমাজ থেকে বয়ে যাওয়া বিদগ্ধ সময়গুলোকে।
ওফ্!আমি আর দম নিতে পারছি না এখানে
সুস্মিতা,চলো যাই আমাদের সেই জলপিয়াসীর খোঁজে।
তুমি আর আমি ঘর বাঁধবো সেখানে
নাগরিক দালানকোঠা নয়
শুধুমাত্র এক চিলতে কুঁড়েঘর,
প্রতি পূর্ণিমাতে নির্ঘুম জ্যোছনায় ভিজবো দুজনে
শত চেষ্টাতেও যা হয়ে উঠে না এই কোলাহলে,
নিঃছিদ্র ভালোবাসায় থাকবো মেতে।
আজকের ভীতু জীবনের ইতি ঘটবে সেখানে
বেপরোয়া হয়ে উঠবো আমরা দুজনে,
তোমার পরিবার কিংবা আমার সমাজ
ঘোষণা করতে পারবে না নিষিদ্ধ,ভালোবাসাকে।
সুস্মিতা,তুমি কি বুঝতে পারছ আমার কথা?
চলো যাই সেই স্বপ্নীল জলপিয়াসীতে।
প্রতি বর্ষার অবসর দিনে তোমার খোঁপা সাজাতে
এনে দেব আমি একরাশি কদম ফুলের ডালা,
সেদিন দুজনে মনের আনন্দে
ভেলা ভাসাবো নদীতে
আমার হাতে থাকবে বৈঠা
আর তুমি থাকবে জলে পা ভিজিয়ে,
মাঝেমাঝে এক আঁজলা জল ছিটিয়ে আমায় ভিজিয়ে
তুমি হঠাত্‍ হঠাত্‍ খিলখিলিয়ে হেসে উঠবে,
প্রতিধ্বনিত হবে হাসি নদীর এপার ওপার।
ওফ্!হাফ ধরে গেছে এই যান্ত্রিক জীবনে
কেমন যেন অস্থির অস্থির লাগছে?
সুস্মিতা,চলো যাই আমাদের সেই জলপিয়াসীর খোঁজে,
তুমি আমি থাকবো মাখামাখি ভালোবাসাতে।
-ব্যর্থ কবি-

