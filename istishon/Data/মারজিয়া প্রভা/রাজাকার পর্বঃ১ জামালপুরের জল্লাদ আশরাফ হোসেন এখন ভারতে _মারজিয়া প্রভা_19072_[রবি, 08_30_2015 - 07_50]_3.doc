রাজাকার পর্বঃ১ জামালপুরের জল্লাদ আশরাফ হোসেন এখন ভারতে 


আমাদের ফেবু প্রজন্ম, বাঁশেরকেল্লা পেইজের লাইকার প্রজন্ম সাইদি, গোলাম আযম, কাদের মোল্লা ছাড়া আর রাজাকার চিনে না ! জানেও না তাদের কাজকর্ম! (আমি নিজে মনে হয় অনেক জানি )। আমিও জানি না। কিন্তু আমার জেলার রাজাকারদের সম্পর্কে মোটামুটি ধারণা আছে। একটা সিরিজ লেখার চিন্তা শুরু করছি, আমার জেলার রাজাকারদের নিয়ে খুঁটিনাটি লিখব। কোন রাজাকার মরছে, কোনটা পালায় আছে, কোনটা দাপটে আছে। আগেই বলছি, আমি অনেক কিছু জানি না। তাই অন্যরা তাদের তথ্য ইনক্লুড করতে পারেন, অবশ্যই রেফারেন্স অনুযায়ী। 
আজ জানাব একজন অসামান্য রাজাকারের গল্প, যে আমার জেলা জামালপুরের ত্রাস ছিল। এতোই ত্রাস ছিল যে, লোকে তাকে জল্লাদ আশরাফ হোসেন নামে চিনত। সে মানুষ জবাই করতে ভীষণ পারঙ্গম ছিল। জল্লাদ মনে হয় সেই কারণে বলা হত। 
আমাদের এই হট রাজাকার ছিলেন ময়মনসিংহে ইসলাম ছাত্র সংঘের সভাপতি। ২২ এপ্রিল ১৯৭১ এ পাকি হানাদার বাহিনী জামালপুরে এলে আশরাফ চিন্তা করে পাকিদের সাহায্য করার। তাই আলবদর বাহিনী গঠনের সিদ্ধান্ত নেয়। আলবদর বাহিনির অধিনায়ক নিজামি হলেও, মূল প্রতিষ্ঠান আমাদের আশরাফ সাহেবই করেন। ইসলামী সংঘের প্রায় ১০ হাজার বাছাই করা সঙ্গী নিয়ে, তাদেরকে তথকথিত ইসলামী মন্ত্রে দীক্ষিত করে বদর বানিয়ে ফেলে। খুব অল্প সময়ই পাকি দের আস্থা ভরসার জায়গা হয়ে উঠে আলবদর বাহিনী। আল বদরের জামালপুর শাখায় কমান্ডার হয় এই জল্লাদ আশরাফ। 
সিবিপি নেতা সাবেক এমপি শাহনেওয়াজের বাবা হামিদ মোক্তার ছিলেন বয়স্ক মানুষ। এলাকার সবাই ভালবাসত তাকে, সম্মান করত। পাকিসেনা ক্যাপ্টেন শামসেদ ৭ দিন ধরে রেখে ছেড়েও দিয়েছিল এই বয়স্ক মানুষটা। কিন্তু আশরাফ চাপাচাপি করে এই “বুইড়া” কে মেলে ফেলার। তাই তাকে ফের ধরে আনা হয়, ছনকান্দা শ্মশানঘাটে হাত পা বেঁধে গুলি করে, ব্রহ্মপুত্র নদে ফেলে দেওয়া হয়। একই দিনে ৮-১০ কে গুলি করা হয়। তার মধ্যে ছিল সাদু চেয়ারম্যানের শ্যালক, আব্দুর হামিদ, যে ছিল ছাত্রলীগের তুখোড় নেতা। 
আশরাফের সবচেয়ে বড় কৃতিত্ব ছিল জামালাপুরের আশেক মাহমুদ কলেজের হোস্টেল কে টর্চার সেল বানানো। আমার আব্বু এই কলেজের স্টুডেন্ট ছিলেন। এইখানে বদরদের জবাই করার ট্রেনিং দেওয়া হত, যে কত ভালো ও সুন্দরভাবে জবাই করা যায়। এইখানে লোকদের ধরে আনা হত, জিজ্ঞাসাবাদ করা হত, তারপর কাজ শেষে জবাই করে ফেলা হত। জবাই করার আগে চোখ উপড়ে ফেলতে ভুলত না। দেশ স্বাধীনের পর বস্তা বস্তা চোখ , হাত পা আর মাথার খুলি বের হয় এই হোস্টেল থেকে। 
আশরাফ দেশ স্বাধীনের পর কিছুদিন সৌদি আরব যায়। তারপর এরশাদ শাসনামলে চলে আসে ঢাকায়। বিজনেস করা শুরু করে। ভালোই টেকা পয়সা কামাই করে। জামালপুরে “সেবা” নামে সংগঠন খুলে, যেখানে পাকিস্তানের পা চাটা বুদ্ধিজীবীদের সঙ্গে বৈঠক শুরু হয়। সেবা আবার একটা পত্রিকাও বের করে, যেখানে বদর বাহিনীর সদস্যরা কত ভালো ভালো কাজ করেছিল মুক্তিযুদ্ধের সময় তার বর্ণনা করা হত। বদরের সেকেন্ড ইন কমান্ড এখন আইনজীবী, তার সাথে আশরাফের সুসম্পর্ক এখনও আছে। 
শেষ খবর পাওয়া পর্যন্ত, এই বছরের মার্চে জামালপুরের যে ৮ জনের বিরুদ্ধে মানবতাবিরোধী তদন্ত প্রকাশ করেছে আন্তর্জাতিক ট্রাইবুনাল তার মধ্যে, আমাদের জল্লাদ আশরাফ সাহেব সবার উপরে। কিন্তু তিনি পলাতক। পুলিশ ধারণা করছে এই জল্লাদ এখন ভারতে গা ঢাকা দিয়েছে।
আশরাফ হোসেন কি পালিয়ে পার পাবে ? না ! অতশত লোকের জবাই করা মুহূর্তের আর্তনাদ, চোখ উপড়ে ফেলানর নির্মম অমানুষিক যন্ত্রণা আশরাফ কে মুক্তি দিবে না! ৬৪ বছর বয়সী এই লোক, কি ভারত, কি অন্যদেশ যেখানেই থাকুক, সেইখান থেকে খুঁজে বের করে একে বিচার করে, ফাঁসি দিতেই হবে। তরুণ প্রজন্ম কখনই এই কুকুরদের প্রতি সিম্পাথি দেখাতে পারে না। 
তথ্যসুত্রঃ
সেইসব রাজাকার (পৃষ্ঠাঃ১৯৯)
একাত্তরের ঘাতক ও দালালেরা কে কোথায় ( পৃষ্ঠাঃ১৯০)http://www.banglanews24.com/fullnews/bn/379493.htmlhttp://www.somewhereinblog.net/blog/omipialblog/28751425
পর্ব ২ আসছে আমার জেলার আরেক রাজাকার নিয়ে 

