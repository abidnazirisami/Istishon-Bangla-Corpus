আমাদের ভারতীয় সংস্কৃতি প্রীতি রোধে করণীয় কী_


দীর্ঘদিন যাবৎ অসুস্থ থাকার কারণে লেখালেখি থেকে মোটামুটি বিরত ছিলাম। আপাতত একটু সুস্থ বলেই একটু লেখার তাগাদা অনুভব করলাম।
এই যত দিন অসুস্থ ছিলাম আমার অনুভূতি মোটেও সুখকর ছিল না। আর সবচেয়ে অসুখকর অনুভূতি ছিল শুয়ে শুয়ে নির্বাক দর্শক হয়ে ভারতীয় সিরিয়ালের চ্যানেলগুলোর সাথে আপোষ করা!
আমি বুঝি না কীভাবে মহিলা-পুরুষ সকলে মিলে খুব আয়েশে এই প্যাঁচাল কাহিনী বিশিষ্ট ভারতীয় সিরিয়াল অবলোকন করে? হোক বাংলা তবুও যে এরমান খুব ভালো তা নিয়েও যথেষ্ট সন্দেহের অবকাশ আছে। একটু বিনোদনের অত্যাচার থেকে বাঁচতে মাঝেমধ্যে গভীর রাতে টিউন করি আমাদের রেডিও চ্যানেলগুলো। গভীর রাতে অর্থহীন আর সুমন ভাইয়ের পুরনো কিছু গান শুনতে পাওয়ার মনবাসনা নিয়ে রেডিও অন করতেই শুনি "মেরি আশিকী আভ তুম হি হো"
এইভাবে বিনোদনের অত্যাচারে জর্জরিত হলে মাথা আর ঠিক থাকে না।
তাই ভারতীয় গাঁজাখুরী সিরিয়ালের আসক্তি থেকে নতুন করে বাঁচার উপায় খোঁজার ব্যর্থ চেষ্টা করতে লাগলাম।
হ্যাঁ মাত্রাতিরিক্ত সিরিয়ালে দেখাও একপ্রকার আসক্তিই বটে।
বাচ্চারা কিছুদিন আগেও ডোরেমন দেখত! খুবই মনোযোগ দিয়ে খাওয়া-দাওয়া বাদ দিয়ে শুধু ডোরেমন দেখত।একসময় দেখতে দেখতে অবস্খা এমন যে বাচ্চারা সব হিন্দি এক্সপার্ট হয়ে গেল! আর এই বাচ্চাদের ডোরেমনীয় অনুভূতিকে কাজে লাগিয়ে শুরু হয়ে গেল বিভিন্ন ব্যবসায়ীদের ব্যবসা. শেষপর্যন্ত এমন ডোরেমনময় অবস্থায় সংসদ ও সরকার একটু নড়েচড়ে উঠলো। অবশেষে সরকারের হস্তক্ষেপে থামলো ডোরমন আসক্তি।
প্রায়ই ঘরে অনেকে ভারতীয় সিরিয়ালের চ্যানেলগুলোর দিকে তাকিয়ে থাকেন প্রয়োজনীয় কাজকর্ম ফেলে একেবারে একনাগাড়ে! তাঁরা আওড়াতে থাকেন ৩ তারিখে রাশি ধরা খাবে,৩ তারিখে রাশি ধরা খাবে! কিন্তু এইটা কী জানেন 3 তারিখে আরো কী হবে?
জানার বোধহয় অবকাশও নেই এই গাঁজাখুরী সিরিয়ালের অবাস্তবসম্মত কাহিনীর ভিড়ে।কিছু মানুষ তবুও নিজের দেশের চ্যানেলের অনুষ্ঠানের চেয়ে ভারতীয় চ্যানেলগুলোর অনুষ্ঠানই দেখতে স্বাচ্ছন্দ্য বোধ করেন।
ওদের সারেগামাপা দেখতে ভালো লাগে,আতিফ আসলামকে ভালো লাগে,আশিকী 2 দেখতে ভালো লাগে অথচ আমাদের বাংলাদেশের একটা ব্যান্ডকে দেখলে সোজা কমেন্ট "গান্জাখোর!" আসক্তদের প্রশ্ন করলাম-
-সুমন ভাই কী?
-ডাইলখোর!
-হৃদয়ের কথা ছবিটা কী?
-যা,আশিকী 2 এর সাথে তুলনাই হয়না!
-হেডফোনে কী গান শুনিস? অর্থহীনের নিকৃষ্ট 2 শুনছিস?
-যা ব্যাটা এইসব কী ফালতু গান শুনস! শুনবি "তুই কি শুনতাছস? কানতাসি আমি" এইগান।
ভাই থামেন সবক্ষেত্রেই কেন দেশেরসংস্কৃতিকে এইভাবে নাক কুঁচকে দেখেন? মানলাম আপনার সিরিয়াল,ভারতীয় সংস্কৃতি প্রিয় কিন্তু তাই বলে আপনি আমাদের সংস্কৃতি কে কটাক্ষ করতে পারেন না। এই সংস্কৃতি এত মাগনা না।
ত্রিশ লক্ষ মানুষের রক্তে এই সংস্কৃতি পেয়েছি। অথচ অধিকাংশ ঘরেই আপনারা স্টার জলসা,স্টার প্লাস,জিটিভি,সনি,এমট­িভি দেখেন!
বাচ্চাদের বলেন ডোরেমনে আসক্ত হয়ে হিন্দি শিখেছিস।অথচ ডোরেমনের অবর্তমানে যে আপনি স্টার প্লাস দেখাচ্ছেন ঐখান থেকেকিন্তু বাচ্চারা আরবি শিখছে না। অতএব আপনার বাচ্চার হিন্দি আসক্তির পিছনে আপনারও সিরিয়াল আসক্তি কাজ করে।
একটা জোক-
ডোরেমন বেচারা বাঙালিকে হিন্দি শিখানোর অপবাদ মাথায় নিয়ে ফিরে গেল জাপানে। অথচ ডোরেমন বা ডোরাইমন কিন্তু জাপানী! সুতরাং এককভাবে জাপান বা ডোরেমনকে দোষ দেয়া যায়না। যেহেতু ভারতীয় ডিশ স্যাটেলাইট ব্যবহার করি আমরা তাই ডোরেমন ভারত থেকে হিন্দিতে ট্রান্সলেট হয়েই বাংলাদেশ এসেছিল।
কিন্তু আমরা ডোরেমনকে বাংলায় ডাবিং করতে ব্যর্থ হয়ে সোজা বাচ্চাদের মিথ্যাচারের কারণ হিসেবে চিহ্নিত করেছি।
একটা বাস্তব অভিজ্ঞতা যে বাসায় টিউশনি করতাম ঐ বাসার পাশের কেজি 1 এর মেয়ে ভাঙাভাঙা হিন্দি বলতে পারত।
ডোরেমন বন্ধ হওয়ার পর আমি তাঁর অনুভূতি জানতে চাইলে হিন্দিতে সেঅনর্গল এই ব্যাপারে বলে দিল!
এর কারণ কী জানেন? এখন সে স্টার প্লাস আর সনি দেখে মা-ফুপুদের সাথে,আর দিনে দিনে হিন্দিতে আরো দক্ষ হচ্ছে সে! সুতরাং কাউকে এককভাবে দোষ দেয়া যাচ্ছে না।
মূল প্রসঙ্গ থেকে অনেকটা সরে এসেছি তাই আবার মূল প্রসঙ্গে ফিরে এসে বলতে চাই সুস্থ ভাবে বেঁচে থাকার জন্য সাংস্কৃতিক বিনোদন অবশ্যই প্রয়োজন তবে সেখানে অবশ্যই নিজস্ব সংস্কৃতিকে প্রাধান্য দিতে হবে। অপসংস্কৃতি বা খারাপটাকে নয়।
তবুও বিশ্বায়নের যুগ;সাংস্কৃতিক আদানপ্রদান স্বাভাবিক তাই বলে বাইরের সংস্কৃতি থেকে শুধু খারাপ গন্ধটাই গায়ে মাখবেন তা না।মাঝেমধ্যে ভালোটাও মাখুন।
সানি লিয়নের কীর্তির স্বমহিমায় অভিভূত হয়ে তাঁর নামে ঈদ ডিজাইন বের করলেই তো হবেনা! নিজের দেশের তাঁত শিল্পের প্রসারেও তো কিছু করুন পুঁজিপতীরা.
হানি সিংয়ের ব্রিং মি ব্যাক শুনলে ড্যান্স করবেন আর দেশের ব্যান্ডগুলো যখন পল্লীগীতি লোকগীতীগুলো ব্যাক করানোর চেষ্টা করবে তখন বিকৃতি বলবেন কেন? বাপের একসাইজ শার্টতো ফিট না হলে চাপিয়েই পড়তে হবে।
সর্বোপরি যারা সিরিয়াল দেখেন তাঁরা একটু সংযত ভাবে দেখুন আর বাংলাদেশের নাটকগুলোই বেশি দেখুন যেমন আগে বিটিভিতে দেখতেন।
আমি গ্যারান্টি দিয়ে বলব ঐসব ভারতীয় গাঁজাখুরী সিরিয়ালের চেয়ে আমাদের নাটকগুলো কোন অংশেই কম নয়।
আর রেডিও চ্যানেলগুলোর অতিরিক্ত হিন্দি গান চালানোর প্রবণতা কমানোর জন্য দেখি আমাদের ইভেন্ট কতটুকু সুদূরপ্রসারী হয়।যারা রেডিওতে হিন্দি গানের জন্য অনুরোধ করেন তাঁরাও নিজ দায়িত্বে অনুরোধ করা হতে বিরত থাকুন। হিন্দি গান শুনতে ইচ্ছে করলে মোবাইল বা পিসিতে নিজ দায়িত্বে শুনুন। যেহেতু ভারতীয় কোন রেডিওতে আমাদের বাংলা গানেরও অনুরোধ করা হয়না।
সর্বোপরি দেশে এই আসক্তি রোধে সবাই পারিবারিকভাবে সচেষ্ট হোন।আজ ভারতীয় চ্যানেলের অত্যাচারের বদলে পাকিস্তানি চ্যানেলের অত্যাচার চললে ঠিক একই কথা বলতাম আমি।
অসুস্থ শরীর আর স্বল্পজ্ঞানে অনেক কথা বললাম তাই আমার একক মতের ভিত্তিতে আগ্রাসন রোধে সঠিক করণীয় বলতে পারলাম না।
কারো নিকট সঠিক করণীয় জানা থাকলে অবশ্যই জানাবেন। বাংলা সংস্কৃতিরজয় হোক,বাংলা আমার দীর্ঘজীবী হোক।

