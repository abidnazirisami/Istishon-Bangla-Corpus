বাংলাস্তান জিন্দাবাদ!


আজ অবধি যেমন বলতে পারবনা জীবন পাঠশালার কতটুকু পাঠ সম্পন্ন করতে পেরেছি ঠিক তেমনি বলতে পারবনা মুক্তিযুদ্ধের ইতিহাস ও চেতনা কতটুকু এই অন্তরে ধারণ করতে পেরেছি.প্রচলিত শিক্ষাব্যবস্থার বিপরীতে হয়তো অশিক্ষা,কুশিক্ষা পেয়েছি কিন্তু মুক্তিযুদ্ধের ইতিহাস ও চেতনার বিপরীতে কোন অশিক্ষা,কুশিক্ষা পাইনি এতটুকু গর্ব করে বলতে পারব.কিন্তু হয়তো একজন মুক্তিযোদ্ধা বাতাঁর বংশধরদের চেয়ে
কম গর্ব করে বলতে পারব,কিন্তু তাঁদের চেয়ে বুকে অনেক কম পাথর বেঁধে বর্তমানে 42 বছরের বহুল প্রতীক্ষীত যুদ্ধাপরাধের বিচার নামক প্রহসন সহ্য করতে পারব! যখন গোলাম আযমের রায়ে জাতি ক্ষুব্ধ ও হতাশ তখন মুজাহিদের মত চ্যাংড়াকে ফাঁসির আদেশ দিয়ে জনগণের সাথে আপোষ করাটাও প্রহসনই.
কোন দরকার ছিল না এর.মুজাহিদ তো চ্যাংড়া গোলাম আযম তুলনায় চ্যাংড়া.গোলাম আযমের যদি 90 বছরের কারাদণ্ড হয় তাহলে এই মুজাহিদকেও না বুঝে করা মানবতাবিরোধী অপরাধের জন্য বেকসুর খালাস অথবা কিশোর সংশোধনালয়ে পাঠানো উচিৎ.
হে গণপ্রজাতন্ত্রী বাংলাস্তান সরকার এই বিচার দেখার জন্যই জনগণ 42 বছর অপেক্ষা করেছে? হে আন্তর্জাতিক অপরাধ ট্রাইব্যুনাল এটা কি যুদ্ধাপরাধীদের সাথে আপোষ নয়? কেন এই আপোষ,কেন এই আঁতাতের রাজনীতি? কাকে সন্তুষ্ট করতে? জনগণকে?
আচ্ছা জনগণ কিঞ্চিৎ সন্তুষ্ট ট্রাইব্যুনালের রায়ে কিন্তু দেশের সব মানুষের মত আমিও জানতে চাই এই রায় কার্যকর হবে কবে?
বাংলাস্তান সরকার,আপনারা ক্ষমতা আছেন বড়জোর 4 মাস কিন্তু এর মধ্যে কি ট্রাইব্যুনাল সব যুদ্ধাপরাধীর রায় দিয়ে কার্যকর করতে পারবে?
এতগুলো রাজাকারের মামলা পরিচালনা,তদন্ত,যুক্ত­িতর্ক,সাক্ষ্য গ্রহণ করতে করতে চলে গেল সাড়ে 4 বছর কিন্তু একটা রাজাকারের জান কবচ করে উল্লাস আজ অবধি জাতি করতে পারল না.
বুঝে গেছি কী হতে চলেছে সামনে! যে যুদ্ধাপরাধী আর তাঁদের দোসরদের ছোট ছোট ম্যাজিক বল ভেবে পানিতে ফেলে দিচ্ছেন সামনে তাঁরা স্ফীত হয়ে তাঁদের স্বরূপে আবির্ভূত হবে.
না জানি কত স্বাধীনচেতা মানুষের রক্ত ঝরবে,কত প্রাণ যাবে সামনে.খাল কেটে কুমির আনার ব্যবস্থা তো করা হয়ে গেছে.এখন শুধু অপেক্ষা রক্ত ঝরার.
ছোটবেলা গ্রামে গেলে কাঁদা ছোড়াছুড়ি করে যুদ্ধ যুদ্ধ খেলতাম,এখনও মাঝে মাঝে কাঁদা ছোড়াছুড়ি করি জামায়াতের কুকুরদের সাথে.
কী জানি সামনে ক্ষমতায় আসলে হয়তো আমাকে লক্ষ্য করে ছোড়া ককটেল লক্ষ্যভ্রষ্ট হবে না,
পরেরবার যুদ্ধাপরাধীদের বিচার দাবি করলে কোন বড় ভাই তা গীবত বলে স্বীকৃতি না দিয়ে হয়তো সোজাসাপ্টা রগ কেটে দিবে.
না মাননীয় প্রধানমন্ত্রী,আমার বাংলাস্তান সরকার আমি বাঁচতে চাই আপনাদের মত আপোষ করে তাঁদের সাথে.
"বঙ্গবন্ধু কন্যা শেখ হাসিনা,আমি আর যুদ্ধাপরাধের বিচারের দাবিতে রাস্তায় আসবনা"
এই 42 বছরে যত স্বাধীনচেতার বাড় বেড়েছে তাঁদের প্রত্যেকের পাখনা হয়তো ওরা কেটে দিবে,হয়তো আপনি আরেকটি 21 শে আগস্টের সাথেও আপোষ করে ফেলেছেন.
তাই যতদিন আছি আমিও আপোষ করতে বাধ্য হলাম যুদ্ধাপরাধীদের সাথে.
নারায়ে তাকবীর,জয় বাংলাস্তান!
বাংলাস্তান জিন্দাবাদ!

