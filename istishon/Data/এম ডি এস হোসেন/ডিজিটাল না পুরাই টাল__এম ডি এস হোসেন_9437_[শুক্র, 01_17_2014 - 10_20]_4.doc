ডিজিটাল না পুরাই টাল_


বর্তমানে প্রায় প্রতিটা ক্ষেত্রেই একটু খেয়াল করলেই দেখা যায় বর্তমান ইওং জেনারেশন নিজেকে স্মার্ট হিসেবে প্রমান করার জন্য বিভিন্ন রকম ড্রেস আপ, হেয়ার কাটিং সহ নিজের কথা বলার স্টাইল টা ও অনবরত পাল্টাতে থাকে। 
তারা বাংলা কথার মাঝে কয়েকটি ইংরেজি ওয়ার্ড ঢুকিয়ে দিয়ে নিজেকে বিশিষ্ট ব্যাক্তি হিসেবে জাহির করতে চান। আরও মজার ব্যাপার হচ্ছে তাদের বলা অধিকাংশ ইংরেজি ই ভূল থাকে। এই রোগটা কেন জানি না মেয়েদের ভিতরেই বেশি লক্ষ্য করা যায় বিশেষ করে ঢাকার অভিজাত এলাকার মেয়েদের ভিতর!
আজ এ রকম ই একটা ঘটনা ঘটেছে আমার সামনে —
প্রায় বাল্যকালের এক বন্ধুর সাথে দেখা হল আজ। অনেক বছর দেখা হয় নি তার সাথে। তাই একটু বেশিই আবেগাপ্লুত হয়ে পড়েছিলাম। তাকে নিয়ে একটা কফি শপে ঢুকলাম। কফি শপে ঢুকে টেবিলে বসার পরপরই আমাদের ঠিক সামনের টেবিলে এক জোড়া অত্যাধুনিক কপোত কপোতি এসে বসল। বর্তমান কালের এই অত্যাধুনিক কপোত কপোতিদের উপর অজানা কারনে আমার প্রচন্ড রকমের এলার্জি কাজ করে এবং এমন পরিস্থিতিতে আমার চোঁখ, নাক, কান সহ প্রত্যেকটি ইন্দ্রিয় খুব সজাগ ভূমিকা পালন করে। 
মনে হল কোন কারনে কপোতি কপোতের উপর ভীষন ক্ষিপ্ত, তাই অগ্যতা তাদের কনভার্সেশনের দিকে মনোনিবেশ করলাম।
কপোতঃ সো সরি জান্টুস, দুপুরে একটা ইম্পর্টেন্ট কাজে খুব বিজি ছিলাম তাই ফোন ধরতে পারি নি। 
কপোতিঃ What! I just বিশ্বাস ই করতে পারছি না যে আমার থেকেও তোমার কোন ইম্পর্টেন্ট কাজ থাকতে পারে। It was just unpossible.
কপোতঃ বললাম তো সরি। আর হবে না।
কপোতিঃ তুমি জান আমি কত ইম্পর্টেন্ট কথা বলার জন্য তোমায় ফোন দিয়েছিলাম? তোমার কোন ক্ষমা নেই।
কপোতঃ শোন না জান্টুস, বলছিলাম কাল আমি তোমায় শপিং এ নিয়ে যেতে চাই তুমি কি ফ্রী আছ? 
কপোতিঃ ও জানু তুমি যে কি বলনা। তোমার জন্য তো আমি সব সময় ফ্রী। After all you are my একটা মাত্র জানু। 
কপোতঃ ওকে, এখন বল দুপুরে কি ইম্পর্টেন্ট কথা বলার জন্য ফোন দিয়েছিলে।
কপোতিঃ You know জানু, আমি দুপুরে নাইতে গেছি হঠাৎ মনে হল Something is বাইয়া উঠতাছে by my বাও ঠ্যাং। You know জানু আমি অনেক ডরাইছিলাম and I was many many চিল্লাইতেছিলাম but কেউ হুন্তাছিল না। You know জানু তখনও something is বাইয়া উঠতাছিল by my পা। After a few moment আমি ভয়ে ভয়ে নিচের দিকে চাইয়া দেহি It was a তেইল্লাচুরা। 
কপোতির ইম্পর্টেন্ট কথা শুনে কপোতের কি পতিক্রিয়া হয়েছিল তা দেখার জন্য ওয়েট না করে কফির বিল মিটিয়ে দিয়ে বন্ধুকে নিয়ে বের হয়ে এসেছিলাম।
মন্তব্যঃ অত্যাধুনিক ছেলে মেয়ে রা মনে করে এই প্রক্রিয়ায় তারা অপরের কাছে নিজেদের স্মার্ট হিসেবে প্রমান করতে পারবে কিন্তু আফসোস এতে যে তারা অপরের কাছে বোকা হিসেবে প্রমাণিত হয় এবং তারা যে অপরের বিরক্তির কারন হয়ে দাড়ায় তা হয়ত তারা বুঝতে পারে না বা বুঝতে চায় না। মহান আল্লাহ পাকের দরবারে কোটি কোটি শুকরিয়া জানাই যে তিনি আমাকে অত্যাধুনিক না বানিয়ে ব্যাকডেটেড বানিয়েছেন। এ জন্য আমি সত্যিই গর্বিত। 

