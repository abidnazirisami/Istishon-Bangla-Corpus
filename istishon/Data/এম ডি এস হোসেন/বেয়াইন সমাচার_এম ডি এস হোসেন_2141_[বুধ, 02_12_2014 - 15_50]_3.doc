বেয়াইন সমাচার


সাত সকাল বেলায় আমার কোন দিনই ঘুম থেকে উঠতে ইচ্ছা করে না তার উপর শীত
কাল হলে তো কথাই নাই।
এই কারনেই প্রতিদিন আব্বুর
ভজনগীতি শুনতে হয়। ওগুলা আমি থোরাই কেয়ার করি! এক কান দিয়ে শুনে অন্য কান
দিয়ে বের করে ঘুমের দিকে মনোনিবেশ করি। কিন্তু ইদানিং আরেক উটকো ঝামেলা (আমার বেয়াইন) এসে জুটেছে। আব্বুর
ভজনগীতি গাওয়া শেষ হইতে না হইতেই উহার (আমার বেয়াইনের) বেসুরা গলায়
সুরের সাধনের চোটে আমার কর্ণদ্বয় ফাটিয়া রক্তপাত হইবার উপক্রম হয়।
বলাবাহুল্য তাহার সুর সাধনের জন্য আমার রুমটিই চাই।
আমার বে-আইন (বেয়াইন) এর এইসব বে-আইনী কার্যকলাপের ভয়ে আমার
নিদ্রাদেবী ভিনদেশে পাড়ি জমিয়েছে।
আমার বন্ধু বান্ধবের বেয়াইন এক একখান মাসাআল্লা আর আমার কপালে জুটল একখান
বে-আইন। এ যেন গোদের উপর বিষ ফোড়া।
এক নির্জন রাতে নিদ্রা দেবী কে টাটা বায় বায় বললাম কিভাবে সকালে আমার বেয়াইনকে টাইট দেওয়া যায় তার উপায়
বের করতে! অনেক ভেবে চিন্তে উপায় ও বের করলাম৷
সাত সক্কাল বেলায় যথারীতি আমার ঘরে বেয়াইনের প্রবেশঃ
বে-আইনঃ সকালে এই ঘরে আমি রেওয়াজ করি জান না? এখনও শুয়ে শুয়ে কি কর?
আমিঃ চাপি।
বে-আইনঃ (কিছুক্ষন চুপ করে রইছে, টাস্কি খাইছে মনে হয়) কি চাপ?
আমিঃ কি আবার চাপব? ফোন চাপি।
বে-আইনঃ এখনও ওঠো না কেন?
আমিঃ ইলেক্ট্রিসিটি নাই।
বে-আইনঃ ইলেক্ট্রিসিটির সাথে ঘুম থেকে ওঠার কি সম্পর্ক?
আমিঃ ইলেক্ট্রিসিটি ছাড়া পিসি চলে না।
বে-আইনঃ ঘুম থেকে ওঠার সাথে পিসির কি সম্পর্ক?
আমিঃ পিসি ছাড়া মডেমে কাজ করা যায় না।
বে-আইনঃ উফ! ঘুম থেকে ওঠার সাথে মডেমের কি সম্পর্ক?
আমিঃ মডেম ছাড়া ইন্টারনেট ইউজ করা যায় না।
বে-আইনঃ ধুত্তোরি! ঘুম থেকে ওঠার সাথে ইন্টারনেটের সম্পর্ক টা কোথায়?
আমিঃ ইন্টারনেট ছাড়া গুগল ব্রাউজ করা যায় না।
বে-আইনঃ উউউফফফ!
রাতে কি উল্টাপাল্টা কিছু খাইছ নাকি? ঘুম থেকে ওঠার সাথে গুগলের সম্পর্ক টা কোথায়?
আমিঃ গুগল ছাড়া আমি লুঙ্গি সার্চ দিব কিভাবে? আমি ঘুমালে লুঙ্গি খুঁজে পাই না। এই দেখ আমার পরনে লুঙ্গি নেই।
(কথাটা বলে কেবলমাত্র কোমর
থেকে কম্বল টা সরাতে গেছি, দেখলাম আমার বেয়াইন উইসান বোল্টের চাইতে ডাবল স্পীডে দৌড় মারল।
কাহিনী কিছু বুঝলাম না।
(লজ্জা পাইছে মুনয়।)
আর কোনদিন আমার রুম তো দূরের কথা আমার আশেপাশের রুমেও সুরের সাধন করতে আসে নি।

