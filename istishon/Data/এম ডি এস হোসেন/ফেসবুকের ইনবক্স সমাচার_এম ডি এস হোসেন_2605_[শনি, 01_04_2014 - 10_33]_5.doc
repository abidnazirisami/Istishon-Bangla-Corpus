ফেসবুকের ইনবক্স সমাচার


বাল্যকালে আদর্শলিপি ও যুক্ত অক্ষর পড়ার খাতিরে যুক্তাক্ষর সম্পর্কে আমার বেশ ধারনা আছে। কিন্তু বর্তমানের এই যুক্ত শব্দ (কেমন আছেন = কেমুনাছেন, ফোন দাও = ফুন্দাও ইত্যাদি) সম্পর্কে আমি একেবারেই অজ্ঞ। 
আমি আমার লিস্টের অনেকের সাথেই ইনবক্সে কথা বলি বা কেউ আমাকে ইনবক্স করলে তার উত্তর দেওয়ার চেষ্টা করি। কিন্তু মাঝে মাঝে কিছু কিছু লোক এমন ভাষায় কথা বলে যে তাদের সাথে চ্যাট করতে আমি বেশ আন ইজি ফিল করি। 
কিছু কিছু লোক যুক্ত শব্দের মাধ্যমে কথা বলে যা সম্পর্কে আমি একেবারেই অজ্ঞ। আবার অনেকে আছে যারা বাংলা ভাষা ইংরেজি অক্ষরের মাধ্যমে সংক্ষেপে লিখে (Tmi kmn aso = তুমি কেমন আছ) যাকে অনেকে টাকলা ভাষা বলে থাকে। আরও মজার ব্যাপার এনারা যদি কোনভাবে স্পেলিং মিসটেক করে তাহলে বাক্যের অর্থ পুরোটাই পাল্টে যায়। 
আমি এই দুইটি ভাষার কোনটিতেই পারদর্শি নই যার কারনে এই ভাষা ব্যবহারকারী রা আমাকে মেসেজ দিলে আমি রীতিমতো গ্যারাকলে পড়ে যাই। তবে এটা আর যা ই হোক না কেন এটা অন্তত আমার ভাষা জ্ঞানের সল্পতা হতেই পারে না। 
আজ এমনই দুই মহান ভাষা বিজ্ঞানী আমাকে মেসেজ দিয়েছে। তাদের সাথে আমার চ্যাট হিস্টোরি এবং তার ফলাফল আপনাদের সামনে তূলে ধরছি —
১ম বিজ্ঞানী (ছেলে) — 
সেঃ ভাউ ভালাছেন?
আমিঃ মানে?
সেঃ জান্তে চাইছি কেমুনাছেন?
আমিঃ (আন্দাজের উপর ভিত্তি করে উত্তর দিলাম) জ্বি ভাই ভাল আছি। আপনি কেমন আছেন?
সেঃ ভালাছি। আম্নে কি বিম্পি না আম্লীগ?
আমিঃ সরি ভাইয়া। ঠিক বুঝলাম না।
সেঃ জান্তে চাইছি আম্নে কুন্দল করেন?
আমিঃ সো সরি ভাইয়া আমি এবার ও বুঝলাম না 
সেঃ আম্নে কি শেখাসিনার দল করেন না খালেদা জিয়ার দল করেন? 
আমিঃ আসলে রাজনৈতিক ব্যাপারটা আমি ভার্চুয়ালি কারও সাথে শেয়ার করি না। 
সেঃ আমি আপ্নাকে তুমি কইরা কইতে পারি? 
আমিঃ হ্যাঁ, আপনি চাইলে বলতে পারেন।
সেঃ আমি তুমার সাথে দ্যাখা করমু, আম্রে এট্টু ফোন্দাও না প্লিজ।
আমিঃ এই ব্যাটা ফোন্দামু মানে? আমাকে কি তোর গে মনে হচ্ছে?
সেঃ মানে? 
আমিঃ ইংরেজির উপর IELTS নামে একটা কোর্স আছে, জানিস?
সেঃ হ।
আমিঃ বাংলার উপর যদি IBELTS বা এই ধরনের কোন কোর্স থাকে তাহলে সেটা কমপ্লিট করে তারপর অন্যকে মেসেজ দিবি।
আর কোন রিপ্লাই এর অপেক্ষা না করে এই মহান ভাষা বিজ্ঞানী কে ব্লক করে দিয়েছি। 
২য় জন (তথাকথিত টাকলা ভাষা বিজ্ঞানী এক মেয়ে) —
সেঃ Hosan vi kmn aso?
আমিঃ (কিছু বুঝতে না পারায় উত্তর দিলাম) জ্বি।
সেঃ amk cinta parso?
আমিঃ (এবারও কিছু বুঝতে না পারায় আমিই প্রশ্ন করলাম) কেমন আছেন?
সেঃ vlo. tmi ki kro?
আমিঃ এবারও কিছু বুঝতে পারলাম না আর কি বলব তাও খুঁজে পাচ্ছিলাম না তাই চুপ করে রইলাম।
কিছুক্ষন পরে আবারও তার মেসেজ এল —
সেঃ tmi amak rep krte eto late krso kno?
আমিঃ (অনেক কষ্টে বুঝে নিয়ে উত্তর দিলাম) সরি আপু আমি কোন রেপিস্ট নই। আমি নিতান্তই ভদ্র লোক। আপনি ভূল জায়গায় নক করেছেন। 
আর কোন মেসেজ সে দেয়নি। কেন দেয়নি জানি না।
মন্তব্যঃ ভাষা আন্দোলন এবং মুক্তিযুদ্ধে যে সকল বীর বাঙ্গালিরা বাংলা ভাষাকে ভালবেসে প্রাণ দিয়েছিল বা যারা যুদ্ধে জয়ী হয়ে ফিরে এসেছিল তারা যদি আজকের যুগের এই সব মহান ভাষা বিজ্ঞানীকে দেখেন বা তাদের ভাষা জ্ঞান বা ভাষা প্রয়োগ সম্পর্কে জানেন তাহলে সেই বীর বাঙ্গালিরা ও নির্ঘাত হার্টফেল করবেন।

