সাম্প্রদায়িকতার বিষ যখন আমাদের মস্তিস্কে!! 


সাম্প্রদায়িক শিরোনাম 
"যশোর ও দিনাজপুরে সংখ্যালঘুদের উপর হামলা, ঘরে আগুন"
"সাতক্ষীরায় হিন্দুবাড়ির খড়ের গাদায় অগ্নিসংযোগ" 
"ঋষিপল্লীর দুই হিন্দু গৃহবধূকে গনধর্ষণ"
"সাম্প্রদায়িক সন্ত্রাসের ক্ষত নিয়ে নির্ঘুম রাত কর্ণাইয়ে"
ঘটনা ১
একজন মানুষের গল্প বলি। আমার বুদ্ধি হওয়ার পর থেকে অনেক মানুষের সান্নিদ্ধে যাওয়ার সৌভাগ্য আমার ঘটেছে। আশে পাশের এই হাজার মানুষের ভিড়ে আমি সর্বদা ভাল মানুষের সন্ধানে থেকেছি। আল্লাহ পাক আমাকে নিরাশ করেন নি। মিলিয়ে দিয়েছে অনেক গুলো ভাল মানুষ। যাদের প্রধান চরিত্র এই, তারা যে মানুষ হয়ে জন্মেছে সেটা তারা উপলব্ধি করতে শিখেছে। আমার দেখা সেই ভাল মানুষের ভিতর অন্যতম একজন হোল রাজিভ। ওর বয়স ২৬ বছর। 
"এই রাজিভ নামের ছেলেটি বাংলাদেশকে বুকে ধারন করতে শিখেছে। বিশ্বের অন্যতম বড় গাড়ির কোম্পানি FIAT এ চাকুরি পাওয়া সত্ত্বেও চলে যেতে চাই বাংলাদেশে, দেশের জন্য কিছু করতে চাই। দেশের লাল সবুজের পতাকা তার কাছে শুধুই দুই রঙের সংমিশ্রণে কোন কাপড় নয়, এই লাল সবুজের অর্থ তার অস্তিত্বে মিশে আছে। তার সাথে দীর্ঘ ২ বছরের সম্পর্কে আমি এইটুকু বুঝেছি, মায়ের মত ভালোবাসে এই দেশটিকে।" 
সবাই হয়ত ভাবছেন আহা রে কি সোনার ছেলে। কেউ হয়ত মনে মনে ভাবছেন, এই মানুষটির মত যদি হতে পারতাম। কিন্তু ভাই সকল সে গুঁড়ে বালি !!! কেননা এর নাম শুধুই রাজিভ নহে, পুরা নাম রাজিভ সাহা, শালা একটা সংখ্যা লঘু!! হিন্দু!!
সুতরাং গেল তো? সব গেল নাহ????? 
এই গরিষ্ঠদের উদ্দেশে আমার একখান কথা আছে, এই রাজিভ নামের এই মানুষগুলো একা নয়। হয়ত নিউমেরিক্যাল সংখ্যার বিচারে এদের সংখ্যা বাংলাদেশে কম কিন্তু এদের মনের জোর অনেক। এই দেশটা এদের মাতৃভূমি। আমাদের মত এরাও এই দেশের কাদা মাটিতে বড় হয়েছে। এটা কি ওদের দেশ নয়??অনেক কষ্ট পেয়ে আজ এই ছেলেটা তার ফেসবুকে স্ট্যাটাস দিছে,
“You Call me Minority” 

তার এই আক্ষেপের উত্তর তুমি দিতে পারবে?? নাকি মায়ের পেটের থেকে বেরুনোর পর বাপে কানে আজান দিছে বলে দেশটা তোমাদের বাপ দাদার সম্পত্তি??? সুযোগ শেষ হয়ে যাইনি, ধর্মের ঝাণ্ডা উঠানোর আগে একবার তোরা মানুষ হ। আল্লাহর দোহাই লাগে।
ঘটনা ২ 
সাম্প্রদায়িক সেই সকল শিরোনাম যে শুধুই রাজিভ সাহার মত ২৬ বছরের তরুণকে আহত করেছে তা কিন্তু নয়। টেলিভিশনের খবর, নিউজ পেপারের এই সব সাম্প্রদায়িক শিরোনাম ৭ বছরের একটি বাচ্চাকে ও আহত করেছে
সেই ৭ বছরের বাচ্চাটি আমার স্টুডেন্ট। তার নাম পুস্পিতা দাস!
কি এক কথা প্রসঙ্গে আমি আজ পুস্পিতাকে হটাৎ জিজ্ঞাসা করে বসি। 
আমিঃ আচ্ছা পুস্পিতা, তোমার কাছে কোথায় সবথেকে ভাল লাগে? ইটালি নাহ বাংলাদেশ?
পুস্পিতাঃ ইন্দিয়া আর ইটালি।
আমিঃ আর বাংলাদেশ??
পুস্পিতাঃ (খুব অভিমান করে) নাহ...
আমিঃ কেন ?
পুস্পিতাঃ বাংলাদেশ খুব পচা, ওরা হিন্দুদের মারে। জানো টিচার, আমি টেলিভিশনে দেখেছি। আচ্ছা টিচার তুমি তো মুসলমান নাহ!! 
হটাৎ খেয়াল করলাম আমার চোখ ভিজে গেছে!! সকল যুক্তি তর্কের অন্তরালে সত্যকে আঁকড়ে ধরে রাখা এই আমাকে ভেঙে চূরে গুড়িয়ে দিয়েছে এই ৭ বছরের মেয়েটি!!!
শেষ কথা 
আসলে লেখার স্টাইল এর খাতিরে হয়ত লিখছি শেষ কথা। কিন্তু এই সাম্প্রদায়িকতার শেষ কথা বলে যে কিছু আসলেই আছে কিনা সেটাই প্রশ্ন সাপেক্ষ। 
হ্যাঁ এটা ঠিক বাংলাদেশের মোট জনসংখ্যার খুব বেশী হলেও ৮ - ৯% হিন্দু সম্প্রদায়। যতই মত বিনিময়, বৈঠক, প্রতিবাদ মিছিল, সমাবেশ বা রাত জেগে এই মানুষগুলোকে পাহারা দেয়া হউক না কেন কোন লাভ নাই। হ্যাঁ সবকিছুর ভিতর পজিটিভ চিন্তায় ভাল। আমিও করি, তাইতো আপাত দৃষ্টিতে সাময়িক মুক্তি হয়ত মিললেও মিলতে পারে। কিন্তু একটা কথা আমি প্রায় শুনি আসলেই সত্য কিনা জানি না। ইসলাম ধর্মে নাকি বলা আছে - 
"কোন শিশু নাকি মায়ের ঔরস থেকে পৃথিবীতে আসে, সে নাকি মুসলমান হয়ে জন্মলাভ করে, হউক সে হিন্দু, বৌদ্ধ বা খ্রিস্টান পিতামাতার সন্তান"
আসলেই যদি এটা সত্য হয়, আসলেই ব্যাপারটা ভয়ংকর!! তার মানে সেই শিশুটি এই সুন্দর পৃথিবীর আলো দেখার আগে সাম্প্রদায়িকতার ছোবলে আক্রান্ত হবে। 
আমার ক্ষুদ্র চিন্তা থেকেই একটাই সমাধান দেখি, 
"সদ্য জন্মজাত শিশুকে যত দিন না শেখানো হবে যে, সে মানুষ হয়ে পৃথিবীতে এসেছে, ততদিন এই অভিশাপ থেকে পরিত্রাণের পথ নাই !!" 
মনুষ্যত্বহীন ধর্ম যে আসলে কি সে সংজ্ঞা আমার জানা নাই। শুধু এইটুকুই জানি, মনুষ্যত্বহীন ধার্মিককে কেবল করুনায় করা যায়, এর বেশী কিছু নহে!!

