বিশিষ্ট ব্লগার এবং ফেসবুক সেলিব্রেটিদের উদ্দেশে একটি শিরোনামহীন চিঠি (প্রথম অংশ)!!! 


আমি একজন সাধারন মানুষ হয়ে ওইসব মানুষগুলোর উদ্দেশে আমার এই চিঠি, যাদের মেধাকে লক্ষ্য লক্ষ্য তরুণ সমাজ শ্রদ্ধা ওঁ ভালবাসে।
প্রিয় ব্লগার বা ফেসবুক সেলিব্রেটি,
জীবনে যে খুব লেখালেখি বা পড়াশুনা করি তা ঠিক নয়, ছোটবেলা থেকে এক ধরনের ঝোঁক ছিল। লিখতাম, পড়তাম কয়েকবার তারপর ফেলে দিতাম, যেগুলা রেখে দিয়েছিলাম সেগুলাও কালের স্রোতে হারিয়ে গেছে। আসলে কোন প্রকার নেশা বা পেশা হিসেবে লেখাটার কথা চিন্তা আমি করি না, স্রেফ ভাল লাগে তাই লিখি।
২০১৩ সালের ৫ই ফেব্রুয়ারি, দেশের ইতিহাসে সংযজন হয়েছিল নতুন আর এক ইতিহাস যে ইতিহাসের জন্য দেশটাকে ৪২ টি বছর অপেক্ষা করা লেগেছিল, যাইহোক কি হয়েছিল আর এখন পর্যন্ত কি হচ্ছে সেটা আপ্নারা আমার থেকে হয়ত বেশীই জানেন। সে বিষয় নিয়ে কচলাতে চাই না, কিন্তু কথায় আছে, লেবু বেশী কচলায়লে সেটা তিক্ত স্বাদের হয়ে যায়... ঠিক গনজাগরন মঞ্চ, মুক্তি চেতনা, জয় বাংলা এইগুলা আজ কেন জানি তিক্ততা পর্যায়ের কাসুন্দি হতে চলেছে।
বিগত ২৮ শে এপ্রিল থেকে আমার ব্লগিং জগতে বিচরন, তার আগে একটু আধটু পড়তাম, নিউ আইডিয়া দেখতাম, দেশকে নিয়ে ব্লগার ভাই বোনদের সুন্দর সুন্দর চিন্তা গুলা পড়তাম, এক পর্যায় একধরনের নেশা হয়ে যায়, ব্লগ পড়া। মাঝে মাঝে একটু আধটু লিখি। তবে বিগত এই কয়েকটা মাস একপর্যায় নিয়মিত ব্লগ পড়ি, নিয়মিত পেপার পড়ার জায়গায় এখন আমি ব্লগ পড়ি। কিন্তু এই বিগত ৫ মাসে আমার একটা বিষয় নিয়ে তিক্ত একটা ধারনা হয়েছে। মাথায় একটি প্রশ্নই কেবল ঘুরতে থাকে তাহল এই যে শত শত ব্লগার এরা এত লেখে কেন? কিসের জন্য লেখে?
ধরেন “শাহবাগ গনজাগরন মঞ্চ” একটি টপিক যেটার উপর ভর করে আমি তো মনে করি গত ৫ মাসে মিনিমাম কয়েক হাজার ব্লগ হয়েছে। আমি কখনও বলছিনা এটা খারাপ, এটা অবশ্যই ভাল যে বিশেষ করে আমাদের তরুণ সমাজ আজ লেখা লেখিতে উদবুদ্ধ হচ্ছে যা সত্তিই আমাকে আনন্দ দেয়। কিন্তু কথা তো অন্যখানে, একটি বিষয়ের উপর হাজার হাজার ব্লগ হওয়া মানে হাজার হাজার মতামত, কে কিভাবে দেখছে ব্যাপারটা, এছাড়া আর কিছুই নাহ।
এখন কথা হোল ব্লগ কারা নিয়মিত বা অকেসনালি পড়ে বা লেখে? সমাজের একটি শ্রেণী আছে যারা জীবন, মানবতা, রাজনীতি এই সব বিভিন্ন বিষয় নিয়ে মোটামুটি চিন্তা করে, যাদের নাম দিয়েছি আমি সুশীল চিন্তাকারী। সংখ্যা খুবই নগণ্য।
এখন এই সুশীল চিন্তাকারী দলে যোগ হয়েছে আর একটি গ্রুপ যাদের বলা হয় ফেসবুকার!!! ব্লগার রা লিখছে আর ফেসবুকার রা সেটাকে ছড়িয়ে দিচ্ছে (আপাত দৃষ্টিতে) যদিও অনেক ফেসবুকার আছেন যারা শেয়ার, লাইক, কমেন্ট এর পাশাপাশি নিজেদের মননশীল লেখা দিয়ে সমাজে জায়গা করে নিয়েছেন। পরিসর ছোট হউক আর বড় হউক যার যার জায়গা থেকে অনেক তরুণ ফেসবুকার রা তাদের লেখা দিয়ে তার আসে পাশের মানুষ গুলকে কোন নির্দিষ্ট বিষয় নিয়ে ভাবতে শেখাচ্ছে। এটাই বা কম কিসের!!!
এখন আসি একটু অন্য বিষয়, সেই পুরানো কাসুন্দি!!! আসলে আমরা বাঙ্গালিরা অনেক বেশী আবেগপ্রবণ একটা জাতি। যেকোনো বিষয় বা ইস্যু উঠলে আমরা ব্লগ বা ফেসবুকের দেয়াল ভাসিয়ে দেয়।
ইদানিং আমি লক্ষ্য করে দেখলাম, দেশের তরুণ সমাজের ফেসবুক ব্যবহার একটু কেন জানি অন্য রকম। ভাব টা এমন যেন সবাই করছে আমিও করব!!! কিন্তু কিছু সময়ের বাবধানে সেটা কেন জানি তিক্ত হয়ে যাচ্ছে আমাদের তরুণ সমাজের কাছে। ব্যাপারটা ইন্টারেস্টিং!!! আসলে সমস্যা ঐ গোঁড়ায়, আমরা খুব বেশী আবেগপ্রবণ হওয়ায় যে যা বলে সেটাই বিশ্বাস করি , এই বিশ্বাস করা পর্যন্ত ঠিক থাকলে আমার কোন কথা ছিল না, কিন্তু নিয়ে যখন উচ্চবাচ্য করা হয় তখন ই সমস্যা টা ঘটে যায়। যেমন, প্রথম দিকে গনজাগরন মঞ্চ নিয়ে দেশের তরুণ সমাজের খুব উৎসাহ ছিল কিন্তু যখন আস্তিক নাস্তিক ইস্যু এসে হাজির হোল তখন তার অধিকাংশ তরুণ রাই সেই গণজাগরণ মঞ্চের কুৎসা রটনায় মুখিয়ে উঠল!! এই রকম অনেক ইস্যু ই আছে যা রাতারাতি মানুষের মন বিভক্তিকরণ করেছে, সকালে যে মানুষটা সখিনার জন্য জান দিতে প্রস্তুত ঠিক বিকেল গড়িয়ে সন্ধ্যা হতেনা হতেই সখিনার মুখে লাথি মেরে আবেদার জন্য জান দিচ্ছে!!!
এই জান দেয়া দিয়ি তো অনেক হোল, অপরের জন্য জান দিয়ে লাভ টা কার কে জানে, নিজের জন্য জান না হউক মান টা তো দেয়া যায়। আসলে আমাদের চিন্তাধারা গুলো অনেক বেশী বিক্ষিপ্ত, যার কারনেই সৃষ্টি হচ্ছে হাজার ওঁ সমস্যা। এই প্রতিষ্ঠিত সমস্যা নিয়ে কথা বলা মানে পাগলের প্রলাপ, বরং এতো সমস্যার মাঝে অবস্থান করেও কিভাবে একটু শান্তিতে বা ভাল মত জীবন যাপন করা যায় সেটা নিয়ে চিন্তা করায় ভাল। ভাই আপনার মশারীর ভিতর মশা ঢুকলে কিন্তু সেটা আপনাকেই কষ্ট করে মারা লাগে, নিশ্চয় সেটা মারার জন্য অপেক্ষা করেন না যে কখন সরকার বা সিটি কর্পোরেশনের লোক এসে মেরে দিয়ে যাবে আর আপনি শান্তিতে ঘুমাবেন! আসলে আমাদের নিজেদের সমস্যা নিজেদেরি শলভ করতে হবে, এটা করার জন্য কোন সুপারম্যান, আইরন ম্যান, রবিন হুড, সিন্দাবাদ আসবেনা। আপনার সমস্যা সমাধানে আপনি নিজেই হতে পারেন এক একজন সুপারম্যান!
এটা অনস্বীকার্য যে ব্লগার দের কল্যাণে আমার আপনার মত হাজার তরুণ তরুণীরা দেশ প্রেমের চেতনায় উদবুদ্ধ হতে শিখেছে, দেশ কে নিয়ে ভাল কিছু চিন্তা করা শিখেছে। একটা দেশের জন্য এই টা যে কত বড় প্রাপ্তি যে দেশের প্রায় ৭০% তরুণ ভোটার! কিন্তু আমার কথা এই www.amarblog.com, www.projonmoblog.com, www.istishon.com এই রকম নামধারি আর ওঁ অনেক ব্লগ আছে, যেগুলো কয়জন পাঠক পাচ্ছে??? আমি তো দেখি ব্লগার রায় ব্লগারদের ব্লগ পড়ে বা কমেন্ট দেয়, কিন্তু বাকি যে বিশাল জন গোষ্ঠী!! এই পরিবর্তনের কথা গুলো তাদের কারা জানাবে? এখন প্রশ্ন আস্তে পারে সব কি ব্লগার রাই করবে? আমার কথা হোল, পরিবর্তনের ডাক যারা দিতে পারে, তারা পরিবর্তন ওঁ করতে পারে! দেখেন ব্লগিং জগতে অনেক বড় বড় মাথা বসে আছে, আমি নির্দিষ্ট করে কারোর নাম নিচ্ছি না। তারা আজ যে স্থান টায় পৌঁছিয়েছে, কোন প্রকার সস্তা জায়গা নয় ওইটা! অনেক মেধা ওঁ পড়াশুনার বহিঃপ্রকাশ। যাদের একটি আহবানে আমার মত হাজার হাজার শিক্ষিত তরুণ সমাজ ঝাপিয়ে পড়তে প্রস্তুত আছে। (চলবে)
ধন্যবাদান্তে,
একজন সাধারন মানুষ। 

