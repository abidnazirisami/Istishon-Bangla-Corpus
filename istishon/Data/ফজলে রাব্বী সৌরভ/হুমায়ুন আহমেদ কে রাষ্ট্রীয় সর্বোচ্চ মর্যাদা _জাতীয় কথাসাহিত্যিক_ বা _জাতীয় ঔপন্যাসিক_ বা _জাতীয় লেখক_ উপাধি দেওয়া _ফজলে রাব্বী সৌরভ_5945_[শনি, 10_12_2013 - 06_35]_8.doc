হুমায়ুন আহমেদ কে রাষ্ট্রীয় সর্বোচ্চ মর্যাদা _জাতীয় কথাসাহিত্যিক_ বা _জাতীয় ঔপন্যাসিক_ বা _জাতীয় লেখক_ উপাধি দেওয়া 


বিষয় : হুমায়ুন আহমেদ কে রাষ্ট্রীয় সর্বোচ্চ মর্যাদা "জাতীয় কথাসাহিত্যিক" বা "জাতীয় ঔপন্যাসিক" বা “জাতীয় লেখক” উপাধি দেওয়ার পদক্ষেপ গ্রহন করার জন্য আবেদন।
সুপ্রিয় সম্পাদক,
আমি বাংলাদেশের একজন সাধারন নাগরিক।আমি শৈশব থেকেই তাঁর একজন নিয়মিত ও একনিষ্ঠ পাঠক। আমার মত আমাদের প্রজন্মের অধকাংশ ছেলেমেয়ের রক্তের সাথে মিশে আছেন তিনি।দেশে নানা সমস্যার কথা তিনি যখন তাঁর বিভিন্ন কলামের মাধ্যমে তুলে ধরতেন তখন মনে প্রাণে আমরা বিশ্বাস করে নিয়েছি এবার দেশে ইতিবাচক কিছু হবেই।তিনি আজ নেই।তাঁকে হারানোর বেদনায় আমরা খুবই শোকাহত ও মর্মাহত। সারা বাংলাদেশ আজ কাঁদছে। আমরা চাই হুমায়ুন আহমেদ যেভাবে আমাদের আচ্ছন্ন করে রেখেছিলেন তাঁর লেখা দিয়ে, সৃজনশীলতা দিয়ে। চরম দুঃখের সময়, মানসিক বেদনার সময় আমরা দুঃখ ভুলে গিয়েছি তাঁর বই হাতে নিয়ে, তাঁর কলাম পড়ে। আমরা চাই এই মহান সাহিত্যিক কে রাষ্ট্রীয় সর্বোচ্চ মর্যাদা "জাতীয় কথাসাহিত্যিক" বা "জাতীয় ঔপন্যাসিক" বা “জাতীয় লেখক” উপাধি দেওয়ার মাধ্যমে স্বীকৃতি দেওয়া হোক। বাংলাদেশের ইতিহাসে এই মর্যাদার জন্য
তাঁর চেয়ে যোগ্য ব্যাক্তিত্ব আর নেই। এটা এখন সময়ের দাবী। লাখো মানুষের দাবী। এই দাবী পুরনে আপনার এবং বন্ধুমহলের সহযোগিতা এবং উদ্যোগ কামনা করছি।সবাই একসাথে হলে এই দাবী পুরন শুধু সময়ের ব্যাপার।
আমাদের হুমায়ুন আহমেদকে আমরা শ্রদ্ধার সাথে আমাদের অস্বিত্বে লালন করছি। আমাদের ভালবাসা ও শ্রদ্ধার মুল্যায়ন করা হোক হুমায়ুন আহমেদ কে রাষ্ট্রীয় সর্বোচ্চ মর্যাদা "জাতীয় কথাসাহিত্যিক" বা "জাতীয় ঔপন্যাসিক" বা “জাতীয় লেখক” উপাধি দেওয়ার মধ্য দিয়ে।আপনার নিকট বিনীত প্রার্থনা লাখো অনুরাগীর এই দাবীটি আপনি পুরনের জন্য পদক্ষেপ গ্রহন করুন। দেশ ও জাতি আপনার এই অবদান কৃতজ্ঞতার সাথে চিরদিন স্মরণ করবে।
হুমায়ুন আহমেদ এর অতি ক্ষুদ্র একজন পাঠক ।

