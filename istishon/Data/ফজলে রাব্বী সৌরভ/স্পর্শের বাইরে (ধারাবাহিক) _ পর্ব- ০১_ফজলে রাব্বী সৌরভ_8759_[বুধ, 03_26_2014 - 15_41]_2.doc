স্পর্শের বাইরে (ধারাবাহিক) _ পর্ব- ০১


নদীর ধারে কাঁঠাল গাছটার গায়ে হেলান দিয়ে বসেছে পলাশ। গাছটার একটা ডাল বেঁকে গিয়ে নদীর পানিতে ছুই ছুই করছে। নদীতে খুব বেশি ঢেউ না থাকলেও বাতাসে পানি বয়ে যাচ্ছে একে বেঁকে। বাতাসের বেগ বেড়ে গেলেই কাঁঠাল গাছের সেই ডালটা পানি স্পর্শ করছে আবার পরক্ষনেই পানি থেকে সামান্য উপরে উঠে পরছে। পলাশ একটা কাশ ফুলের ডাল চিবুচ্ছে আর আনমনে চেয়ে আছে নদীটার দিকে। পলাশ এইবার এইস এস সি পরিক্ষা দিয়েছে। পরীক্ষার ফলাফলের জন্য সামান্য একটু চিন্তিত। সে খুব ভালো কোন ছাত্র না তবে একেবারে খারাপও না। কিছুদিনের মধ্যেই সে ঢাকায় চলে যাবে ভার্সিটি ভর্তি কোচিং করার জন্য। পলাশ চলে গেলে শিমুর কি হবে। সে তো পলাশকে না দেখে এক মুহূর্তও থাকতে পারে না। শিমু এইবার ইন্টারমিডিয়েট প্রথম বর্ষের ছাত্রী। পলাশের সাথে শিমুর প্রেম তিন বছরের। তারা গত তিন বছরের একটি দিনও একে অপরের থেকে আলাদা থাকেনি। দিনে একবার হলেও তারা দেখা করেছে। প্রচণ্ড জ্বর নিয়েও পলাশ শিমুর সাথে দেখা করেছে নদীর ধারে এই কাঁঠাল গাছটার নিচে। পলাশ এসব ভাবতে ভাবতেই শিমু চলে আসল। শিমু এসে বসল পলাশের ঠিক পাশেই। শিমু অভিমানের সুরে বলল
 তুমি কবে ঢাকায় চলে যাচ্ছ?
এইতো, সামনের শুক্রবার। রবিবার থেকে কোচিং শুরু। শুক্রবার সন্ধার ট্রেনে ঢাকার উদ্দেশে রউনা দেব।
আজ তো বুধবার তাহলে তুমি আর কালকের দিনটাই থাকছো গ্রামে। তুমি চলে গেলে আমি একা একা কিভাবে থাকবো?
আরে পাগলি আমি তো তোমার মাঝেই থাকি সব সময়। আর আমি প্রতি সপ্তাহে তোমাকে চিঠি লেখব।
তারপরও তোমাকে না দেখে আমি থাকতে পারবো না। তুমি দূরে চলে গেলে আমার মনটা কিছুতেই ভালো থাকবে না। তুমি ছাড়া আমার আর আপন কে আছে যে আমি তার সাথে কথা বলব।
আর তো মাত্র কয়েকটা দিন। আমি ভর্তি হওয়ার কিছুদিনের মধ্যে তোমারও পরিক্ষা চলে আসবে। পরীক্ষার পর আমরা আবার দুজনে একসাথে হব। আর আমি তো প্রতিমাসেই ২/১ বার বাড়িতে আসবই।
তুমি কিন্তু ঢাকায় গিয়ে প্রতি সপ্তাহেই আমাকে চিঠি লেখবে। আমি তোমার চিঠির অপেক্ষায় থাকবো। আর হ্যাঁ তুমি ভালোভাবে পড়াশুনা করবে। তোমাকে অবশ্যই ভালো একটা জায়গায় ভর্তি হতে হবে। ভালোভাবে পড়াশুনা শেষ করে আমাকে আমার বাবার কাছথেকে চেয়ে নিতে হবে।
আচ্ছা ঠিক আছে বাবা। তুমিও মনোযোগ দিয়ে পড়াশুনা করবে। তুমি না পরলে আমাদের ছেলে-মেয়েদের কে পরাবে।
একথা বলেই পলাশ একটা মুচকি হাসি দিল আর শিমু লজ্জায় লাল হয়ে গেল। আরও অনেক মান অভিমানের কথা হল তাদের দুজনের মাঝে। কথা বলতে বলতে কখন যে সূর্য পশ্চিম দিগন্তে হেলে পরেছে কেও খেয়াল করেনি। সূর্যের লাল আভা নদীর পানিতে মিশে এই অন্যরকম পরিবেসের সৃষ্টি করেছে। দুজন কথা শেষ করে নিজেদের বাড়িতে ফিরে আসল। পলাশের বাড়ি শিমুর বাড়ি থেকে বেশি দূরে না, পাশাপাশি গ্রাম। বাড়িতে গিয়ে শিমু আর বেশিক্ষণ নিশ্চুপ থাকতে পারল না। বিছানায় ছুটে গিয়ে বালিশে মুখ চাপা দিয়ে অঝোরে কান্না শুরু করে দিল। এদিকে পলাশও স্বাভাবিক থাকতে পারল না। সেও বিসন্ন মন নিয়ে বিছানায় শুয়ে পড়ল।
পরের দিন সকালে তারা আবার সেই পুরনো স্থানে দেখা করল। সেই চেনা পরিচিত কাঁঠাল গাছটার নিচে। আবার দুজনে কথা বলল। নদী বয়ে চলছে তার আপন মনে। গাছে দু একটা পাখি আপন মনে কিচির মিচির করছে। তারা দুজন প্রতিদিন একই গাচের নিচে বসে কথা বলে। তাদের সাথে গাছ ও নদীটারও মধুর সম্পর্ক গড়ে উঠছে। বাতাসও তাদের ভালোবাসাকে সম্মান জানিয়ে তারা যখন একসাথে বসে তখন দখিন থেকে সে বয়ে এসে তাদের শীতল করে দেয়। তারা বসে আছে পাশা পাশি শিমুর মাথা পলাশের কাধের উপর। হঠাৎ পলাশ কাধের উপর উষ্ণতা অনুভব করল। তাকিয়ে দেখল সিমুর দুই চোখ দিয়ে টপ টপ করে পানি পড়ছে।
একি শিমু, তুমি কাদছ কেন? আমি তো আর একেবারে তোমাকে ছেড়ে চলে যাচ্ছি না। আমি তোমার ছিলাম তোমারই আছি এবং তোমারই থাকব। কিছুটা সময়ের ব্যবধান মাত্র।
আমিও তো বুঝতেছি তুমি তোমার ভবিষ্যতের জন্য যাচ্ছ। কিন্তু মনকে তো কিছুতের বুঝাতে পারছি না।
তুমি আর কান্না করনা। তুমি যদি কাঁদ তাহলে আমি কি ভালো থাকতে পারব?
শিমু আর কোন কথা বলল না। পলাশ তার ডান হাতের বৃদ্ধাগুলি দিয়ে শিমুর চোখের পানি মুছে দিল। এখন তারা চলে যাবে। পলাশ বাড়িতে গিয়ে ঢাকা জাওয়ার প্রস্তিতি নিবে। কিছু গোছগাছ করতে হবে। পলাশেরও শিমুকে ছেড়ে উঠতে মন চাইছিল না কিন্তু সময়ের প্রয়োজনে তাকে উঠতের হবে। উথার সময় শিমু পলাশকে বলল
তুমি একটু বিকালে এখানে এসো। আমি আসব। তোমাকে না দেখে থাকতে পারব না। চলেই তো যাবে এখন যতক্ষণ আছি একটু তোমাকে ভালোভাবে দেখে নেই।
আচ্ছা আমি বিকালে আসব। কিন্তু তুমি কিন্তু তখন কাঁদতে পারবে না। তোমার চোখের কান্না আমি সহ্য করতে পারি না।
 দুজনে চলে গেল যার যার গন্তব্যে। পড়ে রইল কাঁঠাল গাছ নদী আর দখিনা বাতাস। বাড়িতে গিয়ে শিমু ঠিক করল কিছু পিথা বানাবে এবং বিকালে পলাশকে খাওাবে। সে ঘর থেকে কিছু গুড়া করা আটা নিয়ে চলে গেল রান্না ঘরে। ভালোবাসা দিয়ে বানাতে শুরু করল পিঠা। ভালোবাসা দিয়ে বানাতে শুরু করল কিছু পাটিসাপটা পিঠা। মাঝখানে একফোঁটা গরম তেল এসে পড়ল শিমুর হাতের উপর। শিমু একটু জ্বালা অনুভব করল কিন্তু তার ভালোবাসার কাছে তেল দিয়ে হাত পোড়ার জ্বালা হার মানল।
বিকালে শিমু নদীর ধারে কাঁঠাল গাছটার নিচে বসে পলাশের জন্য অপেক্ষা করতে লাগল আর তাদের পুরনো দিনের সৃতি মনে করতে লাগল। তখন শিমু ক্লাস নাইনে পড়ে। হঠাৎ একদিন তার স্কুল ছুটির সুময় পলাশ তার সামনে হাজির। সে তখন পলাশকে পলাশ ভাই বলে ডাকত। এমন সময় পলাশ তার হাতে একটা চার ভাজ করা কাগজ ধরিয়ে দিয়ে চলে গেল। শিমু তখন অপ্রস্তুত হয়ে গেল। আড়ালে গিয়ে কাগজের ভাঁজ খুলে দেখল সেখানে নীল কালিতে সুন্দর করে লেখা “ আমি তোমাকে অনেক ভালোবাসি”। শিমু প্রথম প্রেম পত্র পেয়ে অনেকটা অবাক হয়ে গেল আর পলাশকে সেও মনে মনে একটু পছন্দ করত। তারপর থেকে শুরু হয়ে গেল তাদের প্রেম। এগুলো ভাবতে ভাবতে পলাশ চলে আসল। পলাশ এসে সিমুর পাশে বসল। শিমু খুব যত্ন করে পলাশকে পিঠা খাওয়াতে লাগল। প্রথমে পলাশ শিমুর হাতের দিকে খেয়াল করে নি কিন্তু যখন দেখল শিমুর হাতে ফোস্কা পড়ে গেছে তখন সে শিমুর হাত নিজের হাতের উপর নিয়ে নীল আর হাতটা নিজের হাত দিয়ে জাপটে ধরে ফোস্কার দিকে খেয়াল করতে লাগল।
এটা কেমন করে হল?
ওকিছু না। একটু পুড়ে গেছে, ঠিক হয়ে যাবে
কই একটু না তো অনেকখানিই তো পুড়ে গেছে। পিঠা বানাতে গিয়ে এসব হয়েছে। আচ্ছা তুমি পিঠা বানাতে গেলে কেন? পিঠা না বানালেও তো পারতে। হাতটার কি অবস্থা করেছ দেখেছ?
বেশি কিছুই হয়নি। দুএকদিনের মধ্যেই ঠিক হয়ে যাবে।
ঔষধ লাগিয়েছ?
না
তুমি একটু থাকো আমি মলম নিয়ে আসছি।
এই বলে পলাশ ছুতে গেল গ্রামের ঔষধের দোকানে। সেখান থেকে মলম কিনে নিয়ে এসে লাগিয়ে দিল শিমুর পোড়া স্থানে।
শুক্রবার। পলাশ আজ বিকালে চলে যাবে। সকালে তারা দেখা করতে এসেছে সেই পুরানো স্থানে। পলাশ আসার কিছুক্ষন পর শিমু চলে আসল। তাদের দজনের মনই খুব খারাপ। শিমু এসে পলাশকে জড়িয়ে ধরে কান্না শুরু করে দিল। পলাশও চোখের পানি আটকিয়ে রাখতে পারল না। আজ বিকালে পলাশ চলে যাবে, কাল সকালে আর পলাশের সাথে দেখা হবে না এটা শিমু ভাবতেই পারছে না। অনেকক্ষণ দুজনে কাদার পর শিমু পলাশকে বলল
 ঢাকায় গিয়ে নিয়মিত খাওয়া দাওয়া করবে, নিজের যত্ন নিবে, আর মন দিয়ে পড়ালেখা করবে।
তুমিও নিজের খেয়াল রাখবে। আমার জন্য দুশ্চিন্তা করবে না।
আরও অনেক কথা হল দুজনের মধ্যে। শিমু পলাশকে ছারতেই চাইছিল না কিন্তু সকাল গড়িয়ে প্রায় দুপুর হয়ে এসেছে। পলাশকে এখন যেতে হবে আর বাড়িতে গিয়ে কিছু কাজ বাকি আছে সেগুলো করতে হবে। তারপর তারা দুজনেই চলে আসল নিজেদের বাড়িতে।
 বিকালে পলাশ ঢাকার উদ্দেশে চলে গেল। জাওয়ার আগে শিমুকে বলে গেল ভালো থেকো। পলাশের বাড়ির লোকজন থাকায় শিমু আর রেল স্টেশন পর্যন্ত যেতে পারল না। পলাশ চলে যাচ্ছে আর শিমুর চোখ দিয়ে অঝোরে পানি পড়তেছে। পলাশেরও আকাশ ভেঙ্গে কান্না পেয়েছিল কিন্তু লোকজনের সামনে কাঁদতে পারল না। পলাশকে বিদায় দিয়ে শিমু একা এসে পড়ল নদীর ধারে সেই কাঁঠাল গাছের নিচে। পলাশের ট্রেনের হুইসেল শুনতে পেল সে কিন্তু কিছুই করতে পারল না। নিরবে বসে বসে কাঁদতে থাকল। শিমুর কান্না দেখে আকাশ বাতাস ভারি হয়ে আসতে লাগল। নদীটাও যেন তাদের ক্ষণিকের বিচ্ছের সহ্য করতে পারছে না। আর গাছটাও আগের মত আর সজীব নেই কেমন যেন নির্জীব হয়ে পড়েছে। পাখিগুলো আর আগের মত কিচির মিচির করছে না। কোন সব্দ নেই, শুধু সকল নিস্তব্ধতা ভেঙ্গে মাঝে মাঝে ভেসে আসতে লাগল শিমুর কান্নার শব্দ..................
চলবে...

