তারে নিয়া বাণিজ্য করিস না বাপ।


ভাইপো; হন্তদন্ত হয়া ছুটি আসি কলোঃ- এ কাহা, টাকা লাগবি। ৫০০ ডা ট্যাকা দাও।
আমি কলাঃ- কেনে; ৫০০ টাকা দিয়া কি করবু?
ভাইপোঃ- পূর্ব পাড়ায়; মন্দির তুলতিছে; তাই সিখানে দেয়া লাগবে ১০০ টাকা, পশ্চিম পাড়ায়; মসজিদ হচ্ছে; ওখানে দেয়া লাগবে ১০০ টাকা, উত্তর পাড়ায়; প্যাগোডা হবে; ওতে দেয়া লাগবে ১০০ টাকা আর; দক্ষিণ পাড়ায় চার্চ হবি; সিখানেও দেয়া লাগবে ১০০ টাকা।
আমিঃ- তালি পরে ৪০০ টাকা হয়, তুই; ৫০০ টাকা খুজলি কেনে?
ভাইপোঃ- আরে কাহা; আমরা যারা চান্দা তুলতিছি; আমগের; খাওয়া দাওয়া করা লাগবি তো; তাই আরো ১০০ টাকা।
আমিঃ- অ বুইঝলাম, তা এসকল যেখানে উঠতিছে; এগুলার মালিক কিডা হবে?
ভাইপোঃ- মালিক কিডা হবে মানে? মালিক তো; উপরঅলা, খালি তার হয়ে; আমাগের কয়েকজন সেসব দেখভাল করবে। যারা জমি দিছে তারাও থাকবে, রক্ষণাবেক্ষণ করা লাগবি তো।
আমিঃ- তাই নাকি? তা; এগুলার সোল এজেন্ট কবে হলি?
ভাইপোঃ- এ কাহা, ভালো হচ্ছে না; কয়া দিলাম। নাস্তিকগো; লাহান উল্ডাপাল্ডা কথা কবানা।
আমিঃ- নাস্তিকগো মত কি কলামরে? এই দুনিয়াডা যে বানাইছেন; তারেই তোরা মিল্লা চাইর দেয়ালের ঘরে বন্দী কইরা থুইবার চাচ্ছিস। কেউ মূর্তি বানায়া; আবার; কেউ ভাস্কর্য বানায়া, সিখানে আবার ব্যবসা করবার চাচ্ছিস। মুখে কচ্ছিস; ওডা উপরওয়ালার ঘর, কিন্তু; সিখানে তোগের ইচ্ছার বাইরে; কেউ যাবার পারবে না। তোগের; রীতির বাইরে কিছু করা যাবে না। ফল দিবি, ফুল দিবি, দুধ দিবি, আতর ঢালবি; আর; সামনে একখান দানবাক্স বসায়া খয়রাত নিবি; কিন্তু তগের ঐসবের সামনে ভুখা-নাঙ্গা লাইন ধইরা পইড়া থাকলে তাগের কিছু দিবি না। পারলে পরে, ঐ ভুখাগো থাকি ট্যাক্সও নিবি। উপরওয়ালারে পণ্য বানায়া; ব্যবসা করবি; আর; আমি তা কতি গেলেই নাস্তিক হয়া যাব? উপরওয়ালা; তার বইতেই তো কইছেন; উনি সবখানেই আছেন, তাইলে পরে; এ আলাদা কইরে এসব করার কি দরকার? উনিই তো সবাইরে সৃষ্টি করিছেন; তাইলে আবার; তগের এতো জাত-পাত ভেদ কেন? উনার জন্যি ঘর বানাবি; কিন্তু; উনার নামে কি রেজিস্ট্রি দিস?
তগের মাঝে; আর; ঐ জামাতীগো মাঝে পার্থক্য কনে? জামাতীরা; মাজার পূজায় বিশ্বাস করে না; কিন্তু মাদ্রাসা পুজা করে। মসজিদ-মাদ্রাসা; বানাবার নাম কইরে; চান্দা আনে আর; সেই টাকা দিয়া জঙ্গী বানায়। অদিকে হেফাচুতীয়াগের দেখ; সমাবেশ করার সময়; জাতীয় পতাকা দিয়ে চান্দাবাজি করছে; কিন্তু; ফতোয়া দিছে ইসলামের। এসব কতি গেলে পরেই; আমি নাস্তিক; আর যদি; তগের সাথে "জ্বী হুজুর" করি; তালি পরে আস্তিক তাইনে!!
তয়; এসব কইরে একখান সুবিধে হয়, সিটা হলো; উপরওয়ালার সাথে সহজেই আমরা; এক্সচেঞ্জ অফারে আইসবার পারি। উপরওয়ালারে কতি পারি; তিনি যদি আমাগের এটা দেন; তালি পরে আমরা ওটা করবু। না দিলে পরে করবু না। আর; সেখানে তগের মতো যারা থাকে; তারা একখান সিরাম জোব্বা; পিনতে পারলেই হয়া গেল; তারে আর ঠেকায় কে?
শোনেক; বিশ্বাস করা ভালো; কিন্তু; এই বিশ্বাসরে দিয়া বাণিজ্য করা ঠিক না। আইজ চায়া দেখ; যেই লালন সাঁই; সারাজীবন এসবের বিরুদ্ধে ছিলো; আজ তারে দিয়া বাণিজ্য করা হচ্ছে। মাজার বানায়ে; ব্যবসা হচ্ছে। এসব ছাড়, উপরওয়ালার দেয়া দুই হাত-পা আর মাথার ঘিলুরে কামে লাগা। সেইখান দিয়া কামাই কর; আর; যহন সময় হইবে তারে স্মরণ কর। তারে নিয়া বাণিজ্য করিস না বাপ।

