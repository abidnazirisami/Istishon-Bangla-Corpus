প্রতিবাদী চট্টলা- জেগে উঠুন সবাই, যোগ দিন আমাদের সাথে


কাদের মোল্লাসহ সব রাজাকারদের ফাঁসির দাবিতে ৬ই ফেব্রুয়ারি চট্রগ্রাম প্রেস ক্লাবের সামনে বিকাল ৪টায় বিক্ষোভ কর্মসূচি হবে।যারা দেশকে প্রকৃত ভাবে ভালবাসেন আর চান যুদ্ধপরাধীদের বিচার হোক তাহলে কালকে অবশ্যই উপস্থিত হবেন। 
ট্রাইবুনালের ঘোষিত রায়ে কাদের মোল্লাকে যে শাস্তি দেয়া হয়েছে, তা নিতান্তই সামান্য। হ্যাঁ এদের মত হায়েনাদের জন্যে মৃত্যুদন্ডও লঘু, তবে এর চেয়ে বড় শাস্তির বিধান আমাদের কাছে নেই। এবং আমরা যেহেতু আইন নিজের হাতে তুলে নিতে চাইনা, আশা করেছি আইন তাদের সঠিক বিচার করবে। কিন্তু তা হয়নি। শত শত মানুষ হত্যার দায়ে প্রমানিত আসামি কাদের মোল্লা, যে কিনা কারাগারে অলরেডি বন্দি তাকে দেয়া হয়েছে ১৫ বছরের সাজা??
মানি না আমরা এই রায়! রাজাকারের নৃশংসা পাশবিকতার রায় ১৫ বছরের সাজা মানিনা।
মনের সুপ্ত দাবীতে আজকের দিনটিতে ছুটে আসুন। ‘আমি যাবো না, তাঁরা যাবে’ এই ভাবনা যদি সবার মনে থাকে, তবে দাবী আদায়ে দুই জনও পাওয়া যাবে না। একটু চিন্তা করুন, আজ যদি একাত্তরের মার্চ পরবর্তী কোন মাস হতো। আপনি কি চুপ থাকতেন? না, আমরা জানি, আপনিও স্বাধীন বাঙলা রাষ্ট্রের দাবীতে নিজের সর্বোচ্ছ করতেন। আজ আপনাকে যুদ্ধ করতে হবে না, শুধু সমর্থন চাচ্ছি রাজাকারের ফাঁসির দাবীতে। আজ হয়তো আপনি সমাবেশে না যাওয়ার সিদ্ধান্ত নিয়েছেন। কিন্তু দুই দিন পর কি আপনি এই দিনটি ফিরে পাবেন? হয়তো নিজের কিছু মূল্যবান সময় দেশের জন্য ব্যায় করলেন। তবুও তো একদিন গর্ব করে বলতে পারবেন, ‘রাজাকারের ফাঁসির দাবীতে আপনিও মশাল হাতে ছিলেন।’ - চিন্তীত সৈকত
তাহলে চলে আসুন,চট্টগ্রামে- প্রেস ক্লাবে বিকাল ৪টায় এবং শহীদ মিনারে ৫.৩০ মিনিটে।ফেসবুকের ইভেন্ট পেজে দেখুন বিস্তারিত। দেরী করবেন না, দুপুরেরটা খেয়েই চলে আসুন।
আর;
ঢাকায়- শাহবাগে সারাদিন
সিলেটে- সিলেট কেন্দ্রীয় শহীদ মিনারে বিকাল ৪টায়

