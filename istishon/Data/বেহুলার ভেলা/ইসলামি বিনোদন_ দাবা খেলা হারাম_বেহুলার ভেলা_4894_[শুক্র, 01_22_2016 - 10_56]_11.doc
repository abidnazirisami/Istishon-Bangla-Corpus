ইসলামি বিনোদন_ দাবা খেলা হারাম



একটি সংবাদে চোখ আটকে গেল-দাবা খেলা হারাম, ফতোয়া সৌদি গ্র্যান্ড মুফতির
তখন আমার বয়স ৮ বছর। চাচাত বোনের সাথে লুডু খেলছি। এমন সময় যে হুজুর আমাকে কোরান পড়াতেন তিনি চলে এলেন। আমাকে আদেশ করলেন, তুমি যে লুডু খেলছিলে সেটা বের কর। আমি বের করলাম লুডুর বোর্ড। তারপর জিজ্ঞেস করলেন, লুডুর বোর্ডটা কি ছিড়ে ফেলব?
আমি অবাক হয়ে জিজ্ঞেস করলাম, কেন হুজুর? এটা আমার প্রিয় লুডুর বোর্ড।
তারপর হুজুরকে আর কোনোদিন লুডু খেলব না এর প্রতিশ্রুতি দিয়ে লুডুর বোর্ড রক্ষা করলাম। ঘটনাটি শিশুমনে এত আঘাত দিয়েছিল যে আজো মনে আছে। 
পরিশেষে এই ইসলামি স্টুপিডিটির একটা ব্যাখ্যা পেলাম। যে জিনিসটা একটু হলেও মগজ শার্প করে সেটা ইসলামে নিষিদ্ধ হবে না কী!
আবু মুসা আল আশারি (রাঃ) হতে বর্ণিত রাসুল (সাঃ) বলেন,“ যে ব্যাক্তি দাবা ( সতরঞ্জি) খেললো সে আল্লাহ্ ও তার রাসূলের নাফরমানী করলো।
- সুনানে আবু দাউদ , অধ্যায় নং- ৪৩ , অনুচ্ছেদ নং- ৬৪ , হাদীস নং- ৪৯৩৮ / মুয়াত্তা মালিক , হাদীস নং- ১৭৮৬ (মূল আরবী নম্বর) / সুনানে ইবনু মাজাহ , হাদীস নং- ৩৭৬২
সুলাইমান ইবনে বুরায়দাহ (রা) থেকে বর্ণিতঃ "তিনি বলেনঃ নবী করীম (সা) বলেছেনঃ যে ব্যক্তি শতরঞ্চ বা দাবা খেলে, সে যেন তার হাতকে শুকরের গোশত ও রক্তের মধ্যে প্রবেশ করায় ।
-সহীহ মুসলিম শরীফ , ৫ম খন্ড , ৪২ তম পর্ব , ১ম অধ্যায় , হাদীস নং- ১০/২২৬০

ইসলাম ধর্মটা কেমন বিজ্ঞানময় দেখলে মাথাটা নত হয়ে যায় যে! 

