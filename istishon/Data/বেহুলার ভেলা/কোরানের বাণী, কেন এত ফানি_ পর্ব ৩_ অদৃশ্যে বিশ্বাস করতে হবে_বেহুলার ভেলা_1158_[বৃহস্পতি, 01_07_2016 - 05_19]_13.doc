কোরানের বাণী, কেন এত ফানি_ পর্ব ৩_ অদৃশ্যে বিশ্বাস করতে হবে




আল্লাহ সুবহানাহু ওয়া তাআ’লা সুরা বাকারায় বলছেন, 
আলিফ লাম মীম। ইহা সেই কিতাব যাহাতে কোনো সন্দেহ নাই। পথ প্রদর্শনকারী পরহেযগারদের জন্য, যারা অদৃশ্যে বিশ্বাস স্থাপন করে এবং নামায প্রতিষ্ঠা করে। আর আমি তাদেরকে যে রুযী দান করেছি তা থেকে ব্যয় করে।
প্রথমেই গোঁজামিল। আলিফ লাম মীম – এর মানে কী তা কেউ জানে না। যার মানে কেউ জানেনা তাকে অর্থহীন বলাই উচিত। যে গ্রন্থ সকল মানুষের উদ্দেশ্যে প্রণীত সে গ্রন্থে এরকম উদ্ভট হুরুফে মুক্বাত্তাত থাকার কী মানে কে জানে। 
তারপরের মহান বাণী, ইহা সেই কিতাব যাহাতে কোনো সন্দেহ নাই। সেই সন্দেহ কি আল্লাহ পাকের নাকি মুহাম্মদের না মুমিন উজবুকদের? এমনভাবে সন্দেহের কথা বলা হচ্ছে যেন আল্লাহপাক নিজেকে প্রবোধ দিচ্ছেন বিশাল সন্দেহের মধ্যে নিমজ্জিত হয়ে। অথবা নিজের বাণী আল্লাহর নামে চালিয়ে দিতে দিতে মুহাম্মদের মধ্যে প্রায়শ যে সন্দেহের দোলাচল কাজ করত তারই বহি:প্রকাশ। নাহলে এমন বিনোদনধর্মী কথাবার্তা এখানে আসবে কেন? এক্কেরে প্রথমেই সন্দেহ, এর নামই কোরান। ২য় পর্বে লেখেছি, আল্লাহ পাক মুহাম্মদকে নিশ্চিত করছেন, তিনি পাগল নন। এখন আবার কোরানের প্রথমে আপনি যখন পড়া শুরু করেছেন মাত্র তখনই নিয়ে এসেছেন সন্দেহের আয়াত। ঠিক যেমন জোকের তেল বিক্রেতা তার মহা-গুণধর ঔষধ জনসমক্ষে প্রদর্শনের আগে যে বক্তৃতা দেয়, আপনাদেরকে এখন যা ঔষধটি দেখাব সেটা সেবন করলে আর কোনো দুর্বলতা থাকবে না!

যেজন্য এটা লেখা। সেটা হচ্ছে অদৃশ্যে বিশ্বাস। কেন কোরানের একদম প্রথমেই এই অদৃশ্যের ব্যাপার-স্যাপার নিয়ে আসা হল? সন্দেহের আয়াতের ঠিক পরেই। 
যেহেতু একটু পরেই শুরু হবে অদৃশ্য-অবাস্তব-গাঁজাখুরি বস্তু নিয়ে মহাকীর্তন। আল্লাহপাক নিজেই অদৃশ্য, ফেরেশতা অদৃশ্য, পরকাল অদৃশ্য, জান্নাত-জাহান্নাম সবই অদৃশ্য। আর মুহাম্মদের মৃত্যুর পর তিনিও অদৃশ্য, তার কোনো ছবিও আঁকতে দেন নি কাউকে। আপনাকে বিশ্বাস করতে হবে আজ থেকে এক দুই বা শত নয়, দেড় হাজার বছর আগে সুদূর মক্কার কোনো এক লোকের সাথে আল্লার ডাইরেক্ট কানেকশন ছিলো। এরকম জিনিসে বিশ্বাস না করলে কিন্তু পুরাই খবর আছে। 
এছাড়া বিশ্বাস ব্যাপারটা নিয়েও কথা হোক। বিশ্বাসের প্রয়োজন হয় তখনই যখন তা সম্পর্কে সন্দেহের অবকাশ থাকে। যা প্রমাণ সম্ভব তাকে কেউ বিশ্বাস করতে বলে? আর যে বস্তুতে বিশ্বাস করতে বলা হয় তাতে যেকোনো যুক্তিবাদির সন্দেহ করা উচিত সবার আগেই। ধর্মগুলোতে বিশ্বাসের আদেশ করা হয়, আহবান করা হয় – এগুলো যাচাই করতে বলা হয় না। আপনি যাচাই করেন আর না করেই বিশ্বাস করে ফেললে অনন্ত স্বর্গ। হাশেম মোল্লার ছেলে বাপের দেখে কোরানে হাফেজ হয়ে জান্নাতে হুরি ভোগে চলে যাবে, আর আমরা যাচাই-বাছাই করতে গিয়ে ইমান হারিয়ে অনন্ত জাহান্নামে। How funny! 
মূল প্রসঙ্গে চলে আসি। শাস্ত্রে নির্দেশ থাকলেই অদৃশ্য বিষয়ে আমাদের কি বিশ্বাস স্থাপন করা উচিত? তাহলে আগে দেখি দৃশ্যমান বস্তুতেই আমরা কতটুকু বিশ্বাস স্থাপন করতে পারি। 
আমাদের সকল অঙ্গের ব্যাপক ত্রুটি রয়েছে। তাই সব কটি ইন্দ্রিয়তে হেলুসিনেশন হয়। চোখের দেখার মধ্যে অনেক ভুল থাকে, ভিজুয়াল হেলুসিনেশন হয়, ইল্যিউশন হয়। আমরা দড়িকে সাপ ভেবে ভুল করি। ভয়ের মধ্যে থাকলে ভুত দেখে ফেলি এবং পরে ব্যাপক আত্মবিশ্বাসের সাথে তা বলেও বেড়াই। দুটি বস্তুর দৈর্ঘ-প্রস্থের তুলনায় ভুল করি। মরিচীকা দেখি। আবার আমাদের দেখার ভুল আর মস্তিষ্কের অনুধাবনের সমস্যার কারণে pareidolia এর প্রাদুর্ভাব হয়। খ্রিস্টানরা আকাশে, দেয়ালে যিশুকে দেখে ফেলে, হিন্দুরা গরুর দেহে ওম দেখতে পায়, মুসলমানরা মাংসের টুকরোয় আল্লাহ লেখা দেখতে পায় ইত্যাদি। 
আবার সূর্যকে আমরা অতি ছোট্ট দেখি, মনে হয় সে যেন চাঁদের তুলনায় খুব একটা বড় নয়। আমরা দেখি সূর্য আর চাঁদ উভয়টাই পৃথিবীকে ঘুরছে। আমরা দেখি সূর্য সাগরে অস্থ যাচ্ছে। আমরা দেখি তারাগুলো বড্ড ছোট আকারের। আমরা দূরের পাহাড়গুলোকে কাছে দেখতে পাই। অর্থাৎ এমনকী দৃশ্যমান বস্তু ও এর সম্পর্কিত ব্যাপারগুলো পরীক্ষা-নিরীক্ষা, যাচাই-বাছাই ছাড়া বিশ্বাসযোগ্য নয়, গ্রহণযোগ্য নয়। সেখানে আল্লাহ বলছেন, অদৃশ্যে বিশ্বাস করতে। How funny! 

