লাকী আক্তারের ঘটনা, ইটিভি, ছাগুপেজ সমুহ ও আমার প্রেস বিজ্ঞপ্তি-আরিফ জেবতিক


লাকী আক্তারের ঘটনা, ইটিভি, ছাগুপেজ
সমুহ ও আমার প্রেস বিজ্ঞপ্তি
-------------------
ঘটনা হইল আমার ৪ বছরের মেয়েটা অসুস্থ হয়ে পড়ায় আমি শাহবাগ ছেড়ে বের হই ৭টার দিকে। আমার মোবাইলের চার্জ শেষ হয়ে বন্ধ হয়ে যাওয়ায় রাত ৯টার দিকে বাসায় ফিরে মোবাইল চার্জে লাগিয়ে মেয়েকে নিয়ে ব্যস্ত হয়ে পড়ি। মেয়েকে নিয়ে ব্যস্ত থাকায় আমি আর শাহবাগে ফিরে যাইনি। মোবাইল বন্ধ থাকায় আমি শাহবাগের
কোনো খবরও এই সময় পাচ্ছিলাম না। যাই হোক, ইটিভিতে যাওয়ার জন্য আমি ফোন নিয়ে বের হই রাত সাড়ে ১১টায়। ফোন অন করতেই দেখি কয়েকটা মেসেজ এসেছে যে লাকী আক্তার আহত হয়েছেন। আমি সঙ্গে সঙ্গে কয়েকজনকে ফোন করে বিষয়টি জানতে চাই। বিষয়টি নিয়ে যাতে কোনো বিভ্রান্তি না হয় তাই আমি লাকী আক্তারের সংগঠনের একজন বড় নেতাকেও ফোন করি। তিনি আমাকে জানান যে তোফায়েল আহমেদকে বক্তব্য দিতে না দেয়ায় লাকীকে কেউ একজন অথবা একাধিক লোক পেছন থেকে ধাক্কা দিয়েছে। লাকী গত ৬ দিন ধরে নাওয়া-খাওয়া-ঘুম বাদ দিয়ে প্রজন্ম স্কয়ারে আছেন, তিনি এমনিতেই অসুস্থ ও দুর্বল হয়ে পড়েছেন। তাই তাকে হাসপাতালে নেয়া হয়েছে, তবে তিনি সুস্থ আছেন এবং একটু পরেই ফিরবেন। আমি জানতে চাই, এই বিষয়ে কি লাকী অভিযোগ আনবেন? তখন সে নেতা আমাকে বলেন, 'প্রশ্নই উঠে না। এসব ছোটখাটো ত্রুটি বিচ্যুতি নিয়ে আন্দোলনে বিভ্রান্তি সৃষ্ঠি করা যাবে না।' যাই হোক, ইটিভি রাত ১২টায় সরাসরি সম্প্রচারে আমাকে এক দর্শক
এ বিষয়ে প্রশ্ন করলে আমি বলি যে ঘটনার সময় আমি সেখানে ছিলাম না, তাই আমি বলতে পারছি না। তবে এটা আমাদের মাথায় রাখতে হবে যে টানা ৬ দিন সবাই নাওয়া খাওয়া ভুলে রাস্তায় পড়ে আছে, লাখো লাখো লোকের সমাবেশ চলছে শৃংখলার মধ্যে। এর মধ্যে যদি ছোট একটা বা দুইটা ঘটনা ঘটে সেটা বিচ্ছিন্ন ব্যাপার হবে। কিন্তু এর পরে কয়েকটি ফোনেই দেখলাম কিছু 'অত্যুৎসাহী' দর্শক এই ব্যাপারে খুবই আগ্রহী হয়ে পড়লেন। এক দর্শক বললেন, 'আপনি কেন বলছেন না যে ছাত্রলীগের অমুক নেতা এই হামলা করেছে?' আমি বললাম, আমি তো আগেই বলেছি যে আমি এইমাত্র ফোনে খবর নিয়ে জেনেছি যে লাকী সুস্থ আছেন।' আরেকজন বললেন,' লাকী আক্তারের ঘটনারই কোনো বিচার আপনারা করতে পারছেন না, যুদ্ধাপরাধীদের বিচার কীভাবে করবেন? ছাত্রলীগকে কি আপনি ভয় পান?' আমি তখন বললাম, 'লাকী আক্তার তো নিজে অভিযোগ করছেন না, আপনার এত আগ্রহ কেন? লাকী আক্তার যদি অভিযোগ করেন কারো বিরুদ্ধে, তাহলে অবশ্যই সেটার বিচার হবে।' ব্যস, কাহিনী এতটুকুই। কিন্তু এখন দেখছি যে ফেসবুকে কয়েকটা চিহ্নিত ছাগুগ্রুপ বলছে, আমি নাকি টিভিতে বলেছি ছাত্রলীগের
অমুক নেতা মেরেছে, আমি দেখেছি ( বা এইটাইপের কিছু কথা।) আমি মনে করি আন্দোলনকে দুর্বল
করতে ছাগুরা এই ছিদ্র দিয়ে এখন সর্বাত্মক চেষ্টা করবে। লাকী আক্তার আন্দোলনের অন্যতম আইকন, তার
উপর তিনি নারী। সুতরাং তাকে নিয়ে হাল্লাগোল্লা করলে লাভ হয়। এইটার মধ্যে আমাকে জড়াতে পারলে হয় সোনায়
সোহাগা। এক ঢিলে কয়েকটা পাখি মারা যায়। কিন্তু ছয় ছয়টা দিন যারা একসঙ্গে নাওয়া- খাওয়া-ঘুম বাদ দিয়ে যেসব তরুণ তরুণি মাঠে আছে, ৬ দিনের সেই ক্লান্তিকে হিসেবে এনে কথা বলুন। দয়াকরে অপপ্রচারে বিভ্রান্ত হবেন
না। লাকী আক্তার সুস্থ আছেন, উদ্দীপ্ত আছেন এবং শাহবাগের মাঠেই ফিরে গিয়ে স্লোগান দিচ্ছেন। তিনি বলেছেন, '..কে বা কারা আমার মাথায় আঘাত করেছে তা আমি চিনতে পারি নাই। কিন্তু বিষয়টি নিয়ে বিভ্রান্তি ছড়ানো হচ্ছে।
জামায়াত চায় আন্দোলন শেষ করতে। আমাদের ঐক্যবদ্ধ থাকতে হবে।’ বিভ্রান্তি সৃষ্ঠিকারী রাজাকারদের থেকে সতর্ক থাকুন। গুজবে কান দেবেন না প্লিজ। ছাগুদের পেজগুলোকে লাথি মারেন। এই লেখাটি দয়াকরে শেয়ার
করে অন্যদেরকে সতর্ক করে দিন।

