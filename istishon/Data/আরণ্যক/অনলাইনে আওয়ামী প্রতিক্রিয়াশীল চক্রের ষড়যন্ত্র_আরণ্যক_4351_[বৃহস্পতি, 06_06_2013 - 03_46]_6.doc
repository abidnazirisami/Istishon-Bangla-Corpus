অনলাইনে আওয়ামী প্রতিক্রিয়াশীল চক্রের ষড়যন্ত্র


আওয়ামীলীগে একটা বিরাট ঝড়যন্ত্রের আশঙ্কা দেখছি।আওয়ামীলীগের নিজস্ব
ধর্মনিরপেক্ষতার নীতির নূন্যতম
যদি তারা বজায় রাখতে চায়
তাহলে সংবিধান থেকে রাষ্ট্রধর্ম
ইসলাম ও বিসমিল্লাহ অবশ্যই বাদ
দিতে হবে।আর আওয়ামীলীগের
রক্ষণশীল ঘরণার আধামোল্লা টাইপের নেতারা আওয়ামীলীগের
ধর্মনিরপেক্ষতা নীতিকে গলার
কাঁটা মনে করে আসছে এবং এই
পন্থীরা মনে করে ইসলাম ও
মুসলমানিত্বের রাজনীতি অনেক
সুবিধাজনক।এদের সাথে অনেক তরুণ চৌকস নেতা হিসেবে পরিচিতি পাওয়া একটা অংশ
আছে যারা টিভি টকশোগুলোতে নিয়মিত নিজেদের খেমা প্রদর্শন করে আসছে।অপরদিকে
আওয়ামীলীগের বামঘেঁষা ও প্রগতিশীল অংশের নেতারা বরাবরই এদের কাছে সংখ্যায় অপ্রতুল,তাই শেখ
হাসিনার কানভারী করে নিজেদের
এজেন্ডা বাস্তবায়নে প্রতিক্রিয়াশীলদের খুব
একটা বেগ পেতে হয়না।
সম্প্রতি গণজাগরণ মঞ্চের
বিরুদ্ধে যখন ব্লগার রাজিব হায়দারের মৃত্যুকে কেন্দ্র করে নাস্তিকতার অভিযোগ আনা হল,তখন আওয়ামীলীগের
এই আধামোল্লা গ্রুপ
নাস্তিকতা ইস্যুতে শেখ
হাসিনাকে ফুঁসলাতে থাকলেন
একপর্যায়ে শেখ হাসিনা নাস্তিক
ব্লগারদের প্রতি খড়গহস্ত হলেন।
নাস্তিকতা ইস্যুতে আওয়ামী অনলাইন একটিভিস্টরা ইউটার্ন নিল।তারা গণজাগরণ মঞ্চের সাথে যুক্ত নাস্তিকদের দোষারোপ করে তাদের আন্দোলন থেকে তাড়িয়ে দিয়ে আন্দোলন নিজেদের কব্জা করার ধান্ধা করছিল।
গণজাগরণ মঞ্চের নেতাদেরও বক্তব্য ছিল এই আন্দোলন আস্তিকদের
আন্দোলন,নাস্তিকদের সাথে এই
অন্দোলনের সংশ্রব নাই।
এমনকি তারা নিজেদের আস্তিক
প্রমানের জন্য প্রাণান্ত চেষ্টাও
করেছিল।
এই নাস্তিকতা ইস্যুতে আওয়ামী অনলাইন একটিভিস্টদের প্রতিক্রিয়াশীল চরিত্র
স্পষ্ট হয়ে উঠল।জামাত শিবিরের
পাশাপাশি নাস্তিকদের তারা শত্রু
বানিয়ে ফেলল।সুন্নতে খতনা করে ব্লগ ফেসবুকে নিজেদের মুসলমানিত্ব জাহির
করে হাদিস কুরানের রেফারেন্স সম্বলিত পোষ্ট আর নাস্তিকদের
প্রতি বিষেদাগার।একেকজন
পারেনতো নামের সামনে আল্লামা টাইটেল বসিয়ে দেন।
অনলাইনে আওয়ামীলীগপন্থী অংশটা কার তত্ত্বাবধানে চলে তা সকলেই কমবেশি জানি।আর আওয়ামীলীগের
মোল্লা অংশটি নিজেদের
প্রপাগান্ডা বাস্তবায়নের জন্যই
অনলাইনের এই আওয়ামী সমর্থিত
অংশকে হাত করার
চেষ্টা করছে এবং সে চেষ্টায় সফল। পালের গোঁদাকে কিনতে পারলেই কেল্লা ফতে।এখন অনলাইনে ব্লগার ও ফেসবুকারদের মধ্যে যে চূড়ান্ত বিভক্তি আর গালাগালির নোংরা খেলা শুরু হয়েছে তা ঐ
আওয়ামী প্রতিক্রিয়াশীল অংশের
ধর্মীয় নোংরা রাজনীতির ষড়যন্ত্রের সাথে আওয়ামী অনলাইন এক্টিভিস্টদের যৌথতার
অংশ।এই ষড়যন্ত্রের
ফাঁদে পা দিয়ে মুক্তিযুদ্ধের চেতনায় বিশ্বাসী অনেক তরুণ নিজেদের ক্ষতি করছেন,আর এদের অনলাইন গুরুরা রয়েছেন নেতা হবার অপেক্ষায়।ইটস এ বিগ ডিল!!!
আমরা যারা একটা চেতনায় এক
হয়ে সেটা অবশ্যই একাত্তরের
মুক্তিযুদ্ধের চেতনা,অনলাইন
এবং রাস্তায় জামাত শিবিরের
বিরুদ্ধে যে গণপ্রতিরোধ
তৈরি করতে সক্ষম হয়েছি তার
মূলে রয়েছে ঐক্য,যে ঐক্য
একাত্তরে আমাদের মধ্যে বিদ্যমান
ছিল।প্রতিক্রিয়াশীল চক্র সেই ঐক্য
বিনষ্ট করতে সদা তত্‍পর!
অনলাইনে মুক্তিযুদ্ধের পক্ষের শক্তির মধ্যে যে বিভাজন তা প্রতিক্রিয়াশীল চক্রেরই চক্রান্ত।অনলাইন যোদ্ধাদের
প্রতি অনুরোধ আমাদের
মধ্যে মতাদর্শের যতই পার্থক্য থাকুক যতদিন না জামাত শিবিরের বিরুদ্ধে চূড়ান্ত বিজয় অর্জিত হচ্ছে আমরা একটি চেতনায় ঐক্যবদ্ধ থাকি,সেটা মুক্তিযুদ্ধের চেতনা,যা এখনও বাঙালী জাতির চালিকাশক্তি।এই মুহূর্তে সকল সংকট উত্তরণের একটা পথ খোলা...।
*জয় বাংলা*

