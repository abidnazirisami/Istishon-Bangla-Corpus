নারী কি শুধুই ভোগ্যসামগ্রী!



আজ ফেইসবুকে আমার এক ফ্রেন্ডের এই পোস্টটা চোখে পড়ল :-
'এতদিন একটা মেয়ের সাথে প্রেম না করে একটা কুকুর পুষলেও ভাল কাজ করতাম।'
কি করুণ একটা পোস্ট তাই না? মিয়াভাই ছ্যাকা খাইয়া স্ট্যাটাসটি প্রসব করিয়াছেন।
' ইস রে! মাইয়া মানুষ আসলেই খারাপ। মনে জিলাপির প্যাচ। এক্কেরে ধোকাবাজ। আরে ওই মাইয়া তো একখান প্রোস্টিটিউট ছিল। এতদিন প্রেম কইরা শালি এখন আর কারোর সাথে মাস্তি করতাছে।'
কমেন্টগুলোর সারাংশ এটাই দাঁড়ায়।
আসুন পোস্টটা একটু বিশ্লেষণ করি। আমরা জানি কুকুর বরাবরই প্রভুভক্ত এবং বিশ্বস্ত প্রানী। পোষা কুকুরকে যা বলা হয়, কুকুর তাই করে। বসতে বললে বসে, দাঁড়াতে বললে দাঁড়ায়, খেতে বললে খায়, খেলতে বললে খেলে এন্ড ব্লা ব্লা ব্লা। এক কথায় মালিকের দাস। পোষা কুকুরটির স্বাধীন ইচ্ছা যেন তখন লোপ পায়।
আমাদের ফেইসবুকিয় ভদ্রলোক তার এক্স-গার্লফ্রেন্ডকে কুকুরের সাথে তুলনা করে বুঝাতে চেয়েছেন তিনি চেয়েছিলেন একটা মনুষ্যরূপী কুকুর। যে তার কথায় উঠবে,বসবে, চলবে। এক কথায় স্বাধীনতাবিহীন অবলা একটা জীব হিসেবেই তিনি তার গার্লফ্রেন্ডকে পেতে চেয়েছিলেন। এজন্যই তো বলেছেন যে তিনি একটা মেয়েকে ভাল না বেসে কুকুরকে ভালবাসলে ভাল কাজ করতেন।
আর কমেন্টগুলো তো এককথায় অসাধারণ। কত সমব্যাথী তার ফ্রেন্ডরা। 
আসলে আমাদের সমাজে নারীদের প্রতি চিন্তাভাবনাটাই এরকম। আমাদের পুরুষতান্ত্রিক সমাজে নারীর কোনো স্বাধীন ইচ্ছা থাকতে নেই, কোনো স্বপ্ন থাকতে নেই। 
কিছুদিন আগে বাংলা ব্যকরণ ক্লাসে স্যার বলেছিলেন, "মেয়েটি বিয়ে করেছে- এই বাক্যটি সঠিক নয়। সঠিক বাক্য- মেয়েটির বিয়ে হয়েছে।" ঘটনা তো পরিষ্কার। কোনো মেয়ের লাইফ পার্টনার নিজে পছন্দ করে নেওয়ার অধিকারও আমাদের সমাজ দেয় না। সমাজের কোনায় কোনায় সেক্সিজম। কোনো মেয়ে বিয়ে করে না, সে নিজে বিয়ে করতেও পারে না। একটা ছেলে তাকে বিয়ে করে।
মেয়ে সম্পর্কে কিন্তু আমাদের সমাজ খুবই দায়ীত্ববান। মেয়ে দেখলে আমাদের জিভে জল আসে। আরে ভাই মেয়েরা তো তেঁতুলের মত। তেঁতুল দেখলে জিভে জল আসবে, মধু খোলা রাখলে মৌমাছি আসবে, মিষ্টি ঢেকে না রাখলে পিঁপড়া তো আসবেই। হ্যা সত্যিই তো! তাহলে মেয়েদের আগাগোড়া কাপড়ে ঢেকে বের হওয়ার নিয়ম করা হোক। যেহেতু তাকে দেখলে জিভে জল আসে সেহেতু কোনো মেয়ে বস্তাবন্দী হয়ে বাইরে না বের হলে তাকে রেইপ করা কিন্তু অন্যায় নয়।
আচ্ছা মৌমাছির খাদ্য কি? মধু। পিঁপড়ার খাদ্য কি? মিস্টি। আচ্ছা নারী কি পুরুষের খাদ্য?? কোনো মেয়ের কি যৌন স্বাধীনতা থাকতে নেই? নারী কি পুরুষের সম্পদ? নারীর কি কোনো স্বকীয়তা নেই!?
আসলেই আমাদের সমাজে নারীর কোনো যৌন স্বাধীনতা থাকতে নেই। একটা ছেলে সিক্সপ্যাক দেখিয়ে বেড়ালেও সমস্যা নেই, কিন্তু কোনোভাবে একটা মেয়ের ক্লিভেজ দেখা গেলেই কাজ হয়ে গেল! পুরুষের জিভে জল আসবে, যৌনাকাঙ্ক্ষা জাগবে আর পুরুষ তার সম্পদের উপর ঝাপিয়ে পড়বে। এটাই আমাদের সমাজের নিয়ম। আমাদের শেখানো হয় নারী দেখলে জিভে জল আসে সুতরাং ওদের ঢেকে রাখতে হয়, কিন্তু নারীর জরায়ুর স্বাধীনতা সম্পর্কে কতজনকে বলা হয়!!???
আগে আমাকে কয়েকজন বলেছে বা আমার পোস্টে কমেন্ট করেছে-
আমার নাকি ধবজ্বভঙ্গ হয়েছে। এজন্য আমার নাকি মেয়েদের দেখলে মনে কিছু জাগে না। রেইপ করতে ইচ্ছা হয় না।
মেনে নিলাম আমার ধবজ্বভঙ্গ হয়েছে, কিন্তু আপনার তো বিবেকটাই ভেঙ্গে গেছে সেটা কে দেখবে? 
কিছুদিন আগে ক্লাসে আমার কিছু ফ্রেন্ডের সাথে নারী পুরুষের সমঅধিকার নিয়ে তর্ক হচ্ছিল। তো এর মধ্যে আমার এক ফ্রেন্ড বলে উঠলো- 
 "মেয়েরা চলন্ত বাসে উঠতে পারে না। সুতরাং মেয়েদের সমঅধিকার সম্ভব নয়।"
আসলে জন্মগতভাবে কেউই দুর্বল না। সে ছেলে হোক আর মেয়েই হোক। কিন্তু বড় হওয়ার সময় প্রতি পদে পদে একটা মেয়েকে আমাদের সমাজ দুর্বল করে তৈরী করে। প্রতি মুহূর্তে তাকে জানা দেয়- তুমি নারী, তুমি এটা পারো না, ওটা পারো না ব্লা ব্লা ব্লা।
আরেক ফ্রেন্ড যা বললো তাতে আমার হাসতে হাসতেই কাজ হয়ে গেছিলো।কথা টা হচ্ছে-
 " আচ্ছা তুই দেখ একটা মেয়ে কিন্তু বাইরে একা বেরুতে পারে না। ছেলেদের সবসময় ভয় পায়। এজন্য নারীদের দিয়ে কিছুই হবে না। ছেলেরাই বড়।"
আপনারা ভাবতে পারেন পার্সোনাল লাইফের গল্প কেন এখানে লিখছি। আসলে আপনার আমার জীবনের সমষ্টি এই সমাজ। আর যাদের কথা বলছি তারা সব নতুন প্রজন্ম। আমাদের এই প্রজন্মও যদি নারীর স্বাধীনতা সম্পর্কে সচেতন না হয় তাহলে আমদের আরোও এক প্রজন্ম অপেক্ষা করতে হবে সমঅধিকার প্রতিষ্ঠার জন্য।
আমার এতগুলো কথার প্রতিপাদ্য বিষয় একটাই- নারী কোনো ভোগ্যবস্তু না যে তাকে তেতুলের সাথে তুলনা করবেন। নারীর আছে স্বাধীনতা, আছে যৌন স্বাধীনতা, জরায়ুর স্বাধীনতা। নারী পরিপূর্ণ মানুষ। পুরুষের উচিত প্রভুসুলভ আচরণ ত্যাগ করা।
শেষে একটা কথা বলি-
 ধর্মানুভুতিতে আঘাত দিলে হত্যা আর যৌনানুভুতিতে আঘাত দিলে ধর্ষণ - এই সংস্কৃতি ত্যাগ করতে হবে।

