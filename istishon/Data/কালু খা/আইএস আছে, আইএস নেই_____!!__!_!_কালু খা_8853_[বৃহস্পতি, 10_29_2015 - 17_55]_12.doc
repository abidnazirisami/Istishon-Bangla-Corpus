আইএস আছে, আইএস নেই_____!!__!_!


বেশ কদিন ধরে দেশের মন্ত্রিসহ বিভিন্ন কর্তাব্যাক্তিরা এই বলে গলা ফাটাচ্ছেন যে দেশে আইএস নেই। আচ্ছা প্রথমত মেনে নিলাম, হ্যা দেশে আইএস নেই। আচ্ছা, এক মিনিট। আইএস নেই মানে উনারা ঠিক কি বোঝাচ্ছেন আইএসের কোনো সদস্য সশরীরে বাংলাদেশে নেই? আচ্ছা মেনে নিলাম এটাই যে বাংলাদেশে সরাসরি আইএসের কোনো সদস্য নেই। তাতেই কি প্রমাণ হয়ে গেল বাংলাদেশে আইএসের অস্তিত্ব নেই?
এইতো এই বছরেই জঙ্গিরা মুক্তমনা লেখক অভিজীত রায়-কে খুন করে। আচ্ছা অভিজীত না হয় নেই, কিন্তু অভিজীতের আদর্শ? সেটাকে কি কেউ খুন করতে পেরেছে? নাহ, পারেনি, এক অভিজীতের মৃত্যুতে জেগে উঠেছে লক্ষ অভিজীত। 
তসলিমা নাসরিন অনেক আগে থেকেই নির্বাসিত, হুমায়ুন আজাদকে খুন করা হয়েছে সেই ২০০৪-এ, কিন্তু তাদের আদর্শ কি বাংলাদেশের তরুণরা এখনো ধারণ করে না? 
সশরীরে থাকার থেকে বড় তার আদর্শ। বর্তমানে বাংলাদেশের লোকাল জঙ্গী সংগঠনগুলোর প্রায় সবই আন্তর্জাতিক জঙ্গী সংগঠন আইএসের আদর্শে কাজ করছে। অনেকটা তারা আইএসের অঙ্গসংগঠনের মতই। তাহলে কি আমরা বলতে পারিনা যে দেশে আইএস আছে? 
দেশের হাজারো তরুণ বিভিন্নভাবে ব্রেইনওয়াশড হয়ে আইএসের আদর্শে অনুপ্রানিত হয়ে জঙ্গী কার্যক্রমে জড়িয়ে পড়ছে। তারা বিভিন্নভাবে আইএসের সাথে যোগাযোগ করে তাদের কাছ থেকে প্রশিক্ষণ নেওয়ার চেস্টা করছে। এক্ষেত্রে কি আমরা বলতে পারি না যে দেশে আইএস আছে?
আদর্শের কথা বাদ দিলাম। আইএসের শারীরিক উপস্থিতি আমরা কিভাবে অস্বীকার করতে পারি? আগে একবার একটু নিচের কিছু নিউজ দেখে নেওয়া যাক -
বারিধারা ডিওএইচএস এলাকার একটি বাসা থেকে এক সাবেক সেনা কর্মকর্তার ছেলেকে গ্রেপ্তার করেছে গোয়েন্দ (ডিবি) পুলিশ। ২৫ বছর বয়সী এই তরুণকে ইরাক ও সিরিয়াভিত্তিক
বিতর্কিত সংগঠন আইএসের বাংলাদেশ শাখার সমন্বয়ক বলছে পুলিশ। ওই তরুণের নাম আবদুল্লাহ আল গালিব। তার বাবা মো. আবদুল্লাহ বাংলাদেশ সেনাবাহিনীর একজন অবসরপ্রাপ্ত মেজর। তাদের দেশের বাড়ি যশোরের লেবুপাড়ায়। ঢাকার একটি ইংরেজি মাধ্যমের স্কুল থেকে ‘এ’ লেভেল, ‘ও’ লেভেল শেষ করে আতরের ব্যবসা করতেন ২৫ বছর বয়সী গালিব। বারিধারায় বাবার বাড়িতেই
তিনি থাকতেন। শনিবার রাতে বারিধারা ডিওএইচএস এলাকার একটি বাসা থেকে গ্রেপ্তার
করেন গোয়েন্দা পুলিশের সদস্যরা। রবিবার তাকে হাজির করা হয় পুলিশের জনসংযোগ কার্যালয়ের এক সংবাদ সম্মেলনে। তার বিরুদ্ধে বনানী থানায় সন্ত্রাস দমন আইনে একটি মামলা হয়েছে বলেও সংবাদ সম্মেলনে জানানো হয়। সংবাদ সম্মেলনে ডিবি পুলিশের উপ কমিশনার শেখ নাজমুল আলম জানান, শনিবার রাতে আনসারুল্লাহ বাংলা টিমের ১০-১২ জন সদস্যের সঙ্গে বসে আইএস এর জন্য কর্মী সংগ্রহ ও কর্মপরিকল্পনা নিয়ে বৈঠক করে গালিব। এ সময় সেখানে অভিযান চালিয়ে গালিবকে গ্রেপ্তার করা গেলেও বাকিদের ধরা যায়নি। নাজমুলের দাবি, গালিব নিষিদ্ধ ঘোষিত জঙ্গি সংগঠন আনসারুল্লা বাংলা টিমের সহ সমন্বয়ক। আগে তিনি হিজবুত তাহরীর ও জেএমবির সাথেও ছিলেন। তিনি আরো জানান, সম্প্রতি গালিব ‘জুনুদ আত-তাওহিদ আল খিলাফা’ নামে সশস্ত্র জিহাদী সংগঠন খুলে বাংলাদেশে কার্যক্রম শুরু করে। তার লক্ষ্য, আইএসের আদলে বাংলাদেশের খিলাফত প্রতিষ্ঠা করা। ১০ থেকে ১৫ জন সদস্য সংগ্রহ করে সে প্রশিক্ষণ দেওয়াও শুরু করেছিল।পুলিশ কর্মকর্তার দাবি, আল কায়দার বিভিন্ন ভিডিও বার্তা আরবি থেকে বাংলায় অনুবাদ করত গালিব। এ রকম প্রায় ৫০টা সিডি তার বাসায় পাওয়া গেছে। এছাড়াও তার বাসা থেকে দুটি
পোর্টেবল হার্ডডিস্ক, চারটি হার্ডডিস্ক, কম্পিউটার সিপিইউ, সিডি, ৪৩টি জিহাদি বই, তিনটি মাসিক মইনুল ইসলাম পত্রিকা এবং ‘মেইড ইন পাকিস্তান’ লেখা একটি টুপি পাওয়া গেছে বলেও উপ কমিশনার নাজমুল আলম জানান।
সংবাদ সম্মেলনে পুলিশ, গালিবের বাসা থেকে উদ্ধার করা ওই ‘জঙ্গি প্রশিক্ষণের’ একটি ভিডিও দেখায়। এতে স্পোর্টস ট্রাউজার ও কালো
গেঞ্জি পরা নয় তরুণকে মুখ ঢাকা অবস্থায় দেখা যায়, যাদের হাতে পিস্তল বা রিভলবারের মতো দেখতে ছোট অস্ত্র আছে। তাদের পেছনে কালো কাপড়ে সাদা হরফে কলেমার প্রথম অংশ এবং বন্দুকের ছবি রয়েছে। দেখে মনে হয়, কোনো বাড়ির উঠানে ওই ছবি তোলা হয়েছে। নাজমুল জানান, গালিব আইএসের হয়ে যুদ্ধে যোগ দেওয়ার জন্য একাধিকবার তুরস্কে যাওয়ার চেষ্টা করেছেন। তার পাসপোর্ট জব্দ করা হয়েছে।
তিনি জানান, প্রাথমিক জিজ্ঞাসাবাদে গালিব বলেছে, সে ইন্টারনেটের মাধ্যমে বিভিন্ন সময়ে
বাংলাদেশে আইএস এর প্রতিনিধি হিসেবে কর্মী সংগ্রহ করত এবং তাদের আশ্রয় ও প্রশিক্ষণের ব্যবস্থা করত। নাজমুল বলেন, প্রাথমিক জিজ্ঞাসাবাদে গালিব জানিয়েছে, গুরুত্বপূর্ণ কিছু ব্যক্তি ও স্থাপনা তাদের টার্গেটে ছিল। পুলিশ এসব ব্যক্তি ও স্থাপনার নাম জানতে কাজ করছে।
গ্লোবাল নিউজ ২৪ ডটকম/মোশারফ/
ডেরি
নিউজ লিংক
জঙ্গি সংগঠন ‘ইসলামিক স্টেটের’ (আইএস) সদস্য সন্দেহে আমিনুল ইসলাম বেগ (৩৫) ও সাকিব বিন কামাল (৩০) নামের দুজনকে গ্রেপ্তার করেছে ঢাকা মহানগর গোয়েন্দা পুলিশ (ডিবি)। ডিবি জানায়, গত রোববার রাজধানীর উত্তরা ও লালমাটিয়ার নিজ বাসা থেকে
তাঁদের গ্রেপ্তার করা হয়। গতকাল সোমবার মিন্টো রোডে ঢাকা মহানগর পুলিশের মিডিয়া
সেন্টারে সংবাদ ব্রিফিংয়ে ডিবির যুগ্ম কমিশনার মনিরুল ইসলাম এ দাবি করেন। তিনি দাবি করেন, ওই দুজনের কাছ থেকে একটি ল্যাপটপ, একটি ল্যাপটপ চার্জার, তিনটি মুঠোফোন, বিভিন্ন লেখকের সাতটি জিহাদি বই
ও ডায়েরি জব্দ করা হয়েছে। পুলিশ জানায়, গ্রেপ্তার হওয়া আমিনুল কোকাকোলা উৎপাদনকারী বহুজাতিক কোম্পানি ইন্টারন্যাশনাল বেভারেজ প্রাইভেট লিমিটেড
(আইবিপিএল) বাংলাদেশের আইটি বিভাগের প্রধান। সাকিব একটি ইংরেজি মাধ্যম বিদ্যালয়ের শিক্ষক। গতকাল এ দুজনকে সন্ত্রাসবিরোধী আইনের মামলায় ১০ দিন করে রিমান্ডে নেওয়ার আবেদন জানিয়ে ঢাকা মহানগর মুখ্য হাকিম আদালতে পাঠানো হয়। শুনানি শেষে আদালত তাঁদের প্রত্যেকের তিন দিন করে রিমান্ড মঞ্জুর করেন। মনিরুল ইসলাম বলেন, আমিনুল নিষিদ্ধঘোষিত জঙ্গি সংগঠন
জামাআতুল মুজাহিদীন বাংলাদেশের (জেএমবি) আঞ্চলিক সমন্বয়ক হিসেবে কাজ করেন। আইএসের নির্দেশিত খিলাফত প্রতিষ্ঠাই তাঁর লক্ষ্য ছিল। এ জন্য তিনি বিভিন্নভাবে প্রচার, গোপনে অর্থ ও কর্মী সংগ্রহ, গুরুত্বপূর্ণ ব্যক্তিদের হত্যার পরিকল্পনাসহ
বিভিন্নভাবে আইএসের সমন্বয়ক হিসেবে কাজ করছিলেন। তাঁর মতাদর্শ ধারণ করেন এমন ২০ জনকে নির্বাচন করে আইএসের আদর্শ প্রচার করছিলেন তিনি। গ্রেপ্তার হওয়া সাকিব ওই ২০
জনের একজন। মনিরুল ইসলাম বলেন, গ্রেপ্তার হওয়া দুজনই উচ্চবিত্ত পরিবারের সন্তান।
তাঁরা নিজেরাই উপার্জন করছেন। তাঁরা তথ্যপ্রযুক্তিতেও বেশ দক্ষ। ডিবি সূত্র জানায়, আমিনুল বরিশাল ক্যাডেট কলেজের ছাত্র ছিলেন। পরে মালয়েশিয়ার একটি বিশ্ববিদ্যালয় থেকে কম্পিউটার বিজ্ঞান ও প্রকৌশল বিষয়ে লেখাপড়া করেছেন। দেশে
কয়েকটি মোবাইল ফোন কোম্পানিতে চাকরি করার পর সর্বশেষ কোকাকোলায় আইটি
বিভাগের প্রধান হিসেবে কর্মরত ছিলেন তিনি। তাঁর গ্রামের বাড়ি গোপালগঞ্জের বলাকড় এলাকায়। উত্তরার ১৪ নম্বর সেক্টরে থাকতেন
তিনি। ওই বাসা থেকে রোববার বিকেল পাঁচটার দিকে তাঁকে আটক করা হয়। তাঁর দেওয়া তথ্য অনুযায়ী সাকিবকে লালমাটিয়ার বাসা থেকে আটক করা হয়। সাকিব ঢাকার একটি বেসরকারি বিশ্ববিদ্যালয় থেকে একই বিষয়ে লেখাপড়া শেষ করে লালমাটিয়ার একটি ইংরেজি মাধ্যম বিদ্যালয়ে শিক্ষকতা করছিলেন। তাঁর বাড়ি চট্টগ্রাম শহরের সাবালঘাটা খাজা রোডে। ডিবির উপকমিশনার
(উত্তর) শেখ নাজমুল আলমের নির্দেশনায় অতিরিক্ত উপকমিশনার শাহাজাহান খানের তত্ত্বাবধানে এই অভিযান চালানো হয়।
ইন্টারন্যাশনাল বেভারেজ প্রাইভেট লিমিটেডের (আইবিপিএল) পাঠানো বিবৃতিতে বলা হয়েছে, আইবিপিএলের কর্মকর্তা আমিনুল ইসলাম বেগকে আইনশৃঙ্খলা রক্ষাকারী বাহিনী
গ্রেপ্তার করেছে বলে গণমাধ্যমে খবর এসেছে। এ ব্যাপারে তারা প্রয়োজন অনুযায়ী আইনশৃঙ্খলা রক্ষাকারী বাহিনীকে সর্বতোভাবে
সহযোগিতা করবে। ডিবির কর্মকর্তাদের ভাষ্য, আইএস নিয়ে ইন্টারনেটে ব্যাপক পড়াশোনা
করেছেন আমিনুল। আইএসের মতাদর্শ নিয়ে ইন্টারনেটে নিয়মিত লেখালেখিও করেন তিনি। আইএসের কয়েকজন সদস্যের সঙ্গে তিনি
যোগাযোগও করতেন। দেশে আইএস নিয়ে তাঁর প্রচারণা ও উদ্বুদ্ধকরণ বিষয়ে ওই সদস্যদের অবহিত করতেন। প্রাথমিক জিজ্ঞাসাবাদে আমিনুল জানান, যে ২০ জনকে তিনি আইএসের আদর্শে অনুপ্রাণিত করেছেন, তাঁদের
মধ্যে দু-তিনজন ইতিমধ্যে আইএসে যোগ দিতে সিরিয়া গেছেন। আটকের পর এ দুজনের বিরুদ্ধে ডিবির পরিদর্শক শাহাদত হোসেন খান
উত্তরা পশ্চিম থানায় সন্ত্রাসবিরোধী আইনে মামলা করেন। গতকাল ওই মামলায় তাঁদের ১০ দিন করে রিমান্ডের আবেদন জানিয়ে
আদালতে পাঠানো হয়। শুনানি শেষে আদালত তিন দিন করে রিমান্ড মঞ্জুর করেন আদালত।নিউজ লিংক

রোববার গভীর রাতে যাত্রাবাড়ী ও খিলক্ষেত এলাকা থেকে তাদের গ্রেপ্তার করা হয় বলে ঢাকা মহানগর গোয়েন্দা পুলিশের উপ কমিশনার
মাসুদুর রহমান জানান। বিডিনিউজ টোয়েন্টিফোর ডটকমকে তিনি বলেন, গ্রেপ্তার চারজনের মধ্যে একজন বাংলাদেশে আইএস এর প্রধান সমন্বয়ক। বাকি তিনজন তার সহকারী। এরা হলেন- সাখাওয়াতুল কবির,
আনোয়ার হোসেন বাতেন, রবিউল ইসলাম ও নজরুল ইসলাম। তাদের কাছ থেকে ল্যাপটপ ও জিহাদি লিফলেট উদ্ধার করা হয়েছে বলে
গোয়েন্দা পুলিশ জানিয়েছে। গোয়েন্দা পুলিশের পরিদর্শক মো. আবু জাফর জানান, সাখাওয়াতের ভায়রা শামীম ও বাতেনের ভগ্নিপতি সায়েম পাকিস্তানে থাকতেন এবং তারা দুজনেই আইএসের সঙ্গে জড়িত ছিলেন। “তারাই বাংলাদেশে সাখাওয়াতকে সংগঠনের সমন্বয়কের দায়িত্ব দিয়েছে। সাখাওয়াত পাকিস্তান, ভারতসহ বিভিন্ন দেশে যাতায়াত করেছেন।” সম্প্রতি পাকিস্তানে জঙ্গিবিরোধী এক অভিযানে শামীম ও সায়েম নিহত হন বলে উপ কমিশনার মাসুদুর রহমান জানান। গত বছর ২৮ সেপ্টেম্বর ঢাকার কমলাপুর রেল স্টেশনে সামিউন রহমান ইবনে হামদান নামে বাংলাদেশি বংশোদ্ভূত এক ব্রিটিশ নাগরিককে
গ্রেপ্তার করা হয়, যার বিরুদ্ধে আন্তর্জাতিক জঙ্গি তৎপরতায় জড়িত থাকার অভিযোগে মামলাও হয়েছে। মামলায় বলা হয়েছে, ইসলামিক স্টেটের (আইএস) সদস্য সংগ্রহ করে সিরিয়ায় পাঠানোর জন্য বাংলাদেশে এসেছিলেন হামদান (২৪)। বাংলাদেশ ও মিয়ানমারে আল-কায়েদা নেটওয়ার্ক স্থাপন এবং বাংলাদেশে ইসলামী শরীয়াভিত্তিক রাষ্ট্র ব্যবস্থা প্রবর্তন করাও তার উদ্দেশ্য ছিল।
এছাড়া ইসলামিক স্টেটের জন্য অনলাইনে সদস্য সংগ্রহের অভিযোগে ২৫ সেপ্টেম্বর ঢাকার পুরানা পল্টন এলাকা থেকে মো. হিফজুর রহমান নামের ২২ বছর বয়সী আরেক তরুণকে
গ্রেপ্তার করা হয়। সিলেটের শাহজালাল উপ-শহর এলাকার সরকারি তিব্বিয়া কলেজের
দ্বিতীয় বর্ষের ছাত্র হিফজুর আগে নিষিদ্ধ সংগঠন জেএমবির সদস্য ছিলেন বলে পুলিশের অভিযোগ। ওই সময়ই রাজধানীর সেগুনবাগিচা ও রমনা এলাকা থেকে মো. আসিফ আদনান (২৬) ও মো. ফজলে এলাহী
তানজিল (২৪) নামের দুইজনকে গ্রেপ্তার করা হয়, যারা ইসলামিক স্টেটে যোগ দেয়ার পরিকল্পনা করছিল বলে গোয়েন্দা পুলিশের দাবি। গত অগাস্টে ইউটিউবে প্রকাশিত এক
ভিডিওতে দেখা যায়, পাঁচজন আইএস প্রধান আবু বকর আল বাগদাদির কাছে জিহাদের শপথ নিচ্ছেন। ওই ভিডিওর সঙ্গে ইংরেজি ক্যাপশনে তাদের বাংলাদেশি বলে উল্লেখ করা হয়। আদনান ও তানজিল উগ্রপন্থী সংগঠন
‘আনসারউল্লাহ বাংলাটিম’ এর সদস্য। এদের মধ্যে আদনান সুপ্রিম কোর্টের সাবেক এক বিচারপতির ছেলে এবং তানজিলের মা একজন ওএসডি যুগ্ম সচিব। ইরাক ও সিরিয়ার বিরাট এলাকা নিজেদের নিয়ন্ত্রণে নিয়ে গত বছর খেলাফত প্রতিষ্ঠার ঘোষণা দেয় ইসলামিক স্টেট জঙ্গিরা। ইরাকের বেসামরিক নাগরিকদের ওপর
মানবতাবিরোধী অপরাধ করার অভিযোগ রয়েছে এই গোষ্ঠীর বিরুদ্ধে। সম্প্রতি কয়েকজন মার্কিন ও ব্রিটিশ নাগরিকের শিরশ্ছেদ করে ইন্টারনেটে তার ভিডিও প্রকাশ করে আইএস।
আন্তর্জাতিক গণমাধ্যমের খবর অনুযায়ী, বিশ্বের বিভিন্ন দেশ থেকে সদস্য সংগ্রহ করে শক্তিশালী হয়ে উঠেছে উগ্র ইসলামিক এই সংগঠন। তাদের মধ্যে বিশ্বের অন্তত ৮০টির
বেশি দেশের ১৫ হাজারের বেশি ‘যোদ্ধা’ রয়েছে বলে যুক্তরাষ্ট্রের ধারণা।
বিভিন্ন দেশ থেকে ইসলামিক স্টেটের (আইএস) সদস্য সংগ্রহ ঠেকাতে জাতিসংঘের সদস্য দেশগুলোকে ব্যবস্থা নেয়ার তাগাদা দিয়ে গত বছর একটি প্রস্তাবও পাস করে নিরাপত্তা পরিষদ।নিউজ লিংক

সমসাময়িককালে বাংলাদেশে আইএস সন্দেহে গ্রেপ্তারের সংখ্যা একেবারে মন্দ না। বাংলাদেশে যদি আইএস না থাকে তাহলে এরা কারা? এরা কি আইনশৃঙখলা বাহীনির ভুলের শিকার? - প্রশ্নটা স্বরাস্ট্র মন্ত্রী মহোদয়ের কাছে থাকল।

