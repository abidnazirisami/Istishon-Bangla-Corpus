প্রসঙ্গ যখন সমকাম___



সাহিত্য এবং সৃজনশীলতা দুটোই কম আছে আমার মধ্যে। এজন্য লেখাগুলোও একটু কাঠখোট্টা-নিরস টাইপের হয়ে যায়। কারোর ভাল লাগেনা হয়তো, অনেকে সরাসরি নিষেধও করে। তবুও লিখে যাই নির্লজ্জের মত; আমার ভাল লাগে তাই।
বেশ ক'দিন ধরে ভাবছিলাম সমকাম নিয়ে একটা পোস্ট দিব একটু ভিন্নধারার। ইচ্ছা ছিল অনলাইন অথবা সামনাসামনি কোনো সমকামী ব্যক্তির সাথে কথোপকথনের কিছু অংশ দিয়ে সাজাবো নতুন পোস্টটা। ওদের চিন্তাধারাটা তুলে ধরার ইচ্ছা ছিল। বেশ কিছুদিন ধরে খুজতে খুজতে আগ্রহী একজনকে পেয়েও গেলাম, শর্ত ছিল নাম প্রকাশ করতে পারব না ওনার। প্রস্তুতি ছিল না বলে প্রশ্নগুলো সাজিয়ে নিতে পারিন, অনেকটা হুট করেই কাজটা করে ফেললাম। শর্তানুসারে একটা ছদ্মনামেই প্রকাশ করছি কথোপকথনের কিছু অংশ...............
কালু:- আচ্ছা তোমরা নিজেদের লুকিয়ে
রাখো কেন? 
সঞ্জয়:- কম মানুষ যেচে ঝামেলায় জড়াতে চায়। সমকামীরাও তাই। তাই তারা অনেকেই লুকিয়ে রাখে। এইটাই আমার উত্তর হ্যা, আমার ক্ষেত্রে জানে প্রায় সবাই। 
কালু:- দেখো, একটা বিষমকামী ব্যক্তির যে
অধিকার আছে একই অধিকার তোমাদেরও আছে। যৌনস্বাধীনতা তো তোমাদের ক্ষেত্রেও প্রযোজ্য।
যারা জানে তারা কি পরিবারের মানুষ? নাকি বন্ধু বা কর্মক্ষেত্রের সহকর্মী?
সঞ্জয়:- বিষম কামীরাই বা কত টুকু যৌন স্বাধীনতা পায়?
বাড়িতে জানে, আত্মীয় রা এখনো নয়, স্কুল কলেজ এ অনেকে জানে , অনেকে নয়। আর অফিসে এখোনো জানে না তবে মনে হয় জেনে যাবে খুব শীঘ্রই। দেখ আগের প্রসঙ্গে বলি। যৌন
স্বাধীনতার জন্য আমরা কিন্তু লড়ছি না। আমরা লড়ছি সমান অধিকার এর জন্য।
তা যৌনতাও হতে পারে, সম্পর্ক,
বিবাহ, সন্তান পালন সব ক্ষেত্রেই।
কালু:- হ্যা, বিষমকামীরা আমাদের রক্ষণশীল সমাজে পরিপূর্ণ যৌনস্বাধীনতা পাচ্ছে না ঠিকই কিন্তু তোমরা তো মোটেও পাচ্ছো না।
তোমাদের সাথে বিষমকামীদের পার্থক্য শুধু যৌনতায়। এজন্য যৌনস্বাধীনতা বললাম।
সঞ্জয়:- এবার দুটোকে এক করে ভাব। সমস্যাটা
রক্ষনশীলতায়।
সেটা ঠিক, আমি আর ব্যাপ্ত করে ভাবলাম।
কালু:- হ্যা। সমকামী বা বিষমকামী- কারোরই এই সমাজে এই মুহুর্তে সম্পুর্ণ যৌন স্বাধীনতা পাওয়া সম্ভব না, কিন্তু বিষমকামিদের সমান অধীকার পাওয়ার অধিকার তো তোমাদের আছে।
সঞ্জয়:- আধিকার নেই, কিন্তু অধিকার পাওয়া উচিত। 
কালু:- হ্যা।
এখন তোমরা যদি ঘরের কোণে বসে থাকো, মানে নিজেদের সত্ত্বাকে প্রকাশ না করো তাহলে অধিকার কিভাবে পাবে? কেউ তো যেচে এসে
দিয়ে যাবে না!
সঞ্জয়:- কত প্রতিবাদ হয় জান? বাংলাদেশের কথা জানি না। এখানে সামনা সামনি প্রতিবাদ হয়
ভারতে দিল্লি হাই কোর্ট বৈধতা দিয়েছিল, সুপ্রিম কোর্ট তুলে নিল। 
কালু:- তুমি নিজে তো নাম প্রকাশে ভয় পাচ্ছো!
সঞ্জয়:- ওই একই কথা । ঝঞ্ঝাট এড়ান। যদিও এটা অবশ্যই অন্যায়। এই যেমন ধর আমি বাড়িতে বলেছি। ভয় পাই নি।
তোমার ত যৌন স্বাধীনতা আছে, তুমি আজকে কোন সেক্স করে বাড়িতে যে কারনে বলতে ভয় পাবে।
 তবু কিন্তু আমি প্রকাশ্যে গেছি। ভয়ও পাই না। কারন বাড়িতেই জেনে গেছে অনেকে তো বাড়িতে জানাতেও পারে না। এখন কেউ আমার নাম প্রকাশ করলে আপাতত সমস্যা একটাই; চাকরি টা যেতে পারে। আর আমি একটা বয়ফ্রেন্ড পাই, নিশ্চয় বলব।
কালু:- আমি সমকামী নই, কিন্তু বন্ধুদের মাঝে
ব্যাপক সচেতনতা সৃষ্টির চেস্টা করেছি এবং করে যাচ্ছি। ক্লাসের বেশিরভাগ ছেলেমেয়ে আমারে সমকামী ভাবে। আমার নামই হয়ে গেছে 'হোমোসেক্সুয়াল', কেউ ছোট করে 'হোমো' বলে।
সঞ্জয়:- জানি। সেটা স্বাভাবিক। তাদের অজ্ঞতা। এই কারনেই অনেকে সমর্থন করেও বলে না।
 কালু:- আমাদের দেশে নাস্তিকতা কত বড় সমস্যা জানো তো? তুমি আমি একই পজিশনে আছি। কিন্তু লুকিয়ে রেখে কোনোদিন স্বাধীনতা বা অধিকার কোনোটাই পাওয়া যাবে না। আসলে বেশির ভাগ সমকামীই কি অজ্ঞতার জন্য নিজেদের এই অবস্থাকে মেনে নিতে পারে না?
সঞ্জয়:- যখন সম্পর্ক ভেঙে যায়,খুব কষ্ট হয়। কি বলব,অনেকেই বলে এরকম করবি তো, এমনই হবে। আমার মুখটা কোথায় থাকে? আজকে নাস্তিক হিসাবে তুমি প্রকাশ্যে আসতে গেলে কতটা কষ্ট সেটা তো জানো।আমাদের এখানে ওটা অত বড় সমস্যা নয়।
কিন্তু যখন তোমার দেশের আইন নাস্তিক দের আটকে দিল অনলাইনে লেখা, তখন কিন্তু অনেকেই সরাসরি নিজের আসল প্রফাইল থেকে লেখে না। কারন ঝঞ্ঝাট এড়ানো।
কালু:- আমাদের এখানে তো নাস্তিকদের মনে হয় মানুষ হিসেবে দেখা হয় না।
সঞ্জয়:- আমাদের এখানে সমকামী বা সমপ্রেমী দেরও না।এখানে ওটা ক্রিমিনাল অফেন্স। কেন কেউ যেচে পড়ে জেলে যাবে বল? সবাই কি সংগ্রামী হতে চায়?
কালু:- আমাদের বিষয়টা শুধু জঞ্জাট এড়ানো না। এখানে ৫৭ ধারাতে কেইস করলে কোনো জামিন পাবে না বিচার শেষ না হওয়া পর্যন্ত। শাস্তিও অনেক বড়। এটাই কারণ।
তোমাদের ওখানে সমকাম ক্রাইম?
সঞ্জয়:- ঠিক তাই। সমকামীরাও কিন্তু একই কারনে ভয় পায়। ভারতে এটা ক্রাইম। অপ্রাকৃতিক যৌনতা।
কালু:- দুঃখিত, আমার জানা ছিল না।
তাহলে এর এগেইনস্টে কিছু করে না কেন কেউ?
আমাদের এখানে ৫৭ ধারার বিরুদ্ধে কিন্তু সরকারপন্থি রাজনীতিক ছাড়া আর প্রায় সবাই সোচ্চার।
সঞ্জয়:- ৩৭৭ ধারায় সমকাম ক্রিমিনাল অফেন্স। যেটা দিল্লি হাই কোর্ট বন্ধ করে। তার পর আবার সুপ্রিম কোর্ট চালু করে। আমরা আবার ক্রিমিনাল!!
এখানেও সবাই সোচ্চার, বিশেষত আমরা।
কালু:- ক্রিমিনালে ক্রিমিনালে মাসতুত ভাই। হা হা হা!
সঞ্জয়:- সুপ্রিম কোর্ট বলেছে এরা সংখ্যায় কম।
এদের অত গুরুত্ব দেওয়ার কিছু নেই। লোক সভা চাইলে আমাদের সাহায্য করতে পারে। কিন্তু সবাই জানে লোক সভা করবে না।
কালু:- আইনটা কোন সরকারের আমলে কখন
করা?
সঞ্জয়:- ব্রিটিশ সরকার
হিন্দু মিথলজি তে সমকামীতা বৈধ।
কালু:- ওহহো! সে তো অনেক আগের 
সঞ্জয়:- সেইটাই চলছে। ওরা পালটে দিয়েছে আমরা পালটাই নি।
কালু:- হাহ!
হিন্দু মিথোলজি বিষয়টা একটু বলোতো। 
সঞ্জয়:- মিথোলজির অনেক গল্প আছে যেখানে
এরকম সেক্স আছে যেমন তুমি জান নারায়ণ মোহিনী সেজেছিল।অর্জুন- বৃহন্নলা।
কালু:- আচ্ছা তুমি নিজেকে কবে কিভাবে আবিষ্কার করলে?
সঞ্জয়:- আমি ? প্রেম এ পড়ে।
কালু:- ঠিক কিভাবে! একটু সংক্ষেপে বলো তোমার প্রেমকাহিনী।
সঞ্জয়:- স্কুলে প্রেমে পড়ি, সব বলেও দিই। তার আগে বুঝতাম যে ছেলেদের ভাললাগে বেশি। যদিও আমার মেয়ে বন্ধু ছিলই না প্রায়। তবু বুঝতাম। পর্নোগ্রাফিতে ছেলে দের দেখতাম। মেয়েদের দেখলে কেমন যেন লাগত! 
কালু:- মেয়েবন্ধুদের সাথে সম্পর্ক কেমন?
সঞ্জয়:- এখন খুব কম। একটু এড়িয়েও যাই। যেটা সাধারন গে রা করে না। আমি আবার এদের মধ্যে একটু আলাদা। আমার মাইন্ড আলাদা । সেটা যদিও সবারই একএক রকম। সবাই যেমন
আলাদা হয় তেমনই।
তবে সোজাসোজি বলতে মেয়েদের
শরীর আকর্ষণও করে না।
কালু:- হুম। বুঝলাম।
তুমি যাকে প্রপোজ করেছিলে কিভাবে
বুঝলে যে সেও সমকামী?
সঞ্জয়:- সে সমকামী ছিল না তো।
সে তো প্রথমে বুঝতেই পারে নি বিষয়টা; স্কুল এর বাচ্চা।
আমার ক্লাসমেট,পরে বুঝিয়ে বললুম । বিয়ে করতে পারবি না, বাচ্চা হবে না। ও বলল আমায় খুব ভালবাসে কিন্তু মেয়েদের থেকে একটু কম। আমি বললাম তাহলে কেন আমার সাথে থেকে কষ্ট করবি?
কালু:- তাহলে রিলেশনটা আর হয়নি?
সঞ্জয়:- চলে গেল। আর কখন দেখি নি ওকে।
ও যত দিন বুঝতে পারেনি সমকামিতা বিষয়টা, ততদিনও ও বলত আমায় ভালবাসে, কিন্তু ও জানতোই না এটা কেউ মেনে নাও নিতে পারে।
কালু:- মানে ওই ছেলেটা সমকামী ছিল না?
সঞ্জয়:- হ্যা। আমি নিজেই তখন অতো বুঝি নাকি? মাত্র দ্বাদশ শ্রেনীর ছাত্র আমি তখন। আমার ভাল লেগেছিল বলে দিয়েছিলাম। ও ভেবেছিল বন্ধুর সাথে প্রেম, ভালোই তো রাজিও হয়ে গেল। আমি কি খুশি। কিন্তু মাঝে মাঝে অদ্ভুত লাগে। বেশ কয়েক জনের সামনেও বলে
ফেলত। সবাই আমাদের কিছু না জেনেই একসাথে থাকতাম বলে বর-বৌ বলে ক্ষেপাতো।
ও খুব হাসতো আর বলত হয়েও যেতে পারি। 
কালু:- হুম। মানে রিলেশনটা হয়েছিল। ব্রেকআপ হলো কেন?
সঞ্জয়:- ওই যে ওকে ভাল করে বুঝালাম। যে এটা ঠিক কি রকম। বেশি সততা দেখাতে গেলাম। তার পর চলে গেল। আর দেখিনি ওকে। ঠিক করেছিলাম কথা বলব না, যাতে ভুলতে পারি দুজনেই। কিন্তু পারি নি, এক সপ্তাহ বাদে
কাঁদতে কাঁদতে ফোন করেছিলাম।ও আর কথা বলতে চায়তো না।তখন সবে ইঞ্জিনিয়ারিং পড়তে মেসে গিয়েছি, বন্ধুরা জানলো কান্নাকাটি দেখে।
........
আপাতত এপর্যন্তই। শেষে একটা কথা বলে যাই, কেমন হতো যদি উপরের ছোট প্রেমকাহিনীটা দুটো ছেলেমেয়ের মধ্যেরকার হত? তখন হয়তো সবাই ব্যাপারটা সিম্পলি নিতেন। কিন্তু সমকামীদের ক্ষেত্রে কেন না? ওদের কি নিজেদের মত ভালবাসার, বাচার, যৌনতার স্বাধীনতা বা অধিকার নেই? ওদের রিলেশনকে কেন ঘৃণার চোখে দেখা হয়? কেন ক্রিমিনাল অফেন্স হিসেবে দেখা হয়?
বি.দ্র. : সঞ্জয়দা ভারতীয়। ৩৭৭ ধারাটা ভারতীয় সংবিধানের।

