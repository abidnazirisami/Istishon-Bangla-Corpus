প্রেম আবার ভীনদেশি হয় নাকি!


জানি দেখা হবে,
হয়তো কোনো ইন্দোনেসিয়ান
বিকালের নরম আলোয় ভর করে
তুমি আসবে আমার কাছে।
জানি দেখা হবে,
হয়তো কোনো এক সন্ধ্যায়
আবছা আধারে গীটার হাতে
তুমি আসবে আমার কাছে।
আমি আমার হাত বাড়িয়ে দিব,
আলতো করে তুমি বসবে
আমার কোলে ।।
এক বার হয়তো আমার
চোখের দিকে চেয়ে
ভিনদেশী কোনো এক ভাষায়
গাইতে শুরু করবে তুমি।।
হয়তো তোমার গানের কথা
বুঝবো না আমি।
কিন্তু তোমার আবেগ তো বুঝব !!
হয়তো সমুদ্রের ঊর্মিতে
ভাসব তুমি আর আমি।
আর আমাদের স্বপ্ন গুলো
সাদা ফেনার মত
ভেসে বেড়াবে।।
এমনিতে কবিতাটবিতা আমার একেবারে আসে না বললেই চলে। উপরের লাইনগুলো লিখেছিলাম ২০১৪ সালের শেষের দিকে, আমার ইন্দোনেশিয়ান প্রেমিকার উদ্দেশ্যে। মেয়েটার নাম ছিল ইয়ায়ু। আমার থেকে এক বছরের বড়। বাড়ির অর্থনৈতিক অবস্থা বেশি ভাল না হওয়ায় গতবছর একটি আবাসিক হোটেলে শিক্ষানবিশ রিসিপশনিস্ট হিসেবে কাজ শুরু করে ছিল। থাকে ইন্দোনেশিয়ার বালিতে।
আমার সাথে পরিচয় হয়েছিল ফেইসবুকেই হয়তো ২০১৩ সালের দিকে। বেশ ভালো বন্ধুত্ব, সেখান থেকে গতবছর প্রোপোজ করলাম। সেখান থেকেই সম্পর্কের নতুন গল্প শুরু। ফেইসবুকে নিয়মিত কথা হতো, পাশাপাশি ফোনে। কিন্তু ফোনে একটু কমই কথা বলতাম বেশি খরচের জন্য।
অনেক কিউট, বুদ্ধিদীপ্ত একটা মেয়ে। ইংলিশে একটু কাঁচা। আমাকে একবার ধরেছিল ইংরেজি শেখানোর জন্য। ওর প্রোফেশনাল লাইফে ইংরেজির জ্ঞানটা একটু বেশিই দরকার ছিল। অগ্যতা ফেবুতেই ওকে অল্প অল্প ইংরেজি শেখাতে শুরু করেছিলাম। ওর ভকেবুলারি সমৃদ্ধ হলেও গ্রামারে একটু কাঁচা ছিল।
হঠাৎ করে কয়েকদিন দেখছি ফেইসবুকে আসছে না, প্রায় ২ মাস। ফোনটাও সুইস অফ। জানিনা ও কেমন আছে। কোনো কনট্যাক করতেও পারছি না।

