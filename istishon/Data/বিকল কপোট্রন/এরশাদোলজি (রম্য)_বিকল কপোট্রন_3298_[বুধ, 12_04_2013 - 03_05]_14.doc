এরশাদোলজি (রম্য)


বিশিষ্ট রাজনীতিবিদ, নারীদরদীয়া প্রেমিক পুরুষ আলহাজ হোমিওপ্যাথিক এরশাদ ওরফে পল্টিবাদি লাফাইন্যায়ে ডিগবাজীকে নিয়ে বিজ্ঞানের বিভিন্ন শাখায় রীতিমত তোলপাড় শুরু হয়ে গেছে। 
আজকের আলোচনা অজ্ঞানে বিজ্ঞানে সজ্ঞানী এরশাদ। 
পদার্থ বিজ্ঞান :
১/বাহ্যিক কোনো আল্টিমেটাম না দিলে এরশাদ চিরকাল এরশাদই থাকবে এবং তার মতামতের পরিবর্তনের হার সুষম গতিতে চলতে থাকবে। 
২/এরশাদের মতামতের পরিবর্তনের হার তার উপর প্রযুক্ত নারী প্রভাব ও অর্থপ্রভাবের সমানুপাতিক। নারী ও অর্থ যেদিকে ক্রিয়া করে এরশাদের মতামতের পরিবর্তনও সেই দিকে ঘটে। 
৩/এরশাদের প্রত্যেক মন্তব্যেরই একটি সমান এবং বিপরীতমুখী মন্তব্য আছে । 
৪/সময়ের পরিবর্তনের সাথে পারিপার্শ্বিকের সাপেক্ষে যখন কোন পল্টিবাজি লক্ষ্য করা যায় তখন তাকে এরশাদীয় পল্টি বলে। 
৫/একক সময়ে পরিবর্তিত সিদ্ধান্তকেই পল্টিবাজি বলে 
৬/বাংলাদেশের প্রতিটি রাজনৈতিক দলই এরশাদ কে নিজের দিকে আকর্ষণ করে এবং এই আকর্ষণের মান এরশাদের দ্বিমুখী মন্তব্যের গুণফলের সমানুপাতিক এবং মন্তব্যদ্বয়ের মধ্যবর্তী তফাতের বর্গের ব্যস্তানুপাতিক এবং এই আকর্ষণ মন্তব্যদ্বয়ের সংযোজক সরলরেখা বরাবর ক্রিয়া করে । 
৭/এরশাদের সিদ্ধান্ত বা পল্টিবাজী হচ্ছে একপ্রকার রাজনৈতিক অবস্থা যা নির্ধারণ করে এরশাদ কোনো রাজনৈতিক দলের সংস্পর্শে যাবে কি যাবে না। 
রসায়ন
১/এরশাদের সিদ্ধান্ত সাম্যাবস্থায় উপনীত হলে সেটা সম্মুখ এবং পশ্চাত উভয়দিকে ধাবিত হয় এবং এই ধাবিত হওয়ার গতি এত বেশি থাকে যে বোঝা যায় না উনি কোনদিকে। 
২/পর্যায় সারনীর ৪২০নাম্বার মৌল(অবস্থান্তর) এরশাদের(Er) যোজনী নিয়ে বিজ্ঞানীরা বিপাকে। 
৩/কার্বনের চেয়েও বহুরূপী মৌল এরশাদ(Er)
জীব বিজ্ঞান
১/এরশাদের দেহে আরো বাড়তি ১২ জোড়া ক্রোমোজম পাওয়া গেছে। এই বাড়তি ১২জোড়া ক্রোমোজম হল XY বাদে A-Z । তার চরিত্রের জন্য এই বাড়তি ক্রোমোজম কেই দায়ী করা হচ্ছে। বাড়তি ক্রোমোজম কেমনে ঢুকল বুইঝা লন 
২/ভাইরাস এবং এরশাদের ধর্ম এক। ভাইরাস জীব না জড় এটা নিয়ে যেমন সন্দেহ আছে তেমনি……
৩/এরশাদের মাঝে বিপরীত বৈশিষ্টের #ফ্যাক্টরগুলো মিশ্রিত বা পরিবর্তিত না হয়ে পাশাপাশি অবস্থান করে এবং সিদ্ধান্ত গ্রহণের সময় পরস্পর থেকে পৃথক হয়ে যায়। 
৪/বিজ্ঞানের যে শাখায় এরশাদের প্রেম ভালোবাসা, রাজনীতি, মতামত ইত্যাদী নিয়ে আলোচনা করা হয় তাকে #এরশাদোলজি বলে। 
গণিত
১/সমকামী(সমকোনী) এরশাদের পল্টির(p) বর্গ তার অপর দুই সম্পদ নারী(w) এবং অর্থের(m) পল্টির বর্গের যোগফলের সমান। অর্থাত p^2=w^2+m^2
উল্লেখ্য নোবেল কমিটি আগামী বছর থেকে এরশাদোলজির উপর পুরস্কার দেবে। সো দ্রুত এরশাদোলজি শিখুন পল্টিবাজির স্বাদ নিন। 
আমি চিপায় গেলাম 

