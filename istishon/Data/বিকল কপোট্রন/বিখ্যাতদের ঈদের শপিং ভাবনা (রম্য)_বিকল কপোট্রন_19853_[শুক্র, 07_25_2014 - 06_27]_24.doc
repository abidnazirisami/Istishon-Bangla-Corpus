বিখ্যাতদের ঈদের শপিং ভাবনা (রম্য)


 ঈদের শপিং নিয়ে শুধু আমাদেরই ভাবনা নেই। বিখ্যাত ব্যক্তিরাও ঈদের শপিং নিয়ে ভেবে গেছেন অনেক কিছু। আসুন দেখে নেই কে কি ভেবেছেন।
 রবীন্দ্রনাথ ঠাকুর:-
চারিদিকে গিজগিজ মানুষের বরষা।
শপিং মলে ঘুরে বেড়াই, নাহি ভরসা।
রাশি রাশি ভারা ভারা
শপিং করা হল সারা,
গিন্নি কে দেই তাড়া
চলো এবার বাসা
কিনিতে কিনিতে পোশাক ফুরালো টাকা পয়সা। 
এতগুলো শপিং ব্যাগ, আমি একেলা।
দুই হাত জুড়ে তারা করিছে খেলা।
গিন্নি কে দেখি একা,
মুখ খানি মেকআপ মাখা
হেটে চলে আঁকাবাকা
সাড়াটি বেলা,
শপিং ব্যাগে ডুবে আমি, হাটি একেলা। 
কাজী নজরুল ইসলাম:-
 সাম্যের গান গাই -
আমার চক্ষে পাখি-পাঞ্জাবী কোনো ভেদাভেদ নাই।
ঈদে যা-কিছু মহান্ পোশাক চির-
মনোহর
অর্ধেক তার কিনিয়াছে নারী, অর্ধেক তার নর।
ঈদে যা-কিছু এলো নতুন ডিজাইন জর্দ্দা পান সুপারি
অর্ধেক তার পরিয়াছে নর, অর্ধেক তার নারী।
বিদেশী পোশাক বলিয়া কে তোমার পাখিকে করে হেয়-জ্ঞান?
তারে বল, আদি-পোশাক আর নহে,
এখন সব মডার্ন। 
সুফিয়া কামাল:-
"হে কবি, নীরব কেন ঈদ যে এসেছে ধরনীতে,
শপিং মলে যাইবে না নাকি পাখি ড্রেস কিনিতে?"
কহিল সে স্নিগ্ধ আঁখি তুলি-
"দোকানের দুয়ার গেছে কি খুলি?
পাখির দাম কমিয়াছে কি? এসেছে কি নতুন ডিজাইন?
রমনীরা কি পাখির টানে হয়েছে অধীর আকুল?"
ফররুখ আহমদ:-
শপিং শেষ হতে কত দেরী পাঞ্জেরী?
এখনো তোমার কত সময় যাবে লেগে?
পাখি, লুঙ্গী ড্যান্স ওঠেনি কি শপিং ব্যাগে?
তুমি হাটছো দুলে দুলে, আমি ব্যাগ টানি আয়েশ ভুলে;
ঘেমে নেয়ে একাকার, শূণ্য মানিব্যাগ নাড়ি। 
শামসুর রহমান:-
'এই যে আসুন, ঘুরে যান আমাদের দোকান।
বউ ছেলেমেয়ের ঈদের পোশাক কিনে নিয়ে যান
দেখিয়ে পাখি ড্রেস টিকে-
বললাম পানসেমুখো ক্রেতাকে
"এ পোশাক এনেছিলাম অনেক, এক পিসই আছে এখন,
হুহু করে বিক্রী হয়ে গেছে সবগুলো
আপনার জন্য এ এক পিসই পড়ে ছিল"
মুনীর চৌধুরী:-
মানুষ মরে গেলে পঁচে যায়। বেঁচে থাকলে শপিং এ যায়। কারনে অকারনে শপিং এ যায়। সকালে বিকালে শপিং এ যায়। 
লালন শাহ:-
শপিং মলে অচিন পাখি কেমনে আসে যায়,
একবার ধরতে পারলে সোহাগ করি
দিতাম তারে গায়।
কেমনে আসে যায়। 
নিউটন:-
স্বামীদের মানিব্যাগ ফাকা হওয়ার হার তার উপর প্রযুক্ত শপিং ব্যাগের সমানুপাতিক এবং স্ত্রী যেদিকে রওনা দেয় স্বামীদের গন্তব্যস্থলও সেদিকে হয়।

