কোরআনে সমকামিতার স্বীকৃতি


সমকামি জনগোষ্ঠী নিয়ে সব সময়ই বিতর্ক, নানা মতামত, নানা রকম বিশ্লেষণ। তবে পজেটিভ ব্যাপার হচ্ছে যারা প্রোগ্রেসিভ চিন্তার অন্তর্ভুক্ত তারা চাচ্ছেন এই জনগোষ্ঠী যেন স্বাভাবিক সকল নাগরিক সুবিধা ভোগ করুক, ওরা যাতে বঞ্চিত না হোক, ওরাও যেন সৃষ্টির মর্যাদায় নিজেদেরকে প্রতিষ্ঠিত করুক। দেশে দেশে এক সময় মনে করা হতো ধর্মই যেখানে এই কমিউনিটি কে কোণঠাসা করে রেখেছে সেখানে মানুষেরই বা কি সাধ্য আছে আলো ছড়ানোর ! ধর্ম কি এতোই সংকীর্ণ ? ধর্ম নয়, কিছু গোঁড়া মানুষের ভুল বর্ণনায় বিতর্কের সম্মুখীন হতে হয়েছে এই জনগোষ্ঠী কে। অত্যাচার, নিপীড়ন, পরাধীনতা এবং যৌন দাসত্বের মত ভায়াবহ পরিণতি স্বীকার করে নিতে বাধ্য হয়েছে ওরা। সমাজের চোখ নিঙড়ানোর ভয়ে মুখ খোলা তো দূরের কথা মানুষ হিসেবে বেঁচে থাকার অধিকারটুকুন নেই ওদের। অথচ সৃষ্টির আদিতেও ওরা ছিল মানুষ, ক্রমে পরিণত হয়েছে বঞ্চিত জনগোষ্ঠীতে। 
ধর্ম মানুষকে আলোকিত জীবনের পথ অনুসরণে সাহয়তা করে, আত্মার পরিশীলতা অর্জনে সহয়তা করে; এক আধ্যাত্মিক আবয়বিকতায় নিজেকে সংশোধনের সুযোগ করে দেয়, জ্ঞানের আলোয় নিজেকে সমৃদ্ধ করতে অনুপ্রেরণা যোগায়। অথচ এই ধর্ম নিয়েই মারামারাই কাটাকাটি হয়েছে সবচেয়ে বেশি। প্রভাব, প্রতিপত্তি, ক্ষমতা বিস্তারে ধর্মকেই ব্যবহার করা হচ্ছে বেশি। কুট-কৌশলী রাজনীতি, অপব্যাখ্যা, কুশিক্ষার সফল বাস্তবায়ন করা হয়েছে এই ধর্ম ব্যবহার করেই। অন্ধ বিশ্বাসের কারণে ধর্ম নিয়ে মানুষের কল্যাণে গবেষণার স্কোপ খুব বিপদজনক। অন্ধ বিশ্বাসের কারণে ধর্মকে মানুষ এতটাই সংকীর্ণ করে ফেলেছে যে সেখানে প্রগতির চিন্তা করা খুবই কঠিন। তবে যত দিন যাচ্ছে মানুষ প্রগতির প্রয়োজনীয়তা অনুভব করছে। মানুষ নিজের প্রয়োজনেই জ্ঞানের আলোয় আলোকিত হচ্ছে । 
নানা অন্ধ বিশ্বাস আর প্রতিকূলতা থাকা সত্ত্বেও কোরআন নিয়ে গবেষণা প্রতিনিয়তই হচ্ছে। অর্থনীতি হোক, আবেগ হোক, সামাজিক দিকে থেকে হোক, সকল পরিপ্রেক্ষিতেই কোরআন কে সকলের জন্য মঙ্গলজনক ভাবে উপস্থাপনের জন্য প্রোগ্রেসিভ ইসলামিক স্কলাররা অসম্ভব রকমের চেষ্টা চালিয়ে যাচ্ছেন। প্রতিবন্ধকতা শুধু গোঁড়ামি আর অন্ধ বিশ্বাস এবং জ্ঞান কে অগ্রাহ্য করা, অস্বীকার করা।
 মানুষ হিসেবে স্বীকৃতিঃ
“আল্লাহ ছাড়া ইবাদত বন্দেগীর উপযুক্ত আর কেউ নেই। হযরত মুহাম্মদ ছাল্লাল্লাহু আলাইহি ওয়াছাল্লাম তাঁর প্রেরিত রাসূল" [১]
আল্লাহর আনুগত্য প্রকাশের জন্য কেমন হওয়া প্রয়োজন; ফর্সা, কালো, ধনী, গরীব, বিষমকামি, সমকামি, হিজড়া নাকি মানুষ ? 
“আমি জ্বিন ও মানুষকে কেবলমাত্র আমার ইবাদতের জন্য সৃষ্টি করেছি” [২]
মানুষ কে মানুষ হিসেবে সম্মান করাটা সবার আগে জরুরী। এই সম্মানটুকুন মানুষ যখন এক জন আরেক জন কে দিতে শিখবে তখন পৃথিবীর প্রায় সব সমস্যাই মিটে যাবে। মানুষ সৃষ্টির সেরা জীব নয় । তাকে সেরা হতে হয়। ঈমান(বিশ্বাস) দিয়ে, বুদ্ধি দিয়ে, শিক্ষা দিয়ে। মানুষ যুগে যুগে পশু ছিল। খুব কম মানুষই মানুষ হতে পেরেছে; নিজের চিন্তা ও বুদ্ধি দিয়ে যোগ্য হতে পেরেছে। যারা পারেনি তারা সৃষ্টির সেরা জানোয়ার হয়েই এখনো আছে। বৈষম্য কে পুঁজি করে ব্যবসায় করে যাচ্ছে। মানুষের অজ্ঞতা কে জীবিকা বানিয়ে নিজের রুযী চালাচ্ছে। অশরীরী সৃষ্টিকর্তা যেখানে বৈষম্যের স্কোপ রাখেননি সেখানে মানুষ দিনের পর দিন ভালো কে মন্দে রুপান্তরিত করছে ! বার বার ধর্ম কে ব্যবহার করে সমকামিদের বঞ্চিত করে রাখা হচ্ছে। সমকামিরা কি মানুষের পর্যায়ে পড়ে না ? ওদের কি নামাজ আদায়ের অধিকার নেই ? ওদের কি রোজা রাখার অধিকার নেই? ওদের কি যাকাতে অংশগ্রহণ করার অধিকার নেই? ওরা কি হজ্জ্ব পালনে ব্রত হতে পারে না? ওদের কি আল্লাহর একেশ্বরবাদে বিশ্বাস আনার অধিকার নেই ? স্বয়ং আল্লাহ যখন তা ঠিক করে দিয়েছেন সেখানে ধর্মের ভন্ডামি এনে বারবার বিতর্ক করে ওদের বঞ্চিত করে রাখার অভিপ্রায় কি নিতান্তই রাজনৈতিক ? 
সকলের জন্য বিয়ের বৈধতা ও স্বীকৃতিঃ
বস্তুত, বিষমকামিতা কখন বৈধ হয় ? বিষমকামিতা যখন বিয়ের সনদ পায় তখনই বৈধ। বিয়ের আগে একটি ছেলে জোরপূর্বক কোন মেয়ের দ্বারা যদি কাম বাসনা পূরণ করতে চায় সেটা কি বৈধ? “ব্যভিচার” শব্দের অর্থ কি ? “অশ্লীলতা” শব্দের অর্থ কি ? বিষমকামিতা কি ব্যভিচার ও অশ্লীল হয়ে ওঠে না? সমকামিতাও এরকম । সমকামিতার স্বীকৃতি মানে এই না যে , জনে জনে শুয়ে বেড়ানোর স্বীকৃতি, বরং মানুষ হিসেবে সম্মান পাবার স্বীকৃতি। একজন বিষমকামি মানুষ যেমন সকল নাগরিক সুবধা ভোগ করে তেমনিভাবে একজন সমকামিও সকল সুবিধা ভোগের অধিকার রাখে। সমকামি যুগলের বিয়ের বৈধতাই হচ্ছে সুস্থ্য জীবনের স্বীকৃতি। কোরানে সকলের জন্য বিয়ের বৈধতা প্রসঙ্গে বলা আছেঃ
“তোমাদের মধ্যে যারা বিবাহহীন, তাদের বিবাহ সম্পাদন করে দাও এবং তোমাদের দাস ও দাসীদের মধ্যে যারা সৎকর্মপরায়ন, তাদেরও। তারা যদি নিঃস্ব হয়, তবে আল্লাহ নিজ অনুগ্রহে তাদেরকে সচ্ছল করে দেবেন। আল্লাহ প্রাচুর্যময়, সর্বজ্ঞ" [৩]
ইসলামিক স্কলারদের মতে “তোমাদের মধ্যে যারা বিবাহহীন” বলতে সবার কথা বলা হয়েছে। বর্তমানে সমকামিতা কে যে শাব্দিক অর্থে ব্যবহার করা হয় সেটা মূলত “অবৈধ যৌন সম্পর্ক” বা “অশ্লীল যৌন সম্পর্ক”। কিন্তু আসলেই কি তাই ? সেক্ষেত্রে সমকামিতা আর বিষমকামিতার কোন পার্থক্য থাকে না। সমকামিতা আর অশ্লীলতা কি এক ? তাহলে নিশ্চয়ই বিয়ের স্বীকৃত দিয়েই বৈধতা অর্জন সম্ভব। বিয়ের স্বীকৃতি কেন পাচ্ছে না ? 
“প্রকৃত পক্ষে সমকামি বিয়ের নিষেধাজ্ঞা কোরআন থেকে আসেনি; এসেছে আইনগত কাঠামো থেকে এবং আইনগত কাঠামোতে সম্পর্ক লিঙ্গভিত্তিক ও পূর্ববর্তী প্রধান পুরোহিত দ্বারা নির্দেশিত”[৪]
একটা কথা অবশ্যই মাথায় রাখা উচিত কোরআনের ব্যাখ্যা নিয়ে ইসলামিক স্কলাররা নানা ভাবে গবেষণা করে যাচ্ছেন। মানুষের কল্যাণে তারা কোরআনের ব্যাখ্যার আলোকে মতামতও দিচ্ছেন। মানুষের উন্নয়নে যা কিছু ভালো তাতে তারা জোর দিচ্ছেন। কোরআনের ৩৯ঃ৫৫ আয়াতের মাধ্যমে আল্লাহ নির্দেশ দিয়েছেন যা তিনি মানব কল্যাণে অবতীর্ণ করেছেন তা গ্রহণ করতে । সুতরাং কোরআনের ব্যাখ্যার মাধ্যমে যা কিছু মানুষের জন্য কল্যাণকর হয় তাই প্রোগ্রেসিভ ইসলামিক স্কলাররা তুলে ধরছেন। সুতরাং, মুসলামানদের প্রয়োজন কল্যানের পথে কাজ করা, মানুষকে নিয়ে ভাবা, জ্ঞানের আলোয় নিজেকে শিক্ষিত করে তোলা। ইসলাম যদি “হোমোজেনাস ফেইথ (Homogeneous Faith)” না হয়ে থাকে তবে সেখানে সবার অংশ গ্রহণের সুযোগ থাকা উচিত এবং তা আছেও । কিন্তু তথাকথিত গোঁড়া ধর্ম ব্যবসায়ীদের রাজনীতির কারণে তা প্রোগ্রেসিভ না হয়ে বরং হয়ে ওঠে ডিসট্রাকটিভ। শরীয়া স্কলাররা পথের সৃষ্টি করছেন, কিন্তু হাটার অধিকার রাখছেন না। ব্যাপারটি ইসলামের জন্য রাজনৈতিক মোটিভ সার্ভ করে।
“স্বাচ্ছন্যময়তা বা পছন্দের স্বাধীনতা (Freedom of Choice)" কোরানেও রয়েছে । আল্লাহ বলেনঃ 
“দ্বীনের ব্যাপারে কোন জবরদস্তি বা বাধ্য-বাধকতা নেই।......আর আল্লাহ সবই শুনেন এবং জানেন” [৫]
বিশ্বাসের স্বাধীনতা (Freedom of Belief)ব্যাপারে কোরানে উল্লেখ আছে ঃ
"বলুন, হে কাফেরকূল,......তোমাদের কর্ম ও কর্মফল তোমাদের জন্যে এবং আমার কর্ম ও কর্মফল আমার জন্য” [৬]
কোরানে বৈচিত্র্যতা ( Diversity)এর স্বীকৃতিঃ 
কোরআন কে মুসলমানদের ধর্ম গ্রন্থগুলোর মধ্যে সর্বশ্রেষ্ঠ গ্রন্থ বা আসমানি কিতাব হিসেবে বিবেচনা করা হয় । সেখানে রয়েছে এক আল্লাহর আনুগত্য প্রকাশের হাজারো দিক নির্দেশনা, রয়েছে মানব জাতির কল্যানের পথ নির্দেশনা, রয়েছে নানা বৈচিত্র্যতা। এই বৈচিত্র্যতা মানে ভেদাভেদ সৃষ্টি নয়; বরং পারস্পরিক সহাবস্থানে এক হয়ে সমাধানের পথ খোঁজা । মিলে মিশে এক আত্মা হয়ে এক ঈশ্বরের সাধনায় নিমগ্ন হওয়া। 
“And among His signs is the creation of the heavens and the earth, and the variations in your languages and your colours: Verily in that are signs for those who possess knowledge.” [৭]
প্রকৃতির সব কিছুই নিয়মের মধ্যেই হচ্ছে। মানুষের সীমাবদ্ধতা হচ্ছে তার জ্ঞান । মানুষ যত জ্ঞানের চর্চা করে ততো সে নিজেকে সমৃদ্ধ করে। সাইনটিস্ট, সাইকোলজিস্ট যারা রয়েছেন তারা অসংখ্য গবেষণার মাধ্যমে প্রমাণ করে দেখিয়েছেন সমকামিতা প্রাকৃতিক এবং নিয়ম মেনেই জৈব বিবর্তনধারায় এই জৈব বৈশিষ্ট্যের উপস্থিতি সব সময়ই প্রাণিকূলের মাঝে ছিল ।
“Glory be to God who have created all the different pairs/partners from what the earth produces and from themselves (humankind) and from that of which they possess no knowledge.” [৮].
মানুষ দিনে দিনে বিজ্ঞান সম্মত হচ্ছে। তার জ্ঞানের ক্ষুধা মেটানোর জন্য পড়াশুনা করছে, গবেষণা করছে। নতুন নতুন সমস্যা কে গবেষণার মাধ্যমে সম্ভাবনায় পরিণত করছে। কোন পুরনো অন্ধ বিশ্বাসকে আকড়ে ধরে পড়ে থাকতে আগ্রহী নয় কেউ।
আগে সমকামিতা অপ্রাকৃতিক মনে করা হতো, মানসিক রোগ মনে করা হতো কিন্তু সেটাও ভুল প্রমানিত হয়েছে। এমনকি নানা রকম চিকিৎসা কৌশল তথা থেরাপি অবল্বন করা হতো । সমকামিতা কোন পেথলজিকাল ব্যাপার নয় আর তা থেরাপি দিয়ে ভালো করার মত কোন বিষয় না। National Association for Research and Therapy of Homosexuality (NARTH) এর রিসার্চ দ্বারা তা প্রমাণিত । [৯]
এরকম আরো হাজারো রিসার্চ রয়েছে। সাইনটিস্টরা এটাও প্রমান করেছেন যে সমকামিতা মানুষের জন্য কোন বিপদ জনক বিষয় নয় বরং যেসব নানারকম থেরাপি দেয়া হয় তা একজন মানুষের স্বাভাবিক আচরণ কে বাঁধা গ্রস্থ করে এবং সেটাই ক্ষতিকারক। কোরানেও সমকামিতা অপ্রাকৃতিক কিনা এই সম্পর্কে কোন আয়াত নেই।
ইসলামিক স্কলাররা “Sexual Diversity” এর আরেকটি জোড়ালো স্বীকৃতি হিসেবে সে আয়াত কে উল্লেখ করে থাকেন সেটি হচ্ছেঃ
“And tell the believing women to lower their gaze and be modest, and to display of their adornment only that which is apparent, and to draw their veils near to them, and not to reveal their adornment save to their own husbands or fathers or husbands’ fathers, or their sons or their husbands' sons, or their brothers or their brothers' sons or sisters’ sons, or their women, or the followers (of Muhammad) amongst the men who have no desires for women, or children who know naught of women's nakedness. And let them not stamp their feet so as to reveal what they hide of their adornment. And turn unto God together, O believers, in order that ye may succeed” [১০]
ইসলামিক স্কলাররা “ the men who have no desires for women” বলতে “Sexual Diversity” বুঝিয়ে থাকেন ।
“These “men who are not in need of women” might have been gay or asexual, but by definition they were not heterosexual men. They are not judged or condemned anywhere in the Qur’an.” [১১] 
কোরআনে ঘটনা প্রবাহে সমকামিতার স্বীকৃতিঃ
কোরআনের ব্যাখ্যা ইতিহাসলব্ধ গবেষোণার বিষয়। সমাজে প্রচলিত অন্ধ বিশ্বাস থেকে তৈরি হওয়া ধারণা থেকে মানুষ সমকামিতা নিয়ে মন্তব্য করে বসেন। প্রায় সবারই ধারণা যে, পুরুষ হয়ে পুরুষের সাথে কিংবা মেয়ে হয়ে মেয়ের সাথে ইটিস-পিটিস করা, ডিং-ডিং করা হল সমকামিতা । এরকম প্রচলিত ভুল ডেফিনেশন জন্য সমকামিতাকে হারাম মন করা হয়। যদি তাই হয় তবে এর পাশাপাশি বিষমকামিতাও হারাম এবং দুনিয়ার যত কামিতা আছে সবই হারাম। ধরুন, আপনি ছেলে হয়ে অবৈধভাবে কোন মেয়ের সাথে যদি ইটিস-পিটিস করেন, ডিং-ডং করেন তবে সেটা তো হারামই। তবে হালাল কি ? বিয়ে হচ্ছে হালাল। কোথায় যেন একটা নেগেটিভ চিন্তা ধারা কাজ করে সবার মাঝে। যেখানে শিক্ষার আলো নেই সেখানে কুপির আগুনকেই বিধাতা মনে হয়। প্রকৃতির সব কিছু খোলা মেলা, উলঙ্গ। তার মানে কি মানুষ উলঙ্গ থাকবে? মানুষের প্রয়োজনে মানুষ পোশাক পড়েছে, পোশাক পড়তে পড়তে চোখকে মনকে পর্দায় আবদ্ধ করে ফেলেছে।
মুসলিম ও অমুসলিম মোটামুটি সবাই লুত (আ) এর রেফারেন্স দিয়ে সমকামিতাকে নিষিদ্ধ করতে চান অথচ কেউ এটা ভেবে দেখে না যে লুতের কাহিনী দিয়ে সমকামিতাকে নয় বরং “ধর্ষণ” কি তা বোঝানো হয়েছে, “অশ্লীলতা ও ব্যভিচার” কি সেটা বোঝানো হয়েছে, “বিয়ে বহির্ভুত সম্পর্ক” (ছেলে মেয়ে যার সাথেই হোক) কতটা নৈতিকতাহীন এটা বোঝানো হয়েছে, “ক্ষমতার অপব্যবহার” তথা বিষমকামী মানুষ কীভাবে নিজের ক্ষমতা প্রতিপত্তি ব্যবহার করে ব্যভিচারী হয়ে ঊঠতে পারে সেটা বোঝানো হয়েছে।
ইব্রাহিম (আঃ) কিছু কিছু ডিভাইন ল’ চালু করেছিলেন । যার মধ্যে অন্যতম হচ্ছে অতিথিদের আপ্যায়ন করা, তাদের বিশ্রামের ব্যবস্থা করা এবং তাদের শ্রদ্ধা করা। সডোমি জাতি নিজেদের স্বার্থপরতায় অহংকারী হয়ে ওঠে, ওরা অন্যের ল মানতে অস্বীকৃতি জানায়। 
"Now, about this time the Sodomites, overwhelmingly proud of their numbers and the extent of their wealth, showed themselves insolent to men and impious to the Divinity insomuch that they no more remembered the benefits that they had received from Him, hated foreigners and avoided any contact with others. Indignant at this conduct, God accordingly resolved to chastise them for their arrogance, and not only to uproot their city, but to blast their land so completely that it should yield neither plant nor fruit whatsoever from that time forward." [১২] 
শুধু মাত্র ব্যভীচারিতা কিংবা অশ্লীলতার কারনেই সডমী ধ্বংস হয় নি । ঈশ্বরের আনুগত্য প্রকাশ না করা, বহু মূর্তি পূজা, অন্ধ বিশ্বাস, টেম্পল প্রসটিটিউশন, ধর্ষণ, ক্ষমতার অপব্যবহার, ভার্জিন মেয়েদের কে টেম্পল পূজারিদের কাছে অফার করা ইত্যাদি কারণও ছিল। মূলত, লুত (আঃ) এর কাজ ছিল অশ্লীলতা কে দূর করে পূজা বন্ধ করে এক আল্লাহর আনুগত্য প্রকাশ করা ।
“When their brother Lot said to them, "Will you not fear Allah ? Indeed, I am to you a trustworthy messenger. So fear Allah and obey me.”[১৩]
তাঁর(আল্লাহ) আনুগত্যে যে মহীমা ও পুরষ্কার রয়েছে তাতে কারো বঞ্চিত হবার সুযোগ নেই। যিনি এত বিশাল হয়েও একজন মানুষকে( হযরত মুহাম্মদ ছাল্লাল্লাহু আলাইহি ওয়াছাল্লাম) বন্ধু বানাতে পারেন তিনি মানুষে মানুষে বৈষম্য সৃষ্টি করার হীনমন্যতা নিশ্চয় রাখেন না। ভেদাভেদ তৈরি করে মানুষ নিজেই। হিংসা , অহংকার, অশিক্ষা, অন্ধ বিশ্বাস এসব মানুষকে বৈষম্যের সমীকরণ শেখায়, ধ্বংসের পথে নিয়ে যায়।
মানুষ কতটা ব্যাভীচারী হতে পারে, পুরুষ ক্ষমতার লোভে কতটা উন্মাদ হতে পারে সেসময়কার ইতিহাস ঘাটলে তার প্রমান পাওয়া যায়। শুধু পুরুষ নয় মেয়ে, যুবক তথা পুরো জাতি সম্প্রদায় অন্ধ বিশ্বাসের উন্মাদনায় মেতে ওঠে। 
"The worst Babylonian custom is that which compels every woman of the land once in her life to sit in the temple of love and have ... intercourse with some stranger ... the men pass and make their choice. It matters not what be the sum of money; the woman will never refuse, for that were a sin, the money being by this act made sacred." [১৪] 
ঈনজীল, বাইবেল, কোরআনের আয়াত কারা ব্যাখ্যা করেন ? উত্তর হচ্ছে মানুষ। মানুষ কি করে ? উত্তর হচ্ছে মানুষ মাত্রই ভুল করে আর মানুষ রাজনীতি করে । মানুষ কেন রাজনীতি করে ? উত্তর হচ্ছে ক্ষমতার জন্য । ক্ষমতার জন্য আর কি করে? উত্তর হচ্ছে আইন করে, শরীয়া আইন, ফতোয়া আইন, হিন্দু আইন, গলাকাটার আইন আরো অনেক আইন। সব কিছু এতো কমপ্লিকেটেড প্রিঅকুপাইড অন্ধ বিশ্বাস নিয়ে চিন্তা করলে জগত চলে না। অন্যান্য দেশে সমকামি কাপলরা যেখানে তাদের বাচ্চা লালন পালন করা নিয়ে ব্যস্ত, ওদের ভবিষ্যত সাজানো নিয়ে সুখের ভাবনায় দিন কাটাচ্ছে সেখানে এখনো এদেশীয়রা হুজুরদের লুঙ্গির নিচে আশ্রীত । লুঙ্গির নিচ থেকে মাথা বের করতে হবে মুসলমানদের, নিজের মেধাকে কাজে লাগাতে হবে মানুষের কল্যাণে। “হুজুর নির্ভরশীলতা” কে কাটিয়ে “হুজুর প্রথা” এর উর্ধ্বে নিজেকে কোরআনের আলোয় আলোকিত করতে হবে। আর এর জন্য প্রয়োজন পড়াশুনা, প্রয়োজন ভালো বই পড়া, মানুষকে মানুষ হিসেবে সম্মান করা।
হাদিসে সমকামি জনগোষ্ঠীর স্বীকৃতিঃ
আরবে সব সময়ই সমকামি সম্প্রদায়ের স্বীকৃতি ছিল । সমকামি সম্প্রদায়ের নিজস্ব জগত ছিল, সংস্কৃতি চর্চায় উন্নত ছিল ওরা। কিন্তু শিক্ষার অভাব এবং রাজনৈতিক নানা কারণে ক্রমে এই কমিউনিটি দাসে পরিণত হয়, বঞ্চিত হয় সকল নাগরিক সুবধা থেকে। হযরত মুহাম্মদ ছাল্লাল্লাহু আলাইহি ওয়াছাল্লাম একজন সফল রাজনীতিবিদ ও বিচক্ষণ বুদ্ধিমান মানুষ ছিলেন। বরং তাঁর আমলেই মানুষের মাঝে সেক্স, বিয়ে, সম্পর্ক এসব বিষয় নিয়ে খোলা মেলা আলোচনা হত। তিনি উপদেশ দিতেন, দিক নির্দেশনা দিতেন। তাঁর আমলে “Mukhannath” এর স্বীকৃত চলাফেরা ছিল। এমনকি সবাই সেটা স্বাভাবিকও মনে করতো। বন্ধুরুপে কখনো ছেলেদের কক্ষে আবার কখনো বা মেয়েদের কক্ষে অবাধ আসা যাওয়া ছিল “Mukhannath” এর। 
“A'isha reported that a Mukhannath used to come to the wives of God's Apostle (pbuh) and they did not find anything objectionable in his visit, considering him to be a male without any sexual desire. God's Apostle (pbuh) one day came as he was sitting with some of his wives and he (the mukhannath) was busy describing the bodily characteristics of a lady and saying: As she comes in front four folds61 appear on her front side and as she turns her back eight folds appear on the back side. Thereupon God's Apostle (pbuh) said: I see that he knows these things; do not, therefore, allow him to enter. She ('A'isha) said: Then they began to observe the veil in front of him.” [১৫]
হযরত মুহাম্মদ ছাল্লাল্লাহু আলাইহি ওয়াছাল্লাম আল্লাহর আনুগত্য কে সব সময়ই প্রাধান্য দিয়েছেন। তার কাছে “মানুষ” পরিচয়টা ছিল সবচেয়ে বড়। “Mukhannath” এর প্রতি খুশি হয়ে তিনি হত্যা করতে নিষেধ করেন। 
“A Mukhannath, who had dyed his hands and feet with henna, was brought to the Prophet Muhammad (pbuh). He asked, ‘What is the matter with this one?’ He was told, ‘0 Apostle of God, he imitates women.’ He ordered him to be banished. They said, ‘0 Apostle of God, shall we not kill him?’ He replied, ‘I have been forbidden to kill those who pray.” [১৬] 
ধর্মে নয় জটিলতা রয়েছে আইনেঃ
[[“সংবিধানের ৭(২) অনুচ্ছেদে বলা হয়েছে যে,জনগণের অভিপ্রায়ের পরম অভিব্যক্তিরূপে এই সংবিধান প্রজাতন্ত্রের সর্বোচচ আইন এবং অন্য কোন আইন যদি এই সংবিধানের সাথে অসমঞ্জস হয়,তাহা হলে সেই আইনের যতখানি অসামঞ্জস্যপূর্ণ, ততখানি বাতিল হবে৷ অর্থাৎ সংবিধানের কোন অনুচ্ছেদ বা উদ্দেশ্যের সাথে দেশের প্রচলিত কোন আইনের বিরোধ দেখা দিলে সে আইন কার্যকারিতা হারাবে অর্থাৎ সে আইন বাতিল বলে গন্য হবে।
সংবিধানের ৭(খ) অনুচ্ছেদ মোতাবেক সংবিধানের প্রস্তাবনা,প্রথম ভাগের সকল অনুচ্ছেদ,দ্বিতীয় ভাগের সকল অনুচ্ছেদসহ সংবিধানের অন্যান্য মৌলিক কাঠামো সংক্রান্ত অনুচ্ছেদসমূহের বিধানাবলী সংযোজন,পরিবর্তন, প্রতিস্থাপন,রহিতকরণ কিংবা অন্য কোন পন্থায় সংশোধন করা যাবে না। অর্থাৎ কেউ ইচ্ছে করলেই কোন আইনের মাধ্যমে বা অন্য কোন ভাবে কোন নাগরিকের জন্য আইনের শাসন বা মৌলিক মানবাধিকার ভোগ করা থেকে বঞ্চিত করতে পারবে না।
সংবিধানের ১৯(১) অনুচ্ছেদে অনুযায়ী রাষ্ট্র সকল নাগরিকের জন্য সুযোগের সমতা নিশ্চিত করতে বাধ্য এবং ২৬(১) অনুচ্ছেদ অনুযায়ী সংবিধানের মৌলিক অধিকারের সাথে অসমঞ্জস সকল প্রচলিত আইন আপনা আপনি বাতিল বলে গন্য হবে। একই সাথে,২৬(২)অনুচ্ছেদ মোতাবেক রাষ্ট্র সংবিধানের মৌলিক অধিকারের সাথে অসমঞ্জস কোন আইন প্রণয়ন করবে না এবং অনুরূপ কোন আইন প্রণীত হলে তা বাতিল হয়ে যাবে। তাছাড়া,২৭ অনুচ্ছেদ অনুযায়ী সকল নাগরিক আইনের দৃষ্টিতে সমান এবং আইনের সমান আশ্রয় লাভের অধিকারী বলে ঘোষনা করেছে।
আমাদের পবিত্র ও মহান সংবিধানে সকল প্রকার বৈষম্যহীন উল্লেখিত অধিকার সুস্পষ্টভাবে ঘোষিত হলেও বাস্তবে আমারা তার প্রতিফলন দেখি না। বিশেষত যৌন প্রবৃত্তিগত সংখ্যালঘু ব্যক্তি সর্বদা পরিবার,সমাজ,রাষ্ট্র,শিক্ষা ও কর্মক্ষেত্রসহ সর্বত্র বৈষম্যের শিকার হয়। এমন কি দেশের প্রচলিত আইন দ্বারাও তাদের প্রতি বৈষম্য করা হয়” ]][১৭]
৩৭৭ ধারা অনুযায়ী কোন ব্যক্তি স্বেচ্ছাকৃতভাবে কোন পুরুষ,নারী বা জন্তুর সাথে প্রাকৃতিক নিয়মের বিরুদ্ধে যৌন সহবাস করে তবে সেই ব্যক্তির শাস্তির বিধান রয়েছে।
“যদিও প্রাকৃতিক নিয়ম বিরুদ্ধ যৌন সহবাসের সর্বজনীন স্বীকৃত সংজ্ঞা এখনো নির্ণীত হয়নি” [১৮]
[[“অতঃএব, একথা বলার অপেক্ষা রাখে না যে, বাংলাদেশ দণ্ডবিধির ৩৭৭ ধারা আমাদের পবিত্র মহান সংবিধানের প্রস্তাবনা,৭(২),৭(খ),১৯(১),ও ২৭ অনুচ্ছেদে বর্নিত সমঅধিকার,সমসুযোগ,আইনের শাসন,মৌলিক মানবাধিকার, ন্যাচারাল জাস্টিস ও আইনের দৃষ্টিতে সমান অধিকারের সুস্পষ্ট লংঘন এবং উক্ত ধারা সংবিধানের ৭(২),৭(খ) ও ২৬(১)(২) অনুচ্ছেদ অনুযায়ী সংবিধান ও মৌলিক মানবাধিকারের সাথে অসামঞ্জস্যপূর্ণ বিধায় আপনা আপনি বাতিল বলে গন্য”]] [১৯]
সার সংক্ষেপঃ
১.প্রচলিত চিন্তা ভাবনা ও অন্ধ বিশ্বাসের কারণে “সমকামিতা” শব্দকে শাব্দিক দিক থেকে “অশ্লীলতা” অর্থে ব্যবহার করা হয় । কিন্তু দুটি শব্দ এক নয়; দুটোই আলাদা।
২.কোরআনে সেক্সুয়াল ডাইভারসিটির (Sexual Diversity) এর স্বীকৃতি রয়েছে। ইসলামিক প্রোগ্রেসিভ স্কলাররা সেটা নিয়ে গবেষণা করে দেখিয়েছেন।
৩.কোরআনে সকলের জন্য বিয়ের বৈধতা রয়েছে ।
৪.সমকামিতা অপ্রাকৃতিক কিনা কোরআনে এ সংক্রান্ত কোন আয়াত নেই। কোরআনে সংকীর্ণতার স্থান নেই । 
৫.ধর্ম পালনে লিঙ্গভেদ নেই। সবাই সমান । আল্লাহর আনুগত্য প্রকাশ ও ভালো কাজ করাই মুখ্য। এক আল্লাহর আনুগত্য প্রকাশ যেখানে মুখ্য সেখানে ধনী-গরীব,হিজড়া, সমকামী এসব মুখ্য নয়। বিয়ে যেখানে সমাজে সুস্থ্য-সম্পর্কীয় জীবনের আশ্বাস দেয় সেখানে বিয়ের বৈধতাই সুষ্ঠু সমাধান
৬.বিয়ের স্বীকৃতিতে মূল বাঁধা হচ্ছে আইন, ধর্মে বিয়ের বাঁধা নেই । 
৭.মানুষ মানুষের জন্যই; পৃথিবীটাও মানুষের জন্যেই । ভালোবাসাই পারে পৃথিবীকে সুন্দর করতে। 
রেফারেন্সঃ
১.কালেমায়ে তাইয়্যেবা
২.আয যারিয়াত:৫৬
৩.সূরা আন নূরঃ ২৪:৩২
৪. Kecia Ali, Sexual Ethics and Islam: Feminist Reflections on Qur'an, Hadith and Jurisprudence, One world, Oxford, 2006
৫.সূরা বাকারাঃ ২৫৬
৬. সূরা কাফেরুণঃ ১-৬
৭. সূরা আর রুমঃ ২২
৮ . সূরা ইয়াসীনঃ ৩৬
৯. Nicolosi, J., Byrd, D., Potts, R. W., “Retrospective Self-reports of Changes in Homosexual Orientation: A Consumer Survey of Conversion Therapy Clients”, Psychological Reports, Volume 86, June 2000, pp. 1071–1088
১০. সূরা আন-নূর :৩১
১১. http://www.mpvusa.org/sexuality-diversity/
১২. Jewish Antiquities, 1:194-195, available at: http://www.hup.harvard.edu/features/kugbib/ chapter.html
১৩. Surah Ash-Shu’araa:161-163
১৪. Dening, S., The Mythology of Sex, Macmillan General Reference, 1996
১৫. Abu Dawud, Adab, Number. 4928, 4:282.
১৬. Ibid
১৭. http://shahanur.blogspot.com/2013/03/blog-post.html
১৮. http://shahanur.blogspot.com/2013/03/blog-post.html
১৯. http://shahanur.blogspot.com/2013/03/blog-post.html

