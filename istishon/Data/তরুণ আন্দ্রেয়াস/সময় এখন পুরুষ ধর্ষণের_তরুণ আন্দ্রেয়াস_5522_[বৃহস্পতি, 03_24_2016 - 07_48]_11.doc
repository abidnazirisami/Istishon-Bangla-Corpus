সময় এখন পুরুষ ধর্ষণের


বুঝি না, মেয়েরা যে কেন ধর্ষণ করে না ! এখন তো ধর্ষিতা হবার ট্রেন্ড নয়, ধর্ষণকারী হবার ট্রেন্ড । ওরা যেকোন জায়গায় যেকোন নিবাসে যাবে, নিরাপদ এলাকায় ঢুকবে, নিরাপদ পাড়ার দুই একটা ছেলেকে পালাক্রমে নিরাপদে ধর্ষণ করে লিঙ্গ কেটে দিবে, মেরে ফেলবে তা না করে নিজেরাই ধর্ষিত হচ্ছে । অবলা সেজে ঢংগী হয়ে থাকে। বুকের ওড়না ঠাস করে নামিয়ে পুরুষের গলায় পেঁচিয়ে পশুর মত টেনে নিয়ে যাবে। তা না করে পুরুষকে দেখে উল্টো নিজের বুকের মাঝে ওড়না পেঁচিয়ে নিজের গলায় নিজেই ফাঁস চড়ায় । পবিত্র সাজার এক শাশ্বত নাটক। পুরুষাঙ্গের উপর ব্লেড দিয়ে ইচ্ছে মত আঁচড়াবে তা না করে উল্টো লিঙ্গের পূজা করে। দুধ ঢেলে বড় মোটা লিঙ্গকে শান্ত করে । তোমরা যখন হিংস্র বাঘিনী হবে পুরুষ রাষ্ট্র তখন হরিণের মত লাফাবে, পশু গুলো ভয়ে পালাবে। দোষ তো তোমাদেরই।
রাষ্ট্র যখন তোমার নিরাপত্তা দিতে পারে না তখন নিজের নিরাপত্তার ব্যবস্থা নিজেকেই করতে হয়। ছুড়ি রাখবে, ব্লেড রাখবে, পিপার স্প্রে রাখবে। আসলে, এসব সাথে রাখাই কি সমাধান ? খুনের বদলে খুন, ধর্ষণের বদলে ধর্ষণই সমাধান ?
আসলে দোষ কারো না। সমস্যা হচ্ছে আমাদের শিক্ষায় । এদেশের এখন প্রধান সমস্যা হল শিক্ষা। দেশ হয়ে গিয়েছে দল ভিত্তিক আর শিক্ষা হয়ে গিয়েছে এখন প্রতিষ্ঠানকেন্দ্রিক। অথচ শিক্ষার আলো ছড়িয়ে পড়ার কথা ছিল পরিবার থেকে সমাজে, দেশ থেকে দেশান্তরে । সেটা কি হচ্ছে? গ্রামভিত্তিক এদেশে কত জন মা বা মেয়ে আছেন যারা নিজেরা সোচ্চার বা নিজের অধিকার সম্পর্কে সচেতন, বলুন তো? তাদের কাছে স্বাধীন বাংলা মানে কি বলুন তো ? তারা ডিজিটাল বাংলাদেশ কি বোঝে ? তারা কি আকাশ সংস্কৃতির সাথে পরিচিত? বস্তিতে থাকা মেয়েটি তের-চৌদ্দ বছর বয়সেই মা হয়ে যাচ্ছে । এক বেলা খাবার জোটানো আর আগামি দিনটা যেন আজকের মতই ডাল ভাত খেয়ে কাটিয়ে দেয়া যায়, এটাই তাদের সর্বোচ্চ চাওয়া। 
আপনার কি মনে হয় না শিক্ষা কুক্ষীগত হয়ে গিয়েছে কিংবা কুশিক্ষা ছড়িয়ে পড়ছে সবখানে ? স্মার্টফোন, ফেইসবুক উমুক তুমুক অনলাইন এসবের মাধ্যমে মানুষ এখন বেশ কিছু শিখছে, জানতে পারছে কিন্তু সমাজে কি কোন নির্দিষ্ট ফ্রেমে বা কাঠামো গড়ে দিতে পারছেন আমাদের সিনিয়র বা দেশের বুদ্ধিজীবিরা ? আমরাই কি সে কাঠামোর নমুনা তৈরি করতে পারছি ? সামনাসামনি শ্রদ্ধেয় কাউকে দেখলে সালাম দিয়ে বা বিনম্র হয়ে শ্রদ্ধা জানাই। অনলাইনে এই আচরণবোধটুকুন কি আমাদের কেউ শিখিয়ে দিচ্ছে ? অনলাইনে বিশ্ব সংস্কৃতির সাথে আমরা এক হয়ে যাচ্ছি; ভালো কিছু গ্রহণ করছি, খারাপ কিছু গ্রহণ করছি। পাশাপাশি নিজের নৈতিক সংস্কৃতিরও বারোটা বাজাচ্ছি। শিক্ষা এখন আকাশ সংস্কৃতির কাছে কেন্দ্রীভূত। আকাশ সংস্কৃতির লালন কর্তাদের নিকট কেন্দ্রীভূত। অবশ্য দোষ কিছুটা আমাদের রাষ্ট্র ব্যবস্থারও।
আচ্ছা বলুন তো, ছোটদের "বিছানায় মুতা" আর বড়দের "বিছানায় মুতা" কি এক কথা? প্রশ্নটাই কেমন অবান্তর না? আমাদের সমাজের অবস্থা হচ্ছে এমন উল্টোপাল্টা। যার যেখানে যেটা করা উচিত সেটা ঠিক মত কেউই করছেন না। রাষ্ট্র সেটা দেখছেও না। যে যার দায়িত্ব সে তা ঠিক মত পালন করছেন না। সাংবাদিকের উচিত সত্য প্রকাশ করা কিন্তু তিনি তা করছেন না চাকরি হারাবার ভয়ে; শিক্ষকের উচিত ধ্বংসাত্মক রাজনীতি ও চাটুকারিতা বাদ দিয়ে গবেষণায় মন দেয়া, কিন্তু সেটা তারা করছেন না দলপদ হারানোর ভয়ে; বিচারকের কাজ হচ্ছে সুষ্ঠু বিচার করা কিন্তু তা সে করছেন না; রক্ষকরাই এখন ভক্ষক । সকল অনিয়মই এখন স্বাভাবিক মনে হয়। 
এখন দু’একজন ধর্ষণ হলে, দু’একজন খুন হলে, দু’একজন ব্লগার কোপালে কিছু হয় না, এসব খুবই স্বাভাবিক মনে হয় এখন । বরং এক সাথে চার পাঁচজন ধর্ষণ হলে, খুন হলে কোপানো হলে, পিলখানায় বিদ্রোহ হলে সেটা একটা বড় ঘটনা হিসেবে চিহ্নিত করা যেতে পারে তাও সেটা নির্ভর করে মিডিয়া কাভারেজের উপর।
আমরা নেতৃত্বহীন হয়ে পড়ছি, যোগ্য নেতৃত্বের অভাবে মেধাহীন জেনারেশন তৈরি হচ্ছে। এখন দল করলে বিচারক হওয়া যায়, দল করলে বুদ্ধিজীবী হওয়া যায় । সুলভ মূল্যে বুদ্ধি বিক্রিও করা যায়, বিদেশে পিআর নেয়া যায়। মেধাহীন করা হচ্ছে এ জাতি কে, শিক্ষিত গোলাম বানানো হচ্ছে। লক্ষ্যহীন করে অনিশ্চিত ভবিষ্যতের দিকে ঠেলে দেয়া হচ্ছে । রিক্সাওয়ালার ছেলে রিক্সাচালকই হচ্ছে কিংবা খুব বড়জোড় ড্রাইভার হচ্ছে, শিক্ষকের ছেলে বিশ্ববিদ্যালয় পার করে খুব বড়জোড় বাইরে থেকে ডিগ্রির প্রত্যাশায় হাবুডুবু খাচ্ছে, ব্যবসায়ীর ছেলে লন্ডন থেকে ডিগ্রী নিয়ে ইন্ডাস্ট্রিয়ালিস্ট হচ্ছে। সবাই কিছু না কিছু হচ্ছে কিন্তু শিক্ষিত আর কেউ হচ্ছে না, মানুষ কেউ হচ্ছে না, দেশ প্রেমিক কেউ হচ্ছে না।
আগামী বছর গুলোতে হয়তো অর্থনীতির হিসেব নিকেশে জিডিপি তে এগিয়ে যাবে দেশ কিন্তু এটাই কি আসল এগিয়ে যাওয়া ? সমাজ কাঠামো, আইন শৃঙ্খলা কে বাদ দিয়ে দেশ এগুবে কিভাবে? আইন শৃঙ্খলার উন্নয়ন মানে কি অপরাধী গ্রেফতারের সংখ্যা বাড়ানো নাকি অপরাধ নিধনের মাত্রা বাড়ানো ?
এখনতো মেয়েরা আগের চেয়ে কিছুটা স্বাধীন হচ্ছে । কাজ করছে, আয় রোজগার করছে। গ্রামে যারা পারছে না সেটা শিক্ষার অভাবে । এখনতো মেয়েরা চাইলে নিজের পছন্দমত জামা সেলোয়ার পড়তে পারে,হিজব খুলে শাড়ি গহনা পড়তে পারে। কিন্তু তারপরও কেন মেয়েরা ধর্ষণ হচ্ছে ? 
আমরা ডিজাটালাইড হচ্ছি, ফ্যান ফলোয়ার বাড়াচ্ছি কিন্তু লাভের লাভ কি কিছু হচ্ছে ? বাচ্চা সংসার নিয়ে দিন চলে যাচ্ছে কিন্তু শিক্ষার আসল আদর্শ টুকুন কি ছেলেমেয়েদের দিতে পারছি? সুখি হবার সত্য সহজ আদর্শ কি ওদের দিতে পারছি ? দিনে দিনে স্বাক্ষরতার হার বাড়ছে তড়তড় করে কিন্তু সঙ্গে সঙ্গে মর্ডান আনসিভিলাইজড হবার আশঙ্কাও বাড়ছে ।

