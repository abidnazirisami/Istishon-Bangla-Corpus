হেফাযতে পর্দা


সবাই আধুনিকতার জলে ভাসছে; নারীও ভাসছে কিন্তু পর্দার ভয় ওদের থেকেই যাচ্ছে, মনের পর্দা, যোনীর পর্দা। যতদিন পর্যন্ত নারী নিজের পর্দার পূজো করবে ততোদিন এভাবেই পর্দাবন্দী থাকবে ওরা। পর্দা ভাঙা নারীরাই বেশি সফল, বেশি কনফিডেন্ট, বেশি গোছালো। পর্দা ভাঙা নারীরাই শিক্ষার আলো ছড়িয়ে দিতে পারে, নিজেরা বার হাত শাড়ী পরলেও পুরুষকে বার হাত শাড়ী দিয়ে ফাঁসিও দিতে পারে; কোমড়ে শাড়ির আঁচল গুঁজে একাই পুরুষ সমাজের বিরুদ্ধে লড়াই করতে পারে; এক হাতে সন্তান আর অন্য হাতে দাঁ নিয়ে একাই আত্মরক্ষা করতে পারে; পুরুষস্বত্বার গোঁড়ামি, নোংরামির জবাব দিতে পারে, বুক টান টান করে চলতে পারে; রাইফেল, পিস্তল চালিয়ে গুলি করে সমাজের পুরুষ পুশুগুলোকে নিঃশেষ করতে পারে। 
মেয়েরা কেনই বা বোরখা পরে আর কেনই বা হিজাব পরে? কি ঢাকে ওরা ? শরীর ঢাকে? শরীরের কোন অঙ্গ ঢাকে? আগেতো শুধু যোনীকেই লজ্জাস্থান মনে করা হতো। আর এখন তো নারীর সম্পূর্ণ শরীরই “লজ্জাস্থান”, পুরো শরীরটাকেই ওরা যোনীতে পরিণত করেছে। শুধু যোনী ঢেকে রাখলেই তো হয়; বড় বড় ওড়না, বোরখা, আলখাললা পরা তো রীতিমত একরকম অপচয় বা স্টাইল ডিজাস্টার্স এর মতো। যোনী ফেটে যাওয়ার ভয়ে সম্পূর্ণ শরীর বোরখা দ্বারা আবৃত করে রাখছে। যোনীর পর্দা হেফাজত করতে করতে মেয়েরা নিজের অজান্তেই সম্পূর্ণ শরীর পর্দাবৃত করে ফেলেছে। শুধু শরীর নয়; মনকেও পর্দাবৃত করছে। ওরা স্বপ্ন দেখে মা হওয়ার; ওরা বাবা হওয়ার স্বপ্ন দেখে না। আবার কেউ কেউ বাবা হওয়ার স্বপ্নও দেখে কিন্তু যোগ্য হতে চায় না, নিজেকে প্রস্তুত করতে চায় না; প্রগতি চায় কিন্তু স্বাধীনতা চায় না । 
মেয়েদের শরীর বা এর বিভিন্ন অঙ্গের সাথে শাকসবজি, ফলমূল ও খাদ্যবস্তুর এক অদ্ভুত রকমের উপমা আমাদের সমাজ নির্ধারণ করে দিয়েছে। যেমন ধরুন, মেয়েদের শরীর হচ্ছে মিষ্টি কিংবা তেঁতুল, বুক হচ্ছে কমলা, আপেল কিংবা লাউ, পুষ্ঠ হচ্ছে মিষ্টি কুমড়া, যোনী কে বলা হয় গোলানানা রকম উপমা। আবার ছেলেদের যৌনাঙ্গ কে বলা হয় কলা, শসা, বেগুন, মূলা, গাজর ইত্যাদি। শরীরের সাথে ভোগ্যপণ্যের তুলনায় ধীরে ধীরে শরীর পরিণত হয়েছে ভোগবস্তুতে। ফলে শরীর কে খাওয়ার ইচ্ছে জাগাটাই স্বাভাবিক। কারো মিষ্টি খেতে ইচ্ছে হলে নারী-দেহের কথা মনে পড়ে, কারো কমলা খেতে ইচ্ছে হলে নারীর বুকের কথা মনে পড়ে, আবার কারো কলা খেতে মনে পড়লে পুরুষ লিঙ্গের কথা মনে পড়ে। সমাজ শরীর কে করেছে মধু আর ধর্ষক কে বানিয়েছে ভ্রমর; নারীকে বানিয়েছে চিনি মিষ্টি আর পুরুষকে বানিয়েছে পিঁপড়া। 
যেকোন আড্ডায়, যে কোন জলসায় শরীর হচ্ছে সবচেয়ে মুখরোচক টপিক। টঙ দোকানের চায়ের আড্ডা থেকে শুরু করে কাসিনোর জুয়া কিংবা বেহেশতের দরবার পর্যন্ত নারী শরীর হচ্ছে ভোগ বিলাসের মাধ্যম। নারীকে, নারীর শরীর কে , নারীর চরিত্র কে, নারীর কর্মক্ষমতাকে এমন ভাবে উপস্থাপন করা হয়েছে যেন নারী মানেই শুধু লবন মাখিয়ে টক খাওয়া ও টাস টাস শব্দ করে জিহ্ববায় বারি দেয়া কিংবা নেশা ধরা হুইসকির বোতল কিংবা সেলফি রোগে আক্রান্ত বুদ্ধিহীন ঢঙি অবলা। সমাজ এভাবেই চলছে। সমাজ নারীকে মা বানাতে চায়, বাবা বানাতে চায় না; বাবার আদলে মা কে দেখতে চায় না। মা রান্না বান্না করে সব কষ্ট সহ্য করে সকল অত্যাচার নিপীড়ন সহ্য করে মুখে খাবার তুলে দেয়; সমাজ চায় নারী আজীবন মায়ের ভূমিকায় থাকুক। সমাজ চায় না মায়েরা বাবার ভূমিকা পালন করুক। বাবা হতে গিয়েই নারীর যত দোষ, ধর্ষণ।
অপ্রিয় সত্য, নারী পর্দা কে জীবনের এক অমূল্য সম্পদ মনে করে। ছোটবেলা থেকেই নারীকে এমন মানসিকতায় বড় করা হয় যে, নারীর যোনীর পর্দাই হচ্ছে তার জীবন প্রদীপ। এই প্রদীপ পর্দা ফেটে যাওয়া মানে নারী নষ্টা। ছোটবেলা থেকেই নারীর মন কে এমন এক স্বপ্ন দেখানো হয় যে, একদিন এক রাজকুমার আসবে, পুরুষাঙ্গ নামক যাদুর কাঠি দিয়ে পর্দা ফাটিয়ে নারীকে উদ্ধার করবে, নারী কে বানাবে পুরুষের পর্দারাণী। “হেফাযতে পর্দা” স্বপ্নে নারী নিজেকে আবদ্ধ রাখে, ঢেকে রাখে, বন্দী করে রাখে নিজেকে। নারী মনে করে তার যোনীর পর্দা যে ফাটাবে সেই তার ভগবান মহেশ্বর; সে পুরুষটিই হবে তার ত্রাণকর্তা; সে পুরুষ যা বলবে সেটিই শিরোধার্য। সে পুরুষ যদি বলে মরে যাও, নারী আত্মহত্যা করে; সে পুরুষ যদি বলে শরীর কে পোশাক দ্বারা আবৃত করো, নারী বোরখা পড়ে; সে পুরুষ যদি বলে ঘরে থাকো, নারী রান্না ঘরকে নিজের দুনিয়া বানায়; সে পুরুষ যদি বলে কাছে আসো, নারী বাচ্চা উৎপাদন করে। নারী যত সফলই হোক না কেন, যতই জ্ঞানে, মনে, গুণে নিজেকে পুরুষের চেয়ে বড় করুক না কেন সংসার পাতানোই হচ্ছে নারীর মনের এক শাশ্বত এইম ইন লাইফ, পর্দা ফাটানো সেই পুরুষটির জন্যই নারীর শত শত প্রহর অপেক্ষা। নিজের স্বাধীনতা, শিক্ষা, ক্যারিয়ার, কষ্টার্জিত জ্ঞানের আলো সব কিছুই ফেটে চৌচির হয়ে যায় যোনীর পর্দা ফাটার সাথে সাথে। কিছু কিছু নারী অফিস আদালতে গেলেও, ক্যারিয়ারকে প্রাধান্য দিলেও, আধুনিক বারে নাচানাচি করলেও কেন যেন ঘুরে ফিরে সেই পর্দা ফাটানো পুরুষের কাছেই আত্মসমর্পণ করে। বাবা আর হতে পারে না; মা হয়েই নিজেকে রান্না ঘরে আবদ্ধ থাকতে হয় তাকে। 
সমাজে প্রগতি হচ্ছে, ভাগও হচ্ছে। সমাজের কেউ কেউ মাদ্রাসা, মক্তবে শিক্ষা নিচ্ছে, কেউ নিচ্ছে বিশ্ববিদ্যালয়ে, কিনছে বিশ্বমানের ডিগ্রী। কেউ হচ্ছে হুজুর, কেউ হচ্ছে শিক্ষক, কেউ ব্যাংকার, কেউ চাকুরে, কেউ রাজনীতিবিদ। নারীর অংশগ্রহণও বাড়ছে। কিন্তু তবুও নারী ভাগ্য পরিবর্তন হচ্ছে না। সামজের বুইড়া প্রথা কে বুড়ো আঙুল দেখানো মেধাবী মেয়েটি বিশ্ববিদ্যালয়ের গণ্ডী পার হয়েও স্বামী, সন্তান ও সংসারের অজুহাতে কাজের বেটি রহিমা কিংবা আয়েশা বুয়া হয়েই চুপচাপ নিজের স্বত্তা কে জলঞ্জলি দিচ্ছে। পানি চক্রের মতো মা হওয়ার চক্রটি বার বার আবর্তিত হয়; পার্দা ফাটানো ব্যক্তিকেই স্বামী আর বাচ্চার বাবা মেনে নিয়েই নিজের স্বত্তাকে আবৃত রাখে। এই চক্রই এখন নিয়ম হয়ে দাঁড়িয়েছে। মা মেয়েকে শেখাচ্ছেন, মেয়ে আবার মা হয়ে তার মেয়েকে শেখাচ্ছেন। এভাবেই চলছে পর্দা ও পুরুষের শাসন ইতিহাস। 
সংসার পাতানো, পরিবার গঠন, সমাজ বানানো, দেশ গড়া এসবে পুরুষের চেয়ে নারীর আগ্রহ বেশি। নারীর নার্সিং পাওয়ার বেশি, কাছে টানার ক্ষমতা বেশি, কাছে বেঁধে রাখার ক্ষমতা বেশি। পুরুষ এসব কম বোঝে; পুরুষ বুঝে অর্থ । পুরুষ বোঝে পেট ঠান্ডা তো জগত ঠান্ডা; খাদ্য আর ভোগ এই দুয়ে মিলেমিশে পুরুষের মন। পুরুষের ক্ষমতা অর্থের প্রাচুর্য দ্বারা নির্ধারিত হয়, খাদ্য যোগাড়ের ক্ষমতার উপর পুরুষের যোগ্যতা নির্ভর করে। আর তাই নারীকে খাদ্যবস্তু ভাবাটাও পুরুষের পক্ষে অবাস্তব কিছু না। খাদ্যবস্তু হয়েই নারী নিজেকে প্রতিষ্ঠিত করছে; নিজের যোগ্যতা কে দেশ বিদেশ সবখানে ছড়িয়ে দিচ্ছে। কিছু নারী সফল হচ্ছে, কিছু নারী পারছে না। নারী বঞ্চিত হচ্ছে ; স্বাধীনতা দিচ্ছে কিন্তু পায়ে শিকল বেঁধে দেয়া হচ্ছে, পাখি বানানো হচ্ছে কিন্তু ডানা কেটে দেয়া হচ্ছে। পর্দা ফেটে যাওয়ার ভয় মনে ঢুকিয়ে দেয়া হচ্ছে। শেখানো হচ্ছে পর্দা না ফাটা নারীই হচ্ছে পুরুষের রাজশ্রী, পুরুষের সফলতা অর্জনের প্রেরণা। পর্দাবৃত নারীই হচ্ছে জান্নাতের হুর বা গৃহ পালিত গাভী; যে গাভী পুরুষ মনের আমিষের চাহিদা পূরণ করবে, বছরে বছরে বাছুর উৎপাদন করবে । নারীও মেনে নিচ্ছে এই প্রচলিত অনিয়ম। 
যতই প্রগতি আসুক না কেন নারীর ভাগ্য নারীকেই ঠিক করতে হবে, ওদেরই নির্ধারণ করতে হবে ওরা কি চায়। ওরা কি অবলা হয়ে পর্দার ভয়ে ঘরমুখো হবে, ধর্ষণ হবে, ওরা কি খাদ্যবস্তুই থেকে যাবে, ওরা কি শুধু বিছানাই গরম করবে, বুদ্ধিহীন সেলফি প্রজন্মের ধিক্কার হয়ে থাকবে নাকি শরীরের পর্দা মনের পর্দা ভেঙে নারী সেনার মত রাইফেল হাতে দেশ রক্ষা করবে, সমাজ রক্ষা করবে, আত্মরক্ষা করবে- ওরাই সিদ্ধান্ত নিক।

