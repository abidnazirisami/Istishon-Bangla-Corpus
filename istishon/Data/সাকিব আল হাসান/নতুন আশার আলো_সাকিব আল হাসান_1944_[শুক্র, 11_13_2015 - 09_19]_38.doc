নতুন আশার আলো


অটিজম শব্দের সঙ্গে আমরা যতটা না পরিচিত, তার চেয়ে বেশি পরিচিত অটিস্টিক শিশুদের সঙ্গে। কারণ, এমন কোন গ্রাম বা মহল্লা খুঁজে পাওয়া দায় যেখানে কোন অটিস্টিক শিশুর দেখা মেলে না। সুস্থ-স্বাভাবিক শিশুর চেয়ে অটিস্টিক শিশুদের আচরণ কিছুটা অন্যরকম হওয়ায় মানুষের চোখে পড়ে বেশি। ২০৩০ সালের মধ্যে দারিদ্র্য, লিঙ্গ বৈষম্য দূর করে ১৭টি ক্ষেত্রে বিশ্বকে এগিয়ে নিতে টেকসই উন্নয়ন লক্ষ্যমাত্রা (এসডিজি) গ্রহণ করেছেন বিশ্বনেতারা। এই লক্ষ্যমাত্রায় সহমত দিয়েছে বাংলাদেশও। যুক্তরাষ্ট্রভিত্তিক আন্তর্জাতিক চিকিৎসা বিষয়ক সংস্থা সেন্টার ফর ডিজিজেস কন্ট্রোল’র (সিডিসি) এর ২০১২ সালের তথ্য মতে, বাংলাদেশে প্রতি ৮৮ জন শিশুর মধ্যে ১ জন অটিস্টিক। সমাজকল্যাণ মন্ত্রণালয়ের একটি হিসেব অনুযায়ী, এদেশে ১২ লাখ ৯০ হাজার শিশু অটিজম আক্রান্ত। এ সংখ্যা অনেক দেশের জনসংখ্যার কাছাকাছি। বাংলাদেশে অটিস্টিক শিশুদের উন্নয়নে ঢাকায় প্রথম কাজ শুরু করে ‘সোসাইটি ফর দ্য ওয়েলফেয়ার অব অটিস্টিক চিলড্রেন (সোয়াক)। বেসরকারি পর্যায়ে ঢাকায় বেশ কিছু স্কুল আছে। বঙ্গবন্ধু শেখ মুজিব মেডিকেল বিশ্ববিদ্যালয় (বিএসএমএমইউ) ক্যাম্পাসে চলছে সিনাকের কার্যক্রম। সেখানে এই শিশুদের বিশেষ কৌশলে বিভিন্ন দৈনন্দিন কাজকর্মে অভ্যস্ত করে তোলেন অটিজম প্রশিক্ষকরা। মিরপুরে রয়েছে ’অটিজম রিসোর্স সেন্টার। ২০১১ সালের ২৫ জুলাই সায়মা ওয়াজেদের (পুতুল) পরামর্শক্রমে এবং স্বাস্থ্য অধিদফতরের তত্ত্বাবধানে Autism spectrum disorders and developmental disabilities in Bangladesh and South Asia এর আন্তর্জাতিক সম্মেলনে ১১টি দেশের অংশগ্রহণে 'ঢাকা ঘোষণা' গৃহীত হয়; যা অটিজম শিশুদের উন্নয়নে এক মাইলফলক হিসেবে ধরা হয়। তার প্রচেষ্টায় ২০১১ সালের ২৫ জুলাই গঠিত হয় SOUTH ASIAN AUTISM NETWORK । ২০১৩ সালে ভারতের রাজধানীতে এর প্রথম সভা অনুষ্ঠিত হয়। সেখানে কয়েকটি দেশের প্রতিনিধিরা অংশগ্রহণ করে বাংলাদেশে প্রথম সদর দফতর প্রতিষ্ঠিত করে। স্বাস্থ্য মন্ত্রণালয়ের অধীনে সরকারি মেডিকেল কলেজ পর্যায়ে ১০টির মতো শিশু বিকাশ কেন্দ্র রয়েছে। এ ছাড়া সমাজকল্যাণ মন্ত্রণালয়ের অধীনে প্রতিটি জেলায় প্রতিবন্ধী সেবা ও সাহায্য কেন্দ্র থেকে অটিজম সেবা নেয়ার সুযোগ রয়েছে।

