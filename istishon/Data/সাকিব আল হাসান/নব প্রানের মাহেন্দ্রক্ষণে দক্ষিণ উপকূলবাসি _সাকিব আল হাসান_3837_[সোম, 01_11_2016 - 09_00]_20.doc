নব প্রানের মাহেন্দ্রক্ষণে দক্ষিণ উপকূলবাসি 


নব প্রানের মাহেন্দ্রক্ষণে দক্ষিণ উপকূলবাসি। খুব শীঘ্রই আনুষ্ঠানিকভাবে বাণিজ্যিক ভিত্তিতে চালু হচ্ছে দেশের তৃতীয় সমুদ্র বন্দর পায়রার। জানুয়ারী ২০১৬ মাসের যে কোন দিন জাহাজ থেকে পণ্য খালাশের মধ্য দিয়ে বন্দরের কার্যক্রম আনুষ্ঠানিকভাবে চালু হচ্ছে। কলাপাড়ার গোটা উপকূলজুড়ে বিরাজ করছে ভিন্ন মাত্রার আমেজ। পণ্য খালাশের জন্য কাস্টম কর্তৃপক্ষের জন্য একতলা একটি ভবনের কাজ সম্পন্ন হয়েছে। বহুতল অফিস ভবন নির্মাণ কাজ চলছে। পণ্যবাহী জাহাজের সঙ্গে বন্দর কর্তৃপক্ষের ওয়ারলেসের যোগাযোগের জন্য টাওয়ার নির্মাণ করা হয়েছে। এক মহাকর্মযজ্ঞ চলছে পায়রা বন্দর প্রকল্প এলাকায়। প্রকল্প এলাকায় ১৬ একর জায়গা নিয়ে সীমিত পরিসরে অনেক আগেই ভৌত অবকাঠামো নির্মিত হয়েছে। চট্টগ্রামের কুতুবদিয়ার আদলে দক্ষিণাঞ্চলের সিমেন্ট, ক্লিঙ্কার, গম, সারসহ বিভিন্ন মালামাল খালাশের সুবিধা তৈরি হবে। সেই সঙ্গে দক্ষিণাঞ্চলবাসীর বহুল আকাঙ্ক্ষিত পায়রাবন্দর চালুর মধ্য দিয়ে তাদের অর্থনৈতিকভাবে ভাগ্যোন্নয়নের অগ্রযাত্রা। এদিকে চট্টগ্রাম ও মংলা বন্দরে পণ্য জটের চাপ বহুলাংশে লাঘব হবে। চট্টগ্রাম ও মংলায় ন্যায় পায়রাবন্দর নাব্যতা সঙ্কটের কারণে জোয়ার-ভাটার ওপর নির্ভরশীল হতে হবেনা পণ্য খালাশে। পদ্মা সেতুর নির্মাণ কাজ শেষ হলে পায়রা বন্দর হতে যাচ্ছে দেশের সবচেয়ে গুরুত্বপূর্ণ বন্দর। পায়রাবন্দর এলাকায় নিরাপত্তার কোন শঙ্কা নেই। দেশের সর্ববৃহৎ শের-ই-বাংলা নৌঘাটি নির্মিত হচ্ছে। পায়রাবন্দরকে ঘিরে বিরাজ করছে সাগরপাড়ের কলাপাড়া অঞ্চলের মানুষের মাঝে এক ধরনের উচ্চাকাঙ্ক্ষা। স্বপ্ন পূরণের দার প্রান্তে দক্ষিণ উপকূলের কোটি মানুষ।

