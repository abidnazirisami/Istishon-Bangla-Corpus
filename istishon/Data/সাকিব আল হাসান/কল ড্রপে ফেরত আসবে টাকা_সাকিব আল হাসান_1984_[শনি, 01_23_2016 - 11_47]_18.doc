কল ড্রপে ফেরত আসবে টাকা


বর্তমানে কল ড্রপ একটি সাধারণ ব্যাপার হয়ে দাড়িয়েছে। কল রিসিভ করার কিছু সময় পর অপর প্রান্ত থেকে কিছুই শোনা যাচ্ছে না অথবা মিউজিক শোনা যাচ্ছে এটা একটি বিরক্তিকর। জরুরী কথা বলছেন এরই মধ্যে কল ড্রপ হলে কেমন লাগে? তাছাড়াও আবার টাকা কাটছে মোবাইল ফোন অপারেটরা। তাই মোবাইল ফোনে প্রতি কলড্রপে এক মিনিট করে ক্ষতিপূরণ দিতে অপারেটরগুলোকে নির্দেশ দেওয়া হয়েছে। কতটি কলড্রপ হলো, আর কত মিনিট ফেরত দেয়া হলো এটা বিটিআরসি যথাযথভাবে মনিটর করবে এবং কলড্রপের ক্ষতিপূরণ যথাযথই দেওয়া হবে । কলড্রপসহ মোবাইল ফোন গ্রাহকদের নানা ভোগান্তির অবসান কল্পে নানা উদ্যোগ নেওয়া হয়েছে। প্রতিবেশী দেশ ভারতেও গত বছর প্রতিটি কলড্রপের জন্য গ্রাহকদের এক রুপী করে ক্ষতিপূরণ দেয়ার বিধান চালু করা আছে। আমাদের দেশের মোবাইল ফোন অপারেটর গুলিকে গ্রাহক সেবা উন্নয়ন ও কল ড্রপের টাকা ফেরত দিতে সরকারের পক্ষ হতে নির্দেশ দেওয়া হয়েছে। গ্রাহকরা এই সুবিধা শীগ্রই পেতে যাচ্ছে।

