আইন শৃঙ্খলার মান নিয়ন্ত্রনে মেট্রোপলিটন হচ্ছে গাজীপুর ও রংপুর সিটি


‘গাজীপুর মহানগর পুলিশ আইন, ২০১৫’ এবং ‘রংপুর মহানগর পুলিশ আইন, ২০১৫’- আদলে গাজীপুর ও রংপুর সিটি করপোরেশন এলাকাকে মেট্রোপলিটন করা হচ্ছে। এ দুটি সিটি করপোরেশন এলাকার জন্য ঢাকা মেট্রোপলিটন পুলিশের (ডিএমপি) আদলে পৃথক মহানগর পুলিশ বাহিনী গঠন করা হচ্ছে। সালনা, জয়দেবপুর, চৌরাস্তা, কোনাবাড়ী, মীরেরবাজার, বোর্ডবাজার, মৌচাক, কাশিমপুর, টঙ্গী পূর্ব ও টঙ্গী পশ্চিম এই ১০টি এলাকা নিয়ে গাজীপুর মেট্রোপলিটন পুলিশ (জিএমপি) গঠন হবে। অপরদিকে, রংপুর সিটি করপোরেশন এলাকায় কোতোয়ালি, হাজীরহাট, পরশুরাম, তাজহাট, মাহীগঞ্জ ও হারাগাছ ৬টি থানা নিয়ে রংপুর মহানগর পুলিশ ইউনিট হবে। গাজীপুর ও রংপুর সিটি করপোরেশন এলাকাকে মেট্রোপলিটনের আয়ত্তায় আসলে আইন শৃঙ্খলার মান নিয়ন্ত্রনে সফল হবে আইন শৃঙ্খলা বাহিনী এমনটাই আশা করে বাংলার সুশীল সমাজ।

