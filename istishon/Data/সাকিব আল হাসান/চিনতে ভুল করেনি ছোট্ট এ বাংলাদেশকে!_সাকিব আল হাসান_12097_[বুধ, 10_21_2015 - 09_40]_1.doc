চিনতে ভুল করেনি ছোট্ট এ বাংলাদেশকে!


লন্ডনের প্রভাবশালী সাময়িকী দি ইকোনমিস্ট সাম্প্রতিক বছরগুলোতে বাংলাদেশের অনেক বিষয়ে কঠোর মন্তব্য করলেও এ দেশকে চিনতে ভুল করেনি। ২০১২ সালের ৩ নভেম্বর ‘আউট অব দ্যা বাস্কেট’ নিবন্ধে ইকোনমিস্ট বলেছে, ‘কী করা যায়, সেটা দেখিয়ে দেওয়ার মডেলে পরিণত হয়েছে বাংলাদেশ। কী করে উন্নয়নের মডেলে পরিণত হওয়া যায়, সেটা দেখিয়ে দিয়েছে বাংলাদেশ। যদিও তার অগ্রগতি রাজনীতির কারণে ভঙ্গুর রয়ে গেছে। সামাজিক প্রায় সব সূচকে বাংলাদেশ যে ভারতকে ছাপিয়ে যেতে পারল, সেটা কিন্তু রাজনৈতিক অস্থিরতাকে বাগে আনতে না পারার অক্ষমতা। রাজনৈতিক স্থিতিশীলতা থাকলে আমরা কোথায় যেতে পারতাম, সেই প্রশ্ন অমীমাংসিত থাকলেও এসব অর্জনের পথে তা বাধা হয়ে দাঁড়ায়নি। সীমিত হলেও একটি উন্নয়নের গল্প ইতিমধ্যে বাস্তবে রূপ নিয়েছে। বাংলাদেশ ও তার জনগণকে তাই নিজের শক্তির দিকে নতুন করে নজর দিতে হবে। মনের গহিনে লালন করতে হবে আত্মমর্যাদা ও আস্থা। 

