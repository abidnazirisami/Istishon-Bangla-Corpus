ফুটওভারব্রিজ এখন যেনো এক স্বর্গরাজ্য


‘জোটে যদি মোটে একটি পয়সা, খাদ্য কিনিয়ো ক্ষুধারলাগি, দুটি যদি জোটে অর্ধেকে তার ফুল কিনে নিয়ো, হেঅনুরাগী’ ফুলের প্রতি এমন প্রীতি যে শুধু কবিরই আছে তা নয়। ফুল হলো ভালোবাসা, পবিত্রতা ও সৌন্দর্যের প্রতীক। অনেকেরই এই ফুলের বাগান করার স্বপ্ন থাকলেও যান্ত্রিক শহরের যারা বাস করেন তাদের বাসা-বাড়িতে তা পারেন কজন? অগত্যাই পড়ার টেবিল, বাসার ছাদ, দরজা, বারান্দা বা জানালার গ্রিলে টবের মাধ্যমে ফুলের বাগান সাজান অনেকেই। কিন্তু যান্ত্রিক এই শহরেও পথ চলতেই যদি ফুলের সুবাস পাওয়া যায়, তাহলে কেমন হবে একবার ভাবুনতো! পথচারীদের জন্য সেই ব্যবস্থাই করেছে ঢাকার দুই সিটি কর্পোরেশন। ফুলের প্রতি মানুষের এমন আগ্রহকেই কাজে লাগিয়ে রাজধানীর সবকটি ফুটওভারব্রিজকে জনবান্ধব হিসেবে গড়ে তুলতে উদ্যোগ নিয়েছে। এরই মধ্যে বেশ কয়েকটি ওভারব্রিজ ফুলেফুলে সাজিয়ে দেয়া হয়েছে। সিটি কর্পোরেশনের এই ব্যতিক্রমি উদ্যোগে বেশ সাড়াও দিচ্ছে নগরবাসী। ফুটওভারব্রিজে ফুলে ফুলে শোভিত বাগান দেখে মুগ্ধ সবাই। আগে যেসব ফুটওভারব্রিজে মানুষ তে দূরের কথা অন্য কোনো প্রাণিরও চিহ্ন দেখা যেতো না সেই ফুটওভারব্রিজ এখন যেনো এক স্বর্গরাজ্য। যার কারনে ওভারব্রিজগুলো দৃষ্টি নন্দিত হওয়ায় ফুট ওভারব্রিজগুলো ব্যবহারে আগ্রহি হচ্ছে মানুষ।

