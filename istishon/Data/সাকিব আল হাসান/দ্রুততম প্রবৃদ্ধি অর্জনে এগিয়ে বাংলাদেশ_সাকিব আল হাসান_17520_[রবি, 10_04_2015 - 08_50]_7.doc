দ্রুততম প্রবৃদ্ধি অর্জনে এগিয়ে বাংলাদেশ


বিশ্বব্যাংকের প্রতিবেদন অনুযায়ী পৃথিবীতে দ্রুততম প্রবৃদ্ধির অঞ্চলে পরিণত হয়েছে দক্ষিণ এশিয়া। বর্তমান বছরে এই অঞ্চলের ৭ শতাংশ প্রবৃদ্ধি আয় ২০১৬ সালে ৭ দশমিক ৪ এ উন্নীত হবে বলে আশা করা হচ্ছে। ২০১৫ সালের হিসেবে দ্রুত বর্ধনশীল এই অঞ্চলে ৭ দশমিক ৫ শতাংশ প্রবৃদ্ধি নিয়ে শীর্ষে থাকা ভারতের পরেই ৬ দশমিক ৫ শতাংশ প্রবৃদ্ধি নিয়ে বাংলাদেশ রয়েছে দ্বিতীয় অবস্থানে। ২০১৬ সালে ভারতের প্রবৃদ্ধি ৭ দশমিক ৮ শতাংশ পর্যন্ত বাড়লেও বাংলাদেশের প্রবৃদ্ধি ৬ দশমিক ৫ শতাংশে অপরিবর্তিত থাকবে। চলতি বছর এপ্রিলে বাংলাদেশের অভ্যন্তরীন অর্থনীতিতে তাৎপর্যপূর্ণ গতিশীলতা এসেছে বলে বিশ্বব্যাংকের ওই প্রতিবেদনে জানানো হয়। কৃষিতে সন্তোষজনক উৎপাদন এবং অভ্যন্তরীণ চাহিদা পূরণে সক্ষমতা অর্জন প্রবৃদ্ধি ধরে রেখেছে বলে মনে করে বিশ্ব ব্যাংক। দেশটির অগ্রসরমান অর্থনৈতিক প্রেক্ষাপট বিবেচনায় আগামী বছর মোট দেশজ উৎপাদন বা জিডিপি দাড়াবে ৭ দশমিক ৮ শতাংশ। বর্তমান প্রবৃদ্ধির হার ধরে রেখে দ্রুততম প্রবৃদ্ধি অর্জনে এগিয়ে যাচ্ছে বাংলাদেশ। 

