দেশের পতাকাকে সুউচ্চ মর্যাদায় নিয়ে যেতে দৃঢ় প্রত্যয় বাংলাদেশ নারী ক্রিকেট দল


অবশেষে সব জল্পনা-কল্পনার অবসান ঘটিয়ে পাকিস্তান সফরে যাওয়ার ব্যাপারে সবুজ সংকেত পেল বাংলাদেশ নারী ক্রিকেট দল। দুটি ওয়ানডে এবং দুটি টি-২০ খেলতে ১০ দিনের সফরে যাচ্ছে দলটি। পাকিস্তানের পক্ষ থেকে সর্বোচ্চ নিরাপত্তার নিশ্চয়তা পাওয়ার পরই কেবল নারী ক্রিকেটারদের সে দেশ সফরের অনুমতি দেয়া হয়েছে। এ বছর জিম্বাবুয়ে দল সফর করেছিল পাকিস্তানে, কোন অঘটন ছাড়াই নির্বিঘ্নে সফর শেষ করে দলটি। এরপরই পাকিস্তান ক্রিকেট বোর্ড বাংলাদেশ নারী দলকে তাদের দেশে আমন্ত্রন জানায়। নিরাপত্তা পরিদর্শক দলের সবুজ সংকেতের পরই নারী দলকে পাঠানোর ব্যাপারে সিদ্ধান্ত নেয়া হয়। আগামী দুই এক দিনের মধ্যেই পাকিস্তান সফরের জন্য বাংলাদেশ নারী দল ঘোষণা করা হবে। ২৭ কিংবা ২৮ সেপ্টেম্বর পাকিস্তানে যাবে দলটি।আমরা কি কখন কল্পনা করেছি বিশ্ব পরিমন্ডলে বাংলাদেশের নারী ক্রিকেট দল এভাবে বীরদর্পে দেশের পতাকাকে সুউচ্চ মর্যাদায় নিয়ে যেতে পারবে? ধন্যবাদ জানাই এই সকল নারী ক্রিকেটারদেরকে। 

