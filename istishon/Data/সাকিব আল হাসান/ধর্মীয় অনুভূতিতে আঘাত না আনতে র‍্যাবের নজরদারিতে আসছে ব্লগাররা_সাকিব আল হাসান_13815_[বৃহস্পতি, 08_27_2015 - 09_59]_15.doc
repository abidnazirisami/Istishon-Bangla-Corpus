ধর্মীয় অনুভূতিতে আঘাত না আনতে র‍্যাবের নজরদারিতে আসছে ব্লগাররা


বেশ আগে থেকে ভাবছিলাম ব্লগাররা ধর্মীয় অনুভূতিতে আঘাতের মাধ্যমে দেশে যে অস্থিরতার সৃষ্টি করেছে তা যদি দ্রুত বন্দ বা নজরদারিতে না আনা যায় তাহলে এ দেশের পরিণতি আরও ভয়াবহের দিকে যাবে। ঠিক তখনই বর্তমান সরকার আমার ভাবনার প্রতিফলন ঘটিয়ে আমাকে চিন্তামুক্ত করল। পাশাপাশি দেশের জন্য একটি বাস্তবমুখী পদক্ষেপ গ্রহণ করল। ব্লগ বা অন্য কোনো মাধ্যমে কেউ ধর্মীয় অনুভূতিতে আঘাত দিয়ে কিছু লিখছেন কিনা তা দেখতে ব্লগারদের গতিবিধির ওপর নজর রাখছে র্যাঅপিড অ্যাকশন ব্যাটালিয়ান (র্যা ব)। একই ভাবে লেখাকে কেন্দ্র করে উগ্রপন্থীদের প্রাণঘাতি হামলা থেকেও তাদের সুরক্ষা দেয়ার চেষ্টা করবে বিষেশায়িত সংস্থাটির সদস্যরা। দেশের আইনশৃংখলা পরিস্থিতি স্বাভাবিক রাখতে সরকারের এমন পদক্ষেপ। পাশাপাশি গোয়েন্দা সংস্থাগুলোকেও নজরদারি এবং অনুসন্ধান বাড়ানোর ওপর গুরুত্বারোপ করেছে সরকার। তাছাড়া প্রয়োজনে উস্কানিমূলকভাবে ধর্ম নিয়ে কটাক্ষ ব্লগারদেরও আইনের আওতায় আনবে আইনশৃংখলা বাহিনী। বর্তমান সরকারের গৃহীত এমন পদক্ষেপে ব্লগ বা অন্য কোনো মাধ্যমে ধর্মীয় অনুভূতিতে আঘাত দিয়ে কেউ লেখালেখি অনেকাংশে কমে যাবে বলে ধারণা বিশেষজ্ঞদের।

