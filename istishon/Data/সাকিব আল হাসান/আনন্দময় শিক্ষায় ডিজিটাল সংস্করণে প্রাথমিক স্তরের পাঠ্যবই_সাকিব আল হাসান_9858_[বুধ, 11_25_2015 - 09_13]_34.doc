আনন্দময় শিক্ষায় ডিজিটাল সংস্করণে প্রাথমিক স্তরের পাঠ্যবই


প্রাথমিক স্তরের ৩৪টি পাঠ্যবইয়ের মধ্যে ১৭টি ডিজিটাল সংস্করণে রূপান্তর করছে সরকারের তথ্য ও যোগাযোগ প্রযুক্তি বিভাগ। আইসিটি বিভাগের উদ্যোগে জাতীয় শিক্ষাক্রম ও পাঠ্যপুস্তক বোর্ড (এনসিটিবি) বাংলাদেশের সিলেবাসের আলোকে এই কর্মসূচী বাস্তবায়ন করছে। শিক্ষায় আনন্দ না থাকলে তা ফলপ্রসূ হয় না। তাই শিশুদের জন্য ডিজিটাল ফরম্যাটে আনন্দময় শিক্ষা দিতে সরকারের এমন পদক্ষেপ। প্রকল্পটির অধীনে ১৭টি বইয়ের মধ্যে পাঁচটি ডিজিটাল সংস্করণে রূপান্তর করছে বেসরকারি উন্নয়ন সংস্থা সেভ দ্যা চিলড্রেন এবং বাকি ১২টি বই ডিজিটাল সংস্করণে রূপান্তর করছে ব্র্যাক। আইসিটি বিভাগের ৪ কোটি ৯৯ লাখ টাকার অর্থায়নে প্রকল্পটি শুরু হয় ২০১৪ সালে। প্রাথমিক শিক্ষাকে যদি খুব সহজভাবে শিশুরা বুঝতে পারে তাহলে পরের সময়ে তাদের জন্য শিক্ষা গ্রহণটা আরও সহজ হয়। তাই প্রাথমিক থেকেই শিক্ষা ব্যবস্থাকেও ডিজিটাল করার সরকারের এই উদ্যোগ সত্যিই প্রশংসনীয়।

