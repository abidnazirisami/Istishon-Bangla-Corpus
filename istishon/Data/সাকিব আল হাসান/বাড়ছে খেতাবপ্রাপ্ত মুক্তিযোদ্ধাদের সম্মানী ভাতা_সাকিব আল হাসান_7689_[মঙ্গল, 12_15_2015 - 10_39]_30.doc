বাড়ছে খেতাবপ্রাপ্ত মুক্তিযোদ্ধাদের সম্মানী ভাতা


খেতাবপ্রাপ্ত মুক্তিযোদ্ধাদের মাসিক সম্মানী ভাতা বাড়ানো হয়েছে। আগামী ১ জানুয়ারি থেকে বর্ধিত ভাতা পাবেন খেতাবপ্রাপ্ত মুক্তিযোদ্ধারা। বর্তমানে ১২ হাজার টাকা করে বীরশ্রেষ্ঠদের পরিবারকে ভাতা দেয়া হচ্ছে। এক্ষেত্রে ভাতা বৃদ্ধির হার প্রায় ১৫০ শতাংশ। এছাড়া ৬৮ জন বীরউত্তমের ভাতা ১০ হাজার থেকে বৃদ্ধি করে ২৫ হাজার টাকা, ১৭৫ জন বীরবিক্রমের ভাতা ৮ হাজার থেকে বৃদ্ধি করে ২০ হাজার টাকা, ৪২৬ জন বীরপ্রতীকের ভাতা ৬ হাজার থেকে বৃদ্ধি করে ১৫ হাজার টাকা করা হয়েছে। এছাড়া যুদ্ধাহত মুক্তিযোদ্ধা ‘এ’ শ্রেণীতে ২০ জন, ‘বি’ শ্রেণীতে ১৫৬ জন, ‘সি’শ্রেণীতে ২ হাজার ৩২৯ জন, ‘ডি’ শ্রেণীতে ২ হাজার ৫৩২ জন, ২ হাজার ৫০০ শহীদ মুক্তিযোদ্ধা পরিবার, মৃত যুদ্ধাহত মুক্তিযোদ্ধা পরিবার ৩০৩, বীরশ্রেষ্ঠ শহীদ পরিবার ৭ ও তারামন বিবি বীরপ্রতীক একজনসহ মোট ৭ হাজার ৮৩৮ জনের ভাতা বৃদ্ধি করা হয়েছে। চলতি বছরের জুলাই থেকে খেতাবপ্রাপ্ত মুক্তিযোদ্ধাদের মাসিক সম্মানী ভাতা কার্যকর হবে। খেতাবপ্রাপ্ত মুক্তিযোদ্ধাদের সন্মাথে সরকারের এমন পদক্ষেপ সত্যিই প্রসংশনীয়।

