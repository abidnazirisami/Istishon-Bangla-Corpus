আধুনিক গভীর পায়রা সমুদ্রবন্দর নির্মাণের মাস্টারপ্ল্যানে পৃথিবীর বুকে অন্যতম উদাহরন হবে বাংলাদেশ


পায়রা বন্দরকে ঘিরে গভীর সমুদ্রবন্দর নির্মাণে মাস্টারপ্ল্যান (মহাপরিকল্পনা) নিয়েছে সরকার। মহাপরিকল্পনা অনুযায়ী, পায়রা গভীর সমুদ্রবন্দরে শুধু জেটি নয়, থাকছে মোট ২০ ধরনের অবকাঠামো। পায়রা বন্দরে টার্মিনাল- জেটির পাশাপাশি তেল শোধনাগার, বিদ্যুৎকন্দ্র, রপ্তানি প্রক্রিয়াকরণ অঞ্চল, অর্থনৈতিক অঞ্চল, এক্সক্লুসিভ ট্যুরিস্ট অঞ্চল, বিমানবন্দর এবং জাহাজ নির্মাণ ও মেরামতের ব্যবস্থাও থাকবে। এছাড়া পায়রা বন্দরকে ঘিরে মোট ২০টির মতো কম্পোনেন্ট থাকবে। বন্দরের টার্মিনাল বা জেটিসহ অন্যান্য অবকাঠামোর পাশাপাশি সেখানে একটি বিমানবন্দর। উল্লেখ্য যে, দেশের সমুদ্রবন্দর কার্যক্রমকে আরো গতিশীল করার লক্ষ্যে পটুয়াখালী জেলার কলাপাড়া উপজেলার লালুয়া ইউনিয়নের রাবণাবাদ চ্যানেলে ২০১৩ সালের ১৯ নভেম্বর প্রধানমন্ত্রী শেখ হাসিনা পায়রা বন্দরের ভিত্তিফলক উন্মোচন করেছিলেন। এ বন্দরের ক্ষেত্রে বাংলাদেশের সবচেয়ে বড় সুবিধা হলো এর প্রাকৃতিক গভীরতা। এ প্রাকৃতিক গভীরতার কারনেই সহজেই গভীর সমুদ্রবন্দর নির্মাণ সম্ভব হবে। পৃথিবীর অন্যতম আধুনিক গভীর সমুদ্রবন্দর নির্মাণের মাধ্যমে পৃথিবীর বুকে বাংলাদেশ হবে একটি অন্যতম উদাহরন।

