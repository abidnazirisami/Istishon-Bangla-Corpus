রাজাকার


১৯৭১ সালে মুক্তিযুদ্ধের সময় বাঙালিরা রাজাকার শব্দের সঙ্গে পরিচিত হন । রাজাকার ফার্সি শব্দ, এর অর্থ স্বেচ্ছাসেবী । মূলত আরবী শব্দ রি'দাকার থেকে এ শব্দটির উৎপত্তি । যুদ্ধরত পাকিস্তানি সামরিক বাহিনীকে সহায়তা প্রদানের উদ্দেশ্যে স্বাধীনতার জন্যে লড়তে থাকা মুক্তিবাহিনীকে প্রতিরোধ করার জন্য অখন্ড পাকিস্তানপন্থী বাঙালি এবং উর্দুভাষী অবাঙালি অভিবাসীদের নিয়ে ১৯৭১ সালের মে মাসে, খুলনার খানজাহান আলী রোডে একটি আনসার ক্যাম্পে ৯৬ জন জামায়াতে ইসলামী কর্মী সমন্বয়ে জামায়াতে ইসলামীর পূর্ব পাকিস্তান শাখার সহকারী আমীর মাওলানা এ কে এম ইউসুফ প্রথম রেজাকার বাহিনী গঠন করেন । ১৯৭১ সালের ১ জুন জেনারেল টিক্কা খান পূর্ব পাকিস্তান রাজাকার অর্ডিন্যান্স-১৯৭১ জারি করে আনসার বাহিনীকে রাজাকার বাহিনীতে রূপান্তরিত করেন । পাকিস্তানের প্রতিরক্ষা মন্ত্রণালয় ৭ই সেপ্টেম্বর জারিকৃত এক অধ্যাদেশ বলে রাজাকার বাহিনীর সদস্যদের সেনাবাহিনীর সদস্যরূপে স্বীকৃতি দেয় ।
রাজাকার শব্দের অর্থ স্বেচ্ছাসেবী মানে নিজের ইচ্ছায় সেবা করা । পাকিস্থানী সেনাবাহিনীকে সেবা করা সেবাকারীদের এক কথায় রাজাকার বলে । আজকের স্বাধীন বাংলাদেশে যারা পাকি সেবকদের সেবা করে, তাদেরকে রাজাকার বললে অযুক্তিক হবে কি ? কোন ব্যাক্তির জন্ম ৭১ এ হয়েছে কিনা বা কোন ব্যাক্তি ৭১এ মুক্তিযুদ্ধা ছিল, সেটা বিষয নয় । আজ যারা জামায়াতীদের পক্ষ নিয়ে কথা বলে, জামায়াতীদের প্রতিষ্ঠিত প্রতিষ্ঠানে চাকুরি করে ওদের অর্থনৈতিক ভাবে প্রতিষ্ঠিত হতে সাহায্য করেন, তাদেরকে রাজাকার বললে দোষের কিছু হবে কি ? এবার খুজে বের করুন, দেশের কোন দল তাদের আগলে রেখেছে, কারা এই জামায়াতী রাজাকারদের পক্ষে মাঠে ময়দানে কথা বলছে, কোন কোন সুশীল রাজাকারদের পক্ষে মাঝ রাতে টক-শোতে গলা ফাটিয়ে চিৎকার করছে । তারাই হলো আজকের রাজাকার, নব্য রাজাকার । হতে পারে সে খেতাবধারী মুক্তিযুদ্ধা, হতে পারে তার জন্ম ৮০ বা ৯০ সালে হয়েছে । কিন্তু তাতে কি, সে তো পাকি সেবকদের সেবা করছে , স্বেচ্ছাসবী মানে রাজাকার । 

