কোন ছক্কুর কথায় ইতিহাস পরিবর্তন হবে না ।


সাংবাদিক আমীর তাহেরি জেনারেল টিক্কা খানকে জিজ্ঞেস করেছিলেন, আপনি শেখ মুজিবকে গ্রেপ্তার করেছিলেন কেন ? টিক্কা খান জবাবে বলেছিলেন, আমার কো-অর্ডিনেশন অফিসার একটি তিন ব্যান্ড রেডিও নিয়ে ছুটতে ছুটতে এসে বলেছিল, স্যার শুনুন- শেখ সাহেব স্বাধীনতার ঘোষনা করছেন । আমি নিজে রেডিওর এক বিশেষ ফ্রিকোয়েন্সিতে সেই স্বাধীনতার ঘোষনা শুনি । তাই তাকে গ্রেপ্তার করা ছাড়া কোন বিকল্প ছিল না ।সাংবাদিক আরো জানতে চাইলেন, তাজউদ্দিন আহমেদের সঙ্গে শেখ মুজিবও যদি ভারতে যেতেন তবে সেক্ষেত্রে আপনি কি করতেন স্যার? উত্তরে টিক্কা খান বলেছিলেন, আমি খুব ভাল করেই জানি মুজিবের মতো একজন নেতা তার জনগণকে পরিত্যাগ করবে না । আমি গোটা ঢাকা শহরে তাকে খুজে বেড়াতাম এবং একটি বাড়িও তল্লাশির বাইরে রাখতাম না ।তাজউদ্দীন অথবা তার মতো অন্য নেতাদের গ্রেপ্তারের কোন অভিপ্রায় আমার ছিল না । সেই কারনেই তারা এত সহজে ঢাকা ছেড়ে যেতে পেরেছিল (সুত্র-Amir Taheri, The Decline and Fall of Sheikh Mujib, র্শীর্ষক প্রবন্ধ, Kayhan, “International” Tehran, 1 August 1971)।
জেনারেল টিক্কা খান যখন বলে শেখ মুজিব স্বাধীনতার ঘোষনা দিয়েছে বলেই তাকে গ্রেপ্তার করা হয়েছে ।তখন বাংলাদেশে কোন ছক্কু কি বললো বা লিখলো তাতে কি কিছু আসে যায় ? 
আজকের প্রধান মন্ত্রী বঙ্গবন্ধুর কন্যা জননেত্রী শেখ হাসিনাও যদি বলে যে, বঙ্গবন্ধু স্বাধীনতার ঘোষনা দেয়নি, ব্যক্তিগতভাবে আমি তা বিশ্বাস করবো না । কারন বঙ্গবন্ধুর স্বাধীনতার ঘোষনা দিয়েছে তার পক্ষে আমার কাছে বিশ্বের ২৫টা দেশের পত্রিকার কাটিং আছে । ২৭ই মার্চ থেকে ১লা এপ্রিল ১৯৭১ পষন্ত বিশ্বের বিভিন্ন দেশের দৈনিক পত্রিকা গুলি এই খবর ছাপিয়েছে ।২৬শে মার্চ ABC টিভির ৫টা৩০ মিনিটের নিউজে বঙ্গবন্ধু শেখ মুজিবর রহমান স্বাধীনতার ঘোষনা দিয়েছে বলে প্রচার করেছে ।এছাড়াও ১৯৭৮ সালে ঢাকা বিশ্ববিদ্যালয়ের ইতিহাস বিভাগের তর্তকালীন প্রধান, মফিজুল্লাহ কবির সাহেবকে প্রধান করে যে ইতিহাস প্রমান্যকরন কমিটি করে দেন ক্ষমতাসীন জেনারেল জিয়া, সেই কমিটিও বঙ্গবন্ধুকে স্বাধীনতার ঘোষক হিসেবে স্বীকৃতি দেন ।যে কেউ চাইলে আমি এই সব কিছুর ডকুমেন্ট/প্রমানাধি দেখাতে পারি ।এত কিছু প্রমান থাকার পরেও কেউ যদি আমার কাছে এসে কথার ফুলছড়ি ছড়ায় যে, অমুক সাহেব স্বাধীনতার ঘোষনা দিয়েছে, সেটাও কি মেনে নেওয়া যায় । 
হঠাৎ ১৫ আগষ্ট জন্ম দিন পালনের মত বাঙালী জাতির কাছে এসে হাজির হলো “মেজর জিয়া স্বাধীনতার ঘোষক” নামের নতুন এক কথা মালা । যদিও এর পক্ষে কোন যৌক্তিক প্রমানাধি বলনে- ওয়ালারা দাড়/দেখাতে পারেনি ।লন্ডন থেকে নব্য ইতিহাসবিদ এখন আবার নতুন নতুন ইতিহাস জানাচ্ছেন বাংলার জনসাধারনকে ।আর স্বাধীনতা বিরোধীদের ঘানি টানা কিছু বুদ্ধিজিবী তাদের কলমের কালি শেষ করছে, নব্য ইতিহাসবিদের মিথ্যা ইতিহাসকে সত্যে পরিনত করার ব্যর্থ চেষ্টায় ।
জিয়েগে পাকিস্থানের পর এবার এলো জয় পাকিস্থান ।মিথ্যার রুপ সব সময় এই রকমই হয় ।ভিন্ন ভিন্ন ভাষায় ভিন্ন ভিন্ন সময় এসে হাজির হয় । কুলাঙ্গার এ কে খন্দকারের লেখা বইয়ের কথা যদি সত্যি হয়ে থাকে, তবে এতদিন তিনি কোথায় ছিলেন । ৭ই মার্চের ভাষন তো র্দীঘ ৪২/৪৩ বছর ধরেই বাংলার জনগন শুনছে । বর্তমান প্রজম্ম যদি দাবী তোলে যে, তার মত একজন দায়িত্ববান লোক কেন একটি সত্যকে এতদিন লুকিয়ে রেখেছে, কোন স্বার্থের জন্য ? এই অপরাধে তাকে এখন সারা বাংলায় গলায় কিছু একটা ঝুলিয়ে ঘোরানো উচিৎ । তখন কি বলবেন মিঃ খন্দকার ?
১৯৭১ সালে মুক্তিযুদ্ধে বীরত্বের জন্য কাদের সিদ্দিকী, একে খন্দকার, অলি আহাম্মেদ সহ আরো অনেকেই সরকারের মাধ্যমে বাংলার জনগন বিভিন্ন উপাধি দিয়ে সম্মান জানিয়েছে ।এই বঙ্গবীর, বীরউত্তম খেতাবধারীরা যখন ব্যক্তি স্বার্থের জন্য স্বাধীনতা বিরোধীদের সাথে হাত মিলায়, তাদের সুরে কথা বলে, তখন তাদের নামের সাথে আর বীর উপাধি থাকে না ।রাজাকার, কুলাঙ্গার, বিশ্বাস ঘাতক নামক উপাধি তাদের নামের সাথে তখন অটোমেটিক যোগ হয়ে যায় । যখন যেমন কাজ, তখন তেমন উপাধি, এটাই স্বাভাবিক নয় কি ? 
অনেকেই বলে থাকেন, বিশেষ করে স্বাধীনতা বিরোধী রাজনৈতিক আর তাদের ঘানি টানা বুদ্ধিজিবীরা যে, আওয়ামী লীগের পক্ষে বললে মুক্তিযুদ্ধা আর বিপক্ষে বললে রাজাকার ।এই কথাটা মোটেই সত্য নয় ।মুজাহিদুল রহমান সেলিম, হায়দার আকবর খান রুনো সহ অসংখ্য নেতা আছেন যারা আওয়ামী লীগের বিপক্ষে সারাক্ষনই বলে যাচ্ছেন ।কিন্তু তাদেরকে কেউ রাজাকার বলে না ।কারন তারা আওয়ামী লীগের বিপক্ষে কথা বলতে গিয়ে স্বাধীনতা বিরোধীদের সাথে হাত মিলায় না ।কাদের সিদ্দিকী, একে খন্দকারা ব্যাক্তি স্বার্থে ব্যাঘাত ঘটায় আওয়ামী লীগের বিপক্ষে বলতে গিয়ে স্বাধীনতার বিপক্ষে শক্তির সাথে হাত মিলায়,তাদের সুরেই কথা বলে আর তখনিই তার রাজাকার, কুলাঙ্গার হয়ে যায় ।
হুমায়ুন আজাদ স্যার বলে ছিলেন, মুক্তিযুদ্ধারা খুব সহজেই রাজাকার হয়ে যেতে পারে কিন্তু কোন রাজাকার কখনো মুক্তিযুদ্ধা হতে পারবে না । একে খন্দকার, অলি আহাম্মেদ আর কাদের সিদ্দিকীরা এটাই প্রমান করলেন । ধন্যবাদ ।

