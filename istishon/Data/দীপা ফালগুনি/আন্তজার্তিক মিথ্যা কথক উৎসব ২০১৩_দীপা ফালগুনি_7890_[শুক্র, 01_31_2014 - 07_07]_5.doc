আন্তজার্তিক মিথ্যা কথক উৎসব ২০১৩



বিশ্বের ইতিহাসে আজ একটি স্মরণীয় দিন। এক চমকপ্রদ ও আকর্ষণীয় প্রতিযোগিতা শুরু হয়েছে। প্রতিযোগিতার বিষয়বস্তু হচ্ছে “বিশ্ব মিথ্যা ভাষণ ও ইতিহাস বিকৃতকরণ প্রতিযোগিতা ২০১৩”, অর্থাৎ পৃথিবীর মধ্যে যারা মিথ্যা ভাষণে পটু তাদেরকে এ বিশেষ অনুষ্ঠানের মাধ্যমে পুরস্কৃত করা হবে এবং দেয়া হবে ‘বিশ্ব সেরা লায়ার ২০১৩’ মেডেল, সার্টিফিকেট ও পুরস্কার। অনুষ্ঠানে পৃথিবীর সকল দেশ থেকে ১ জন করে প্রতিনিধি যোগদান করেছে, যার সংখ্যা ১৮৬, যারা নিজ নিজ দেশের চ্যাম্পিয়ন ও পুরস্কারপ্রাপ্ত। এরা সকলে নানা রং বেরংয়ের পোশাকে সজ্জিত হয়ে নানা রং আর ঢংয়ে যোগদান করতে এসেছে “সিটি অব লায়ার” শহরে ২০১৩ সনে। 

ঐ শহরের বিশাল এক হলরুমে আয়োজন করা হয়েছে এ অভিনব প্রতিযোগিতা। অনুষ্ঠানের বিশেষত্ব হল, এবার প্রতিযোগিতায় বিচারমন্ডলী বা জুরি বোর্ডের পরিবর্তে বসানো হয়েছে কম্পিউটার নিয়ন্ত্রিত “মিথ্যা পরিমাপক স্কেল” কারণ বিগত প্রতিযোগিতাগুলোতে বিচারকগণের সততা নিয়ে নানাবিধ প্রশ্ন উঠেছিল, এমনকি কোন কোন বিচারক ‘ডাহা মিথ্যা নয়’ এমন মামুলী মিথ্যাকেও তারা উচ্চ স্কোর দিয়ে উপরে তুলে ফেলেছিলেন, যে কারণে অনুষ্ঠানকে বিতর্কমুক্ত রাখতে এ নব প্রয়াস। যদিও এ ধরণের আন্তর্জাতিক প্রতিযোগিতায় সাধারণ মামুলী প্রতিযোগিদের এত ওপরে চলে আসার ক্থা নয়। ব্যাপারটি আগে ভাগে টের পেয়ে বিশ্বখ্যাত মিথ্যুকরা ঐভাবেই প্রস্তুতি নিয়ে এসেছে, যাতে উচ্চমার্গের, জঘন্য মিথ্যা বলে তারা বিশ্ব ও নিজ জাতিকে হকচকিত করতে পারে।

শুরু হল প্রতিযোগিতা। একে একে বিশ্বের সেরা মিথ্যেবাদীরা পরিবেশন করতে লাগল তাদের সেরা মিথ্যাচারগুলো। ভারত থেকে আসা পার্টিসিপ্যান্ট “ঝুটা সিং” তার মিথ্যা ভাষণ অত্যন্ত দক্ষতার সাথে পরিবেশন করলো তুমুল করতালির মাঝে! মিটার উঠে গেল ৬৫-এর কাটায়। এরপর মিশরের প্রতিযোগী “ফেরাউন কাজ্জাব” তার মিথ্যে পরিবেশন করলো চমকপ্রদ দক্ষতায়। স্কোর উঠে গেল ৭৩-এর ঘরে। উঠত তুমুল করতালি। এ প্রতিযোগিতায় বিগত বছরগুলোতে ৩-বার পদকপ্রাপ্ত Mr False তার মিথ্যাচারগুলো পরিবেশন করল পর পর। মিটারের কাটার দিকে সবার চোখ। কাটা উঠে গলে ৮০-র ঘরে। তুমুল করতালিতে তাকে অভিনন্দন জানালো সবাই। 

এভাবে নানা দেশ আর জাতির পক্ষে Mr Mock, Mrs Sham, Ms Shoddy, Mr Lying প্রমুখ বিশ্বখ্যাত মিথ্যাবাদীরা একে একে উদগীরণ করলো তাদের মিথ্যার ঝুলি। এবার বাংলাদেশ থেকে আগত প্রতিযোগীর মিথ্যা পরিবেশনের পালা। স্বদেশে নানা মিথ্যা কথনে পারদর্শী বিএনপি চেয়ারপার্সন বেগম খালেদা জিয়া ডায়াসের সামনে গেলেন তার মিথ্যাচারের জন্য। ডায়াসে উঠেই তিনি অপূর্ব সুর মহিমায় পরিবেশন করতে লাগলেন তার সুপ্রসিদ্ধ মিথ্যাচারগুলো। প্রথমেই তিনি বললেন ‘২০০৮ এর নির্বাচনে ভয়াবহ কারচুপি হয়েছে, না হলে বিএনপি ক্ষমতায় যেত’ বলার সাথে সাথে মিটার এক লাফে উঠে গেল ৯০-র ঘরে। উপস্থিত দর্শকরা ‘বাহবা, বাহবা’ বলে তাকে উৎসাহিত করলো। হলভর্তি লাখো দর্শককে আনন্দিত ও পুলকিত করে এবার বাংলাদেশ প্রতিযোগী তার ২য় মিথ্যাচারটি পরিবেশন করলেন, ‘বিএনপি ক্ষমতায় এলে যুদ্ধপরাধীদের বিচার করবে’ বলামাত্র মিটারের কাটা এক লাফে উঠে গেল ৯৯-এর ঘরে। তুমুল করতালিতে ‘মারহাবা, মারহাবা’ বলে হল মাতোয়ারা করল দর্শকরা। এবার বাংলাদেশ প্রতিযোগির শেষ মিথ্যাচারটি পরিবেশনের পালা। মেন্টর তাকে তার শেষ মিথ্যাচারটি পরিবেশনের অনুরোধ জানানো মাত্র বেগম জিয়া বলে উঠলেন ‘ ৫ তারিখে মতিঝিলে হাজার হাজার এতিম ও নিরীহ আলেমকে হত্যা করে তাদের লাশ গুম করেছে এ জুলুমবাজ সরকার’ বলামাত্র তিন তিন বার বিশ্ব মিথ্যুক উপাধী লাভকারী Mr False চেয়ার থেকে জ্ঞান হারিয়ে মাথা ঘুরে পড়ে গেল নিচে! আর সবাইকে বিস্মিত করে “মিথ্যা পরিমাপক স্কেলটি” প্রচণ্ড শব্দে বিস্ফোরিত হল। উপস্থিত লাখো দর্শক বিস্ময়াভিভূত হয়ে মুখ চাওয়া-চাওয়ি করতে লাগল। আয়োজকগণ কিছুক্ষণ কিংকর্তব্যবিমুঢ় হয়ে দাঁড়িয়ে রইলেন। তারপর তারা তাকালেন “নব্য বঙ্গীয় ঝানু মিথ্যাবাদিনী”র দিকে। অবশেষে তাৎক্ষণিকভাবে গঠিত হল একটি তদন্ত কমিটি, কেন বিস্ফোরিত হল স্কেলটি?

বিশেষজ্ঞ কমিটি নানাবিধ পরীক্ষা নীরিক্ষার পর জানালেন, স্থাপিত স্কেলটির ধারণ ক্ষমতা ছিল সর্বোচ্চ ১০০ স্কোর। কিন্তু পর পর তিনটি নিলর্জ্জ, ডাহা মিথ্যা পরিবেশনের “লোড” যন্ত্রটি বহন করতে অপারগ হয়ে বিস্ফোরিত হয়েছে। তাই আয়োজকদের উচিৎ হবে পরবর্তী কোন প্রতিযোগিতায় এ ধরণের ঝানুদের প্রতিযোগি হিসেবে অংশগ্রহণের সুযোগ না দিয়ে ‘সম্মানিত জাজ’ হিসেবে বসার সুযোগ করে দেয়া এবং সর্বকালের সর্বশ্রেষ্ঠ “ওয়াল্ড গোয়েবলস ২০১৩” উপাধি দিয়ে আজীবন সম্মাননা দেয়া।

ব্লগারের ফেসবুক আইডি :https://www.facebook.com/falgunishekh.dipa

