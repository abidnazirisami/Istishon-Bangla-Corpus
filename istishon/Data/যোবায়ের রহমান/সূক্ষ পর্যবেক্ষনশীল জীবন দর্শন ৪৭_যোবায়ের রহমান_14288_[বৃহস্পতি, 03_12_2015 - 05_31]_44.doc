সূক্ষ পর্যবেক্ষনশীল জীবন দর্শন ৪৭


সূক্ষ পর্যবেক্ষনশীল জীবন দর্শন ৪৭
নারীদের অধিকার আদায়ের জন্য একটি দিনকে নয়, বরং " নারী " সত্ত্বা টির জন্য শ্রদ্ধা অনুভব করি অন্তরের অন্তস্থল থেকে।ভালবাসা আর মমত্ত্ববোধে সিক্ত করি নারীর মনকে,তাকে অনুধাবন করতে দেই তার নিজের অধিকারবোধ টুকু।
স্কুল কলেজের মেয়ে গুলোর উপর থেকে সরিয়ে নেই ব্যাভিচারের দৃষ্টি।বাসার মধ্য বয়সী কাজের মেয়েটির মাথায় বুলিয়ে দেই বোনের স্বীকৃতি।
কঠিন জীবন সংগ্রামে লিপ্ত গার্মেন্টস কর্মী নীলুফাদের অধিকার আদায়ে একাত্ত্বতা ঘোষনা করি।বৃদ্ধা আশ্রম এ অশ্রুসিক্ত মায়েদের পাশে সন্তানের ছায়া হয়ে দাড়াই।
চন্দ্রিমা উদ্যানের প্রস্টিটিউট দের নতুন একটা জীবন গড়ে দেয়ার পৃষ্ঠপোষক হই।কিংবা রিহ্যাবের ড্রাগ এডিক্টেড মেয়ে গুলোর হাতে গিটার তুলে দিয়ে তাদের অন্তরে গেথে দেই নতুন জীবনের সুর।
পয়সার অভাবে লেখাপড়া ছেড়ে দেয়া পথ শিশু আয়েশা দের ঘরের সামনে পেন্সিল আর খাতা রেখে আসি।এসিডে ঝলসে যাওয়া সেই মেয়েটির চোখে নতুন ভাবে বাচার স্বপ্ন একে দেই।
বিজ্ঞাপনের পন্য হিসাবে নয়, নারীকে আজ অবলোকন করি পবিত্র এক মহিমায়।নারীর উদ্যত যৌবনে লোলুপ দৃষ্টি রেখে নয় আজ নারীকে সিক্ত করি বিনম্র শ্রদ্ধায়।আজ প্রতিজ্ঞা করি যেন আর কোন নারীকে নিজের অধিকারের কথা বলতে গিয়ে ব্যানার নিয়ে রাস্তায় নেমে না আসতে হয়।আজ " স্বামী পরিত্যাক্তা, ধর্ষিতা , পতিতা " নারীর এই বিশেষন গুলোকে জাদুঘরে পাঠিয়ে দেই।আজ কবি নজরুলের সাথে আবৃত্তি করি ----
" বিশ্বে যা কিছু মহান সৃষ্টি চির কল্যানকর--
অর্ধের তার করিয়াছে নারী,অর্ধের তার নর " !!!

