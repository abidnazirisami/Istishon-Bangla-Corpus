সূক্ষ্ম পর্যবেক্ষণশীল জীবন দর্শন ২৯


সূক্ষ্ম পর্যবেক্ষণশীল জীবন দর্শন ২৯---
মধ্যবিত্ত্ব জীবন অনেক রকম বিচিত্রে ভরা।বিশেষ করে মাসের শেষ দিন গুলোতে মধ্যবিত্ত্ব জীবনের বহুমূখী রূপ প্রকাশিত হয়।
মধ্যবিত্ত্ব ছেলেগুলো পরীক্ষায় ভাল সি.জি.পি.এ পেয়েও বন্ধু দের নিয়ে বড় করে পার্টি দেয়ার দু:সাহস দেখায় না।কেননা মাস গেলে পকেটের নি:শব্দ হাহাকার টা তাদের কানে জোরালো ভাবেই প্রতিধ্বনিত হয়।এরা মাঝে মধ্যে লোকাল বাসের হেল্পারের সাথে ভাড়া নিয়ে ঝগড়া করে,যাতে পকেট থেকে ২-৫ টাকা বেচে যায়।
মধ্যবিত্ত্ব বাবারা ঘরের টুথপেস্ট শেষ হয়ে গেলে টিউবটা ফেলে দেয় না।বরং ওই টিউবটা টিপে দেখার চেস্টা করে আর এক বেলা ব্রাশ করার মত পেস্ট মজুদ আছে কিনা।তা না থাকলে শেষ পর্যন্ত টিউবটা কেটে দু ভাগ করে শেষ পেস্টটুকু ব্রাশে মাখিয়ে নেয়।
মধ্যবিত্ত্ব মায়েদের নিজেদের রং জ্বলে যাওয়া জামা গুলো ফেলে নতুন কিছু ড্রেস বানানোর ইচ্ছা জাগে না, পাছে আবার ছেলের সেমিস্টার ফি টা দিতে দেড়ি হয়ে যায়।
মধ্যবিত্ত্ব বোনগুলো বাবার কাছে দামী ফোনের বায়না ধরে না।পুরানো মডেলের একটা এন্ডয়েড ফোন দিয়ে কোন রকম চালিয়ে নেয়।বান্ধবীদের সামনে ফোনটা খুব কম বের করে, ওদের দামী সেট গুলোর মাঝে নিজেরটা বড্ড বেমানান লাগে।
মধ্যবিত্ত্ব জীবন সত্যি যেন একটা ডিসকভারী চ্যানেল।যেখানে জীবনের প্রতিকূলতা গুলো বেয়ার গ্রিলস এর মত আপনাকে টিকে থাকার জন্য লড়াই করতে শেখাবে।অনেক কষ্টের মাঝেও এখানে একটু প্রশান্তি এক পশলা বৃষ্টি হয়ে যেন স্বর্গের সুখ দিয়ে যাবে।সত্যি বড় বিচিত্রময় এই মধ্যবিত্ত্ব জীবন।

