সূক্ষ্ম পর্যবেক্ষণশীল জীবন দৃষ্টি ৭৩


সূক্ষ্ম পর্যবেক্ষণশীল জীবন দৃষ্টি ৭৩
" দুটি গোলকের মধ্যে বিদ্যমান চার্জের পরিমান যথাক্রমে 270 কুলম্ব এবং 30 কুলম্ব হলে এদের মধ্যবর্তী কোন বিন্দুতে তড়িত তীব্রতা শূন্য হবে তা গানিতিক বিশ্লেষণের মাধ্যমে দেখাও। "
পদার্থবিজ্ঞান স্যারের দেয়া হোয়াইট বোর্ডের জটিলতর অঙ্কের দিকে তাকিয়ে অসহায়ের মত দীর্ঘশ্বাস ফেলে অপদার্থ ছাত্র অনিন্দ্য।ক্লাসে সবার সামনে স্যারের অপমান সদৃশ কথাবার্তা আর অন্ধকার ভবিষ্যত বানী শুনে অনিন্দ্যর মাথাটা নিচু হয়ে যায়।বুকের ভেতর একটু খানি উতসাহের প্রদীপ জ্বালিয়ে অথবা মাথায় একটু খানি অনুপ্রেরণা বুলিয়ে যে ছেলেটাকে পড়ার টেবিলে ফিরিয়ে আনা যেত, সেই ছেলেটা বছরের পর বছর বাবা মা,পরিবার,আত্মীয় স্বজন আর শিক্ষকদের অপমান হজম করে এক পর্যায়ে পড়াশোনা কে ঘৃনা করতে শুরু করে।পড়াশুনাকে ভালবাসতে শেখানোর পরিবর্তে আমরা অনিন্দ্যদের গায়ে " খারাপ ছাত্র " ট্যাগ লাগিয়ে দেই।
এই অনিন্দ্যই গত দু বছর ধরে " স্বেচ্ছায় রক্তদান কর্মসূচি " আওতায় রক্ত দান করে কত মানবের বুকে পুনরায় জীবন প্রদীপ জ্বালিয়েছে তা কেউ জানতেই পারল না।সবাই " খারাপ ছাত্র " অনিন্দ্য কে চেনে,কেউ ওর ভেতরের ভাল মানুষটাকে চিনল না।পৃথিবীতে খারাপ ছাত্র হয়ে জন্মানোটা মস্ত বড় অপরাধ।
HSC র রেজাল্টের পরের দিন পাশের বাসার আন্টির জিজ্ঞাসা----
" আবীর তোমার GPA যেন কত আসছে ? "
" ইয়ে মানে ---আন্টি, 3.80। গতকাল না বললাম "
" ও আচ্ছা, আমার ভাসুরের ছেলে গোল্ডেন পাইসে, মিষ্টি পাঠাইসে আজ "
আন্টির অহঙ্কারে ভরা দৃষ্টি দেখে আবীরের মাথা নিচু হয়ে যায়।আশেপাশের মানুষ জনের নাক সিটকানো বাকা চাহনি দেখে পৃথিবীটাকে বড্ড নিষ্ঠুর মনে হয়।কম GPA পাওয়া আবীরকে সবাই চেনে কিন্ত অসাধারন গিটার বাজাতে পারা আবীরের সৃষ্টি করা সুর গুলো কারো শ্রবন ইন্দ্রিয়ে গিয়ে পৌছায় না,থেকে যায় নিভৃতে।
ন্যাশনালে পড়ুয়া স্থূলকায় মেয়েটির প্রায়ই গালাগাল শুনতে হয় মায়ের কাছে--- "খেয়ে খেয়ে তো দামড়ি হইতাসোস।পড়ালেখার তো কোন খবর নাই"
খারাপ ছাত্রীদের বেশি খাওয়াটাও অপরাধ,খোটা শুনতে হয়।প্রাইভেটে 2.74 সিজিপিএ পাওয়া ছেলেদের কপালে সচারচর সুন্দরী গার্লফ্রেন্ড জোটে না।তবে ছেলেটির নিজের DSLR কিংবা বাইক থাকলে সেটা আলাদা ব্যাপার।CSE তে নিম্নমানের রেজাল্ট করা ছেলেটা একদিন বুজতে পারে ডাটা স্ট্রাকচার ক্লাসের জটিল সমীকরনের মত পছন্দের মেয়েটির প্রতি ভাললাগার সমীকরনটাও অসম্পূর্নই রয়ে গেছে।পেন্সিল কামড়ে ঘন্টার পর ঘন্টা পাড় করে সমীকরন মেলানোর পর ছেলেটি তার পছন্দের মানুষটিকে অন্যের বাইকের ব্যাকসিটে দেখতে পায়।
 চোখে একটু স্বপ্ন একে দিয়ে যাদেরকে প্রতিযোগিতার মূল স্রোতে ফিরিয়ে আনা সম্ভব, যাদের সুপ্ত প্রতিভার অগ্নেয়গিরিতে একটু অনুপ্রেরণার ফুলকি জ্বালিয়ে দেয়া দরকার সেই ছেলে মেয়েদের গলায় আমরা ব্যর্থ মানুষের টাইলেট ঝুলিয়ে দেই।প্রাতিষ্ঠানিক শিক্ষার চাপে অজ্ঞাতসারে হারিয়ে যায় কত আলভা এডিসন আর স্টিভ জবস'সা,নীরবে নিভৃতে থেমে যায় কত শত জন লেননের গিটারের সুর আর সুকান্তের কলম। 

