সূক্ষ পর্যবেক্ষনশীল জীবন দর্শন ২৬


সূক্ষ পর্যবেক্ষনশীল জীবন দর্শন ২৬
রাজনীতির সাথে সম্পৃক্ত কোন ব্যাক্তির মৃত্যু আজকাল জনগনকে আর কাদায় না।এই মৃত্যু আমার মধ্যেও কোন ভাবান্তর ঘটায় না।বরং আমি শিউরে উঠি ঢাকা মেডিকেলের বার্ন ইউনিটের দিকে তাকালে যেখানে পেট্টোল বোমায় পীড়িত মানুষের হাহাকার প্রতিধ্বনিত হচ্ছে কংক্রিটের দেয়ালে।হয়ত কেবিনের কোনায় লুকিয়েয়ে থাকা ছাড়পোকা গুলোও নির্বাক বিষ্ময়ে স্তম্ভিত হয়ে গেছে জগত সংসারের এই নির্মমতা দেখে।
আর জনপ্রতিনিধিদের মাঝে মধ্যে হাসপাতালে রোগী দেখতে যাওয়া নামক আদ্যিক্ষেতা গুলো বড্ড হাস্যকর।অনেকটা জুতা মেরে গরু দান করার মত।পেট্টোল বোমায় পুড়ে যাওয়া দেহটা শুধু একটা মানুষের ব্যাথাতুর অভিব্যাক্তি নয়।বরং ওই দেহের সাথে সাথে ঝলসে গেছে একটি পরিবারের স্বপ্ন আর আর ছাই হয়ে বাতাসে ভাসছে স্বজনদের আহাজারি।
সেই অবুজ ছোট্ট মেয়ে মাইশা যাকে সেই রাতে তার বাবা বারবি ডল কিনে নিয়ে আসবে বলে প্রমিজ করেছিল, এখন ঝলসে যাওয়া শরীর নিয়ে ICU তে ভাবলেশহীন নীথর পুতুল হয়ে শুয়ে আছে।মাইশা জানেও না রাজনীতি নামের এক ড্রাকুলার পিপাসায় বলি হতে চলেছে তার বাবা।
আর কতদিন স্বাধীন দেশে পরাধীন রাজনীতির কশাঘাতে জর্জরিত হতে হবে সেই বুড়ো রিকশাওয়ালা চাচাকে যার রিকশাটা দুমড়ে মুচড়ে দিল দুর্বৃতকারীরা।চাচা ভাঙ্গা চশমার কোন দিয়ে চোখের পানি ফেলে প্রশ্ন করছেন নিজেকে " কবে সত্যিকারের স্বাধীনতা আসবে ?"
শামসুর রাহমানের সেই কবিতাটা মনে পড়ে যাচ্ছে -----
তুমি আসবে বলে হে স্বাধীনতা
প্রভুর বাস্তুভিটায় ভগ্নস্তুপে দাড়িয়ে
একটানা আর্তনাদ করল একটা কুকুর
তুমি আসবে বলে হে স্বাধীনতা
অবুঝ শিশু হামাগুড়ি দিল
পিতা-মাতার লাশের উপর !!!

