সূক্ষ পর্যবেক্ষনশীন জীবন দর্শন ৪৮


সূক্ষ পর্যবেক্ষনশীল জীবন দর্শন ৪৮
" বন্ধু " শব্দটা আজকাল বিজ্ঞাপন থেকে শুরু সব খানে খুব সস্তায় রিপ্রেজেন্ট হচ্ছে।কোন একটা মুঠোফোনের বিজ্ঞাপনে দেখান হয় কিছু উশৃঙ্খল ছেলেমেয়ে গা মাখামাখি করে বলে " বন্ধু ছাড়া লাইফ ইম্পসিবল "।তাদের অঙ্গভঙ্গি দেখলে মনে হয় বন্ধুত্ত্ব কে তারা শুধু আড্ডাবাজি,ঘোরাঘুরি আর গা মাখামাখি তে সীমাবদ্ধ করে ফেলেছে।কিন্তু বন্ধুত্ত্ব শব্দটার মানে কিন্তু এ রকম না।" বন্ধুত্ত্ব " বিষয় টাকে আর একবার পুন:সঙ্গায়িত করা উচিত।তা না হলে বন্ধুর সংখ্যা আনুপাতিক হারে বাড়লেও " বন্ধুত্ত্ব " শব্দ টা একদিন জাদুঘরে চলে যাবে।
টি.এস.সি র সামনে দাড়িয়ে সারাদিন আড্ডাবাজি করলেই বন্ধুত্ত্ব প্রগাড় হয় না।বরং বন্ধুত্ত্বের প্রগাড়তা তখন ই বাড়ে যখন মিড টার্মের দিন পরীক্ষার খাতা টা উন্মুক্ত করে এক বন্ধু অপর বন্ধুকে বলে " দোস্ত, আমি যেইটা লিখি দেইখা দেইখা লেখ "
চাষাড়া বেইলি টাওয়ারের সামনে চা হাতে দাড়িয়ে প্রতিদিন বিকালে সিগারেট ফুকার নাম " বন্ধুত্ত্ব " নয়।বরং বন্ধুত্ত্ব হল সেমিস্টার ড্রাপ দেয়ার পর ডিপ্রেসড বন্ধুটির কাছে এসে বলা " আরে বেটা এই গুলা কোন ব্যাপার না, এ রকম দু একবার হয়।
ভার্চুয়াল জগতে ম্যাসেঞ্জারের চ্যাটের মধ্যে বন্ধুত্ত্ব কে খুজে পাবেন না।বরং বন্ধুত্ত্ব কে খুজে পেতে হলে একবার ঘুরে আসতে হবে ঢাকা মেডিকেলের কার্ডিওলজি বিভাগে বন্ধুর অসুস্থ বাবার কেবিন থেকে,আর বন্ধুর হাতে হাত রেখে বলতে হবে " দোস্ত,টেনশন করিস না।আমরা আছি তো।আঙ্কেল সুস্থ হইয়া যাইব দেখিস "
দু দিন পর পর KFC আর Pizza Hut এর এয়ার কন্ডিশনড গ্লাসে ফাকে ভার্সিটি সার্কেল মিলে সেলিফি তুলে আপলোড দেয়া টা কে বন্ধুত্ত্ব বলে না।বরং বন্ধুত্ত্ব হলো সেই সম্পর্কের নাম যেখানে বন্ধু বন্ধুকে বলে " আজ আম্মা ইলিশ মাছ আর বেগুন ভাজছে, দুপুরে বাসায় আসবি এক সাথে খামু নে "
" বন্ধুত্ত্ব " সম্পর্ক টা অনেক দামী,আপন মহিমায় ভাস্মর।কিন্তু নিজ নিজ স্বার্থের কাছে এই সম্পর্ক টা আজকাল একদম আপেক্ষিক হয়ে গেছে।বন্ধু ছাড়া লাইফ ইম্পসিবল কিনা জানি না শুধু এত টুকু জানি একজন প্রকৃত বন্ধু যে কারো কাছে আর্শীবাদ স্বরুপ।ভার্চুয়াল জগতের কৃত্রিম বন্ধুত্ত্ব কে বর্জন করে আজ প্রকৃত একজন বন্ধু খুজে নিতে হবে, আর নিজের মনের ভিতর জন্ম দিতে হবে বন্ধুসুলভ একটি সত্ত্বার।সম্পর্ক গুলোকে দৃঢ় করে সবাইকে জানিয়ে দিতে হবে যে পৃথিবীতে বন্ধুত্ত্ব নামের একটিসম্পর্ক আজও বেচে আছে।

