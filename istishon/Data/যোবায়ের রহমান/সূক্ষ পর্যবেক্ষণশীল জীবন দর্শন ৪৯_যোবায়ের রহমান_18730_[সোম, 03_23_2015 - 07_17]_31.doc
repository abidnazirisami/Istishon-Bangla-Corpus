সূক্ষ পর্যবেক্ষণশীল জীবন দর্শন ৪৯


সূক্ষ পর্যবেক্ষণশীল জীবন দর্শন ৪৯
প্রতিটা মানুষের জীবনে একটা " টাইম মেশিন " আবশ্যিক যা দিয়ে সময়টাকে রিভার্স মুডে ঘুরিয়ে মানুষ গুলো অতীতে ফিরে গিয়ে নিজ নিজ ভুল গুলো শুধরে নিবে।অতীতে করা ভুল গুলোর জন্য জীবনের চিত্রনাট্য টা অনেক বদলে গেছে, তাই আজ জীবন নামক সিনেমা র ইন্টারভালে এসে গল্প টা একটু বদলে নেয়া দরকার।
" প্রফ " এর আগের রাতে মেডিকেল পড়ুয়া মেয়েটির মাথায় যখন রাজ্যের হতাশা তখন সে দু মাস আগে ফিরে যেতে চায় যাতে সারা বছরের ফাকি দেয়া পড়া গুলো পড়ে নিতে পারে।প্রেমিকার কাছে ধোকা খাওয়া ছেলেটা দু বছর আগে ফিরে গিয়ে অশ্রুঝরা দিন গুলোকে রিভার্স করে নিজের ঠোট দুটো ভরিয়ে দিতে চায় মুক্তো ঝরা হাসিতে ।
নিচ তলার খালাম্মা মারা যাওয়ার ৭ দিন পর তার কর্ম ব্যাস্ত সন্তানেরা ৭ দিন আগে ফিরে যেতে চায় যাতে নিজেদের করা অবহেলার জন্য মায়ের কাছে একবার ক্ষমা চেয়ে নেয়া যায়।সন্ত্রাসীর খাতায় নাম লেখানো সেদিনের সেই মেধাবী ছেলেটি টাইম টাকে রিভার্স করে বই খাতা হাতে নিয়ে ফিরে যেতে চায় সেই সুন্দরী ম্যাডামের ক্লাসে।
নিজের অসতর্কতার কারনে রোড এক্সিডেন্টে পঙ্গু হয়ে যাওয়া মানুষ টি হারানো পা দুটো নিয়ে আরও একবার হাটতে চায়।প্রথম বারের মত মেয়ের গায়ে হাত তোলা বাবা অনুশোচনায় দগ্ধ হয়ে কন্যার গায়ে বুলিয়ে দিতে স্নেহের পরশ।
চাকুরীচ্যুত বেসরকারী ব্যাঙ্ক কর্মকর্তা নিজের ভুল শুধরে আরও একবার বসতে চান হারানো চেয়ারটা তে।এদিকে ভুল ট্রিটমেন্ট দিয়ে রোগী মেরে ফেলা ডাক্তার টি ঘন্টা খানেক আগে ফিরে গিয়ে ঔষুধের নামটা বদলানোর জন্য উদগ্রীব।
আমাদের জীবনের ক্ষুদ্র ক্ষুদ্র কিছু ভুল মাঝে মাঝে অনেক বড় আকার ধারন করে।" টাইম মেশিন " দিয়ে এই ভুলগুলো পরিবর্তন আনা যায় না।জীবন টা অনেকটা ২২ গজের ক্রিকেট মাঠের মত।এখানে হাজারো পরিস্থিতির মাঝে হাজারো প্রতিকূলতা আর্বিভূত হয়।কখনো বাউন্সার,কখনো ইন সুইং,কখনো আউট সুইং কখনো বা আবার ইয়োরকার।একটি ভুল শর্ট স্ট্যাম্পটাকে উড়িয়ে বলদে দিতে জীবনের স্কোর কার্ড টাকে।তাই ভুলের বিছানায় গা ভাসানোর আগে একবার সঠিক পথটাকে চোখ মেলে দেখে নেয়া দরকার।

