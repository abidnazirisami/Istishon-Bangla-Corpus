সূক্ষ পর্যবেক্ষনশীল জীবন দর্শন ৪২


সূক্ষ পর্যবেক্ষনশীল জীবন দর্শন ৪২
খুব সম্ভবত পৃথিবীর সব চেয়ে মহত কাজটা হল নি:স্বার্থ ভাবে কারো মুখে হাসি ফোটানো।পৃথিবীর সব চাইতে তৃপ্তিকর অনুভূতিটা আপনার ভেতর তখনই কাজ করবে যখন দেখবেন কারো মনে আপনার অবদানে একটু খুশি দোলা দিয়ে গেছে।
অন্যের মুখে হাসি ফোটানোর জন্য মাদার তেরেসার মত খুব বড় ধরনের আত্ত্বত্যাগ করতে হবে না।অপরের মুখে হাসি ফোটাতে শুধু স্বচ্ছ একটা মন দরকার।
ব্রিটিশ কাউন্সিলের ক্যান্টনে যে মহিলা দোকানদার টা বসেন সে দিন তার পিচ্ছি মেয়েটা আমার হাতের ফোনটা দেখিয়ে বলল " আপনের মোবাইলে কি গেমস খেলুন যায় ?" প্রথমে এড়িয়ে গেলেও পরে ওকে ডেকে টেম্পল রান গেমস ওপেন করে দিতেই তার মুখে রাজ্যের খুশি।২০ বার খাদে পড়ে যাওয়ার পরও ওর চোখ দুটো দেখে মনে হচ্ছিল যেন ওর মনে আজ পৃথিবীর সব আনন্দ এসে ভর করেছে।শেষে মোবাইল ফেরত দেয়ার আগে ওর মুখে যে মৃদু হাসি টা দেখেছিলাম তাতে একটা অব্যাক্ত কৃতজ্ঞতা ছিল।সত্যি বলতে কারো মুখে ওই রকম একটা হাসি আপনি কোটি টাকা দিয়েও কিনতে পারবে না,শুধু সুন্দর একটা মন থাকলেই কারো মুখে ওই রকম একটা হাসি ফোটানো সম্ভব যা দিয়ে নিজের আত্মার ভিতরেই একটা প্রশান্তি অনুভব করবেন।
জীবন খুব ছোট একটা মঞ্চ।প্রতিটা মানুষের জীবনের পরিসমাপ্তি মূলক লক্ষ্য কিন্তু একটাই সেটা হলো সুখী হওয়া।কিন্তু জীবনের প্রকৃত সুখ টা আসলে লুকিয়ে থাকে অন্যের জন্য নি:স্বার্থ ভাবে কিছু করার মধ্যে।সত্তরের দশকের বিখ্যাত বিটলস ব্যান্ডের গিটারিস্ট জন লেনন যখন স্কুলে পড়তেন তখন একদিন ক্লাসে টিচার এসে বলেছিলেন তোমরা বড় হয়ে কে কি হতে চাও তা খাতায় লিখে দেখাও।কেউ লিখল ইঞ্জিনিয়ার, কেউ ডাক্তার,প্রেসিডেন্ট কেউবা আবার বড় ব্যাবসায়ী হওয়ার ইচ্ছা প্রকাশ করেছিল।কিন্তু জন লেনন তার খাতায় শুধু একটি কথাই লিখল----
" আমি বড় হয়ে সুখী হতে চাই " 
শিক্ষক কিছুটা রেগে গিয়ে তাকে ডেকে বললেন --- "তুমি হয়ত আমার কথার মানেই বুঝতে পারোনি "
জবাবে লেনন বলেছিলেন --- "স্যার , আপনি হয়ত জীবনের মানেই বুঝতে পারেন নি "
সত্যি আমদের সবার লক্ষ্যই জীবনে সুখী হওয়া।কিন্তু সুখী হওয়ার মূল মন্ত্রটা লুকিয়ে আছে অপরের মুখে হাসি ফোটানোর মধ্যে।জীবন মানে শুধু আমি আর আমার নয়।জীবন মানে অন্যের সাথে নিজের সুখ গুলোকে ভাগ করে নেয়া আর দু:ক্ষ গুলোকে বাতাসে উড়িয়ে দেয়া।চলুন না আজ নিজের মনটা কে পবিত্র করে অপরের জন্য নি:স্বার্থ ভাবে কিছু ভাবি।চলুন আজ ওই সব মানুষ গুলোর মুখে হাসি ফোটাই যাদের কাছ থেকে আপনি কোন প্রতিদান পাবেন না ঠিকই তবু তার মুখের ওই মৃদু হাসিটা আপনার মনকে প্রশান্তি দিবে অজ্ঞাত সারে।চলুন সবার জন্য নি:স্বার্থ ভাবে অনুভব করি একবিন্দু ভালবাসা আর গুন গুন করে গেয়ে ওঠি মৌসুমি ভৌমিকের সেই বিখ্যাত গানটি ----
কেন শুধু ছুটে ছুটে চলা
একা একা কথা বলা
নিজের জন্য বাচা নিজেকে নিয়ে
যদি ভালবাসা নাই থাকে
শুধু একা একা লাগে
কোথায় শান্তি পাব কোথায় গিয়ে।

