সূক্ষ্ম পর্যবেক্ষণশীল জীবন দর্শন ২৩


সূক্ষ্ম পর্যবেক্ষণশীল জীবন দর্শন ২৩
জীবনে কোন অনুভূতির বহি:প্রকাশ আমরা সব চেয়ে বেশি ঘটাই।হাসি? কান্না ? অভিমান ? নাকি আনন্দের ? কোন এক ইংরেজ কবি বলে গেছেন মানুষ তার জীবদ্দশায় যে অনুভূতি সব চেয়ে বেশি সংখ্যক বার প্রকাশ করে তা হল " দীর্ঘশ্বাস "।
বুয়েটে ১২ তম হওয়া ছেলেটা দীর্ঘশ্বাস ফেলছে।অল্পের জন্য ১০ এর ভিতর ঢুকতে পারেনি বলে।
কারেন্ট চলে গেছে বলে জি বাংলায় " রাশি " নাটক দেখতে না পেয়ে হ্যাপি আন্টি আনহ্যাপী মুডে দীর্ঘশ্বাস ফেলছে।
এদিকে শিল্পপতি আমির সাহেব দীর্ঘশ্বাস ফেলছে এ বছর আশানুরুপ হারে ট্যাক্স ফাকি দিতে পারেনি বলে।
গার্লফ্রেন্ডের সাথে ঝগড়া করে টিএসসি তে বসে নির্লিপ্ত ছেলেটা দীর্ঘশ্বাস ফেলছে।
তামিম ইকবাল ২ রানের জন্য সেঞ্চুরি মিস করে দীর্ঘশ্বাস ফেলতে ফেলতে প্যাভিলিওনে ফিরে যাচ্ছে।
এবার আব্বুর হাতে টাকা নেই বলে জন্মদিনে বন্ধুদের দাওয়াত করতে পারেনি ছোট্ট মেয়ে ফাবিহা।বাবাকে কিছু না বলতে পেরে নীরব দীর্ঘশ্বাস ফেলে চলেছে।
দীঘশ্বাস যেন অব্যাক্ত এক অভিমানের বহি:প্রকাশ।প্রতিটা মানুষই জীবনে বহু সংখ্যক বার দীর্ঘশ্বাস ফেলে।দীর্ঘশ্বাস এক নীরব অনুভূতি।অপ্রাপ্তির আচ্ছাদনে ঢাকা মানুষের মনের গভীর অভিব্যাক্তি যেন এই দীর্ঘশ্বাস। !!!

