সূক্ষ পর্যবেক্ষণশীল জীবন দর্শন ৫৯


সূক্ষ পর্যবেক্ষণশীল জীবন দর্শন ৫৯
সমগ্র পৃথিবীটাই মায়ার জালে আচ্ছাদিত।প্রথম শ্বাস থেকে শুরু করে কাফনের কাপড়টা গায়ে জড়ানোর আগে পর্যন্ত আমরা মায়ার আবরণে আবৃত।দুনিয়াটার উপর আজ বড় মায়া জন্মে গেছে 
মায়া ছড়িয়ে আছে বর্ষার দিনে মায়ের হাতের ধোয়া উঠা খিচুরীতে।মায়া জুড়ে আছে ক্যাফেটারিয়ায় দুমড়ে মুছড়ে পড়ে থাকা ওয়ান টাইম গ্লাসের ফাকে।
মায়া আসন পেতে বসেছে তোমার সেল ফোনের কোণায় ম্যাসেঞ্জারের লোগোতে সেই সুন্দরী মেয়েটার ঠোটের ভাজে।মায়া এসে ভর করেছে তোমার পরিশ্রান্ত কাধে অর্ধাঙ্গীর নরম হাতের মৃদু স্পর্শতে।
মায়ার বিস্তৃতি ঘটেছে দু'বছরের পুরানো রিমলেস চশমাটার মোটা গ্লাসে কিংবা জং ধরে যাওয়া সাইকেলের চেইনে।মায়া জড়িয়ে গেছে ভবঘুরে ভাইয়ের জন্য খাবার বেড়ে বসে থাকা বোনটির রাত জাগা নির্ঘুম চোখে।
মায়া জন্মে গেছে জোবায়ের ভাইয়ার সম্মোহনী ক্লাসেগুলো প্রতি, তার "তুই" করে বলার প্রতি, তার দরিদ্র উপাখ্যানগুলোর প্রতি কিংবা বিদায় বেলা তার বলা সেই আদর্শিক কবিতাটির প্রতি।মায়া উকি দিচ্ছে জসীমউদ্দীনের " কবর " আর শামসুর রাহমানের " বিদ্ধস্ত নীলিমা " র বিরাম চিহ্ন গুলোর ফাকে।
মায়া আজ পৃথিবীটাকে আকড়ে ধরেছে, গেথে বসেছে মনের অন্তস্থলে।আমৃত্যু এই মায়ার জালে আবদ্ধ হয়ে আমাদের দীর্ঘশ্বাস গলায় ফেরে রুপঙ্কর বাগচি'র ক্লাসিক সুরের ভাজে ----
" পাল্টে যাচ্ছে দিন, পাল্টে যাচ্ছে রাত , পাল্টাচ্ছে এই সময়
চোখ কান নাকগুলো উতলে যাচ্ছে সব পাল্টে যাওয়ার হাওয়ায়
আজ আছি কাল নেই, সব কিছু নিমিষেই ছুটছে এই শহর
মনের ঘরের কথা কেউ তো জানে না স্যাতস্যাতে ভিজে খবর "
( যে কি-বোর্ড এ লিখছি তাতে চন্দ্রবিন্দু উঠাতে পারছি না।এছাড়া অন্যান্য বানানগুলো অজ্ঞতাবশত ভুল হয়ে যায়।ক্ষমাসুন্দর দৃষ্টিতে দেখবেন)

