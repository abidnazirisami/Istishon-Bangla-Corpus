সূক্ষ্ম পর্যবেক্ষণশীল জীবন দর্শন ৬৫


সূক্ষ্ম পর্যবেক্ষণশীল জীবন দর্শন ৬৫
" কম্প্রমাইজ " শব্দটার বাস্তব প্রয়োগ আজকাল একদম কমে গেলেও কম্প্রমাইজ করা মানুষ গুলো এখনো পৃথিবী থেকে হারিয়ে যায়নি। মানিয়ে নেয়া আর নিজের চাওয়া পাওয়া গুলোকে এক-আধটু বিসর্জন দেয়ার নামই " কম্প্রমাইজ " অথবা " সেক্রিফাইস "।যে ছেলেটা গুলিস্তান থেকে সাইন্স ল্যাব পর্যন্ত পুরো বাস ভাড়া পরিশোধ করেও দাড়িয়ে আসল শুধুমাত্র এক বৃদ্ধ চাচাকে বসার জায়গা দেয়ার জন্য সে ছেলেটা কিন্তু বলদ বা আহাম্মক নয়, বরং সে পৃথিবীর ঐ মানুষদের অন্তর্ভূক্ত যারা নিজেদের বিবেকের কাছে দায়বদ্ধ থেকে অপরের সাথে " কম্প্রোমাইজ " করে। এই মানুষরা মেডেল না পেয়েও প্রথম, হেরে গিয়েও বিজয়ী,মুকুট না পেয়েও সম্রাট।এই প্রসঙ্গে একটি গল্প বলি----
এক বড় ব্যাবসায়ী কোন একটা সেমিনার শেষে বিমানে করে নিজ শহরে ফিরে যাবেন।অনেকটা দেড়ি হয়ে যাওয়ায় এয়ারপোর্টে দৌড়ে প্রবেশ করার সময় অসতর্কতা বশত তার ধাক্কা লেগে রাস্তার পাশের একটি ফলের দোকানের বেশ কিছু ফলের ঝুড়ি পড়ে গেল।উনার দাড়ানোর সময় ছিল না বিধায় কোন রকম " সরি " বলে তিনি দ্রুত বিমানে গিয়ে বসলেন।কিছুক্ষন পর কি ভেবে যেন ভদ্রলোক বিমান থেকে নেমে গেলেন।তিনি ঐ ফলের দোকানের সামনে গিয়ে দেখতে পেলেন সেখানে দশ বার বছরের একটি অন্ধ মেয়ে তার দোকানের পড়ে যাওয়া ফলের ঝুড়ি গুলো তোলার চেষ্টা করছে।লোকটি মেয়েটির হাতে একশ ডলারের একটি নোট গুজে দিয়ে বললেন----
 " আশা, করছি এতে তোমার সব ক্ষতি পুষিয়ে যাবে। "
লোকটি চলে যাওয়ার পর অন্ধ মেয়েটি বিস্মিত কন্ঠে বলে উঠল " তুমি কি ঈশ্বর ? "
লোকটি হয়ত বিমানে করে বাড়ি ফিরতে পারল না, তবু তিনি বিজয়ী।পৃথিবীতে কিছু মানুষ জেতার জন্য লড়ে, কেউবা আবার " কম্প্রোমাইজ " করে হারে।কি এমন ক্ষতি হবে যদি অন্যের ভালোর জন্য নিজের স্বার্থটা নিয়ে একটু কম ভাবি।এতে বরং আয়নার সামনে দাড়িয়ে নিজের চেহারাটা দেখে নিজেকে শ্রদ্ধা করতে শিখব,ভালবাসতে শিখব।সুন্দর ভাবে বাচতে " আত্মশ্রদ্ধা " বোধটুকু যে আবশ্যিক।মাদার তেরেসা আর ফ্লোরেন্স নাইটএঙ্গেল রা তো নিজেদের জীবনের হাটে " কম্প্রোমাইজ " আর " সেক্রিফাইস" এর সওদা করতে করতেই পৃথিবী ত্যাগ করেছেন।চলুন আজ একটু ব্যাক্তিস্বার্থ ছেড়ে নি:স্বার্থ চোখে পৃথিবীটাকে দেখি।মনটা থেকে কলুষতা নামক বিষাক্ত গ্যাসটা বাতাসে উড়িয়ে দিয়ে স্বচ্ছতার সাগরে ডুব মেরে আসি,বুক ভরে একটা নি:শ্বাস নিয়ে আত্মিক শুদ্ধতা অনুভব করি।

