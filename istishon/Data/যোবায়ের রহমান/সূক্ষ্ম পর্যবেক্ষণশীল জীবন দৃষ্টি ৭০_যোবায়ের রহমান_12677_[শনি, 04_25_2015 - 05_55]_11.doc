সূক্ষ্ম পর্যবেক্ষণশীল জীবন দৃষ্টি ৭০


সূক্ষ্ম পর্যবেক্ষণশীল জীবন দৃষ্টি ৭০
ধানমন্ডি লেক ঢাকা শহরের যুগলদের জন্য গোপন অভিসারের স্থান।এখানে বিকালের পর থেকে বহু সংখ্যক কপোত কপোতির প্রবেশ ঘটে।সন্ধ্যা হতে না হতেই সেই সব যুগলেরা উম্মুক্ত আকাশের নিচে মৃদু কামনা বাসনার বহি:প্রকাশ ঘটান।লেকের ব্রিজের নিচে কিনারে অতি নির্জন স্থানে বোটে অবস্থানরত বহু তরুনকে তার পাশের তরুনীটির সাথে আপত্ত্বিকর অবস্থায় বসে থাকতে দেখা যায়।লেকের পাশে রবীন্দ্র সরোবরে দেখলাম একটি যুগল ফটোসেশনে ব্যাস্ত।ছেলেটি তার প্রেমিকার সামনে নতজানু হয়ে ভিক্ষুকের মত বসে আছে।বড্ড হাস্যকর দৃশ্য--- এই গেল এক শ্রেনীর মানুষের কথা।
লেক এর আশে পাশে সুউচ্চ কংক্রিটের দালানে সমাজের সম্ভ্রান্ত শ্রেনীর মানুষদের বাস।গাছ গাছড়ায় চারপাশ ভরা বিলাসবহুল টাইল'স নির্মিত মসজিদটা প্রতি জুম্মায় ভরপূর হয়ে যায়।শুধু মসজিদ না,লেক এর বাহিরে মসজিদের পাশের রাস্তাটাও ভরে যায় দামি ব্রান্ড এর গাড়িতে।সারা বছর নামাজ রোজার খবর না থাকলেও জুম্মার দিন ঢাকা শহরের অনেক গন্য,মান্য,উচ্চ পদস্ত,স্বনামধন্য মানুষের আগমন হয় এখানে।
এই মসজিদে গতকাল জুম্মার নামায পড়তে ঢোকার সময় ১২ -১৩ বছর বয়সের একটা ছেলেকে দেখলাম তার ৪-৫ বছর বয়সি ছোট বোনটাকে কোলে নিয়ে হটছে।হাড্ডিসার বোনটি হাউ মাউ করে কাদছিল,আর ভাইটির সেই কান্না থামানোর ব্যার্থ প্রয়াস চলছিল। ক্রন্দনরত অবস্থায় মেয়েটির বিলাপ---
"আমারে আম্মার কাসে লইয়া যা,আমার ভূগ লাগছে " 
ছেলেটির সেদিকে খেয়াল কম বরং তার চোখ আটকে ছিল মসজিদের সদর দরজার দিকে।মোনাজাত শেষ হওয়া মাত্রই সমাজের গন্য মান্য ব্যাক্তিরা মসজিদ থেকে বের হয়ে আসবেন,লেদারের দামী মানিব্যাগটি থেকে কিছু করুনা বিলিয়ে দিয়ে যাবেন,যে করুনা আর অনুগ্রহ ভক্ষন করিয়ে ছোট বোনটির কান্না থামানো হবে,একবেলা দু'মুঠো অন্নের যোগান হবে।
এই লেক এ আর এক শ্রেনীর লোকের আগমন ঘটে,তারা হলেন আমার মত মধ্যবিত্ত্ব শ্রেনীর লোক।এরা সেই হাড্ডিসার বোনটির অসহায়ত্ত্বের কান্না দেখে ব্যাথিত হয় আবার প্রিমিও ওয়ালাদের দান খয়রাতের আস্ফালন দেখে দীর্ঘশ্বাস ছাড়ে।
সমগ্র পৃথিবীতে ধনী গরীবের বৈষ্যম্যের একটা খন্ডচিত্র হলো এই ধানমন্ডি লেক।পৃথিবীতে অপেক্ষাকৃত উচু শ্রেনীর মানুষেরা জীবন কাটাবে আমোদ ফূর্তি , নোংরা অভিসার আর মাঝে মধ্যে গরীব দুখীদের অনুগ্রহ বিলিয়ে।একেবারে নিম্ন শ্রেনীর লোকজন সেই অনুগ্রহক নামক ফুয়েল দিয়ে জীবনের চাকা ঘুড়াবে।আর আমার আপনার মত মধ্যবিত্ত্ব শ্রেনীর লোকজন নির্লিপ্ত ভাবে জগত সংসারের ঘটনা প্রবাহের নিরব সাক্ষী হয়ে থাকবে।এটাই প্রকৃতির নিয়ম।এটাই নির্মম বাস্তবতা।সাম্যবাদের গান গেয়ে যাওয়া কবি নজরুল হয়ত এই সব দৃশ্য দেখলে -- "হে দারিদ্র্য তুমি মোরে করেছ মহান " এই বিখ্যাত উক্তিটি করতেন না।দারিদ্র্য মানুষকে কখনো মহান করে না,দারিদ্র্য মানুষের বোধ,বিবেক আর আত্মসম্মানকে আস্তাকুড়ে নিয়ে ফেলে।দারিদ্র্য মধ্যবিত্ত্বের ঘাম ঝড়া মলিন চেহারাতে অসহায়ত্ত্বের ছবি একে দেয়,দারিদ্র্য উচ্চবিত্ত্বদের কাছে নিম্নবিত্ত্বের নাক সিটকানোর উপলক্ষ্য হয়ে দাড়ায়।
দারিদ্র্য এক দৃষ্টিবিভ্রমের নাম যা পূর্নিমার চাদকে ঝলসানো রুটির মত করে নিম্নবিত্ত্বদের চোখে মিথ্যা আশার ঝলকানি দেয়।দারিদ্র্য এক অভিশাপের নাম যার করাল গ্রাসে হাহাকার করে লক্ষ, কোটি অভূক্ত পেট।দারিদ্র্য এক দু:স্বপ্নের নাম যার সাথে আপোষ করে সহস্রাধিক মানুষ রেলস্টেশনে প্লাটফর্মে রাতের আশ্রয় খুজে নেয়।

