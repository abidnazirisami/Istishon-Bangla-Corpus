সূক্ষ্ম পর্যবেক্ষণশীল জীবন দর্শন ৬১


সূক্ষ্ম পর্যবেক্ষণশীল জীবন দর্শন ৬১
মোবাইল ফোন কোম্পানি গুলোর মত আজকাল প্রেম-ভালবাসার ভেতরেও " শর্ত প্রযোজ্য " শব্দটি ঢুকে গেছে।এক সময়কার ধ্রুবক প্রেমের গল্পগুলো কোন এক অজ্ঞাত কারনে আজ আপেক্ষিক সম্পর্কে রূপ নিয়েছে ।
হ্যান্ডসাম এবং ড্যাশিং পার্সোনালিটির পাশাপাশি মোটা মানিব্যাগ বিশিষ্ট ছেলেগুলো মেয়েদের প্রথম পছন্দ।যদি ছেলেটি বুয়েট কিংবা ঢাকা ভার্সিটিতে ভাল সাবজেক্টে পড়ে তাহলে টাকা পয়সা খানিকটা কম হলেও মেয়েরা মেনে নেয়।আর মধ্যবিত্ত্ব গিটার বাজাতে পারা ছেলেগুলো প্রেমিকের তালিকায় আপাতদৃষ্টিতে জায়গা পেলেও, বর হওয়ার তালিকা থেকে পরে ছিটকে যায়।পয়সা ওয়ালা বরের প্রিমিও গাড়ির গিয়ারের শব্দে মেয়েটির কান থেকে গিটারের সুর হারিয়ে যেতে বেশি সময় লাগে না।
এটা চিরন্তন সত্য যে নর্থ সাউথে পড়ুয়া কোন মেয়ে কোন দিনও ন্যাশনালে সেশন জটে থাকা কোন ছেলের প্রেমে পড়বে না, দেখা মাত্রই বলবে --- " ইইসসসস ! কি ক্ষেত ! " প্রাথমিক জীবনে কতিপয় মেয়ে আবেগজনিত কিছু ভুল করলেও পরবর্তীতে উজ্জ্বল ভবিষ্যত বিশিষ্ট ছেলেগুলোর হাতে হাত রেখে আয়েশী জীবন-যাপনের ইনসুরেন্সটা করিয়ে নেয়।
ছেলেদের পছন্দের তালিকায় প্রথমেই আছে উজ্জ্বল রং আর সুন্দর ফিগার বিশিষ্ট মেয়েগুলো।ভার্সিটির সব ছেলেগুলোর চোখ সেই ফর্সা মেয়েটার দিকেই আটকে থাকে।মেয়ে একটু শ্যামলা হলেও সমস্যা নেই তবে এ ক্ষেত্রে শর্ত প্রযোজ্য।মেয়ের চোখ হতে হবে কাজলটানা,দাতগুলো হবে মুক্তোর মত অথবা গালে থাকতে হবে টোল পড়া হাসি।অপেক্ষাকৃত স্থুলকায় আর একটু কালচে বর্নের মেয়েগুলোকে আজকালকার ইয়ো ইয়ো টাইপ ছেলেগুলো সার্কাসের ক্লাউন মনে করে।কালো হয়ে জন্মানোটা অনেক বড় পাপ।
বাসায় বিয়ের প্রস্তাব আসার পর মেডিকেল পড়ুয়া ছেলেটির কাছে মেয়েটির যুক্তি -- " যে বাসা থেকে প্রস্তাব এসেছে, ছেলে মেজর।তুমি কবে না কবে ডাক্তার হবে, শোন, আবেগ দিয়ে জীবন চলে না।বি প্র্যাকটিকাল প্লিজ " 
এক বছর আগে ভালবাসি বলার সময় মেয়েটা আবেগী ছিল, তখন তার বাস্তবতাময় মস্তিস্ক কাজ করেনি, আজ এক অজ্ঞাত কারনে বাস্তবাদী হয়ে উঠেছে, কি হাস্যকর !
ভালবাসা এখন পার্কে বসে বাদামের খোসার মধ্যে খুজে পাওয়া যাবে না, এয়ার কন্ডিশন কফি শপের গ্লাসের দেয়ালে আজ ভালবাসা বন্দি।বহু প্রতীক্ষিত চিঠির ভাজে আজ ভালবাসা নেই, তা আটকে গেছে সেল ফোনের কোণায় ভার্চুয়াল ম্যাসেঞ্জারের লোগোতে।

