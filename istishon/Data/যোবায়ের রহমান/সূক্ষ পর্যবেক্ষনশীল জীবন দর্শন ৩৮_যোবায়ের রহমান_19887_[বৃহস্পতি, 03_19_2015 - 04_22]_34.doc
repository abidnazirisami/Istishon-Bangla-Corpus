সূক্ষ পর্যবেক্ষনশীল জীবন দর্শন ৩৮


সূক্ষ পর্যবেক্ষনশীল জীবন দর্শন ৩৮
পুরোনো লেখা আজকের খেলা কে কেন্দ্র করে পুনরায় পোস্ট করলাম।
আজ ১১ জন ছেলের জন্য প্রার্থনায় বসবে ১৬ কোটি বাঙ্গালি।আজ বাংলাদেশে থাকা মানুষ গুলোর অকুন্ঠ সমর্থন বানী নীরবে প্রতিধ্বনিত হবে মেলবোর্ন স্টেডিয়ামের আকাশে বাতাসে।
আজ SSC পরীক্ষার্থী ছেলেটা মায়ের কাছে কাকুতি মিনতি করে আধ ঘন্টার জন্য TV ছাড়বে মাশরাফির ২-৪ ওভার বোলিং দেখার জন্য।আজ কলেজ রোডের সেই বখাটে ছেলে গুলো মেয়েদের পেছনে ঘোরা বাদ দিয়ে জড়ো হবে এক সাথে খেলা দেখার জন্য।
আজ BCS এর পড়া বাদ দিয়ে জোবায়ের ভাই সাকিবের প্রথম উইকেট পাওয়ার সাথে সাথেই চিতকার করে উঠবেন।আজ AIUB র শুভ খেলা দেখতে না পেরে হতাশ মনে মনোযোগ হীন ভাবে ভার্সিটি তে মেক আপ ক্লাস করবে।
ক্রিকেটের কোন শর্টের ব্যাপারে কোন জ্ঞান নেই তবু পাশের বাসার রমিজ আঙ্কেল আজ আবেগ প্রবন হয়ে হয়ত তামিম ইকবাল কে গালাগাল দিবেন ভুল শর্ট খেলার জন্য।এদিকে আজ দায়িত্ত্বশীল ডাক্তার যুবায়ের ভাই দায়িত্ত্ব থেকে অব্যাহতি নিতে না পেরে ২-৩ মিনিটের জন্য নেটে একটু ঢু মারবেন স্কোরটা দেখার জন্য।
সনি টিভির শো রুমের গ্লাসের দরজার সামনে আজ কৌতূহলী জনতা ভীড় করবে সারা দিন ধরে।আজ রিকশা ওয়ালা গফুর চাচা দুপুরে রিকশা থামিয়ে TV আছে এমন চায়ের দোকানে বসে দু তিন কাপ চা মেরে দিবেন।
আজ DU র ক্রিমিনলজি ডিপার্টমেন্টের অনিক TSC তে বসে বন্ধুদের কাছে জানতে চাইবে " মুশফিক কত করসে রে মামা? " কিংবা হয়ত মেইন রোডের ঘুষখোর ট্রাফিক পুলিশ টা আজ বাংলাদেশের স্কোর কত ভাবতে ভাবতে অসচেতন ভাবে দুটো ট্রাক থেকে ঘুষ না নিয়েই ছেড়ে দিবে।
ক্রিকেট বাঙ্গালির আত্মার সাথে মিশে গেছে।ফলাফল যাই হোক প্রতিবারই আশায় বুক বাধে বাঙ্গালি। প্রত্যাশার সাথে অনেক সময়ই প্রাপ্তি মিলে না তবু ক্রিকেট কেই আকড়ে ধরে থাকি আমরা।ব্যার্থ হলে হয়ত গালাগাল দেই ক্রিকেটার দের।কিন্তু এই গালাগালের অন্তরালে রয়েছে ক্রিকেটের প্রতি আমাদের অকৃত্রিম ভালবাসার ই বহি:প্রকাশ।
শুভ কামনা বাংলাদেশ ক্রিকেট দল।

