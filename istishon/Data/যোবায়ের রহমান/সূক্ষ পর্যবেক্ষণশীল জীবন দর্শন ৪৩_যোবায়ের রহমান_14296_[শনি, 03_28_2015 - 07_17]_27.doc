সূক্ষ পর্যবেক্ষণশীল জীবন দর্শন ৪৩


সূক্ষ পর্যবেক্ষণশীল জীবন দর্শন ৪৩
" সরি " শব্দটা খুব সম্ভবত পৃথিবীর সব থেকে সুন্দর শব্দ যা দিয়ে একটা সম্পর্ক টিকিয়ে রাখা থেকে শুরু করে প্রতিটা মানুষের সাথে আপোষ করা যায়।নিজের ভুলের জন্য কাউকে সরি বললে কোন পয়সা খরচ হয় না কিন্তু এই " সরি " শব্দটার দাম আসলে কোটি টাকা।
জীবন টা এত বড় না যে আপনি কারো প্রতি বিদ্বেষ আর ক্ষোভ পোষন করে তা অতিবাহিত করবেন।জীবনের ক্যানভাসে যে গল্পটা আমরা রচনা করি তাতে মাঝে মাঝে ভুল করে দু একটা কালো রং এর আচড় পড়ে যায়।চলুন আজ মনের তুলিতে " সরি " নামক সাদা রং টা লাগিয়ে ওই কালো দাগ গুলো মুছে জীবনের ক্যানভাস টা রাঙ্গিয়ে তুলি।
চলুন আজ মা কে জড়িয়ে ধরে "সরি" বলি তার সাথে জীবনে করা প্রতিটি ভুল আচরনের জন্য।কিংবা সে দিন ছোট বোন কে অংক বোঝাতে গিয়ে গালে যে থাপ্পর টা দিয়েছিলাম চলুন আজ তাতে বুলিয়ে দেই মমতার পরশ।
সে দিন লোকাল বাসের হেল্পারের সাথে দুর্ব্যাবহারের পর চলুন আজ তাকে খুজে বের করে বলি "মামা, সে দিন তোমারে ভাড়া টা কম দিসিলাম ,কিছু মনে কইরো না,সরি"।কিংবা চলুন আজ নিজের ব্যার্থতার কথা স্বীকার কাছে বাবার পা দুটো টিপে দিতে দিতে বলি " সরি বাবা, তোমার এই অপদার্থ ছেলেটা তোমার কোন স্বপ্নই পূরন করতে পারল না "
চলুন আজ ভালবাসার মানুষ টার হাতে হাত রেখে বলি " তোমার কোন দোষ ছিল না।আমিই তোমাকে ভুল বুঝেছি।" কিংবা চলুন আজ স্কুল লাইফে যে বন্ধু টার সাথে মারামারি করেছিলাম তাকে গিয়ে বলি " দোস্ত ঘুষি টা কি জোরে লাগছিল বেশি?মাফ কইরা দে প্লিজ "
দোষ স্বীকার করে ক্ষমা চাওয়া টা লজ্জার কিছু না বরং স্বস্তির।পৃথিবীতে সেই মানুষ গুলোই সব চেয়ে সুখী যারা হাজারো ভুল ত্রুটির পরেও গাল ভর্তি একটা নিষ্পাপ হাসি নিয়ে বলতে পারে " সরি " । চলুন আজ সেই সুখী মানুষ গুলোর তালিকায় নিজের নামটা অন্তর্ভুক্ত করি।চলুন আজ আশে পাশের মানুষ গুলোর সাথে করা ভুল গুলোর জন্য তাদের কাছে ক্ষমা চেয়ে দু মিনিট নিরবতা পালন করে নিজের উপর থেকে পাপের বোঝাটা কমাই।
পৃথিবীতে "SORRY DAY" বলে একটা দিন থাকলে ভাল হত।যে দিন পৃথিবীর প্রতিটি মানুষ অতীতে করা ভুল কাজ গুলোর জন্য অনুতপ্ত হয়ে আত্মার ভেতর শুদ্ধতা অনুভব করবে।সে দিন মানুষ ক্ষমা সুন্দর দৃষ্টি দিয়ে জীবন টাকে অবলোকন করবে নতুন ভাবে।
সত্যিই "সরি" শব্দটা অনেক সুন্দর।

