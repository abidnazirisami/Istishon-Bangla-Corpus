সূক্ষ্ম পর্যবেক্ষণশীল জীবন দৃষ্টি ৬৯


সূক্ষ্ম পর্যবেক্ষণশীল জীবন দৃষ্টি ৬৯
অনেকটা সময় গড়িয়ে যাওয়ার পর নিজের করা ভুলগুলোর জন্য মনের ভেতর আক্ষেপ তৈরি হয়,নিজের কৃতকর্মের জন্য নিজের ভেতরেই ক্ষোভ জন্ম নেয়।
প্রেয়সীর প্রনয় ভরপূর আবেগী কথার মাঝে ডুবে থাকা ছেলেটা পরীক্ষা দিতে এসে কলম চিবোয়।জটিল সংখ্যা নামক জটিল চ্যাপ্টারের অঙ্কগুলোর দিকে সে বিষ্ময় ভরা চোখে অসহায়ের মত তাকিয়ে থাকে।সময় গড়িয়ে একদিন সেই প্রেয়সির আসল রূপটা দেখে ছেলেটা হতভম্ব হয়ে যায়।পরীক্ষার খাতার মত জীবনের চ্যাপ্টারে এসেও ভাগ্যের সমীকরন মেলাতে পারে না সে।স্বপ্ন ভরপূর চোখদুটো ক্রমেই অশ্রুসিক্ত হয়ে উঠে।একদিন সেই অশ্রুর পরিসমাপ্তি ঘটে কিন্তু এরই মধ্যে জীবনের ডায়রিতে একটা ব্যার্থ উপাখ্যান রচিত হয়।দিন রাত সেই কালো অধ্যায়টুকু মুছে ফেলার প্রয়াস চলে।
ভার্সিটির সব চেয়ে সুন্দরী মেয়েটার প্রানবন্ত উচ্ছ্বাস নীরব দীর্ঘশ্বাসে রূপ নেয়।তার বেছে নেয়া সব চেয়ে সুন্দর পুরুষটির ভেতরের কলুষিত রূপটা একদিন তার চোখে প্রস্ফুটিত হয়।বিশ্বাসটুকু ভেঙ্গে গুড়ো হয়ে বাতাসে মিলিয়ে যায়।কাজলটানা চোখের নিচে ক্রমেই বেদনার ছাপ স্পষ্ট থেকে স্পষ্টতর হয়।DSLR এর দামী লেন্সে তোলা ছবিগুলোর মধ্যে আটকে যায় ভালবাসার স্মৃতিটুকু।
এমনি ভাবেই পরিসমাপ্তি ছাড়াই অজ্ঞাতসারে থেমে যায় কত শত ভালবাসার গল্প, প্রনয়ের তুলিতে আকা সুন্দর স্মৃতিগুলো অসমাপ্ত হয়ে আটকে থাকে জীবনের ক্যানভাসে,হতাশার ধুলো জমে ধূসর হতে থাকে সহস্রাধিক যুগলের মুক্তো ঝড়া হাসি।দুবছর আগে যে মেয়েটার পবিত্র হাসি দেখে তাকে সুচিস্মিতা মনে হত তাকেই এখন নীরব একটা দু:স্বপ্ন মনে হয়।যার আবেগী কন্ঠ শুনে প্রতিদিন ভোর দেখা হত আজ তার কারনেই অনুভূতির সূর্যটা অস্তাচলে।
গীটার হাতে বসে থাকা অলস বিকালটুকু কাটতে চায় না।মোটা মোটা বইয়ের জ্ঞানে ডুব দিয়েও সব ভোলা যায় না।কিছু পিছুটান থেকেই যায়।কিছু কথা অব্যাক্ত রয়,কিছু নি:শ্বাস নীরবে প্রতিধ্বনিত হয়ে হাহাকারে রূপ নেয়।এভাবেই বিকাল গড়িয়ে রাত হয়,রাত গড়িয়ে ভোর হয়।শুধু সেই আবেগী কন্ঠ শুনে প্রভাতের সূচনা হয় না,মাঝরাতে অনাকংখিত ভাইব্রেশনে ফোনটা আর কেপে উঠে না।

