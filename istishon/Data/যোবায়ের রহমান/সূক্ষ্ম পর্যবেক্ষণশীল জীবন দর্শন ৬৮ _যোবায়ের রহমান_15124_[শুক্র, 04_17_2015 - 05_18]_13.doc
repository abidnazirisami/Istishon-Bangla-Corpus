সূক্ষ্ম পর্যবেক্ষণশীল জীবন দর্শন ৬৮ 


সূক্ষ্ম পর্যবেক্ষণশীল জীবন দর্শন ৬৮
" অনেক আলো জ্বালতে হবে মনের অন্ধকারে " 
মানিক বন্দোপাধ্যায়ের যে চেতনা নিয়ে বাংলা বছরটি শুরু হওয়ার কথা ছিল, সেই চেতনা ভূলুন্ঠিত হয়ে গেছে অজ্ঞাতনামা এক তরুনীর লাঞ্ছিত হওয়ার মধ্য দিয়ে।যে আলোর কথা মানিক বাবু বলে গেছেন সেই আলো প্রজ্জ্বলিত হবার আগেই কলঙ্কের বাতাসে বিলীন হয়ে গেছে,হারিয়ে গেছে অতলে।মনের অন্ধকারে যে কলঙ্কের ঝড় বইছে,চেতনার নিভু নিভু প্রদীপ দিয়ে সেই ঝড়ের সাথে লড়াই করা সম্ভব না।চেতনার বারুদে যখন সত্যের বিস্ফোরন ঘটবে আর সেই বিস্ফোরনের আলো যখন প্রদীপ হয়ে সবার বিবেককে প্রজ্জ্বলিত করবে সে দিনই দেশে আলোকিত মানুষদের জন্ম হবে।যে আলোকিত মানুষেরা নিজেদের বিবেকের আলোয় সকলকে উদ্ভাদিত করবেন,নিজেদের অন্তরের দীপ্তিময় শিখা দিয়ে জ্বালিয়ে দিবেন শত কোটি মানব প্রদীপ।কারন---- 
" একটি আলোর কণা দিয়ে লক্ষ্য প্রদীপ জ্বলে
একটি মানুষ মানুষ হলে বিশ্ব জগত টলে"
যে তরুনীটি আজ শ্লীলতাহানির স্বীকার হলো,বিশ্বাস করো,আমৃত্যু সে পুরুষদের ঘৃনা করে যাবে।তাকে দোষ দিও না।কেননা বর্বরতার যে চপেটাঘাত তার গালে পড়েছে সেই ক্ষত কোন দিন মুছে যাওয়ার নয়।মনে আদর্শের প্রদীপ শিখা জ্বালিয়ে আজ প্রত্যাশা থাকুক---
কোন মেয়ের সম্মান আর রাস্তায় ভূলুন্ঠিত না হোক,প্রতিটি তরুন অশালীন দৃষ্টি সরিয়ে তরুনীদের দিকে নিজের বোনের ছায়া খুজে পাক,বিবেকের কাঠগড়ায় দাড়িয়ে ব্যাভিচারকারীরা নিজেদের কৃতকর্মের জন্য অনুতপ্ত হোক,লোপুপ আকাঙ্খা সরিয়ে প্রতি ছেলে আজ সহপাঠীনীদের দিকে বাড়িয়ে দিক বন্ধুত্ত্বের হাত,মানিক বন্দোপাধ্যায়ের চেতনায় জাগ্রত হয়ে নিজেদের অন্তর প্রদীপে আলোকশিখা জ্বালিয়ে নিক প্রতিটি পুরুষ।
ব্যাভিচারী লেবাস ছেড়ে তরুনীরা আজ মার্জিত হয়ে কর্মক্ষেত্রে আসুক।লাঞ্ছনার শিকার হওয়া অবলা নারী সমাজ আজ হাতে হাত রেখে বখাটেদের দাত ভাঙ্গা জবাব দিক।রূপ যৌবন উন্মুক্ত রেখে নয় বরং ধর্মীয় অনুশাসনের প্রতি শ্রদ্ধাশীল হোক প্রতিটি নারী।অতিমাত্রায় আধুনিকতা বর্জন করে শিক্ষিত মেয়রা আজ মূল্যবোধকে জাগ্রত করে স্বশিক্ষিত হয়ে উঠুক,নৈতিকতার আলোয় এসে প্রতিটি নারী আজ নিজের বিবেকের কাছে দায়বদ্ধ থেকে " আদর্শ নারী " হওয়ার প্রত্যয় ব্যাক্ত করুক।
প্রতিটি নারী পুরুষ আজ নিজেদের অন্তরে জ্বলিয়ে নিক আদর্শের প্রদীপ শিখা,ঘুচিয়ে নিক মনের সব অন্ধকার আর কলুষতাকে।পবিত্রময় হয়ে উঠুক প্রতিটি মানব-মানবীর সম্পর্ক,সকলের মনে জাগ্রত হোক নৈতিক চেতনা,পরস্পরের প্রতি শ্রদ্ধা আর ভালবাসার ইটের গাথুনি গড়ে উঠুক অন্তরের অন্তস্থলে।

