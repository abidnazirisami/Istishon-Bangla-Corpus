সূক্ষ পর্যবেক্ষনশীল জীবন দর্শন ৫১


সূক্ষ পর্যবেক্ষনশীল জীবন দর্শন ৫১
" জ্ঞানীর কলমের কালি শহীদের রক্তের চেয়ে পবিত্র "
দেশে জ্ঞান চর্চা তথা শিক্ষার হার বাড়লে ও " স্বশিক্ষা " র হার কিন্তু বাড়েনি।দেশে শিক্ষিত মানুষ এর খুব একটা অভাব নেই কিন্তু স্বশিক্ষিত মানুষের অভাব স্পষ্টতই বিদ্যমান।
যে শিক্ষা আমাদের মত তরুন ছেলেমেয়ে দের কে মায়ের বয়সী একজন মহিলার জন্য বাস এ সিট ছেড়ে দেয়ার ভদ্রতা টুকু শেখায় না সেই শিক্ষা মূল্যহীন।যে শিক্ষায় শিক্ষিত হওয়ার পর আমরা বিবাহ বহির্ভূত শারীরীক সম্পর্ক , মাদক সেবন আর পর্নোগ্রাফী থেকে নিজেদের দূরে রাখতে পারি না সেই শিক্ষা অর্থহীন।তাই এই সীমাবদ্ধ গ্রন্থগত জ্ঞানীদের কলম কে শহীদের তরবারির সঙ্গে তুলনা করা বোকামী।
গ্রন্থগত শিক্ষায় বিদ্বান হওয়া নয় বরং স্বশিক্ষায় শিক্ষিত হওয়া আমাদের জন্য আবশ্যিক।যারা অবসরে পরিবারে বাবা মা ভাই বোনের সাথে সুন্দর সময় কাটানোর চেয়ে ফেসবুক ম্যাসেঞ্জারে সুন্দরী মেয়েদের সাথে চ্যাটিং কে অগ্রাধীকার দেয় তারা মূল্যবোধ টা শিখবে কোথা থেকে ? মানুষের ব্যাক্তিত্ত্ব গঠিত হয় তার পারিবারিক প্রেক্ষাপট কে কেন্দ্র করে।
কোন একটা বাসে একটা লাইন পড়েছিলাম - 
" পৃথিবীর সব চেয়ে বড় আদালত মানুষের বিবেক " 
সত্যি বলতে ওই লাইন টা আমার কাছে ভার্সিটির হাজার টাকার বইয়ের চেয়ে দামী মনে হয়েছে।যে শিক্ষা একজন মানুষের বিবেক কে জাগ্রত করতে পারে না সেই শিক্ষা ব্যার্থ।
সুন্দর জামা কাপড় আর দামী পারফিউম মেখে ক্লাস রুমে ঢুকলে ড্যাশিং হওয়া যায় কিন্তু ব্যাক্তিত্ত্ববান হওয়া যায় না।ব্যাক্তিত্ত্ববান হতে হলে আগে ভেতরের মানুষ টাকে পরিশুদ্ধ করতে হবে, খুলতে হবে বিবেকের দরজা টা কে।ভাল মন্দ মিলিয়েই মানুষ , এটা ঠিক। তবু মানবিক কিছু গুনাবলি না থাকলে নিজেকে মানুষ বলে দাবী করাটা এক প্রকার আস্ফালন।
স্কুল, কলেজ , ভার্সিটি থেকে যে পুথিগত শিক্ষা আমরা পাই এর বাইরে ও শিক্ষার একটা স্তর আছে।সেটা হল স্বশিক্ষা , মূল্যবোধ আর নৈতিকতার শিক্ষা , ভাল মানুষ হওয়ার শিক্ষা।এই শিক্ষার জন্য সুনির্দিষ্ট কোন ক্লাস রুম নেই।জীবনের ভিন্ন ভিন্ন প্রক্ষাপটে দাড়িয়ে বিবেকের দরজা টা খোলা রেখে এই শিক্ষা গ্রহন করতে হয়।হয়ত এই কারনেই কবি বলে গেছেন ----
" আকাশ আমায় শিক্ষা দিল উদার হতে ভাইরে
কর্মী হওয়ার শিক্ষা আমি বায়ুর কাছে পাইরে 
বিশ্বজোড়া পাঠশালা মোর আমি সবার ছাত্র
শিখছি আমি রাত্রী দিবা নেই দ্বিধা লেশ মাত্র "

