সূক্ষ্ম পর্যবেক্ষণশীল জীবন দৃষ্টি ৮৩


সূক্ষ্ম পর্যবেক্ষণশীল জীবন দৃষ্টি ৮৩
বছর দু'য়েক আগের কথা।বন্ধুর বোনের গায়ে হলুদ অনুষ্ঠানে বসে আছি।সামনে স্টেজে আলপনা আকা ককশিটে লেখা " আজ রাত্রি'র হলুদ ছোয়া "।স্টেজের সামনে রাত্রি মেয়েটা বসা।তার চোখে মুখে আনন্দের অভিব্যাক্তি।আগেকার মেয়েদের বিয়ে হলে তাদের চোখে মুখে একটা দুশ্চিন্তার ছাপ থাকত,বরের গাড়িতে উঠার ঠিক আগ মূহুর্তে এরা স্বজনদেরকে জড়িয়ে কান্নায় ভেঙ্গে পড়ত।একদিকে নতুন ঘর,নতুন মানুটিকে নিয়ে কৌতূহল,অন্যদিকে বাবা মা প্রদত্ত্ব আশ্রয় থেকে প্রস্থান-- এই দুই হূদয়বৃত্তির মধ্যে সংঘাতের এক অপূর্ব দৃশ্যপট আকা থাকত সে সময় মেয়েদের চোখে।আজকাল আর তেমনটা হয়না।এখনকার মেয়েরা বিয়ের সাজগোজ আর গহনা গাটি নিয়ে বেশি চিন্তিত।রাত্রি মেয়েটার চোখে এক দিকে আনন্দের ছাপ অন্য দিকে সাজগোজের দুশ্চিন্তা।একটু পর পর তার গালে হলুদ মাখিয়ে তাকে মিষ্টান্ন ভোজন করানো হচ্ছে।যে যথেষ্ট সাবধানী ভঙ্গিতে মিষ্টি মুখে নিচ্ছে যাতে তার লিপষ্টিক লেপটে না যায়।ছাদে বিকট শব্দে সাউন্ড বক্সে আইয়ূব বাচ্চুর গান চলছে।আইয়ূব বাচ্চু গানের সুরে সুরে নিজের প্রেমিকাকে গালাগাল দিচ্ছেন।তার গানের কথাগুলো এ রকম----
" হাজারো স্বপ্ন নিয়ে, সব কিছু ভুলে গিয়ে,পৃথিবীতে বসে আছি সংসার সাজিয়ে। 
আর কত এভাবে,আমাকে কাদাবে,আর বেশি কাদালে,উড়াল দিব আকাশে "
গান শুনে মনে হলো আইয়ূব বাচ্চু'র মনে অনেক ক্ষোভ।প্রেমিকার প্রতি তিনি এতটাই ক্ষোভান্বিত যে তিনি রীতিমত তার প্রেমিকাকে থ্রেট দিচ্ছেন।হয়ত তিনি বলতে চাইছেন----
" আমারে অনেক জ্বালাইসস,কান্দাইসস,কিছু বলি নাই। আমার কাধে কিন্তু হেলিকপ্টারের ভাঙ্গা পাখা লাগানো আছে।আর যদি এক ফোটাও কান্দাস তাইলে আমি আকাশে উড়াল মারমু "
আমি প্যান্ডেলের পেছনে গিয়ে ছাদের এক কোনায় দাড়ালাম।এই জায়গাটাতে দু জন মহিলা পেয়াজ-রসুন কুটছেন,মশলা বাটছেন।বোঝা গেল কালকে বিয়ের রান্না বান্নার অগ্রীম প্রস্তুতি।যারা সেখানে কাজ করছেন তারা এই বাসার বুয়া।বুয়াদের সাধারনত নিজস্ব কোন নাম থাকে না।এদেরকে সাধারনত " মর্জিনার মা " , " মফিজের মা " নামে ডাকা হয়। যে দু'জন বসে আছেন তাদের একজনের নাম " নাজমুলের মা "।বাড়ির গৃহকর্তী তাকে এই নাম ধরেই ডাকলেন।নাজমুলের মায়ের পাশে নাজমুল অসহায়ের মত বসে আছে,তার চোখের কোনায় মৃদু অশ্রুবিন্দু। অশ্রুবিন্দুর কারন গায়ে হলুদে অতিথিদের জন্য যে বিরিয়ানী রান্না হয়েছে সেটা তার ভাগে জুটেনি।খালি প্লেট নিয়ে বিরিয়ানী চাইবার সময় সে বাবুর্চির কাছে গালি খেয়েছে।এই বাড়ির গৃহকর্তা জয়নাল সাহের লোকাল পত্রিকার কলামিষ্ট।পত্রিকার তিনি অনেক বড় বড় আর্টিকেল থাকে লেখেন,সেই লেখায় মানুষের মৌলিক অধিকারের কথা থাকে,আদর্শবোধ আর সাম্যবাদের কথা থাকে, নিপীড়িত মানুষের অধিকারের কথা থাকে।কিন্তু আশ্চর্য্যের বিষয় হল জয়নাল সাহেবের মেয়ের বিয়ের এত বড় অনুষ্ঠানে একটা নিপীড়িত ছেলের এক বেলা বিরিয়ানী খাওয়ার শখ পূরন হয় না।ছাদে তখন দারুন বাতাস।আমি একটা চেয়ার টেনে নাজমুলকে বসতে বললাম।
" কিরে কোন ক্লাসে পড়িস ? "
" পেরাইমারি ইশকুলে পড়ি।কেলাস ফাইভে "
নাজমুলের সাথে আড্ডা ভালই জমে উঠল।এ বাড়ির মানুষদের উপর নাজমুলের বড়ই ক্ষোভ।একবার দুপুরে তার মা ঘর মোছার সময় সে ড্রয়িং রুমে বসে জি বাংলায় " রাশি " নাটক দেখছিল।" রাশি " মেয়েটার নাকি বেজায় দু:ক্ষ,তার শাশুড়ি খুবই বজ্জাত।রাশির দু:খে নাজমুলকেও ব্যাথিত মনে হলো।সে দিন টিভি দেখার সময় হঠাত বাড়ির গৃহকর্তী এসে চ্যানেল বদলে অন্য প্রোগ্রাম দেখতে শুরু করায় নাজমুল নাটকের এন্ডিং মিস করে।এ জন্য বাড়ির গৃহকর্তীর প্রতি তার বেজায় অভিমান।
অভিমানের আরও ঘটনা আছে।গত ঈদে জয়নাল সাহের নাজমুলকে শার্ট আর জিন্সের প্যান্ট কিনে দিয়েছেন।কিন্তু দু দিন পড়তে না পড়তেই সেই প্যান্টের জিপার ছিড়ে গেছে।সেই জিপার ছেড়া প্যান্ট তাকে এখন সেইফটি পিন লাগিয়ে পড়তে হয়।খুবই অস্বস্তিকর ব্যাপার।কমদামী জিপার ওয়ালা প্যান্ট দেয়াতে নাজমুলের অনেক ক্ষোভ।সেই সাথে আজ আবার যোগ হয়েছে বিরিয়ানী আনতে গিয়ে গালি খাওয়ার অপমান।
পৃথিবীতে কিছু মানুষ স্বল্প চাহিদা নিয়ে জন্মায়। তাই এদের রাগ, ক্ষোভ আর অভিমানের জায়গাটাও অনেক ক্ষুদ্র পরিসরকে কেন্দ্র করে।আমার জীবনে দেখা সব চেয়ে সরল আর সুখী মানুষদের মধ্যে নাজমূল একজন।সাউন্ড বক্সে তখনও আইয়ূব বাচ্চুর গান বাজছে---
" এক আকাশের তারা তুই একা গুনিস নে "
নাজমুল এ সব জটিল গানের মানে বুঝে না।তার জীবনের চাওয়া পাওয়ার সহজ সমীকরনটা মেলাতে এক প্লেট বিরিয়ানী কিংবা একটা ভাল জিপার ওয়ালা জিন্সের প্যান্ট চাই ।সেদিন নাজমুলের সাথে কথা হওয়ার পর কখনো ভাবি ওর সাথে আবার কোন দিন দেখা হয়ে যাবে।পৃথিবীটা গোল বলেই হয়ত অপ্রত্যাশিত আর অনাকাঙ্ঘিত ভাবে পুরোনো চেনা কিছু মানুষ দের সাথে আমাদের দেখা হয়ে যায়।
সপ্তাহ খানেক আগে আমেনা গার্মেন্টস এর সামনে আমার আর নাজমুলের পুন:মিলন। আমি তাকে প্রথমে চিনতে পারি নি ,সে আমাকে তার সব পরিচয় দিল।মানুষের জীবনে নানান ঘাত প্রতিঘাত থাকে।জীবন সাগরে ভাগ্যের ঢেউ এসে মানুষকে ভাসিয়ে নিয়ে যায় অজানা তীরের দিকে।ভাগ্য নাজমুলকে আমেনা গার্মেন্টস এ ভাসিয়ে নিয়ে এসেছে।সে দিনের সেই ছোট্ট ছেলেটি জীবিকার তাগিদে কত বড় হয়ে গেছে।যে দু হাত দিয়ে এক সময় ছেলেটা এক প্লেট বিরিয়ানী না পাওয়ার ক্ষোভের অশ্রু মুছত সেই দুই হাত দিয়ে ছেলেটা এখন একটা সংসারের ভাগ্যের চাকা ঘোড়ায়।সে দিনের সেই দূর্বল কচি হাত দুটো আজ নির্মম বাস্তবতায় গ্রন্থিল পেশি বিশিষ্ট দক্ষ বাহুতে পরিনত করেছে।সৃষ্টিকর্তা মানুষকে তার প্রতিকূলতার সাথে খাপ খাইয়ে নেয়ার দূর্লভ ক্ষমতা দিয়েছে।কথা বার্তার এক পরর্যায়ে আমি জিজ্ঞেস করলাম---
" কিরে এখন স্কুলে যাস ? নাকি শুধু গার্মেন্টেস এ কাজ করস ?
" ইশকুলে গিয়া কি হইব? ইশকুলে আফা'রা খালি পিডায় । " 
" তোর কানে এইটা কি ? mp3 প্লেয়ার ? "
" হ । লগে fm রেডিও চলে। হুনবেন ? লন কানে দিয়া দেহেন। আমার নিজের ট্যাকা দিয়া কিনছি।১৭০ ট্যাকা নিছে "
" না, শুনব না।তুই বাসায় যা এখন "
নাজমুল তার হাতের পুরানো টিফিন ক্যারিয়ারটা ঝোলাতে ঝোলাতে হন হন করে হেটে চলেছে। তার কানে তখনো ইয়ার ফোন লাগানো।কে জানে হয়ত সে তখন আইয়ূব বাচ্চুর সেই অভিমানী গানটাই শুনছিল।
" অভিমানী আমি...অভিমানী তুমি 
হাজারো স্বপ্ন নিয়ে,সব কিছু ভুলে গিয়ে পৃথিবীতে বসে আছি সংসার সাজিয়ে "

