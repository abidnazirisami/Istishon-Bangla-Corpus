সূক্ষ্ম পর্যবেক্ষণশীল জীবন দর্শন ২১


সূক্ষ্ম পর্যবেক্ষণশীল জীবন দর্শন ২১
আমাদের দেশে বকবক করতে পারে এমন লোকের সংখ্যা অনেক।কেউ রাস্তায়,কেউ রেলে,কেউ চায়ের দোকানে,কেউবা আবার জেলে অনবরত কথা বলে চলেছে।আর যারা বাহিরে বকবক করতে পারে না তারা আমার মত ফেসবুক আর ব্লগে এসে স্ট্যাটাস আর পোস্টের মাধ্যমে তাদের অব্যাক্ত বকবকানির বহি:প্রকাশ ঘটান।
রাতে রিয়াল মাদ্রিদ আর বার্সেলোনার খেলা দেখে ভার্সিটির ছেলেগুলো বকবক শুরু করেছে।মেসি কিভাবে শর্ট মিস করল,রোনালদো কত কি.মি বেগে বলটা মারলে গোল হত,গোলকিপারের বল মিসের কারন সমূহের সূক্ষাতিসূক্ষ বিশ্লেষণ আমাদের তরুনদের কাছে পাবেন।মাঝে মাঝে মনে হয় এদেরকে কেন ফুটবল টিমগুলো কোচ হিসাবে নিয়োগ দেয় না।
ট্রেনে আর লোকাল বাসে উঠিলেই নানান শ্রেনী পেশার মানুষের নানান রকম রাজনীতি সংক্রান্ত অভিব্যাক্তি শুনতে পাই।শেখ হাসিনা আসলে কি চায়,খালেদা জিয়া কবে এরেস্ট হবে,যুদ্ধাপরাধীদের বিচার কি প্রহসন কিনা এবং পরিশেষে
 " এই দেশ কোন দিন ও উন্নতি করতে পারবে না" 
এ রকম একটা হতাশা বানী নিয়ে তাদের বক্তব্য শেষ হয়।একটা প্রশ্ন মনে জাগে আমার।এই যে এত বক্তব্য,এত অভিব্যাক্তি,এত মতামত,এত বিশ্লেষণ,এত হতাশার আস্ফালন আমরা ঘটাই,কিন্তু একবারও কি আমরা ভেবে দেখেছি কথার পরিমানটা কমিয়ে যদি নিজ নিজ যায়গা থেকে দাড়িয়ে দেশের পরিবর্তন আর উন্নয়নের জন্য কিছু কাজ করতাম তাহলে দেশটা কি একটু এগিয়ে যেতে পারত না?
সত্যি বলতে দেশে অশিক্ষিত মানুষের চেয়ে অর্ধশিক্ষিত মানুষের সংখ্যা বেশি।আর স্বশিক্ষার অভাব তো আছেই।প্রকৃত জ্ঞানী ব্যাক্তির কথার আস্ফালন কম,তারা কর্মে বিশ্বাসী।ভেবে দেখুন এরশাদের আমলে যদি নূর হোসেন যদি রাস্তায় না নেমে এসে যদি T.V তে টক শো বড় বড় কথা বলত তাহলে কি আজ গনত্রন্ত্র পেতেন।আমাদের দেশের জন্য এ মূহুর্তে নূর হোসেন দের দরকার,যারা কথায় না কাজে বিশ্বাসী।

