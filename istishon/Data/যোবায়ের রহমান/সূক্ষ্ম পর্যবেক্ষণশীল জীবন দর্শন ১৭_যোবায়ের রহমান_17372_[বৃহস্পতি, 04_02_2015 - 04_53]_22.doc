সূক্ষ্ম পর্যবেক্ষণশীল জীবন দর্শন ১৭


সূক্ষ্ম পর্যবেক্ষণশীল জীবন দর্শন ১৭
ভাল থাকা ব্যাপারটা একদমই আপেক্ষিক।প্রাপ্তির খাতায় যত পাওয়া যোগ হয় প্রত্যাশা তত বাড়তে থাকে।দিন শেষে আমরা সবাই হতাশ।কিন্তু আশেপাশেই হয়ত এমন অনেক কে খুজে পাবেন যার প্রাপ্তির খাতাটা আপনার চেয়েও অনেক ছোট।
টি.এস.সি তে বসে থাকা অবসাদ গ্রস্থ ছেলেটা হতাশ,কেননা সেকেন্ড টাইমে এত পড়েও সে গত বছর DU তে ফিলোসফি পেয়েছে।কিন্তু তার কয়েক গজ দূরে তার অনুজ রা দ্বিতীয় বার একটা পরীক্ষা দেয়ার জন্য যে সংগ্রাম করে যাচ্ছে তা যেন তার কাছে দৃশ্যমান নয়।
স্টার জলসায় রাক্ষুসী রানী কটকটির হাতে বন্দি কিরনবালা।এ জন্য পাশের বাসার পারুল আন্টি হতাশ।কিন্তু পারুল আন্টি জানেন না অভাবের বেড়াজালে বন্দি গার্মেন্টস কর্মী নীলুফার নীরব জীবন সংগ্রামের গল্প।
বাংলাদেশ হতাশ।কারন গত বছর প্রবৃদ্ধির হার ও জি.ডি.পি আশানুরুপ বাড়ে নি।কিন্তু আমরা তাকিয়ে দেখি না যুদ্ধবিদ্ধস্ত ইরাকের দিকে যেখানে একটি ছোট্ট শিশু অব্যাক্ত ভাষায় ধিক্কার জানাচ্ছে নির্লিপ্ত মানবতাকে। 
মিসেস রহমান আড়ং এর সেই হাতের কাজ করা দামী শাড়িটা কিনতে পারেননি তাই তিনি হতাশ।কিন্তু তার বাসায় কাজ করে ফাতেমার মা গত এক বছর ধরে দুটো ছেড়া শাড়ি পড়ে ঘুরে বেড়াচ্ছে সে খেয়াল তার নেই।
পাকিস্তানের মালালা ইউসুফজাই ও হতাশ।পশ্চিমাদের এত তোশামদ করেও নোবেল টা আর একজনের সাথে ভাগ করে নিতে হল বলে।কিন্তু মালালা এ দেশের নিভৃত পল্লীর পলান সরকারের কথা জানে না।যিনি নিজের পয়সায় কেনা বই বিলিয়ে দিচ্ছেন জ্ঞান স্বরূপ কোন নোবেল এর আশা ছাড়াই।
এ দিকে বারাক ওবামা ও হতাশ।ভ্লাদিমির পুতিন তাকে টপকে পৃথিবীর শীর্ষ ক্ষমতাধর ব্যাক্তি হয়ে গেছেন এ জন্য রাতে ঘুম আসে না।কিন্তু ফিলিস্তিনের শিশু হারানো মায়ের রাত জাগা আর্ত হাহাকার " হোয়াইট হাউজ " এর দেয়াল ভেদ করে প্রতিধ্বনিত হতে পারে না বলেই তিনি চোখ থাকতেও অন্ধ।
আমরা সবাই যে যার মত হতাশ।কিন্তু প্রত্যাশার খাতাটা ছোট করে আত্মতুস্টির একটা ঢেকুর তুলে দেখুন না হতাশাটা দূর হয় কিনা।আর সৃস্টিকর্তার কাছে নিজের প্রাপ্তির জন্য বিনম্র কৃতজ্ঞতা জানাতে ভুলবেন না যেন।
( লেখাটি গত বছরের তাই কিছু পুরানো প্রসঙ্গ উঠে এসেছে )

