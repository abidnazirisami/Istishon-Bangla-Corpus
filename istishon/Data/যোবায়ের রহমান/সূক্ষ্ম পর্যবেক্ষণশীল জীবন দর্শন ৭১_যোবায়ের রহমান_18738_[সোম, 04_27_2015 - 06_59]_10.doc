সূক্ষ্ম পর্যবেক্ষণশীল জীবন দর্শন ৭১


সূক্ষ্ম পর্যবেক্ষণশীল জীবন দৃষ্টি ৭১
ভূমিকম্পনের পর এক মেয়ের আপলোডকৃত ফটোতে নিম্নলিখিত ক্যাপশন---
" hi,frndz,একটু আগে earthquake টের পেলাম।সিড়ি থেকে নামতে নামতে একটা selfi হয়ে গেল।feeling awosome!
বাঙ্গালি জাতি বড্ড হুজুগে টাইপ।এরা কোন একটা উপলক্ষ্য পেলেই হাস্যকর ভঙ্গিতে সেটা নিয়ে হৈ চৈ শুরু করে,দু তিন দিন ফেসবুকে সেটাকে কেন্দ্র করে আলোচনার ঝড় উঠে, তারপর একদম নিস্তব্দ।মাঝে মাঝে নিজেকে বাঙ্গালি ভেবে লজ্জিত হই এই কারনে যে আমাদের ব্যাক্ত্বিত্ত্ব আর রুচিবোধ অনেক নিচু লেবেলের।আমাদের কাজ কর্ম আর কথার ভারসাম্যহীনতা চোখে পড়ার মত,তা না হলে এ রকম একটা দুর্যোগে বাঙ্গালির ন্যাকামি মার্কা পোস্টের ঢেউ এ কিভাবে নিউজ ফেড ভরে যায়?কিছু একটা ঘটলেই সেটা নিয়ে ফেসবুকে বাঙ্গালির আস্ফালন,মতামত আর প্রতিক্রিয়া শুরু হয়ে যায়।সব বিষয়ে এত আজাইরা প্রতিক্রিয়া দেখানোর দরকার কি,কিছু বিষয় একটু নীরবে এড়িয়ে যাওয়াই কি শ্রেয় নয়?
পাকিস্তান vs বাংলাদেশের খেলা চলার সময় পুরো নিউজ ফেড জুড়ে পাকিস্তানিদের নিয়ে ট্রল শুরু হয়।বিশ্লেষণ ধর্মী ক্রিকেটীয় সমালোচনা ভাল,কিন্তু আজাইরা ফালতু বকবকানি ভাল না।গত T20 তে আফ্রিদি আউট হওয়ার পর কতিপয় আবেগী বাঙ্গালির পোস্ট---
১। " আফ্রিদি তুই কষ্ট কইরা প্লেন ভাড়া দিয়া আইলি কেন? বাড়ি ফিরা যা "
২। " আফ্রিদি এইটা কি খেলল, আমার পিচ্চি ছোট ভাইও ওর চেয়ে ভাল খেলে।শালা আতেল।
৩।আফ্রিদি নামক পাকিস্তানি দামড়া গরুটাও অল্প টাকায় বিক্রি হইয়া গেল।
এই হলো আমাদের আবেগ ভরপূর সমালোচনার ভাষা।এটা ঠিক যে পাকিস্তান ভারতের মত দল গুলো বাংলাদেশের ক্রিকেট সামর্থ্যের দিকে বারবার কাদা ছুড়ে মেরেছে।যেই কাদার জবাব আপনার আমার দু লাইনের গালি ভরা পোস্ট দিয়ে হবে না।রমিজ রাজার ব্যাঙ্গ ভরা মুখে কুলুপ এটে দিতে তামিম ইকবালের একটা পুল শর্টই যথেষ্ট,ইমরান খানের টস প্রত্যাখ্যান করা যেই অহংকারী মুখটা ফ্যাকাশে বানিয়ে দিতে দরকার সাকিবের ঘূর্নি জাদু আর সিধুর শ্রশ্রুভরা মুখে বিষাক্ত কথার আস্তানা পুড়িয়ে দিতে প্রয়োজন মাশরাফির আগুন ঝড়ানো বোলিং।আপনার আমার ব্যঙ্গরসে ভরা ভারসাম্যহীন কথায় ভরপূর পোস্টের আওয়াজ ওদের কান পর্যন্ত পৌছায় না।আফ্রিদি কম আউট হইলে তারে নিয়া হাসাহাসি করবার আগে আপনি এটা ভাবেন না যে একজন ক্রিকেটার আফ্রিদির নখের যোগ্যও আপনি না।পাকিস্তানি আফ্রিদির চ্যালেঞ্জের জবাব আসবে বাঙ্গালি লিটল মাস্টার মুশফিকের ব্যাট থেকে,আপনার আমার সস্তা লাইক পাওয়া পোস্ট থেকে নয়।
বাঙ্গালি, আগে আবেগ কমান,বিবেক খাটাইয়া কাজ করেন। লাগামহীন মুখে নিজেদের অসভ্যতামি বন্ধ করে এবার সৃষ্টিকর্তা প্রদত্ত্ব মস্তিস্কটা একটু খাটান।সারা দিন ফেসবুক আর হোয়াটস আপ এ ডেটিং চ্যাটিং , হাই বেবি , জানু মানু বাদ দিয়া এবার নিজেদের আচার আচরন আর ব্যাক্তিত্ত্বে ভারসাম্য বজায় রাখতে শিখুন।

