সূক্ষ্ম পর্যবেক্ষণশীল জীবন দৃষ্টি ৭৮


সূক্ষ্ম পর্যবেক্ষণশীল জীবন দৃষ্টি ৭৮ 
স্কুলের প্রথম সারির ছাত্রগুলোর মধ্যে বরাবরই একটা অহংকারী ভাব থাকে।ভ্রূকুটি দৃষ্টিতে জ্যামিতি ক্লাসে স্যার যখন জিজ্ঞেস করেন -- -
 "দুটি ত্রিভুজের একটির এক কোণ অপরটির এক কোনের সমান হলে এবং সমান সমান কোণ সংলগ্ন বাহুগুলো সমানুপাতিক হলে ত্রিভুজদ্বয় সদৃশ"
এই উপপাদ্যটা বোর্ডে এসে কে প্রমান করতে পারবি তখন ক্লাসের ফাস্ট বয়ের বুদ্ধিদীপ্ত উত্তরে মধ্যম শ্রেনীর ছাত্ররা হতভম্ব হয়ে তাকিয়ে থাকে ।তিন ঘন্টার রুদ্ধশ্বাস পরীক্ষার হলে যখন সবার কপালে দু:চিন্তার ঘাম জমা হয় এই ক্যাটাগড়ির ছাত্ররা তখন শেষ দশ মিনিটে এসেও গোটা হরফে পরীক্ষার খাতার প্রতিটা ইঞ্চি ভরিয়ে ফেলে।বার্ষিক পরীক্ষার রেজাল্টের দিন ফাস্ট বয়ের মায়ের অহংকারী চাহনি দেখে মধ্যম শ্রেনীর ছাত্রদের নির্লিপ্ত চোখে অসহায়ত্ত্বের ছাপ ফুটে উঠে।
ক্লাসে আরেক শ্রেনীর ছাত্র থাকে যারা ব্যাক বেঞ্চার হিসাবে পরিচিত।এই ব্যাক বেঞ্চারদের শিক্ষা জীবন বড়ই বিচিত্রময়।যেখানে ক্লাসের প্রথম সারির ছাত্ররা বায়োলজি পরীক্ষায় দু নাম্বার ছেড়ে এসে দুশ্চিন্তায় দু রাত ঘুমাতে পারেনা,সেখানে এই ব্যাকবেঞ্চাররা কোন মতে পাশ নাম্বার আনসার করেই হল থেকে প্রস্থান করে।পড়াশুনা সংক্রান্ত যাবতীয় দুশ্চিন্তা সাধারনত এদের মাথায় ভর করে না।কলেজের ক্লাস ফাকি দিয়ে টঙ্গের ভেতর সিগারেট ফুকে আর আড্ডা দিয়ে এদের সময় কাটে।পরীক্ষার আগের দিনও এরা সাইকেল কিংবা ব্যাট নিয়ে বিকালে বের হয়, আর নির্ঘুম রাত কাটায় ফেসবুক চ্যাটে।পরের দিন সকালে কোন রকমে মা'কে সালাম করে " যা আছে কপালে " এই ভেবে পকেটে একটি মাত্র কলম নিয়ে পরীক্ষা দিতে বের হয়ে যায়।
পরিসংখ্যান বলে ক্লাসের প্রথম সারির ছাত্রদের চেয়ে বেকবেঞ্চারদের প্রতিষ্ঠিত হওয়ার হার বেশি।উচ্চতর গনিত পরীক্ষায় যে ছেলেটা একটা অসীম ধারার অঙ্ক মেলাতে না পেরে কাদতে কাদতে স্কুলের বারান্দা ভিজিয়ে ফেলেছিল সে ছেলেটা এখন প্রাইভেট ফার্মে মধ্যম বেতনের কর্মচারী, আর তার ক্লাসের সব চেয়ে কুখ্যাত ব্যাক বেঞ্চার যে কিনা বোর্ডে এসে বইয়ের সবচেয়ে সহজ সম্পাদ্যটা মেলাতে গিয়ে দুটো চককে ভেঙ্গে ছয় টুকরা করেছিল সেই এখন ঐ ফার্মের মালিক। 
শিক্ষা জীবনে সবচেয়ে বিপদজনক পরিস্থিতিতে থাকে মধ্যম শ্রেনীর ছাত্ররা।এরা প্রচন্ড মানসিক চাপে থেকে পড়াশুনা করে ।না পারে ফাস্ট বয়দের মত পড়াশুনাকে পরিপূর্ন ভাবে ভালবাসতে, না পারে সব ছেড়ে ছুড়ে দিয়ে ব্যাকবেঞ্চারদের মত স্বপ্ল সময় পরীক্ষার হল থেকে প্রস্থান করতে।রসায়ন পরীক্ষার আগের রাতে বইটা খুলতেই ছেলের মাথায় রাজ্যের হতাশা।আয়নিক- সমযোজী বন্ধন পড়া হয়েছে, তো লা-শাতেলীয়ের নীতিটা পড়া হয়নি।সোডিয়াম ক্লোরাইড দ্রবনের তড়িত বিশ্লেষনটা মুখস্ত হয়েছে কিন্তু এর বিক্রিয়াগুলো মনে রাখা সম্ভব হয়নি।এদিকে আবার পরীক্ষার হলে খাতায় মৌলের শতকরা সংযুতি বের করা হয়েছে কিন্তু তা থেকে আনবিক সংকেত বের করার সময় কলমটা আর চলছে না।
কোন একটা বিশ্ববিদ্যালয়ের সমাবর্তনে বিল গেটস বলেছিলেন---
" I failed in some subject but my friend passed in all.Now he is an engineer of Microsoft and I am the owner of this company "
বিল গেটসের কথাটা সব ব্যাক বেঞ্চার আর ফেল্টুস ছাত্রদের জন্য অনুপ্রেরনা হয়ে থাকবে।ক্লাসের ফাস্ট সেকেন্ড বয়রা যখন বুয়েট, মেডিকেল পাশ শেষে অনেক টানা হেচড়ার পর চাকুরীতে সবে ভাল বেতন পাওয়া শুরু করে, সে সময় তদের সহপাঠী অনেক ব্যাক বেঞ্চার নিজের টাকায় কেনা এলিয়ন গাড়িতে বিলাসিতার নি:শ্বাস ছাড়ে।
তাই বলে এটা ভেবে বসবেন না ব্যাক বেঞ্চে বসলে কিংবা পরীক্ষায় ফেল করলেই বিল গেটস হওয়া যায়।ব্যাপারটা আসলে উদ্যম আর পরিশ্রমের, প্রতিষ্ঠিত হওয়ার পেছনের গল্পটা শুধু ক্ষুরধার মুখস্ত বিদ্যার নয়, বরং বুদ্ধিদীপ্ত প্রচেষ্টার।শুধু স্কুল পালালেই রবীন্দ্রনাথ হওয়া যায় না, স্যারের গালি খেলেই এডিসন হওয়া যায় না কিংবা ভার্সিটি ড্রপ আউট হলেই আপনি স্টিভ জবস হতে পারবেন না।
কর্মজীবনের দুরবস্থায় যাদের কে সবার আগে চোখে পড়বে তারা হল সেই মধ্যম গোছের ছাত্র।লোকাল বাসের ঝাকুনি খেতে খেতে অফিসে যাবার সময় এরা দীর্ঘশ্বাস ছাড়ে।ফিজিক্স পরীক্ষার খাতায় অর্ধেক লেখা তড়িত বিভব পার্থক্য নির্নয়ের সমীরনটার মত এদের জীবনের সমীকরনটা অসম্পূর্নই থেকে যায়।মধ্যম ক্যাটাগড়ির ছাত্রদের শখের গন্ডিটাও সীমাবদ্ধ থাকে, প্রথমে পড়াশুনা আর পরে কর্মজীবনের চাপে এদের ছবি আকা কিংবা গিটার বাজাতে পারার মত গুনগুলো নষ্ট হয়ে যায়।কিছুটা নির্লিপ্ত ভঙ্গিতে আর অজ্ঞাতসারে এদের জীবনের ঘড়িটা ঘুড়তে থাকে,এবং এক সময় বন্ধ হয়ে যায়।হয়ত এদের জন্য 3 Idiots সিনেমার সেই গালটা লেখা---
" Give me some sunshine,give me.some rain
Give me another chance, i wanna grow up once.again "

