সূক্ষ্ম পর্যবেক্ষণশীল জীবন দৃষ্টি ৭৪


সূক্ষ্ম পর্যবেক্ষণশীল জীবন দৃষ্টি ৭৪
ইট পাথরের শহরে আর যন্ত্রের যান্ত্রিকতায় আজকাল অনেক গ্যালিলিওর নীল আকাশের বুকে দূরবীন দিয়ে তারা খুজে বেড়ানো হয় না।গ্যালিলিওরা আজকাল ক্যারিয়ার নামক গাছের চাকরি নামক সুমিষ্ট ফল খুজে বেড়ায়।এখনকার নিউটনদের মধ্যাকর্ষন সুত্র আবিষ্কার করতে গিয়ে আপেল গাছের তলে বসার সময় হয়ে উঠে না, বরং এরা জীবন সংগ্রামের প্রয়োজনীয় রসদ খাদ্য,বস্ত্র অনুসন্ধানে ব্যাস্ত।এ যুগের আইন্সটাইনরা আপেক্ষিক তত্ত্বের সমীকরন ছেড়ে জীবনের খাতার দূর্বিসহ সমীকরন মেলাতে মগ্ন। এসময়ের সুকান্তদের কাছে কবিতা কোন আবেগ নয়,লেখনিতে নেই কোন বিদ্রোহের সুর,এদিকে আজকাল পাবলো পিকাসোরাও জীবনের ক্যানভাসে হতাশার ছবি আকে।
উদ্দীপনায় ভরপূর টগবগে তরুন সমাজ এখন মননশীল চিন্তা করতে ভুলে গেছে ,তাদের চিন্তার পরিসর এখন আটকে আছে ম্যাসেঞ্জার নামক ভার্চুয়াল ঘরের দেয়ালে।এই ঘরের দরজা দিয়ে মোনালিসা আকার প্রেরনা আসে না,এখানে জুকারবার্গ খচিত সস্তা স্টিকারে ভার্চুয়াল মোনালিসাদের প্রতি লুলামির বহি:প্রকাশ ঘটে। সৃজনশীল সম্ভাবনা নিয়ে জন্মানো কিছু মানুষ মধ্যবিত্ত্ব জীবনের গ্লানি বইতে থাকে,শেষে ছা-পোষা অবস্থায় দীর্ঘশ্বাস ফেলতে ফেলতে নিভে যায় তাদের জীবন প্রদীপ।রবি ঠাকুরের আহবানকে উপেক্ষা করে অগণিত মধ্যবয়সী তনয়ের স্ত্রী আর সন্তান সন্ততীর অন্ন সংস্থানের ব্যাবস্থা করতে করতে কীট পতঙ্গের মত বেচে থাকা হয়।
জীবনের এই ছোট্ট পরিসরে সুন্দর ভাবে বাচার জন্য বেয়ার গ্রিলসের মত সবুজের বুকে হারিয়ে যাওয়া দরকার।তথাকথিত সংসার প্রতিকূলতার মাঝে নয়,টিকে থাকার লড়াইটা হোক প্রকৃতির নির্মমতার দিকে চ্যালেঞ্জ ছুড়ে দিয়ে।জীবন সংগীতে সুরের দোলা ছড়িয়ে দিতে সকলের গিটারে বেজে উঠুক জন লেননের হূদয় কাপানো সুর, ঘুচে যাক যাতনাময় জীবনে সর্বক্ষন সর্ববিষয়ে বুক কাপানো টেনশন।ভাল চাকুরী বাকুরীর পেছনে ছোটা নয়, বরং স্বাধীনচেতা আর মননশীল মানুষ হওয়ার প্রত্যয় জেগে উঠুক আমার আপনার বুকে। 
ভাল বেতনের চাকুরী করা আর জীবনে বড় হওয়া এক ব্যাপার নয়।শুধুমাত্র পুথিগত বিদ্যা আওয়ানো মানুষ গুলো জীবন সংগ্রামে হয়ত অর্থনৈতিক একটা ভিত্তি পায়,কিন্তু একে বড় হওয়া বলে না।জীবনে বড় হতে হলে গ্রন্থগত জ্ঞানের পাশাপাশি কিছু ভাল বই পড়তে হয়, কিছু ভাল সিনেমা দেখতে হয়, কিছু ভাল মিউজিক শুনতে হয়, কিছু ভাল জায়গায় ঘুরতে যেতে হয়,কিছু ভাল মানুষের সাথে কথা বলতে হয়, কিছু ভাল কাজ করতে হয়।জীবনে মননশীল কিছু করতে হলে গ্যালিলিওর মত মাঝে মধ্যে নীল আকাশে চোখ রাখতে হয়, নিউটনের মত আপেল গাছের নিচে বসে কিছু অলস সময় পার করতে হয়,এই অলস ভাবনা আর আকাশে চোখ রাখাই এক সময় যুগান্তকারী উদ্ভাবনে রূপ নেয়।গ্রন্থগত জ্ঞান আর সাংসারিক পরিসরের বাইরে এসে মননশীলতার তুলি দিয়ে আকতে হয় মোনালিসার ছবি,জীবনের মঞ্চে আপন উন্মাদনার হারিয়ে যেতে হয় বুক ভরা সতেজ নি:শ্বাসে।

