সূক্ষ্ম পর্যবেক্ষণশীল জীবন দর্শন ১৪


সূক্ষ্ম পর্যবেক্ষণশীল জীবন দর্শন ১৪
মসজিদে যখন উন্নয়নের জন্য টাকা তোলা হয় তখন একটা ব্যাপার প্রায়ই ঘটে।ধরুন এলাকার মোখলেস ভাই মসজিদের জন্য ত্রিশ হাজার টাকা দেয়ার ঘোষনা দিলেন সবার সামনে।সাথে সাথে ইমাম সাহেব মারহাবা বলে মোখলেস ভাইয়ের জন্য ৫-৭ মিনিটের একটা লম্বা চওড়া মোনাজাত ধরবেন।মোনাজাতে মোখলেস ভাইয়ের পরিবার এবং পরিবারের বাইরের সকল আত্ত্বীয় স্বজন, শ্বশুর বাড়ির লোকজন,পূর্বের এবং সামনের অনাগত প্রজন্মের জন্য,তার ব্যাবসা বানিজ্য তথা জীবিকা প্রসঙ্গের সাথে আরো নানা অপ্রাসঙ্গিক বিষয়ে লম্বা চওড়া একটা মোনাজাত হবে হবে।
এবার মফিজ ভাইয়ের পালা।উনি সবার সামনে ৫ হাজার টাকা দেয়ার প্রতিশ্রুতি দিলেন।মফিজ ভাইয়ের জন্যও মোনাজাত হবে।তবে টাকার পরিমান কম হওয়াতে মোনাজাতের দৈর্ঘ্য মোখলেস ভাইয়ের চেয়ে ২-৩ মিনিট কম হবে।
এমনি ভাবে টাকার পরিমান যত কম হবে ইমাম সাহেবের মোনাজাত শেষে " আলহামদুলিল্লাহ " পর্যন্ত ঠেকবে।এ ক্ষেত্রে মনে হয় পদার্থ বিজ্ঞানের একটি সূত্র খাটে।সূত্রটি হল ---
" মসজিদে ইমাম সাহবের মোনাজাতের সময় সীমা প্রদত্ত্ব অর্থের সমানুপাতিক "
মানে-- অর্থ যত বেশি হবে মোনাজাত তত দীর্ঘ হবে।
কিন্তু নিয়ম কিন্তু এটা ছিল না।আমাদের এমন ভাবে দান করা উচিত যেন ডান হাতে দান করলে বাম হাত সেটা টের না পায়।
কিন্তু সমাজের উচ্চবিত্ত্বদের কাছে আলেম সমাজের চাটুকারিতার পরিমান দূর্ভাগ্যজনক হারে বেড়ে চলেছে।হুজুর আর আলেমদের কে অসম্মান করার জন্য আমার এই লেখা নয়।তবে আলেম হিসাবে তাদের ব্যাক্তিত্ত্ব আর রুচিবোধ আরো উচু হওয়া দরকার নয় কি ?
হাতের ৫ টা আঙ্গুল সমান না।তাই সব আলেম হুজুররা এক না।তবে আমাদের মুসলমানদের ও উচিত দান খয়রাতের ব্যাপারে একটু গোপনীয়তা রক্ষা করা।নাহলে ----
হাশরের দিন বলিবেন খোদা হে আদম মানব কূল
প্রকাশ্যে দান করিয়া তোমরা কেন করিলে ভূল।
চাটুকারিতা আর দালালি করিয়া তোমরা হইলে আবুল
এই দান কভু আমার দরবারে হবে না কো কবুল। 
( কবিতাটি কবি আবদুল কাদির এর লেখা কবিতা থেকে অনুকরণ করা হয়েছে ).

