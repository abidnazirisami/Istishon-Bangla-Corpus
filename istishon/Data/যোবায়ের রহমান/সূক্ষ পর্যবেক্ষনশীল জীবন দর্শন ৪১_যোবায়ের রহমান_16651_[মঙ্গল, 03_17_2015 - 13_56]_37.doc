সূক্ষ পর্যবেক্ষনশীল জীবন দর্শন ৪১


সূক্ষ পর্যবেক্ষনশীল জীবন দর্শন ৪১
ছোট বেলায় মা একটা কথা বলতেন....
" অভাব যখন ঘরের দরজা দিয়ে ঢোকে,ভালবাসা তখন জানালা দিয়ে পালায় "
পৃথিবী তে ভালবাসা ব্যাপার টাও অর্থের কাছে আপেক্ষিক হয়ে গেছে।সব সম্পর্কের গভীরতা আজকাল অর্থের দাড়িপাল্লায় মাপা হয়।পড়াশুনা শেষে দু' বছর ধরে বেকার ছেলেটার পাতে আজকাল মা আর মাছের বড় মাথা টা তুলে দেয় না,মুরগি র রান টাও আজকাল চোখে পড়ে না তার। দ্রারিদ্র্যের কশাঘাতে জর্জরিত মানুষ গুলোর জীবন টা অজানা এক শূন্যতায় ভরা।
নিম্ন মধ্যবিত্ত্ব,মধ্যবিত্ত্ব আর উচ্চ মধ্যবিত্ত্ব পরিবার গুলোর জীবন ধারন প্রক্রিয়ার মধ্যে বিস্তর ফারাক আছে।আজ নিম্ন মধ্যবিত্ত্ব মানুষ গুলোর গল্প শোনাই।
দারিদ্র্যের কারনে নিম্ন মধ্যবিত্ত্ব ছেলেগুলো বখে যায়।ভাল পরিবেশের অভাবে এরা প্রাইমারি স্কুলের গন্ডি পেরোবার আগেই গালির বস্তা মুখে নিয়ে ঘুরে।বাবার নয় হাজার সাতশ টাকার বেতনে সংসার এর চাকাটা কোন রকম ঘুরলেও এগোয় না।বড় মেয়েটার বিয়েতে অর্থের টানাপোড়েন এ বাবা অতিথির তালিকা টা ছোট করতে নিয়ে নিজের বিবেক এর কাছেই ছোট হয়ে যান।অর্থের অপ্রতুলতা পরিবারে সম্পর্ক গুলোর মাঝে আস্থা টা নষ্ট করে দেয়।
অভাবের তাড়নায় নিম্ন মধ্যবিত্ত্ব পরিবারের মেয়েটা রং জ্বলে যাওয়া দুটো জামা পড়ে টিউশনি করে বেড়ায় সারা মাস।যে সময় টা তে তার ফর্সা পায়ে নুপুর লাগিয়ে রেস্টুরেন্টের কোনায় কারো চোখে চোখ রেখে বসে থাকার কথা ছিল, সেই সময় টা সে পার করে পড়া না পারা স্টুডেন্টের সাথে ঘ্যান ঘ্যান করে।বড় নির্মম অভিশাপ এই দারিদ্রতা।
চাইলেও পছন্দের মেয়েটার সামনে গিয়ে ফুলের তোড়া সামনে নিয়ে দাড়াতে পারে না নিম্ন মধ্যবিত্ত্ব পরিবারের ছেলেগুলো।নিজের ছেড়া জুতো জোড়া সেলাই করতেও যাকে বাবার কাছে হাত পাততে হয় তার হাতে কোন ললনার জন্য ফুলের তোড়া বড্ড বেমানান,অনেকটা বানরের গলায় মুক্তোর মালার মত।
" হে দারিদ্র তুমি মোরা করেছ মহান " কাজী নজরুলের এই অমর বানীকে বোধ হয় বাস্তবতার প্রেক্ষাপট ব্যাঙ্গ করে বেড়ায়।কবিতার লাইন গুলো আসলে বাস্তবতার প্রতিফলন ঘটায় না।মাথায় হাজারো টেনশন নিয়ে ঘুরে বেড়াতে হয় ছা-পোষা বেতনের সেই ছেলেটাকে। মায়ের ওষুধ কিনতে হবে , বাবার চশমার ফ্রেম টা ভেঙ্গে গেছে , ভাইয়ের টিউশন ফি , এদিকে বোনটার বিয়ে দিতে পারছে না টাকার অভাবে- বড় নিষ্ঠুর এই দারিদ্র্যময় মানুষ গুলোর জীবন।অভাবের তাড়না কি জিনিস তা দামী টাইলসের কংক্রিটের দেয়ালে বসে উপলব্ধি করা যায় না।কর্নার শো কেসের দামী শো পিসের সৌন্দর্য্যের মাঝে যাদের শৌখিনত্ত্বের বহি:প্রকাশ তাদের পক্ষে দারিদ্র্যের কশাঘাত কি জিনিস তা বোঝা কঠিন।
সত্যি বড় শুন্যতা আর হতাশায় ভরা এ দারিদ্র্য।

