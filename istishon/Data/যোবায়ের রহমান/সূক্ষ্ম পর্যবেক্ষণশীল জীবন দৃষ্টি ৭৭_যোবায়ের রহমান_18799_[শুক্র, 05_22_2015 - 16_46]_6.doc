সূক্ষ্ম পর্যবেক্ষণশীল জীবন দৃষ্টি ৭৭


সূক্ষ্ম পর্যবেক্ষণশীল জীবন দৃষ্টি ৭৭ 
সৃষ্টিকর্তা প্রদত্ত্ব অসীম গুনের পরেও মানুষের জীবনে কিছু অক্ষমতা আর ব্যার্থতার গল্প থাকে।জীবনের স্টেশনে ক্রমাগত পথ চলার মধ্যবিরতিতে মানুষ সেই অক্ষমতার কারন খুজে বেড়ায় আর দীর্ঘশ্বাস ফেলে।
যে ছেলেটার তুলির ছোয়ায় জড় ক্যানভাসটা একসময় জীবন্ত হয়ে উঠত সেই ছেলেটাই আজ তার জীবনের ক্যানভাসে অবাঞ্চিত কালো আচড়ের মানে খুজে বেড়ায়।স্কুল কলেজে বিতর্কের মঞ্চে যুক্তির ঝড় তোলা মেয়েটা অশ্রুসিক্ত চোখে ভালবাসার মানুষটার চলে যাওয়ার পিছনে যুক্তির সন্ধান করে।
ইকোনমিক্স এর কঠিন কঠিন সব গ্রাফের হিসাব নিমেষই মিলিয়ে ফেলার পরেও কেন জানি নিজের জীবনের জটিলতর গ্রাফটা মেলাতে গিয়ে হিমশিম খেতে হয়।ক্যালকুলাস,ডাটা স্ট্রাকচার আর কোয়ান্টাম ম্যাকানিক্স এর চ্যাপ্টার গুলো যার নখদর্পনে কোন এক অজ্ঞাত কারনে তার জীবনের কিছু চ্যাপ্টার অসম্পূর্ণই আর অপরিপূর্ন থেকে যায়।
যে ছেলেটার ক্যামেরার লেন্সে শতাধিক সুন্দর ছবি জমা পড়ে আছে সেই ছেলেটার হূদয়ের ক্যামেরার ফোকাস আর ফ্লাশটা কেন জানি আজ আর কাজ করছে না। সবাইকে হাসাতে পারার চমতকার ক্ষমতা নিয়ে জন্মানো মানুষটা নিজের জীবনের সংকট লগ্নে এসে নিজের গাল থেকে গড়িয়ে পড়া অশ্রুবিন্দুর অর্থ বিশ্লেষণ করে।
MBBS এর শেষ বর্ষে এসে কার্ডিওলজিতে ক্ষুরধার মেধার তরুন তার হূদয়ের কার্ডিয়াক পেশিগুলোর রক্তক্ষরন থামাতে পারে না।
ছেলেটার প্রত্যাশার ডায়েরীতে খুব বেশি চাওয়া-পাওয়ার কথা লেখা ছিলনা।আট-দশটা সাধারন ছেলের ভিড়ে সবার অলক্ষে দিন যাপন করা নিয়ে কোন অভিযোগ ছিল না তার।সে রুদ্দুর কিংবা জোস্না হতে চায়নি।কন্ঠে মায়াবী সুর,কলমে জীবনানন্দের ছন্দ কিংবা গিটারের স্ট্রিং এ সুরের মূর্ছনা এসবের কোন কিছুর জন্যেই সে কখনো আক্ষেপে পুড়েনি। 
 সবার চোখের মধ্যমনি হয়ে থাকার কোন প্রচেষ্টাও ছিল না তার।সে শুধু চেয়েছিল এক জোড়া মায়াবী চোখের স্বপ্ন হওয়ার। একজন প্রেয়সীর মন খারাপের রাতে তার কাঁধে ছেলেটা রাখতে চেয়েছিল ভরসার হাত।মন ভাঙ্গা মেয়েটির মাথায় বুলিয়ে দিতে চেয়েছিল ভালবাসার স্বীকৃতি।কিন্তু ভাগ্যের নির্মম পরিহাসে ইন্টারভালের আগেই জীবনের সিনেমার ক্লাইমেক্সটা বদলে গেল।বাড়িয়ে দেয়া ভরসার হাতটি প্রতারনার ছুটি দিয়ে কেটে ফেলা হল।ছলনাময়ী আলিঙ্গনের সময় বুকের ভেতর ঢুকে গেল বিশ্বাসঘাতকতার ছুড়িটা,থেমে গেল একটি প্রনয়ের গল্প।
একটা সময় বিতার্কিক মেয়েটা জীবনের বিতর্ক থেকে অবসর নেয়।কোয়ান্টাম মেকানিক্সের ছেলেটা বইয়ের ফাকে অর্ধ-চিবানো পেন্সিলটা রেখে গিটার সুরে মূর্ছা যায়।আনন্দহীন জীবন কাটাতে কাটাতে একটা সময় সঞ্চিত অভিজ্ঞতার আলোকে জীবনান্দের ছন্দ ফেরে তরুনের কলমে, লেখা হয় বেদনা ভরা উপাখ্যান।

