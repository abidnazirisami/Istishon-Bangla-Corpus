সূক্ষ পর্যবেক্ষনশীল জীবন দর্শন ৪৬


সূক্ষ পর্যবেক্ষনশীল জীবন দর্শন ৪৬
" ভন্ডামি " ব্যাপারটা আজকাল আমাদের রন্ধ্রে রন্ধ্রে ঢুকে গেছে।সমাজের উপর,নিচ,ডান,বাম,উত্তর,দক্ষিন,পূর্ব,পশ্চিম সব খানেই " ভন্ডামি " নামক বৃক্ষের ডালপালা প্রসারিত হচ্ছে।বেশির ভাগ ক্ষেত্রে একজন মানুষ ততক্ষন পর্যন্ত ঘুষ খাওয়াকে হারাম মনে করেন যতক্ষন পর্যন্ত সে নিজে ঘুষ খেতে পারছে না।বাসে ট্রেনে কত মানুষ হাসিনা খালেদা কে গালি দেয়।কিন্তু মজার ব্যাপার হলো এই মানুষ গুলো কে যদি ক্ষমতায় বসিয়ে দেয়া হয় তাহলে এরাও খালেদা হাসিনার চেয়ে কোন অংশে কম অপকর্ম করবে না।আমরা সবাই আসলে সুবিধাবাদী " ভন্ড " !
সরকারী কর্মকর্তা গুলো " ভন্ড " , পয়সা না দিলে সাধারন মানুষের ফাইল গুলো লাল ফিতায় আটকে রাখে।পুলিশ, উকিলদের ভন্ডামির কথা ব্যাখা করার প্রয়োজন বোধ করি না।
পাশের ফ্ল্যাটের ডাক্তার আঙ্কেল টাও " ভন্ড " , উনি ডায়গনষ্টিক সেন্টার আর ওষুষ কোম্পানি গুলোর কাছ থেকে টাকা খায় আর রোগীদের ঘাড় মটকে দেয়।ভূমি অফিসের কেরানী টাও " ভন্ড "।
স্কুল,কলেজ,ভার্সিটি র ছেলেমেয়ে গুলো " ভন্ড "।বেশির ভাগ ক্ষেত্রে এরা গ্রন্থগত শিক্ষা লাভের চেয়ে আবেগী চেতনায় বেশি বিশ্বাসী।তাদের এই প্রনয় নির্ভর মানসিকতার প্রতিফলন ঘটে নির্জন ফ্ল্যাটে তথাকথিত ভালবাসা নামক " ভন্ডামির " মধ্য দিয়ে।
প্রেস ক্লাবের সামনে মানব বন্ধনে ব্যাস্ত " সুশীল সমাজ " মুখোশ ধারী লোকগুলো " ভন্ড "। লোকাল বাসের অন্ধ ভিক্ষুক টাও " ভন্ড " -- 
পীর নামধারী কিছু লোক মাযার খুলে বসেছে - এরাও " ভন্ড " ,পয়সার লোভে ধর্ম নিয়ে ব্যাবসা করে।টিভি, পত্রিকার সাংবাদিক গুলো ও " ভন্ড " , শুধু রাজনৈতিক সুবিধা খোজায় ব্যাস্ত।
সবার " ভন্ডামি " বিশ্লেষন করতে গিয়ে দিন শেষে বুঝতে পারলাম আমি নিজেও একজন " ভন্ড " ।ভাল ভাষা জ্ঞান নাই,নাই বাস্তব অভিজ্ঞতা লব্ধ জ্ঞান তবু ফেসবুকে বড় বড় পোস্টে বড় বড় কথা,সমাজ সচেতন হওয়ার ভাব ধরি।আসলে ভেতর টা এখনো কলুষতা মুক্ত হয় নি,মানুষ তো !
তবে এত " ভন্ডামি " ভিড়েও এখনো পৃথিবীতে মনুষ্যত্ত্ব আর সততা বেচে আছে কিছু মানুষের ভেতরে।হয়ত সেই কারনেই পৃথিবীতে আজও মহাপ্রলয়ের আর্বিভাব ঘটে নি।
( পুনশ্চ : সুনির্দিষ্ট ভাবে কোন শ্রেনী পেশা বা কোন স্তরের মানুষ কে ছোট করার উদ্দেশ্যে লেখাটি লেখা হয়নি।হাতের পাচটা আঙ্গুল যেমন সমান হয়না তেমনি সব মানুষ ও এক হয় না।এই লেখাটির কারনে কারো ব্যাক্তিগত চেতনায় আঘাত লাগিলে কতৃপক্ষ দায়ী নয়,তারা নিজ দায়িত্ত্বে নিজেদের মনের আঘাত প্রাপ্ত স্থানে চেতনানাশক মলম লাগিয়ে নিবেন  )

