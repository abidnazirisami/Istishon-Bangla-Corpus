সূক্ষ্ম পর্যবেক্ষণশীল জীবন দৃষ্টি ৯৪ 


সূক্ষ্ম পর্যবেক্ষণশীল জীবন দৃষ্টি ৯৪
 ইচ্ছা শক্তির বলে মানুষ অসম্ভব কে সম্ভব করতে পারে।আর এই ইচ্ছা শক্তির বারুদ জ্বলে উঠবার জন্য চাই অনুপ্রেরণা নামক স্ফুলিঙ্গ। পারিপার্শ্বিক পরিবেশ থেকে আমরা অনুপ্রানিত হই। কেউ আপনার কাধে অনুপ্রেরণার হাত না রাখলেও আপনি নিজেই নিজেকে প্রত্যক্ষ ভাবে অনুপ্রানিত করতে পারেন।আমার জীবনে পড়া সব চেয়ে ভাল বইগুলোর মধ্য একটি শিব খেরা'র লেখা " You can win "। এই বইয়ের পাওয়া একটি গল্প ছিল এ রকম----
এক তরুন নিয়মিত ফুটবল অনুশীলন করত,কিন্তু কখনো ১১ জনের ফুটবল টিমে খেলার সুযোগ পেত না। দলে সব সময় অতিরিক্ত খেলোয়ার হিসাবেই তার স্থান ছিল।সে যখন মাঠে অন্যান্য খেলোয়ারদের সাথে অনুশীলন করত একটু দূরে তার বাবা বসে থাকত।
একবার তাদের শহরে বড় ধরনের একটা ফুটবল প্রতিযোগীতা শুরু হল।এক সপ্তাহ ব্যাপী পুরো প্রতিযোগীতা চলল, কিন্তু সেই ছেলেটিকে একদিনও মাঠে দেখা গেল না।গ্রুপ পর্ব,কোয়ার্টার ফাইনাল এমনকি সেমি-ফাইনালের দিনও সে এলো না। হঠাত সে ফাইনালের দিন হাজির।মাঠে এসেই সে কোচকে গিয়ে বলল ---
" আপনি সব সময় দলে আমাকে অতিরিক্ত খেলোয়ার হিসাবে রেখেছেন।কখনো কোন ম্যাচে খেলতে নামান নি। আজ আমাকে খেলতে দিন।আমি অনুরোধ করছি,আমার উপর আস্থা রাখুন। আমি আপনার সম্মান রাখব । "
জবাবে কোচ আপত্ত্বি করলেন-----
" আমি তোমাকে খেলতে দিতে পারি না। দলে তোমার চেয়ে অনেক ভাল খেলোয়ার আছে।তাছাড়া আজ ফাইনাল খেলা,দলের সম্মানের ব্যাপার।আমি কোন প্রকার ঝুকি নিতে পারব না "
ছেলেটি কোচকে অনুনয় বিনয় করতে লাগল।শেষ পর্যন্ত সে অশ্রুসিক্ত চোখে কোচকে বলল---
" আমি কথা দিচ্ছি,যদি আজকে আমি ভাল খেলে আপনাকে খুশি করতে না পারি তাহলে ফুটবল খেলাই ছেড়ে দিব।"
ছেলেটির অনুনয় এ শেষে কোচ রাজি হলেন। তিনি ছেলেটিকে বললেন---
" দেখ,সব দিক বিবেচনা করলে আজকে তোমাকে খেলতে দেয়া উচিত না।তবু তোমাকে সুযোগ দেয়া হয়েছে।আমার মান রেখ "
খেলা শুরু হলো।ছেলেটি উজ্জ্বীবিত হয়ে খেলল।পায়ে বল পাওয়া মাত্রই সে দুটি গোল করল। তার দলও দর্শনীয় ভাবে জিতল।খেলা শেষে কোচ ছেলেটির কাছে আসলেন।তিনি ছেলেটিকে উদ্দেশ্য করে বললেন ----
" আমি কোন দিন তোমাকে এতটা ভাল খেলতে দেখি নি। আজ কিভাবে তুমি এতটা ভাল খেললে ? "
জবাবে ছেলেটি বলল-----
" আপনার মনে আছে আমি যখন মাঠে অনুশীলন করতাম আমার বাবা খানিক টা দূরে বসে থাকতেন ? "
ছেলেটির বাবা যে জায়গাটায় বসে থাকতেন সেদিকে তাকিয়ে কোচ কাউকে দেখতে পেলেন না। তিনি জিজ্ঞেস করলেন ---
" কোথায় তোমার বাবা ? তোমার এত খুশির দিনে তিনি মাঠে নেই কেন ? "
 ছেলেটি বলল---
" আমার বাবার অনেক ইচ্ছা ছিল যে তিনি মাঠে বসে সামনে থেকে আমার খেলা দেখবেন।কিন্তু এ কথা আপনাকে আমি আগে বলিনি যে আমার বাবা ছিলেন অন্ধ । গত কয়েকদিন আগে আমার বাবা গাড়ি এক সিডেন্ট করে মারা যান। আর আজ তিনি উপর থেকে বসে প্রথম বারের মত আমার খেলা দেখেছেন । "
ছেলেটির বাবা উপর থেকে খেলা দেখছেন এই ধারনা থেকেই ছেলেটি ভাল খেলতে অনুপ্রানিত হয়েছিল।মানুষের জীবনের প্লাটফর্মে বহু জায়গায় অনুপ্রানিত হওয়ার মাধ্যম গুলো ছড়িয়ে আছে । সাফল্যের ট্রেনে যাত্রা করতে চাইলে তা কুড়িয়ে নেয়া উচিত । 
( তুমিও জিতবে - শিব খেরা অবলম্বনে ) 

