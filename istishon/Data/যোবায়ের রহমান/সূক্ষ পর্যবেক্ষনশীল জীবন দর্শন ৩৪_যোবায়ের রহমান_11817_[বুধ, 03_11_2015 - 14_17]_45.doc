সূক্ষ পর্যবেক্ষনশীল জীবন দর্শন ৩৪


সূক্ষ পর্যবেক্ষনশীল জীবন দর্শন ৩৪
পৃথিবীটা কে সুন্দর করে সাজাতে প্রতিটা মানুষের নেতিবাচক দিক গুলো বিসর্জন দেয়া উচিত।প্রতিটি শ্রেনী পেশা তথা প্রতিটি স্তরের মানুষ আজ হাতে হাত রেখে এ পৃথিবীকে বদলে দেয়ার প্রয়াসে অঙ্গীকার বদ্ধ হোক।
আজ রাজনীতির ছেলেগুলো পেট্টোল বোমা ফেলে দিয়ে বই নিয়ে ভার্সিটি তে ক্লাস করতে ফিরে যাক।আজ ঘৃনিত রাজনীতিবিদ দুর্নীতি ছেড়ে দিয়ে মানুষের শ্রদ্ধার পাত্র হয়ে উঠুক।
ফেসবুকের সেই ন্যাকা মেয়েটা ন্যাকামি মার্কা পোস্ট দেয়া বন্ধ করে বরং ওই সময়টায় কাজের বুয়ার মেয়ে বিউটি কে A B C D শেখাক।সেই তরুন ছেলে গুলো পর্নোগ্রাফি ওয়েব সাইট দেখা বাদ দিয়ে এলাকায় ডিজিটাল প্রজেক্টর দিয়ে সুবিধা বঞ্চিত দের পড়াশুনার সুযোগ করে দিক।
ইভটিজিং এ ব্যাস্ত ছেলেগুলো মূল্যবোধের ছায়াতলে এসে স্কুল কলেজের মেয়ে গুলোর মাঝে নিজের বোনের ছায়া খুজে পাক।চরিত্রহীন শিক্ষকগুলো ছাত্রীর দিক থেকে ব্যাভিচারের দৃষ্টি সরিয়ে নিজের সন্তানের মতই তাকে স্নেহ করুক।
আজ বারাক ওবাবা যুদ্ধ বিদ্ধস্ত ইরাকের খোলা আকাশের নিচে পিতা-মাতা হারানো এতিম শিশু গুলোদের নিয়ে ক্যান্ডেল লাইট ডিনার সাজিয়ে বসুক।ইসরাইলের সেনাবাহিনীর সদস্যরা অস্ত্র ফেলে আজ ফুলের তোড়া হাতে নিয়ে শহীদ বেদি তে দাড়িয়ে বিনম্র শ্রদ্ধায় স্মরন করুক ফিলিস্তিনি শহীদদের।
সব জঙ্গিবাদীরা অস্ত্র রেখে শান্তির বার্তা নিয়ে রেড ক্রিসেন্ট এ স্বেচ্ছাসেবকের কাজ নিক।আজ পশ্চিমা বিশ্বের লোক গুলো নাইট ক্লাবের মদের নেশা ছেড়ে পৃথিবীর ক্ষুধিত অনাহারী মানুষদের জন্য মানবতার গান গাইতে গিটার নিয়ে রাস্তায় নামুক।
আজকাল আমাদের প্রতিটা কাজ কেমন যেন ব্যাক্তি কেন্দ্রিক হয়ে গেছে।ব্যাক্তি স্বার্থের উর্দ্ধে গিয়ে চলুন আজ পৃথিবীর সব মানুষদের নিয়ে সুন্দর একটা বিশ্ব গড়ার স্বপ্ন দেখি। !!

