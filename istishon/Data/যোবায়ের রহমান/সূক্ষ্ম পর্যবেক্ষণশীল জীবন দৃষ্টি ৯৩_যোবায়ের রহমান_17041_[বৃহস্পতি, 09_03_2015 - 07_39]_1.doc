সূক্ষ্ম পর্যবেক্ষণশীল জীবন দৃষ্টি ৯৩


সূক্ষ্ম পর্যবেক্ষণশীল জীবন দৃষ্টি ৯৩
আমাদের ফেলে আসা শৈশব এর সাথে এ যুগের ছেলে মেয়েদের শৈশবের বিস্তর একটা ফারাক আছে।ঐ সময়টায় পারিবারিক সম্পর্ক,আস্থা,বিশ্বাস,মূল্যবোধ,পারষ্পরিক শ্রদ্ধা---এই বিষয় গুলো প্রায় সবার মাঝেই কাজ করত।এ যুগের ৫ম শ্রেনীতে পড়ুয়া মেয়েটাও এখন এমন অনেক কিছু জানে যা তার এই বয়সে জানার কথা না।ব্রেক আপ ,কমপ্লিকেটেড রিলেশনশীপ এই শব্দগুলো নিত্য ব্যাবহার্য শব্দে পরিনত হয়েছে।সময় গড়ায়,ঘড়ির কাটাটা অনবরত ঘুরতে থাকে,ক্যালেন্ডারের পাতা বদল হয়।সময়ের সাথে পাল্লা দিয়ে সরল সমীকরনে গড়া জীবনযাত্রা আস্তে জটিলতর হয়ে উঠেছে।
একটা সময় আমরা বিনোদনের পুরো সময়টা বাবা মা,ভাই বোনের সাথে ভাগ করে নিতাম।সে সময় টেলিভিশন বিনোদনের এক মাত্র মাধ্যম ছিল BTV।এখন বাবা মায়ের বিনোদন সাথে ভাগ করে নেয়ার অবকাশ নেই। বিনোদনের পরিসর এখন " ম্যাসেঞ্জার " আর " ক্ল্যাশ অফ ক্ল্যান " এর গন্ডিতে আটকে গেছে।সে সময় বাসার একুশ ইঞ্চি রঙ্গিন TV তে একটা গানের সুর শোনা মাত্রই সবাই এক সাথে বসে যেত....
" কেউ কেউ অবিরাম চুপি চুপি,চেহারাটা পাল্টে সাজে বহুরূপী 
বোঝা তো যায়না তাদের মতি গতি,সমাজের ছোট বড় অসঙ্গতি 
ইত্যাদি......ইত্যাদি.......ইত্যাদি"
এই " ইত্যাদি ' র বিনোদন নিতে নিতে বাবা মা তাদের সন্তানদের সাথে নিয়ে কত যে অজস্র হাসি ঠাট্টার মূহূর্ত কাটিয়ে দিয়েছেন তা তার হিসাব কেউ জানে না। এখন ঐ বাক্সের মত দেখতে একুশ ইঞ্চি রঙ্গিন TV টা বদলে বাসার দেয়ালে LED ফ্লাট স্ক্রিন টিভি স্থান পেয়েছে,সাথে সাথে বিনোদনের মাধ্যম গুলো ও বদলে গেছে।" কিরনমালা " , " রাশি " , " বোঝে না সে বোঝে না " এরূপ অগনিত অপসংস্কৃতির আগ্রাসনে দেশীয় সংস্কৃতি আর পারিবারিক মূল্যবোধ এখন তলানীতে গিয়ে ঠেকেছে। 
" ইত্যাদি " আর " শুভেচ্ছা " তে একটা লোক কৌতুক শোনাত,নাম ছিল পাপ্পু। এই পাপ্পু গত কয়েকদিন আগে মারা গেল,অথচ আমরা কেউ জানতেই পারলাম না। এদিকে মীরাক্কেলের অশ্লীল জোকস নিয়ে আমাদের দারুন মাতামাতি।শৈশবে যে লোকটা কৌতুক বিনোদন দিয়েছে তাকে একটু স্মরন করা কি উচিত ছিল না আমাদের?মানুষকে হাসাতে পারার অসাধারন ক্ষমতা নিয়ে জন্মানো পাপ্পু, জীবনের শেষ লগ্নে এসে নিভৃতে চলে গেলেন।কৌতুকের ক্যাসেট বিক্রি করে যে ছেলেটা জীবন চালাত,আজকাল গ্ল্যামার আর ফ্যাশন এর যুগে সেই পাপ্পুকে স্মরন করটা বাঙ্গালির কাছে হয়ত " ক্ষ্যাত " এটিটিউড এর মধ্যে পড়ে।
সে দিন গুলোতে শুক্রবার হলেই দারুন একটা সময় কাটত।শুক্রবারে সাধারনত ঘরে গোশত রান্না হত।জুম্মার নামায শেষে ঘরে ফরতেই ভূড়িভোজ শুরু।এখন রেষ্টুরেন্টে বসে প্লেট ভর্তি সাজানো দামী খাবারের ছবি তুলে আপলোড দেয়ার প্রচলন শুরু হয়েছে ।আমি " অমুক " রেস্তোরায় বসে " তমুক " আইটেম খাইতেসি --- এই পোস্ট আপডেট দেয়াটা রীতিমত রোগে পরিনত হয়েছে।তখন পিকচার আর স্ট্যাটাস আপডেটের সুযোগ ছিল না, তবু মায়ের হাতের মমতা মাখা রান্নার মাঝে অদৃশ্য তৃপ্তির সাধ ছিল,বাবার পাশে বসে দুপুরে ভর পেট খেয়ে ঢেকুর তোলার মাঝে একটা সুখী ভাব কাজ করত।
শুক্রবারে ভূড়িভোজ শেষে পূর্ন দৈর্ঘ্য বাংলা সিনেমা দেখা শুরু হত।সে সময় ড্রয়িং রুমের ছোট্ট টেলিভিশনটর মাঝেই আমরা আজকের দিনের 3D স্ক্রিনের আনন্দ খুজে নিতাম।স্টার সিনেপ্লেক্সে প্রেমিকা নিয়ে হলিউড কাপানো সিনেমার চেয়ে ঐ সব দিনের সরল জীবন যাত্রা নিয়ে নির্মিত সিনেমাগুলো মনে দাগ কেটে যেত। আর সিনেমাটা যদি হত সালমান শাহ 'র তাহলে তো কথাই নেই । আজকাল আমরা " বজরঙ্গি ভাইজান " সালমান খান কে নিয়ে মাতামাতি করি। অথচ একদিন আমাদেরও একজন হার্ট থ্রুব সালমান ছিল।" এই ঘর, এই সংসার , সত্যের মৃত্যু নেই, কেয়ামত থেকে কেয়ামত সিনেমা দিয়ে সালমান লক্ষাধিক লোকের চোখ কে অশ্রুসিক্ত করেছেন আর কোটি ভক্তের মন ভেঙ্গে অজানা অভিমানে পাড়ি জমিয়েছেন না ফেরার দেশে।
শৈশবে আমাদের হাতে এন্যালগ ভিডিও গেম ছিল। হয়ত এখনকার " এসাসিন'স ক্রিড " কিংবা " কল অফ ডিউটির " মত এত থ্রিলিং গেমস তখন ছিল না। তবু সেই এন্যালগ ভিডিও গেমটা আমাদের ভালবাসার বস্তু ছিল।এখন কার ছেলে মেয়েদের চাহিদার তালিকাটা দীর্ঘ।স্মার্ট ফোন,ট্যাব এর যুগে ছেলেমেয়েরা যখন আবদারের স্রোতে গা ভাসায় সেখানে আমাদের ছেলেবেলায় আবদারের বিষয় বস্তু ছিল চাচা চৌধুরীর কমিক্স কিংবা মেলা থেকে কেনা ছোট্ট লেজার লাইট,খেলনা পিস্তল এসব। হুমায়ূন আহমেদ এর হিমু আর রকিব হাসানের তিন গোয়েন্দা পড়তে পড়তে কিংবা " কফি হাউজের সেই আড্ডাটা আজ আর নেই " শুনতে শুনতে কৈশরের কত শত বিকেল হারিয়ে গেছে অজ্ঞাতসারে,আনন্দে।সময় বদলায়,নতুন কে জায়গা করে দিতে পুরাতনের তিরোধান ঘটে।তবু শৈশবের পুরানো সেই সুখ স্মৃতি গুলো মনের অন্তস্থলে রয়ে যায়।এযুগের জটিলতা গুলোকে ছাপিয়ে সে যুগের সরলতাকে আকড়ে ধরে বাচতে ইচ্ছা হয় ।

