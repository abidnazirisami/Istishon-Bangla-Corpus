সূক্ষ পর্যবেক্ষনশীল জীবন দর্শন ৫৩


সূক্ষ পর্যবেক্ষনশীল জীবন দর্শন ৫৩
বুয়েট এর ম্যাকানিক্যাল ডিপার্টমেন্টের লাস্ট বেঞ্চে বসা অন্তু দাসের মধ্যে একজন জীবনানন্দ দাস লুকিয়ে ছিল।ম্যাকানিজম শিখতে গিয়ে অন্তুর কবি সত্ত্বা টা আজ প্রায় মরতে বসেছে।মোটরের যান্ত্রিকতার মাঝে তো আর কবির নীল আকাশে শুভ্র মেঘ খুজে পাওয়া যায় না।
প্রাইভেট ভার্সিটির BBA ডিপার্টমেন্টের তাসনুভা আবেদিন এর ভেতর যে একজন জয়নুল আবেদিন লুকিয়ে ছিল তা কেউ জানতে ই পারল না।স্কুলে সব ছেলে মেয়ে রা যখন কাঠখোট্টা সেই একাউন্টিং স্যারের ক্লাসে গভীর দীর্ঘশ্বাস ফেলত, তাসনুভা তখন চুপি চুপি নিজের ড্রইং খাতা টা খুলে দুর্ভিক্ষের ছবি স্কেচ করত।আজকাল BBA এর দামী মোটা বইয়ের ভাজে দুর্ভিক্ষের ছবি আকার প্রেরনা খুজে পাওয়া মুশকিল।
ন্যাশনালের এলোমেলো চুলের ছেলে টা ফটোগ্রাফী শিখতে চেয়েছিল।বাবা র বকুনি খেয়ে শেষে সেশন জটের চাপে থাকা ছেলেটা ক্যামেরার ক্লিক বাটন চাপতেই ভুলে গেল।তার লেন্স থেকে হারিয়ে গেল শত শত সুন্দর ছবি।
ক্লাস নাইনে স্টেজে দাড়িয়ে সুন্দর গান গেয়ে হাত তালি পাওয়া আজকের ব্যাবসা প্রসাশনের হাবিবা ছোয়া' র গলা থেকে সুরের ছোয়া কবে যে মলিন হয়ে গেল তা সে বুঝতেই পারল না।
এমনি ভাবে অজ্ঞাতসারে থেমে গেছে হাজারো জীবনান্দের কলম , স্তব্দ হয়ে গেছে শত শত শ্রাবনী সেন এর সুর , হারিয়ে গেছে অনেক জয়নুল আবেদিন এর রং মাখানো তুলি,ধুলো জমে নষ্ট হয়ে গেছে অনেক কেভিন কার্টার এর ক্যামেরার লেন্স।
পুথিগত বিদ্যার আগ্রাসনে বিলীন হতে বসেছে বহু সৃজনশীল মেধাবী লোক।পেশাগত জীবনের তাড়নার কাছে বলি হয়ে যাচ্ছে স্বেচ্ছাশীল প্রতিভা।জোর করে চাপিয়ে দেয়া সিদ্ধান্তের কাছে আজ নতজানু হয়ে আছে মননশীলতা।
শিক্ষা গুলো আজ প্রতিষ্টান নির্ভর হয়ে গেছে।কিন্তু মননশীল শিক্ষা তো ছড়িয়ে আছে আমাদের আশে পাশের বিচিত্র সব জায়গা তে।বড় বড় বিদ্যাপীঠে নয় জীবনটা কে শিখতে হলে যেতে হবে ধুলো মাখা রেলওয়ে স্টেশনে,গফুরের চায়ের দোকানে , কমলাপুর বস্তির ভাঙ্গা চালের কুড়েঘরে, কিংবা শীতলক্ষা নদীর শেষ প্রান্তে।প্রতিভাবান দের বাচিয়ে রাখতে হলে তাদের কে বেড়ে উঠতে দিতে হবে নিজের মত করে আর তাদের নিজ নিজ জীবন কে অবলোকন করতে হবে স্বচ্ছ দৃষ্টিভঙ্গিতে, একদম নিজের মত করে।

