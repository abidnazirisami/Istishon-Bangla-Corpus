সূক্ষ্ম পর্যবেক্ষণশীল জীবন দৃষ্টি ৬৭


সূক্ষ্ম পর্যবেক্ষণশীল জীবন দৃষ্টি ৬৭
প্রতি বছর পহেলা বৈশাখের আগের জুম্মাতে মসজিদে ইমাম সাহেব বাংলা নববর্ষ বিরোধী লম্বা চওড়া একটা ভাষণ দেন।ভাষণের বিষয়বস্তু হলো অপসংস্কৃতির আগ্রাসন এবং নৈতিক অবক্ষয়।গত তিন বছর ধরে উনি এই একই বক্তব্য দিয়ে যাচ্ছেন কিন্তু এই দীর্ঘ সময় পহেলা বৈশাখ উদযাপনের পরিসরটা কমেনি, বেড়েছে বৈকি।নৈতিক অবক্ষয় রোধ করতে ইমাম সাহেব ব্যার্থ।অন্ধের সামনে যদি ১০০০ ওয়াটের বাল্ব জ্বালোনো হয় তাহলেও তার দেখার সম্ভাবনা নেই,বধিরের কানে যদি মাইক দিয়ে ১০০০ ডেসিবল শব্দ কম্পাঙ্ক সৃষ্টি করা হয় তাহলেও সে শুনবে না।আবেগ জর্জরিত বাঙ্গালি জাতির বিবেক দরজায় কড়া নাড়লেও তারা সেটা আর খুলবে না।
পহেলা বৈশাখে আমার প্রথম গন্তব্য চাষাড়া শহীদ মিনার।আজকাল এখানে ফিল্টারে রাখা এক প্রকার অস্বাস্থ্যকর লেবুর শরবত পাওয়া যায়,যেটার দাম মাত্র ৫ টাকা।অতি সস্তা এই অস্বাস্থ্যকর শরবতটিকে প্রচন্ড গরমে আমার কাছে অমৃত সুধা মনে হয়।শরবত খেতে খেতে ইলেক্ট্রিক খাম্বা উপর চোখ পড়তেই দেখলাম একটা কাক আমার দিকে তাকিয়ে কা কা করছে।মনে হল সে বলতে চাইছে--- " অনেক পিপাসা পাইসে, শরবতটা এদিকে বাড়ান,দুইডা চুমুক দেই "
 খাম্বার নিচেই পোষ্টারে এক অজ্ঞাতনামা অতিশয় স্থূলকায় বাংলা নায়িকা অশ্লীল ভংগিতে দাড়িয়ে আছেন।পহেলা বৈশাখে বাঙ্গালিয়ানা দেখাতে এত আনুষ্ঠনিকতা হয় কিন্তু বাংলা সিনেমা দেখতে যাওয়া হয় না।টি.এস.সি তে আগামীতে "মাইরা ফালামু " , "তোর বাপের নাম কি" , " উষ্ঠা খাইসি " ইত্যাদি সিনেমা প্রদর্শনের ব্যাবস্থা নেয়া দরকার।
কোন এক রাস্তার অজ্ঞাত গলিতে বিশাল সাউন্ড বক্সে " ইলিশ খাওয়ালি....ইলিশ খাওয়ালি .... " গান বাজছে।বৈশাখের দিন ইলিশ খাওয়াবে এইটাই স্বাভাবিক,এ নিয়ে গান লেখার কারনটা প্রথমে বুঝতে পারিনি।পরে জানতে পারলাম গানটার নাম " ইলিশ খাওয়ালি " না, " রিমিক্স কাওয়ালি " । বেসুরো সাউন্ড বক্সের অতিরঞ্জিত রিমিক্স আমার শ্রাব্যতার সীমাকে অতিক্রম করেছে।
ফেসবুকে আসতেই কিছু ছেলেকে দেখলাম বৈশাখ বিরোধী পোস্টে ঝড় তুলেছে ।এক ছেলে লিখেছে -- " দেশের মেয়েগুলোর কি লজ্জ্বা শরম কিছুই নাই, এদের কারনেই দেশটার আজ এই অবস্থা, ধিক্কার জানাই "
এই ছেলেটাই আবার আজ রাস্তা ঘাটে শত শত রমনীকে লোলুপ দৃষ্টি দিয়ে দেখেছে।বেশ কয়েকজন তরুনীর বক্ষদেশকে চাপা দেয়া বস্ত্রটির সরু ফিতাটির দিকে কয়েকবারই তার চোখ আটকে গেছে।কি বিবেকবান পুরুষ,কি মহত পোস্ট।
এক মেয়ে তার বয়ফ্রেন্ড কে নিয়ে ছবি আপলোড দিয়ে ক্যাপশন লিখেছে---- "হলুদ পাঞ্জাবীতে আমার বাবুটাকে আজ এত্তগুলা সুইট লাগছে । "
মেয়েটির গুন্ডা মার্কা চেহারার বয়ফ্রেন্ডটির মধ্যে আমি কোন বাবুর ছায়া খুজে পেলাম না।অযৌক্তিক ক্যাপশন।অবশ্য পৃথিবীতে সব বিষয়ের যুক্তি খুজতে হয় না,কিছু বিষয় এড়িয়ে যাওয়া ভাল।
চেয়েছিলাম আজ লাল পাড় ওয়ালা সাদা শাড়ি পড়া কারো হাত ধরে অনেকটা পথ হাটতে।চেয়েছিলাম পৃথিবীর ৩৫০ কোটি রমনীর মাঝ থেকে কেউ একজন এসে কাধে মাথা রাখুক।অশ্লীল অভি:সার আর তীব্র কামনাতে নয়,চেয়েছিলাম পবিত্র মনে কারো শুদ্ধ নি:শ্বাস অনুভব করতে।দুপুরে বাড়ি ফিরে মেরুন রং এর পাঞ্জাবীটা ছাড়াতে ছাড়তে সেই পুরোনো দীর্ঘশ্বাসটা আরো একবার ফেলতে হলো।দীর্ধশ্বাস দিয়ে আরও একটা বছর শুরু।

