সূক্ষ পর্যবেক্ষনশীল জীবন দর্শন ৩৯


সূক্ষ পর্যবেক্ষনশীল জীবন দর্শন ৩৯
প্রতিটা মানুষের মাঝে দুটো ভিন্ন সত্ত্বা থাকে, " ভাল সত্ত্বা " এবং " খারাপ সত্ত্বা " ।এলাকার যে ছেলেটাকে আপনি বখাটে বলে জানেন তার ভিতরেও একটা " মানুষ " আছে।সমাজের চোখে হয়ত সে খারাপ কিন্তু একটু খোজ নিলেই জানতে পারবেন এই বখাটে ছেলেটাই দু বছর আগে ব্লাড ডোনেট ক্যাম্পে দু ব্যাগ রক্ত দিয়ে এসেছিল, যা দিয়ে হয়ত বেচে গেছে অজ্ঞাত একজন মানুষের জীবন।
সেই বউ পিটানো স্বামীর নির্মমতার আড়ালেও যে পরম স্নেহের একজন বাবা লুকিয়ে আছেন তা বোঝার উপায় নেই।কিংবা ড্রাগ এডিক্টেড মেয়েটার ভিতরের " মানুষ " টাকে না দেখলে কেউ জানতে পারবে না একটা সময় সে কত সুন্দর করে গীটার বাজাত।
বাসার কাজের মেয়েটার সাথে খারাপ ব্যাবহার করা গৃহকর্ত্বীর মাঝে ও মায়ের একটা সত্ত্বা আছে যা তিনি প্রকাশ না করলেও মনে মনে ওই কাজের মেয়েটার মাথায় নিজের অজান্তেই বুলিয়ে দিয়েছেন কন্যার স্বীকৃতি।কিংবা যাদের কে আমরা কসাই বলি সেই ডাক্তারদের মধ্যেও কেউ কেউ আছেন যারা নিবেদিত প্রান হয়ে নিজের সততা দ্বারা উপলব্ধি করছেন এই পেশার মহত্ত্বকে।
চন্দ্রিমা উদ্যানের সেই প্রস্টিটিউটদের ও একটা কস্টের ইতিহাস আছে যা না শুললে আপনি কোন দিনও বুঝতে পারবেন না কেন তারা এই " পশু বৃত্তি " বেছে নিয়েছে।এই মেয়ে গুলোর জীবনের বাগানে একদিন সুন্দর ফুল ফোটার কথা ছিল,কিন্তু জীবন সংগ্রামে হেরে গেছে তারা।তাদের চোখের ব্যাভিচারের ভাষা টাই সবাই পড়তে চায়, কেউ পেটের ক্ষুধার নীরব আর্তনাত টুকু শুনতে পায় না।
মানুষ আসলে খারাপ হয়ে জন্মায় না। প্রকৃতি অতি যত্নে একটা ভ্রুন বানায় আর ভ্রুন পরিনত হয়ে মানুষ হওয়ার পর আস্তে আস্তে সে পরিবেশ দ্বারা ভাল কিংবা মন্দের দিকে প্রভাবিত হয়।সৃষ্টিকর্তা মানুষ কে খারাপ বানিয়ে দুনিয়া তে পাঠান না।নিয়তীর সাথে লড়াই করে কিছু মানুষ হেরে যায়,ভাগ্যের নির্মম পরিহাসের স্বীকার হয়ে তাদের জায়গা হয় খারাপ মানুষদের তালিকায়।
চলুন না আজ নিজের " পশু " সত্ত্বাকে হারিয়ে দিয়ে ভেতরের " মানুষ " সত্ত্বাটাকে উপলব্ধি করি।চলুন আজ আলোকিত মানুষ হওয়ার একটু চেস্টা করি।একজন মানুষ আলোকিত হলে তিনি নিজ বলে আলোকিত করতে পারে পুরো সমাজকে, হয়ত একদিন পুরো পৃথিবীকে। কারন ...
" একটি আলোর কনা দিয়ে লক্ষ্য প্রদীপ জ্বলে
একটি মানুষ মানুষ হলে বিশ্ব জগত টলে " !!

