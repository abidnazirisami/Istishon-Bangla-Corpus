সূক্ষ পর্যবেক্ষনশীল জীবন দর্শন ৩০


সূক্ষ পর্যবেক্ষনশীল জীবন দর্শন ৩০
" একটি আলোর কণা দিয়ে লক্ষ্য প্রদীপ জ্বলে,
একটি মানুষ, " মানুষ " হলে বিশ্ব জগত টলে "
" মানুষ " শব্দ টা আসলে একটা বিশেষণ।আয়নার সামনে দাড়িয়ে নিজেকে একটু প্রশ্ন করি " আমি কি সত্যিকারের একজন মানুষ ? "
আমার বিবেক আমাকে বলে " মানবিক গুণাবলি যেখানে অনুপস্থিত সেখানে নিজেকে মানুষ বলে দাবী করাটা বিবেকের সাথেই প্রতারনা "
নামকরা প্রাইভেট ভার্সিটিতে ইঞ্জিনিয়ারিং পড়ুয়া ছেলেটা যে কিনা দেশের শিক্ষা নামক মেরুদন্ডের একটা হাড়, সবার অগোচরে নিজের ফ্ল্যাটে বান্ধবীকে নিয়ে নোংরা খেলায় ব্যাস্ত।হয়ত দু'বছর বাদে সে ইঞ্জিনিয়ার হয়ে যাবে কিন্তু কখনো " মানুষ " হতে পারবে না।কারন তার নোংরা মন।
বাবা মা'র গর্ব ছেলে সচিবালয়ে বড় পদে চাকুরী করে।এই ছেলে আবার ঘুষ এর লোভে বৃদ্ধ মুক্তিযোদ্ধার ফাইল লাল ফিতায় আটকে রাখে।সবার চোখে তিনি অনেক সম্মানিত আর মর্যাদাশীল ব্যাক্তি হয়ে উঠেছেন।কিন্তু আজও " মানুষ" হতে পারেন নি।কারন তার নিম্ন মানের মূল্যবোধ। 
" স্যার দুইডা ফুল লইয়া যান, টাটকা ফুল মাত্র ৫ ট্যাকা " -- অসহায় পথশিশুদের এই অনুনয় বিনয় গুলো দেখে শিল্পপতি আফজাল সাহেব বিরক্তিকর দৃষ্ট তে নাক সিটকান।গাড়ির গ্লাস উঠিয়ে বিরক্তিকর ভঙ্গি তে এড়িয়ে যান।ভদ্রলোক অনেক টাকা পয়সার মালিক হতে পেরেছেন ঠিকই।কিন্তু " মানুষ " পেরেছেন কি ? পারেন নি কারন তার আত্ত্ব অহংকার।
বিখ্যাত চলচ্চিত্র ব্যাক্তিত্ত্ব খান আতাউর রহমান একটা সিনেমা বানিয়েছিলেন " আবার তোরা মানুষ হ ! " সিনেমাটা দেখিনি তবে নাম শুনে মনে হচ্ছে " মানুষ " হওয়ার জন্য সিনেমাটা একবার দেখতে হবে।
পৃথিবীতে প্রায় ৭০০ কোটি লোকের বাস।একটা প্রশ্ন জাগে মনে এদের মধ্যে কয়জন আমরা " মানুষ " ! পৃথিবীতে এখন কিছু " মানুষের " দরকার। কারন একজন আলোকিত মানুষ নিজের আলোয় দুনিয়াকে উদ্ভাসিত করতে পারেন আবার নিজ দৃড়তায় পৃথিবী কাপিয়ে ফেলতে পারেন।সত্যি কয়েকটা আলোকিত মানুষ দরকার।

