সূক্ষ্ম পর্যবেক্ষণশীল জীবন দৃষ্টি ৮২


সূক্ষ্ম পর্যবেক্ষনশীল জীবন দৃষ্টি ৮২
" আমাদের দেশে হবে সেই ছেলে কবে,কথায় না বড় হয়ে কাজে বড় হবে "
কবির প্রত্যাশার সাথে প্রাপ্তির সামঞ্জস্যতা হয়নি,তার অভিপ্রায়ের শুভ্র ক্যানভাসে এখন বাঙ্গালি সন্তানদের কলঙ্কের কালো দাগ।পরলোকে বসে এ যুগের ভন্ড বাঙ্গালি সন্তানদের ভন্ডামি দেখে কবির হূদয়ের আশার মন্দিরে এত দিনে নিশ্চই চির ধরে গেছে।
এখন বাঙ্গালি ছেলেদের ভেতর " আদর্শবোধ " নামক বস্তুটি অজ্ঞাতনামা যাদুঘরে অদৃশ্য কাচের বাক্সে বন্দি ।ক্লাসে লাস্ট বেঞ্চে চুপচাপ বসে থাকা আদর্শবান ছেলেটা এখন সব বন্ধুদের কাছে ক্ষ্যাত।
" আরে দোস্ত, আর কত দিন তোর এই ব্যাকডেটেড Attitude ধইরা রাখবি ? বি কুল ম্যান, আমাদেরকে দেখস না, এনজয় দ্যা লাইফ ডুড "
আদর্শবান ছেলেটার হীনমন্যতায় ভুগে,তার হাতে একসময় বেনসনের প্যাকেট উঠে, ডুড টাইপের ছেলেদের খাতায় সে ও নিজের নামটা লিখিয়ে নেয়।
এখনকার বাঙ্গালি ছেলেরা বাপের টাকায় কেনা DSLR আর বাইক কিনে ফুটানি মারে।এদের চিন্তার কেন্দ্রবিন্দু এখন মোহময়তায় ভরপূর রমনী।কলেজ, ভার্সিটি ভর্তি হওয়ার পর ----
" দোস্ত দ্যাক, মালটা কিন্তু জোশ।ওরে আমার লাগব। "
" হ মামা, ঠিকই কইসস। তোগে ডিপার্টমেন্টের মাইয়া গুলা অস্থির।আমাগো গুলা বেশি সুবিধার না "
কলেজ,ভার্সিটি এখন আর পড়াশুনার জায়গা না, মেয়ে খোজার জায়গা।মেয়েটার প্রস্ফুটিত হাসি দেখে ছেলেটা মোনালিসার ছবি আকার প্রেরনা খুজে নিতে পারত।কিন্তু এ সব এখন ব্যাকডেটেড।ছেলেটির অশালীন কল্পনার বেড়াজালে মেয়েটার যৌবনের প্রতিটা ভাজ আটকে আছে।এই ছেলেই একদিন ডাক্তার হবে, ইঞ্জিনিয়ার হবে,আর মেধার সার্টিফিকেট দেখিয়ে নিজের কুলাঙ্গার চেহারাটা ঢেকে রাখবে সমাজের কাছে।আপনি প্রতিষ্ঠিত হয়েছেন ঠিকই, কিন্তু " মানুষ " হতে পেরেছেন কি ? একবার বিবেকের কাঠগড়ায় নিজেকে দাড় করিয়ে মনকে প্রশ্ন করুন। 
বাঙ্গালি জাতি আগে ব্যাকডেটেড ছিল,এখন আপগ্রেডেড হয়েছে।আগেরকার বাঙ্গালি ছেলেরা বড়দের দেখলে ভয়ে লজ্জায় সিগারেট লুকিয়ে ফেলত,এখনকার ছেলেরা ফেসবুকে প্রকাশ্যে রেড ওয়াইনের বোতল হাতে নিয়ে ছবি আপলোড দেয়।এলকোহলের বোতল হাতে ছবির ক্যাপশনে ছেলেটা বোঝাতে চায়--
" দেখেন আমি এখন কত স্মার্ট, আই এম দ্যা কুল! বাকি সব ক্ষ্যাত "
রেড ওয়াইন খাওয়াটা এখন ফ্যাশন।এগুলা স্মার্টনেস এর অংশ।দুই চারটা হলিউড মুভি দেখে বাঙ্গালি এখন অনেক স্মার্ট।একেক জন সিনেমা বিশেষজ্ঞ,রূপালি পর্দা একেক জনের নখদর্পনে।এখন এদের টি-শার্টে চে গুয়েভারার ছবি স্থান পায়।যদি জিজ্ঞেস করা হয়---
" যার ছবি আকা টি- শার্ট পড়ে ঘুড়ছেন তাকে চেনেন ? "
" আরে উনি তো বিখ্যাত হলিউড স্টার ছিলেন।নামটা মনে নাই তবে আমি উনার অনেক বড় ফ্যান, তাই তো উনার ছবি ওয়ালা টি-শার্ট পইড়া ঘুড়ি "
এই হলো বাঙ্গালির অবস্থা।কেউ আবার বলে চে গুয়েভারা নাকি অনেক বড ফুটবলার , কারো কাছে উনি আবার বিখ্যাত ব্যান্ড তারকা।বাঙ্গালির ভন্ডামির আস্ফালন দেখে বিপ্লবী চে গুয়েগাভার আত্মা ঘৃনা আর লজ্জায় হাহাকার করে উঠে।আর্জেন্টাইন বংশোদ্ভূত বিপ্লবী এখন বাঙ্গালির কাছে গ্ল্যামার আইকন।
আজকাল আবার বাঙ্গালিদের বন্ধুপ্রীতি প্রসারিত হয়েছে।এখন বন্ধুত্ত্ব মানে সাত আট জন ছেলেমেয়ে একেক জন গা ঘেষাঘেষি করে ছবি তুলে আপলোড মারা।মারতেই হবে,এখন তো আবার বন্ধু ছাড়া লাইফ ইম্পসিবল।এখন ভার্চুয়াল বন্ধু বান্ধবীর সংখ্যা অগনিত,বিপদে পড়লে এ সব বন্ধু বান্ধবীদেরকে আবার ম্যাগনেফাইন গ্লাস দিয়ে খুজতে হয়।কি মহত বন্ধুত্ব!
বাঙ্গালি মেয়েরাও এখন আর পিছিয়ে নেই।আগে বাঙ্গালি মেয়েরা নায়িকা শাবানার মত স্বামী ভক্ত ছিল।এখনকার মেয়েরা লুতুপুতু গার্ল।চেহারার আস্ফালনে দু চারটে ছেলে ঘোড়ানো এদের শখের পর্যায়ে পড়ে।স্বেচ্ছায় স্বতীত্ত্ব বিসর্জন এখন খুবই প্রচলিত ব্যাপার।এ যুগের মেয়ে বলে কথা।
বাঙ্গালির মেধা মননশীলতা চর্চার চেয়ে চেতনার আস্ফালন বেশি।অমুক চেতনা, তমুক আদর্শ করতে করতে বাঙ্গালি সন্তান দেশের প্রতি দায়িত্ত্ববোধের কথাই ভুলে যায়।বাঙ্গালি ছেলেরা এখন সুবিধাবাদী আর কোপাকুপি রাজনীতিতে বিশ্বাসী।তাই কবির সাথে সুর মিলিয়ে আক্ষেপের স্বরে আজ বলতে ইচ্ছে হয়---
" ষোল কোটি সন্তানের হে বঙ্গ জননী,রেখেছ বাঙ্গালি করে মানুষ করনি "

