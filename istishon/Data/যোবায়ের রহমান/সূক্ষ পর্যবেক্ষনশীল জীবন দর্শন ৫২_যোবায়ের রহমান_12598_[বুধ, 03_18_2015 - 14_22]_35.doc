সূক্ষ পর্যবেক্ষনশীল জীবন দর্শন ৫২


সূক্ষ পর্যবেক্ষনশীল জীবন দর্শন ৫২
৪৬ নাম্বারের পরিপ্রেক্ষিতে এই লেখা।
" ভন্ডামি " র আচ্ছাদনে ঢাকা এই সমাজে এখনও " মনুষ্যত্ত্ব, বিবেক আর সততা " বলে তিনটা জিনিস বেচে আছে যার কারনে এখনও পৃথিবীতে মহাপ্রলয়ের আর্বিভাব ঘটেনি।কিছু মানুষ আজও মূল্যবোধ আর নৈতিকতা কে আকড়ে ধরে বেচে আছে বিধায় দুনিয়া টা এখনো রসাতলে চলে যায় নি।
লক্ষ লক্ষ ঘুষ খোর সরকারী কর্মকর্তার মাঝে এখনও কাদের সাহেবের মত একজন কে পাওয়া যাবে যিনি ২৫ টা বছর নিজের আদর্শ কে আকড়ে ধরে সরকার তথা দেশের সেবা করে গেছেন।শিক্ষা বানিজ্যে লিপ্ত হাজারো শিক্ষকের মাঝে সমাজে আজও কিছু নীতিবার শিক্ষক বেচে আছেন যারা ছাত্র ছাত্রী দের কে শুধু পুথিগত বিদ্যা নয় বরং প্রকৃত মানুষ হওয়ার শিক্ষা দেন।
শত শত ভন্ড পীরের মাঝে এখনও কিছু পূন্যবান ধার্মিক মানুষ খুজে পাবেন যারা ধর্ম কে আত্মিক পরিশুদ্ধতা মনে করে বেচে আছে।কসাই নামে খ্যাত ডাক্তার দের মাঝে এমন অনেকেই আছেন যারা সমাজের কাছে নিজেদের দায়বদ্ধতার কথা মাথায় রেখে নিভৃতে সেবা করে যাচ্ছেন আর্ত মানবতার।
প্রাইভেট ভার্সিটির বহু উশৃঙ্খল ছেলে মেয়ে গুলোর মাঝে এখনও দু একজন আছে যারা ব্লাড ডোনেট ক্যাম্পে বছরে ৩ বার সেচ্ছায় রক্ত দিয়ে আসে।মিথ্যাচারে লিপ্ত আর সময় হিসাবে পয়সা গোনা উকিলদের মাঝে গুটি কয়েক জন কে আজও পাওয়া যাবে যারা এখনো ন্যায়ের পক্ষে লড়াই করেন।
পৃথিবীতে টা তত দিন টিকে থাকবে যত দিন এই মানুষ গুলো পৃথিবীর বুকে নিজেদের অবস্থান জানান দিবে।" নৈতিকতা " আর " মূল্যবোধ " খুব দামী দু টো বিষয় যা একজন ব্যাক্তিকে পরিপূর্ন মানুষ হিসাবে গড়ে তোলে।ওই লোক গুলোর জন্য আজও " ভাল মানুষ " এই শব্দটা মানুষের মুখে ফেরে।এই মানুষ গুলো সকলের অগোচরে থেকে যায়, এদের কে নোবেল প্রাইজ ,একুশে পদক কিংবা অন্য কোন পুরষ্কারে ভূষিত করা হয় না।তবু বেচে থাকার জন্য যে আত্ত্বসম্মানবোধ টুকু দরকার হয় সেটা তাদের আছে, তাদের আদর্শ ই তাদের কাছে সষ্ট্রা প্রদত্ত সবচেয়ে বড় পুরষ্কার।

