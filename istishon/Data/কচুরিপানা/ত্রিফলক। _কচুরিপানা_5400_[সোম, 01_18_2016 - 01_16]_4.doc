ত্রিফলক। 


একজন রাজন ও বেশ্যা এবং সভ্য নাগরিক মিলে-
সেদিন সূর্যালোক গোপন করার জন্য,
রাউন্ড টেবিল আলোচনার ডাক দিয়েছিল।
শহরের পুরোনো গলির,
উঠতি বটতলায় চা'ওয়ালা ফিকে লাল দন্তের বাহারে,
একে ওকে আমাকে বলেছিলো-
যাইয়েন কিন্তু, আলোচনা খোলামেলা হইবো।
চা'ওয়ালা বিস্তর খচ্চর -
খোদ স্রষ্টাতত্ত্ব ছাড়া তার যাত্রা হয় না কোনকালে,
বাকি লেনাদেনা নিয়ে তার খাতার স্তুপ হয়েছে-
আট মাসের পোয়াতি' পেট।
বিশ্বাস আমার স্থির হয়ে গেলো,
ঘরের বুকশেলফ থেকে দ্রুত কিছু বই, কাগজ-কলম,
চটের ব্যাগে নিয়ে,
সম্মুখে এগিয়ে, গুল-এ-লালা' শিশি ঝাঁকিয়ে,
আলোচনা শুনতে চলে এলাম।
শহরের অভিজ্ঞজন যারা,
তারা দিলো ডাক, " টেইক ইউর সিট প্লিজ",
এদের এই এক সমস্যা,
ফালি কাপড়ের না হয় অনুরাগ নেই,
কিন্তু আমরা তো সূর্যালোক গোপন করবো-
সেই এজেন্ডায় দুচারটি কথা বলতে এসেছি।
প্রারম্ভে ভিনদেশী ভাষায়, হুজুর মশাই-
মেরে দিলেন বরাবরেষু সভায়,
বেশ্যাটি না একেবারে খাসা, মাইরি বলছি,
তবে বেয়াদব মেয়েলোক- ব্লাউজ এর বোতামে,
লাল সবুজ পতাকার মত বোতাম।
চা এলো, পাঁচশো পঞ্চান্ন সিগারেট দিলো,
রাজন বলে দিলেন-
দেশ উদ্ধারের জন্য, নিজেকে সতেজ রাখতে,
সূর্যালোক সমস্যা, আমার নগরের লাঠিয়াল বাহিনী থাকবে কড়া প্রহরায়।
আজ থেকে এই নগরে, বন্দরে, অফিসে বা আদালতে,
স্কুল কলেজে, বিনোদন কেন্দ্রে সব জায়গায়, সূর্যালোক দরকার আছে কি? পাঁচশো পঞ্চান্ন এর শেষ টান দিয়ে বলে দিলাম,
অন্ধকার হলেই তো ভালো,
পাশের জন বলে দিলেন ঢালো না রে ভাই-
মঞ্চ থেকে সুকন্ঠী বলে উঠলো-
সবাই সম্মত ডার্লিং, চলুন এবার আমরা যাই।ত্রিত্র

