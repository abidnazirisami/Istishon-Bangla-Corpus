যতোটা সইতে পারি!


আমরা এমন এক অঞ্চলে বসবাস করি, যেখানে সীমানা চিহ্নিত রয়েছে। রয়েছে মানবিক ফসলের ক্ষেত। আমরা প্রতিদিন ভেজাল খেয়ে থাকি। সমুদ্র আমাদের নিকটাত্মীয় নয়, ত'বে অতি নিকটে আমাদের বসবাস।
আমাদেরকে শায়েস্তা করার জন্য কিছু বই-পুস্তক, অনেকেই অবশ্য কিতাব নামেই ডাকে ইত্যাদি রয়েছে। এখানে একত্রে বিভিন্ন গোত্র, ভাষার মানুষ বসবাস করে যদিও আমাদের আসল পরিচয় আমরা গোপন করি, এটি পরম্পরা হিসেবে চলমান।
আমরা মাঝেমাঝে জ্ঞান (পড়ুন অপ-জ্ঞান) সঞ্চয়ের জন্য মোল্লা-পুরুত নিয়ে আসি। ভিনদেশী কথায় উঠবস করি। আমাদের জ্ঞান সঞ্চয়ের পাত্র কখনো ফুটো ছিলোনা কিন্তু ফুটো করে রাখা হচ্ছে আমাদের প্রথা।
আমরা আত্ম পরিচয় জানতে চাই না, মোটা কিতাব, বই পুস্তকের সত্যাসত্য যাচাই করিনা। আমরা ইংরেজী ২৬ টি শব্দের মাঝে শুধুই ০৮ টি শব্দ সহজেই মুখস্থ করি, আমরা ইংরেজী বলি-লিখি, যেমন I love You.
আমাদের জন্য প্রতিবছর বাজেট হয়, ব্যারাম এর জন্য বাজেট, ডিজিটাল (পড়ুন ধান্ধাগিরি) বাজেট, মাইয়া পোলাপানের পেট বড় ছোট করার বাজেট এবং টাকামন্ত্রী প্রতিবছর বাজেট নিয়ে চিন্তায় ব্যক্তিগত খরচা বাড়িয়ে সরকারী খরচাদি বাজেটে যোগ করেন।
আমাদের দেশে ছাত্ররা রাজনীতির মাঠে নেই, তবে অন্ধকার বেডরুমে অবৈধ ও বে আইনী যৌনতায় কুকুরের মত দল বেধে যায়, ভ্রাম্যমাণ আদালতে জরিমানা দেয়। ছাত্রদের কাছে দেশ মানে " অসাধারণ " সুন্দর কিছু! আচ্ছা কিছু মানে কি?
মোঘল বাদশাহ শাহ আলম ২৬ লাখ টাকা দিয়ে ফিরিংগিদের কাছে এই দেশ বিক্রি করেছিলো কিন্তু আমরা এখন দেশ বিক্রি করিনা কারন দেশ আমাদের হাতেই নেই।
জয়তু: মানবতা।

