চাঁদনী পসার।


মাঘের রাত্রির শশ্মানে একা বসে-
জীবনের অক্ষাংশ দ্রাঘিমাংশ এর সুত্র,
নিরব কুয়াশার মাঝে অংকন করেছি।
মরা আর জীয়ন এর তফাত-
বুঝতে গিয়েছি ধূপিত অন্ধকারে,
হিমেল বাতাসে বারেবার ম'রে গিয়েছি।
এই অন্ধকার -
শুনতে কী পাও? লক্ষী পেঁচার ডানার শব্দ!
নেংটা নীলিমার রং পেয়েছো দেখতে?
এখানে সায়াহ্নকৃত্য হয়নি আমার-
অনিচ্ছায় চুম্বন দিয়েছি,
শ্বেতাভ কুয়াশার অন্ধকারে।
মাঘের রাত্রির আকাশে-
একটি চোখ পেয়েছিলাম দেখতে,
চাঁদনী পসার এর দুনিয়ায়,
আমি-ই ছিলাম নিশাচরী আর তোমরা?
খোলসের ভেতরে দেখেছো অন্ধকার মাত্র।

