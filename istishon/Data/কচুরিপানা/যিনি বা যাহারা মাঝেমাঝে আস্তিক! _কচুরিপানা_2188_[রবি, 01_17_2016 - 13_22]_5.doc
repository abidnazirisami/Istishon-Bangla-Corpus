যিনি বা যাহারা মাঝেমাঝে আস্তিক! 


মাঝরাতে আপনি পথ চলেছেন, একা খুউব একা। অন্ধকার রাস্তা, মেইন ষ্ট্রীট ধরে আপনার গন্তব্য তবে উদ্দেশহীন। আচমকা, থমকে গেলেন কারণ কে বা কারা যেনো সোডিয়াম এর নীচে, বুকের সাথে বুক লাগিয়ে জড়িয়ে আছে।
কি ভাবতে পারেন,তাদেরকে দেখে? সোজা হিসেবে বলে দিবেন নিশ্চয় বে'লাজ মাইয়া। আর জায়গা পেলো না! দেশে এইসব যে হারে বেড়েছে, আল্লাহ মালুম! কোনদিন কেয়ামত হয়। রক্ষা কর, ইয়া রাহমানুর রাহিম।
আপনি যখন মাঝরাতের এই অবস্থা দেখে বাসায় ফিরলেন, তখনো রাতের বিস্তর বাকি। অযু শেষ করে বসে গেলেন তাহাজ্জুদ আদায় করতে।
পরেরদিন ঘুম হতে উঠে অফিসে গেলেন, পাশের টেবিলে আপনার মেয়ে কলিগ। সে আবার চাকমা, তাই বুকে শুধু উড়না আছে। আপনি চেয়ার থেকে উঠে দাঁড়াবার সময়, খেয়াল করলেন সেই কলিগের স্তন এর কিছু অংশ দেখা যাচ্ছে।
আবার রাজ্যের বিরক্তি নিয়ে অফিস শেষ করে রওয়ানা দিলেন বাসার উদ্দ্যেশে। বাসায় গিয়েই মাগরিবের আযান শুনে অযু বানিয়ে দৌড় দিলেন মসজিদের দিকে।
নামাজ শেষে, প্রতিবেশী একরাম মিয়াকে দেখে, সালাম বিনিময় করলেন, আর বললেন; দেশের অবস্থা কি বলবো? মনে হচ্ছে পুরো দুনিয়াময় আজাব নেমে আসবে। মাইয়া পোলাপানের চালচলন এর অবস্থা খেয়াল করেছেন, নাউযুবিল্লাহ।
বলেই, রাস্তার পাশে বাদামওয়ালার কাছে গিয়ে প্রথমেই দু- একটি বাদাম মুখে দিয়ে, বললেন; ঐ দশ টাকার বাদাম দ্যাও, একটু বাড়িয়ে দিতে পারো না?
বাদাম হাতে নিয়ে খোসা ছাড়িয়ে আবার সেই খোসা রাস্তায় ফেলতে ফেলতে আপনি এখন অবসরের পথে চলে গেলেন।
--------------
পয়েন্ট অব আর্গু:
১। আপনি ইচ্ছেশক্তির বাইরে যেতে পারলেন না, তাই সোডিয়াম এর নীচে কি হচ্ছে তা দেখার ইচ্ছে আপনি দমন করতে পারলেন না।
২। কলিগ এর বুক দেখেছেন মানে ইন্দ্রিয়গত ব্যাপারে আপনি আপোষ করেননি।
৩। সব কথাই আবার স্ক্রীপ্টের মতো বলে দিয়েছেন, মানে আপনার কুরাণ মুখস্থ নেই কিন্তু অতি স্বাভাবিক ব্যাপার মুখস্থ সুতরাং কুরাণ এ কোন রস আপনাকে সন্তুষ্ট করতে পারেনি।
৪। বাদাম এর খোসা রাস্তায় ফেলে আপনি পরিবেশ-প্রতিবেশগত নষ্ট করেছেন, এখানে আপনার নামাজের শিক্ষা কোনো কাজে আসেনি।

