 ব্ল্যাক ডেথ _ মানবসভ্যতায় মৃত্যুর নাচন! 



ছবি: Museo del Prado, Madrid
মানবসভ্যতার ইতিহাস লক্ষ বছরের ইতিহাস। সেই আগুন আবিষ্কারের পর থেকে এখন পর্যন্ত মানুষ তার প্রযুক্তিগত উন্নতির মাধ্যমে প্রকৃতিকে বসে আনার চেষ্টা করেছে। অধিকাংশ সময় সফল হয়েছে। কিন্ত মাঝে মাঝে প্রকৃতির কড়াল ছোবলে মানব প্রজাতির অস্তিত্বই পড়ে গিয়েছিল সংকটে। ব্ল্যাক ডেথ বা প্লেগ এমনই একটি অভিশাপ। মানবসভ্যতায় মৃত্যুর নাচন! 
প্লেগ মানব সভ্যতায় ঘটে যাওয়া মহামারী গুলোর মধ্যে প্রধানতম। সুপ্রাচীন কাল থেকে মানব সভ্যতা প্লেগের আঘাতে বারবার হয়েছে বিপর্যস্ত। ১৪'শ শতাব্দিতে প্লেগের আক্রমনে ইউরোপের জনসংখ্যার অর্ধেক পরিমান মানুষ (৭৫-২০০ মিলিয়ন!) প্রাণ হারায়। এই ভয়াবহতা দেখে একে বলা হয় ব্ল্যাক ডেথ। আসুন জেনে নেয়া যাক প্লেগ রোগের কারন, প্রতিরোধ, ইতিহাস আরো নানা কিছু।
প্লেগ রোগের কারন : এই রোগের মূল কারন একটি জুনোটিক ব্যাক্টেরিয়া, Yersinia Pestis এর কারনে হয়ে থাকে। রোডেন্ট জাতীয় ছোট প্রানী,বিশেষ করে ইঁদুর, যাদেরকে "House rat" বা "Ship rat" বলে এবং তাদের উপর পরজীবী মাছিগুলোই এই জীবানুর প্রধান বাহক। বিভিন্নভাবে এটি মানুষে সংক্রমিত হয়। সরাসরি কামড়ানো, ফুড কন্টামিনেশান,বাতাসে বাহিত হয়ে অথবা ভেকটর বাহিত হয়ে রোগটি ছড়াতে পারে। আক্রমনের ধরন ও বাহ্যিক প্রকাশের উপর ভিত্তি করে প্লেগ কে মূলত তিনভাগে ভাগ করা যায়: 
 Bubonic plague :  প্লেগ রোগের সবচে কমন ফর্ম। Bubonic নামটি এসেছে গ্রীক শব্দ "buboes" থেকে, যার অর্থ swollen gland: bubo বা ফোলা গ্রন্থি। Oriental rat flea(Xenopsylla cheopsis) মাছির কামরে জীবানুটি দেহে প্রবেশ করে। রক্তের মাধ্যমে বাহিত হয়ে টিস্যুতে পৌছে সেখানে বংশবৃদ্ধি করে। পরবর্তীতে লিম্ফেটিক সিস্টেমে প্রবেশ করে লিম্ফ নোডে পৌছে যায়। যেখানে এটি কিছু টক্সিন জাতীয় রাসায়নিক নি:সরন করে। ফলে লিম্ফ নোড ফুলে যায় এবং তীব্র ব্যাথা অনুভূত হয়। এক্ষেত্রে যেসব লক্ষন দেখা যায় সেগুলো হল: তীব্র জ্বর (100–106 °F),মাথা ব্যাথা,বমি ভাব, জয়েন্টে ব্যাথা, এবং অস্বাচ্ছন্দ্যতা। এই রোগের মৃত্যুহার খুব বেশি। প্রায় ৮০% রোগীই সংক্রমনের আটদিনের মাথায় মৃত্যুবরন করে। 

চিত্র: ফোলা লিম্ফ নডিউল। বিউবোনিক প্লেগ।
 Septicemic plague:  এই ক্ষেত্রে প্লেগ জীবানু রক্ত দ্বারা বাহিত হয়ে দেহের বিভিন্ন স্থানে যেতে পারে। এটি একধরনে এন্ডোটক্সিন disseminated intravascular coagulation (DIC), নি:সরন করে। যার ফলে টিস্যুতে ক্ষয়ের সৃষ্টি হয় এবং প্রচুর রক্তপাত ঘটে। ফলে অনেকসময় চামরা ফুলে যায়,কালচে রঙ ধারন করে। আবার অনেক সময় ত্বকে থোকা থোকা ঘায়ের মত সৃষ্টি হয়,যা দেখতে অনেকটা পোকায় কাটা ক্ষতের মত মনে হয়। এই ফর্মের প্লেগে মৃত্যুর হার অত্যাধিক। মূলত যেদিন উপসর্গ প্রকাশ পায়,সেদিনি রোগীর মৃত্যু ঘটে। 

চিত্র: Septicemic plague. 
 Pneumonic plague:  প্লেগের এই ফর্মটিই সবচেয়ে দ্রুত ছড়ায় এবং ছোঁয়াচে। মূলত ফুসফুসে সংক্রমনের মাধ্যমে রোগের শুরু। আক্রান্ত ব্যাক্তির হাসি, কাশির মাধ্যমে এটি বাতাসে ছড়িয়ে পরে এবং খুব দ্রুত সংক্রমন ঘটায়। বিভিন্ন রকম শ্বাসপ্রশ্বাস জনিত সমস্যা,বমিভাব,মাথাব্যাথা এই রোগের প্রধান লক্ষন। প্রয়োজনীয় চিকিৎসা গ্রহন না করা হলে এই প্লেগে মৃত্যুহার ১০০%।
প্লেগ রোগের ইতিহাস ও বিস্তৃতি:  ইতিহাসে সর্বপ্রথম প্লেগ রোগের ধারনা পাওয়া যায় হিব্রু বাইবেলে। এই বাইবেলের Samuel 5:6 অনুচ্ছেদে বলা হয়, Ark of the Covenant চুরি করার অপরাধে Philistines of Ashdod কে প্লেগ রোগে দন্ডিত করা হয়। Peloponnesian War (430 BC) এর পরে গ্রিসের রাজধানী এথেন্স প্লেগের দ্বারা আক্রান্ত হয় বলে জানা যায়।মূলত ইথিওপিয়ায় শুরু হয়ে এটি লিবিয়া ও ইজিপ্ট হয়ে এথেন্সে পৌঁছায়। এটি "প্লেগ অব এথেন্স নামে পরিচিত"।এতে এথেন্সের এক-তৃতীয়াংশ লোক মারা যায়। প্রাক মধ্যযুগীয় সময়ে এইরকম আরো কয়েকটি যায়গায় প্লেগ সংক্রমনের কথা জানা যায়। 
প্লেগের সবচেয়ে বড় মহামারীগুলো মূলত মধ্যযুগ (Medieval) প্রাক-মধ্যযুগে (post- medieval) সময়ে দেখা যায়। এগুলোকে Medieval and post-medieval pandemics বলা হয়ে থাকে। পৃথিবীব্যাপী প্লেগের মহামারীকে বেলমন্ট ইউনিভার্সিটির Joseph P. Byrne তিনটি ভাগে ভাগ করেন। নিচে এর বর্ননা দেয়া হল:
১ম প্লেগ মহামারি ( ৫৪১-৭৫০)/ the first plague pandemic :  এটি "Plague of Justinian" নামেও সুপরিচিত। ইতিহাসে এটিই প্রথম এন্ডেমিক প্লেগ আক্রমন হিসেবে নথিভুক্ত। এর উৎস ছিল চীন। তবে মূল আক্রমন হয় তখনকার রোমান সাম্রাজ্যের রাজধানী কনস্টেন্টিপোল এ। ইজিপ্ট থেকে আসা প্রচুর পরিমানে শস্যবাহী জাহাজের মাধ্যমে রোগটি কনস্টেন্টিপোল আসে। জাহাজের ইঁদুর শহরে ছড়িয়ে গেলে প্লেগ ও ছড়িয়ে যায়। ইতিহাসের অন্যতম বড় প্লেগ সংক্রমন এর স্থান দখল করে আছে জাস্টিনিয়ান এর প্লেগ। এই প্লেগের ধরন ছিল মূলত Bubonic. প্রতিদিন কন্সটেন্সটিপোলের প্রায় ১০০০০ জন প্লেগে আক্রান্ত হয়ে মারা যেত। পরে এটি ফ্রান্স ও আরব পর্যন্ত ছড়িয়ে যায়। এতে পুরো ইউরোপের জনসংখ্যা অর্ধেকে নেমে আসে।পুরো পৃথিবীজুড়ে প্রায় ১০০ মিলিয়ন মানুষ মৃত্যুবরণ করে।
২য় প্লেগ মহামারি ( ১৩৪৫-১৮৪০):  এটি ইতিহাসে ব্ল্যাক ডেথ নামে সুপরিচিত। মধ্য এশিয়া,ইউরোপ থেকে আফ্রিকা পর্যন্ত বিস্তৃত ছিল এটি। চীন থেকে উৎপন্ন হয়ে এটি সিল্ক রোডের মাধ্যমে ইউরোপ ও আফ্রিকায় ছড়িয়ে পড়ে। শুধুমাত্র চায়নাতেই মোট জনসংখ্যার অর্ধেক মারা যায়। ১২৫ মিলিয়ন থেকে কমে ৯০ মিলিয়নে নেমে যায়। পরবর্তীতে প্লেগ কারাভান রুট দিয়ে পশ্চিমে চলে আসে। ১৩৪৭ সালে এটি সিসিলি,সাইপ্রাস ও ১৩৪৮ সালের শীতকালে ইটালি ও ইংল্যান্ডে পৌছে যায়। রাইন ট্রেড রুট দিয়ে ১৩৪৮ সালেই জার্মানিতে পৌছে যায় এবং ১৩৫০ সাল নাগাদ রাশিয়া সহ পুরো ইউরোপে ছড়িয়ে পড়ে। 

পরবর্তীতে বিভিন্ন সময় প্লেগের আক্রমন চলতেই থাকে। ১৩৪০-১৬ শতকের প্রতি বছর ই প্লেগের প্রাদুর্ভাব জারি ছিল। ১৩০০ সালে শুধু ইংল্যান্ডেই ৪ মিলিয়ন মানুষ মারা যায়। ১৪৬৬ সালে প্যারিসে মারা যায় প্রায় ৪০,০০০। ইতালির ভেনিসে ১৫৭৬-৭৭ সালেই মৃত্যুবরণ করে ৫০০০০ এর বেশি মানুষ। ১৭ শতাব্দিতে ইতালির মিলানে ১৫ লাখ,রাশিয়ায় ১ লাখ ও প্রুশিয়ায় ৩ লাখ মানুষ মারা যায়। মধ্যপ্রাচ্যও প্লেগের আক্রমন থেকে রক্ষা পায় নি। আলজেরিয়ায় ৩০০০০-৫০০০০০ মানুষ মারা যায়।

ছবি: প্লেগ রায়ট, মস্কো -১৭৭১।
৩য় প্লেগ মহামারি (১৮৬৬- ১৯৬০)/3rd Pandemic এই প্লেগের মূল শিকার চীন ও ভারত। ১৮৫৫ সালে চীনের ইয়ানুন প্রদেশ থেকে শুরু হয়। শুধু ভারত ও চীন মিলে প্রায় ১২ মিলিয়ন লোক মারা যায় এই প্লেগে। প্রথমে Bubonic ও পরে Pneumatic আকারে সংক্রমন করে।১৮৭৭-১৮৮৯ সালে রাশিয়ার উড়াল পর্বতমালা ও কাস্পিয়ান সাগরের নিকটবর্তী গ্রামগুলো আক্রান্ত হয়। তবে পর্যাপ্ত প্রতিরোধ ব্যবস্থা নেয়ায় মৃত্যু হয় কম। মাত্র ৪৩০ জনের মত মারা যায়। ১৯১০ সালে সর্বশেষ রাশিয়ার সাইবেরিয়া অঞ্চলে সংক্রমন হয়।
চায়নার মাঞ্চুরিয়ায় প্লেগ আক্রান্ত পশু খাওয়ার ফলে এটি আবার ছড়িয়ে পরে। ইস্টার্ন চায়নিজ রেলওয়ে থেকে শুরু করে ২৭০০ কি:মি এরিয়া ব্যাপী প্লেগ ছড়িয়ে পড়ে। মাত্রমাত্র ৭ মাসেই এটি ৬০,০০০ লোকের প্রানহানী ঘটায়।১৮৯৬ সালে এটি ভারতের মুম্বাই ও ১৯১০ সালে সান-ফ্রান্সিসকো তে ছড়িয়ে পড়ে।
পরবর্তীতে আরো কিছু যায়গায় স্বল্প বিস্তারে প্লেগ আক্রমন করে। এর মধ্যে উল্লেখযোগ্য হল, ২০০৬ সালে কঙ্গোতে ১০০ জন,মাদাগাস্কারে ১৮ জন,২০০৯ সালে লিবিয়ায় ১৬ জন,এবং চীনের কয়েকটি স্থানে ১০ জনের মত মারা যায়।
কিছু কথা:  প্লেগ রোগের প্রভাব ছিল সুদুরপ্রসারী। পরবর্তীতে বহু সাহিত্যিক এর বহু লেখায় এটি উঠে এসেছে। ফরাসি লেখক আলবার্ট ক্যামুস এই প্লেগের উপর ভিত্তি করে লেখেন তার জগতবিখ্যাত উপন্যাস " The plague"। ষোড়শ শতাব্দিতে প্লেগ ডাক্তারের মুখোশটি খুব জনপ্রিয় হয়ে। ডাক্তারেরা তাদের নিজেদের সংক্রমন থেকে রক্ষা করতে এক ধরনের পাখির ঠোটোয়ালা মুখোশ পড়ত।
বিখ্যাত থ্রিলার লেখক ড্যান ব্রাউনের INFERNO রচিতই হয়েছে এই প্লেগের উপর ভিত্তি করে।

চিত্র: প্লেগ ডক্টর।
মানবজাতির ইতিহাসে প্লেগ একটি অভিশাপের নাম।খুব বেশিদিন হয়নি এর থেকে আমাদের মুক্তি মিলেছে।কিন্ত যেকোন সময় এটি আবার দেখা দিতে পারে এর সংহারক রূপে। আমাদের চিকিৎসাবিজ্ঞান ও প্রযুক্তি কি পারবে ভবিষ্যতের প্লেগকে মোকাবিলা করতে??
রেফারেন্স:  https://en.m.wikipedia.org/wiki/Plague_(disease) 
 www.who.int/mediacentre/factsheets/fs267/en/  www.historytoday.com/ole-j-benedictow/black-death-greatest-catastrophe-ever 
 science.nationalgeographic.com/science/health-and-human-body/human-diseases/plague-article/ 

