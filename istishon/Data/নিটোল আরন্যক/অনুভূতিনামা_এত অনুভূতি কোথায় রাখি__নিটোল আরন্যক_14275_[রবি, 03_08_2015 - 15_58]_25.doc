অনুভূতিনামা_এত অনুভূতি কোথায় রাখি_


বিজ্ঞানের ভাষায় স্নায়ুতন্ত্রের মাধ্যমে বাইরের কোন স্টিমুলি বা উদ্দীপনা কে মস্তিকের নিউরন কর্তৃক গ্রহনকেই সোজা বাংলায় অনুভূতি বা sense বলে।কিন্ত বাংলাদেশে এটি অন্য একটি তাৎপর্য বহন করে।মূলত ব্যক্তিগত মত বা তত্ত যা ওই ব্যক্তির কাছে অপরিবর্তনীয়,ধ্রুব এবং পরম সত্য সেগুলোকেই এখানে অনুভূতি হিসাবে ধরা হয়।বিভিন্ন অনুভূতি সম্পন্ন ব্যক্তিদের মাঝে আদর্শিক মতপার্থক্য থাকলেও তাদের মাঝে একটা চমৎকার মিল রয়েছে,এরা সবাই কট্টরবাদী। বর্তমানে বাংলাদেশে ককটেল বিস্ফোরনের চাইতেও বড় ব্যাপার অনুভূতির বিস্ফোরন।দেশে এখন বেশ কয়েক প্রকার অনুভূতির সেইরকম ফলন।আসুন কয়েকটা নিয়ে আলোচনা করা যাক:
১)ধর্মীয় অনুভূতি: বাংলাদেশের তথা পৃথিবীর সবচেয়ে সেন্সেটিভ ও ভয়ংকর অনুভূতি।এখানে রেপ করে,খুন করেও যদিবা পার পাওয়া যায়,এই অনুভূতিতে টোকা পড়লেও নিস্তার নাই!এই অনুভূতিসম্পন্ন লোকেরা মনে করে দুনিয়াতে তাদের অনুভূতিই সেরা এবং এই অনুভূতি রক্ষার্থে যেকোন অপকর্ম করাও জায়েজ।এই অনুভূতির লোকেরা নিজেরদের অনুভূতি নিয়ে যথেস্ট সোচ্চার হলেও অন্যের অনুভূতিতে আঘাত করতে তাদের অনুভূতিতে বাধে না!এই অনুভূতি সম্পন্ন লোকেরা মানসিক বিকারগ্রস্ত। কারন এই অনুভূতি তার অন্য যেকোন অনুভূতির উপর প্রকট।ইতিহাস সাক্ষী দেয়,এই অনুভূতির লোকদের থেকে যত দূরত্ব বজায় রেখে চলা যায়, ততই মঙ্গল।
২)মুক্তিযুদ্ধের চেতনানুভূতি: ইহা একটি আধুনিক অনুভুতি।শাহবাগ আন্দোলনের বাইপ্রোডাক্ট হিসাবে এইরকম অসংখ্য অনুভূতি সম্পন্ন লোকের উদ্ভব হয়।এদের একমাত্র কাজ যেকোন ইস্যুতেই সারাক্ষন পাকিস্তানকে গালিগালাজ করা এবং নিজের অনুভূতিতে সামান্য আঘাত লাগামাত্র ছাগু,পাদা এইসব ট্যাগ লাগানো।ইহারা মূলত এই অনুভূতির মাধ্যমে নিজেকে উচ্চজাতের কিছু ভাবেন এবং মুক্তিযুদ্ধের চেতনাকে নিউমার্কেট এর কাঁচামরিচ এর মত ফেরী করে বেড়ান।এরা একটি বিশেষ রাজনৈতিক দলের অন্ধ সমর্থক হয়ে থাকেন।অনুভূতির প্রাকট্যের জন্য ওই নির্দিষ্ট দলের কোন দোষই তাদের চোখে পরে না।তাছাড়া এই অনুভূতির প্রাবল্য এতটাই বেশি যে তারা পাকিস্তানি শিশুদের প্রতি তালিবানের হত্যাজজ্ঞ কেও সমর্থন করে।
৩) নাস্তিক্যানুভূতি:নব্য নাস্তিকদের মাঝে এই অনুভূতির প্রকোপ বেশি। এরা বৈজ্ঞানিক ও যৌক্তিক বিশ্লেষনের চাইতে গালিগালাজে বেশি পারংগম।ধর্মগ্রন্থ ও ধর্মীয় গুরুদের অযৌক্তিক গালিগালাজের মাঝেই তাদের কর্মকান্ড সীমাবদ্ধ। এরা মূলত নাস্তিকতাকে আধুনিক ফ্যাশান মনে করে।তবে অধিকাংশ ক্ষেত্রেই এরা বিপদজনক নয়!
৪)নারীবাদানুভূতি:ইহা একটি বিশেষ শ্রেনীর অনুভূতি এবং বিশেষ শ্রেনীর নারীদের মাঝেই এই অনুভূতি খুজে পাওয়া যায়।ইনারা তীব্রভাবে পুরূষ বিদ্বেষী। ইনারা ভাবেন,পুরূষ মানেই ঘৃন্য কোন জীব এবং দুনিয়ার সমস্ত পুরূষকে এটম বোমা দিয়ে উড়িয়ে দেয়াই উচিত!!উনাদের কাছে নারী স্বাধীনতা মানে কেবল ও কেবলমাত্র সেক্স ও পোশাকের স্বাধীনতা। দেশের প্রচলিত ফ্যাশন,কালচার সবকিছুকেই তারা নারী স্বাধীনতার পথে বাধা মনে করেন।এরা পুরুষকে সহযোগী নয়,বরং প্রতিযোগী ভাবেন।এদের মাঝে সিংহভাগ ই "তসলিমা নাসরিন" কে নিজেদের গুরু মানেন!
৫)সুশিলানুভূতি:এই অনুভূতি সম্পন্নরা সবচাইতে বেশি সুবিধাবাদী।এরা কোন কিছুতেই পূর্নভাবে সহমত কিংবা দ্বিমত পোষন করেন না।সবকিছুকে ব্যলান্স করার তৎপরতা এদের মাঝেই বেশি দেখা যায়।যদি,কিন্ত,অথবা,হয়তোবা এদের প্রিয় শব্দগুচ্ছ।এদের সবচে বিরল গুন, এরা একই সাথে একাধিক এমনকি পুরোপুরি বিপরীত ধর্মী অনুভূতির ধারক হতে পারে।আপাতদৃষ্টিতে এদের নিপাট ভদ্রলোক মনে হলেও এদের থেকে একশহাত দূরে থাকা বাঞ্চনীয়!
এইরকম বহু অনুভূতির সন্ধান আপনি চোখ কান খোলা রাখলেই পাবেন।এখন নিজ দায়িত্তে বের করে ফেলুন আপনি কোন অনুভুতিসম্পন্ন।

