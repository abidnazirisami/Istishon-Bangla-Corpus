বুক রিভিও_ ১৯৭১; তারাশংকর বন্দোপাধ্যায়।



কয়েকদিন আগে ঢাকায় দুইদিনের ঝটিকা ট্যুরের মাঝে বইমেলায় একটুখানি করে উকি মারার সুযোগ হয়েছিল। বাজেট স্বল্পতায় যদিও বই কেনার কোন প্লানই ছিল না,কিন্ত এ স্টল ও স্টলে হাটতে হাটতে হটাৎ চোখে পড়ে যায় এই বইটি। বাংলাসাহিত্যের পাঠক মাত্রেই তারাশংকরের নাম জানেন। অন্তত তার "কবি" বইটি প্রায় সকলেরই জানা। কিন্ত উনি আমাদের মুক্তিযুদ্ধ নিয়ে লিখেছেন, এমনটা আমার জানা ছিল না। তাই কৌতুহলবশতই কিনে ফেলি বইটি। এবং পরে দেখতে পাই,বইয়ে মুদ্রিত দুইটি উপন্যাসই লেখকের শেষ দুইটি উপন্যাস। একটি আমাদের মুক্তিযুদ্ধের প্রেক্ষাপটে রচিত একটি কালো মেয়ের কথা অপরটি তখনকার পশ্চিমবঙ্গের রাজনৈতিক অস্থিরতার প্রেক্ষাপ্টে রচিত সুতপার তপস্যা ।আর লেখকের শেষ ইচ্ছা অনুযায়ী দুইটি বইকে একত্রে #১৯৭১ শিরোনামে প্রকাশ করা হয়। এখানে প্রথম উপন্যাসটি নিয়েই আলোচনা করা হয়েছে।
একটি কালো মেয়ের কথা নানান দিক থেকেই অনন্যসাধারণ। মূলত মুক্তিযুদ্ধের লেখাগুলো হয়ে থাকে আমাদের দেশের মানুষদের নিয়ে। কিন্ত এই গল্পের নায়ক একজন এংলো ইন্ডিয়ান, নাম ডেভিড আর্মস্ট্রং! গল্পটি শুরু হয় যখন তাকে বর্ডার ক্রস করার সময় পশ্চিমবঙ্গের পুলিশ ধরে পাকিস্তানি গুপ্তচর ভেবে। সাথে একটি মেয়ে। লেখকের ভাষায় কালো মেয়ে। নাম মায়া।
যেহেতু সে এংলো ইন্ডিয়ান,তাই কথোপকথনে ইংরেজীর আধিক্য পাওয়া যাবে। কিন্ত উপন্যাসটিতে আমরা দেখতে পাই,একজন ভীনদেশির এদেশের মানুষ হয়ে উঠার গল্প,একাত্তরের রক্তাক্ত ইতিহাসের সাক্ষ্য হয়ে উঠার গল্প। এক যায়গায় ডেভিড নিজেই বলেছেনএই আট মাসের মাঝে কখন যে আমি এই পূর্ব বাংলার মানুষ হয়ে গেছি তা আমিমি বুঝতে পারি নি। I could not feel even,I didn't know that I was changing. আজও বলতে পারব না।
 এভাবেই ডেভিডের এদেশের একজন হয়ে উঠার গল্প উঠে আসে। তারপর আরেক জায়গায় " প্রথমে ভেবেছিলাম এদেশ ছেড়ে চলে যাব। Pakistan West Pakistan,India England,Australia কি যেখানে হোক।কিন্ত গেলাম না। দেশটা বড়ো আপন মনে হয়েছিল। শান্তশিষ্ট, রোগা মাথার মানুষগুলো দেখতে একটু কালোই,কিন্ত তবু কি সুন্দর! 
তারপরের বড় অংশ নিয়ে আছেন হাজী আব্বাস। এক আশ্চর্য সহজিয়া কিন্ত ইস্পাত কঠিন জীবনবোধের দেখা মেলে এখানে। উপন্যাসের একটি যায়াগায়," #পাঞ্জাবীরা কয়,ইসলাম আমরা এনেছি ইরান-তুর্কিস্থান থেকে। আমরা কালা আদমি ভাত মাছ খেকো মানুষ,খোদাকে আমরা নাকি চিনি না। হায় রে হায়!খোদা আমার। আমার খোদা, আমার ইসলাম…
আরেকটা যায়গায়,যখন পাকিরা তার গ্রামে হামলা চালায় তখন অনেকেই ভয়ে পাকিস্তানের পতাকা উড়াচ্ছিল জান বাচানোর জন্য
তখন হাজী আব্বাসের কথায়,"ভয় ডর কইরাই তো এরা কোনরকমে বেচা রইছেরে দুশো পাঁচশো বছর! আজ তাদের ভয় কাল ওদের! দে,ওদের ওড়াইতে দে। আর যারা উড়াইতাছে না,তাদের কইয়া দে তারাও যেন উড়ায়। কেবল এই চাঁদতারা মার্কা ঝান্ডা উঠব না আমার বাড়িতে আর এই মসজিদের সামনে!
সাহসের কোন সংজ্ঞায় ফেলবেন একে?
তারপর উঠে আসে মায়ার সাথে পরিচয়ের গল্প। সাথে সাথে চলে আসে ছায়া,জাফরউল্লাহ,কনক সেন,রহিম মিয়া। অল্প করে আসেন মাওলানা ভাসানী,বঙ্গবন্ধু শেখ মুজিবর রহমান। আর পুরো উপন্যাসের পরতে পরতে লুকিয়ে আছে কান্না,দীর্ঘশ্বাস,সব হারানোর বেদনা আর ভালবাসার ছবি। ১৯৭১ এর ছবি...

