ত্রিশ বছর পর আবিষ্কার হল নতুন এন্টিবায়োটিক Teixobactin_চিকিৎসাক্ষেত্রে নতুন সম্ভাবনা।



আলেকজান্ডার ফ্লেমিং এন্টিবায়োটিক penicillin  আবিষ্কার করেন ১৯২৮ সালে। এরপর বেশ কিছু এন্টিবায়োটিক আবিষ্কৃত হলেও ১৯৮৭ সালের পর আর কোন নতুন এন্টিবায়োটিক এর খোজ পাননি বিজ্ঞানীরা।এর প্রায় ত্রিশ বছর পর আবিষ্কার হল নতুন এন্টিবায়োটিক Teixobactin। নতুন এন্টিবায়োটিক এর অভাব এবং ক্রমাগত এন্টিবায়োটিকের যথেচ্ছ ব্যবহারে পুরানো এন্টিবায়োটিক গুলো হারিয়ে ফেলেছিল তাদের কার্যক্ষমতা এবং সৃষ্টি হয় "এন্টিবায়োটিক রেজিস্টেন্স"।এর মানে ব্যাকটেরিয়া ওই এন্টিবায়োটিক এর বিরুদ্ধে বেচে যাওয়ার ক্ষমতা অর্জন করে ফেলে।ফলে কার্যত অকেজো হয়ে পড়ে ওই এন্টিবায়োটিক টি। ট্যাক্সোব্যাক্টিন এইরকম কিছু রেজিস্টেন্স ব্যাকটেরিয়া বিরুদ্ধে বেশ কার্যকর।তাছাড়া Clostridium defficile, Mycobacterium tuberculosis এবং Staphylococcus aureus নামক ব্যাকটেরিয়ার বিরুদ্ধে কার্যকর।আশা করা হচ্ছে আগামী ত্রিশ বছর পর্যন্ত এটির এন্টি রেজিস্ট্যান্স তৈরী হবে না।
যেভাবে আবিষ্কার হল: এই এন্টিবায়োটিক এর আবিষ্কার পদ্ধতিও অভিনব।ল্যাবরেটরির পরিবেশে ৯৯% ব্যাকটেরিয়াই বাচতে পারে না।তাই ল্যাবরেটরি তে এই কাজটা করা ছিল বেশ কঠিন।কিন্ত এবার বিজ্ঞানীরা সম্পূর্ন নতুন একটি পদ্ধতির মাধ্যমে ল্যাবরেটরিতেই ব্যাকটেরিগা গ্রো করার পদ্ধতি উদ্ভাবন করেন।এর জন্য তারা ব্যবহার করেন ইলেকট্রনিক চিপ বা i-chip নামের ডিভাইস।এর মাধ্যমে মাটিতেই ব্যাকটেরিয়া উৎপাদন সম্ভব হল এবং তাদের এন্টিব্যাকটিয়াল ক্যামিক্যাল পৃথকীকরন ও করা গেল।নিচে দেখা যাক i-chip এর গঠন:

এটি একটি ক্ষুদ্রাকৃতি ডিভাইস যাতে অনেকগুলা চেম্বার থাকে।প্রত্যেকটা চেম্বারে ভিন্ন ভিন্ন ব্যাকটেরিয়া সেল(cell) দেয়া হয়।তারপর ব্যাকটেরিয়া উৎপাদনের জন্য একে মাটির দুই স্তরের মাঝে রেখে দেয়া হয়। ফলে ব্যাকটেরিয়াগুলো একসময় "কলোনি" তৈরী করে।এরপর ব্যাকটেরিয়াগুলোকে চিপসহ একটি পেট্রিডিশে রেখে দেয়া হয় এবং একটি টার্গেট ব্যাকটেরিয়া (যেমন, Staphylococcus) দিয়ে এটি কভার করে দেয়া হয়।কিছু সময় পর যদি ব্যাকটেরিয়ার লেয়ারের কোন অংশে নিচের চিত্রের মত ফাকা জায়গা দেখা যায় তবে ধরে নেয়া হয় ওই কলোনির ব্যাকটেরিয়া থেকে একধরনের এন্টিবায়োটিক তৈরী হয়েছে যা স্টেফাইলোকক্কাস প্রতিরোধে সক্ষম।

নেপথ্যে যারা: 
এই আবিস্কারের নেপথ্যে রয়েছেন আমেরিকান বিজ্ঞানী কিম লুইস ও তার সহকারীরা।উনি Northeastern University in Boston, Massachusetts এ কর্মরত। এই আবিষ্কার সম্পর্কে উনি বলেন,
 “Apart from the immediate implementation, there is also I think
a paradigm shift in our minds because we have been operating on
the basis that resistance development is inevitable and that we have
to focus on introducing drugs faster than resistance 
কবে নাগাদ বাজারে পাওয়া যাবে এ নিয়ে সুনির্দিষ্ট সময় জানা যায় নি।আপাতত ইদুরের উপর পরীক্ষা করা হলেও মানুষের উপর এখনো পরীক্ষা করা হয়নি।তাই বাজারে আসতে বেশ কিছু সময় লেগে যেতে পারে।তবে এই আবিষ্কার চিকিৎসাবিজ্ঞানকে এগিয়ে নিয়ে যাবে অনেকদূর নি:সন্দেহে।
লিংক: http://www.telegraph.co.uk/news/science/science-news/11331174/First-new-antibiotic-in-30-years-discovered-in-major-breakthrough.html 
 http://www.nature.com/news/promising-antibiotic-discovered-in-microbial-dark-matter-1.16675 

