নরকবাসী হতে চাই


 একটু দূরের ঐ মন্দির
খোল-করতালের সুরে,
পড়ছে ভেঙে মানুষ দেখ
কার আগে কে রবে....
পুন্যের হাট বসেছে ওই
খদ্দের কত শত,
স্বর্গে লাভের জন্য সবাই
দিচ্ছে পারে যে যত!!
প্রনামী-বাক্স উঠছে ফেঁপে
নোট-কয়েনের ঢলে
পুন্য বুঝি উঠে আসে ভাই
টাকার সিড়ি বেয়ে!!
মন্দির হতে বেরিয়ে মশায়
তুলছে ঢেঁকুর সুখে
পথের কোনে রুগ্ন শিশু
কাঁদছে অকাতরে।
ভ্রুক্ষেপ করার নাইকো সময়
নিজের কাজে চল,
স্বর্গ টাকে পেয়েই গেলুম
কি লাগে আর বল।
থমকে দাড়ায় জনৈক পথিক
ওই শিশুটির পাশে
হাসপাতালে ছুটে চলে যায়
পূন্যের হাট ফেলে।
করেনি আরতি দেয়নি প্রনাম
পায়নি কোন পূন্য,
নরকবাস হবেই এবার!
পরকাল তার শূন্য।।
স্বর্গে লোভে হইনি বন্য
চাইনি কোন পূন্য,
নরকবাসী হতে চাই আজ
মানবতা তোর জন্য।।।

