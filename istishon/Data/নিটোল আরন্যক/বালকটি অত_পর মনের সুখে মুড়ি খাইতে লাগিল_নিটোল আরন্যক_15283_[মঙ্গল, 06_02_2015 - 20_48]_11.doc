বালকটি অত_পর মনের সুখে মুড়ি খাইতে লাগিল


শূন্য থাকিয়া টপাত করিয়া এক বালকের উদয় হইল।বালকটি বাংলাদেশ নামক রেল জাংশনে আসিয়া ভড়কাইয়া গেল।অসংখ্য প্লাটফর্ম, ট্রেন, বগি দেখিয়া দিশেহারা গেল।বুঝিল, চলিতে হইলে তাহাকে যেকোন একটি ট্রেন পাকড়াইতে হইবেক।প্রথমেই গেল ধর্ম নামক প্লাটফর্মে আসিল।আসিয়া দেখিল,এই প্লাটফর্মে ট্রেনের ছড়াছড়ি।লোকজনও অধিক।সবাই গাদাগাদি করিয়া ট্রেনে উঠিবার জন্য কসরত করিতেছে।আজিব বিষয়,একেক ট্রেনের একেক ভংগি।কিন্ত একটা জিনিস মিল রহিয়াছে,প্রত্যেক ট্রেনের যাত্রীগনই অধিকতর চাপাবাজ।চিল্লাচিল্লিতে কান ফাটিয়া যাইবার উপক্রম।বহু কষ্টে সে কোন একটা ট্রেনের সামনে দাড়াইল।টিকেটমাস্টার বলিল,বাছা কি চাও?
বালক: যেহেতু এখানে অনেক গন্ডগোল,তাই সে বলিল,এমন যায়গার টিকেট দাও, যাহাতে অনেক শান্তি হইবে,ভাল খাবার খাইতে পারিব,মনোরঞ্জন করিবার জন্য দাসী থাকিবে এবং আরো অনেক কিছু।
মাস্টার: অতি উত্তম।কিন্ত ইহার জন্য তোমাকে কিছু করিতে হইবে?
বালক: কি করিতে হইবে??
মাস্টার:বেশি কিছু না।"অমুক "একজন রহিয়াছে,তাহার গুনগান করিতে হইবে।তাহার সব আদেশ মানিতে হইবে।অন্য ট্রেনের "অমুক" কে কষিয়া গালি দিতে হইবে।দরকার পড়িলে খুন করিতে হইবে।
বালক: খুনের কথা শুনিয়া ভরকাইয়া গেল।তবু সাহস করিয়া বলিল-"অমুকের" ঠিকানা দাও,আমি ইকটু কথা কইবার চাই।
মাস্টার:নালায়েক তুই "অমুকের " ঠিকানা জানিতে চাহিস।এই ওরে কতল কর।
বালক প্রথমে বুঝিল না কি হইতে যাচ্ছে।যখন বুঝিল তখন কোনমতে জান লইয়া বাচিয়া আসিল।আরেকটা প্লাটফর্মে আসিয়া একটু হাফ ছাড়িল।চোখ বুলিয়ে দেখল -প্লাটফর্মের নাম "নাস্তিকতা"।
এই প্লাটফর্ম বেশ শান্ত।তবে বেশ ছাড়াছাড়া।কোন সিকুয়েন্স নাই।একটা ট্রেনে উকি দিল।
মাস্টার: কি চাই বাছা?
বালক: যেহেতু আগের জিনিসগুলার প্রয়োজন এখনো ফুরায় নাই,তাই এগুলাই আবার বলিল।
মাস্টার:দেখ,এইগুলা তুমি কোথায় পাইবা তাহা তো জানি না,তবে তোমায় ধারনা দিতে পারি।এই বলিয়া সে বালককে একখান টিকেট ধরাইয়া দিল।
বালক: খুশিমনে নিজ বগি খুজিতে লাগিল।পথিমধ্যে কিছু লোক তাহার পথ রোধ করিল।বলিল- টিকেট পাইলে কি হইবে? ইলায়সাম পাওয়া এত সোজা না।
বালক: কি করিতে হইবে তাহলে??
লোক:একটু আগে যে বগি থেকে আসিয়াছ,তাহার "অমুক" কে কষিয়া গালি দিতে হইবে।ওই বগির স্টেশন মাস্টারকে গালি দিতে হইবে,ওই বগির সব যাত্রীকেও গালি দিতে হইবেক।
বালক: কিন্ত আমি সবাইকে গালি কেন দিব? তাছাড়া আমি তো সব ট্রেনে যাইও নাই।
এই কথা শুনার পর লোকগুলা বালককে তীব্র ভাষায় তিরস্কার করিতে লাগিল।বালক মন খারাপ করিয়া এই প্লাটফর্ম ও ছাড়িয়া দিল।
হাটিতে হাটিতে আরেকটা প্লাটফর্ম দেখিল-"নারীবাদী "। প্লাটফর্মে বেশিরভাগ নারী দেখিয়া আগ্রহ লইয়া আগাইয়া গেল।পথিমধ্যে এক নারীবাদী তাহাকে আটকাইল। বলিল,সবার জন্য এই পথ নহে।
বালক শুধাইল,কি করিতে হইবে? নারী বলিল- অনেককিছু! আপাতত তোমার অন্ডকোষের বিচি দুইটা কাটিয়া আমাকে দেও।
এই কথা শুনিয়া বালক ভো-দৌড় দিয়া স্টেশন ছাড়িয়া চলিয়া আসিল।আরকিছু শুনার সাহস হইল না।
ফুটপাতে বালকটি একা হাটিছে।শরীর ক্লান্ত,পেটে ক্ষুদা।কিন্ত কেউই তাহাকে কিছুই দিচ্ছে না।এইসব পাইতে হইলে তাহাকে ট্রেনে উঠিতে হইবে।হটাত দেখিল,যাত্রাবাড়ি ফ্লাইওভারের উপ্রে বসিয়া আরেক বালক মুড়ি চাবাচ্ছে।বালকটি লজ্জার মাথা খাইয়া বলিল- আমি একটু মুড়ি খাইতে চাই।পেটে অনেক ক্ষুদা।
অপর বালক: এরজন্য তোমাকে একটা কাজ করিতে হইবে।
বালক ভীত সন্ত্রস্ত হইয়া বলিল- অহেতুক গুনগান,খুন,গালিগালাজ,বিচি ফালাইতে পারব না।আর কোন কাজ থাকিলে বলেন।
অপর বালক: ধুর! কি কহ এইসব? আরে বুদ্ধু, মুড়ি খাইতে হইলে তোমারে আমার পাশে বসিতে হইবে নাকি?
বালকটি এইবার খুশি হইল।একটা হাসি দিয়া ছেলেটার পাশে পা ঝুলাইয়া বসিল।অত:পর মনের সুখে মুড়ি চাবাইতে লাগিল।
দূরের জাংশনের ট্রেনের আওয়াজ তাহাদের মুড়ি খাওয়ার আওয়াজের নিচে চাপা পড়িয়া গেল 

