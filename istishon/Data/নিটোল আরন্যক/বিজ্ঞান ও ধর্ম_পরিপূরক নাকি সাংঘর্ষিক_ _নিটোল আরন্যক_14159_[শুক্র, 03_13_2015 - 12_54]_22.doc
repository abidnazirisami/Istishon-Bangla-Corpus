বিজ্ঞান ও ধর্ম_পরিপূরক নাকি সাংঘর্ষিক_ 


প্রথমেই ইতালীয় দার্শনিক সেনেকার বিখ্যাত একটি উক্তি দিয়ে শুরু করা যাক;"Religion is regarded by the common man as true,by the wise as false and by the rulers as useful". এই বক্তব্যের সাথে অনেকে একমত নাও হতে পারেন,কিন্ত বর্তমান সময়ের প্রেক্ষাপটে এটি চরম সত্য। যাই হোক,বিজ্ঞান ও ধর্ম আলোচনার জন্য সবসময়ই একটি গুরুত্বপূর্ন বিষয়।কারন ভবিষ্যতের পৃথিবী চালনার ভার এই দুটোর যেকোন একটির হাতেই থাকবে।
আলোচনার শুরুতেই বিজ্ঞান ও ধর্ম কি সেটা কি বুঝা দরকার।সহজ কথায় ধর্ম হচ্ছে এমন একটি ধারনা যা কিনা বিশ্বাস, কতগুলো আচার,ও নিয়ম এর সমন্বয় এ গঠিত।প্রায় সব ধর্মের মূল ভিত্তি হচ্ছে এই বিশ্বাস ( belief) । বিখ্যাত লেখক ড্যান ব্রাউন তার "The lost symbol " উপন্যাসে ABC(Assure, belief & Convert) কেই বলেছেন সব ধর্মের স্তম্ভ।বাস্তবিকই তাই।অপরদিকে বিজ্ঞান হচ্ছে পরীক্ষন,পর্যবেক্ষন ও নিয়মসিদ্ধ গবেষনার মাধ্যমে প্রাপ্য জ্ঞান।বিজ্ঞান শিক্ষায় বিশ্বাসের স্থান নেই।অবশ্য আরজ আলী মাতুব্বর তার "সত্যের সন্ধান" বইয়ে বিশ্বাস ও বিজ্ঞানের মাঝে ঘনিষ্ট সম্পর্কের কথা বলেছেন।তার ভাষায় "জ্ঞানমাত্রই বিশ্বাস। তবে যেকোন বিশ্বাস জ্ঞান নহে।প্রত্যক্ষ ও অনুমানের উপর যে বিশ্বাস প্রতিষ্ঠিত,তাহাকেই জ্ঞান বলে।ইহাই খাটি বিশ্বাস। পক্ষান্তরে যে বিশ্বাস কল্পনা,অনুভূতি,কিংবা কামনার উপর প্রতিষ্ঠিত তাহা জ্ঞান নহে,অন্ধবিশ্বাস। " প্রকৃত পক্ষে এই অন্ধবিশ্বাস ই যত সমস্যার মূল।বিজ্ঞানে পুরাতন কোন প্রকল্প যদি ভুল প্রমানিত হয়,তবে তা শুধরে নেয়া হয়।কিন্ত ধর্মে এই "শুধরানো"র ব্যপারটাই নেই!সব ধর্মগ্রন্থ গুলোই অপরিবর্তনীয়,সমস্ত সমালোচনার উর্ধে এবং সর্ব অবস্থায় বিশ্বাসযোগ্য।
সুতরাং দেখা যাচ্ছে ধর্মের সাথে বিজ্ঞানের বিরোধের শুরু সংজ্ঞায়ন থেকেই।বর্তমান কালের নব্য নাস্তিকতার যাত্রার বহু আগ থেকেই এই সংঘর্ষ চলে আসছে।খ্রিস্টের জন্মের বহু আগেই পিথাগোরাস ও এনাকু সিগমুন্ডের মত দার্শনিকেরা সৌরজগতের কেন্দ্রে পৃথিবীর অবস্থানের ব্যাপারে সন্দেহ প্রকাশ করেছিলেন।এর বহু শতাব্দি পরে সবচে বড় আঘাত হানেন নিকোলাস কোপার্নিকাস নামের এক জ্যোতির্বিজ্ঞানী । বিভিন্ন তথ্য উপাত্তের মাধ্যমে পৃথিবীকেন্দ্রিক ধারনাকে সম্পূর্ণরূপে উড়িয়ে দিয়ে প্রকাশ করেন তার সূর্যকেন্দ্রিক সৌরজগতের ধারনার।এবং এতেই চটে গিয়ে তার উপর নির্মম অত্যাচার শুরু করে ক্যাথলিক চার্চ।নিষিদ্ধ করা হয় তার "অন দ্যা রেভুলিউশান অভ দ্য হেভেনলি স্ফিয়ারস" বইটিও।।শুধু তাই নয়,বাইবেল বিরোধী এই মতবাদ কে প্রচারের জন্য তারই উত্তরসূরি রোমের জিওনার্দো ব্রুনোকে পুড়িয়ে হত্যা করা হয়।তবু থেমে থাকেনি বিজ্ঞান।কেপলার, গ্যলিলিও গ্যালিলির হাত ধরে আজ এটি প্রতিষ্ঠিত সত্য।ব্রুনোর এই আত্মত্যাগ সহমর্মিতা নয়,বরং ধর্মের সাথে বিজ্ঞানের সংঘর্ষ এর পক্ষেই কথা বলে।
বিজ্ঞান এগিয়ে চলল।কোপার্নিকাস এর আলোক বর্তিকা বিজ্ঞানকে এগিয়ে নেয় বহুবছর।কিন্ত এরও প্রায় কয়েকশ বছর পর আসে আসল ধাক্কা,১৮৫৯ সালে।বিবর্তনবাদ!! মানবসভ্যতার পুরনো ইতিহাস,ধর্ম সবকিছুর ভিত্তিমূল উড়িয়ে দেয় এটি।ফলে শুরু থেকেই এর সাথে সংঘর্ষ ধর্মের।যা আজও বর্তমান। এই মতবাদ থেকেই আমরা জানতে পারি,নুহের মহাপ্লাবন থেকে পৃথিবীর সৃষ্টি হয় নাই,পৃথিবীর বয়স মোটেও ৪০০০ কিংবা ৬০০০ বছর নয়।আদম ইভ থেকে শুরু হয়নি মানুষের ইতিহাস।রেডিও একটিভ পদ্ধতি ব্যবহার করে পৃথিবীর বয়স নির্ধারন করা হয় প্রায় সাড়ে চারশ কোটি বছর।এইরকম অনেক কিছুই আমাদের নতুন করে ভাবতে শেখায় বিজ্ঞান। সহজ কথায় বিবর্তন বলতে বুঝায় পরিবর্তন। কোন প্রজাতিই স্থির নয়।ক্রমাগত বিবর্তনের মাধ্যমে তারা তৈরী করে অসংখ্য ভ্যারিয়েশন এবং তাদের মাঝে যোগ্যতমরাই টিকে থাকে।আর এই বাছাই হয় প্রাকৃতিক নির্বাচনের মাধ্যমে।(বন্যা আহমেদের "বিবর্তনের পথ ধরে" বইটি সহজে বিবর্তন বুঝতে দারুন কাজে দিবে) আর এই মতবাদের ফলেই কার্যত অচল হয়ে যায় ধর্মের অনেক মূল স্তম্ভ।ফলে বিবর্তনে বিশ্বাসী দের উপর চলতে থাকে নির্যাতন।
বিজ্ঞান এগিয়ে যায়।জীনতত্ত্ব, মাইক্রোবায়োলজি, ফসিল বিজ্ঞান ইত্যাদি আধুনিক বিজ্ঞানের যতই নতুন শাখার উৎপন্ন থে লাগল,বিবর্তন এর ধারনা ততই পোক্ত হতে লাগল।স্ট্রিং থিওরি, সুপারস্ট্রিং থিওরি,মাল্টিভারস,প্যারালাল ইউনিভার্স ইত্যাদি বিজ্ঞানের অতি আধুনিক তত্তগুলো রিলিজিয়ন গুলোর ধারনাকে আরো সংকুচিত করে ফেলল।সেই সাথে বাড়তে লাগল সংঘর্ষ।যদিও আধুনিক কালে অনেক ধর্মবেত্তা বিজ্ঞানের সাথে ধর্মের গূঢ় মিল খুজে পান।এটা অনেকটা তেলের সাথে জল মিশিয়ে একে সুস্বাদু স্যুপ বানানোর চেস্টা!!
বর্তমানে অনেকেই এই বিবাদ এড়াতে বলে থাকেন,ধর্ম ধর্মের জায়গায়,বিজ্ঞান বিজ্ঞানের।এদের শুধু শুধু মেলানো কেন ভাই? সত্যই খুব খুশি হতাম যদিনা ধর্ম বিজ্ঞানের ব্যপারগুলো নিয়ে নাক না গলাত।যেমন ধরুন,আপনি আর আপনার একজন ধার্মিক বন্ধু মিলে আলোচনা করছেন।হটাৎ কথা প্রসংগে আপনি বললেন পৃথিবী আহ্নিক গতি,বার্ষিক গতির কথা।এখন সে যদি বলে,না পৃথিবী স্থির,সূরা নামলে (২৭:৬১) তে তো সে কথাই বলা আছে! অথবা কেউ যদি বলে বরাহ অবতার রূপি এক শুকর পৃথিবীকে আগলিয়ে রাখছে,তাহলে কি হবে??কিংবা দুই অসুরের মেদ থেকেই তৈরী হয়েছে মেদিনী বা পৃথিবীর! এইরকম বহু উদাহরন আছে।এতেও সমস্যা হত না যদিনা লোকজন একে কেবল মিথ হিসাবেই রাখত।কিন্ত কেউ যখন এইসব তথ্যকে ধ্রুব সত্য ও বাস্তব বলে বিশ্বাস ও প্রচার চালায়,তখন সংঘর্ষ ছাড়া আর কোন উপায় থাকে কি?এই বিংশ শতাব্দিতে নিশ্চয় স্থির পৃথিবীর কিংবা সমতল পৃথিবীর ধারনা কে সমর্থন দেয়া কোন শুদ্ধ চিন্তার মানুষের পক্ষে সম্ভব নয়।
যাই হোক,যুগে যুগে মতবাদ থাকবে,মতভেদ ও থাকবে।কিন্ত কোন মতবাদের প্রতিষ্ঠার জন্য মানুষের রক্ত
যেন না ঝরে।বিজ্ঞান বলুন আর ধর্ম,মানুষের জীবনের মূল্য এই দুইয়ের চাইতে অনেক বেশি।কারন যদি মানুষই না থাকে,তবে কি হবে এইসব মতবাদ দিয়ে?তাই আলোচনার সাপেক্ষেই যেন সব বিবাদের মীমাংসা ঘটে।সময়ই নির্ধারণ করবে,মহাকালের যাত্রায় কে টিকে থাকে।
বিজ্ঞানের জয় হোক।।

