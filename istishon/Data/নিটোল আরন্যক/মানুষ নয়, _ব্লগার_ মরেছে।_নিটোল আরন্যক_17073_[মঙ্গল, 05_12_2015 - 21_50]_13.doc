মানুষ নয়, _ব্লগার_ মরেছে।


অনন্ত বিজয় খুন হলেন।অনলাইন নিউজপেপার গুলোর শিরোনাম অনেকটা এইরকম:
দুর্বৃত্তের হাতে খুন হলেন আরেক "ব্লগার"মৌলবাদীদের হাতে খুন মুক্তমনা "ব্লগার" অনন্ত বিজয়Bangladeshi atheist blogger killedচাপাতি দিয়ে কুপিয়ে হত্যা করা হল আরেক "ব্লগারকে"
ঘুরে ফিরে দেশের সবগুলো নিউজপেপারের সারমর্ম এটিই।"ব্লগার" ট্যাগ লাগিয়ে ঘটনাকে হালকা করার ইচ্ছাকৃত কিংবা অনিচ্ছাকৃত প্রচেস্টা চালাচ্ছে মিডিয়া।ব্লগিং কোন পেশা নয়।এটি করে টাকা কামানোও যায় না।লোকজন অবসর সময়ে বিভিন্ন বিষয়ে ব্লগে লিখে থাকেন।ব্লগার কখনো কারো মূল পরিচয় হতে পারে না।বার বার এই শব্দ প্রয়োগ করার মানে হল খুব সুকৌশলে পাবলিক পারসেপশনকে ব্লগ লেখকদের বিরুদ্ধে দাড় করানো।ব্লগার হত্যাকে মানুষ এখন অন্য দৃষ্টিতে দেখে! একজন ব্লগার এর মৃত্যু যেন এখন একজন মানুষের মৃত্যু নয়।ব্লগিং নিয়ে এই দেশের মানুষের মাঝে ফ্যান্টাসির সীমা নেই।ব্লগিং করা ব্যক্তি মাত্রেই নাস্তিক।আর নাস্তিক মানেই ধর্ম বিদ্বেষী। আর তাদের মৃত্যু অন্য সবার মত নয়।ড. অভিজিৎ রায়ের মৃত্যুর পর এই বিষয়টি নিয়ে কিছুটা কথা উঠে।বুয়েটের প্রাক্তন শিক্ষক,প্রখ্যাত বিজ্ঞান লেখক হওয়া সত্তেও তার পরিচয়কে কেন "ব্লগার" শব্দের মাঝে আটকে ফেলা হয়,এ নিয়েও বেশ সমালোচনা হয়।
তাই যখন কাউকে চাপাতি দিয়ে কুপিয়ে মাটিতে ফেলে রাখা হয়,তখন একজন "ব্লগার" নয়,ভূলুণ্ঠিত হয় মানবতা।

