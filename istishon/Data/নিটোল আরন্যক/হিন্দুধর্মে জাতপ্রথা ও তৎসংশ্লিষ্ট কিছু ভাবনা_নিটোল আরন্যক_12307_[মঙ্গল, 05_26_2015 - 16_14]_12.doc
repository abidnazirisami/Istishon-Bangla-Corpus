হিন্দুধর্মে জাতপ্রথা ও তৎসংশ্লিষ্ট কিছু ভাবনা


এশিয়া উপমহাদেশের প্রাচীনতম ধর্ম হিন্দুধর্ম।সুপ্রাচীন এ ধর্মটি নানাবিধ আচার,অনুষ্ঠান,পূজা,পার্বন ইত্যাদি দিয়ে এটি যেমন সমৃদ্ধ হয়েছে,তেমনি জাতপ্রথা,বিধবিবাহ,সেবাদাসী ইত্যাদি নিয়মের কারনে হয়েছে কলুষিত।ইংরেজীতে জাতি এর মানে "caste" শব্দটি এসেছে স্প্যানিশ "casta " থেকে যার অর্থ সমাজের সেই সুনির্দিষ্ট অংশ যেখানে লোকজন তাদের পুরোহিত কর্তৃক বিভিন্ন উপগোত্রে বিভাজিত হয় এবং এই ধারা প্রজন্ম ধরে চলতে থাকবে কোন পরিবর্তন ছাড়া। কিন্ত শ্রেনী প্রথার শুরু হয় প্রাচীন ভারতে। ধারনা করা হয়,হিন্দুধর্মের আদিপুরুষ মনু এই জাতপ্রথার প্রবর্তক।শাস্ত্রীয় মতে হিন্দুধর্ম চারটি শ্রেনীতে বিভক্ত।ঋগবেদের পুরুষ সুক্তের ভাষ্য অনুযায়ী প্রজাপতি ব্রহ্মাই হলেন চতুর্বর্ণের সৃষ্টিকর্তা। পরম ব্রহ্মার মুখ থেকে ব্রাহ্মণ, বাহু থেকে ক্ষত্রীয়, উরু থেকে বৈশ্য এবং পদযুগল থেকে শূদ্রের সৃষ্টি। গীতায় ভগবানের উদ্ধৃতি দিয়ে বলা হয়েছে, 
 ‘চতুর্বনংময়া সৃষ্টং গুণ কর্ম বিভাগশ 
অর্থাত্ গুণ ও কর্মের বিভাগ অনুসারে চারটি বর্ণ সৃষ্টি করা হয়েছে।তবে এই চারটি জাত ছাড়াও আরেকটি জাত রয়েছে,যাদের বলা হয় অচ্ছুৎ। এদের স্থান সমাজের সবচেয়ে নিচুতে।এমনকি এদের স্পর্শকেও তখন পাপ বলে গন্য হত।ভারতে এদের বলা হত হরিজন।ভারতের মোট জনসংখ্যার প্রায় ২৫% এই হরিজন গোষ্ঠী। সমাজে সবচেয়ে অবহেলিত,নির্যাতিত গোষ্ঠী ছিল এরাই।গ্রামে এদেরকে আলাদা করেকরে রাখা হত।তাই অনেক ইতিহাসবিদ মনে করেন হিন্দুধর্মে জাত মূলত পাচটি।
 জাতপ্রথার কুফল ও এর বিরোধিতা: জাত প্রথা মূলত কাজের উপর ভিত্তি করে করা।কিন্ত তা নির্ধারিত হয় কারো জন্মপরিচয় দিয়ে,কারো মেধা দিয়ে নয়।মূলত ব্রাহ্মনরাই এই চার জাতের মাঝে নিজেদের শ্রেষ্ঠ বলে প্রচার করত।তারা নিজেদের ঈশ্বরের পুত্র মনে করত।যদিও উপনিষদে বলা হয়েছিল,
 শৃন্বন্তু বিশ্বে অমৃতস্য পুত্রাঃ 
অর্থাৎ মানুষেরাই ঈশ্বরের পূত্র। কিন্ত সমাজের অন্যন্য সুবিধার জন্য নিজেদের জন্য আলাদা ভাবমূর্তি গড়ে তোলে।ক্ষত্রিয়রা যুদ্ধ ও সমরাস্ত্র, বৈশ্যরা ব্যবসা বানিজ্য ও শুদ্রের কাজ ছিল অন্য জাতির লোকদের সেবা করা। যদিও তৎকালীন সমাজের হর্তাকর্তা ছিলেন ব্রাহ্মনরা।তারা নিজেদের দেবতার তুল্য মনে করতেন।তারা নিজেদের সুবিধার্তে বহু অদ্ভুত নিয়ম চালু করতে লাগলেন।যেমন, তারা চাইতেন না- শুদ্রেরা তাদের সাথে একসাথে স্বর্গ ভোগ করুক।তাই তারা শুদ্র নারীদের সহমরণ বন্ধ করে দিলেন।পূজা পার্বনে মন্ডবের মাঝে কেবলমাত্র ব্রাহ্মনদের ই প্রবেশাধিকার ছিল।এমনকি ব্রাহ্মন শিশুকেও পা ছুয়ে ভক্তি দেয়ার নিয়ম ছিল।তাছাড়া ধর্মীয় গ্রন্থগুলো পাঠের ক্ষেত্রেই বাহ্মনেরা নিজেদের প্রভাব বজায় রেখেছিল।শরৎচন্দ্র চট্টোপাধ্যায়, রবীন্দ্রনাথ ঠাকুরের বহু লেখায় জাতপ্রথার বিভিন্ন দিক ফুটে উঠতে দেখা যায়।
মহাবীর কর্ন,প্রভু শ্রী চৈতন্য ও রাজা রামমোহন রায়: জাতপ্রথার বিরুদ্ধে সকল সময়েই কিছু বিদ্রোহী মুখ পাওয়া যায়।খোদ মহাভারতের প্রধানতম চরিত্র বীর কর্নই ছিলেন জাতপ্রথার বিরোধী।কুন্তিপুত্র হওয়া সত্তেও ভাগ্যের ফেরে তার পরিচয় হয় সুতপুত্র হিসাবে (সুত: যারা রাজার সেনাবাহিনীর ঘোড়ার দেখাশুনা ও ঘোড়াচালনা করত)। যেদিন গুরু দ্রোন তাকে নিচুজাতের বলে শিক্ষা দিতে অপরাগতা প্রকাশ করেছিলেন,তখন কর্ন বলে উঠেন- "আমার কর্মই আমার পরিচয়,আমার শিক্ষাই আমার অহংকার"।এবং পরবর্তিতে মহাভারতের পাতায় পাতায় তার বীরত্ব আমরা দেখতে পাই। তাছাড়া দশ অবতারের একজন পরশুরাম ব্রাহ্মন হয়েও ক্ষত্রিয় ধারনায় জীবন পরিচালনা করেন।রাজা বিশ্বামিত্র ও ছিলেন এইরকম জাতপ্রথার বিরোধি।
ব্রাহ্মনদের সীমহীন অত্যাচারে নিম্নগোত্রের হিন্দুরা অতিষ্ট হয়ে উঠছিল।মনুর বচন উচ্চারণ করে করে হিন্দু সমাজপতি ব্রাহ্মণরা তাদের সমাজকে নিয়ন্ত্রণ করে আসছেন দীর্ঘদিন থেকে, নারীদেরকে কব্জার ভেতরে বন্ধি রাখতে মনুর বচন দিয়ে করে দিয়েছেন ব্রাহ্মণ নারীকে শূদ্রের সমতুল্য আর শূদ্র নারীদেরকে অশাস্ত্রীয়।সেই সময়ে উপমহাদেশে আবির্ভাব হয় মুসলমান ধর্মের।শ্রেনীভেদ না থাকায় দলে দলে হরিজন,শুদ্রেরা ধর্মান্তরিত হতে থাকেন।ঠিক সেই সময় বৈষ্ণব কীর্তন নামে বেশ আধুনিক সুফি ঘরানার ব্যবস্থা চালু করেন। ফলে ধর্মান্তর কিছুটা হ্রাস পায়।
জাতপ্রথার বিরুদ্ধে প্রথম আধুনিক প্রতিরোধ গড়ে তোলেন রামমোহন রায়।ব্রাহ্মন পরিবারে জন্মগ্রহন করলেও তিনি মক্তবে কোরান শিক্ষা গ্রহন করেন।তার ধর্মশিক্ষার ভিত রচিত হয় বিভিন্ন ধর্মের তুলনামূলক পর্যালোচনায়।রামমোহনের সারাজীবনের কর্মটা মূলত ছিল তাঁর নিজের সমাজ এবং ধর্ম সংস্কারের আন্দোলন। তিনি ব্রাহ্মণ পরিবারের ছেলে হলেও নিজে ব্রাহ্মাণ্যবাদের বিশ্বাসী ছিলেন না। বরং তিনি এসব ঘৃণা করতেন। রামমোহন রায় খুব গভীরভাবে উপলব্ধি করেছেন, বেদ উপনিষদ-গিতা-স্মৃতি-সংহিতার যে ব্যাপক প্রভাব হিন্দু সমাজ ও ধর্মে তা থেকে শতভাগ বেশি প্রভাব মনুস্মৃতির। ইতিহাসের পর্যালোচনায় দেখা যায়-মনুর বচন উচ্চারণ করে করে হিন্দু সমাজপতি ব্রাহ্মণরা তাদের সমাজকে নিয়ন্ত্রণ করে আসছেন দীর্ঘদিন থেকে, নারীদেরকে কব্জার ভেতরে বন্ধি রাখতেন।রামমোহন রায় এসবের তীব্র বিরোধি ছিলেন।এমনকি তার পাচক ছিলেন একজন মুসলিম।
ভারতের দলিত আন্দোলন:ভারতের স্বাধীনতার পরে জাতপ্রথা বিরোধি আন্দোন বেশ বেগ পায়।কারন মুক্তিকামীরা ছিলেন প্রগতিশীল ও শিক্ষিত।জয়ললিতা,লালু প্রসাদ যাদব ইত্যাদি নিম্নবর্নের হিন্দুদের রাজনিতীতে উচ্চস্থানে আসীন ব্রাহ্মনদের একছত্র আধিপত্যকে হালকা করে দেয়।দলিত আন্দোলন এরমধ্যে অন্যতম। দলিত এর অর্থ পঞ্চম বর্ন।মোট জনসংখ্যার প্রায় ২০১ মিলিয়ন ছিল এই দলিত সম্প্রদায়ের। ১৯৩২ সালে ব্রিটিশ প্রশাসন দলিতদের জন্য পার্লামেন্টে ভোটের ব্যবস্থা করে।কিন্ত মহাত্মা গান্ধীর বিরোধিতায় তা হয় নি।১৯৪৭ এর পরে অবস্থার পরিবর্তন ঘটে।এর আগেও যদিও বেশ কিছু উল্লেখযোগ্য আইন পাশ হয়।যেমন, ধর্মীয় স্বাধীনতা আইন ১৮৫০, হিন্দু বিধবা বিবাহ আইন ১৮৫৬, শিশু বিবাহ নিরোধ আইন ১৯২৯, হিন্দু নারীসম্পত্তি অধিকার আইন ১৯৩৭ প্রভৃতি। ইন্ডিয়া সরকার ৩১ মার্চ ১৯৯৫ সালে Prevention of Atrocity (POA) act পাশ করে।ফলে চাকরি, ব্যবসা,সেনাবাহিনীতে দলিতেরা কর্মসংস্থানের সুযোগ পায়।এবং এর ধারাবাহিকতায় কে আর নারায়ন দলিত থেকে প্রধানমন্ত্রী নির্বাচিত হোন।"নামান্তর আন্দোলন" ছিল জাতপ্রথার বিরুদ্ধে দলিতদের আরেকটি সফল আন্দোলন।
এই বিংশ শতাব্দিতে জাত প্রথার করাল থাবা অনেকটাই থিতিয়ে এসেছে। কিন্ত এখনো অনেক শিক্ষিত হিন্দু জাত- পাত মেনে চলেন।এই ঘৃন্য প্রথা যত তাড়াতাড়ি বিলুপ্ত হবে,ততই মঙ্গল।

