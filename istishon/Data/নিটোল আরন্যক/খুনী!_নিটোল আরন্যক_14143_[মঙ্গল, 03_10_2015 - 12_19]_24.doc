খুনী!


আমি একটি ডায়েরী। কিন্ত যে সে ডায়েরী নই!
বিখ্যাত " grasshopper" কোম্পানির ডায়েরী। তাই
দোকানের আমার অন্যান্য বন্ধুরা আমায়
আলাদা চোখে দেখে। আজ আমার বেশ আনন্দ লাগছে।
কারন বহুদিন পর কেউ আমায় আজ কিনতে আসছে! ওইত! এখন
আমায় ঘুড়িয়ে ফিরিয়ে দেখছে।কিন্ত এমন চোখ মুখ
কুঁচকে দেখছে কেন? ব্যাটার আমায় পছন্দ হয় নি নাকি।
কিন্ত না,সে দোকানদারকে আমায় প্যাকেট
করে দিতে বল্ল। যাক বাবা! বাচা গেল- এখন
থেকে আমার কর্মময় জীবন শুরু হল।কিন্ত এখনো আমার ভয় ভয়
লাগছে! কারন আমার এক সিনিয়র ভাইয়ের
কাছে শুনেছি,মানুষেরা নাকি এখন অলস হয়ে গেছে!
তারা এখন আর ডায়েরী তে লেখে না।ফেসবুক
না কি জানি এক্টা আছে, ওইটাতে লেখে। আর কেউ
যদি কেনেও,তাহলে তা গার্লফ্রেন্ড কে গিফট দেয়ার
জন্য কেনে। আর মেয়েদের কথা আর কি বলব?
তারা আমার গায়ে না লেখে বারবি ডল, মারমেঈড
এইসব হাবিজাবি স্টিকার লাগায়! তোমরাই বল- আমার
দেহ কি স্টিকার লাগানোর জন্য?! তবে এই লোকটার
ক্ষেত্রে এসব হবে না বলেই মনে হচ্ছে।
কি বিচ্ছিরি চেহারা!
খোচা খোচা দাড়ি,ঢোলা শার্ট! তার মাঝে আবার
একটার হাতা গুটানো আরেক্টার খোলা! এই লোকের
সাথে কোন মেয়ে প্রেম করবে?
মনটা বেশ খারাপ।তিনদিন হয়ে গেল লোকটা আমায়
ছুয়েও দেখছে না।আরে বাপু- যদি আমার মাঝে নাই
লেখ,তাহলে পয়সা নস্ট করে কিনবার কি দরকার ছিল?!
তারচে বরং ঘুম দেই! কিন্ত তারও কি জো আছে!? বদমাশ
তেলাপোকা তোর আমার গায়ের উপর দিয়াই
হাটা লাগবে! ইয়াক থু?
আজ আমার মনটা খুব ভাল। মশায়ের
অবশেষে মরজি হয়েছে! বাহ! নামটা ত বেশ সুন্দর!
জুবায়ের।হুম,,তিনি তাহলে কবি।কিন্ত হাতের
লেখা আরেকটু সুন্দর হলে ভাল হত।কিন্ত তিনি এত
মায়া দিয়ে লেখেন! খুব ভাল লাগে।লেখার পর
কবিতাগুলোয় আবার হাতও বুলিয়ে দেন! যেন নিজের
সন্তানের শরীরে হাত বুলাচ্ছেন।আমি তো উনার
প্রেমে পড়ে যাচ্ছি!!
আমার দিনকাল বেশ ভাল যাচ্ছে। সকালবেলা কোন
কাজ থাকে না। রাত ১২ টার
পরে উনি কবিতা লেখতে বসেন। তখন তাকে দেখতে এত
ভাল লাগে! চোখেমুখে যেন আলোর আভা প্রতিফলিত
হয়! তার বেশিরভাগ কবিতাই একটি মেয়েকে নিয়ে।
বন্ধুরা তার নাম আমি তোমাদের বলব না।কারন
এটা সিক্রেট। তবে মেয়েটিকে দেখতে ইচ্ছা করে।
কিন্ত কি করব বল? উনি ত আমার কথা বুঝবেন না।
আমার মনে অবস্থা খুব খারাপ! ইদানিং তিনি কিছু
লিখছেন না।লিখতে বসলে কেবল দাগ কাটেন।একবার তো
আমার দেহ থেকে একটি পাতা টান
দিয়ে ছিড়ে ফেলেছেন! কিন্ত আমি কিছু
মনে করিনি। কারন আমি জানি- উনার মনের
অবস্থা ভাল নয়।ইশ!
কবে যে আমি পুরানো উনাকে ফিরে পাব ।
- আজ বহুদিন পর তিনি আমায় ছুঁলেন। কিন্ত
আমি খুশি হতে পারছি না। কারন তার এই স্পর্শ আমার
অজানা। কেমন যেন অশুভ! আর উনি কি লিখছেন এসব?
উহ! ঈশ্বর - উনি কি করতে চাইছেন? উনি সুইসাইড নোট
লেখছেন! কিন্ত কেন? এইযে! শুনুন! এই কাজটি করবেন না।
আত্মহত্যা কোন সমাধান নয়। প্লিজ! থামুন।আমার সমস্ত
দেহ নিংড়ে তাকে থামাতে চাইছি।কিন্ত
আম্রা অসহায়। আমাদের এত ক্ষমতা দেয়া হয়নি।
আমার শরীরে প্রচন্ড ব্যাথা। এক কোনায়
দুমড়ে মুচড়ে পড়ে আছি। বিছানার উপর
উনি এলিয়ে পড়ে আছেন। বিষের প্রভাব পড়া শুরু হচ্ছে।
কিছুক্ষনের মাঝেই মারা যাবেন।আমার এখন কিছুই করার
নেই।কিন্ত এর আগেই বা কি করতাম? জানি আমার
কথা আপনি বুঝবেন না।তবু শুনে রাখুন - আপনি আজ
যা করলেন তা মোটেই ঠিক করেন নি। আপনি শুধু
নিজেকে নয়- সেই সাথে আমায়ও হত্যা করলেন।আমার
অস্তিত্বকে হত্যা করলেন। এবং মনে রাখবেন- এর
শাস্তি আপনাকে পেতেই হবে।আপনি একটা খুনি!
পরদিন সকালে আরামবাগের এক মেসের একটি ছোট্ট রুম
লোকে লোকারন্য হয়ে গেল।সবাই উৎসুক
চোখে জুবায়ের এর লাশ দেখছে।কিন্ত ঘরের কোনের
দিকে দুমড়ে মুচরে পড়ে থাকা একটি ডায়েরীর লাশ
কারোর চোখেই পড়ে নি।

