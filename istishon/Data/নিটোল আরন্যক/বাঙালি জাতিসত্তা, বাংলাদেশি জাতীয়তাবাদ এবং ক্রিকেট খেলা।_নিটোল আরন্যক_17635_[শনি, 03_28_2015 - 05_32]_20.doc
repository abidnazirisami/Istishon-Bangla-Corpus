বাঙালি জাতিসত্তা, বাংলাদেশি জাতীয়তাবাদ এবং ক্রিকেট খেলা।


আইসিসি ক্রিকেট বিশ্বকাপ এর এইবারের আসর শেষ হতে চলেছে আগামীকাল।চার-ছক্কার ফুলঝুরি,৩০০ রানের বেশ কয়েকটি ইনিংস,গাপটিল- গেইল এর ডাবল সেঞ্চুরি-ইত্যাদি মিলিয়ে এই বিশ্বকাপ বেশ উত্তেজনাপূর্ণ হয়েছে তা বলাই বাহুল্য।সেই সাথে আরেকটি বিষয় লক্ষণীয়, খেলা নিয়ে ভারত বাংলাদেশ দ্বন্দ্ব।আসরের শুরু থেকেই অনলাইন অফলাইনে চলছে কাদা ছুড়াছুঁড়ি। ক্যাচালের শুরু আফগানিস্তান খেলায় কমেন্টেটর সিধুর কিছু বক্তব্য নিয়ে।বিতর্ক তুঙ্গে উঠে ভারত-বাংলাদেশ ম্যাচটিকে ঘিরে।সেখানে আম্পায়ারদের কিছু সিদ্ধান্ত বাংলাদেশের বিপক্ষে যায়।যদিও সেখানে আম্পায়ার আলিম দার (পাকিস্তানি আম্পায়ার) এর নো-বলের সিদ্ধান্তটিই ছিল সবচেয়ে বিতর্কিত। ফলে আলোচনায় এসে যায় ভারত-পাকিস্তান-বাংলাদেশ ট্রায়ো।মাঝে আলোচনায় নতুন মাত্রা যোগ করে "মওকা -মওকা" ভিডিও এবং প্রসেনজিৎ এবং রুপম ইসলামের মত তারকা।ফলে বিষয়টি নিছক খেলার মাঝে আবদ্ধ না থেকে অন্য দিকে মোড় নেয়।
এখন আলোচ্য বিষয় ক্রিকেট খেলা নিয়ে এত বেশি প্রতিক্রিয়াশীল হওয়াটা কতটুকু বাঞ্চনীয় ।অবশ্যই বাংলাদেশ তথা উপমহাদেশের লোকদের কাছে ক্রিকেট অত্যন্ত জনপ্রিয় এবং আবেগের জায়গা।এবং সব খেলায় যেমন ভুল - ত্রুটি হয়,ক্রিকেট খেলায় ও তাই। এখন ওই ম্যাচটিতে বাজে আম্পায়ারিং এর জন্য অন্য সব বাংলাদেশিদের মত আমিও হতাশ!কিন্ত এটার জের ধরে দুই দেশ,বিশেষত দুই বাংলার লোকদের মাঝে অনলাইনে তীব্র প্রতিক্রিয়া ঠিকই চিন্তায় ফেলে।ক্রিকেট খেলায় এমন ঘটনা প্রথম কিছু নয়।খোদ ভারতই এই রকম সিদ্ধান্তের শিকার হয়েছে বহুবার।উদীয়মান দেশ হিসাবে বাংলাদেশ এর প্রত্যাশা আরো বেশি ছিল।কিন্ত ওইদিনের ম্যাচটি ফিক্সিং ছিল কিনা,যদিওবা ফিক্সিং হয়ে থাকে তারপরেও ক্রিকেটের বাইরে গিয়ে সমগ্র কিছু ধরে ভারত কে ব্লেম করার বিষয়টি চোখে পড়ার মত।ক্রিকেটীয় নিন্দা জাতিগত নিন্দায় পরিণত হওয়া ভাল কিছু নয়।এক্ষেত্রে দুটি বিষয় চলে আসে- বাঙালি জাতিসত্তা এবং বাংলাদেশি জাতীয়তাবাদ । সেক্ষেত্রে জাতিসত্তা  এবং জাতীয়তা  এই দুটি টার্ম সম্পর্কে ধারনা থাকা উচিত। সংজ্ঞামতে, জাতীয়তা বলতে বুঝায়,
 Nationality is the legal relationship between a person and a country.Nationality affords the state jurisdiction over the person and affords the person the protection of the state. What these rights and duties are vary from country to country. 
অর্থাৎ জাতীয়তা হচ্ছে জাতীয় ও রাষ্ট্রীয় একটি পরিচয়।স্বাধীন সার্বভৌম দেশের নাগরিকদের আলাদা আইডিন্টিটির ক্ষেত্রে এই টার্ম ব্যবহৃত হয় যা মূলত পাসপোর্ট দ্বারা নির্ধারিত। কিন্ত জাতিসত্তা (ethnicity) বিষয়টি একটি বৃহৎ বিষয়।এটি কোন সীমারেখা দ্বারা চিহ্নিত হয় না।সংজ্ঞামতে,
 An ethnic group or ethnicity is a socially defined category of people who identify with each other based on common ancestral, social, cultural or national experience. Membership of an ethnic group tends to be defined by a shared cultural heritage, ancestry, origin myth, history, homeland, language and/or dialect and sometimes ideology, manifests itself through symbolic systems such as religion, mythology and ritual, cuisine, dressing style, physical appearance, etc. 
সুতরাং জাতিসত্তা বিষয়টি রাষ্ট্রের সাথে সম্পর্কিত নয়।একাধিক জাতিসত্তার মানুষ যেমন একই রাষ্ট্রে থাকতে পারে,তেমন একই জাতিসত্তার লোকজন বিভিন্ন রাষ্ট্রে ছড়িয়েও থাকতে পারে।যেমন বাঙালি জাতিসত্তা ব্রিটিশ আমলেও ছিল,একাত্তরেও ছিল,এখনও আছে।এবং এই জাতীয়তা থেকেই উদ্ভব জাতিয়তাবাদ  টার্মটির।মূলত অর্থনৈতিক মুক্তি ও স্বাধিকার এর জন্য জাতীয়াতাবোধ থেকে অতীতে বহু উপনিবেশ ভেঙে ভিন্ন জাতিরাষ্ট্র গঠন।কিন্ত ভুলে গেলে চলবে না,বাঙালির শেকড় কিন্ত এই বাঙালি জাতিসত্তায় নিহিত।বাংলাদেশের স্বাধীনতা সংগ্রামের অন্যতম মূল ভিত্তি ও চেতনা ছিল জাতিসত্তাভিত্তিক বাঙালি জাতীয়তাবাদ। তদানীন্তন পূর্ব পাকিস্তানের বাঙালি জনগোষ্ঠীটি নিজেদের জন্য একটি স্বাধীন জাতিরাষ্ট্র গঠনের আকাঙ্খা থেকেই স্বাধীনতা সংগ্রামে ঝাঁপিয়ে পড়েছিল। ধর্মভিত্তিক জাতীয়তাবাদের বিরুদ্ধে ভাষা ও সংস্কৃতিভিত্তিক জাতীয়তাবাদের এ লড়াই শুরু হয়েছিল বায়ান্নর ভাষা আন্দোলনের মধ্য দিয়ে। মুক্তিযুদ্ধের আগে অসহযোগ আন্দোলনের সময় পূর্ব বাংলা জুড়ে ধ্বনিত হয়েছিল, “বীর বাঙালী অস্ত্র ধরো, বাংলাদেশ স্বাধীন করো।” বাংলাদেশি নামে কোন জাতি কিংবা জাতীয়তাবাদের কথা তখন শোনা যায়নি।বাংলাদেশি জাতীয়তাবাদের উৎপত্তি যুদ্ধের পরে।
এত কথা বলার একটাই কারন,জাতীয়তাবাদ কর্তৃক জাতিসত্তার আগ্রাসন।যেকোন জাতীয়তাবাদ ই অন্যন্য জাতির বিরুদ্ধে প্রাধান্য বিস্তার এমনকি আগ্রাসন পর্যন্ত প্রতিষ্ঠা করে থাকে।অনেক ক্ষেত্রে এটি সাম্প্রদায়িকতা বিস্তারেও ভূমিকা রাখ।বর্তমানে ক্রিকেট খেলা নিয়ে যা হচ্চে তা মূলত কট্টর জাতীয়তাবোধের ফসল।এর ফলে ক্ষতিগ্রস্ত হচ্ছে দুই বাংলার শতাব্দি প্রাচীন বাঙালি জাতিসত্তা।তাই বাঙালি জাতিসত্তা রক্ষায় এগিয়ে আসতে হবে দুই দেশের অধিবাসীদেরই।দরকার আবেগ অনুভুতির আরো নিয়ন্ত্রিত চর্চা।তাহলে দিনশেষে কেবল বাঙালি জাতিসত্তা নয়,হুমকির মুখে পড়তে পারে আরও অনেক কিছু।

