ইস্টিশনের ব্লগার ও অনলাইন এক্টিভিস্ট নিলয় নীলকে বাসায় ঢুকে হত্যা।ব্লগার আর নাস্তিক পরিচয় যেখানে খুন হবার বৈধ সার্টিফিকেট! 



 ব্লগার ও অনলাইন এক্টিভিস্ট নিলয় নীলকে নিজ বাসায় কুপিয়ে হত্যা করেছে ইসলামিস্ট মৌলবাদী জঙ্গিরা।আস সকালে খিলগাও ১৬৭ গোড়ানের একটি বাসায় ঢুকে তাকে হত্যা করা হয়।জানা যায় ভাড়াটিয়া পরিচয়ে ঘরে ঢুকিয়ে গলা কেটে তাকে হত্যা করা হয়।
নিলয় বহুদিন ধরেই ফেসবুক ও ব্লগে লিখতেন।ইস্টিশনে নিলয় নীল নামে লিখতেন।যুদ্ধাপরাধীদের শাস্তির জন্য শাহবাগ গণজাগরণ মঞ্চের একনিষ্ঠ কর্মী ছিলেন নিলয়।তাছাড়া বাংলাদেশ বিজ্ঞান ও যুক্তিবাদী সংঘটনের একজন সক্রিয় কর্মী ছিলেন নিলয়।
নিলয় নীল অনেকদিন ধরেই হত্যার হুমকি পেয়ে আসছিলেন।ড.অভিজিৎ রায় হত্যার অন্যতম সন্দেহভাজন ব্যক্তি ফারাবী শাফিউর রহমান তার এক ব্লগে নীলের নাম উল্লেখ করেন।ফারাবির ব্লগের লিংক এখানে - ফারাবির ব্লগের লিংক তিনি থানায় জিডিও করতে যান।কিন্ত থানা কর্তৃপক্ষ জিডি না নিতে অস্বীকৃতি জানায়।পুলিশ তাকে বলেন- ‘এই ধরণের জিডি পুলিশ নিতে চায় না কারণ ব্যক্তির নিরাপত্তা সংক্রান্ত ব্যপারে যে কর্মকর্তা জিডি গ্রহণ করবে তার একাউন্টেবেলিটি থাকবে সেই ব্যক্তির নিরাপত্তা নিশ্চিত করার জন্য'। 
এসময় পুলিশ তাকে যত তাড়াতাড়ি সম্ভব দেশ ছেড়ে চলে যাবার কথাও বলেন।নীলয় এবিষয়টি নিয়ে ফেসবুকে একটি স্ট্যাটাস ও দেন।স্ট্যাটাসের নমুনা-

সুতরাং দেখা যাচ্ছে, পুলিশের কাছে গিয়েও নিরাপত্তা মিলছে না কারো।যেখানে জনগনের জান মালের নিরাপত্তা বিধানের জন্যই তৈরী করা হয়েছে এই বাহিনী।কিন্ত তারাই কিনা নিজেদের দায়িত্ব থেকে মুখ ফিরিয়ে নিচ্ছে।নাকি নাস্তিকতা লোকদের মৌলিক অধিকার ও কেড়ে নেয়? এবং ফলশ্রুতিতে লাশের মিছিলে যুক্ত হচ্ছে নিত্য নতুন নাম।পুলিশের এহেন দায়িত্তজ্ঞানহীনতা প্রশ্নের দাবিদার।তার এই হত্যার তীব্র প্রতিবাদ জানাচ্ছি।ইস্টিশনে নিলয় নীলের সর্বশেষ তিনটি লেখা:
আল্লাহার ঘর সংক্রান্ত কিছু জিজ্ঞাসা:মৌলবাদের থাবায় বন্ধ হলো রোদেলা প্রকাশনী!অবশেষে যৌনদাসী সাপ্লাইয়ের টেন্ডার পেলো বাংলাদেশ!

