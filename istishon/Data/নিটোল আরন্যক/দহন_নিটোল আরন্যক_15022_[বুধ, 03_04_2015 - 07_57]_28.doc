দহন


রুবিকস কিউব টা মেলানো যাচ্ছে না।
যাচ্ছে না তো যাচ্ছেই না!লাল,নীল,কমলা
রংগুলোকে কেমন জানি দূরের মনে হয় আজকাল। কিন্ত
কয়েকদিন আগেই হাতের মাঝে কেমন জীবন্ত হয়ে উঠত
রংগুলো। মাথার মাঝে ঝড়ের মত খেলা করত।৩০
সেকেন্ডেই মিলিয়ে ফেলত।কিন্ত আজকাল
কি জানি হয়েছে। কেউ বলে পাগল,কেউ
বলে প্রতিভা নস্ট হয়ে গেছে। কিন্ত জানে,এর কিছুই হয়
নি। "অনাগ্রহতাই " আজ তার প্রধান বাধা। কিন্ত কিসের
প্রতি আগ্রহ হারিয়েছে সে? নিজের জীবনের প্রতি?
নাকি ওর প্রতি?
কয়েকদিন আগেও মায়া ছিল ওর কাছে রুবিকস কিউবটার
মতই আপন।চোখের দিকে তাকিয়েই বুঝে ফেলত মনের
কথা।তবে স্বপ্ন দেখেনি কখনো।কারন স্বপ্ন মানেই ভ্রম,
ধোকা। কিন্ত বাস্তবতা যে তার চাইতেও
বেশি প্রতারক, সেটি বুঝতে পেরেছে সে।যেদিন
প্রকৃতির দেয়া সেই ক্ষমতা টার প্রথম প্রয়োগ ঘটায়
মায়ার উপর।মুখের হাসি দিয়ে মনের
আড়ালে লুকিয়ে থাকা কুতসিত প্রানীটিকে নাহয়
ঢাকাই যায়,কিন্ত মাথার ভেতরে লুকিয়ে থাকা সেই
প্রানীটিকে লুকাবে কিভাবে? আকাশ বাতাস
কাঁপিয়ে হেসে উঠেছিলাম তোমার মিথ্যা উচ্ছাস
দেখে।অবাক হয়ে তাকিয়েছিলে আমার দিকে।আমিও
কি কম অবাক হয়েছিলাম মায়া!?
হাতের ভেতর রুবিকস কিউবটা যেন জীবন্ত! বহুদিন পর।
মাথার ভেতরেও রংগুলো আবার খেলা শুরু করেছে!
কিন্ত লাল রংটাই আজ বেশি দেখা যাচ্ছে কেন যেন?!
লালের স্রোতে ঢাকা পড়ে যাচ্ছে বাকি রংগুলো!
তবে সেটা মাথায় নাকি হাতে ধরা প্লাস্টিকের
কিউবটায়,ঠিক ঠাহর করা যাচ্ছে না!!

