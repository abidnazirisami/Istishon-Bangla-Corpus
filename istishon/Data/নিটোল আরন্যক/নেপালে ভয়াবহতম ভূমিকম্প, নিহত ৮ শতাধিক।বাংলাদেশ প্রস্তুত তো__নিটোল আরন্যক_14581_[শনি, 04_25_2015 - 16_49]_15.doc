নেপালে ভয়াবহতম ভূমিকম্প, নিহত ৮ শতাধিক।বাংলাদেশ প্রস্তুত তো_



ভয়াবহ ভূমিকম্পে লন্ডভন্ড নেপাল।আজ সকালে ৭.৮ রিখটার স্কেলের ভূমিকম্প আঘাত হানে নেপালে।ভূমিকম্পটির সেন্টার ছিল রাজধানী কাঠমুন্ডু থেকে ৫৫ মাইলের ও কম দূরে অবস্থিত পোখারার লামজুং এ।স্থানীয় সময় বেলা ১১.৪০ মিনিটে প্রাথমিক শকটি অনুভূত হয়।এর পর ছোট বড় প্রায় ১৫ টি আফটার শক আঘাত হানে অল্প সময়ের ব্যবধানে।ফলে মাটিতে মিশে যায় কাঠমুন্ডু ও পোখারার হাজার বছরের ঐতিহ্যবাহী স্থাপনা সহ অনেক বাড়িঘর।এখন পর্যন্ত পাওয়া তথ্যমতে নিহতের সংখ্যা ৮ শতাধিক।এপিসেন্টার থেকে অনেক দূরে থাকা সত্তেও বাংলাদেশ ও ভারতেও ভূ-কম্পন অনূভুত হয়।ভারতে এখন পর্যন্ত পাওয়া তথ্য মতে মৃতের সংখ্যা ৩৫ :

চিত্রে দেখা যাচ্ছে শকওয়েভটি কিভাবে নেপাল থেকে ভারত হয়ে ভূটানে ছড়িয়ে গেছে।তারপরও বাংলাদেশে বেশ কিছুকিছু স্থানে তীব্র ভূ-কম্প অনুভুত হয়।ঢাকার তেজগাও ও বঙ্গবাজারে কয়েকটি দালান হেলে পড়ে।সিলেটে ভূমিকম্প অবজারভেটরি তে মাত্রা মাপা হয় ৭.২।তাছাড়া দেশের প্রায় সব জায়গায় ভূমিকম্প অনুভূত হয়।নিউজ লিংক: www.m.banglanews24.com/detailnews2.php?nid=388155&cid=15 
 নেপালে মানবিক বিপর্যয়: ভূমিকম্পে রাজধানী কাঠমুন্ডু ও এর আশেপাশের এলাকায় সব ধরনের যোগাযোগ ব্যবস্থা ভেঙে পড়েছে।ধ্বংস হয়েছে প্রাচীন স্থাপনা।
তার মাঝে উল্লেখযোগ্য হল ১৮ শতকে নির্মিত ধারহারা টাওয়ার,যা কাঠমুন্ডু শহরের একটি ল্যান্ডমার্ক।তাছাড়া ফাটল ধরেছে সুউচ্চ ভবন সহ অনেক স্থাপনায় :

ভারতের প্রধানমন্ত্রী নরেন্দ্র মোদি নেপালকে সব ধরনের সহায়তা প্রদানের আশ্বাস দিয়েছেন:
 Spoke to PM Sushil Koirala, who is in transit in Bangkok on his way to Kathmandu. Assured all support & assistance during this tough time 
বাংলাদেশে ভূমিকম্প ঝুকি: বাংলাদেশ ভূমিকম্পের দিক থেকে রেড জোনে অবস্থিত।ভূমিকম্প ঝুকির দিক দিয়ে বাংলাদেশকে তিনটি অঞ্চলে ভাগ করা হয়েছে।সিলেট বিভাগসহ নেত্রকোনা, শেরপুর, কুড়িগ্রাম জেলা এবং ময়মনসিংহ, কিশোরগঞ্জ, জামালপুর, গাইবান্ধা, রংপুর ও লালমনিরহাট জেলার অংশবিশেষ সবচেয়ে ঝুঁকিপূর্ণ এলাকার মধ্যে রয়েছে।২য় জোনে আছে রাজশাহী, মাগুরা,ফেনী, কুমিল্লা, মেহেরপুর আর জোন তিনে আছে সকল উপকূলীয় দ্বীপ অঞ্চল, বরিশাল এবং পটুয়াখালি।

ভূমিকম্প ঝুকিতে ঢাকা: বাংলাদেশের সবচেয়ে গুরুত্বপূর্ণ ও জনবহুল শহর হওয়ায় ঢাকা ভূমিকম্প কনসেপ্টে সবচেয়ে গুরুত্বপূর্ণ। অপরিকল্পিত নগরায়ন,অধিক জনসংখ্যা চিন্তার বিষয় হয়ে দাড়িয়েছে।১৮৮৫ সালে ঢাকার কাছে মানিকগঞ্জে বিশাল এক ভূমিকম্প হয়েছিল (আনুমানিক ৭ থেকে ৮ মাত্রার) যা ইতিহাসে ‘বেঙ্গল আর্থকোয়াক" নামে পরিচিত।ভূমিকম্পের ফলে ক্ষয়ক্ষতির তীব্রতার যে মাত্রা রয়েছে সে সূচক অনুযায়ী ঢাকা পৃথিবীর শীর্ষ ২০ টি ঝুঁকিপূর্ণ শহরের অন্যতম। ভূমিকম্প ঝুঁকি অনুযায়ী ঢাকাকে চারটি এলাকায় ভাগ করা যায় । উত্তরা এলাকা সবচেয়ে কম ঝুঁকিপূর্ণ এবং খিলগাঁও, বাড্ডা, গুলশান, ক্যান্টনমেন্ট এবং পুরনো ঢাকার বুড়িগঙ্গা সংলগ্ন অঞ্চল বেশি ঝুঁকিপূর্ণ।নিচের চিত্রে ঢাকার ঝুঁকিপূর্ণ এলাকাগুলো চিহ্নিত করা হয়েছে:

ফল্ট জোন:ভূ-গর্ভস্থ টেকটোনিক প্লেটের সঞ্চালনের ফলে ভূ ত্বকে যে ফ্রাকচারের তৈরী হয় তা ফল্ট জোন বলে।বাংলাদেশে এ পর্যন্ত আট টি ফল্ট যোন। পাওয়া গেছে।এগুলা হচ্ছে :Bogra fault zone, Tanore fault zone in Rajshahi, Tripura fault zone, Sitakunda-Teknaf fault zone, Dauki fault zone (Haluaghat Fault), Dhubri fault zone, Chittagong fault zone, Shahjibazar fault zone (sub-Dauki fault) and Rangamati fault zone (Borcal).এই ফল্ট যোন গুলো ভূমিকম্প সেন্টার হিসাবে কাজ করে।তাই এদিকে মনোযোগ দেয়া উচিত।:

করনীয়: ভূমিকম্পে আগাম সংকেত পাওয়া দু:সাধ্য,তাই প্রতিরোধের সময় কম পাওয়া যায়।পরিকল্পিত নগরায়ন,জনসংখ্যা নিয়ন্ত্রন এর মাধ্যমে ক্ষয়ক্ষতির পরিমান কমানো যায়আমেরিকান রেডক্রসের পরামর্শ অনুযায়ী ভূমিকম্পের সময় সবচেয়ে উত্তম পন্থা হল, ড্রপ-কাভার-হোল্ড অন বা ডাক-কাভার পদ্ধতি। অর্থাৎ কম্পন শুরু হলে মেঝেতে বসে পড়ুন, তারপর কোন শক্ত টেবিল বা ডেস্কের নীচে ঢুকে আশ্রয় নিন। এমন ডেস্ক বেছে নিন বা এমনভাবে আশ্রয় নিন যেন প্রয়োজনে স্থান বদল করতে পারেন।
অপরদিকে উদ্ধার কর্মীদের মতে বিল্ডিং ভেঙ্গে পড়ার সময় সিলিং যখন কোন কিছুর ওপর পড়ে একে গুঁড়িয়ে দেয়, ঠিক তার পাশেই ছোট্ট একটি খালি জায়গা বা গর্তের সৃষ্টি হয়। একে তারা বলছেন সেফটি জোন বা ট্রায়াঙ্গল অফ লাইফ। তাই ভূমিকম্পের সময় বড় কোন সোফা বা বড় কোন কিছুর পাশে আশ্রয় নিলে বাঁচার সম্ভাবনা বেশি থাকে। মানুষের বেঁচে থাকার জন্য ছোট্ট একটু গর্তই যথেষ্ট। বিপন্ন অবস্থায় কুকুর, বিড়াল এবং শিশুদের একটা সহজাত প্রবৃত্তি হল কুন্ডলি করে গুটিশুটি হয়ে যাওয়া। ভূমিকম্পের সময় মানুষেরও এটা অনুসরণ করা উচিত।
রাতের বেলা ঘুমানোর সময় ভুমিকম্প হলে কোন হুড়াহুড়ি করার দরকার নেই। গড়িয়ে মেঝেতে কুন্ডলি পাকিয়ে শুয়ে পড়ুন বিছানাকে ঢাল বানিয়ে। তার মানে আবার বিছানার নীচে যেন ঢুকবেন না, বিছানার পাশে আশ্রয় নিন। তেমনি ভূমিকম্পের সময় জানালা বা বারান্দা দিয়ে লাফ দেয়া এসবও করবেন না।
ভূমিকম্পের সময় কখনই সিঁড়িতে আশ্রয় নেবেন না। সিঁড়ির মোমেন্ট অফ ফ্রিকোয়েন্সী বিল্ডিং-এর চাইতে ভিন্ন হয় এবং অনেক সময় বিল্ডিং ভেঙ্গে না পড়লেও সিঁড়ি দ্রুত ভেঙ্গে পড়ে।
চেষ্টা করুন বাসার একেবারে ভিতরের দিকের রুমে না থেকে বাইরের দেয়ালের কাছাকাছি আশ্রয় নিতে। বিল্ডিং-এর ভেতরের দিকে থাকলে সবকিছু ভেঙ্গে পড়ার পর আপনার উদ্ধার পাবার রাস্তা বন্ধ হবার সম্ভাবনা বেশি থাকে। বাইরের দেয়ালের কাছাকাছি থাকলে ব্লক কম থাকবে, তাড়াতাড়ি উদ্ধার পাবার সম্ভাবনাও বেশি থাকবে।
বড় ভূমিকম্পের পরপরই আরেকটা ছোট ভূমিকম্প হয় যেটাকে আফটার শক বলে। এটার জন্যও সতর্ক থাকুন।.প্রথম ভূমিকম্পের পর ইউটিলিটি লাইনগুলো (গ্যাস, বিদ্যুত ইত্যাদি) একনজর দেখে নিন। কোথাও কোন লিক বা ড্যামেজ দেখলে মেইন সুইচ বন্ধ করে দিন।।নেপালের ঘটনা থেকে আমাদের চিন্তা করার সময় এসেছে-আমরা কি প্রস্তুত??
তথ্যসূত্র:
 www.bbc.com/news/world-asia-32461019 
 m.thehindu.com/news/national/massive-earthquake-in-nepal-tremors-felt-across-north-india/article7140826.ece/ 
 opinion.bdnews24.com/bangla/archives/5030 
 http://archive.thedailystar.net/newDesign/news-details.php?nid=100999 

