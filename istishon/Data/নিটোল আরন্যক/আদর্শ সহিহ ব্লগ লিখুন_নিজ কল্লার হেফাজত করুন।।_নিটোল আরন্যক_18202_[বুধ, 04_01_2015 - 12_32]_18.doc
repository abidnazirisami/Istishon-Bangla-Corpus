আদর্শ সহিহ ব্লগ লিখুন_নিজ কল্লার হেফাজত করুন।।


বৈশাখের মাত্র শুরু।এইসময় বৃষ্টির যেমন দুম করে চলে আসে,তেমনি হটাৎ চান্দি ফাটা রোদ! ধর্মীয় জিহাদের(পড়ুন মৌলবাদ) ও এখন বোশেখ চলছে! কোন কিছুর ঠিক নাই।তারা ইচ্ছা করলে রাতের অন্ধকারেও মানুষ হত্যা করতে পারে,আবার ইচ্ছা করলে ফকফকা সকালেও।আপনি ব্লগার,রাতে জম্পেশ একটা পোস্ট দিয়ে সকালে বাথরুমে আয়নায় দেখলেন আপনার কল্লা উধাও! হতেই পারে!যেহেতু কল্লার স্পেয়ার পাওয়া যায় না,সেহেতু এটা অবশ্যই দামী!তাই এর রক্ষার দায়িত্বও আপনার।এজন্য দরকার আদর্শ সহিহ ব্লগ লেখার তরিকা গুলো সম্পর্কে স্পষ্ট ধারনা।নিজের ব্লগার পরিচয় ও কল্লার পরিপূর্ন নিরাপত্তার নিশ্চয়তা একমাত্র সহিহ ব্লগই দিতে পারে।আসুন প্রাথমিক কিছু ধারনা নেয়া যাক:
নিয়ম ১::ধর্মের বিরুদ্ধে যায়,এমন কিছু নিয়ে টু-শব্দও করা যাবে না।
ইহা প্রধান এবং অপরিবর্তনীয় শর্ত।কোন অবস্থাতেই ধর্মীয় মতবাদ গুলোর বিরুদ্ধে একটি বাক্যও লেখা যাবে না।যেহেতু আপনি ব্লগার, তাই সরাসরি ধর্ম বন্দনা আপনাকে ঠিক মানায় না।তাই সরাসরি না বললেও,ইনিয়ে বিনিয়ে,আগরতলা থেকে চকিরতলা ভ্রমন করলেও শেষে অতএব,সব উনার মহিমা বলে উপসংহার টানা অবশ্য পালনীয়।
নিয়ম ২: কেবল এবং কেবলমাত্র ধর্মের ভাল দিকগুলাই হাইলাইট করা যাবে
ইহাও একটি অপরিবর্তনীয় নিয়ম।ধর্মের মানবকল্যান মুখী বানীগুলাই শুধু পোস্টে উল্লেখ করতে হবে।ভুলেও এর হিংসাত্মক বানীগুলো সামনে আনা যাবে না।গনিমতের মাল,মুরতাদ হত্যা,সতীদাহ প্রথা,বাল্যবিবাহ,বহুবিবাহ, ধর্মান্তকরন ইত্যাদি বিষয়গুলো বেমালুম ভুলে যেতে হবে।কেউ এগুলা উল্লেখ করলেও তার বক্তব্যকে চাপা দেবার জন্য ভাল দিকগুলো আবার রিপিট করুন।
নিয়ম ৪: নাস্তিক হত্যাকে কৌশলে বৈধতা দান
ইহা ব্যাক্তিগত কৌশলের বিষয়।যিনি যত নিপুনভাবে এই কাজ করতে পারবেন,তিনি তত সফল।প্রথমেই জোরগলায় হত্যাকান্ডের প্রতিবাদ করুন।নিহতের প্রতি গভীর শোক জ্ঞাপন করুন।চামে সরকারকে এক চোট দেখে নিতে পারেন।তারপর বজ্রকন্ঠে ঘোষনা করুন:এই হত্যার বিচার আপনিও চান।এই কথাটি বলার পর ক্রমাগত কিন্তু,অথবা,তবে,যদিনা ইত্যাদি শব্দের সফল প্রয়োগ করতে থাকুন।এক্ষেত্রে কিছু বাক্য ব্যবহার করতে পারেন।যেমন, মুক্তচিন্তা মানেই ধর্মদ্বেষ না,কারো বিশ্বাসে আঘাত হানতে নাই  ব্লা ব্লা।এরপর তার ফেসবুক স্ট্যাটাস যেগুলো চুলকানি সমৃদ্ধ সেগুলোর স্ক্রিন শট নিন।ব্লগের লেখার লিংক যোগার করুন।ইচ্ছা করলে নিজেও বানিয়ে নিতে পারেন।এক্ষেত্রে ফেসবুকের বিখ্যাত কিছু সেলিব্রেটি থেকে আইডিয়া ধার নিতে পারেন।
ব্যাস, হয়ে গেল আপনার কাজ ।ইচ্ছা হলে খুনিদের সাথে তারও মরনোত্তর সাজারও দাবি জানাতে পারেন!
নিয়ম ৫: ইহা সহিহ...... নয়
হত্যাকারীরা যে মোটিভেই হত্যা করুক, তার সাথে ধর্মের নূন্যতম সম্পর্ক নাই তা প্রমানের জন্য উঠেপড়ে লাগুন।প্রসঙ্গক্রমে নিয়ে আসুন আমেরিকান সাম্রাজ্যবাদ,পুঁজিবাদ, পশ্চিমা আগ্রাসন,বারাক ওবামা ইত্যাদি বিষয়গুলো।
নিয়ম ৬: বিজ্ঞানের সাথে যেভাবেই হোক যোগাযোগ স্থাপন করুন
এটা বিশেষ নিয়ম। এক্ষেত্রে আপনাকে সহায়তা করবে জাকির নায়েক,হারুন ইয়াহিয়া,রবিশংকর এর লেকচারগুলো।আধুনিক বিজ্ঞানের সবকিছুই যে ধর্মগ্রন্থে লুক্কায়িত আছে,সেটা আপনাকে সবার সামনে প্রমান করতে হবে।।দরকার হলে নিজের মত করে পদার্থবিজ্ঞানের সূত্রের ব্যাখ্যা দিয়ে হলেও।
উপরোক্ত নিয়ম গুলো মানতে পারলেই আপনার কাজ মুটামুটি শেষ।তবে আরো কিছু কাজ করা দরকার। নিজেকে একজন ডিপ্লোমেট প্রমান করার জন্য স্বাধীনতা দিবস,বিজয় দিবসে বিশেষ ব্লগ লিখুন,নিজের ফেসবুকের প্রোফাইল পিকচারে জাতীয় পতাকা লাগান।বাংলাদেশের ক্রিকেট নিয়ে আবেগঘন পোস্ট দিন।এগুলা আপনাকে অনেক সুবিধা দিবে।মাঝে মাঝে দুই একটা গল্প কবিতাও লিখতে পারেন
তবে বঙ্গবন্ধুর জন্মদিন এবং জিয়ার প্রস্থান ইত্যাদি বিষয়গুলা নিয়ে খুব কৌশলী হোন।যেদিকে সুবিধা মনে হয় সেদিকেই যান।তবে ভুলেও বামদিকে হেলার সুযোগ নাই।কারন বামদের অনেকে নাস্তিক মনে করে।ভারতকে গালি দিতে ভুলবেন না।এটা হল ডেজার্টের মত!
এবার উপরোক্ত নিয়মগুলো মেনে বানিয়ে ফেলুন একটি সহিহ ব্লগ। এবার এটি যত্নসহকারে পোস্ট করুন।কল্লা বাচিয়েই বনে যান একজন পাচ তারকা ব্লগার।।

