অভিজিৎ এর পর ওয়াশিকুর _নেক্সট আমি না আপনি_ 


অভিজিৎ রায় খুন হয়েছেন এক মাস ৫ দিন।সেই রেশ কাটতে না কাটতেই খুন হলেন আরেক ব্লগার ওয়াশিকুর বাবু।সকালে ফেসবুক মারফত খবরটা প্রথম শুনি।অনলাইনে সংবাদ থেকে জানতে পারি,সকালে তার নিজ কর্মস্থল ফারইস্ট ট্রাভেল এজেন্সিতে যাবার সময়য় তিনজন হটাৎ করে তাকে আক্রমন করে। পরে ঢাকা মেডিকেলে নেয়ার পর ডাক্তাররা তাকে মৃত ঘোষনা করেন।যদিও হত্যাকারীদের পুলিশ ধরতে সক্ষম হয়।সবচে ভয়ানক ব্যাপার হল,জিজ্ঞাসাবাদে তারা বলে ব্লগ কি তা তারা জানেই না।হুজুরের নির্দেশে নাকি তারা তাকে হত্যা করে।উল্লেখ্য ঘাতক তিনজনই মাদ্রাসার ছাত্র।তাদের ভাষ্যমতে: 
 ‘ব্লগ কি বুঝি না, আর তার লেখাও আমরা দেখিনি।
হুজুরের পরামর্শ, সে ইসলামবিরোধী। তাকে হত্যা করা ঈমানি
দায়িত্ব। আর সেই ঈমানি দায়িত্ব পালন করতে ওয়াশিকুরকে
হত্যা করেছি’। 
পুরো খবরের লিংক:  http://www.banglanews24.com/fullnews/bn/381126.html 
বিশ্বাসের ভাইরাসের আরেকটি জলজ্যন্ত প্রমান।ওয়াশিকুর বাবু মূলত একজন নাস্তিক ঘরানার ব্লগার। কুচ্ছিত হাসের ছানা - ছিল তার অনলাইন নিক নেম।ফেসবুকে "নাস্তিকদের কটুক্তির দাঁতভাঙা জবাব" নামে স্যাটায়ার লিখতেন।এমনকি তার ফেবু প্রোফাইল পিকচারে এখনো শোভা পাচ্ছে I_am_avijit  লেখা পোস্টার।অভিজিৎের মৃত্যুর পর স্ট্যাটাস দিয়েছিলেন:
ইস্যু আসে ইস্যু যায়,অভি'দার খুনিরা রক্ষা পায়
 এখন তিনি নিজেই ইস্যু।তার লেখা যদি কারো অনুভূতিতে আঘাত হানে, তবে যেকেউ আইসিটি -৫৭ ধারায় মামলা করতে পারতেন।কিন্ত তাকে হত্যা করা আরো বড় কিছুর ইংগিত দেয়।হুমায়ূন আজাদ,ব্লগার রাজীব,অভিজিৎ রায় এরপর ওয়াশিকুর।একের পর এক ঘটনা প্রমান করে মৌলবাদিরা শুধু হত্যা নয়,এর মাধ্যমে একটি চিরস্থায়ী ভয় ঢুকিয়ে দেবার চেস্টা করছে।সরকারের এই ক্ষেত্রে উদাসীনতা তাদের সাহসকে আরো বহুগুনে বাড়িয়ে দিচ্ছে।আরো একটি বিষয় লক্ষনীয় - যারা হত্যা করে তারা মাদ্রাসার ছাত্র।তাই মাদ্রাসা শিক্ষা ব্যবস্থা নিয়ে নতুন করে ভাববার সময় এসেছে।সেই হুজুরদের খুজে বের করতে হবে। সবচে বড় কথা,সামাজিক আন্দোলন গড়ে তুলতে হবে। নতুবা লাশের মিছিলে আজ ওয়াশিকুর, কাল হয়ত আমার কিংবা আপনার নাম ও এসে যেতে পারে।জীবনকে এত সস্তা হতে দেয়া যাবে না।এক্ষেত্রে সামনে দুইটি অপশান খোলা:(১) হয় তাদের সাথে একমত হয়ে, সবকিছু মেনে নিয়ে তাদের এজেন্ডা বাস্তবায়ন করতে দেয়া। (২) নতুবা নিজের জীবন হুমকির মুখে রেখেও প্রতিবাদ করে যাওয়া।পিঠ বাচিয়ে চলার মত কোন সুযোগ নেই।মুক্তিযুদ্ধের লক্ষই ছিল একটি অসাম্প্রদায়িক বাংলাদেশ গড়ার,যেখানে হিন্দু মুসলিম,বৌদ্ধ,নাস্তিক সবাই স্বাধীনভাবে বাঁচতে পারবে।ফিলিস্তিনে ইজরায়েল আগ্রাসনের সময় একটি খুব জনপ্রিয় স্লোগান ছিল:
 "You don't need to be Muslim to stand up for Gaza,
you only need to be human" 
তাই এই স্লোগান যতদিন এই ক্ষেত্রেও প্রযোয্য হবে না,ততদিন মুক্তি নেই। আজকের ইন্টারনেটের যুগে তথ্য যোগার কোন ব্যাপার নয়।যে কেউ আপনার ফেসবুক থেকে স্ক্রিন শট বানিয়ে,ব্লগের লেখা সংগ্রহ করে এইসব ব্রেইন ওয়াশড কুকুর লেলিয়ে দিতে পারে।তাই আওয়াজ তুলুন নিজের স্বার্থেই।উটপাখির মত বালিতে মাথা গুজে হায়েনার কামড় থেকে রক্ষা পাবেন না।এ প্রসঙে মার্টিন নেমলারের খুব বিখ্যাত কিছু উক্তি দিয়ে শেষ করা যাক:
 যখন ওরা প্রথমে কমিউনিস্টদের জন্য এসেছিলো,
আমি কোন কথা বলিনি, কারণ আমি কমিউনিস্ট নই।
তারপর যখন ওরা ট্রেড ইউনিয়নের লোকগুলোকে ধরে
নিয়ে গেল,
আমি নীরব ছিলাম,কারণ আমি শ্রমিক নই।
তারপর ওরা যখন ফিরে এলো ইহুদিদের গ্যাস চেম্বারে
ভরে মারতে,
আমি তখনও চুপ করে ছিলাম,কারণ আমি ইহুদি নই।
আবারও আসল ওরা ক্যাথলিকদের ধরে নিয়ে যেতে,
আমি টু শব্দটিও উচ্চারণ করিনি,কারণ আমি ক্যাথলিক
নই।
শেষবার ওরা ফিরে এলো আমাকে ধরে নিয়ে যেতে,
আমার পক্ষে কেউ কোন কথা বলল না,
কারণ, কথা বলার মত তখন আর কেউ বেঁচে ছিল না 
সিদ্ধান্ত আপনার উপর।।

