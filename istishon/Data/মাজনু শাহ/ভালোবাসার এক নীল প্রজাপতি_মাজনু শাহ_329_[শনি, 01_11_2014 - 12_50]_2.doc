ভালোবাসার এক নীল প্রজাপতি


 
শুনো লায়্লা,
তুমি অমন করে ডাকবে বলে
বাতাসের বুঁকে কান পেতে থাকি,
তুমি অমন করে তাঁকাবে বলে
আঁধার রাতের শুকতারা হয়ে রই।
তোমার শুভ্র আঁচলে নিদ্রা যাবো বলে
নক্ষত্র ছাওয়া আকাশে ছায়াপথ হয়ে রই,
গ্রহ গ্রহান্তরে ধুমকেতুর মত
ছুটে চলি মহাজাগতিক অবাধ্য ভালোবাসা।
তোমার মন্দিরে, আলোর বেসাতি সাজাবো বলে
মোমবাতির মত জ্বলে রই অভিযোগহীন,
সর্বনাশা প্রেমের নজরানা দিতে নিরবে
মোমের মত নিঃশ্বেষ হয়ে
প্রেমের দামে বদনাম কিনে
নিজেকে সাজালাম,
তুমি, বুঝলে না!
তোমার অবহেলার বিরামহীন পদতলে
আমার অবিরাম সিজদা
দেখেও দেখলেনা!
সত্যই লাজওয়াব, তুলনাহীনা তুমি।
তোমার সাথে প্রেম সাগরে
ভাসবো বলে কাষ্ঠে-লোহায় গড়া
নৌকা হয়ে ভাসি,
আমি ভাসি, তুমি ভাসাও,
তোমার প্রেমসীন্ধুর জল ছাড়া
এ দেহতরী বাঁচবে কেমনে বলো!
তবু, অগ্নি-পিয়াসী এ আমি,
তোমার প্রেমে রঙিন হব বলে,
অধরে শিবের গরল ঢেলে
সাজাই প্রেমের স্বর্গোদ্যান;
তোমাতে আমি লীন,
ভালোবাসার এক নীল প্রজাপতি!!

