বাস বিষয়ক অভিজ্ঞতা


বাস বিষয়ক কিছু অভিজ্ঞতা। কিছু দুর্ভাগ্য। কিছু বিরক্তি। কিছু অবাক করা। কিছু সৌভাগ্য।যেদিনেরটা সেদিন লেখা। 
১।বাসের হলিক্রস রাজত্ব( জুন, ২০, ২০১৩)
তা প্রায় এক বছর আগে। বি আর টি সি বাসে ফার্মগেট থেকে যাবার সময় । অনেক যুদ্ধ করে বাসে উঠার পর, দেখলাম বাস ভর্তি শুধু হলিক্রসের মেয়ে । সব না । তবে কমও না অনেক । এতগুলো মেয়ের মাঝখানে থাকতে, কেমন যেন অস্বস্তি লাগছিল । তাই তাদের কাটিয়ে ,বাসের হোল্ডার ধরে পিছনে যাচ্ছিলাম । যেখানে হলিক্রস রাজত্ব নেই । তা খুব সফলতার সহিত, তাদেরকে কাটিয়ে প্রায় পিছনে চলে এসেছিলাম । সমস্যা হল কাটানো পর্ব শেষ করার একটু আগে । এক হোল্ডার ধরেছি। আর ভারসম্য রক্ষা করতে না পেরে, এক মেয়ের উপর গিয়ে পড়লাম । হোল্ডার নষ্ট ,লুস ।মাথার সাথে মাথার বিশাল সংঘর্ষ । আমি কিছু বুঝে উঠার আগেই ,হলিক্রসের সেই মেয়ের ঝাড়ি । এই প্রথম অপরিচিত কোন মেয়ের ঝাড়ি ,তাও উত্তক্ত করার জন্য ।সাথে সাথে আরও ২ বান্ধবী এসে যোগ দিল । বুঝতে পারলাম ,অবস্থা খুব দ্রুত পুরো বাসের হলিক্রসে ছড়িয়ে পরবে । তাই তাড়াতাড়ি করে বললাম ,Sorry আমি দেখি নায় তো । হোল্ডারটা ....
- হ্যাঁ হোল্ডারটা ধরে আসলে কি হয় ?
আমি চুপচাপ পিছনে চলে গেলাম । বলা আর হল না।আমার কোন দোষ নেই। হোল্ডারটা নষ্ট ছিল ।আজ আবার ফার্মগেটে বাসের জন্য লাইনে ঐ মেয়ের সাথে দাড়িয়ে আছি ।যথারীতি তিনি দলবল সমেত । আল্লাহ রক্ষা কর আজ যেন বাসে হোল্ডারগুলো ঠিক থাকে ।
--------
২।সিরিয়াল পাগলি আন্টি ও তার কিউট পাকনা মেয়ে ( জুলাই,১৩, ২০১৩)
বাসে আমার পাশের সারিতে আমার সোজা এক আন্টি বসেছেন।তার কোলে এক পিচ্চি কিউট মেয়ে।বয়স বেশি হলে ৪ বছর।তাকে ঠিক আন্টি আন্টি লাগে না ।তাও বাচ্চা আছে যেহেতু, তো তিনি আন্টি।বাচ্চা হবার পর, সব মেয়েই আন্টি হয়ে যায়।যাই হোক আমি পিচ্চিকে দেখছি।আর আন্টি মোবাইলে কথা বলছে।মোবাইলের ও পাশে কি বলছে আমার শোনার সাধ্য নেই।আমি এপাশ থেকে আন্টির কথা শুনছি।আন্টি বলছেন খুবই মন খারাপ করে।
>নারে কাল দেখতে পারি নায়।
>কি বলিস ,অর্চির সব মনে পরে গেছে ?।
>হ্যাঁরে এখন যদি বাহার একটু ভাগ্য ফিরে।মেয়েটা শুধু কষ্টই পেয়ে গেল।
>হ্যাঁ তাও হতে পারে ।কমলিকা আবার কি করে।
কিছুক্ষণ লাগল বুঝতে তিনি আসলে কি বলছেন।পরে বুঝলাম, তিনি স্টার জলসার এক সিরিয়ালের গল্প করছেন। বান্ধবী অথবা কাজের মেয়ের সাথে ।মোবাইলের ওপাশে যে পুরুষ মানুষ ছিল না, সে ব্যাপারে আমি নিশ্চিত।আর চরিত্রগুলোর সাথে আমিও পরিচিত।ঘরে এই জিনিস চললে কানে আসবেই। সন্ধ্যার পর এই চরিত্রগুলোর জ্বালায়, টিভি দেখতে পারি না কখনও।এই সিরিয়ালটা ,মহিলাটার কতটা ভিতরে পৌঁছে গেছে, না দেখে বোঝার উপায় নেই।তিনি সিরিয়ালের গতদিনের পর্ব না দেখতে পারাতে, যে পরিমান দুঃখ পেলেন ।তার স্বামী অন্য জনের সাথে ভেগে গেলেও , এত দুঃখ পেতেন না।ঠিক একই ভাবে, নায়কের সব মনে পরেছে শুনে যেমন খুশি হলেন।তার স্বামী পাগলা হলে ঘুরে বেড়ানোর পর, হঠাতৎ একদিন ঠিক হয়ে গেলেও এত খুশি হতেন না।
যাক এসব বিষয় আমার শুনে লাভ নাই ।আমি কিউট পিচ্চিকে হাত নাড়লাম।পিচ্চি মুখের একটা অদ্ভুত ভঙ্গি করল।এরপর আমি পিচ্চির নাম জানতে চেয়ে, একটা জিহ্বা বের করে একটু মজা করলাম।পিচ্চি আমাকে মুখ ভেংচি মেরে বলল,Naughty boy.
আমি তো হাঁ করে অবাক হলাম।কি বলে এই পিচ্চি মেয়ে?এই মেয়ে এই কথা জানল কই থেকে।আমি এই বয়সে ,বইয়ের আম কাঁঠাল এর ছবি ছাড়া, কিছু জানতাম না।
পিচ্চি আমাকে আরও অবাক করে আম্মুকে বলল
-আম্মু আম্মু ঐ চশমা পরা আঙ্কেলটা আমাকে ডিস্টার্ব করে।
আমার মাথায় কিছু কাজ করে না।এই বয়সে এত ইংলিশ জানে মেয়ে।আমি তারাতারি চশমা খুলে পকেটে নিলাম।তাও আন্টি আমার দিকে রাগী চোখে একবার তাকিয়ে, আবার মোবাইলে কথা বলায় মনযোগ দিলেন।যাই হোক মাথায় আসল না ,আমাকে কি দেখে আঙ্কেল বলল।আমার তো কোন বউ বাচ্চা নেই।এত কিছুর পরও জ্যামের সময়টুকু কিউট পিচ্চি মেয়ের আঙ্কেল হয়ে। আর সিরিয়াল পাগলি আন্টির চোখে, মেয়েকে উত্তক্তকারী হিসেবে ভালই গেল।
--------------------------
৩।হঠাৎ বৃষ্টি,ঝুলন্ত বাসযাত্রী ও ৫ থাপ্পড়( জুলাই ১৪, ২০১৩)
আজ টিউশনি করাতে যাবার জন্য বের হয়েছি বিকালে ।হঠাৎ প্রচন্ড বৃষ্টি শুরু ।কোন কিছু বলা কওয়া ছাড়া। হঠাৎ বৃষ্টিতে আমি ভিজে শেষ ।কোথাও দাঁড়ানোর জায়গা নেই ।অবশেষে এক বট গাছের নিচে দাঁড়ালাম।ঢাকা শহরে বটগাছ।ভাবতেই ভাল লাগছিল।
বৃষ্টি খানিকটা থামার পর, বাসে চড়ার যুদ্ধে নামলাম।৪ বার ব্যর্থ হবার পর, অবশেষে আমি যুদ্ধে জয়ী।আমার সাথে সৌভাগ্যবান ৪ জন।আমি সহ ৩ জন পুরুষ। আর একজন মহিলা।৪ জনই ঝুলে আছি।আমি আর এক লোকের অবস্থা খারাপ।বেশি ঝুলন্ত।ঝুলন্ত অন্যজনের হাতে একটা আদিকালের ছাতা।যাই হোক। বাসের ভিতর জায়গা নেবার প্রাণপন চেষ্টা করে যাচ্ছি ।এমন অবস্থায় আমার পাশের লোকের গালে ,অর্ধ ঝুলন্ত মহিলা থাপ্পড় মারা শুরু করলেন।আমি অবাক।পর পর ৫টা থাপ্পড় মারলেন তিনি।আর লোকটাও গাল পেতে সুন্দর চড় খেলেন।কিছু করার নেই।লোকটা ঝুলন্ত।গালের পজিশনও সুন্দর।আমি হা করে দেখলাম। আমার পাশের লোককে ৫টা থাপ্পড় খেতে।অপরাধ কি করেছে আমি জানিনা।লোকটা চড় সহ্য করে, অবশেষে বাসের ভিতরে গিয়ে জানতে চাইলেন। মহিলার কাছে তার অপরাধ কি ছিল ?মহিলা বললেন, তিনিই ভাল জানেন ।যাই হোক। লোকটা বক বক করতে পিছনে চলে গেলেন।বুঝলাম নিশ্চিত কোন অপরাধ করেছে।
এর কিছুক্ষণ পর এক স্মার্ট লোক, ঐ মহিলার পাশে গিয়ে বসলেন। মহিলা সিটে।মহিলা চিত্কার করে উঠলেন ,উঠেন।উঠেন।বেয়াদব মানুষ।মহিলা সিটে বসেন! দাড়িয়ে থাকেন।
স্মার্ট লোকটা মুখ গোমড়া করে উঠে গেলেন।
আমি অবাক হয়ে শুধু দুই পুরুষকে ,অপমানিত হতে দেখলাম।নিশ্চয়ই দুজনেরই কিছু না কিছু অপরাধ ছিল।কিন্তু যে জিনিসটা দেখলাম। মেয়েরা পুরুষদের উপর চড়াও হলে ,পুরুষদের অসহায় হয়ে দেখা ছাড়া, কিছুই করার নেই।তবুও আমি মনে করি প্রত্যেকটা নারীকে, প্রত্যেকটা পুরুষের সম্মান করা উচিৎ।অবশ্যই তাদের দুর্বলতার সুযোগ নেয়া উচিত্না।মেয়েরা ক্ষেপলে খবর আছে।ঝুলন্ত বাসে ৫ থাপ্পড় দিতে। পারলে এর চেয়েও মারাত্মক কিছু করতে পারে।
----------------------------
৪।বাসে পাশের জনের, মোবাইল দেখা( জুলাই,৪,২০১৩)
বাসে কাউকে মোবাইল টিপতে দেখলে, উঁকি মেরে দেখা ,আসলে কি করছে ।মারাত্মক হারের একটা কমন অভ্যাস মানুষের ।এই জিনিসটার সম্মুখিন জীবনে বহুবার হয়েছি ।বাসে বসে মোবাইলে সেদিন একটা স্ট্যাটাস লিখছি ।পাশে বসা লোকটা হা করে তাকিয়ে আছে। আমি কি লিখছি ।আমি তার দিকে তাকানোর পর ।জানালা দিয়ে ময়লা আবর্জনা দেখতে লাগল । এমন একটা ভাব যেন, এতক্ষণও তাই দেখছিল।আমি নিচে তাকাতেই, আবার নজর মোবাইলের দিকে ।আজ বসে বসে এক ফ্রেন্ডের মেসেজের রিপ্লাই করছি ।পাশে বসে যিনি ,তিনি অত্যন্ত মনযোগ সহকারে, আড় চোখে আমার আর ফ্রেন্ডের কনভার্সেশন, পড়ার চেষ্টা করছে ।চরম বিরক্তি নিয়ে, বারবার মোবাইলটা উল্টিয়ে রাখছি । আবারলেখা শুরু আবার উঁকি ।কিছুক্ষণ আগে এক প্রাক্তন ছাত্র(টিউশনি করাতাম) ফোন দিল । তাও আমার পাশের জনের দেখতে হবে ,হা করে মোবাইলের দিখে তাকিয়ে। কে কল করল । যত্তসব ।আমিও কি ছেড়ে দেবার পাত্র । খানিক আগে পাশের বসা মানুষটার, GF ফোন দিছে । আমি কান পেতে বসে আছি ।দেখি কি করে প্রাইভেট কথা বার্তা বলে । বারবার ঘুঘুতুমি খেয়ে যাও ধান.......(পরের টুকু মনে নেই)
----------------------
৫। মানিব্যাগ চোরায় বলদা ( ২৩ অক্টোবর, ২০১৩)
ঢাকায় বাসে চড়া মানে, যাতাযাতি , চাপাচাপি, ঝুলাঝুলি করে চড়া। আমি শুকনা মানুষ। জিনিসগুলা ভালই পারি। বাসের ভিতর চোর পকেটমারের অভাব নাই। চাপাচাপি , ঝুলাঝুলির সুযোগ নিয়ে, ঢুস করে পকেট মেরে দেয়। তাই আমি বাসে চড়লেই , পিছনের পকেট থেকে মানিব্যাগ এনে, সামনের পকেটে রাখি। একটু হলেও নিশ্চিত হবার জন্য, আমার পকেট মারি হচ্ছে না। তো আজও বাসে করে যাচ্ছি। ভাগ্য ভাল। ঝুলাঝুলি না করে , চাপাচাপি করে যাচ্ছি।মগবাজার বাস এসেছে। হঠাৎ পিছনের পকেটে, কিছু একটার অস্তিত্ব অনুভব করলাম। তারাতারি পকেটে হাত দিলাম। যা হবার হয়ে গেছে। পকেট মারিং শেষ। দুঃখে আমি মরার মত অবস্থা। আমার এতো স্বাদের রুমাল। এতো পছন্দের রুমাল।ব্যাটা চোরায় নিয়া গেছে। মানিব্যাগ তো সামনের পকেটে। এ ছাড়া আর কি নিবে?চোর বলদা।
মানুষ এতো বলদা হয় ক্যামনে?
-রিয়াদুল ইসলাম ( শেষ রাতের আঁধার ) 

