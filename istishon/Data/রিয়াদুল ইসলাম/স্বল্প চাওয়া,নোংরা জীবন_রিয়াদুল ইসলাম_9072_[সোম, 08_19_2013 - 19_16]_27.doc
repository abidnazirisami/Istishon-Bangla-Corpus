স্বল্প চাওয়া,নোংরা জীবন


 একটা সময় হয়ত
সহ্য করে নিতি ,
ঘামের গন্ধটাও
কষে মনের জ্যামিতি ।
আজ আবার ঘেমে ভাবছি তোকে
মেনে কষ্ট পাওয়ার নীতি ,
হয়ত বদলে গেছে অনেক আগে
প্রেমের পরিমিতি ।
চাইলে যদি যেত পাওয়া
যা খুশি তাই চাই ,
বুকের উঠানামা শোনার জন্য
কেন রে তুই নাই ?
নোংরা শার্টের ময়লা জুড়ে
তোকে পাওয়ার আর্তনাদ ,
বোতাম খুলে দেবার জন্য
চাচ্ছি তোর নরম দুটি হাত ।
ঝোলা ব্যাগে কষ্ট ভরে
তোকে চেয়ে যাচ্ছি ,
সাজিয়ে দিবি এই আশাতে
জীবন এলোমেলোই রাখছি ।

