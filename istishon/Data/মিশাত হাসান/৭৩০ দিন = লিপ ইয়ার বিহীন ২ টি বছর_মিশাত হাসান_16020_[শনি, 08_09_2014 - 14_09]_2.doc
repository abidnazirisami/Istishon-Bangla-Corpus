৭৩০ দিন = লিপ ইয়ার বিহীন ২ টি বছর


গিফট টা খুলেই অবাক হলাম, একটা Non Brand শার্ট আর একটা বাংলালিংক সিম।
কেন জানি একটু খারাপ লাগল Non Brand শার্টের ব্যাপার টা। ও সাধারনত এমন করেনা। খুব খারাপ লাগতে শুরু করল। নাহ গিফট এর শার্টের মান দেখে না, এর পিছনে থাকা সম্ভাব্য কারন চিন্তা করে। সিম টার ব্যাপার টাও বুঝলাম না।
অন করে দেখলাম একটা মাত্র নাম্বার সেভ করা। তাও আবার পাগলি নামে। নাহ মেয়েটা এসব ব্যাপারে খুব সচেতন। জানে আমি তার নাম্বার পাগলি নামে সেভ করতাম, তাই নিজেই কাজটা করে দিয়েছে।
এমবি চেক করতে যেয়ে দেখলাম, ৬০০ এমবি নেওয়া। সাথে ৬০০ মিনিট, ৬০০ এস এম এস। (এই হিসেবের পিছনে আবার লুকায়িত আছে বিরাট এক ইতিহাস) 
সুপার এফএনএফ এ পাগলির নাম্বার টা। হায়রে মেয়েটা রে, আমার প্রতিটা ব্যাপারে তার চিন্তা বরাবরই মুগ্ধ করে আমাকে।
এবার আবার তাকালাম শার্ট টার দিকে, নীল রং এর শার্ট টা কেন জানি আগ্রহ জমাচ্ছে আমার। ভাজ খুলে দেখলাম একটা কাগজের টুকরো। এস এম এসের দিনেও চিঠি  আজব তো। ভাবতে ভাবতেই মনে পড়ল গত ২ বছরে তিনি আমাকে একটাও ম্যাসেজ করেন নি।  আজ কেন পাঠাতে যাবে। 
শার্ট টা নতুন হলেও ওল্ড ফ্যাশন্ড। সিম্পল। খুব একটা খারাপ না।
চিঠিটা খুললাম,
"২ বছর আগের কোন এক বৃষ্টিতে তোমার সদ্য কেনা শার্ট টি আনপ্যাক করে ছাতা হিসেবে ব্যবহার করেছিলাম। ভুলবশত বলো কিংবা ইচ্ছা করেই বলো ফেরত দেইনি শার্ট টা তোমায়। বাসায় একা থাকলেই পড়ে থাকতাম। বেশিক্ষন না। কখনো ২ মিনিট কখনো ৫ মিনিট, এভাবেই। পুরোনো হয়ে যাবে ভয়টা কাজ করে সবসময়। "
কিছু ভালোবাসা এমনই হয়। ছোট ছোট কিছু ব্যাপার বারবার কাদায়, এই দেখুন না তার শার্ট, আই মিন ২ বছর আগে আমার কেনা শার্ট টি পড়তে পড়তেই চোখের জলে ভিজে উঠেছে। ভালোবাসা টা আপেক্ষিক, আমার কাছে এখন ভালোবাসা টা হল, Non Brand শার্ট টির উপস্থিতি, যা তিনি পরিধান করেছিল আমার অনুপস্থিতি তে। 
২ বছর মানে ৭৩০ দিন  সংখ্যাটা আসলেই অনেক বড়।

