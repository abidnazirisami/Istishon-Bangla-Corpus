একজন নাস্তিকের মোনাজাত


আমি কাফির, আমি নাস্তিক
যুগে যুগে আমারই তরে
পাঠিয়েছ নবী, পাঠিয়েছ রাসূল হে খোদা
পরম প্রেমাভাবে
হেদায়াতের মঙ্গলময় হাত (তোমার, হে খোদা)
আমাকেই করেছে চয়ন! 
আর তোমার কুলাঙ্গার মুমিন বান্দাগণ
(যাদের পিছনে সর্বদা শয়তান প্রবাহমান)
(কারণ তাদেরকেই বিচুত্য করার নিয়েছে মিশন)
শয়তানের খাঁটি অনুচর হয়ে
নাঙ্গা তলোয়ার হাতে খুঁজে ফেরে আমাকে
করিতে বধ।
সেই সাথে করিতে কর্ত্তন
তোমার হেদায়াতের দক্ষিণ হস্ত!
হে নাস্তিক খোদা!
(তোমার তো কোন মাবুদ নাই)
লা ইলাহার ঘোষনাদাতা
পরম দয়ালু রাব্বুল আল আমীন;
তুমি তাদেরে কর ক্ষমা
যার প্রতিশ্রুতি তুমি তাদের দিয়াছ
(তারা যে রাসূলের মুমিন)
তুমি তো প্রতিশ্রুতির করনা ব্যতিক্রম!

