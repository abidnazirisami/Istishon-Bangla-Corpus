ধর্ষণ দর্শন চর্চা 


 কোন মুসলিম নারী ধর্ষিত হলে তার নিজের কোন সম্মান হানী হয় না, সম্মান নষ্ট হয় তার অভিভাবক পুরুষের তথা তার বংশের সকল পুরুষের। নারীর নিজের সম্মান হানী হয় না কারণ নারীর নিজস্ব কোন সম্মান নাই। সে হোল তার স্বামী বা তার অভিভাবকের সম্পত্তি। সেই সম্পত্তি যদি অন্য কেউ চুরি (প্রেম করে পালিয়ে গেলে) বা জোড় করে বিনষ্ট (ধর্ষণ) করে তাহলে ক্ষতিটা হয় অভিভাবক পুরুষের। কারণ বিনষ্ট হলে সেই পুরুষের সম্পত্তি বিনষ্ট হয়েছে। তাই ধর্ষণের কোন আরবি প্রতিশব্দ নাই। এ ক্ষেত্রে 'ইঘতিসাব' শব্দটি ব্যবহার করা হয় যার অর্থ জোর পূর্বক অন্যায়ভাবে কোন কিছু কেড়ে নেয়া। এমন কি পবিত্র গ্রন্থেও 'ধর্ষণ' শব্দটি নেই। তাই এর শাস্তি হিসেবে ইসলামিক স্কলারদের মধ্যে বহু বিতর্ক রয়েছে। সুতরাং সম্পত্তি বিনষ্ট হলে মান সম্মানের ভয়ে পুরুষ অভিভাবকেরা বিষয়টি চেপে যান। এবং পরবর্তীতে এই বিনষ্ট সম্পত্তি নিয়ে তারা নারীর উপর যে আচরণ করেন সেটা আরেক করুন কাহিনী। অনেক সময় তার সমাপ্তি ঘটে ভিক্টিমের আত্মহত্যার মধ্য দিয়ে। 
 তথাকথিত এয়াক্টিভিস্টরা ধর্ষিতাকে আইনের আশ্রয় নিতে উৎসাহিত করেন এবং সে আইনের আশ্রয় নিলে তাকে বাহবা দেন। কিন্তু এটা করতে গিয়ে যে তারা অন্যের সম্পত্তির উপর অন্যায় হস্তক্ষেপ করছেন সেটা দেখছেন না। এবং ধর্ষিতার পরবর্তী জীবন নিয়েও তারা ভাবছেন না। 
 আসলে আমাদের এয়াক্টিভিস্টদের দর্শনে স্বচ্ছতা নাই। নারীবাদীরা পুরুষের সম্পত্তি সম্পর্ককে ভাঙতে চান না। সম্পত্তি হিসেবে পুরুষের কাছ থেকে সকল সুবিধাই পেতে চান। আবার একই সাথে মানুষের অধিকারও দাবী করেন। ধর্মে নিমজ্জিত থেকে একই সাথে খোলা বাতাসেও শ্বাস নিতে চান! (সংক্ষেপিত) 

