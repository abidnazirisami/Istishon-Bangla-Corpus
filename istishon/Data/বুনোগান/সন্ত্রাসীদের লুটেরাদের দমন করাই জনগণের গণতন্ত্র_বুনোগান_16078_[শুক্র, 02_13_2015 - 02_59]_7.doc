সন্ত্রাসীদের লুটেরাদের দমন করাই জনগণের গণতন্ত্র


 আক্রমণকারীর আক্রমণ প্রতিহত করে আত্মরক্ষা করার অধিকার মানুষের একটি অন্যতম মৌলিক অধিকার। এই জন্য প্রয়োজন হলে অবশ্যই যথাপোযুক্ত অস্ত্র রাখার অধিকারও তার রয়েছে। রাষ্ট্রহীন সমাজে জনগণ নিজেরাই সশস্ত্র হয়ে সামাজিক বিশৃঙ্খলার মধ্যে একটা ভারসাম্য বজায় রাখে। কিন্তু একটি রাষ্ট্র গঠিত হলে জনগণ তাঁদের অস্ত্র পরিত্যাগ করে। অন্য অনেক কিছুর মতো তখন রাষ্ট্রই দায়িত্ব নেয় তার নাগরিকের নিরাপত্তার । নাগরিকেরা যখন নিরস্ত্র হয়ে রাষ্ট্রের উপর তার জীবনের ভার ছেড়ে দেয় অথবা অগণতান্ত্রিক রাষ্ট্র যখন জোর করে নাগরিকের আত্মরক্ষার অধিকার কেড়ে নেয় তখন প্রতিদিন এভাবে নিরস্ত্র মানুষের পুড়ে মরা যারা পুড়িয়ে মারে তাদের থেকে যে রাষ্ট্র জনগণকে নিরস্ত্র করে আগুনের মুখে ঠেলে দেয় তার অপরাধ অনেক বেশী।
এক মাসের উপর হয়ে গেল অসহায় নাগরিকেরা পুড়ে মরছেন। রাষ্ট্রের আর অধিকার নেই সন্ত্রাসীদের আগুনের মুখে জনগণকে ঠেলে দেয়ার। রাষ্ট্রের আর অধিকার নেই জনগণের আত্মরক্ষার, সশস্ত্র হওয়ার অধিকার কুক্ষিগত করে রাখার। সময় এসেছে প্রতিটি পাড়ায়, মহল্লায়, ওয়ার্ডে জনগণের প্রতিরোধ কমিটি গড়ে তুলে সকল সন্ত্রাসী এবং তাঁদের রাজনৈতিক ও প্রশাসনিক মদতদাতাদের ধৃত ও প্রতিরোধ করা। ইতিমধ্যে জনগণ সবতস্ফুর্তভাবে সন্ত্রাসীদের ধরে গণপিটুনি দেয়া শুরুও করেছে। রাষ্ট্র যখন নাগরিকদের নিরাপত্তা দিতে ব্যর্থ হয় তখন জনগণ বিকল্প ক্ষমতা খুঁজে নেয়। আর সেটা হোল জনগণের প্রকৃত গণতান্ত্রিক ক্ষমতা।
গণতান্ত্রিক এজন্য যে পাড়ার, মহল্লার প্রতিরোধ কমিটি সন্ত্রাস, দূর্নিতিবাজ, অবৈধ সম্পদ অর্জনকারীবিরোধী সাধারণ জনগণের প্রতিটি অংশ নিয়ে গঠিত। তারা চায় একটি সুস্থ শান্তিপূর্ন, দূর্নিতিমুক্ত সমাজ। আর এর জন্য জনগণের অংশীদারীত্তে, জনগণের কাছে জবাবদিহিত্তে গঠিত পাড়া, মহল্লা ভিত্তিক জনগণের কমিটি। তারা চায় কাজের নিশ্চয়তা, ভালভাবে জীবন যাপন উপযোগী মজুরী, কর্মক্ষেত্রে স্বাস্থ্যকর পরিস্থিতি, ছেলে মেয়েদের বিজ্ঞানভিত্তিক শিক্ষা, কৃষক চায় ফসলী জমি, সেচের জন্য পানি, বিদ্যুৎ, পরিবেশ বান্ধব সার, ঘুষবিহীন প্রশাসন, মধ্যসত্ববিহীন বাজার ব্যবস্থা, নিরবিচ্ছিন্ন লালফিতার দৌরাত্ববিহীন ব্যবসা, মেগাসিটিতে গ্রাম গঞ্জের সকল জনগণের সম্পদ কেন্দীভুত হোক এবং এর জন্য তাঁদেরই পয়সায় মাথাভারি আমলাশ্রেণী ও দূর্নিতি তাঁরা চায় না, তারা চায় প্রতিটি গ্রামেই পরিবেশ বান্ধব নাগরিক সুবিধা এবং এর প্রশাসনিক কাজের জন্য জবাবদিহিমূলক জনগনের কমিটি। পাশাপাশি জনগণ ধর্ম, বর্ণ, লিঙ্গ বৈষাম্যের অবসান চায়। রাষ্ট্র ক্ষমতা যদি লুটেরা শ্রেণীর হাতে থাকে তাহলে জনগণের গণতন্ত্র থাকে না। থাকে না মৌলিক অধিকার সহ জীবনের নিরাপত্তার অধিকার। লুটেরা শ্রেণীর শাসন ক্ষমতার লড়াইয়ে পিষ্ট হয় সাধারণ মানুষ। তাই চাই জনগণের রাষ্ট্র। জনগণের সকল অধিকার নিশ্চিত করার জন্য জনগণের সংবিধান। জবাবদিহিতার জন্য চাই পাড়া মহল্লা পর্যায়ের জনগণের তত্ত্বাবধায়ক কমিটি, জনগণের রাষ্ট্রের আসল শিকর। যে শিকর লুটেরাদের সন্ত্রাসী, চাঁদাবাজ, দূর্নিতিবাজদের ক্ষমতা কাঠামোর বিকল্পে গড়ে উঠবে এবং কড়া নজর রাখবে পাহারা দিবে প্রতিটি পাড়া মহল্লা। যাতে জনগণের শত্রুরা পুনরায় নতুন করে আর শিকর গাড়তে না পারে। জনগণের আসল ক্ষমতা ও গণতন্ত্র পাড়ায় মহল্লায়। জনগণের আসল গণতন্ত্র তার পাড়া মহল্লায় বিপ্লবী কমিটির শক্তিতে। সন্ত্রাসীদের লুটেরাদের দমন করাই জনগণের গণতন্ত্র। লুটেরা শ্রেণীর গণতন্ত্রের অর্থ জনগণের পরাজয়।
জনগণের স্বাভাবিক সুস্থ জীবন যাপন নিশ্চিত করা এবং লুটেরাদের ক্ষমতার লড়াইয়ে পুড়ে মরার দুষ্টচক্র থেকে বেড়িয়ে আসতে হলে চাই জনগণের প্রতিরোধ। প্রতিরোধের জন্য চাই পাড়ায় মহল্লায় জনগণের প্রতিরোধ কমিটি। সন্ত্রাসী, লুটেরাদের ফিরে আসা প্রতিরোধ করার জন্য চাই জনগণের কমিটিগুলোর স্থায়ীকরণ। তথা জনগণের গণতান্ত্রিক রাষ্ট্র ও তার সংবিধান। বাংলাদেশে এই বস্তুগত শর্ত যতদিন পূরণ না হবে আগুনে পোড়ার মত পরিস্থিতি ঘুরে ফিরেই আসবে। এই মূহুর্তে জনগণ চায় শান্তি, প্রতিরোধ, প্রতিরোধ কমিটি। 

