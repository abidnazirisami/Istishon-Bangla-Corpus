আফগান কমিউনিস্ট চে গুয়েভারা !!!!!


সবেমাত্র ৩য় বর্ষে উন্নীত হয়েছি।ভার্সিটি লাইফের স্বর্ণালী সময় তখন।উদ্যমতা আর আবেগে ভরপুর।
একদিন দেড়টার ট্রেনে ক্যাম্পাস থেকে শহরে আসি।উদ্দেশ্য টি শার্ট কেনা।সাথে সোহেল আর দীপ্ত বটতলী থেকে পায়ে হেঁটে নিউমার্কেটের বিখ্যাত দোকান রেভলনে গেলাম তিনজনে।
ঘুরে ঘুরে টি শার্ট,জিনস,বেল্ট,মানিব্যাগ বাছাই করছি।হঠাৎ দৃষ্টি গেল কালো রংয়ের টি শার্টটির দিকে।এক রঙা টি শার্টের উপর জ্বলজ্বল করছে এক মহামানবের হাস্যোজ্বল প্রতিকৃতি।প্রথম দর্শনে যীশু খ্রিষ্ট বলে ভ্রম হয়।পরমুহুর্তেই মাথার তারকাখচিত
টুপিটি দেখে সম্বিত ফিরে পাই।তিনি ঈশ্বরের সন্তান যীশু নন,তিনি হলেন শোষিতের বন্ধু চে গুয়েভারা।
মুগ্ধ নয়নে টি শার্টটি হাতে নিয়ে নাড়াচাড়া করতে থাকি।হঠাৎ এগিয়ে আসে দোকানের সেলস ম্যান ছেলেটি।
--ভাইয়ার কি গেঞ্জীটা লাইক হয়েছে? এখুনি পারচেজ করুন।আনকমন আইটেম।
--আনকমন কেন?
--কি যে বলেন, কিছুদিন আগেওতো ওপেন সেইল ব্যান ছিলো।(মুখে সবজান্তাভাব পিত্তিজ্বলানো একটা হাসি)
--ব্যান ছিল কেন ?
--আরে মাথায় টুপি আর মুখে দাড়ি দেখেও বুঝছেন না ?এটা আসলে আফগানিস্তানের জিহাদী তালেবানের ছবি।
ঐ সময় যদি আশেপাশে একটা পারমাণবিক
বোমাও বিস্ফোরিত হলেও বোধ করি এতটা বিস্মিত হতাম না।দীপ্ত একটি বামপন্হী ছাত্রসংগঠনের কর্মী ছিল।এমনিতে শান্তশিষ্ট।কিন্তু সেদিন দেখলাম রুদ্রমূর্তি।
--হারামজাদা কমিউনিষ্টরে তালেবান বানাস না?আর কি নিয়ে ধান্ধা করবি ?
--সরি ভাইয়া,মিসটেক হয়ে গেছে।কাস্টমারস আর অলওয়েজ রাইট। উনি তালেবান নন।উনি আসলে আফগানিস্তানের কমিউনিষ্ট!আসলে এখন তালেবানের ক্রেজ চলছেতো,তাই তালেবানের
ছবি বললে সেল বেশী হয়।(স্মার্ট ভঙ্গিতে উত্তর দিল ছেলেটি)
আমরা তিনজনই নিরুত্তর হয়ে চেয়ে রইলাম ছেলেটির মুখের দিকে।যে পুঁজিবাদের বিরুদ্ধে আমৃত্যু
লড়ে গেছেন চে,তাঁর ছবিই এখন মার্কেটে সেলস আইটেম !!!!!!
কিংবদন্তী চে তাই আফগান কমিউনিষ্ট...... ....

