জাসদ ও ৭ ই নভেম্বর 


আজ ৭ই নভেম্বর্। 
" মুক্তিযোদ্ধা হত্যা দিবস "
৭৫ সালের এই দিনে নৃশংসভাবে হত্যা করা হয় তিন কিংবদন্তী মুক্তিযোদ্ধা কে ফোর্সের খালেদ মোশাররফ বীরউত্তম , ক্র্যাক প্লাটুনের মাস্টারমাইণ্ড মেজর হায়দার বীরউত্তম , আগরতলা ষড়যন্ত্র মামলার আসামী কর্ণেল হায়দার বীরউত্তম কে।
ক্ষমতায় আসেন জিয়াউর রহমান।কালুরঘাটের বেতার কেন্দ্রের মতো ভাগ্য আরো একবার সহায় হলো তার্।
দিনটিকে বিএনপি "সিপাহি জনতার বিপ্লব " নামে বেশ ঘটা করেই পালন করে। কিন্তু , জিয়া কি জড়িত ছিলেন সেই বিপ্লবে? মোটেই নয় ,তিনি তখন বন্দী ক্যাপ্টেন হাফিজের হাতে। নিজ গৃহে অন্তরীণ।
তাহলে কারা ঘটিয়েছিল বিপ্লবের নামে সে হত্যাকাণ্ড? 
নিসন্দেহে জাসদ।
৭৫ এর ১৫ ই আগষ্ট স্বপরিবারে বঙ্গবন্ধুর হত্যাকাণ্ডের পরে ভেঙে পরে সামরিক বাহিনীর চেইন অফ কমাণ্ড। খুনী নিম্নপদস্থ অফিসারদের দম্ভে তীব্র আক্রোশে ফুসতে থাকেন উচ্চপদস্থ মুক্তিযোদ্ধা অফিসাররা। মুক্তিযোদ্ধা ও পাকিস্তান প্রত্যাগত অফিসারদের মধ্যে সৃষ্টি হয় চরম বিভেদ।
এমতাবস্থায় ৩ রা নভেম্বর সামরিক অভ্যুত্থান সংগঠিত হয় খালেদ মোশাররফ ও শাফায়াত জামিলের নেতৃত্বে। ক্ষমতা চ্যুত হয় মোশতাক চক্র।
ঠিক এই সময় রাজনীতির রঙ্গমঞ্চে নতুন পদক্ষেপ নেয় জাসদ। রাতারাতি বৈজ্ঞানিক সমাজতন্ত্র প্রতিষ্ঠার স্বপ্নে বিভোর এই দলটি দীর্ঘদিন ধরেই সামরিক বাহিনীর অভ্যন্তরে "বিপ্লবী সৈনিক সংস্থা " নামের এক অতিবিপ্লবী সংগঠন গড়ে তোলে কর্ণেল তাহেরের মাধ্যমে। সমাজতন্ত্রের স্বপ্নে বিভোর তাহের , জলিল , জিয়াউদ্দিন দের মত অসংখ্য মুক্তিযোদ্ধা ভ্রান্ত রাজনীতির শিকার হয়ে জড়িয়ে পড়েন এর সঙ্গে। ৭ই নভেম্বরে জাসদ গণবাহিনী ও বিপ্লবী সৈনিক সংস্থা মিলে সংঘটিত করে পাল্টা অভ্যুত্থান।
"সিপাহী সিপাহী ভাই ভাই ,
অফিসারের রক্ত চাই "
শ্লোগান দিতে দিতে তারা নৃশংসভাবে হত্যা করে খালেদ ,হায়দার ,হুদাকে। তাহের মুক্ত করেন জিয়াকে। বসান ক্ষমতার মসনদে। 
জিয়া ক্ষমতা পেয়েই চরম দমন নীতি চালান জাসদের উপর্। ৭ ই নভেম্বরের ঘটনার সাথে জড়িত কর্ণেল তাহের সহ বিপ্লবী সৈনিক সংস্থার সাথে জড়িত অধিকাংশ অফিসার ও জওয়ানকে কোর্ট মার্শালের প্রহসনে রাতের অন্ধকারে ফাসিঁ দেয়া হয়। চিরতরে পঙ্গু করে দেয়া হয় জাসদকে।
পৃথিবীর যেকোনো আধুনিক সেনাবাহিনীতে রাজনৈতিক সংশ্রব সম্পূর্ণভাবে নিষিদ্ধ। সেই জায়গায় সেই সেনাবাহিনীর অভ্যন্তরে "বিপ্লবী সৈনিক সংস্থা"র এহেন কর্মকান্ড ছিলো সম্পূর্ণ ভাবে আইনের পরিপন্থী। যার কারণে তাদের ফাসিঁতে ঝুলিয়ে ক্ষমতায় বসানোর ঋণ শোধ করতে বেশী বেগ পেতে হয়নি জিয়ার্।
মুক্তিযোদ্ধা হত্যা দিবসে খালেদ ,হায়দার ,হুদার খুনের দায় আজ সরকারের অংশীদার ইনু সাহেবের জাসদ নেতারা অস্বীকার করতে পারবেন কি? ……………

