ভারতে বৌদ্ধ ধর্মের অন্ধকার যুগ


মৌর্য সম্রাট অশোক বৌদ্ধ ধর্ম গ্রহণ করার পর হিন্দু ধর্মাম্বলীদের পুরুষমেধযজ্ঞ (ইশ্বরতুষ্টির জন্য নরবলি) ও অশ্বমেধযজ্ঞ (ইশ্বরতুষ্টির জন্য ঘোড়াবলি) নিষিদ্ধ করে দেয়।
হিন্দু সমাজ ক্ষেপে উঠলেও প্রতাপশালী সম্রাট অশোকের ভয়ে কেউ উচ্চবাচ্য করার সাহস করেনি।
মৌর্য-পরবর্তী শাসক পুষ্যমিত্র শুঙ্গ বৌদ্ধদের উপর মারাত্মক অত্যাচার শুরু করে। তার শাসনামলে বহু বৌদ্ধ মঠ ধ্বংস করা হয়,বৌদ্ধদের উচ্ছেদ করা হয়, বৌদ্ধদের গণহত্যা করা হয়, বৌদ্ধ ধর্মপন্ডিতের হত্যা করা হয় ও তাদের ধর্মীয় পুস্তক পুড়িয়ে ফেলা হয়।
এছাড়া সামজিক দিক থেকে দেখতে গেলে, বৌদ্ধদের আর্বিভাব ভারতে সার্বজনীনভাবে সর্বগাহ্য ছিল না। সামাজিকভাবে ব্রাম্মণ হিন্দুদের নেতৃত্বে বৌদ্ধরা সব সময়ই নিপীড়নের শিকার হয়েছিল। এছাড়া জৈন ধর্ম-হিন্দু ধর্ম (নানান বৈদিক মতবাদ- শৈব, বৈষ্ণব সহ নানান মতবাদ) এসময় জনপ্রিয় হতে থাকে। ফলশ্রুতিতে নিপীড়ন ও ধর্মান্তরের কারনে চতুর্থ খ্রীস্টাব্দের মধ্যে কয়েকটি পকেট বাদে উত্তর ভারত প্রায় বৌদ্ধশূণ্য হয়ে পড়ে।চীনা পরিব্রাজক জুয়ানজাং চালুক্য সাম্রাজ্যের সময় হতে ব্রাম্মণদের দ্বারা নিপীড়ন ও ধর্মান্তরের কারনে স্পষ্টত: বৌদ্ধ ধর্মাম্বলী হ্রাসের কথা বলেন।শৈব মতবাদে বিশ্বাসী গৌড়ের রাজা শশাঙ্ক থানেশ্বরের বৌদ্ধ রাজা রাজ্যবর্ধনকে হত্যা করে, বৌদ্ধদের বোধিগয়ার বোধিবৃক্ষ কেটে ফেলা হয় এবং বুদ্ধের মূর্তির স্থলে শিবলিঙ্গ স্থাপন করা হয়।
দক্ষিন ভারতে অবশ্য বৌদ্ধদের উপর নিপীড়নের ঘটনা কম বরং দক্ষিনভারতে বৈদিক নানান মতবাদ (হিন্দু ধর্ম) ও জৈনধর্মের জনপ্রিয়তার কারনে বৌদ্ধধর্মের অনুসারী কমে আসে।রাজা শশাঙ্কের সময় থেকে বৌদ্ধ নিপীড়নের যে চল মারাত্মকভাবে শুরু হয়েছিল, পাল রাজাদের সময় তা স্থিমিত হয়ে আসে এবং পাল রাজারা বৌদ্ধদের পেট্রোনাইজ করেন কিন্তু সেন রাজাদের সময় আবার তা বন্ধ হয়ে যায়।
বাংলাদেশে এককালে এক কোটির অধিক বৌদ্ধ ও সাড়ে এগার হাজার বৌদ্ধ ভিক্ষু বাস করত বলে পণ্ডিতরা ধারণা করেন।মূলতঃ বখতিয়ার খিলজীর নালন্দা বিশ্ববিদ্যালয় ধ্বংস এবং হাজার হাজার বৌদ্ধ ভিক্ষুদের নৃশংস হত্যাকাণ্ড ভারতবর্ষে বৌদ্ধধর্মের কালযুগের সূচনা করে।সেন আমল, তুর্কী শাসনামল ও পরবর্তীতে সুলতানী আমলে এ দেশে বৌদ্ধদের বিনাশ পর্ব চলে।সেই অন্ধকার যুগে বৌদ্ধদের সামাজিক, অর্থনৈতিক ও ধর্মীঅধিকার ছিল দারুণভাবে উপেক্ষিত।ভিক্ষুসংঘ ও সংঘরাম এবং ধর্মীয় গ্রন্থ বিলুপ্তিতে তারা ভুলে গিয়েছিল ধর্মীয় রীতিনীতি ও আচার-অনুষ্ঠান ইত্যাদি।শুধু রয়ে গিয়েছিল এক টুকরো গৈরিক বসন।তা দিয়েই তারা ধর্মীয় আচারানুষ্ঠান, সামাজিক ক্রিয়াকর্ম ও পূজা-পার্বণ সম্পাদন করত।তখন তাদের রাউলি নামে ডাকা হত।রাউলিরা ছিল বিবাহিত। এসব বিবাহিত বৌদ্ধ পুরোহিতরা নিজের মত করে বৌদ্ধধর্ম গড়ে তুলেছিল।এ সময় বৌদ্ধসমাজে ‘মঘা খমুজা’ নামক একটি ধর্মগ্রন্থের সাহায্যে রাউলিরা ধর্মীয় কাজ পরিচালনা করতো।অন্যদিকে বৌদ্ধ গৃহীসমাজে কালীপূজা, দুর্গাপূজা,মনসাপূজা, কার্তিকপূজা,শনিপূজা, লক্ষ্মীপূজা,সরস্বতীপূজা ইত্যাদি হিন্দু ধর্মীয় আচারানুষ্ঠান প্রচলন শুরু হয়ে যায়।আবার মুসলমানদের মানিকপীরের সিন্নী, সত্যপীরের সিন্নী, বদর শাহের সিন্নী, মির্জির সিন্নী ইত্যাদিও বৌদ্ধদের মধ্যে প্রচলন ছিল। মা মগধেশ্বরীর নামেও সেবাখোলায় পূজা ও বলিদান প্রথা বৌদ্ধদের মধ্যে বহু আগে থেকেই প্রচলন ছিল।বৃহত্তর চট্টগ্রামে বৌদ্ধভিক্ষু ও বৌদ্ধ গৃহীরা তখন এরূপ অবৌদ্ধসম্মত অবস্থার মধ্যে না হিন্দু, না বৌদ্ধ, না মুসলমান হয়ে জীবন যাপন করছিল।এ প্রসঙ্গে রাখাল দাস বলেছেনণ্ড“অধঃপতন আরম্ভ হইলে সভ্যমানব স্তম্ভিত হইয়া থাকে।অনেক সময় আত্মরক্ষার জন্য হস্তোত্তোলন তাহার পক্ষে অসম্ভব হইয়া পড়ে, তখন আর ইতিহাস রচিত হয় না।” ১১৯৯খ্রিস্টাব্দের পর বৌদ্ধদেরও ইতিহাস আর রচিত হয়নি। এ সময় গোবিন্দ পালের রাজ্য-সভ্যতার প্রাণকেন্দ্র মগধের পতন হয়।ওদন্তপুর ও বিক্রমশীলা অধিকৃত হয়।যে বিশ্ববিদ্যালয় অন্ধকার যুগে সমগ্র বিশ্বকে আলো দিয়েছে,চীনসহ সমগ্র এশিয়া খণ্ডকে মৈত্রীপাশে আবদ্ধ করেছে ও সাঙ্গীকরণ নীতি অনুসরণ করে সকলকে একসাথে নিয়ে ভেদাভেদের ঊর্ধ্বে নতুন সভ্যতা গড়ে তুলতে প্রয়াস পেয়েছে, সেই নালন্দা ধ্বংস হল, নালন্দা ও ওদন্তপুরীর সঞ্চিত হাজার হাজার বই ভস্মীভূত হল, শুরু হল তমসাচ্ছন্ন যুগের।১৩০০ থেকে ১৮০০ শতাব্দীর মাঝামাঝি পর্যন্ত সময়ের মধ্যে কি হল তা আর জানা নেই।আবিষ্কৃত প্রত্নতত্ত্বের জোড়াতালির ইতিহাস থেকে আভাস পাওয়া যায়,এ সময়ের মধ্যে সঙ্ঘারাম জনশূন্য হয়েছে, পরিচয় হারিয়েছে,অবলুপ্ত হয়েছে আর পৃষ্ঠপোষকহীন বিশাল বৌদ্ধ জনগোষ্ঠী ব্রাহ্মণ, বৈষ্ণব, শাক্ত ও ইসলাম কবলিত হয়েছে।অনেকে বুদ্ধকে ধর্মঠাকুর হিসেবে পূজা করে প্রচ্ছন্ন বৌদ্ধ হিসেবে দিন কাটিয়েছে, আর যারা কিছুই করতে পারল না, তারা প্রবল ব্রাহ্মণ্য বিরোধিতার মুখে উপাস্য হারিয়ে অস্পৃশ্য শূদ্র জাতিতে (হরিজন) পরিণত হয়েছে।এ-ই ভূ-ভারত থেকে বৌদ্ধ বিলীন হয়ে যাওয়ার আভাস।তারপর ১৭৫৭ খ্রিস্টাব্দ থেকে শুরু হয় নতুন আরেক অধ্যায়।এ অধ্যায়ের ১৭৮৪ খ্রিস্টাব্দে এশিয়াটিক সোসাইটির প্রতিষ্ঠাতা, ইংরেজ সন্ধানীরা এল, শুরু হল খননকার্য, আবিষ্কৃত হল অতীতের স্মৃতিবাহী কত মন্দির, কত ধ্বংসাবশেষ, কত প্রস্তর মূর্তি,প্রাচীন পাত্রে আঁকা কত ছবিণ্ড অজন্তা। ইলোরা-শুরু হল ভারত-মানসের অনুসন্ধান। অশোকের শিলালিপি এল মানুষের সামনে, পাঠ উদ্ধার হল, জানা গেল ভারতে এক সভ্যতা ছিল,এ সভ্যতা অনুপম।জেমস প্রিন্সেপ, এডুইন আর্নল্ড বৌদ্ধ বিজ্ঞানী ইংরেজ পণ্ডিত রিস ডেভিডস প্রমুখ গবেষক ও চিন্তাবিদগণ ভারতকে দিলেন এক নতুন চমক।কবি আর্নণ্ড লিখেছেন,‘দি লাইট অব এশিয়া’।বুদ্ধের বিপুল বিস্তৃতির খবর দিল নেপাল, তিব্বত,জাপান, শ্রীলংকা, বার্মা, শ্যাম,কম্বোডিয়া প্রভৃতি দেশ।এর প্রভাবে বাংলায়ও বুদ্ধ চেতনা শুরু হল, প্রতীচ্য শিক্ষার উদারতায় এগিয়ে এল রাজেন্দ্র লাল মিত্র,বঙ্কিম প্রমুখ মনীষীগণ।
তথ্যসূত্র:
০১। চট্টগ্রামের ইতিহাস, জামালউদ্দিন আহমেদ
০২. The Sociology of Philosophies: A Global Theory of Intellectual Change - Randall Collins.
০৩. Buddhism and Indian Civilization - R.K. Pruthi.
০৪. Godavari District Gazetteer - F.R. Hemingway.
০৫. Hardships and Downfall of Buddhism in India - Giovanni Veradi.]

