রাজাকারদের পেইড এজেন্ট জাতির দুলাভাই ডেভিড বার্গম্যান 


সাকা চৌধুরীর পক্ষে জাতির দুলাভাই ডেভিড বার্গম্যানের প্রাণান্তকর প্রচেষ্টার কথা আজ সবার মুখে মুখে।হেন কোন অপততপরতা বাকি নেই যা এদেশের মাটিতে বসে করছেন না যুদ্ধাপরাধীদের এই পেইড এজেন্টটি।এদেশের রাজনীতিতে বার বার পল্টি খাওয়া আমার শ্রদ্ধেয় সিনিয়র ডঃ কামাল হোসেনের মেয়ে ব্যারিষ্টার সারাহ হোসেনের স্বামী হওয়ার সুবাদে তিনি আজ জাতির দুলাহভাই।মুক্তিযুদ্ধের চেতনায় বিশ্বাসী প্রতিটি সাধারণ মানুষের স্বপ্নসৌধ আন্তর্জাতিক যুদ্ধাপরাধ ট্রাইব্যুনালকে বিশ্বের চোখে বিতর্কিত করার নিরলস অপচেস্টা করে চলেছেন এই লোকটি।যার সর্বশেষ সংযোজন ৫ পাকিস্তানী সাক্ষী আনার পক্ষে সাফাই গাওয়া।
কে এই বার্গম্যান?
ব্রিটিশ বংশোদ্ভূত সাংবাদিক ডেভিড বার্গম্যানের জন্ম ১৯৬৫ সালে। তার পিতা উত্তর লন্ডনের ডেন্টিস্ট অ্যালান বার্গম্যান। ডেভিড পড়াশুনা করেছেন বার্মিংহাম ইউনিভার্সিটিতে, রাজনীতি ও আইন বিষয়ে।এরপর যুক্তরাজ্যের টোয়েন্টি টোয়েন্টি টেলিভিশনে কাজ করেছেন তিনি।তবে কোথাও তেমন সুবিধা করতে পারেননি। সেখান থেকে বাংলাদেশে এসে বসবাসের সূত্রে বার্গম্যান কাজ করেছেন ঢাকা ট্রিবিউন, ডেইলি স্টার, বিডিনিউজ টোয়েন্টিফোর ডটকম ও দৈনিক নিউ এইজে।বর্তমানে তিনি নিজস্ব উদ্যোগে Bangladesh War Crimes Blog ও Bangladesh Politico নামে দুটো ব্লগ পরিচালনা করছেন।যুদ্ধাপরাধীদের বিচার প্রক্রিয়া শুরু হওয়ার পর থেকেই একের পর এক বিতর্কিত কাজের সাথে জড়িত হয়ে পড়েন এই ব্রিটিশ পেইড এজেন্ট।যার কারণে আদালত অবমাননা মামলা হয় তার বিরুদ্ধে। আর তার পক্ষে বিবৃতি দিয়ে তোপের মুখে পড়েন ডাঃ জাফরুল্লাহ ,আনু মুহম্মদের মতো বিশিস্ট ব্যক্তিরা।পরে অবশ্য তারা নিজেই স্বিকার করেন যে, বার্গম্যান সাহেব ব্লগে কি লিখেছিলেন তা না জেনেই তারা বক্তব্য দিয়েছেন।যা সে সময় টক অফ দ্য টাউওনে পরিণত হয়।
‘ওয়ার ক্রাইমস ফাইলস’ এর নির্মাতা বার্গম্যান ননঃ
বার্গম্যানের উল্লেখযোগ্য কাজের মধ্যে একটি হল, ১৯৯৫ সালে নির্মিত ডকুমেন্টারি। এ বছর তিনি ব্রিটিশ টিভি চ্যানেলের জন্য একাত্তর সালে বাংলাদেশে সংঘটিত গণহত্যা নিয়ে ‘ওয়ার ক্রাইমস ফাইল’ নামে একটি ডকুমেন্টারি তৈরি করেন।তার কাজের স্বীকৃতি হিসেবে যুক্তরাজ্যের রয়েল টেলিভিশন সোসাইটির পুরস্কার পেয়েছেন বার্গম্যান।বাংলাদেশে মুক্তিযুদ্ধ ও যুদ্ধাপরাধ নিয়ে নির্মিত তথ্যচিত্রের মধ্যে অন্যতম “ওয়ার ক্রাইমস ফাইল”। এমনকী বাংলাদেশের যুদ্ধাপরাধ ইস্যুতে এটাই প্রথম আন্তর্জাতিক পুরস্কারপ্রাপ্ত তথ্যচিত্র। ১৯৯৫ সালে তথ্যচিত্রটি নির্মাণ করে অালোচনায় অাসেন বাংলাদেশে বসবাসকারী ব্রিটিশ নাগরিক ডেভিড বার্গম্যান। বেশ কয়েকটি অনলাইন সূত্রে উল্লেখ অাছে ডেভিড বার্গম্যান ওই তথ্যচিত্রের পরিচালক। বাংলা ট্রিবিউনের অনুসন্ধানে দেখা গেছে “ওয়ার ক্রাইমস ফাইল” তথ্যচিত্রের পরিচালক ছিলেন হাওয়ার্ড ব্র্যাডবার্ন। তথ্যচিত্রটিতে একজন প্রতিবেদক হিসেবেই কাজ করেছেন বার্গম্যান।

ডেভিড বার্গম্যান পরিচালক নাকি প্রতিবেদক? এমন প্রশ্নের জন্ম দেয় বার্গম্যানের ব্যক্তিগত ব্লগপ্রোফাইলের পরিচিতি অংশ। সেখানে এই তথ্যচিত্রের সঙ্গে তিনি 'যুক্ত' ছিলেন বলে উল্লেখ করেছেন। প্রোফাইলে এ সম্পর্কে তিনি উল্লেখ করেছেন, “১৯৯৫ সালে রয়্যাল টেলিভিশন সোসাইটি অ্যাওয়ার্ড বিজয়ী চ্যানেল ফোর-এর প্রামাণ্যচিত্র 'ওয়ার ক্রাইমস ফাইল' নির্মাণে আমি যুক্ত ছিলাম। তথ্যচিত্রটি ১৯৭১ সালে স্বাধীনতা যুদ্ধের সময় যুদ্ধাপরাধের অভিযোগে অভিযুক্ত তিনজন মানুষকে নিয়ে এটি নির্মিত।” (“In 1995, I was involved in making the Royal Television Society award winning Channel Four documentary, the 'War Crimes File', a film about war crimes allegedly committed by three men during the 1971 War of Independence।”)
১৯৭১ সালে যুদ্ধাপরাধের সঙ্গে যারা জড়িত ছিলেন তাদের অনেকেই অবস্থান করছিলেন যুক্তরাজ্যে। বিষয়টি নিয়ে লন্ডনভিত্তিক চ্যানেল ফোর এবং টোয়েন্টি টোয়েন্টি টেলিভিশনের সহযোগিতায় নির্মাণ করা হয় “ওয়ার ক্রাইমস ফাইল”। যুদ্ধাপরাধে অভিযুক্ত চৌধুরী মুঈনুদ্দীনের বিরুদ্ধে বিভিন্ন তথ্য-উপাত্ত সংগ্রহ করে নির্মিত এই তথ্যচিত্র চ্যানেল ফোরে ১৯৯৫ সালের ৩ মে প্রচারিত হয়।
ওই সময়ে শহীদ জননী জাহানারা ইমামের নেতৃত্বে বাংলাদেশের জনগণ যুদ্ধাপরাধ বিষয়ে সোচ্চার হচ্ছিলেন। ধারণা করা হয় এজন্যই মুক্তিযুদ্ধের পক্ষের শক্তির কাছে “ওয়ার ক্রাইমস ফাইল” অন্যরকম অনুভূতির জন্ম দেয়। তখনই অালোচনায় অাসেন ডেভিড বার্গম্যান। তথ্যচিত্রটি নির্মাণের জন্য তিনি বাংলাদেশে এসেছিলেন। গবেষণা কাজে ওই সময় দেশের কিছু তরুণ সাংবাদিকদের সহযোগিতাও নিয়েছিলেন তিনি।তথ্য-উপাত্তে পরিচালক বার্গম্যান
মুক্তিযুদ্ধের অনলাইন অার্কাইভ জেনোসাইড বাংলাদেশ ওয়েবসাইটে (http://www.genocidebangladesh.org/?p=542) এই তথ্যচিত্রের পরিচিতিতে বার্গম্যানকে পরিচালক হিসেবে উল্লেখ করা হয়েছে। এমন তথ্যবিভ্রাট প্রসঙ্গে বার্গম্যান বাংলা ট্রিবিউনকে বলেন, “আপনারা genocidebangladesh.org ওয়েবসাইট কর্তৃপক্ষকে প্রশ্ন করতে পারেন। এ তথ্য কেন তারা প্রকাশ করলো। আমি কোথাও বলিনি ওই তথ্যচিত্রের পরিচালক অামি ছিলাম। যদিও এ তথ্যচিত্রের দৃশ্যধারণ ও সম্পাদনায় হাওয়ার্ডের ভূমিকা ছিল খুবই গুরুত্বপূর্ণ, তিনি কিন্তু এর গবেষণা, অনুসন্ধান, নির্মাণ ও প্রচারে যুক্ত ছিলেন না। হতে পারে এ কারণেই এ তথ্যচিত্রের সঙ্গে তার যোগাযোগটা অতটা পরিচিতি পায়নি। আর তাই এটা দুঃখজনক; কেননা তার ভূমিকা ছিল সত্যিই গুরুত্বপূর্ণ।”
মুক্তিযুদ্ধের তথ্যনির্ভর গুরুত্বপূর্ণ এই ওয়েবসাইটে এ ধরনের ভুল তথ্য কেন রয়ে গেল? এ প্রসঙ্গে জেনোসাইড বাংলাদেশ ওয়েবসাইটের একজন উপদেষ্টা সালিম সামাদ বাংলা ট্রিবিউনকে বলেন, সবাই চেষ্টা করে সঠিক তথ্য তুলে ধরতে। এটি একটি অার্কাইভ। অনেক মানুষ এখান থেকে তথ্য নেয়। সেক্ষেত্রে অবশ্যই এমন ভুল থাকা উচিত হয়নি।
তবে জেনোসাইড বাংলাদেশ ওয়েবসাইটের অন্যতম উদ্যোক্তা সুশান্ত দাস গুপ্ত বাংলা ট্রিবিউনকে বলেন, অামরা অন্য একটি মাধ্যম থেকে জানতে পেরেছিলাম ডেভিড বার্গম্যান এই তথ্যচিত্রের পরিচালক। কিন্তু তথ্যটি যদি ভুল হয় তবে শিগগিরই যাচাই করে সংশোধন করে নেওয়া হবে।
শুধু জেনোসাইড বাংলাদেশ ওয়েবসাইট নয়, অনলাইন তথ্যভাণ্ডার হিসেবে খ্যাত উইকিপিডিয়ায় বার্গম্যানের পরিচিতি নিয়ে যেসব তথ্য অাছে সেখানেও উল্লেখ করা অাছে “ওয়ার ক্রাইমস ফাইল” তথ্যচিত্রের পরিচালক তিনি।ইউটিউবে “ওয়ারক্রাইম বিডি” চ্যানেলে অাপলোডকৃত এই তথ্যচিত্র সম্পর্কে বলতে গিয়েও বার্গম্যানকেই পরিচালক হিসেবে উল্লেখ করা হয়েছে।
“ওয়ার ক্রাইমস ফাইল” তথ্যচিত্রের সমাপ্তিতে (ক্রেডিট লাইনে) এর সঙ্গে জড়িতের নামে দেখা যায় বার্গম্যান একজন প্রতিবেদক(রিপোর্টার) হিসেবে কাজ করেছেন। পরিচালক হিসেবে কাজ করেছেন হাওয়ার্ড ব্র্যাডবার্ন। অথচ বাংলাদেশের মানুষের কাছে ব্র্যাডবার্ন নামটি অজানাই রয়ে গেছে। ডেভিড বার্গম্যান কোথাও
কখনও পরিচালকের নাম বলেছেন বলেও অনুসন্ধানে পাওয়া যায়নি।
এমনকি ২০১৩ সালের ২৩ ডিসেম্বর বিবিসি বাংলায় দেওয়া এক সাক্ষাৎকারে বার্গম্যান এ সংক্রান্ত একটি প্রশ্নের উত্তরে বলেন, “...একবার বন্ধুর সঙ্গে কথা বলার সময় জানলাম ইস্ট লন্ডনের মসজিদের কোনো একজন বাংলাদেশে যুদ্ধাপরাধের সঙ্গে জড়িত ছিল। অামি বাংলাদেশ সম্পর্কে তখন তেমন কিছু জানতাম না। … বিষয়টি সম্পর্কে খোঁজ নিলাম। খানিকটা অনুসন্ধানের পর মনে হলো একটা ভালো প্রতিবেদন হতে পারে। ঠিক ওই সময় চ্যানেল ফোর থেকে এই ডকুমেন্টারি বানানোর জন্য একটি ফান্ড পেয়ে গেলাম। এভাবেই বাংলাদেশে অাসা। স্থানীয় বাংলাদেশি সাংবাদিকদের সহযোগিতায় এই ডকুমেন্টারি বানিয়েছিলাম। তখন এখানে ছয় মাস ছিলাম।”
এখানেও হাওয়ার্ড ব্র্যাডবার্নের কথা উল্লেখ করেননি বার্গম্যান।
বাংলা ট্রিবিউনের সঙ্গে বার্গম্যানের যোগাযোগ হয় ইমেইলের মাধ্যমে। ইমেইলে একটি প্রশ্নের জবাবে ২০১৩ সালের ৮ নভেম্বর নিউএইজ পত্রিকায় প্রকাশিত “Tracking down the killers” শিরোনামে নিজের একটি লেখার লিংক দেন বার্গম্যান। তাতে অনেকের প্রসঙ্গ অাসলেও কোথাও হাওয়ার্ড ব্র্যাডবার্নের কথা উল্লেখ করেননি।
বার্গম্যান বাংলা ট্রিবিউনকে বলেন, “হাওয়ার্ড ব্র্যাডবার্ন ছিলেন এই ছবিটির (ওয়ার ক্রাইমস ফাইল) পরিচালক। অর্থাৎ এটি পরিচালনা করা, এডিটিং, সব কিছুর দায়িত্বেই তিনি ছিলেন। সে সময়ই হাওয়ার্ড বেশ অভিজ্ঞ চলচ্চিত্র নির্মাতা ছিলেন। আমি নিশ্চিত সময়ের সঙ্গে তিনি আরও অভিজ্ঞ পরিচালক হয়ে উঠেছেন।”
তাহলে কে এই ব্র্যাডবার্ন? তার সম্পর্কে জানতে চাইলে বার্গম্যান কিছুটা এড়িয়ে গিয়ে বলেন, “গুগলে হাওয়ার্ডের নাম খুঁজে দেখতে পারেন। তার সম্পর্কে এবং তার নির্মিত ছবি সম্পর্কে খোঁজ পাবেন।”
গুরুত্বপূর্ণ সব সোর্সে ওয়ার ক্রাইমস ফাইলের তথ্য-বিভ্রাট প্রসঙ্গে সাংবাদিক জুলফিকার অালি মাণিককে প্রশ্ন করা হয়। তিনি এই তথ্যচিত্রে গবেষক দলের সদস্য হিসেবে কাজ করেছিলেন। মাণিকের মতে, “ক্রেডিট লাইনে যার নাম অাছে তিনিই অাসল পরিচালক। বার্গম্যান এখানে রিপোর্টার হিসেবে কাজ করেছিলেন। এছাড়া অামার জানা মতে বার্গম্যান কোথাও নিজেকে পরিচালক হিসেবে দাবি করেননি।”
মাণিক অারও বলেন, “ভুলটা হচ্ছে তাদের যারা গণমাধ্যমে বার্গম্যানকে এই তথ্যচিত্রের পরিচালক হিসেবে পরিচয় করিয়ে দিয়েছিলেন।”
ঘাতক দালাল নির্মূল কমিটির ভারপ্রাপ্ত সভাপতি শাহরিয়ার কবির এ প্রসঙ্গে বলেন, বার্গম্যান এই তথ্যচিত্র নির্মাণের পেছনে মূখ্য ভূমিকায় ছিলেন। তিনি প্রতিবেদক হলেও তার ভূমিকা অস্বীকার করা যাবে না। কিন্তু পরে তিনি পুরো ১৮০ ডিগ্রি ঘুরে গেছেন।
বার্গম্যান সম্পর্কে শাহরিয়ার কবির অারও বলেন, অামার “যুদ্ধাপরাধ-৭১” তথ্যচিত্রে বার্গম্যানের সাক্ষাৎকার নিয়েছি। তখন তিনি যুদ্ধাপরাধীদের বিচারের পক্ষে জোরালো কথা বলেছেন। কিন্তু এখন তার অবস্থান বদলে গেছে।
১৯৭১ সালে সংঘটিত যারা যুদ্ধাপরাধ করেছিল তাদের জবাবদিহিতা ও বিচার নিয়ে দৃষ্টিভঙ্গি বদলে গেছে, এমন অভিযোগ অস্বীকার করে ডেভিড বার্গম্যান জানি‌‌‌য়েছেন, ছবিটা তৈরির সময় তিনি যেমন জবাবদিহিতার সমর্থন করেছিলেন, এখনও তা-ই করছেন। বাংলা ট্রিবিউনের অনুসন্ধানে যে 'তথ্য বিভ্রাট' বের হয়েছে যা সংশোধনের কোনো উদ্যোগ নেওয়া হয়েছে বলেও দেখা যায়নি। বাংলাদেশের মুক্তিযুদ্ধের ইতিহাসের অংশ হয়ে যাওয়া “ওয়ার ক্রাইমস ফাইল” তথ্যচিত্রটি যুদ্ধাপরাধীদের বিচারের অন্যতম দলিল হিসেবে চিহ্নিত হতে পারে। আর তাই সব ধরনের রেফারেন্স কিংবা সূত্রে হাওয়ার্ড ব্র্যাডবার্নের নাম পরিচালক হিসেবে তুলে ধরার গুরত্ব অনুভব করছেন সবাই।{বাংলা ট্রিবিউন রিপোর্ট}
***
বার্গম্যানের বিরুদ্ধে মামলাঃ
মানবতাবিরোধী অপরাধের বিচারের প্রক্রিয়া নিয়ে অবমাননাকর মন্তব্য করার দায়ে বাংলাদেশে বসবাসরত ব্রিটিশ সাংবাদিক ডেভিড বার্গম্যানকে কারাদণ্ড দেন আন্তর্জাতিক অপরাধ ট্রাইব্যুনাল-২।মামলার কার্যক্রম চলাকালীন তিনি কারাদণ্ড হিসেবে এজলাসে এই সাজা ভোগ করেন।একই সঙ্গে বার্গম্যানকে পাঁচ হাজার টাকা জরিমানা, অনাদায়ে সাত দিনের কারাদণ্ডাদেশ দেওয়া হয়।বিচারপতি ওবায়দুল হাসানের নেতৃত্বে তিন সদস্যের ট্রাইব্যুনাল-২ গতকাল এ আদেশ দেন। আদেশে বলা হয়, ট্রাইব্যুনালের কার্যক্রম চলা পর্যন্ত ডেভিড বার্গম্যান এই কারাদণ্ড ভোগ করবেন। দুপুর সোয়া ১২টার দিকে এ আদেশের কয়েক মিনিটের মধ্যে ট্রাইব্যুনালের কার্যক্রম শেষ হয়।
এ বিষয়ে রাষ্ট্রপক্ষের কৌঁসুলি তুরিন আফরোজ প্রথম আলোকে বলেন, রায় ঘোষণার পর যতক্ষণ পর্যন্ত ট্রাইব্যুনালের কার্যক্রম চলেছে, ততক্ষণ পর্যন্ত এজলাসে ডেভিড বার্গম্যানের উপস্থিতি কারাদণ্ড হিসেবে বিবেচিত হবে। ট্রাইব্যুনালের কার্যক্রম শেষ হওয়ার সঙ্গে সঙ্গে তাঁর কারাভোগও শেষ হয়েছে।তাঁর বিরুদ্ধে গত ১৮ ফেব্রুয়ারি সুপ্রিম কোর্টের আইনজীবী আবুল কালাম আজাদ আদালত অবমাননার অভিযোগ আনেন।অভিযোগে বলা হয়, বার্গম্যানের নিজস্ব ব্লগে (বাংলাদেশ ওয়ারক্রাইমস ডট ব্লগস্পট ডট কম) তিনটি লেখায় মুক্তিযুদ্ধকালে শহীদদের সংখ্যা নিয়ে প্রশ্ন তোলা এবং ট্রাইব্যুনালের বিচারপ্রক্রিয়া নিয়ে অবমাননাকর মন্তব্য করা হয়েছে।লেখাগুলো হলো: ‘আযাদ জাজমেন্ট এনালাইসিস ১: ইন অ্যাবসেন্সিয়া ট্রায়ালস অ্যান্ড ডিফেন্স ইনএডেকোয়েসি’, ‘আযাদ জাজমেন্ট এনালাইসিস ২: ট্রাইব্যুনাল অ্যাসাম্পশন’ এবং ‘সাঈদী ইনডাইক্টমেন্ট: ১৯৭১ ডেথস’। আইনজীবী মিজান সাঈদ, মোকসেদুল ইসলাম ও এনামুল কবির এই আবেদনের পক্ষে শুনানি করেন। বার্গম্যানের পক্ষে ছিলেন আইনজীবী মোস্তাফিজুর রহমান খান। দুই পক্ষে দীর্ঘ শুনানি হয়।
আদেশ: এই ট্রাইব্যুনালের অপর দুই সদস্য হলেন বিচারপতি মো. মজিবুর রহমান মিয়া ও বিচারপতি মো. শাহিনুর ইসলাম। এ সময় এজলাসে থাকা বার্গম্যানকে দাঁড়াতে বলেন ট্রাইব্যুনাল। তিনি দাঁড়ালে ট্রাইব্যুনাল বলেন, ‘আমরা এখন আদেশ পড়ে শোনাব। এ সময় আপনি বসতে পারেন, তবে চূড়ান্ত আদেশের সময় আবার দাঁড়াবেন। তবে নোট নিতে পারবেন না।’ নোট নেওয়ার বিষয়ে বার্গম্যান বলেন, ‘কিন্তু আমার আইনজীবী উপস্থিত নেই।’ ট্রাইব্যুনাল বলেন, ‘সেটা আপনার সমস্যা।’
এরপর আদেশ পড়া শুরু করেন বিচারপতি ওবায়দুল হাসান। একপর্যায়ে ‘সাঈদী ইনডাইক্টমেন্ট: ১৯৭১ ডেথস’ লেখায় মুক্তিযুদ্ধে শহীদদের সংখ্যা নিয়ে বার্গম্যানের প্রশ্ন তোলা প্রসঙ্গে ট্রাইব্যুনাল বলেন, এর মাধ্যমে আদালত অবমাননা না হলেও কোনোভাবেই জনস্বার্থে ও ভালো বিশ্বাসে এই প্রশ্ন তোলা হয়নি। বরং শহীদদের সংখ্যা নিয়ে এই বিতর্ক এমন সময় তোলা হয়েছে, যখন ট্রাইব্যুনালের সামনে আরও অনেক বিচারাধীন মামলা ছিল। মুক্তিযুদ্ধ বাঙালির একটি আবেগের জায়গা। ঐতিহাসিকভাবে মীমাংসিত বিষয়গুলো নিয়ে ভবিষ্যতে আর কোনো সমালোচনা না করার জন্য বার্গম্যানকে সতর্ক করেন ট্রাইব্যুনাল।ট্রাইব্যুনাল বলেন, তবে বাকি দুটি লেখায় আদালত অবমাননাকর উপাদান রয়েছে। যে পদ্ধতিতে ও বিদ্রূপপূর্ণ ভাষায় বার্গম্যান তাঁর লেখায় মন্তব্য করেছেন, তা ট্রাইব্যুনালের কর্তৃত্বকে খাটো করেছে। পেশায় সাংবাদিক হয়ে তিনি বরং সেই সব ব্যক্তি বা গোষ্ঠীর মুখপাত্রের মতো কাজ করছেন, যারা এই বিচারপ্রক্রিয়ার বিরুদ্ধে অযৌক্তিক, পক্ষপাতমূলক ও কুরুচিপূর্ণ প্রচারণা চালাচ্ছে।
পর্যবেক্ষণ: ট্রাইব্যুনাল পর্যবেক্ষণে বলেন, জাতির গর্ব মুক্তিযুদ্ধকে নিয়ে বার্গম্যান যে ন্যায়ভ্রষ্ট দৃষ্টিভঙ্গি পোষণ করেন, তা তাঁর মানসিকতা পরীক্ষা করলেই বোঝা যায়। এ জন্য বার্গম্যানের অন্য একটি লেখা পরীক্ষা করেছেন ট্রাইব্যুনাল। ইন্টারন্যাশনাল জাস্টিস ট্রিবিউন সাময়িকীর ২০১২ সালের ২৯ ফেব্রুয়ারি সংখ্যায় তাঁর ‘আইসিটি: ক্যান ওয়ান সাইডেড ট্রায়ালস বি ফেয়ার?’ শিরোনামে ওই নিবন্ধে লেখা হয়েছে, ‘ঢাকার ট্রাইব্যুনাল কাজ করছে একাত্তরের মার্চ থেকে ডিসেম্বর পর্যন্ত সেই সব ঘটনা নিয়ে, যখন সত্তরের নির্বাচনে জেতার পর আওয়ামী লীগ ক্ষমতায় যাওয়ার চেষ্টা করলে পাকিস্তানি সেনাবাহিনী তা প্রতিহত করতে বল প্রয়োগ করে। আওয়ামী লীগের সমর্থকেরা ছিল পূর্ব পাকিস্তানে (বর্তমানে বাংলাদেশ) বসবাসকারী বাঙালি। পাকিস্তানি সেনা এবং আওয়ামী লীগের সমর্থক ও অন্যদের মধ্যে যুদ্ধ তখন শেষ হয়, যখন ভারতীয় সেনারা বাঙালি মুক্তিযোদ্ধাদের পক্ষে এতে হস্তক্ষেপ করে।’ প্রথমত, লেখার শিরোনামে মানবতাবিরোধী অপরাধের বিচারপ্রক্রিয়াকে বার্গম্যান ‘একপক্ষীয় বিচার’ বলে উল্লেখ করেছেন। দ্বিতীয়ত, বাঙালির আত্মপরিচয়ের যুদ্ধ একাত্তরের মুক্তিযুদ্ধকে তিনি ‘পাকিস্তানি সেনা ও আওয়ামী লীগের সমর্থকদের মধ্যে যুদ্ধ’ হিসেবে উল্লেখ করেছেন।
ট্রাইব্যুনাল বলেন, ‘আমরা বিস্মিত এই দেখে যে কীভাবে ও কিসের ভিত্তিতে বিদেশি নাগরিক ডেভিড বার্গম্যান মুক্তিযুদ্ধ সম্পর্কে এ ধরনের ন্যায়ভ্রষ্ট মানসিকতা নিয়ে বাংলাদেশে কাজ করছেন। এটা আমাদের কাছে পরিষ্কার নয়। তবে এটা আমাদের বিষয় নয়। সরকারের সংশ্লিষ্ট কর্তৃপক্ষ এসব বিষয়ের আইনগত দিক খতিয়ে দেখতে পারে।’
এর আগে ২০১১ সালের ১ অক্টোবর নিউ এজ-এ ‘অ্যা ক্রুসিয়াল পিরিয়ড ফর আইসিটি’ শিরোনামের মন্তব্য প্রতিবেদনের জন্য বার্গম্যান, পত্রিকাটির সম্পাদক নুরুল কবির ও প্রকাশক আ স ম শহীদুল্লাহ খানের বিরুদ্ধে আদালত অবমাননার অভিযোগে রুল দেন ট্রাইব্যুনাল-১। ২০১২ সালের ১৯ ফেব্রুয়ারি ওই রুল নিষ্পত্তি করে আদেশের সময় ট্রাইব্যুনাল বার্গম্যানকে ‘সর্বোচ্চ সর্তক’ করে বলেন, ওই প্রতিবেদনের একটি অংশ ‘অত্যন্ত অবমাননাকর।’
ভার্সিটি যাওয়ার পথে চৌধুরীহাটে ছাত্র ইউনিয়নের একটি চিকা চোখে পড়ত যাতে লেখা ছিল ,"তোমার স্বদেশ লুট হয়ে যায় প্রতিদিন প্রতিরাতে, বিরুদ্ধতার চাবুক কখন উঠবে তোমার হাতে?'
আজ এইসব কুলাঙ্গারের কর্মকাণ্ড দেখে আসলেই সেই চাবুকটা দিয়ে চাবকাতে খুব ইচ্ছে করে।
আরো পড়ুনঃ
http://www.deshebideshe.com/news/details/42299#sthash.YfmATaeS.dpuf
http://www.newsboxbd.com/?p=36763#sthash.AG2pk2di.dpuf

