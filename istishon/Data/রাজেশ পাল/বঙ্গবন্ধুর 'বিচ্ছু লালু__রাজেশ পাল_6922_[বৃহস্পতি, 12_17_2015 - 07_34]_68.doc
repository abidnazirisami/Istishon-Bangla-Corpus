বঙ্গবন্ধুর 'বিচ্ছু লালু_



২৪ শে জানুয়ারী,১৯৭২। বঙ্গবীর টাইগার কাদের সিদ্দিকীর কাদেরিয়া বাহিনীর মুক্তিযোদ্ধারা অস্ত্র সমর্পণ করছেন বাংলাদেশ সেনাবাহিনীর কাছে। বঙ্গবন্ধু নিজেই এসেছেন।সারিবদ্ধভাবে একে একে এগিয়ে আসছেন কাদেরিয়া বাহিনীর কমাণ্ডাররা।যে মহামানবের ডাকে লড়াইয়ে গিয়েছিলেন তারা আজ তার কাছেই করছেন অস্ত্র সমর্পণ।কাল থেকে আবার ফিরে যাবেন স্বাভাবিক জীবনে।সকলের মখে বিজয়ের হাসি।হঠাত ভিড় ঠেলে এগিয়ে এলো একটি ১০/১২ বছরের বাচ্চা ছেলে।পড়নে খাকি পোশাক।হাতে স্টেনগান।অবাক দৃষ্টিতে বঙ্গবন্ধু চেয়ে রইলেন এই ক্ষুদে সৈনিকের দিকে।বঙ্গবন্ধুর পায়ের কাছে অস্ত্র নামিয়ে রাখলো ছেলেটি।তারপর অভিবাদন জানালো সামরিক কায়দায়।বিস্ময়ের ঘোর কাটতেই বঙ্গবন্ধু ফিরে চাইলেন কাদের সিদ্দিকীর দিকে।
--- “এই ছেলেটা কে রে কাদের?’’
--- “ওর নাম লালু। আমাদের দলের সবচেয়ে কমবয়সী সদস্য।আর সবচেয়ে সাহসীদের একজন ও সেই সাথে।‘’স্মিতহাস্যে উত্তর টাইগারের।
এতটুকু ছেলের সাহস দেখে আবেগআপ্লুত হয়ে পড়লেন বঙ্গবন্ধু।দুহাতে আলিঙ্গন করে তুলে নিলেন কোলে।বললেন,
--- -‘সাব্বাস বাংলার দামাল ছেলে।’ তুই আসলেই একটা বিচ্ছু।আজ থেকে তোর নাম বিচ্ছু লালু।
বীরমুক্তিযোদ্ধার মধ্যে বঙ্গবন্ধুর বীরবিচ্ছু ও সর্বকনিষ্ঠ বীরমুক্তিযোদ্ধা হলেন টাঙ্গাইলের গোপালপুর পৌরশহরের সূতীপলাশ পাড়া গ্রামের শহীদুল ইসলাম লালু। তিনি মাত্র ১৩ বছর বয়সে মহান স্বাধনীনতা যুদ্ধে বীরত্বপূর্ণ অবদান রেখে বীরপ্রতীক খেতাব পেয়ে ছিলেন। তার পিতার নাম মোহাম্মদ হেলাল উদ্দিন, মাতা আমিনা বেগম। তিনি তিন ভাই ও এক বোনের মধ্যে সবার ছোট ছিলেন। ছোট বেলা থেকেই অত্যান্ত সাহসী ও দুরন্ত প্রকৃতির ছিলেন শহীদুল। ১৯৭১ সালের স্বাধীনতা যুদ্ধের সময় গোপালপুরে পাকহানাদার বাহিনী ফায়ারিং শুরু করলে স্থানীয়রা প্রাণ ভয়ে এলাকা ছাড়া শুরু করলে কিশোর শহীদুল ইসলামও স্বজনদের সঙ্গে পালিয়ে বর্তমান ধনবাড়ী উপজেলার কেরামজানী নামক স্থানে আশ্রয়নেয়। দুরন্ত লালুর সাথে কেরামজানী বাজার ও স্কুল মাঠে বীরমুক্তিযোদ্ধাদের সাথে পরিচয় ঘটে। বীরমুক্তিযোদ্ধার তাকে মুক্তিযুদ্ধে অংশ গ্রহন করার প্রস্তাব দেয়। তাদের প্রস্তাবে লালু রাজী হলে মুক্তিযোদ্ধা দলের কমান্ডার কাজী হুমায়ুন আশরাফ বাঙ্গাল ও আনোয়ার হোসেন পাহাড়ী কাছে ডেকে নিয়ে ঠিকানা জানতে চায়। তারপর হতেই সে মুক্তিযোদ্ধা ক্যাম্পে ফুট ফরমাশ কাজে লেগে যায়। বীরমুক্তিযোদ্ধাদের চা-পানি খাওয়ানোর পাশা-পাশি মাঝে মধ্যে অস্ত্র পরিস্কারের কাজও করতেন। এ ভাবেই অস্ত্র ধরা শেখেন কিশোর শহীদুল। সপ্তাহ খানেক পর মুক্তিযোদ্ধা দলের সাথে ট্রেনিং করার জন্য ভারত চলে যান। ভারতে গিয়ে অন্যান্য মুক্তিযোদ্ধাদের সাথে ট্রেনিংএ অংশ গ্রহন করে অস্ত্র হিসেবে স্ট্রেনগান ও গ্রেনেড পান। আর পোশাক হিসেবে হাফপ্যান্ট, গেঞ্জি ও মাথার ক্যাপ। ট্রেনিংয়ের সময় ভারতের তুরা ক্যাম্পে মুক্তিযুদ্ধের প্রশিক্ষণকালে ব্রিগেডিয়ার সামসিং শহীদুল ইসলামের নামের সাথে লালু নামটি যুক্ত করে দেন। সেই থেকে শহিদুল ইসলামের নাম হয়ে যায় শহিদুল ইসলাম লালু। যুদ্ধের পরবর্তীতে তিনি লালু নামেই ব্যাপক পরিচিতি লাভ করে ছিলেন। এই লালু ভারতের তুরা ক্যাম্পে মুক্তিযুদ্ধের প্রশিক্ষণচলাকালীন সময়ে প্রতিদিন সকাল সন্ধ্যায় হুইসেল বাজিয়ে সব মুক্তিযোদ্ধাদেরকে লাইনে দাড় করিয়ে জাতীয় সঙ্গীত গেয়ে পতাকা উঠাতেন ও নামাতেন। এই কাজের সঙ্গে তাকে সহযোগীতা করতেন শ্যামল চন্দ্র দে ওরফে ভুলু। শ্যামল চন্দ্র দে সে সময় ভোলা ভোলা নাদুস নুদুস থাকায় তিনিও ব্রিগেডিয়ার সামসিং বাবাজীর কাছ থেকে সে ভুলু নামে অখ্যায়িত হয়েছিলেন। ভারতের তুরাতে লালু স্ট্রেনগান ও গ্রেনেড বিষয়ে ভালো শিক্ষা গ্রহন করে অন্যান্য মুক্তিযোদ্ধারের সাথে মুক্তিযোদ্ধে অংশ গ্রহন করার জন্য টাঙ্গাইলের গোপালপুরের কেরামজানীতে আসেন। শহীদুল ইসলাম লালুকে দায়িত্ব দেওয়া হয়েছিলো গোপালপুর থানার পাক হানাদার বাংকার গ্রেনেড মেরে উড়িয়ে দেওয়ার। বয়সে ছোট বলে সবার অলক্ষ্যে এ কাজ সহজে করা যাবে এবং ক্যাম্পের ভেতরে সহজে ঢুকতে পারবে, শত্র“ বলে সন্দেহও করবেনা কেউ। সে জন্য লালুকে এ দায়িত্ব দেওয়া হয়। নির্ধারিত দিনে লালু হাফপ্যান্ট পরে বিকেল বেলা তিনটি গ্রেনেড নিয়ে গোপালপুর থানার উদ্দেশ্যে রওনা হয়। থানার কাছে পৌঁছতে পৌঁছতে সন্ধ্যা ঘনিয়ে আসে। থানার গেটের সামনে বটগাছের নিচে যেতেই লালুর গ্রামের এক দূর সম্পর্কের এক ভাইয়ের সাথে দেখা হয়। সে তখন রাজাকারদের নিয়ে রাস্তা পাহারায়া ছিল। লালুকে দেখে জিজ্ঞাস করে ‘কিরে শহীদ এতো দিন কোথায় ছিলি?’ শহীদ উত্তর দেয়-‘ কোথায় আর যাবো চার দিকে শুধু গোলগুলি আমার ভয় লাগে তাই নানা বাড়ী গিয়ে ছিলাম’। তুই আমাদের ক্যাম্পে থেকে যা, ঐ বাংকারে পাঞ্জাবী সেনাদের চা-টা খাওয়াবি। সুযোগ হাত ছাড়া না করে প্রস্তাবে রাজি হয়ে যায় লালু। গ্রেনেড তিনটি থানার পেছনের পুকুর পাড়ে রেখে ক্যাম্পে প্রবেশ করে । এক সময় সুযোগ বুঝে সবার অগোচরে থানার ভেতরের একটি পরিত্যক্ত গ্রেনেড তিনটি রেখে তা ব্যবহারের সময় খুঁজতে থাকে। তারপর চা-পানি খাওয়ার ফাঁকে ফাঁকে চারদিকে কে কোথায় আছে তা লালু দেখে নেয়। তিনি তিনটি ব্যাংকার টাগের্ট করে নেয় যা সহজেই গ্রেনেড ফাঁটিয়ে উড়িয়ে দেওয়া সম্ভব। তাতে ক’জন পাক সেনা ঘায়েল হবে তার হিসাবও কষে নেন। একেক ব্যাংকারে ৫জন, ৪জন ও ৩জন করে পাক সেনা রয়েছে। তারা ভারী অস্ত্র নিয়ে ব্যাংকার গুলোতে পজিশন নিয়ে আছে। লালু ছোট হবার কারনে সকলের সন্দেহের বাইরে থেকে তার অভিষ্ট লক্ষ্যে পৌঁছতে সক্ষম হন।তিনি লুকিয়ে রাখা গ্রেনেড গুলো আনতে যায়। সেখানে লালু কিছুটা বিপদের সম্মুখীন হয়। গ্রেনেডের উপর শুয়ে ছিলো মস্তবড় একটা সাপ। সাপ চলে যাবার পর গ্রেনেড গুলোর সেফটিপিন খুলে দ্রুত প্রত্যেক ব্যাংকারের দিকে ছুড়ে মারেন। প্রচন্ড শব্দে বিস্ফোরিত হয় লালুর ছুড়ে মারা গ্রেনেড গুলো। এতে তিনটি ব্যাংকারের সবাই মারা যায়। আর সে দিনই মুক্তিযোদ্ধারা গোপালপুর থানা সহজেই দখল করে নেয়। লালু থানা থেকে জীবনের ঝুঁকি নিয়ে ফিরে আসে। সে দিন লালু ফিরে আসতে পারবে সে ধারণা কমান্ডারদেরও ছিলোনা। সৌভাগ্য ক্রমে বেচে গিয়ে শহীদুল ইসলাম লালু মহান মুক্তিযুদ্ধের এক অনন্য ইতিহাস রচনা করেন। এ ছাড়া শহীদুল ইসরাম লালু গোপালপুর, ভূঞাপুর, মধুপুর ও নাগরপুরের কয়েকটি রণাঙ্গনে যুদ্ধ করেছেন। আর অধিকাংশ সময়ে পাক বাহিনীর নজরদারীর কাজটি করতেন। তারা কোথায় অপারেশন পরিকল্পনা করে সব গোপান খবর জোগাড় করে লালু মুক্তিবাহিনীর কাছে পৌছে দিতো। ছদ্মবেশ ধারণ করে অগ্রীম খবর সংগ্রহের ব্যাপারে শহীদুল ইসলাম লালুর জুড়ি ছিলো না। অনেক সময় লালুর খবরের উপর ভিত্তি করে মুক্তিযোদ্ধারের পরবর্তী প¬্যান তৈরি হতো।তাকে নিয়ে সে সময় একটি পোস্টারও ছাপানো হয়,যা ব্যাপক সাড়া ফেলে।
মুক্তিযুদ্ধে জয়লাভ করলেও জীবনযুদ্ধে লালু ছিলেন পরাজিত। অভাব ও দারিদ্র্য ছিল নিত্যসঙ্গী। একদিন প্রাণের কঠিন বাস্তবতাকে মেনে নিয়ে ছুটে আসেন ঢাকায়। ঢাকায় এসে ঠেলাগাড়ি ঠেলা, রাজমিস্ত্রী ও সোয়ারীঘাটের কুলিগিরি সব করেছেন। হোটেলে বাবুর্চির সহকারী হিসেবেও কাজ করেন।এরই মধ্যে সময় গড়িয়ে যায়, চলে আসে ১৯৯৬ সাল। আরো আশ্চর্য ব্যাপার, এই বীর তার বীরপ্রতীক খেতাব পাওয়ার কথা জানতে পেরেছিলেন ৩০ বছর পর! যখন তাঁর শরীরে দুরারোগ্য ব্যাধি বাসা বেঁধেছে। তাঁর এই রোগ পাকিস্তানি বাহিনীর চেয়েও ভয়ানক। তখন আক্ষেপ করে এই বীর বলেছিলেন, ‘আমার থিকা অল্প বয়সী লোকজন মুক্তিযোদ্ধা ভাতা তুলে। আমি ১২ বছর বয়সে যুদ্ধ করছি, তারা তাহলে কত বছর বয়সে যুদ্ধ করছে? মুক্তিযোদ্ধার তালিকায় কত ভুয়া মুক্তিযোদ্ধা ঢুইকা গেছে, তারা ভাতাও তোলে। আর আমার পোলাপাইন না খাইয়া থাকে। কী করুম, আমি মূর্খ মানুষ। ছোটো লোকের পোলা।’মুক্তিযুদ্ধের কাগজপত্র খুঁজতে গিয়ে দেখা গেল বাংলাদেশ সরকারের ১৯৭৩ সালের ১৫ ডিসেম্বর প্রকাশিত গেজেটে খেতাবপ্রাপ্ত বীরমুক্তি সেনাদের তালিকায় তাঁর নাম রয়েছে। লালুর নাম রয়েছে ৪২৬ জন বীরপ্রতীক খেতাবপ্রাপ্তদের মধ্যে। তাঁর নম্বর ৪২৫।তাঁর নাম ছাপা হয়েছে ‘শহীদ ইসলাম, প্রযত্নে আব্দুল কাদের সিদ্দিক, টাঙ্গাইল।’ খবর পড়ে তৎকালীন প্রধানমন্ত্রী লালুকে দপ্তরে ডেকে পাঠান এবং তাকে সম্মানিত করেন।
এর পর শহীদুল ইসলাম লালু সশস্ত্র বাহিনী দিবস ২০০০, আজীবন সংবর্ধনা ২০০৩, শেখ হাসিনা ও খালেদা জিয়া কর্তৃক পুরস্কার ও অর্থিক অনুদান, মিশরের রাষ্ট্রদূত কর্তৃক পুরস্কার সহ আরো অনেক খেতাবে ভূষিত হয়ে ছিলেন। তারপরও মানবেতর জীবন যাপন করে চার সন্তানের জনক বঙ্গবন্ধুর বীর বিচ্ছু ও দেশের সর্ব কনিষ্ঠ বীরপ্রতীক শহীদুল ইসলাম লালু ২০০৯ সালের ২৫ মে ঢাকাস্থ মীরপুরে বাস ভবনে শেষ নিঃশ্বাস ত্যাগ করেন। রাষ্ট্রীয় মর্যাদায় এ বীরমুক্তিযুদ্ধার মরদেহ মিরপুরেই সমাহীত করা হয়।
তথ্যসূত্রঃ
ত্রঃhttp://aporadhtothyachitra.com/%E0%A6%AC%E0%A6%99%E0%A7%8D%E0%A6%97%E0%A...http://www.ntvbd.com/opinion/31610/%E0%A6%8F%E0%A6%95%E0%A6%9C%E0%A6%A8-...

