কেমন হবে বাঙলাস্তান_ 


কেমন হবে বাঙলাস্তান? 
লেখক যাবে ,প্রকাশক যাবে , বিক্রেতা যাবে , ক্রেতা যাবে ,পাঠক যাবে , শাহবাগের প্রতিবাদী মুখগুলো যাবে , অনলাইন এক্টিভিস্ট ,প্রতিবাদী সাংবাদিকরা যাবে , একে একে সবাই যাবে। 
কেউ যাবে দেশ ছেড়ে ,কেউ যাবে পৃথিবী ছেড়ে। 
হয়তো আসবে আরেকটি ১৫ ই আগস্ট। ছাত্রলীগের সোনার ছেলেরা সব লুকিয়ে পরবে গর্তে। অফ হয়ে যাবে সিপি গ্যাং এর বীরত্বেপূর্ণ আইডিগুলো। হেফাজত আর ওলামা লীগ মিতালি পাতাবে জামাতীদের সাথে।ক্ষমতার মসনদে কেউ হবেন শাহানশাহ ,কেউ কাজী ,কেউবা উজিরে আজম। 
বাতিল হবে যুদ্ধাপরাধের বিচার্। বাতিল হবে ট্রাইব্যুনাল। নতুন ট্রাইব্যুনালে বিচার হবে Imran H Sarker Bappaditya Basu Kamal Pasha Chowdhury দের্।
সংখ্যালঘুদের দিতে হবে জিজিয়া কর্। পাহাড়ীদের ছাড়তে হবে ভিটেমাটি। পাক বাংলার অখণ্ডতা রক্ষায় অসামান্য অবদানের স্বীকৃতি স্বরূপ রাস্ট্রীয় সম্মান বরাদ্দ হবে রাজাকারদের জন্য। গণ্ডগোলের বছরের দুষ্কৃতিকারী হিসেবে মুক্তিযোদ্ধাদের বিচার হবে বিশেষ ট্রাইব্যুনালে।রেডিও বাঙলাস্তান ক্ষণে ক্ষণে ঘোষণা করবে নিত্যনতুন "হালাল ই বাঙলাস্তানদের" নাম।
বন্ধ হবে পহেলা বৈশাখ ,পহেলা ফাল্গুন ,থার্টি ফার্স্টের মতো বেদাতী অপসংস্কৃতি। শহীদ মিনারে ফুল দেয়ার শিরক কাজ ও কেউ করবেনা। বেগম রোকেয়ার "অবরোধ বাসিনীরা" জানালার মোটা পর্দার ফাকেই দেখতে চাইবে আকাশের নীলিমা।
বদলে যাবে " আমার সোনার বাংলা " , বদলে যাবে "লাল সবুজ" , নতুন ভাবে লেখা হবে পাক বাংলার সংবিধান।
আর ছাপান্ন হাজার বর্গমাইলের বাঙলাস্তান জুড়ে চলবে নরপিশাচদের প্রলয়নাচন ………………

