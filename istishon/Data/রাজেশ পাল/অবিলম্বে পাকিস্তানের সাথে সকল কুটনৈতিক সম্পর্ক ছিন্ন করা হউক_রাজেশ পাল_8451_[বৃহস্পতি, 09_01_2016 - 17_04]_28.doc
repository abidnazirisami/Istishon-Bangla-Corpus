অবিলম্বে পাকিস্তানের সাথে সকল কুটনৈতিক সম্পর্ক ছিন্ন করা হউক



আমেরিকার দার্শনিক পণ্ডিত মারডেল বলেছিলেন, ‘যতদিন ইসরাইল ও পাকিস্তানের মতো দুটি রাষ্ট্র টিকে থাকবে, ততদিন পৃথিবীতে শান্তি প্রতিষ্ঠিত হওয়ার কোনো আশা নেই।’ বাংলাদেশকে প্রথম স্বিকৃতি দানকারী দেশটির নাম ইজরায়েল। শুনে চমকে ওঠার মতো হলেও এটাই ঐতিহাসিক সত্য। তাও একবার নয় দুইবার্।ইজরায়েলের প্রথম স্বীকৃতি আসে মুক্তিযুদ্ধের প্রথম প্রহরে। প্রবাসী বাংলাদেশ সরকারের কাছে একাত্তর সালের এপ্রিল মাসের আটাশ তারিখে বাংলাদেশকে স্বীকৃতির চিঠি পাঠায় তারা। স্বীকৃতির সাথে সাথে ছিল যুদ্ধে সাহায্য করার জন্য সমরাস্ত্র দেবার অঙ্গীকার। বাংলাদেশ সরকার সেই স্বীকৃতি গ্রহণ করে নি। সমরাস্ত্র সাহায্যের প্রস্তাবও প্রত্যাখান করে।
দ্বিতীয়বার তারা আনুষ্ঠানিক স্বীকৃতি দেয় বাহাত্তর সালের ফেব্রুয়ারী মাসের চার তারিখে। মন্ত্রীপরিষদের নিয়মিত সভার অপেক্ষা না করে সব মন্ত্রীর সাথে টেলিফোনে আলাপ করে, তাদের সম্মতি নিয়ে ইজরায়েলের পররাষ্ট্র মন্ত্রী বাংলাদেশের পররাষ্ট্রমন্ত্রী আবদুস সামাদ আজাদকে তারবার্তা পাঠান।Israel Recognizes Bangladesh
February 7, 1972
JERUSALEM (Feb. 6)
Israel has officially recognized the new state of Bangladesh. The announcement said that Foreign Minister Abba Eban informed Bangladesh Foreign Minister Abdus Samad Azad of the recognition in a cable Friday. The recognition decision was taken after telephone consultations with all members of the Cabinet Friday instead of waiting for today’s regular Cabinet meeting.
Source: http://www.jta.org/1972/02/07/archive/israel-recognizes-bangladesh
বাংলাদেশ সরকার ইজরায়েলের এই সদিচ্ছার কোনো উত্তর দেবারও প্রয়োজন বোধ করে নি।মধ্যপ্রাচ্যে ফিলিস্তিনিদের উপর নির্মম নির্যাতন ও বাংলাদেশের স্বাধীনতার প্রতি ইজরায়েলের প্রধান মিত্র আমেরিকার চরম বিরোধিতার কারণে প্রথমে তাজউদ্দীন আহমেদের মুজিবনগর সরকার , পরবর্তীতে বঙ্গবন্ধু নিজেই সেই স্বিকৃতি গ্রহণ করেন নি। আজো বাংলাদেশের পাসপোর্টে লেখা আছে "all countries except Israel " কোনরকম কূটনৈতিক সম্পর্ক ও নেই এই চাপিয়ে দেয়া রাস্ট্রটির সাথে।
পাকিস্তানের কাছে বাংলাদেশের মূলতঃ চারটি দাবী ছিলোঃ
১। গণহত্যার জন্য ক্ষমা প্রার্থনা,
২। অবিলম্বে বাংলাদেশের নায্য হিস্যা বা ক্ষতিপূরণ প্রদান
৩। এ দেশে আটকে পড়া পাকিস্তানিদের ফেরত নেওয়া।
৪। পাকিস্তানী ১৯৫ সেনা যারা সরাসরি বাংলাদেশে গণহত্যার সাথে জড়িত তাদের বিচার। 
এই দাবীগুলো নিয়ে নীচে সংক্ষিপ্ত আলোচনা করা হলো, 
ক।ক্ষমা প্রার্থনাঃ জাতিসংঘের ঘোষিত ইউনিভার্সাল ডিক্লেয়ারেশন অব হিউম্যান রাইটসে ১৯৮১ সালে বলা হয়েছে, ‘বাংলাদেশে সবচেয়ে কম সময়ে বেশি গণহত্যা করা হয়েছে।’ আব্দুল গাফফার চৌধুরীর মতে, “এই শাসকদের বাংলাদেশবিরোধী চেহারাটা আরও স্পষ্ট হয়ে ওঠে ঢাকায় ’৭১-এর যুদ্ধাপরাধী কাদের মোল্লার বিচার ও দণ্ডদানের সময়। পাকিস্তানের পার্লামেন্টে এই মৃত্যুদণ্ডদানের নিন্দাপ্রস্তাব পাস করা হয় এবং কাদের মোল্লাকে পাকিস্তানের মিত্র বলে ঘোষণা করা হয়। অর্থাৎ পাকিস্তানের শাসকরা স্বীকার করে নেন, বাংলাদেশের স্বাধীনতার শত্রু ঘাতক দলটি তাদের মিত্র এবং বাংলাদেশের সরকার ও জনগণের তারা মিত্র নন।
সম্প্রতি বাংলাদেশে একাত্তরের গণহত্যার দায়িত্ব সম্পূর্ণ অস্বীকার করে পাকিস্তানের শাসকরা মিথ্যাচারের যে দৃষ্টান্ত স্থাপন করেছেন, তার দ্বিতীয় উদাহরণ বর্তমান বিশ্বে নেই। গত মহাযুদ্ধে পোল্যান্ডে নির্মম হত্যাকাণ্ড চালানোর অপরাধের জন্য পরবর্তীকালে জার্মানির এক চ্যান্সেলর সেই দেশের রাজধানীতে গিয়ে নতজানু হয়ে ক্ষমা ভিক্ষা করেছেন। জাপান দ্বিতীয় মহাযুদ্ধের সময় বন্দি নির্যাতনের অপরাধ স্বীকার করে ক্ষতিগ্রস্তদের ক্ষতিপূরণ দিতে চেয়েছে। একমাত্র পাকিস্তান ’৭১ সালে বাংলাদেশে বর্বর গণহত্যা চালানোর জন্য আজ পর্যন্ত ক্ষমা প্রার্থনা করেনি। কোনো প্রকার ক্ষতিপূরণ দেয়ার কথা বলেনি। পাকিস্তানের শাসকরা মানবতার বিরুদ্ধে তাদের এই জঘন্য অপরাধের জন্য আজ পর্যন্ত অনুতপ্ত হননি, বিবেকপীড়া বোধ করেননি এবং বাংলাদেশের কাছে ক্ষমা প্রার্থনা করেননি। ”
২০০৯ সালের মে মাসের ১৩ তারিখ, পাকিস্তান পররাষ্ট্র মন্ত্রনালয় একাত্তরে সংঘটিত যুদ্ধাপরাধ সর্ম্পকে বিবৃতি দিয়ে বলে, “ঢাকা অতীতের ঘটনা ভুলে যাবে ও আমাদেরকেও ভুলতে দিবে এবং বাংলাদেশের দাবীকৃত হত্যা সম্পর্কে পাকিস্তান কিছু জানে না। বাংলাদেশের দাবিকৃত ত্রিশ লক্ষ শহীদের সংখ্যাটি অযৌক্তিক। একটি দেশের প্রায় ০৫% জনগনকে নয় মাসে হত্যা করা অসম্ভব। এছাড়া, কিছু দেশ যুদ্ধাপরাধীদের বিচারে বাংলাদেশকে প্রভাবিত করার মাধ্যমে বাংলাদেশ-পাকিস্তান সম্পর্ককে শীতল করার চেষ্টা করছে।”
একই বছরের ০৮ জুন, পাকিস্তান পররাষ্ট্র মন্ত্রনালয়ের সচিব মাসুদ খালি একটি প্রেস ব্রিফিংয়ে বলে, “বাংলাদেশ যদি বিচার পক্রিয়ার দিকে যাত্রা অব্যাহত রাখে; তবে, পাকিস্তান-বাংলাদেশ সম্পর্ক শীতল হতে পারে”।
তেহরিক-ই ইনসাফ দলের প্রধান কসাই নিয়াজীর আত্মীয় সাবেক ক্রিকেটার ইমরান খান বলে, “একাত্তরে হত্যা-ধর্ষণে দোষী সাব্যস্ত হয়ে মৃত্যুদণ্ডে দণ্ডিত জামায়াত নেতা আব্দুল কাদের মোল্লা নির্দোষ ছিল”।
বাংলাদেশকে নিয়ে এখনো পাকিস্তান-ফেডারেশানের স্বপ্ন দেখতে থাকা পাকিস্তানের স্বরাষ্ট্রমন্ত্রী চৌধুরী নিসার আলী খান কাদের মোল্লার ফাঁসিতে গভীর শোক প্রকাশ করে বলে, “বাংলাদেশ হওয়ার আগ পর্যন্ত এক ঐক্যবদ্ধ পাকিস্তানের একজন অকুণ্ঠ সমর্থক ছিলেন কাদের মোল্লা। তার মৃত্যুতে প্রতিটি পাকিস্তানি শোকার্ত ও মর্মাহত।”
‘ঐক্যবদ্ধ পাকিস্তানের একনিষ্ঠ সমর্থক’ কাদের মোল্লার একাত্তরের যুদ্ধাপরাধের দায়ে মৃত্যুদন্ড হওয়ায় সোমবার (১৬/১২/২০১৩) জামায়াতের (পাকিস্তান শাখা) পার্লামেন্ট সদস্য শের আকবর খান কাদেরের পরিবারের প্রতি সহমর্তিতা জানিয়ে পাকিস্তান পার্লামেন্টে শোক ও নিন্দা প্রস্তাব আনে; যা পাকিস্তান সংসদে পাস হয়েছে।
যুদ্ধাপরাধী আব্দুল কাদের মোল্লাকে ফাঁসি দেয়ায় বাংলাদেশ আক্রমণের জন্য নিজেদের সরকারের প্রতি আহ্বান পর্যন্ত জানায় পাকিস্তানের রাজনৈতিক দল জামায়াত-ই-ইসলামী।খ। ন্যায্য হিস্যাঃ
পাকিস্তানের কাছে বাংলাদেশের পাওনা অর্থের পরিমাণ প্রায় ১৮ হাজার কোটি টাকা। বাস্তবে এ হিসেব আরো বেশি। কারণ বৃটিশের কাছ থেকে পাকিস্তান-ভারত আলাদা হবার পর কাগজে কলমে পূর্ব ও পশ্চিম পাকিস্তান মুসলিম রাষ্ট্র হিসেবে থাকলেও অবহেলিত ছিল পূর্ব পাকিস্তান। এ সময় পশ্চিম পাকিস্তানের শোষকরা পূর্ব পাকিস্তানের উপর শোষণ করে পুরো অর্থ ব্যয় করেছে পশ্চিম পাকিস্তানের উন্নয়নে। তারও আগে বৃটিশ যখন ভারতবর্ষ ছেড়ে চলে যাচ্ছিল তখন হিসেব নিকেশের প্রশ্ন আসে। তাদের ভারত ছাড়ার সময় বৃটিশের কাছে রক্ষিত অর্থ-সম্পদের মালিকানা নিয়ে আলোচনার অন্ত ছিল না। এমনকি এ নিয়ে হিন্দু-মুসলিম দাঙ্গারও উপক্রম হয়েছিল। ভারতবর্ষ স্বাধীন হবার পর বৃটিশের কাছে মজুদ জমার পরিমান ছিল ৪০০ কোটি টাকা। কি পরিমান টাকা দুটো আলাদা রাষ্ট্র ভারত ও পাকিস্তানকে দেয়া হবে এ নিয়ে ত্রি-পক্ষিয় একাধিক বৈঠক হয়। শেষ পর্যন্ত সিদ্ধান্ত হয়, ৪০০ কোটি টাকা থেকে ৩২৫ কোটি টাকা পাবে ভারত আর ৭৫ কোটি টাকা পাবে পাকিস্তান। অগ্রিম হিসেবে এ সময় ২০ কোটি টাকা দেয়া হলেও বাকি ৫৫ কোটি টাকা পাকিস্তানকে দেয়ার জন্য মহাত্মা গান্ধিকে প্রাণ দিতে হয়। অথচ এ টাকার মধ্যে অর্ধেক প্রাপ্য পূর্ব পাকিস্তান তথা বাংলাদেশের। কিন্ত পূর্ব পাকিস্তান মূলত নায্য হিস্যা পায় নি। পুরো টাকায় চলে যায় পশ্চিম পাকিস্তানে। এ টাকা দিয়েই পশ্চিম পাকিস্তান নিজেদের উন্নয়ন শুরু করে। অপরদিকে অবহেলিত থেকে যায় পূর্ব পাকিস্তান। এ হিস্যার জন্য আওয়াজ না উঠলে নীরবে থেকে যায় পাওনা। অথচ এখন সুদে আসলে অনেক টাকা পাকিস্তানের কাছে প্রাপ্য বাংলাদেশ। ১৯৭১ সালে বাংলাদেশ যখন স্বাধীন হয় তখন পাকিস্তানের রিজার্ভ ছিল ৪৩২ কোটি ডলার। এ টাকার অর্ধেকের মালিক বাংলাদেশ। কারণ পূর্ব পাকিস্তানের রাজস্ব আয় পশ্চিম পাকিস্তানে জমা হয়। পূর্ব পাকিস্তানের শিল্প পণ্যেও বিক্রির টাকাও জমা হতো পশ্চিম পাকিস্তানে। স্বাধীন হবার পর ২১৬ কোটি মার্কিন ডলারের আইনত মালিক বাংলাদেশ। ১৯৭০ সালে বাংলাদেশের জন্য বৈদেশিক সাহায্যে আসে প্রায় ২০০ মিলিয়ন মার্কিন ডলার। এটাও হাতছাড়া তাকে। বাংলাদেশি মুদ্রায় প্রায় সাড়ে ১৮ হাজার কোটি টাকাও পশ্চিমাদের পকেটে চলে যায়। বাংলাদেশ স্বাধীন হবার পর পাকিস্তানের কাছে প্রাপ্য এ টাকা ফিরিয়ে দেয়ার জন্য বার বার দাবি উত্থাপন করলেও পাকিস্তান কৌশলে নীরব ভূমিকা পালন করে।এমনিতে ছিল পশ্চিম পাকিস্তানের শোষণ। তার উপর ১৯৭০ সালে পূর্ব পাকিস্তানের বর্তমান বাংলাদেশের উপর বয়ে যায় প্রলয়ংকরী ঘূর্ণিঝড়। এ ঝড়ে লন্ডভন্ড হয়ে যায় উপকূলীয় অঞ্চল। মারা যায় প্রায় ৫ লাখ মানুষ। পূর্ব পাকিস্তান তথা বাংলাদেশের শত শত কোটি টাকার সম্পদ নষ্ট হয়। প্রলয়ংকরী ঘূর্ণিঝড়ে এত প্রাণহানি ও ধংসযজ্ঞের পরও পশ্চিম পাকিস্তান সাহায্য নিয়ে এগিয়ে আসে নি। বিদেশ থেকে পূর্ব পাকিস্তানের জন্য সাহায্য আসে ২০০ মিলিয়ন মার্কিন ডলার। পাকিস্তানের কেন্দ্রীয় সরকার এ টাকা সরানোর কাজে ব্যস্ত থাকে। কিছু টাকা সাহায্য হিসেবে ব্যয় করে পুরো টাকাটা পশ্চিম পাকিস্তানের কেন্দ্রিয় ব্যাংকে জমা রাখা হয়। অথচ এ পুরো টাকার মালিক পূর্ব পাকিস্তান। এ টাকা ফিরিয়ে দেবার জন্য আনুষ্ঠানিকভাবে একাধিকবার প্রস্তাব দেয়া হলেও পাকিস্তান গুরুও দেয়নি। অথচ এ টাকা আলাদা করে কেন্দ্রিয় ব্যাংকের লাহোর শাখায় রাখা ছিল। পরে গুঞ্জন রটে পুরো টাকা আত্মসাতের উদ্দেশ্য নিয়ে পাকিস্তান সরকার কৌশলে বিপুল এ বৈদিশিক সাহায্য সরিয়ে ফেলে।
গ) এ দেশে আটকে পড়া পাকিস্তানিদের ফেরত নেওয়াঃ বাংলাদেশে আটকে পড়া পাকিস্তানীদের সংখ্যা ১৯৯২ সালে সর্বশেষ পরিচালিত জরিপ হতে তাদের সংখ্যা ২ লাখ ৩৭ হাজার ৪৪০ জন ছিল বলে জানা যায়। ২০০৮ সালের মে মাসে মাননীয় হাইকোর্টের আদেশ অনুসারে বাংলাদেশে আটকেপড়া পাকিস্তানী নাগরিকদের সন্তানগণ যারা ১৯৭১ সালের ২৫ মার্চের পরে বাংলাদেশে জন্মগ্রহণ করেছে তাদের বাংলাদেশের ভোটার তালিকায় নাম অন্তর্ভুক্তির সুযোগ লাভ করেন। এর প্রেক্ষিতে প্রায় ১ লাখ ৬০ হাজার জন ঊর্দুভাষী আটকেপড়া পাকিস্তানী নাগরিক হিসেবে ভোটার তালিকায় নাম অন্তর্ভুক্ত করেন বলে জানা গেছে।বাংলাদেশে আটকেপড়া পাকিস্তানীদের পাকিস্তানে প্রত্যাবর্তনের বিষয়টি বাংলাদেশ-পাকিস্তান দ্বিপাক্ষিক সম্পর্কের গুরুত্বপূর্ণ অমীমাংসিত বিষয়সমূহের একটি। ১৯৭২ সালে আন্তর্জাতিক রেডক্রস ও রেডক্রিসেন্ট সোসাইটি পরিচালিত সমীক্ষা অনুসারে ৫ লাখ ৩৯ হাজার ৬৬৯ জন বাংলাদেশের নাগরিকত্ব প্রত্যাখ্যান করে এবং পাকিস্তানে ফেরত যাওয়ার পক্ষে মত প্রকাশ করে।১৯৭৪ সালের ত্রিপাক্ষিক চুক্তিতে পাকিস্তানী কর্তৃপক্ষ মাত্র তিন শ্রেণীভুক্ত ব্যক্তিদের পাকিস্তানে ফেরত দিতে সম্মত হয়েছিলো, যেখানে ১৯৭৩ সালের চুক্তি অনুসারে শ্রেণী নির্বিশেষে সকল আটকেপড়া পাকিস্তানীকে ফেরত নেয়ার পক্ষে সুস্পষ্ট মত প্রকাশ করা হয়। এ চুক্তিসমূহের আওতায় পাকিস্তান সরকার ৫ লাখ, ৩৯ হাজার ৬৬৯ জন আটকেপড়া পাকিস্তানী নাগরিকদের মধ্যে মাত্র ১ লাখ ৪৭ হাজার ৬৩৭ জনকে পাকিস্তানে ফেরত নেয়ার পক্ষে মত প্রকাশ করে এবং পরবর্তীতে ১ লাখ ২৬ হাজার ৯৪১ জনকে পাকিস্তানে ফেরত নেয়।ঘ) পাকিস্তানী ১৯৫ সেনা যারা সরাসরি বাংলাদেশে গণহত্যার সাথে জড়িত তাদের বিচারঃ ৭১ এর মুক্তিযুদ্ধকালীন সময়ে ১৯৫ জন পাকিস্তানী অফিসারের বিরুদ্ধে খুন,ধর্ষণ সহ নারকীয় নির্যাতনের অভিযোগ রয়েছে।বাংলাদেশ সরকার বহুবার নিবেদনের পরেও পাকিস্তান সরকার তাদের হস্তান্তরতো করেইনি, নিজেরাও কোনধরণের শাস্তিমূলক ব্যবস্থা গ্রহণ করেনি। সিমলা চুক্তির সুবাদে এই যুদ্ধাপরাধী সৈনিকেরা এখনো বহাল তবিয়তেই বসবাস করছে পাকিস্তানে।পাকিস্তানের সাধারণ জনগণও এদের ব্যাপারে কখনোই প্রশ্ন উত্থাপন করেন্নি।এ থেকে স্পস্ট বোঝা যায় যে, এদের সকল অপকর্মে পাকিস্তানের টপ টু বটম সবারই সায় ছিলো। এদেশে রাজাকারদের বিচারের সাথে সাথে ক্রমশঃই জোরালো হয়ে উঠছে এই ১৯৫ জন পাক সৈন্যের বিচারের দাবী। কিন্তু অদ্যবধি পাকিস্তান বাংলাদেশের সাধারণ মানুষের দাবীর প্রতি বৃদ্ধাঙ্গুলি প্রদর্শন করেই চলেছে। 
বাংলাদেশ স্বাধীন হবার পরও বাংলাদেশকে পদানত রাখার চিন্তা পাকিস্তানীরা পরিত্যাগ করেনি। বিশিষ্ট সাংবাদিক কুলদীপ নায়ার তার ‘স্কুপ! ইনসাইড স্টরিজ ফ্রম দ্যা পার্টিশন টু দ্যা প্রেজেন্ট’ বইতে লিখেছেন, ১৯৭১ সালের ২৩ ডিসেম্বর পাকিস্তানের রাওয়ালপিণ্ডিতে অনুষ্ঠিত এক দ্বি-পাক্ষিক বৈঠকে পাকিস্তানী নেতা জুলফিকার আলী ভুট্টো বঙ্গবন্ধুকে দুদেশের মধ্যে একটি ফেডারেশন গঠনের জন্য চাপ দেন। কিন্তু তিনি বঙ্গবন্ধুকে রাজি করাতে পারেননি।
বাংলাদেশের অর্থনীতিতে পাকিস্তানের অংশগ্রহণ খুবই নগণ্য বলেই আমার ধারণা। মূলত আমদানী নির্ভর(যা বার্ষিক প্রায় ১ বিলিয়ন ডলারের মত)এই সম্পর্কের ক্ষেত্রেও বাংলাদেশের কোন লাভ নেই।আর সে দেশ থেকে যা কিছু আমদানী হয় তার অসংখ্য উন্নত মানের বিকল্প উৎস রয়েছে বাংলাদেশের কাছে। গুটি কয়েক ব্যবসায়ী পাকিস্তানের সাথে অবৈধ বাণিজ্য ও অর্থ পাচারের সুবিধার্থেই এই ব্যবস্থা টিকিয়ে রাখবার ক্ষেত্রে অতি উৎসাহী।
বাংলাদেশের জন্মলগ্ন থেকেই পাকিস্তান নামক রাষ্ট্রটি এদেশের বিরুদ্ধে নানা ধরণের ষড়যন্ত্রে লিপ্ত। বাংলাদেশের অভ্যন্তরে সন্ত্রাস , মৌলবাদ , জঙ্গিবাদ উসকে দেয়ার পেছনে পাকিস্তানের কানেকশন এর কথা এর আগেও অসংখ্য বার মিডিয়াতে এসেছে। সাম্প্রতিক গুলশান ম্যাসাকারেও অর্থায়ন করেছে দুই পাকিস্তানি যা কয়েকদিন আগে ফাস হয়ে গেছে। এছাড়া বিভিন্ন সময়ে ধরা পড়া অনেক জঙ্গিই নিজের মুখে স্বীকার করেছে পাকিস্তানে ট্রেনিং নেয়ার কথা।
পাকিস্তানের সাথে আমাদের তেমন কোন অর্থনৈতিক সম্পর্ক নেই। বৈদেশিক বাণিজ্য বা আমদানি ,রপ্তানী ও রয়েছে নাম মাত্র। তাহলে আজীবন আমাদের সাথে শত্রুতা করা এই পাকিস্তান নামক রাষ্ট্রটির সাথে কুটনৈতিক সম্পর্ক ছিন্ন করলে কি আমাদের খুব বেশী সমস্যা হবে? নাকি সমস্যা হবে যদি পাসপোর্টে লেখা থাকে , " all countries except Israel and Pakistan "
অবিলম্বে তাই বন্ধুবশী আজন্ম শত্রু রাষ্ট্রটির সাথে সকল কূটনৈতিক সম্পর্ক ছিন্ন করা হউক।[সম্পাদনা} 
তথ্যসূত্রঃ
http://www.natunbarta.com/international/2013/12/13/59249/%E0%A6%AC%E0%A6...http://bangla.bdnews24.com/bangladesh/article715751.bdnewshttp://www.cadetcollegeblog.com/bulbul/10691http://www.jugantor.com/online/opinion/2016/01/18/1896/%E0%A6%AC%E0%A6%B...http://www.dainikpurbokone.net/70201/%E0%A6%AC%E0%A6%BE%E0%A6%82%E0%A6%B...http://www.bd24live.com/bn/article/21529/index.html

