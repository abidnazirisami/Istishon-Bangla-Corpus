নরকের বর্ণনা 


"নরকের বর্ণনা" নামে একটা বই পড়ছিলাম। প্রথমে পেরোতে হবে বৈতরনী নদী। পূণ্যবানরা পার হবেন নৌকায় বা সেতুতে। পাপীদের পার হতে সাতার দিয়ে। তাও যে সে নদী না , একেবারে সাপ ,হাঙর ,কুমীর ,অক্টোপাস সহ যত ধরণের হিংস্র জলজ প্রাণী আছে তাতে পরিপূর্ণ! 
কোনরকমে ঐ পারে পৌঁছে গেলে শুরু হবে কোর্ট মার্শাল মানে বিশেষ আদালতে বিচার্। যে বিচারে শাস্তি শতভাগ নিশ্চিত। 
তাও যে সে শাস্তি নয়। হাতে পায়ে পেরেক মারা , গরম তেলে ফ্রাই করা , জ্বলন্ত আগুনে কাবাব বানানো , চোখ উপড়ে ফেলা , ক্ষুধা ,তৃষ্ণা কোনকিছুতে এক ফোটা পানি না দেয়া কিছুই বাদ নেই। পড়ে গা শিউড়ে উঠল।
কৌতুহলবশতঃ বইয়ের প্রকাশকের নাম উল্টে দেখতে গিয়ে চক্ষুচড়কগাছ। প্রকাশকের ঠিকানা লেখা আছে "শ্যামাচরণ দে স্ট্রিট , কলকাতা " !!
লেখক আর প্রকাশকের জ্ঞানের বহর দেখে টাসকি খেয়ে গেলাম। আমি ভেবেছিলাম কোন মৃত মানুষের লেখা , নিজের চোখে দেখে লিখেছেন। এখন দেখছি তারা বহাল তবিয়তে এই দুনিয়াতেই বেচেঁ আছেন!!
পৃথিবীতে থেকে নরকের এত নিউজ তাহলে তাহলে তারা পেলেন কি করে? 
সেখানে ও কি তাহলে সিসিটিভি ক্যামেরা বসানো আছে??

