২০১৫ সালঃ ঘটনার ঘনঘটায় পরিপূর্ণ বাংলাদেশের একটি বছর



দেখতে দেখতে ২০১৫ খ্রিস্টাব্দের শেষ প্রান্তে চলে এসেছি আমরা।আর মাত্র দুটো দিন।তারপরেই নতুন বছর ২০১৬ এ পদার্পণ করবে সারা বিশ্ব।কেমন গেল ২০১৫? বলতে এ বছরটি ছিলো ঘটনার ঘনঘটায় পরিপূরণ।ঘটনার চেয়ে অঘটনের মাত্রায় বেশী ছিলো এবছর। রাজনৈতিক সহিংসতা,ব্লগার হত্যা, জঙ্গীবাদের উত্থান,যুদ্ধাপরাধীদের বিচার প্রভৃতি কারণে নানামুখী বিতর্কের জন্ম হয়েছে বিভিন্ন মহলে।সামাজিক যোগাযোগ মাধ্যমগুলোতেও ব্যাপক ঝড় তুলেছে ইস্যুগুলো। এবছরের সর্বাধিক আলোচিত বিষয়গুলো হলোঃ১। দেশব্যাপী অবরোধ ও পেট্রোলবোমা আতংকঃ ৫ই জানুয়ারী বিএনপির “গণতন্ত্র রক্ষা দিবসে” পুলিশ বাধা দিলে বেগম খালেদা জিয়া গুলশান কার্যালয় থেকে দেশব্যাপী লাগাতার অবরোধের ডাক দেন।“যৌক্তিক পরিণতি না আসা পর্যন্ত” অবরোধ চালিয়ে যাওয়ার ঘোষণা দেন তিনি।এই অবরোধ চলে মধ্য মার্চ পর্যন্ত। আন্দোলন যৌক্তিক পরিণতি পেতে ব্যর্থ হলেও তিন মাসের কাছাকাছি চলা এই অবরোধে প্রায় ৪০০০কোটি টাকার আর্থিক ক্ষতির সম্মুখীন হয় দেশ যা মোট জিডিপির অর্ধেকেরও বেশী।এই অবরোধে সবচেয়ে আলোচিত হয় ।পেট্রোল বোমার ইস্যুটি। চলমান যানবাহনে নাশকতার উদ্দেশ্যে ব্যাপক হারে ব্যবহার করা হয় এই পেট্রোল বোমা। এতে অগ্নিদগ্ধ হয়ে মারা যান ১৫০ জনের বেশী মানুষ, আহত হন সহস্রাধিক।সারা দেশে আইনশৃংখলা রক্ষাকারী বাহিনী ব্যাপকহারে ধরপাকড় চালায় এই পেট্রোল বোমাবাজী বন্ধ করার লক্ষ্যে।বিরোধীদলের প্রায় সহস্রাধিক নেতাকর্মীদের গ্রেফতার করা হয়।অনেকের বিরুদ্ধে নিতুন মানলা রুজু করা হয়।২।তিন যুদ্ধাপরাধীর ফাসিঃ দেশের আদালত পাড়ার সবচেয়ে আলোচিত ইস্যু ছিল ৭১ এর মহান মুক্তিযুদ্ধে মানবতাবিরোধী অপরাধ সংঘটনের দায়ে তিন কুখ্যাত যুদ্ধাপরাধী জামায়াতের কামারুজ্জামান,আলী আহসান মুজাহিদ ও বিএনপির সালাউদ্দিন কাদের চৌধুরীর ফসি।।এই তিনটি ফাসিই ছিল অত্যন্ত প্রতীক্ষিত।এই ফাঁসি নিয়ে যুদ্ধাপরাধীদের দ্বারা নিযুক্ত লবিং ফার্ম দেশে বিদেশে ব্যাপক প্রপাগাণ্ডা চালায়।আনু মুহম্মদ,ডা জাফরুল্লাহর মতো সম্মান্নিত ব্যক্তিরা আদালত অবমাননার মামলার আসামী হন।যদিও পরে তারা ক্ষমা প্রার্থনা ও করে।পরিশেষে ২৮ শে নভেম্বর মধ্যরাতে দুই কুখ্যাত রাজাকার মুজাহিদ ও সাকা চৌধুরীর ফাঁসি কার্যকর করা হয়।৩। ব্লগার ও প্রকাশক হত্যাঃ মুক্তচিন্তার ধারক বাহক , ব্লগার, প্রকাশক ,অনলাইন এক্টিভিস্টদের জন্য বছরটি ছিল অত্যন্ত আতংকের ও বেদনায় পরিপূর্ণ।এবছর মধ্যযুগীয় কায়দায় নৃশংসভাবে চাপাতি দিয়ে কুপিয়ে হত্যা করা হয় চারজন ব্লগার ও একজন প্রকাশককে। হামলায় আহত হন আরো তিনজন।২৬ শে ফেব্রুয়ারী বইমেলা থেকে ফেরার পথে চাপাতি দিয়ে কুপিয়ে হত্যা করা হয় মুক্তমনা বাংলা ব্লগের প্রতিষ্ঠাতা, বিজ্ঞানলেখক অভিজিত রায়কে।তার স্ত্রী বন্যা আহমেদও মারাত্মকভাবে আহত হন। ৩০শে মার্চ ওয়াশিকুর রহমান বাবু,১২ই মে অনন্ত বিজয় দাশ এবং ৭ই আগস্ট নীলাদ্রী চট্টোপাধ্যায় একইভাবে হত্যাকাণ্ডের শিকার হন।৩১ শে অক্টোবর নিজের অফিসেই কুপিয়ে খুন করা হয় জাগৃতি প্রকাশনীর স্বত্বাধিকারী ফয়সাল আরেফিন দীপনকে।প্রতিটি হত্যাকাণ্ডের পর ‘’আনসারুল্লাহ বাংলা টিম” নামের একটি সংগঠন হত্যাকাণ্ডসমূহের দায় স্বিকার করে।সরকার এই সংগঠনটি নিষিদ্ধ ঘোশণা করলেও এর সাথে জড়িত কাউকে আজ পর্যন্ত গ্রেফতার করতে পারেননি।৪।বিদেশী নাগরিক হত্যাকাণ্ডঃ দেশে অস্থিতিশীল অবস্থা সৃষ্টি করার মানসে ব্লগারদের পাশাপাশি বিদেশি নাগরিকদের ও হত্যার মিছিল শুরু হয়ে যায়।২৮ শে অক্টোবর গুলশানে গুলি করে হত্যা করা হয় ইতালীয় নাগরিক তাভেলা সিজারকে।এর ছয়দিনের মাথায় রংপুরে খুন হন জাপানী নাগরিক কুনিও হোশিকে।ঢাকায় বাসায় ঢুকে কুপিয়ে জখম করা হয় এক তাইওয়ানী দম্পতিকে।এই ঘটনাগুলো আন্তর্জাতিক মহলে ব্যাপক সমালোচনার জন্ম দেয়। কুটনৈতিক এলাকায় ব্যাপক নিরাপত্তা ব্যবস্থা গ্রহণ করা হয়। দোষীরা গ্রেফতার ও হয়। তাদের দেয়া জবানবন্দীতে আন্তর্জাতিক জংগী সংশ্লিস্টতার বিষয়টি বেরিয়ে আসে।৫।যৌন হয়রানী ও নারী নির্যাতনঃ বর্ষজুড়ে ধর্ষণ ও নারী নির্যাতন ব্যাপক উৎকণ্ঠার জন্ম দেয়।নিয়মিত বিরতিতে দেশজুড়ে অসংখ্য নারী ধর্ষণের শিকার হন। পহেলা বৈশাখে বখাটেদের কবলে বর্ষবরণ অনুষ্ঠানে শ্লীলতাহানির শিকার হন বেশ কয়েকজন নারী।সারাদেশে প্রতিবাদের ঝড় ওঠে।তথাপি সিসিটিভি ক্যামেরাতে সনাক্ত করার পরেও পুলিশ দোষীদের গ্রেফতার করতে চরম ব্যর্থতার পরিচয় দেয়।৬।পুলিশ হত্যাঃ ২২শে অক্টোবর চেকপোস্টে দায়িত্বপালনকালে ছুরিকাঘাতে হত্যা করা হয় এএসআই ইব্রাহীম মোল্লাকে।এর ১৪ দিনের মাথায় আশুলিয়ায় ৫ পুলিশ সদস্যের উপর অতর্কিতে হামলা চালায় সন্ত্রাসীরা। এতে কনস্টেবল মুকুল নিহত হন,গুরুতর আহত হন আরেকজন।এই দুটি ঘটনার সাথে ছাত্রশিবিরের সংশ্লিস্টতা পাওয়া যায়। ১০ই নভেম্বর কচুক্ষেতে এক মিলিটারী পুলিশকে রামদা দিয়ে কুপিয়ে আহত করা হয়।এই ঘটনাগুলো ব্যাপক উদ্বেগের জন্ম দেয় জনমনে।৭।বিতর্কিত সিটি কর্পোরেশন নির্বাচনঃ ২৮ শে এপ্রিল ঢাকা উত্তর ও দক্ষিণ,আর চট্টগ্রাম সিটি কর্পোরেশনের নির্বাচন হয় ১৩ বছরের বিরতির পর।ঢাকায় আনিসুল হক,সাঈদ খোকন এবং চট্টগ্রামে আ জ ম নাসির মেয়র নির্বাচিত হন।ব্যাপক কাআরচুপি,অনিয়ম,রীতিমতো ভোটডাকাতির এই নির্বাচন ব্যাপক সমালোচনার জন্ম দেয়।পত্রপত্রিকা,টক শো ,সামাজিক যোগাযোগ মাধ্যমে ব্যাপক সমালোচনা ও নিন্দার জন্ম দেয় এই তথাকথিত নির্বাচন।৮। জংগীবাদের আতংকঃ বছরজুড়েই বোমাবাজি আর জংগীবাদ ছিলো একটি আলোচিত বিষয়। ২৩ শে অক্টোবর দিবাগতরাতে পুরানো ঢাকার হোসেনী দালানে শিয়া সমাবেশে বোমা হামলায় নিহত হন দুইজন.২৬শে নভেম্বর বগুড়ার শিবগঞ্জ উপজেলার শিয়া মসজিদে ঢুকে মুয়াজ্জিনকে গুলি করে হত্যা করা হয়।এই ঘটনায় ঈমামসহ আরো ৩ জন গলিবিদ্ধ হন.১০ই ডিসেম্বর দিনাজপুরের কাহারোল ইউনিয়নের ইসকন মন্দিরে বোমা হামলায় ২জন আহত হন.৪ ঠা ডিসেম্বর একই উপজেলার ঐতিহাসিক কান্তজিউ মন্দিরের রাস মেলায় বোমা হামলায় আহত হন ৬ জন.২৫ শে ডিসেম্বর রাজশাহীর বাগমারায় আহমেদিয়া সম্প্রদায়ের মসজিদে বোমা হামলায় একজন নিহত আর ৩ জন আহত হন.১৮ই ডিসেম্বর চট্টগ্রামের নৌবাহিনীর ঘাঁটির মসজিদে বোমা হামলায় ৬ জন আহত হন।এছাড়া বছর জুড়েই বিভিন্ন জঙ্গি আস্তানা থেকে বিপুল পরিমাণ অস্ত্র,গোলাবারুদ,জিহাদী বই,এমনকি পুলিশ,সেনাবাহিনীর পোশাক পর্যন্ত উদ্ধার করা হয়।গ্রেফতার হয় বেশ কয়েকজন জঙ্গি। এসব ঘটনা জনমনে তীব্র আতংকের জন্ম দেয়।৯।শিশু রাজন হত্যা মামলাঃ শিশু রাজনকে নৃশংসভাবে পিটিয়ে হত্যা ও তার ভিডিও ফেসবুকে আপলোড করার বিষয়টি জনমনে তীব্র প্রতিক্রিয়ার জন্ম দেয়।দ্রুত আসামীদের গ্রেফতার করা হয়।দেয়া হয় চার্জশীট।আর রেকর্ডপরিমান কম সময়ে বিচার শেষে দেয়া হয় শাস্তি। যা ব্যাপকভাবে প্রশংসিত হয়।১০। ভ্যাট বিরোধী আন্দোলনঃ অর্থমন্ত্রী মহোদয় প্রাইভেট বিশ্ববিদ্যালয়ের উপর ভ্যাট আরোপের সিদ্ধান্ত নিলে প্রতিবাদে ফেটে পড়ে শিক্ষার্থীরা।নেমে আসে রাজপথে।অন্যান্য শিক্ষা প্রতিষ্ঠানের শিক্ষার্থীরা এবং ছাত্র সংগঠনগুলো তাতে একাত্মতা প্রকাশ করে।তীব্র আন্দোলনের মুখে অর্থমন্ত্রী প্রস্তাবিত ভ্যাট প্রত্যাহার করে নিতে রাজী হন। এ ছিল এক স্বতস্ফুর্ত আন্দোলনের সফল পরিসমাপ্তি।১১। মুক্তিযুদ্ধের শহীদদের সংখ্যা নিয়ে বিতর্কঃ বিজয়ের মাস ডিসেম্বরে মহান মুক্তিযুদ্ধের শহিদদের সংখ্যা নিয়ে অযাচিত বিতর্কের জন্ম দিয়ে ব্যাপক সমালোচনার জন্ম দেন বেগম খালেদা জিয়া। তার দলের নেতা গয়েশ্বর রায় ও একই কথার পুনরাবৃত্তি করেন।এছাড়াও প্রশ্ন তোলেন শহীদ বুদ্ধিজীবীদের নিয়েও।এই ঘটনা সারা দেশে তীব্র নেতিবাচক প্রতিক্রিয়ার জন্ম দেয় এবং সকল ক্ষেত্রে নিন্দার ঝড় বয়ে যায়।
এছ্ড়াও এমপি লিটনের বেপারোয়া গুলি চালানো,সাবেক এমপি ইকবালের ভাতিজার গাড়ী চাপায় মানুষ খুন ,লতিফ সিদ্দিকীর বিতর্কিত মন্তব্য,হাজতবাস,সংসদ থেকে পদত্যাগ,গ্যাস বিদ্যুতের মুল্য বৃদ্ধি,ফেসবুক বন্ধের সিদ্ধান্ত,পিতামাতা হত্যায় ঐশীর ফাঁসি এই ইস্যুগুলো নিয়েও সরগরম ছিল সারা বছর।পরিশেষে নতুন বছরের জন্য সবার প্রতি রইলো শুভকামনা।সুন্দর হউক আগামীর দিনগুলি।

