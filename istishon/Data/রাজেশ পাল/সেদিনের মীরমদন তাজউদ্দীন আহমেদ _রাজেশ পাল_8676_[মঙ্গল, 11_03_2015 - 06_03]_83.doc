সেদিনের মীরমদন তাজউদ্দীন আহমেদ 


১৬ ই আগষ্ট ,১৯৭৫ ,সকাল ১০ টা।
দ্রুতগতিতে আর্মি জিপটি এসে দাড়ালে তাজউদ্দীনের বাসার সামনে। জিপ থেকে নেমে এল মেজর ডালিম। পরনে পুরোদস্তুর সামরিক ইউনিফর্ম। যদিও সে তখন সামরিক বাহিনী থেকে চাকুরীচ্যুত। চোখে কালো সানগ্লাস ,হাতে স্টেনগান।
গটগট করে এগিয়ে গেল গেইটের দিকে। মোশতাক চক্রের ষড়যন্ত্রে তখন রাজনীতি থেকে যোজন দূরে অবস্থান মুক্তিযুদ্ধের এই অকুতোভয়. সিপাহশালারের্। তাই বাসায় পুলিশ প্রহরাও নেই। সামরিক অফিসার দেখেই বুকের পানি শুকিয়ে গেল দারোয়ানের্। গতরাতের ঘটনা তারাও জেনে গেছে।তাড়াতাড়ি গেইট খুলে দিল সে। 
বুক উচুঁ করে এগিয়ে গেল ডালিম। বারান্দায় ইজিচেয়ারে চুপচাপ বসে ছিলেন তাজউদ্দীন। তার সামনে এসে দাড়াল ডালিম। চশমার ফাকে ডালিমের মুখের দিকে তাকালেন তিনি। শিকার শেষের বাঘের মতোই জিঘাংসার ছাপ ডালিমের সারা মুখে।
---স্যার ,আপনাকে একটু যেতে হবে আমাদের সাথে।
---কোথায়? 
----গণভবনে।
----কেন? 
----আমরা পাওয়ার সিজ করেছি। নতুন মন্ত্রী সভা গঠিত হচ্ছে। আপনাকে প্রাইম মিনিস্টার হতে হবে।
চোখ থেকে মোটা ফ্রেমের চশমাটা খুলে নিলেন তিনি। খালি চোখে তাকালেন ডালিমের দিকে। দীপ্তিমান চোখ দুটোতে তখন আগ্নেয়গিরির অগ্ন্যুৎপাত ঘটছে। কিছুটা ভড়কেই গেল ডালিম। পিছিয়ে গেল দুকদম।
----আমি তোমার চেয়ে অনেক বেশীদিন রাজনীতি করি ডালিম। গেট আউট ফ্রম মাই হাউস।
---- এর পরিণতি কিন্তু ভালো হবেনা স্যার্।
----গেট আউট আই সে।
মুখ ঘুরিয়ে চলে গেল ডালিম। পরিণতি আসলেই ভালো হয়নি। ৩ রা নভেম্বরে অপর তিন বিশ্বস্ত সহযোদ্ধা সৈয়দ নজরুল ইসলাম , ক্যাপ্টেন মনসুর আলী আর কামরুজ্জামান সাহেবের সাথে স্বেচ্ছায় মৃত্যুকে আলিঙ্গন করে নেন তিনি।
আজ ৩ রা নভেম্বরে এই চার জাতীয় নেতার পূণ্য স্মৃতির প্রতি শ্রদ্ধা জানানোর পাশাপশি একটি প্রশ্ন মনে জাগে , আজ যারা শেখ হাসিনার চারপাশে ভিড় করে আছেন , সময়ের প্রয়োজনে এতটা বিশ্বস্ততার পরীক্ষা তারা দিতে পারবেন তো?

