রাও ফরমান আলীঃ এক কোল্ড ব্লাডেড কিলারের কাহিনী



রাও ফরমান আলী আর ১০ জন পাক অফিসারের মত ছিলেন না। কথাবার্তায় রুক্ষতা ,উগ্র মেজাজ ,চলাফেরায় সামরিক কর্তৃত্বব্যঞ্জক ভাব কোনটাই ছিলোনা তার।মুখে সবসময় প্রসন্নতার হাসি, মিহি সুরে কথাবার্তা,চোখে মোটা ফ্রেমের চশমা সব মিলিয়ে তাকে অনেকটা কলেজের অধ্যাপকদের মতোই মনে হতো।কিন্তু আপাতচোখে এই নিপাট ভদ্রলোকটি ছিলেন প্রকৃতপক্ষে এক ঠাণ্ডা মাথার নৃশংশ খুনী।এদেশের সূর্যসন্তান বুদ্ধিজীবীদের হত্যাকাণ্ডের মাস্টারমাইণ্ড ছিলেন এই ব্যক্তিটি।সেনাপতি কালাপাহাড়ের মতো তিনিও মারাঠা ব্রাহ্মণ পরিবার থেকে ধর্মান্তরিত মুসলিম রাও ফরমান আলী প্রতিহিংসাবশে একই পন্থায় পূর্ব বাংলাকে বাঙালিত্ব শূণ্য করার ব্যর্থ চেষ্টা চালিয়ে যাচ্ছিলেন।
১৯৬৭ সালে তিনি ছিলেন পাকিস্তান সেনাবাহিনীর লে. কর্নেল। কুটিলবুদ্ধি, উগ্র হিন্দু ও ভারতবিদ্বেষ, বাঙালি বিদ্বেষ এবং বাইরে নিপাট ভদ্রলোক, ভেতরে ঠাণ্ডা মাথার এক খুনি জাতীয় ‘গুণাবলীর’ কারণে আর্টিলারি কমান্ডার হিসেবে তাকে পূর্ব বাংলায় পোস্টিং দেওয়া হয় এবং চার বছরের মধ্যে তিনি মেজর জেনারেল পদে উন্নীত হন। ১৯৬৭ সালে পূর্ব বাংলায় ৬ দফাভিত্তিক ব্যাপক গণআন্দোলনের মুখে তিনি চতুর্থবারের মতো ঢাকায় আসেন সম্ভবত এক বিশেষ মিশন নিয়ে। সেই থেকে ’৭১-এর ডিসেম্বরে যুদ্ধবন্দী হিসেবে ভারতে নিয়ে যাওয়া পর্যন্ত দীর্ঘ ৫ বছর চিনেজোঁকের মতো পূর্ব বাংলায় লেগেছিলেন। সামরিক বাহিনীতে তৎকালীন পূর্ব বাংলায় ক্ষমতাবানদের কিউতে পদাধিকার প্রশ্নে রাও ফরমানের অবস্থান ষষ্ঠ হলেও বাস্তবে তিনি অনেকের চেয়েও বেশি কর্তৃত্ববান ছিলেন। পাঁচ বছর একাদিক্রমে সামরিক বাহিনী ও সিভিল প্রশাসনের সংস্পর্শে থাকায় উভয় সংস্থার ওপর তার নিরঙ্কুশ প্রভাব ও নিয়ন্ত্রণ ছিল। প্রশাসনের ওপর রাও ফরমানের একচেটিয়া কর্তৃত্ব ছিল। টিক্কা খানের আমলেও তার প্রভাব অক্ষুণœ ছিল, তারা উভয়ে নিষ্ঠুর প্রকৃতির ছিলেন। ১৯৭১ কোর কমান্ডার লে. জেনারেল ইয়াকুব গভর্নরের দায়িত্ব নেন। বাঙালিদের কঠিন হাতে দমন করার জন্য তিনি সামরিক পরিকল্পনা ‘অপারেশন ব্লিৎস’ প্রস্তুত করেছিলেন।তিনি ছিলেন সেনাবাহিনীর তথাকথিত ‘বাজ’ গ্রুপের একজন। প্রকৃতপক্ষে ‘বড় বাজ’ টিক্কা খানকে পূর্ববঙ্গে আনার জন্য তিনি ধূর্তের মতো কলকাঠি নেড়েছেন। কিন্তু নিজের কৃতকর্মের দায় নিতে অনিচ্ছুক, সর্বদা ফাঁকফোকর খুঁজেছেন কিভাবে স্বীয় পাপের দায় অন্যের ঘাড়ে চাপানো যায়। মুক্তিযুদ্ধকালে তার সব অপকর্মে এ ধরনের মনোবৃত্তি অত্যন্ত স্থূলভাবে ধরা পড়ে। ১৮ মার্চ মে. জেনারেল রাও ফরমান আলী এবং মে. জেনারেল খাদিম হেসেন রাজা গ্রীন সিগন্যাল পেয়ে নতুন অপারেশন প্ল্যান তৈরি করেন। তারা এর অর্থপূর্ণ নাম দেন ‘অপারেশন সার্চলাইট’Ñ শেখ মুজিব ও এন্টিপাকিস্তানি এলিমেন্টদের যে কোনো মূল্যে খুঁজে বের করাই ছিল লক্ষ্য।জেনারেল নিয়াজি লিখেছেন ’৭১-এর মার্চে রাও ফরমান ঢাকায় ক্রাকডাউন পরিচালনা করেন। তার অ্যাকশন এত প্রচ- ও নিষ্ঠুর ছিল যে, সমঝোতার সব পথই রুদ্ধ হয়ে যায়। পাকিস্তানি সামরিক কর্মকর্তা ও আমলাদের এসব লেখায় রাও ফরমানের কথিত ফাঁকা ও আওয়াজসর্বস্ব গোলাগুলির তত্ত্ব অসার প্রতিপন্ন হয়। 
রাও ফরমান জামায়াতে ইসলামীর সঙ্গে সম্পৃক্ত ছিলেন। নিয়াজির সঙ্গে সুসম্পর্ক না থাকলেও তারা সবাই একই সাধারণ লক্ষ্যে কাজ করছিলেন। জামায়াতে ইসলামীর উৎসাহে সহায়ক শক্তি হিসেবে তারা অনুগত বাঙালি ও বিহারিদের নিয়ে রাজাকার বাহিনী গঠনের উদ্যোগ নেন। প্রাথমিক পর্যায়ে বাহিনীটি জামায়াত প্রভাবিত সশস্ত্র শাখা হিসেবে গড়ে ওঠে।আল-বদর বাহিনীতে মাদ্রাসা ও বিভিন্ন শিক্ষা প্রতিষ্ঠানের শিক্ষিত, ইসলাম ও পাকিস্তানের প্রতি মটিভেটেড ছাত্র-যুবকদের সংঘবদ্ধ করা হয় এবং ‘স্পেশালাইজড অপারেশন’ পরিচালনার উপযুক্ত করে তাদের প্রশিক্ষিত করা হয়। এই ‘বিশেষায়িত আপারেশন’ কি ছিল রাও ফরমান বা নিয়াজি কেউই তার ব্যাখ্যা দেননি। তবে দেশজুড়ে বদর বাহিনীর ঘৃণ্য কার্যকলাপ বাঙালি জাতিকে সেই ‘বিশেষ অপারেশনটা’ যে কি তা হারে হারে বুঝিয়ে ছেড়েছিল।বুদ্ধিজীবী হত্যাকা- ও বাঙালি জাতির বিরুদ্ধে যাবতীয় অপকর্মে ফরমান এদেরই ব্যবহার করেন। বস্তুত বুদ্ধিজীবী হত্যাকাণ্ডের সব কিছুই ফরমানের জ্ঞাতসারে সংঘটিত হয়। তিনি গ্রেফতারকৃত বুদ্ধিজীবীদের ছেড়ে দেওয়ার জন্য এবং নতুন গ্রেফতার না করার জন্য নিয়াজির ১০ ডিসেম্বরের নির্দেশ অবহিত ছিলেন, তথাপি আদেশটা যথাস্থানে পৌঁছাননি।রাও ফরমান তার অপকর্মের বহু চিহ্ন পেছনে ফেলে গিয়েছেন। ১৩ ডিসেম্বর গভর্নর ভবনে যখন বিমান হামলা হয়, দিশেহারা রাও নিজ হাতে লেখা নোটবই ও হিটলিস্ট অফিসের ড্রয়ারে ফেলে পালিয়ে যান।যা স্বাধীনতার পরে মিত্রবাহিনী উদ্ধার করে।লিস্টের কালোতালিকাভুক্তদের কয়েকজন ছিলেন শহীদ।
বুদ্ধিজীবি হত্যাকান্ডের মূল পরিকল্পনাকারী পাকিস্তানী মেজর জেনারেল রাও ফরমান আলি। বাংলাদেশ স্বাধীনতার পর বঙ্গভবন থেকে রাও ফরমান আলীর প্রাপ্ত ডায়েরীতে যাতে নিহত ও জীবিত বুদ্ধিজীবিদের তালিকা ছিল। এই ডায়রীতেই স্পষ্ট উল্লেখ আছে, আল-বদর তথা, জামাত ও ছাত্র-সংঘ বাঙালী বুদ্ধিজীবিদের তালিকা তৈরী, হত্যার উদ্দেশ্যে ধরে আনা ও হত্যাকান্ডে পাকিস্তান সামরিক বাহিনীকে প্রত্যক্ষভাবে সহায়তা করে।রাও ফরমান আলীর ডায়রী থেকে জানা যায়, সিআইএ বাংলাদেশে বুদ্ধিজীবি হত্যাকান্ড সম্পর্কে জানত। কারণ, ডায়রীতে হেইট ও দেশপিক নামে দুজন আমেরিকার গোয়েন্দার সাথে বিষয়টি নিয়ে আলোচনা করার ইঙ্গিত আছে।
স্বাধীনতার দুদিন পুর্বে পরাজয় নিশ্চিত বুঝতে পেরে রাও ফরমান আলী পূর্বদেশের স্টাফ রিপোর্টার আলবদর কমাণ্ডার চৌধুরী মইনুদ্দিন,নিজামী ,আশরাফসহ কয়েকজন শীর্ষ জামায়াত নেতাকে তার অফিসে ডেকে তাদের কাছে তার বুদ্ধিজীবী হত্যার নীল নকশা বুঝিয়ে দেন।এর একটিই মাত্র লক্ষ্য ছিলো, দেশ যাতে মেধাশুণ্য হয়ে পড়ে।আর স্বাধীনতা পেলেও যাতে কোনদিন মাথা তুলে দাড়াতে না পারে।পরের দুদিন কার্ফিউ জারি করা হয়।আর সেই কার্ফিউর সূযোগে এদশের শ্রেষ্ঠসন্তান বুদ্ধিজীবীদের রাতের অন্ধকারে ধরে নিয়ে গিয়ে রায়েরবাজার বধ্যভুমিতে নৃশংসভাবে হত্যা করা হয়।
রাও ফরমান আলি তার নিজের বিরুদ্ধে আরোপিত অভিযোগসমূহ প্রত্যাখ্যান করলেও হামুদুর রহমান কমিশন পাকিস্তান সেনাবাহিনীর কর্মকর্তাদের অনৈতিক কর্মকাণ্ড ও হত্যাকান্ডের সাথে জড়িত থাকার প্রমাণ পায়।যুদ্ধে ষড়যন্ত্রকারী হিসেবে তার সহকর্মী ও সিনিয়র কর্মকর্তাদের কাছে তিনি একজন বিতর্কিত ব্যক্তিতে পরিণত হন। যুদ্ধের পর তাকে সামরিক বাহিনী থেকে বহিষ্কার করা হয় এবং তার সকল ব্যাজ ফিরিয়ে নেয়া হয়। তবে ১৯৭৯ সালেজুলফিকার আলী ভুট্টোর মৃত্যুর পর জেনারেল মুহাম্মদ জিয়াউল হক তাকে তার উপদেষ্টা নিয়োগ দেন। এসময় সংঘটিত গণতন্ত্র পুনপ্রতিষ্ঠা আন্দোলন দমনে নির্যাতন ও হত্যায় তাকে দায়ী হিসেবে ধরা হয়।[তথ্যসূত্র প্রয়োজন] জিয়াউল হকের মৃত্যুর পর আলি আত্মগোপনে চলে যান। ২০০৪ সালে অল্পদিন অসুস্থ থাকার পররাওয়ালপিন্ডিতে মৃত্যুবরণ করেন।
এ জাতির শ্রেষ্ঠ সন্তানদের হত্যাকারী এই ‘ কোল্ড ব্লাডেড কিলারের” কথা ঘৃণাভরে শ্মরণ করে গেলাম।
তথ্যসূত্রঃ
১/ বাংলাপিডিয়া
২/জন্মযুদ্ধ ৭১
৩/https://l.facebook.com/l.php…

