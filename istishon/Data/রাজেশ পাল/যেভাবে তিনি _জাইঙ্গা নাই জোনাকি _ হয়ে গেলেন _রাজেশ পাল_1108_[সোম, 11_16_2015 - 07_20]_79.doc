যেভাবে তিনি _জাইঙ্গা নাই জোনাকি _ হয়ে গেলেন 


পাড়ায় একদল নব্য মাস্তানের আমদানী হয়েছিল। যখন তখন যারে তারে মারধর করে ত্রাসের রাজত্ব কায়েম করেছিল। পরিস্থিতি এমনি চরমে উঠলো যে , নিজের পাড়া ছেড়ে পাশের পাড়ায় ও হামলা চালাতে লাগলো। 
একদিন এই দুষ্টু ছেলেরা অতর্কিতে দিল পাশের পাড়ার কয়েকজনের মাথা ফাটিয়ে। আরতো সহ্য করা সম্ভব নয়। সেই পাড়ার বড় ভাইয়েরা ঘোষণা দিলেন বদলা নেয়ার্। ঠিক সেই মূহুর্তে আরেক পাড়ার কিছু অতিজ্ঞানী ,পক্ককেশ আর মোটা ফ্রেমের চশমা পড়িহিত লালবাহিনীর সাইনবোর্ড ক্যারিয়ার বলতে লাগলেন , সেই পাড়ার বটমটেরর , জাইঙ্গা নাই কুদ্দুস একদিন নিজেই আরেক পাড়ার ডন কনুই ছিলা বদরুলকে ঠেকাতে এদের জন্ম দিয়েছিল। আজ এরা কন্ট্রোলের বাইরে গিয়ে উল্টো হামলা করে বসেছে। সব দোষ আসলে তাই "জাইঙ্গা নাই কুদ্দুস "এর্। এছাড়া তারা যে ক্লাবের সদস্য ছিলো ,সেই "তার ছিড়া ক্লাবের " পক্ষ থেকেও বলা হলো যে তারা "সহি তার ছিড়া নয়" ,কারণ সহি তার ছিড়ারা কিলাকিলেতে বিশ্বাস করেনা।
অবশেষে দুই পাড়ার আমজনতার সম্মিলিত প্রচেষ্টায় এই দুস্ট ছেলেদের দমন করা গেল। দেয়া হলো পুলিশে। লালবাহিনীর চশমা ধারীরা তখন এসি করা হল রুমে সংবাদ সম্মেলন করে ,মানবাধিকার লংঘনের অভিযোগ ও তীব্র নিন্দা জ্ঞাপন করে বললেন , যেহেতু এই কাজের জন্য দুষ্টু ছেলেদের গডফাদার "জাইঙ্গা নাই কুদ্দুস " দায়ী , তাই তাদের এভাবে পুলিশ হেফাজতে দেয়া মানবাধিকার পরিপন্থী।
একদিকে চুপচাপ প্রশ্নোত্তর শুনছিলেন ,সাংবাদিক ঠোঁট কাটা মোখলেছ। সবার প্রশ্ন শেষে প্রশ্ন করতে দাড়ালেন তিনি , লালবাহিনীর সভাপতি , বিশিষ্ট ফেসবুকীয় বুদ্ধিজীবী , জোনাকী হুইস্কিচার্জকে জিজ্ঞাসা করলেন এই ছেলেদের উত্থানের পেছনে শুধুই কি জাইঙ্গা নাই কুদ্দুসের ব্যাকিং? না আসলে আরো কোন রিজন আছে? 
একগাল হাসিমেখে মিস্টার জোনাকি উত্তর দিলেন , আসলে ইউরোপীয় এনলাইটমেন্ট এর আলোকে এদেরকে বোঝার চেষ্টা না করায় এর অন্যতম কারণ। 
যাই হোক , সংবাদ সম্মেলন শেষ হলো। জোনাকী বাবু ফিরে চললেন বাসায়। গলির মুখটা এমনিতেই অন্ধকার থাকে। তারউপর রাতও কম হয়নি। গলির ভেতর ঢুকতেই দুজন আপাদমস্তক কালো কাপড়ে ঢাকা ব্যক্তি পথরোধ করে দাড়ালো। একটু চমকে উঠলেন জোনাকী বাবু। 
----কারা বাবা তোমরা? 
-----আমরা যে তার ছিড়া ক্লাবের ছেলেরা জেলে আছে তাদের বন্ধু ষাঁড়।আপনাকে ধন্যবাদ দিতে এলাম। আপনি সব দায় "জাইঙ্গা নাই কুদ্দুস " এর উপ্রে দিয়া দিয়ে আমাদের বিরাট উপকার করছেন। পাবলিক এখন আমাদের নিরাপরাধ ভাবতাছে। 
----ও আচ্ছা , আমি তাহলে আজ যাই। অনেক রাত হয়ে গেছে। বাসায় চিন্তা করছে।
----- তাতো যাইবেনই। তয় আমাদের কিছু মালপানি দিয়া যান। পুলাপাইনরে জেল থেইকা বাইর করতে ম্যালা খরচ হইতাছে। 
---আমার সাথে তো তেমন টাকা পয়সা নেই।
----নাই কইলেই অইবো? আমাগো একডা প্রেস্টিজ আচে না? ঐ মদনা ধরতো হালারে।
বলেই একযোগে ঝাপিয়ে পড়লো তারা। আর সাথে থাকা ঘড়ি ,মোবাইল , মানিব্যাগ , শার্ট ,প্যান্ট এমনকি আণ্ডারওয়ার টাও খুলে নিয়ে তাকে রাস্তার উপর একা দাড় করিয়ে দিয়ে উল্টো দিকের গলিতে অদৃশ্য হয়ে গেলো।
সারাজীবন "জাইঙ্গা নাই কুদ্দুস "এর সমালোচনা করতে করতে তিনিও আজ "জাইঙ্গা নাই জোনাকি " হয়ে গেলেন।

