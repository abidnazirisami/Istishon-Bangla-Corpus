মুজাহিদনামা


আজ জামায়াতের সেক্রেটারী জেনারেল আলী আহসান মুহাম্মদ মুজাহিদের মৃত্যুদণ্ডের উপর দায়ের রা রিভিউ আবেদন শুনানি হয়ে গেল মহামান্য সুপ্রীম কোর্টের আপীল বিভাগে।তাই ভাবলাম এক ঝলকে দেখি আসি এই মহান(!) রাজাকারের অতীত সম্পর্কে।মুজাহিদ সাব কে নিয়াই আমার আজকের “সহি মুজাহিদনামা”
১৯৭১ সালে তার জীবন
১৯৭১ সালে মুজাহিদ ছিলেন পূর্ব পাকিস্তান ইসলামী ছাত্র সংঘের প্রেসিডেন্ট এবং রাজাকার বাহিনীর স্থপতি, আল বদর প্রধান। রাজাকার এবং আল বদর বাহিনীর প্রধান কাজ ছিলো স্বাধীনতাকামী ব্যক্তিদের খুঁজে বের করে তাঁদের পাকিস্তানী সেনাবাহিনীরহাতে তুলে দেয়া। কখনো কখনো তাঁদের নির্যাতনপূর্বক হত্যাও করা হতো। স্বাধীনতা যুদ্ধ ঘোষিত হওয়া মাত্র তিনি তার আজ্ঞাবহ রাজাকার বাহিনী গঠন করেন। অতঃপর তিনি জনৈক ফিরোজ মিয়াকে এ বাহিনীর কমান্ডার নিযুক্ত করে তাদের সশস্ত্র প্রশিক্ষণের ব্যবস্থা করেন। মুজাহিদ ছিলেন এ সংগঠনের সামরিক এবং অর্থনৈতিক মূল চালিকাশক্তি। তার স্বাধীনতাবিরোধী কর্মকান্ড তৎকালীন সংবাদপত্রসমূহে প্রকাশিত বক্তব্য থেকে সুস্পষ্ট হয়। ১৫ সেপ্টেম্বর, ১৯৭১ এ ফরিদপুরে ইসলামী ছাত্র সংঘের এক জনসমাবেশে তিনি বলেন যে সমগ্র ভারত হস্তগত করার আগে তার উচিত ছিলো আসাম (ভারতীয় প্রদেশ) দখল করা। যুদ্ধ চলাকালে মুজাহিদ ১৮১, ফকিরাপুলে ফিরোজ মিয়ার বাড়িতে অবস্থান করেন। জাতীয় পার্টি নেতা আবদুস সালাম, সাংবাদিক জি এম গাউস এবং মুক্তিযোদ্ধা ও কলামলেখক মাহবুব কামালের সাক্ষ্যমতে ফিরোজ মিয়া ছিলেন রাজাকার বাহিনীর কমান্ডার। ফিরোজ মিয়ার বাড়ি সে সময় এলাকার রাজাকারদের প্রধান কার্যালয় এবং মুক্তি বাহিনীর নির্যাতন কেন্দ্রের ভূমিকা পালন করত। এলাকাবাসীদের তথ্যমতে অনেককে সেখানে চোখ বেঁধে নিতে দেখা যেত এবং নির্যাতিতদের আর্তচিৎকারও শোনা যেত। মুজাহিদ ছিলেন এর মূল হোতা। সেপ্টেম্বর থেকে পাকিস্তানী সেনাবাহিনী পরাজিত হতে শুরু করলে মুজাহিদ তার কর্মপদ্ধতি পরিবর্তন করেন। তিনি মুক্তিকামী সাধারণ বাংলাদেশী জনগণের পরিবর্তে বাংলাদেশের ধর্মনিরপেক্ষ বুদ্ধিজীবি ও পেশাজীবিদের হত্যা শুরু করেন। তিনি এবং তার দল ১৯৭১ সালের ১৪ ডিসেম্বরে নিহত বুদ্ধিজীবিদের সম্পর্কে তথ্য সরবরাহকারীর ভূমিকা পালন করেন। গাউসের বক্তব্য মতে, মুজাহিদ নির্ধারিত বুদ্ধিজীবিদের হত্যার উদ্দেশ্যে ঢাকা বিশ্ববিদ্যালয় ক্যাম্পাস ঘেরাওকর্মে মুজাহিদ ছিলেন অন্যতম নেতা।
মুজাহিদের কীর্তি সম্পর্কে ১৯৭১ সালে পত্রিকায় প্রকাশিত তথ্য
১৫ অক্টোবর, ১৯৭১ এ "দৈনিক সংগ্রাম"-এ প্রকাশিত মুজাহিদের বক্তব্য:
"রাজাকার, আল-বদর এবং অন্যান্য স্বেচ্ছাসেবী সংগঠনগুলোর তরুণেরা জাতিকে ভারতের যৌথবাহিনী এবং গুপ্তচরদের হাত থেকে রক্ষা করতে কাজ করছে। কিন্তু, সম্প্রতি দেখা গেছে যে কিছুসংখ্যক রাজনৈতিক নেতৃ যেমন জুলফিকার আলী ভুট্টো, কাওসার নিয়াজী, মুফতি আহমেদ এবং আসগর খান এই দেশপ্রেমিকদের নামে অসম্মানসূচক মন্তব্য করছেন।"
২০১২ সালে ২১ জুন আলী আহসান মুজাহিদের বিরুদ্ধে মানবতাবিরধী অপরাধের ৭টি অভিযোগ গঠন করে ট্রাইব্যুনাল। বিচারে ওই অভিযোগগুলোর মধ্যে ৫টি অভিযোগ প্রমাণিত হয়।
২০১৩ সালে র ১৭ জুলাই তাকে তিনটি অভিযোগে মৃত্যুদণ্ড এবং তৃতীয় অভিযোগে পাঁচ বছর এবং সপ্তম অভিযোগে যাবজ্জীবন কারাদণ্ড দেয় আন্তর্জাতিক অপরাধ ট্রাইব্যুনাল। বাকি দুইটি অভিযোগ প্রমাণিত হয়নি।
মুজাহিদের প্রমাণিত অপরাধগুলোর মধ্যে;
প্রথম অপরাধ
দৈনিক ইত্তেফাকের সাংবাদিক সিরাজুদ্দীন হোসেনকে মুক্তিযুদ্ধের সময় পাকিস্থানী সেনারা এ দেশীয় কিছু সহযোগীদের নিয়ে সাধারণ মানুষদের নির্যাতনের বিবরণ দিয়ে একটি লেখায় তুলে ধরেন। এ লেখার বিরোধীতা করে ১৬ সেপ্টেম্বর ৭১ ‘দৈনিক সংগ্রামে’ একটি প্রবন্ধ ছাপানো হয়। এ প্রবন্ধে সিরাজুদ্দীনকে ‘ভারতের দালাল’ অভিহিত করা হয়। ১০ ডিসেম্বর ঢাকার চামেলীবাগের বাসা থেকে তাকে তুলে নিয়ে যাওয়া হয়। এই ঘটার সঙ্গে মুজাহিদের জড়িত থাকার বিষয়টি প্রমাণিত হয়। এ জন্য তাকে মৃত্যুদণ্ড দেন ট্রাইব্যুনাল।
দ্বিতীয় অপরাধ
মুক্তিযুদ্ধের সময় জুনের প্রথম সপ্তাহে ফরিদপুরের রথখোলা গ্রামের রনজিৎ নাথ ওরফে বাবু নাথকে খাসাবপুর মসজিদের কাছ থেকে ধরে পুরাতন সার্কিট হাউসের কাছে নিয়ে যায় রাজাকাররা। সেখানে মুজাহিদের নির্দেশে নির্যাতন করে রাজাকাররা। এরপর বাবু নাথ সেখান থেকে পালিয়ে যান। এই ঘটনায় মুজাহিদের অপরাধ প্রমাণিত হলে তাকে ৫ বছরের কারাদণ্ড দেওয়া হয়।
তৃতীয় অপরাধ
৭১ সালের ৩০ আগস্ট রাতে মতিউর রহমান নিজামীকে সঙ্গে নিয়ে নাখালপাড়ার পুরাতন এমপি হোস্টেলে পাকিস্থানী সেনাদের ক্যাম্পে যান মুজাহিদ। সেখান সুরকার আলতাফ মাহমুদ, বিচ্ছু জালাল, শাফী ঈমাম রুমি এবং বদিউজ্জামানসহ কয়েকজনকে আটকে রেখে নির্যাতন করা হয়। এই অপরাধে মুজাহিদকে যাবজ্জীবন কারাদণ্ড দেওয়া হয়। তাদের মধ্যে বিচ্ছু জালাল ছাড়া অন্যদের হত্যার ঘটনায় সংশ্লিষ্টতার প্রমাণ পান ট্রাইব্যুনাল।
চতুর্থ অপরাধ
মোহাম্মদপুরের ফিজিক্যাল ট্রেনিং ইনিস্টিটিউটে মাঠে পাকিস্থানী সেনাদের নিয়ে বাঙ্গালী নিধনের পরিকল্পনা করতেন মুজাহিদ। বাংলাদেশের স্বাধীনতা নিশ্চিত জেনে রায়ের বাজার বদ্ধভূমিতে ১৪ ডিসেম্বর হত্যা করা হয় অসংখ্য বুদ্ধিজীবীকে। এই নৃশংস হত্যাকাণ্ডে মুজাহিদের জড়িত থাকার প্রমাণ পান আদালত। এই জঘন্য অপরাধে তাকে মৃত্যুদণ্ড দেওয়া হয়।
পঞ্চম অপরাধ
মুক্তিযুদ্ধের সময় ১৩ মে বেলা ২টা থেকে আড়াইটার মধ্যে রাজাকার কালু বিহারী, ওহাব, জালাল ও অন্য সহযোগিদের সাথে নিয়ে মুজাহিদ ফরিদপুরের বকচর গ্রামের হিন্দুদের ওপর হামলা চালায়। সেখানে মুজাহিদের নির্দেশে বীরেন্দ্র সাহা, নৃপেণ সিকদার, সানু সাহাসহ কয়েকজনকে হত্যা করার ঘটনা প্রমাণিত হয়। এই অপরাধের শাস্তি হিসেবে তাকে মৃত্যুদণ্ড দেন আন্তর্জাতিক অপরাধ ট্রাইব্যুনাল।
কাল রিভিউ শুনানির আদেশ দেবেন মহামান্য আদালত। ৪৪ বছর ধরে জাতি অপেক্ষা করে আছে এই দিনটির জন্য। প্রত্যাশা করি হবে কলঙ্কমোচন।
তথ্যসূত্রঃ
১।https://bn.wikipedia.org/wiki/%E0%A6%86%E0%A6%B2%E0%A7%80_%E0%A6%86%E0%A...
২।http://www.channelionline.com/news/details/%E0%A6%AE%E0%A7%81%E0%A6%9C%E...

