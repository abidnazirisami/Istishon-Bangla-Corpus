গোয়েবলেস থেকে পিনাকিঃ মিথ্যাচারের অন্তহীন কাফেলা



হিটলারের প্রচারমন্ত্রী অসাধারণ বাগ্মী রাজনীতিবিদ পল গোয়েবলস তার জীবনের শেষের দিকে এসে রাশিয়া কর্তৃক জার্মান আক্রান্ত হওয়া দেখে এবং তাদের পরাজয় অবশ্যম্ভাবি জেনে নিজে সস্ত্রীক আত্বহত্যা করার আগে নিজের ছয় ছয়টি শিশু সন্তানকে মরফিন ইনজেকশন ও সায়ানিড ক্যাপসুল খাইয়ে হত্যা করেছেন অমানবিক ও নিষ্ঠুর বর্বরতায়, সেটাও তার কুখ্যাতির আসল কারণ নয়। ইহুদী নিধনের হলোকাষ্ট কর্মসুচিও তার কুখ্যাতির আসল কারন নয়। তার কুখ্যাতির আসল কারন যেটা সেটা আমরা সবাই জানি । আর তা হল তিনি একজন সত্য হন্তারক। সত্যকে হত্যা করার "বিগ লাই থিওরী" বা প্রোপাগান্ডা থিওরি ---যার সারমর্ম হচ্ছে একটা মিথ্যাকে যদি বার বার ব্যাপক ভাবে, সরকারি সকল প্রশাসন যন্ত্রকে বা এক কথায় মিডিয়া উইং দিয়ে প্রচার করা হয় তখন সেটি সত্যের মত শুনায় এবং মানুষ আর আসল সত্যটা খুঁজে পায় না। সত্যকে মিথ্যা আর মিথ্যাকে সত্য বলে চালিয়ে দেয়া অথবা সত্যের সাথে মিথ্যা কিংবা মিথ্যার সাথে সত্যকে মিশ্রিত করে ফেলে সত্যকে আর ‘সত্য’ না রাখা। সত্যকে বদলে ফেলা। পৃথিবীর ইতিহাসে এমন আবিস্কার(কু) খুব কমই আছে। হয়ত বিশ্বের রাজনীতিবিদগন তার উপর কৃতজ্ঞ থাকবেন যুগে যুগে। অনেকের ক্ষমতা আরোহন, ক্ষমতাচ্যুত বা ক্ষমতার দীর্ঘায়ন এই থিওরীকে কেন্দ্র করে রচিত। তো এই থিওরীটা বাংলাদেশে কতটা জনপ্রিয় তা আর বলার অপেক্ষা রাখে না। যদি ও তার থিওরীটা বেশ অনেক বছর নিরবে কাজ করে যেতে পারে কিন্তু সত্য ও তো কম বড় বদমাশ নয়!!! কিছু দিন পরে হলেও সে কবর থেকে উঠে আসে আর দাত বের করে হাসে। আর ইতিহাস বড় নির্মম, বড় একরোখা তাই এই থিওরী কিছুটা সময় কাজ করলেও এক সময় সেটা আর কাজ করে না ।
 
বিগত কিছুদিন ধরে একটি ব্যাপার অনলাইনে ভাইরাল হয়ে ছড়িয়ে পড়ছে।সেটি হচ্ছে ধর্মীয় সংখ্যালঘু সম্প্রদায়ের উপর সুপরিকল্পিতভাবে বিদ্বেষ ছড়ানো। কিছু সুনির্দিষ্ট পেইজ এবং বামনামধারী কিছু চরম ডান কাঁধে কাঁধ মিলিয়ে অবতীর্ণ হয়েছে এই সংগ্রামে।আর এই সাবেক বামদের মধ্যমণি হিসেবে কাজ করে চলেছেন ফরহাদ মঝহার শিষ্য পৈতে বিসর্জনকারী ইউরোপীয় এনলাইটেন্টমেন্টে আলোকিত বামুন দেশের একমাত্র ফেসবুকীয় বুদ্ধিজীবী বাবু পিণাকি ভট্টাচার্য মহোদয়। দীর্ঘদিন ধরে মুক্তচিন্তার নাম ধরে এদেশের হিন্দু এবং মুসলমান সম্প্রদায়ের মধ্যে সুপরিকল্পিতভাবে বিদ্বেষ ছড়িয়ে যাচ্ছেন এই মহা ধুরন্ধর ব্যক্তিটি।
কিছুদিন আগে গল্পক্কার কুলদা রায় উন্মোচন করে দেন এই ব্যক্তির মুখোশ।জানিয়ে দেন, যে পিনাকি বাবু নিজেই হচ্ছেন বিভিন্ন উস্কানিমূলক পেইজের নাটের গুরু।এর প্রমাণ ও হাতেনাতে মিলে যায়,যখন আমি এটা নিয়ে লেখার পরপরই এই সমস্ত পেইজগুলোতে আমার ছবি আর ফলস স্ক্রিনশট দিয়ে আমাকে সরাসসরি জবাই করার হুমকী প্রদান করা হয়।ফলে পরিষ্কার হয়ে যায় এই ভদ্রলোকটির প্রকৃত পরিচয়।আমি যার কারণে জীবনের নিরাপত্তা চেয়ে জিডি করতে বাধ্য হই।লেখার জবাব লেখা দিয়ে না দিয়ে চাপাতি বাহিনী লেলিয়ে দেয়ার কি চমৎকার কৌশল।
পিনাকিবাবুর অতীতকে খুব কাছ থেকে দেখা রাজিক হাসান তাঁর ফেসবুক্ পোস্টে লিখেছেন,“বগুড়াতে জন্মানোর সুবাদে পিনাকীকে চিনতাম সেই ছোট বেলা থেকেই, ওনার পিতা শ্রদ্ধেয় শ্যামল ভট্টাচার্য আমার শিক্ষক ছিলেন। মফস্বলের একজন স্কুল শিক্ষকের কতো টাকা আয় সেটা কম-বেশি সবারই ভালো জানা আছে। পিনাকী মেডিকেলের স্টুডেন্ট ছিলেন, এমবিবিএস পাশ করার পর তিনি তার বাবার প্রিয় ছাত্র ডাক্তার মুস্তাফিজুর রহমানের (আমার নানা, মায়ের দূর-সম্পের্কর আত্মীয়) প্রতিষ্ঠান পপুলার ফার্মাসিউটিক্যালে জয়েন করেন।পপুলারে যাওয়ার আগে পিনাকী চাকুরী করেছে এভেন্টিস ফ্রেঞ্চ মাল্টিন্যাশানাল কোম্পানীর অনকোলজি বিজনেস ইউনিটে । ওখানে চাকুরী করার সময় সে বিপনণের নামে কি করেছে তা জানা ফার্মাসিউটিক্যাল মার্কেটিং বিশেষতঃ ক্যান্সার প্রোডাক্ট বাজারজাতকরণের সাথে সংশ্লিষ্ট কম বেশী সকলেরই। এভেন্টিসের পর সে চাকুরী করেছে "সার্ভিয়ার" নামের আরেকটা ফ্রেঞ্চ মাল্টিন্যাশানাল এ। তারপর সে গিয়েছে পপুলারে ।তার বাবার ছাত্র ছিলেন ডাক্তার মুস্তাফিজুর রহমান, আর সেই সুবাদে ডাক্তার মুস্তাফিজুর রহমান গুরু দক্ষিণা দিয়েছিলেন, তাকে পপুলার ফার্মাসিউটিক্যালে সিইও হিসেবে নিয়োগ প্রদান করেন। পিনাকীকে যে গুরুদায়িত্ব তিনি দিয়েছিলেন পিনাকী সেই দায়িত্বের অপব্যবহার করেছেন, পিনাকীকে বিশ্বাস করেছিলো ডাক্তার মুস্তাফিজুর রহমান, পিনাকী সেই বিশ্বাস রাখেনি।২০০৯-২০১০ সালের দিকে পপুলারের কালা জ্বরের ড্রাগ নিয়ে যে ঝামেলা হয়েছিলো, যেই ড্রাগ পপুলার সরবরাহ করতো হেলথ মিনিস্ট্রিতে, সেইবারের সেই ঝামেলাতে পপুলারের ক্ষতি হয়েছিলো কয়েক কোটি টাকার উপরে, পিনাকী কিন্তু সেই ঝামেলার মূলে ছিলেন সেটা কিন্তু কমবেশি সবাই জানে, সেখান থেকে যে পিনাকী বড় ধরনের দাও মেরেছিলেন সেটাও হেলথ খাতের অনেকেই জানে। দূর্জনেরা বলে, এভাবেই পিনাকী আস্ত একটা ফার্মাসিউটিক্যালের মালিক হলেন।”

https://web.facebook.com/razik.hasan/posts/10208601319289040
দীর্ঘদিন ধরে এই ব্যক্তিটি প্রতিক্রিয়াশীলদীর পক্ষে গিয়ে প্রগতিশীল সেক্যুলার শিবিরের বিরুদ্ধে একের পর এক বিষেধাঘার করে চলেছেন প্রতিনিয়ত।যে ঘটনাগুলোতে প্রগতিশীল মানুষেরা উদ্দীপনা লাভ করে এই হিন্দু নামধারী ব্যক্তিটি ঠিক সেই ক্ষেত্রগুলোতেই বেছে বেছে একের পর এক আক্রমণ চালিয়ে যাচ্ছেন। ব্লগার অভিজিত রায় হত্যাকাণ্ডের পর একে জাস্টিফাই করেন,অভিজিত আর হেফাজত দুজনেই ভিকটিম বলে। সাকা মুজাহিদের ফাঁসির পরে স্ট্যাটাস দেন, যে বাঙালী মৃত্যুতে উল্ললাস প্রকাশ করে ঠিক করেনি।আপত্তি তোলেন পহেলা বৈশাখের মংগল শোভাযাত্রা নিয়ে,এমনকি জগন্নাথ হল কেন আছে ঢাকা বিশ্ববিদ্যালয়ে সংখ্যালঘু ছাত্রদের জন্য, সেই প্রশ্নও তোলেন।
ব্রাম্মণ বাড়িয়ায় ওস্তাদ আলাউদ্দীন খাঁর সংগীত নিকেতন ভাঙ্গচুর ও তাঁর স্মৃতিবিজড়িত বাদ্যযন্ত্রগুলো পুড়িয়ে দেয়ার পরে তাঁর স্ট্যাটাস ছিলো,"ওস্তাদ আলাউদ্দিনের স্মৃতিচিহ্ন বিজড়িত সঙ্গীত ভবন আক্রান্ত হওয়াকে যদি বর্বরতা বলেন তাহলে স্বীকার করুন, নকশাল আন্দোলনে রবীন্দ্রনাথ, ঈশ্বরচন্দ্র বিদ্যাসাগরের ভাস্কর্য ভেঙে আপনার কমরেডরাও বর্বরতা করেছে। রুশ বিপ্লবের সময় বলশেভিকরা অসংখ্য ঐতিহাসিক আর্টিফেক্ট ধ্বংস করেছিল, সেটা জানেন?" "বাংলাদেশের লক্ষ লক্ষ মাদরাসার ছাত্রদের হৃদয়ের আওয়াজ ধ্বনিত হয়েছে"তাও মন্তব্যে দেখলাম।
তারমানে নকশাল বিপ্লব আর মোবাইল চুরির ঘটনা নিয়ে মাদ্রাসা ছাত্রদের সাথে দোকানদারদের সংঘর্ষকে তিনি এক করে প্রচার করে অর্ধশিক্ষিত মানুশদের হাজার দুয়েক লাইক কামিয়ে নিলেন অনায়াসে।
পিনাকি বাবুর সর্বশেষ মওকা মিলে যায়, নিউইয়র্কে হিন্দু,বৌদ্ধ, খ্রিষ্টান ঐক্য পরিষদ কর্তৃক পঞ্চগড়ের মঠের পুরোহিত হত্যার প্রতিবাদে আয়োজিত সমাবেশে দর্শক সারিতে থাকা শ্যামল চক্রবর্তী নামের একজন যখন এদেশের হিন্দুদের অনুভূতির প্রতি সম্মান রেখে প্রকাশ্যে গরু জবাই নিষিদ্ধ করতে বলেন। সম্মেলনের ভিডিওটি ভালো করে লক্ষ্য করলেই দেখা যায় শ্যামল বাবু ছিলেন দর্শক সারিতে বসা এবং তিনি গরু জবাই নিষিদ্ধ করার কথা বলেননি, বলেছেন প্রকাশ্যে জবাই না করার কথা।এছাড়া শ্যামল বাবু পড়িষদের দায়িত্বপ্রাপ্ত কেউ নন এবং পরিষদের লিখিত বক্তব্যেও এ ধরণের কোন বিষয় ছিলোনা।এটি নিয়ে হিন্দু বৌদ্ধ খ্রিস্টান অঈক্য পরিষদ বিবৃতিও প্রকাশ করে।কিন্তু লাইকখোর পিনাকি বাবু সেই সূযোগ ছাড়বেন কেন?তিনি কাল বিলম্ব বা সত্যমিথ্যা যাচাই নাকরেই দিয়ে দিলেন দুদুটি স্ট্যাটাস।কামিয়ে ফেললেন হাজার পাঁচেক লাইক।স্ট্যাটাস দিলেন,
“খবরে দেখলাম; বাংলাদেশে আইন করে গরু জবাই নিষিদ্ধ ঘোষণা করার দাবী জানিয়েছে হিন্দু-বৌদ্ধ-খ্রিষ্টান পরিষদ যুক্তরাষ্ট্র শাখা।
একটা জিনিস বুঝলাম না, যুক্তরাষ্ট্রে গরু কাটা বন্ধ করার দাবী তারা আগে তুলল না কেন? যেই দেশে থাকে সেই দেশের প্র্যাকটিস নিয়ে তো আগে মাথা ব্যথা থাকার কথা। তাহলে গরু কাটা সমস্যা না, সমস্যা বাংলাদেশ। তাই নয় কি?আরেকটা কথা, বাংলাদেশে হিন্দু-বৌদ্ধ-খ্রিষ্টান পরিষদ করা হয়েছে কারণ তাঁরা বাংলাদেশে সংখ্যালঘু এটাই তাঁদের জাস্টিফিকেশন। যুক্তরাষ্ট্রে কি খ্রিষ্টানরা সংখ্যালঘু? মোটেও নয়। তাহলে যুক্তরাষ্ট্রে খ্রিষ্টানদের বাদ দিয়ে মুসলমানদের অন্তর্ভুক্ত করা যেতে পারতো। সেটা তো হয়নি। তাহলে এটা তো সংখ্যালঘুদের স্বার্থ রক্ষার সংগঠন নয়। কেউ যদি বলে এটা অ্যান্টি মুসলিম পরিষদ, এটার জবাব তখন কী হবে?খবরের লিঙ্কঃ http://bit.ly/1Rx7yV3”

কতটুকু দায়িত্বজ্ঞানহীন হলে একজন মানুষ এদেশে আজীবন বঞ্চনার শিকার সংখ্যালঘু জনসাধারণের উপর সংখ্যাগরিষ্ঠ জনসাধারণের অনুভুতি উস্কে দিতে পারে,তা ভাবতেও অবাক হতে হয়।যেকোন সময়ে দেশে আরেকটি রামুর মতো ঘটনা ঘটা অসম্ভব ছিলোনা। যদি আরো কিছু মানুষ মারা পড়তো, আরো কিছু নারীর সম্ভ্রম যেতো,যদি আরো কিছু শিশু এতিম হতো, সেই দায় কি বহন করতেন পিনাকি বাবু?তার স্ট্যাটাসের লাইকের মূল্য কি মানুষের জীবনের চেয়েও কম?
ব্যক্তিগত আক্রমনেও যে পিনাকি বাবু কম যাননা, তা অনলাইনের সবাই দেখেছেন তার সাবেক গুরু মাসুদ রানাকে ত্যাগ করে ফরহাদ মঝহারকে সর্বকালের শ্রেষ্ঠ বাঙালী প্রতিভা ঘোষণা দেয়ার পরে ,আগের গুরু রানা সাহেবকে তিনি নির্মমমভাবে আক্রমণ করেছেন হ্যাটওয়ালা সম্ভাষণে।পিনাকি বাবুর লেটেস্ট কীর্তি হলো মীরপুর স্টেডিয়ামে পাকিস্তানি নাগরিক বশির আহমেদকে জোড় করে বাংলাদেশের পতাকা পড়িয়ে দেয়ার নিঊজটি ফলাও করে প্রচার করে।অথচ বশির সাহেব নিজেই যখন বললেন যে,কেউ তাঁকে জোর করে পতাকা পড়ায়নি, তিনি স্বেচ্ছায় পড়েছেন, তখন কিন্তু একটিবারের জন্যও দোষ স্বীকার করেননি।এতোই পাকিস্তান প্রেম তার!!!!!
গল্পকার কুলদা রায় পিনাকী সম্পর্কে একটা লেখায় লিখেছিলেন,"পিনাকী কেন মৌলবাদীদের হয়ে কাজ করছে? এর সোজা একটা জবাব আছে। সেটা হল ১৫০০ কোটি টাকা। পিনাকী ১৫০০ কোটি টাকার প্রকল্পের একজন। যুদ্ধাপরাধীদের দল জামায়তে ইসলামী বছরে ১৫০০ কোটি টাকা ব্যয় করছে তাদের জঙ্গীবাদী কর্মকাণ্ড প্রচারে। এই টাকা দিয়ে তারা প্রগতিশীলদের মধ্যে থেকে লোক কিনছে। মার্কসবাদী নামের লোক কিনছে। সুশীল নামে লোক কিনছে। ড: আবুল বারাকাত এ বিষয়ে একটি গবেষণাপুস্তক বের করেছেন। সেখানেই বিস্তারিত লেখা আছে।”
কারো মতে শুধুমাত্র হিট খাওয়াই এই লোকের উদ্দেশ্যে। কারো কারো মতে পেইড এজেন্ট, কারো কারো মতে স্রেফ মস্তিষ্কবিকৃত।আর আমার বিবেচনায় স্রেফ একজন বুদ্ধিবেশ্যা।
বেশ্যাকে বিশ্বাস করা যায়,কিন্তু বুদ্ধিবেশ্যাদের না।কারণ বেশ্যারা ক্ষুধার জ্বালায় শরীর বেঁচে, আর বুদ্ধিবেশ্যারা করে আত্মার সওদাগিরি। আর সেকালের গোয়েবলেস থেকে আজকের পিনাকি পর্যন্ত বয়ে বয়ে চলেছে এই মিথ্যার সওদাগরদের অন্তহীন কাফেলা।

