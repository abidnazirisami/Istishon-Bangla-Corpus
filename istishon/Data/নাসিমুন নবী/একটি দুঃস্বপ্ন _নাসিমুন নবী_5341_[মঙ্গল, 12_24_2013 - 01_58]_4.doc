একটি দুঃস্বপ্ন 


ইদানিং রাতে ঘুম হয়না। দুশ্চিন্তা হয় অকারণে। স্বপ্ন দেখতে গিয়ে ভুল হচ্ছে রীতিমত। দুঃস্বপ্নে ডুবে যাই বারংবার। গতরাতে যা দেখলাম, তা বোধ হয় খুনের আসামীরা দেখলও ভয় পাবে।
পুলিশ-ভীতি আমার কোন কালেই ছিলনা। ২ বছর আগে মোশাররফ করিম ও ফারুক আহমেদ অভীনিত জিম্মি নাটকে, ফারুক আহমেদের পুলিশ-ভীতির ঘটনা মনে পড়লে এখনো দাঁত কেলিয়ে হাসি। কিন্তু গতরাতে স্বপ্নে দেখি, সারাদেশে যৌথ-বাহিনীর অভিযান চলছে। কথা নাই, বার্তা নাই; যৌথ-বাহিনীর টহল গাড়ী আমার বাড়ির সামনে। চারদিক থেকে আমার বাড়ি ঘিরে ফেলা হয়েছে। অজ্ঞাত-কারণে আমি ভীষণ ভয় পেয়ে একটি কক্ষে লুকিয়ে আছি আর চিন্তা করছি- আমাকে ধরে নিয়ে যদি ...দিয়ে গরম-সেদ্ধ ডিম দেওয়া হয়!
আধাঘন্টার রুদ্ধশ্বাস অভিযান শেষে, আমি যখন অক্ষত-অধরা; রুম থেকে বের হলাম বীরের মত। বেরিয়ে সবাইকে জিজ্ঞেস করলুম- "মামুরা কেন আসল?"
উত্তর শুনে লজ্জা পেলাম; মামুরা নাকি উইন্টার এক্সারসাইজে এসেছিল - মহড়া দিয়ে গেল।

