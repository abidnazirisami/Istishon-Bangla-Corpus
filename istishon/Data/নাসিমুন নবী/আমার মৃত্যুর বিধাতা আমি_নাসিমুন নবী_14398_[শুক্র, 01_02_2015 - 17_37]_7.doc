আমার মৃত্যুর বিধাতা আমি


 যদি আমি চাই হে বিধাতা
আজ রাতই
আমার শেষ রাত হতে পারে
হাতের কাছেই রয়েছে তার সরঞ্জাম।
 বিনিদ্র রাত যখন কাটেনা -
নিতে হয় দু’একটা ট্যাবলেট।
অনেক আকাংখিত মুক্তির জন্য
ক’টা ট্যাবলেট লাগে বলো ?
তাও আছে।
 কে বলে জন্ম মৃত্যু তোমার হাতে ?
হেরে গেছ হে অদৃশ্য নিয়ন্তা।
আছে কি নেই তোমার অস্তিত্ব
জানি না তা।
তবু হেরে গেছ।
 জন্ম হয়নি আমার সম্মতিক্রমে -
তুমি কিংবা জন্মদাতা
কেউই জিজ্ঞেস করেনি আমায় -
আদৌ কোনো ইচ্ছে আছে কি আমার,
এই অদ্ভুত গ্রহে কিছু কাল কাটাবার ?
তবু এসে গেছি।
তবু খেলে গেছি -
হার মানা এই হার না মানা খেলা ।
 জন্মে আমার সম্মতি হয়নি প্রয়োজন -
মৃত্যু আমার হাতে !
আমার মৃত্যুর বিধাতা আমি -
হেরে গেছ ,
হে বিধাতা হেরে গেছ তুমি !

