ব্লগারদের নিয়ে একটি একাডেমিক গবেষণায় অংশ নিতে এগিয়ে আসুন


আমি ঢাকা বিশ্ববিদ্যালয়ের সমাজবিজ্ঞান বিভাগের মাস্টার্সের ছাত্র। মাস্টার্সের থিসিস হিসেবে বাংলা ব্লগিং নিয়ে গবেষণা করছি যার টাইটেল হলো Social Media and the Culture of Online Public Opinion: A Study on the Bloggers of Bangla Blogosphere । এই গবেষণার অংশ হিসেবে বাংলা ব্লগসাইটসমহূদের ব্লগারদের জরিপে অংশগ্রহণের আহবান জানাচ্ছি। যেহেতু এটি একটি একাডেমিক গবেষণা তাই কর্তৃপক্ষের অনুমতি নিয়ে শুরু করাটা অবশ্য কর্তব্য। আমি ইতিমধ্যে ইস্টিশন কর্তৃপক্ষকে নিজের পরিচয় নিশ্চিত করে অনুমতি নিয়ে নিয়েছি। ইষ্টিশন ব্লগের ব্লগারদের এখানে অংশ নেবার আমন্ত্রন রইলো। এছাড়া আপনি যদি অন্য বাংলা ব্লগ সাইটের ব্লগার হয়ে থাকেন আর ইস্টিশনের পাঠক হিসেবে আপনি আমার এই পোস্ট পড়ছেন তাহলে আপনিও অংশ নিতে পারবেন। তথা অতীত বা বর্তমান যে কোন সময়ে যেকোন বাংলা ব্লগিং সাইটে ব্লগিং করার অভিজ্ঞতা থাকলেই আপনি এখানে অংশ নিতে পারবেন।
কীভাবে অংশগ্রহণ করবেনঃ
https://docs.google.com/forms/d/1Sbb8MLuTB-ygFwn0RZpeDSfcFT769a_lIIB3B55... 
উপরের লিঙ্ক ক্লিক থেকে ফর্মে চলে যান। ফর্মের উপরে দেয়া ইন্সট্রাকশনগুলো ভালো করে পড়ে প্রশ্নগুলোর উত্তর দিতে শুরু করুন। বেশীরভাগ প্রশ্নের সাথেই অপশন পাবেন, কয়েকটিতে অপশন নাই তাই নিজের মতো করে উত্তর দিতে পারবেন। এছাড়া অপশনযুক্ত প্রশ্নগুলোর উত্তর অপশনের বাইরে থেকেও নিজের মতো উত্তর দিতে পারবেন (বিস্তারিত পাবেন ইন্সট্রাকশনে)। বেশীরভাগ প্রশ্নের সাথেই কীভাবে উত্তর দিতে হবে সেটির দিকনির্দেশনা পাবেন। প্রশ্নগুলো বাংলায় করা তবে আপনি চাইলে বাংলা বা ইংরেজী যেকোন ভাষায় উত্তর দিতে পারবেন। কিছু না বুঝলে কমেন্টে জিজ্ঞেস করতে পারেন। যাদের মোবাইলে বাংলা সাপোর্ট করে তারা মোবাইল থেকেও ফর্মটি ফিল আপ করতে পারবেন। এটি ফিল আপ করতে ৬ থেকে ৮ মিনিটের বেশী সময় লাগার কথা না। এই গবেষণার তথ্য একাডেমিক উদ্দেশ্য ছাড়া অন্য কোথাও ব্যাবহৃত হবে না। তাই আপনার দেয়া সকল তথ্য সর্বদা গোপন থাকবে এ নিশ্চয়তা দিচ্ছি। তারপরো যদি কোন প্রশ্নে উত্তর দিতে আপনি অস্বস্তি বোধ করেন সেটি স্কিপ করে পরবর্তী প্রশ্নে চলে যান। ফর্মে আপনার নাম ঠিকানা কিছুই জানতে চাওয়া হয় নাই,একদম সর্বশেষ প্রশ্নে আপনার ব্লগ নিক জানতে চাওয়া হয়েছে। আপনি যদি নিজের পরিচয় গোপন রেখে গবেষণায় অংশ নিতে চান, তাহলে ব্লগ নিকের ঘরে লিখুন ‘অনিচ্ছুক’ (ইংরেজীতে লিখতে হলে Onissuk)। এছাড়া ফর্ম ফিল আপ করার মাঝপথে আপনার যদি মনে হয় আপনি আর উত্তর দিতে চাইছেন না বা চাইছেন না তাহলে যেটুকু ফিল আপ করেছেন সেটুকু রেখেই সাবমিট বাটনে ক্লিক করুন। 
গবেষণায় অংশ নিয়ে কি হবে?
আপনার অংশগ্রহন সামাজিক যোগাযোগ মাধ্যম হিসেবে বাংলা ব্লগস্ফিয়ারের এবং একই সাথে ফেসবুকের জনমত সংস্কৃতির দিক তুলে ধরবে। এভাবে সামাজিক যোগাযোগ মাধ্যম বিষয়ে ব্লগ নিয়ে গবেষণা আরো সমৃদ্ধি পাবে যা ভবিষ্যতে ছাত্র-ছাত্রীদের এ বিষয়ে অধ্যায়নে সুযোগ বৃ্দ্ধি করবে এবং এসবই সম্ভব হবে শুধুমাত্র আপনাদের অংশগ্রহনের কারণে।সেই সাথে আপনার অংশগ্রহন ব্লগ ও ফেসবুকে মানুষের কার্যক্রমের ব্যাপারে বেশ কিছু প্রশ্নের উত্তর খুজে পেতে সাহায্য করবে।
এই গবেষণায় ব্লগারদের অংশগ্রহণের জন্য এর আগে সামুতে পোস্ট দেয়া হয়েছে লিঙ্কঃhttp://www.somewhereinblog.net/blog/sadrilbest/29978730
এছাড়া ফেসবুকে ইভেন্টও খোলা হয়েছে, চাইলে সেখানেও গোয়িং দিয়ে রাখতে পারেন এবং সেখান থেকেও অংশ নিতে পারেন। লিঙ্ক
https://www.facebook.com/events/316120461893323/আগের গবেষণাঃ
বাংলা ব্লগ নিয়ে গবেষণা নতুন কিছু নয়। ২০০৯ সালে ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগের শিক্ষক ফাহমিদুল হক স্যার প্রথম ব্লগের উপরে জরিপ করেন যেখানে অন্তর্ভুক্ত ছিলো সামহোয়্যারইন, সচলায়তন ও প্রথম আলো ব্লগ। একই বিভাগের রিজিওনাল মাস্টার্স থেকে পরবর্তীতে আরো দুইটি গবেষণা হয়। একটি সামহোয়্যারইনএর উপরে আরেকটি আমার ব্লগের উপরে। ২০১২ সালে সমাজবিজ্ঞান বিভাগের অনার্সের আরেকটি গবেষণার অংশ হিসেবে আমি সামহোয়্যারইনের উপরে একটি জরিপ করেছিলাম। সেখানে অংশগ্রহণ করা ১০০ জনের পরিচয়ের গোপনীয়তা বজায় রেখে ২০১৩ সালে আমি সামহোয়্যারইনে সেই জরিপের ফলাফল প্রকাশ করি। সেটিরও লিঙ্ক রইলোhttp://www.somewhereinblog.net/blog/sadrilbest/29847277
উল্লেখ্য আগের সকল গবেষণাগুলোর ব্লগের মধ্যে সীমাবদ্ধ ছিলো। তবে এখন আর ব্লগারদের লেখালেখি ব্লগে সীমাবদ্ধ নেই, ব্লগের পাশাপাশি তারা ফেসবুকেও নানা ইস্যুতে মতামত দিয়ে যাচ্ছেন। আগের গবেষণাগুলোর সাহায্য নিয়েই আমি তাই আমার নতুন গবেষণার পরিধি বাড়িয়েছি ফেসবুক পর্যন্ত যাতে ব্লগারদের দেয়া তথ্য থেকে ব্লগ ও ফেসবুক তথা সামাজিক যোগাযোগ মাধ্যমের জনমত গঠন প্রক্রিয়ার একটি চিত্র পাওয়া যায়। আশা করি ব্লগাররা স্বতস্ফূর্তভাবে এখানে অংশ নিবেন। 

