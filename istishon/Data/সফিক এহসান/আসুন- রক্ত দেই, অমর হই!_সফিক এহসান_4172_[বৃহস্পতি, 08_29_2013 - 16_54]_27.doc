আসুন- রক্ত দেই, অমর হই!


আমরা প্রত্যেকেই মরনশীল। একদিন আমরা সবাই মাটির সাথে মিশে যাব! আমাদের কিছুই পৃথিবীতে থাকবে না- শুধু কিছু ভাল কাজ ছাড়া।
কারণ, মানুষকে অমরত্ব দেয়া হয় নি।
তবে আমরা চাইলে এই নশ্বর শরীরটাকে মৃত্যুর পরেও কিছুদিন পৃথিবীতে বাঁচিয়ে রাখতে পারি! কিভাবে???
আমরা মৃত্যুর পূর্বে যদি আমাদের চোখ দান করে যাই তাহলে মৃত্যুর পরেও অনেকদিন আমার এই চোখ বেঁচে থাকবে! এভাবে আমাদের কিডনী, লিভারসহ আরও অনেক কিছুই দান করে যেতে পারি! এজন্য অবশ্য আগে থেকে উইল করে রেখে যেতে হবে। তাছাড়া ব্যাপারটা কিছুটা শর্ত স্বাপেক্ষ এবং কিছু ক্ষেত্রে অনেকটাই অনিশ্চিত!
তবে আমরা আপাতত একটা সহজ কাজ করতে পারি। সেটা হচ্ছে- রক্ত দান! একবার ভাবুন- আমাদের রক্ত একদিকে যেমন একটা জীবন বাঁচবে, তেমনি শরীরের জন্যও নিয়মিত রক্ত দান খুবই ভাল একটা ব্যাপার। একটা সরাসরি উপকার হচ্ছে আপনি যদি (৩/৪ মাসে একবার) নিয়মিত রক্ত দান করেন তাহলে প্রতিবার রক্ত দেয়ার সময় আপনি জানতে পারছেন আপনার রক্তে কোন রোগ/সমস্যা আছে কিনা? ফলে বছরে অন্তত ৩/৪বার আপনার রক্ত পরীক্ষা করা হয়ে যাচ্ছে। এতে করে রক্তে কোন সংক্রামক ব্যাধি বাসা বাঁধার পায়তারা করলেও সর্বোচ্চ ৩/৪ মাসের মধ্যেই তা ধরা পড়ে যাবে! তারমানে দাঁড়ালো ব্লাড ক্যান্সারের মত ভয়াবহ রোগও প্রথম স্টেজেই ধরা পড়ে যাবে (কারণ, আমার জানামতে ৩/৪ মাসে ব্লাড ক্যান্সার সহ কোন রক্তবাহিত রোগই ভয়াবহ আকার ধারণ করে না) ফলে প্রয়োজনীয় চিকিৎসা নিয়ে আপনার সুস্থ হবার সম্ভাবনা বহুগুণ বেড়ে যাবে!
আরেকটি মজার ব্যাপার- আমি যাকে রক্ত দিচ্ছি, আমার রক্ত তার সমস্ত শরীরে ছড়িয়ে পড়ছে! সুস্থ হলে ঐ লোকটা আমার শরীরের কিছু কোষ নিয়ে ঘুরে বেড়াবে!
আরও মজার ব্যাপার- ঐ লোকটাও আবার যদি কাউকে রক্ত দেয় তাহলে আমার রক্তটুকু আরও মানুষের মাঝে ছড়িয়ে গেল! এভাবে আমি মৃত্যুর পরেও বহুদিন বেঁচে থাকতে পারি হাজার মানুষের (আক্ষরিক অর্থেই) শরীরে!
ব্যাপারটা পুরোপুরিই অনুভবের... অমরত্ব পাবার এরচেয়ে সহজ উপায় আর কী হতে পারে???
কাজেই আসুন- রক্ত দেই, অমর হই!

[পোস্টের ছবিটি পিজি হাসপাতালে একজন ব্লাড ক্যান্সারে আক্রান্ত রোগীর জন্য রক্ত দেয়ার পর তোলা]
গ্রীণ রোডের গ্রীণ ভিউ হাসপাতালে একজন ক্যান্সারের রোগিকে বাঁচাতে কয়েক সপ্তাহব্যাপী বেশ কয়েক ব্যাগ O+ (ও পজেটিভ) রক্ত দরকার। আগ্রহী কেউ থাকলে নিচের লিঙ্কগুলোতে যোগাযোগ করুন।]https://www.facebook.com/weareblooddoner/https://www.facebook.com/groups/blooddonorsbd2010/

