রক্ত খুব জরুরী একটা জিনিস___ জেনে নিন একটি ব্যতক্রমী টিপস!


আজকে ফেসবুকে একটা পোস্ট দেখলাম। ৮৫ ব্যাগ B+ রক্ত চেয়ে অনামিকা নামের একটা মেয়েকে বাঁচানোর জন্য আবেদন করা হয়েছে। আমি ব্যক্তিগতভাবেও পোস্টটা অনেক যায়গায় শেয়ার করেছি। আমার ব্লাড গ্রুপ O+ নইলে আমি নিজেও এক ব্যাগ দিয়ে আসতাম...
রক্ত খুব জরুরী একটা জিনিস। যেকোন মুহূর্তে যে কারো লেগে যেতে পারে। তাই এই ব্যাপারে পোস্ট দেয়ার ক্ষেত্রে কিছু জিনিস খেয়াল রাখা দরকার...
আমি একজন রেগুলার ব্লাড ডোনার ও কয়েকটি ব্লাড ডোনেশন পেজ/গ্রুপের সাথে সম্পৃক্ত আছি। তাই নিজের অভিজ্ঞতা থেকে একটা পরামর্শ দেই-
যখন কারো জন্য ৮/১০ ব্যাগ বা এর চেয়ে এরচেয়ে বেশী পরিমান রক্ত দরকার হয় তখন পোস্টে এই পরিমানটা অনেক সময় উল্যেখ না করাই ভালো...! এতে করে অনেক ডোনারের আগ্রহ কমে যেতে পারে! কারণটা খুব অদ্ভুদ হলেও (অভিজ্ঞতা থেকেই বলছি) প্রচণ্ড সেনসেটিভ। ব্যাখ্যাটা শুনলেই বুঝবেন-
ব্লাড ডোনার হিসেবে আমি নিজেও ফীল করি- যখন একজন ডোনার কোন অচেনা রোগীকে রক্ত দিতে যায় তখন সে প্রচণ্ড ভাবে আশা করে যে, তার রক্তটা পেয়ে রোগীটা বেঁচে যাবে! এটা ভেবেই তার ভেতর একটা আত্মতৃপ্তি কাজ করে। কেউই চায় না তার রক্তটা একজন নিশ্চিত মৃত্যু পথযাত্রি ব্যক্তির পেছনে অপচয়(!) হোক...
যখন আবেদন করা রক্তের এমাউন্টটা ১০/১২ ব্যাগ বা তার বেশী হয় তখন ডোনারের ভেতর কিছু অদ্ভুদ সেন্স কাজ করে- এতো রক্ত লাগবে! আমি তো মাত্র ১ব্যাগ দেব... বাকি ১০/১১ ব্যাগ যদি ম্যানেজ না হয়? এতো রক্ত যার লাগবে সে না জানি কত মূমুর্ষূ... আমার রক্ত পেলেও উনি আদৌ বাঁচবে তো? যদি না-ই বাঁচে তবে আমি একা রক্ত দিয়ে কী লাভ?
এমন কি অনেক ডোনারের মাথায়ই আসে না যে- যেখানে একজন সুস্থ মানুষের শরীরের মোট রক্তের পরিমান ৪/৫ লিটার বা ৮/১০ ব্যাগ সেখানে তার ৮৫ ব্যাগ(!) রক্ত লাগে কিভাবে? ফেক এপ্লাই করে রক্ত নিয়ে আবার বাইরে বিক্রি করে দেবে নাতো!
জানি অদ্ভুদ শোনাচ্ছে- তবু এটা কিন্তু বাস্তব! টার্গেট অল্প হলে সবাই চেষ্টা করে এবং অর্জনও করে। বিশাল টার্গেট বেশির ভাগ লোক চেষ্টাই করে দেখে না!
এখন প্রশ্ন হলো- যার আসলেই ৮৫ ব্যাগ রক্ত লাগবে তার জন্য তাহলে কিভাবে পোস্ট দেব? মিথ্যা কথা লিখবো যে ৪/৫ ব্যাগ লাগবে? তাহলে তো ৪/৫ ব্যাগ ম্যানেজ হলেই বাকিরা আর রক্ত দিবে না!
না, মিথ্যা বলার দরকার নেই এবং সেটা সমীচীনও নয়। জাস্ট একটু কৌশল করলেই হবে... এক্ষেত্রে আমার পরামর্শ হলোঃ পোস্টে 'পরিমান'টা এভাবে লিখুন-
"প্রচুর রক্ত দরকার, আপাতত অতি জরুরী ভিত্তিতে (অমুক সময়ের মধ্যে) ৫/৭ ব্যাগ হলেই চলবে..."
একটা জিনিস খেয়াল করুন- ৮৫ ব্যাগ কিন্তু একসাথে লাগে না! একসাথে (আমার জানামতে) ৪/৫ ব্যাগই লাগে! তাহলে বিশাল এমাউন্ট বলে ডোনারকে ঘাবড়ে দিয়ে লাভ কী?
ডোনাররা কিন্তু জানে না আপনি ৪/৫ ব্যাগ চাওয়ার পর আসলে কতজন রক্ত দিতে এসেছে! আপনি পার্সোনালি ১৫/২০/২৫/৫০ যত জন পান ডোনার সংগ্রহ করতে থাকুন।
এরপরেও প্রশ্ন আসতে পারে যে- ১৫/২০/৩০ ব্যাগ না হয় ম্যানেজ হলো। কিন্তু তারপর? রক্ত তো লাগবে মোট ৮৫ ব্যাগ!
এক্ষেত্রে আবার একটু কৌশলের আশ্রয় নেয়া যেতে পারে। একই পোস্ট একটু এডিট করে আবার দিন এভাবে-
"আপনাদের সবার সহযোগিতা ও দোয়ায় রোগীর অবস্থা এখন উন্নতির দিকে... আরেকটু সহযোগিতা পেলেই তাকে পুরোপুরি সুস্থ করে তোলা সম্ভব। ডাক্তার বলেছেন আর কয়েক ব্যাগ রক্ত দরকার; আপাতত আর ৪/৫ ব্যাগ ম্যানেজ হলেই ইনশাল্লাহ..."
এভাবে আবারও নতুন ডোনার ম্যানেজ করা সম্ভব! কারণ বেশীর ভাগ ডোনারই পোস্ট পড়ার সময় এতোকিছু খেয়াল করে না যে একই রোগীর জন্য কয়টা পোস্ট দেয়া হয়েছে বা আগেও কত ব্যাগ রক্ত সংগ্রহ করা হয়েছে! হয়তো ভাবছেন- আগের ডোনাররা যদি দেখে, তারা কী ভাববে? লক্ষ্য করুন আমি পরের "এডিটেড" পোস্টের শুরুতে একটা জিনিস উল্ল্যেখ করেছি- "আপনাদের সবার সহযোগিতা ও দোয়ায় রোগীর অবস্থা এখন একটু ভালো..." এই কাজটা কেউ করে না। রক্ত পেয়ে রোগী সুস্থ হলো কিনা- এই ফিডব্যাকটা কেউ দেয় না! এটা দেয়া উচিৎ... কারণ, ডোনাররা কিন্তু ঠিকই এই তথ্যটা শোনার জন্য মনে মনে অপেক্ষা করে থাকে! আপনি যখন "অবস্থার উন্নতি হচ্ছে" এটা জানাবেন তখন আগের ডোনারদের মধ্যে একটা মোটিভেশন কাজ করবে! সে নিজেই উদ্যোগী হয়ে আরো ডোনার ম্যানেজ করে দেবে... বলবে- ভাই, আমি নিজে দিয়েছি- আপনিও এক ব্যাগ দেন!
কারণ, কোন ডোনারই তার দেয়া রক্ত গ্রহীতাকে "আর মাত্র কয়েক ব্যাগ" রক্তের অভাবে মরতে দিতে চাইবে না! আপনি হলেও এটাই করতেন...
বার বার বিভিন্ন ভাবে পোস্ট দিতে হলেও আশা করি টিপস্‌টা আপনাদের কাজে লাগবে... সবাইকে স্বেচ্ছায় রক্ত দানে উৎসাহিত করছি। অন্যের বিপদে আজ আপনি এক ব্যাগ রক্ত দিয়ে দেখুন- আপনার বিপদে দশ ব্যাগ রক্ত ঠিক হাজির হয়ে যাবে!
সফিক এহসান
-২৪ আগস্ট ২০১৩ইং
রক্ত সংক্রান্ত কোন সহযোগিতার প্রয়োজনে আমাদের সাথে থাকুন...https://www.facebook.com/groups/blooddonorsbd2010/https://www.facebook.com/weareblooddoner

