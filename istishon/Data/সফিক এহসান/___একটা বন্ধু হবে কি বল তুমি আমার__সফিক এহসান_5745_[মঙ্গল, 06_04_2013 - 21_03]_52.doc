___একটা বন্ধু হবে কি বল তুমি আমার_


আমার একটা হবি আছে- পেশাগত শিক্ষার পাঠ সম্পন্ন করে কিছুদিন সাইকোলজি নিয়ে লেখাপড়া করবো। তারপর একটা ফ্রি কাউন্সেলিং চেম্বার খুলবো। তবে আমার কাউন্সেলিং চেম্বার হবে একটু ব্যতিক্রমধর্মী! এখানে কাউন্সেলর (মানে আমি) কিছু বলবে না। রোগী/প্রসপেক্ট এসে নিজেই তার মনের যত দুঃখগাঁথা সব বলবে। কাউন্সেলর-এর (অর্থাৎ, আমার) কাজ হবে মনোযোগী শ্রোতার মত সব শোনা! খুব ফ্রেন্ডলি এন্ড ইমোশোনালি...! প্রয়োজনে তার দুঃখে যেন চোখ ছলছল করে ওঠে! তার আবেগটা যেন পুরোপুরি মূল্যায়ন পায়...
ব্যস এই। কাউন্সেলর কোন সমস্যার সমাধান চাপিয়ে দিবে না। প্রেস্ক্রিপশন তো নয়ই! খুব বড়জোর আন্তরিকভাবে একজন খুব কাছের মানুষ/বন্ধু হিসেবে ২/১টা সান্তনার বানী বা কথা শোনাবে।
এক কথায় মূল ব্যাপারটা হলো- আমার কাজ হবে মানুষের সাথে দুঃখ/কষ্টগুলো শেয়ার করা। তার বুকের ভার হালকা করে দেয়া। কারণ, আমার ধারনা- মানুষের আসলে আজকাল প্রেস্ক্রিপশন দরকার নেই। সেটা খুব সহজেই পাওয়া যায়, অনেকেই দেয়! যেটার খুব অভাব সেটা হচ্ছে- মনের কথা খুলে বলার মত একটা বিশ্বস্ত বন্ধু! যে তার মনের কথাগুলো খুব মনোযোগ দিয়ে শুনবে... মূল্যায়ন করবে... আর গোপন রাখবে...!
আমি শুধু সেরকম একজন বন্ধু হতে চাই সবার।
[বিঃদ্রঃ ফেসবুকে এই লেখাটা স্ট্যাটাস আকারে দেবার পর আমার এক শুভাকাঙ্খি মন্তব্য করেছিলেন- "ভাইয়া, এটা সত্যি হলে ভালো হতো! তবে, ইঞ্জিনিয়ারিং-এ গ্রেজুয়েশন শেষ করে আর সময় কোথায়?"
আমিও তাকে বীরদর্পে জানিয়ে দিয়েছি- "স্টাডির জন্য কি আর টাইম লাগেরে ভাই... ইচ্ছা আর স্বপ্ন থাকলে সবই সম্ভব। কেমেস্ট্রিতে পিএইচডি করে জৈনক হুমায়ূন আহমেদ নামের এক ব্যক্তি যদি বাংলা সাহিত্যের কালপুরুষ হয়ে যেতে পারেন, আমি ইঞ্জিনিয়ারিং-এ গ্রেজুয়েশন করে সামান্য "বন্ধু" হতে পারবো না?"]
সুতরাং দেখা যাক- কতদূর কী হয়! :অপেক্ষায়আছি: 

