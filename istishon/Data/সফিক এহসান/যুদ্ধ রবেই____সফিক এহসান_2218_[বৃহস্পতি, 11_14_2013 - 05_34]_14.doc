যুদ্ধ রবেই___


 আজকে পুরনো ফাইল-ফোল্ডারগুলো ঘাঁটতে গিয়ে হঠাৎ আমার নিজের একটা লেখা চোখে পড়লো। এটাকে বোধহয় পদ্য বলা যেতে পারে (কবিতা হয়েছে কিনা কে জানে!) এটা আমি কবে লিখেছি মনে পড়ছিল না... নিচে নিজের সিগনেচার ও তারিখ দেখে জানলাম ওটা ২০০৫ সালের ১৮ ফেব্রুয়ারীতে লেখা! ক্লাস টেইনে থাকতে এই লেখাটা কী মীন করে লিখেছিলাম এখন আর মনে পড়ছে না... তবে বর্তমান পরিস্থিতির সাথে কিভাবে কিভাবে যেন মিলে গেছে...!
যুদ্ধ রবেই
১
একাত্তুরেই যুদ্ধ মোদের
হয়নিকো মা শেষ-
যুদ্ধ আছে, যুদ্ধ রবেই
গড়তে সোনার দেশ।
২
সেই মার্চে হয়েছি স্বাধীন
পেয়েছি বিজয় নিশান-
স্বাধীন হয়ে হেসেছে সেদিন
বাংলা মায়ের কৃষাণ।
সেই হাসি কেন যাচ্ছে মুছে
জবাব দাও না ভাই;
হাসি খুঁজতে যুদ্ধ কর
যুদ্ধ শেষ হয় নাই।
 - সফিক এহসান
(১৮ ফেব্রুয়ারী ২০০৫)
আমার কালেকশনে থাকা পদ্যগুলোর মধ্যে এটাই সবচেয়ে প্রাচীনতম...!

