জানালাটা লাগিয়ে দাও


 জানালাটা লাগিয়ে দাও।
দখিনা সমীরন চাইনা,
যাতে তোমার ঘ্রাণ লেগে নেই।
আজো বসে আছি, সেই
চিলেকোঠার ঘরে।
কালনীর পাড় জুড়ে-
তুমি কোথাও নেই,তবুও
আশ্বিনের মাসে কিংবা
হেমন্তের সকালে,
যদি তোমায় পাই-
তাহলেও আবার বলবো-
জানালাটা লাগিয়ে দাও।
বহুকাল গিয়েছে কেটে, বহুপথ গিয়েছি হেঁটে।
দেবাঞ্জনার শেষ চিঠি এখনো পৌঁছায়নি এসে।
দিঠিবিহীন সেই চিঠি এখন আর খুঁজিনা রোজ।
কেউ এসে আর জিজ্ঞেসও করেনা নদীটির খোঁজ।
যদি শুনি ভুল ডাকে,
আমার জানালা ফাঁকে;
এসে যায় রঙিন খাম।
হয়তো তখনও বলবো-
জানালাটা লাগিয়ে দাও।

