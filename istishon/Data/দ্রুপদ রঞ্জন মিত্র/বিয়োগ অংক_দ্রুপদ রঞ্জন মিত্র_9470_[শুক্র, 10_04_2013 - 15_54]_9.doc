বিয়োগ অংক



নিকোটিন আর কি পোড়াবে?
------------তুই তো পুড়িয়ে গেছিস সব।
কত কৃষ্ণচূড়া দিন যে গেল চলে,
------------এখনো আমার ধুসর অবয়ব।
আমি ছিলাম পদ্মপাতার জল,
------------তুই ছিলি হয়ে হৃদয় পদ্মপাতা;
বিষাদ মাখিয়ে নক্ষত্র হলি তুই-
------------কুহেলিকার লিখতে হল গাথা।
কতখানি সুখ হল তোর পাওয়া?
------------কতখানি রয়েই গেল বাকী?
নাকছাবি তোর মুড়তে হলে সোনায়
------------ভেবে দেখ আর পুড়াবি নাকি।
একটু শোন, ফিরে আয় আবার-
------------ফের জ্বালিয়ে, আরেকটু পুড়িয়ে
খান্ডব করে দে-আমার হিয়া;
------------শুদ্ধ করে দে পড়ে থাকা ছাই
তমস্বিনী নক্ষত্র রুপালী আগুন দিয়া।
উৎসর্গঃ ফারিহা নোশীন বর্ণী (নিভৃতে যতনে)

