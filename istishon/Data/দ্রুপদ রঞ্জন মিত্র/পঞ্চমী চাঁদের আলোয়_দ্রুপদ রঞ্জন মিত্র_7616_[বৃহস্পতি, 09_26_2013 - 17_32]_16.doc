পঞ্চমী চাঁদের আলোয়



আজ কেন জানি মনে হচ্ছে,
পঞ্চমীর চাঁদ ডুবে গিয়ে ভালই হয়েছিলো।
নয়তো, তোমার সাথে দেখা হতো।
আবার সেই পুরোনো স্মৃতি গিলে খেতো-
আমার হৃদয়ের সদ্যজাত কোষগুলো।
তুমি জিজ্ঞেস করতে, কেমন আছি,
আমি বলতাম -ভাল আছি।
আসলে আমি ভাল ছিলাম না।
জানিনা তুমি কেমন ছিলে; তবুও
একটি বারের জন্য জানতে ইচ্ছে হতোনা,
আজ কেন জানি মনে হচ্ছে,
পঞ্চমীর চাঁদ ডুবে গিয়ে ভালই হয়েছিলো।
নয়তো, তোমার সাথে দেখা হতো।
আবার সেই পুরোনো স্মৃতি গিলে খেতো-
আমার হৃদয়ের সদ্যজাত কোষগুলো।
তুমি জিজ্ঞেস করতে, কেমন আছি,
আমি বলতাম -ভাল আছি।
আসলে আমি ভাল ছিলাম না।
জানিনা তুমি কেমন ছিলে; তবুও
একটি বারের জন্য জানতে ইচ্ছে হতোনা,
এখনো কি সর্ষে ইলিশ রাঁধো?
এখনো কি বেণী করে চুল বাধো?
আমি ভাল আছি, তবুও বলছি-
দোয়েলের শিষে কাউকে আর খুজিনি,
লবঙ্গীর জঙ্গলে জোছনা ধরতে আর যাওয়া হয়নি।
পঞ্চমীর চাঁদের কাছে চিরঋণী হয়ে রইলাম-
ডুবে যাওয়ার আগে,
শেষ বারের মত তোমায় দেখতে দিয়েছিলো।
জেনেছিলাম তুমি এসেছিলে।
তুমি জেনেছিলে, আমি আসিনি ফিরে; ছিলাম-
নক্ষত্রের ওপারে, কিন্তু মেঘেদের অধর ঘেঁষে।

