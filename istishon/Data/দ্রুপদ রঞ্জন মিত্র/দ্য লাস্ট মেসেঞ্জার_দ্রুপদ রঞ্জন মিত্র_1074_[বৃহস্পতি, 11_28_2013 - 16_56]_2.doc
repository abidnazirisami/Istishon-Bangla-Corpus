দ্য লাস্ট মেসেঞ্জার


 হেঁটে যাচ্ছে সূর্য সন্তান-সুউচ্চ গ্রীবা।
পেছনে সাহাবীগণ, ক্রুদ্ধ উন্মাতাল
হস্ত-পদ-মুখমন্ডল উষ্ণ রক্তে লাল।
খেপেছে আজ রঙ্গালয়ের রক্তিম আলোক শিখা
তরবারি জুড়ে ধরেছে বিদ্যুৎ- অদ্বিতীয় ঈশ্বর।
বল কে তোদের রিজিকদাতা, কে বা অধীশ্বর।
বল কে তোদের পিতা?
নাকি কাফের তোরা সব?
স্বীকার করে নে মূর্খের দল
কে হবে তোদের রব। 
শোন হে মদিনাবাসী,
মদদ দিবে বুদ্ধিজীবিরা, মাথা চাড়া দেবে আবার।
স্বীকার কর, বলছি আমি-দ্য লাস্ট মেসেঞ্জার।

