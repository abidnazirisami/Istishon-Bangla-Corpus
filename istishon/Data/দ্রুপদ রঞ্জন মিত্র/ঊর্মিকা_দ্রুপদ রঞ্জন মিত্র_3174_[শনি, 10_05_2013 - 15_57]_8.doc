ঊর্মিকা


 
এইখানে, আমার পাজরে-জলের ঊর্মিকা
এসে নোঙর ফেলে।
হিম-শীতল পবন, রৌদ্র দহন শেষে
আসে নিবিড়ে-খুব সন্নিকটে।
কয়, ক'গাছা কাঁচের চুড়ির দামে
হৃদয় কিনতে এলে?
দক্ষিণের দ্বীপ হতে সমুদ্র চিলের ডানায়
ভর করে আসে সোনালী রোদ। ঠোঁটে মেখে
একটু মুচকি হেসে, তার জবাবে বলি-
এবার থেকে তোমার চোখ আমার শীতলক্ষ্যা হল।
আমি তার ত্রিদিব মায়ায় ডুবে গেছি।
তোমার মুখ হল কৃষ্ণচূড়ার সাঝি আমার।
কাঁচের চুড়ির দামে কিনতে নয়-
তোমায় আমি হৃদয় দিয়ে কিনে নিয়েছি ।

