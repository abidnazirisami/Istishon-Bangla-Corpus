সাম্প্রদায়িক সালাদ


কাঁটাচামচে লেলিহান ট্যাপ ড্যান্স
ব্যাকরণ ভুলে গেছি- তুলসী পাতা, চকচকে বীফ!
ঊর্ধ্বগতির মতো লেটুসের লাল;
টসটসে খুনোখুনি! 
সাদা রসুন,
নিঃশ্বাস ফেলো এই বিস্বাদ ঈশ্বরে!
নেচে যাও শাকভাত জীবন!
নেচে যাও! 
খুনোখুনির সুখে বেঁচে থাক ধারালো ডাইনিং টেবিল
শুধু, জীবন্ত কঙ্কালের অপূর্ব সালাদের ঘোরে,
ক্ষয়ে ক্ষয়ে ডাকে সেই এক ডোমকাকের কন্ঠস্বর! 
বোকা ডোমকাক
লবণ সেচে আনবেই পোয়াতি সমুদ্র!

