সিলেটের রাজনের পর আরো এমন মর্মান্তিক ঘটনা ঘটবে।প্রস্তুত থাকুন


আবার দিন কয়েক পর আরেকটা ক্রাইম ঘটে যাবে।দেশজুড়ে মানুষেরা হবে হতভম্ব।তখন অনেকে বিচলিত হবেন, অনেকে অবিশ্বাসের চোখে চাইবেন এবং স্বগতোক্তি করবেন এই বলে যে, "এমন কান্ড মানুষ করতে পারে!", কেউ তার পাশের জনকে জিজ্ঞাসের সুরে বলবেন "এরা কি জানোয়ার?",কেউ দেশের শাসন ব্যবস্থার দোষ দেবেন,আবার হয়ত কেউ বলবেন "নিশ্চয়ই কোনো দোষ করছিলো,নয়ত তারে খুন করত নাকি!"
এভাবে ঘটতে থাকবে।এভাবেই এক পক্ষ অন্য পক্ষকে নিগৃহিত করবে।অপমান,অপদস্ত,আহত করবে,হত্যা করবে।
সিলেটের 'রাজন' হত্যা বিচ্ছিন্ন কোনো ঘটনা নয়।এর সাথেই জড়িয়ে আছে বউ পেটানো,বাচ্চা পেটানো, পেট্রোল বোমা ছোঁড়া,এসিড ছোঁড়া,ভিন্ন মতাবলম্বীর উপর নারকীয় তান্ডব চালানো, টিএসসি বা যেকোনোখানে নারী সমাবেত স্থলে তাদের উপর হামলে পড়া।
কিন্তু একটা সমাজে এসব কেন ঘটে?কি ঘটলে পরে মানুষ এমন হয়ে যায়??
অথচ,এই মানুষটাই তো কখনো ড্রাইভার,কখনো শিক্ষক,কখনো কোনো ইমাম, কখনোবা আপন সন্তানের কাছে ভালবাসার পিতা।ঘর গৃহস্থালিতে মশগুল খেটে খাওয়া এই সাধারন মানুষটা কিভাবে একসময় হয়ে যান সকলের কাছে অপরিচিত ? সবার থেকে আলাদা?
অথচ,এই লোকটি এতদিন ছিল অনেকের কাছে ভালবাসার ভাল লাগার মানুষ।
বস্তুত,যে লোকটিকে জন্তু জানোয়ার বলা হচ্ছে,তার ভেতরের 'পশুত্ব' হঠাৎ সৃষ্টি হয়ে যাওয়া কোনো ঘটনা নয়।আর এই পাশবিক হিংস্রতা তো জনে জনে সংক্রমিত হয়ে রয়েছে।
মানবতা,সভ্যতা, মনুষ্যত্ব বিকশিত করা বা সে বিষয়ে শিক্ষার বদলে,যা ঘটছে, এক লোক থেকে বহু লোকে সংক্রমিত হয়ে চলেছে উগ্রতা, অসহনশীলতা,হিংসা,ঘৃনা,সাম্প্রদায়িক রোষ, দূর্বলের উপর সবলের আধিপত্য বিস্তারের শিক্ষা।
ফলে, যখন এমন গভীর ব্যধিতে আক্রান্ত সমাজে দৃষ্টি নিবদ্ধ করা হয়,তখন দেখা যায়,মানুষের এসব পাশবিক বৈশিষ্টসমূহ আসে যুগ যুগ ধরে; পারিবারিক সামাজিক অসুস্থ মানসিকতার মাঝে বেড়া ওঠাতে , সংকীর্ন জীবন দর্শনে আবদ্ধ থেকে,ভুল শিক্ষা প্রাপ্ত হয়ে, অসুস্থ মূল্যবোধ লালন থেকে,
,রাজনৈতিক সুবিধাবাদীগনের চালবাজির গ্যাঁড়াকলে পড়ে।
রাজনের হত্যাকারীদের হত্যা করে হয়ত শক্তিমান মেজোরিটি সংঘবদ্ধ জনগোঠির সাময়িক প্রতিশোধস্পৃহা মেটানো যাবে।কিন্তু যতদিন পর্যন্ত সোশ্যাল সাইকোলজি, সার্বজনীন কল্যান সাধনের শিক্ষা, সুস্থ রাজনীতি, সুশিক্ষা নিশ্চিত করা না হবে,ততদিন,কিছুদিন পর পর এসব অপরাধ ঘটেই চলবে।

