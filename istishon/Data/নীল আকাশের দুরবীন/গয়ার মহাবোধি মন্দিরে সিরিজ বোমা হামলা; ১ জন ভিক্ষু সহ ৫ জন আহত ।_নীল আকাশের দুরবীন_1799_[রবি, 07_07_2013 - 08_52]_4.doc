গয়ার মহাবোধি মন্দিরে সিরিজ বোমা হামলা; ১ জন ভিক্ষু সহ ৫ জন আহত ।


বুদ্ধের বুদ্ধত্ব লাভের স্থান পবিত্র তীর্থ ভূমি গয়ার মহাবোধি মন্দিরে আজ সকাল ৫টা থেকে ৬ টার মধ্যে ৯ টি সিরিজি বোমা বিস্ফোরণ হয়েছে। বিস্ফোরণে ৫ জন আহত হয়েছে যার মধ্যে ২ জনের অবস্থা আশংকাজনক। খবরঃ এনডিটিভি, জি নিউজ, ইন্ডিয়া টুডে।
আজ ভোর ৫.৩০ মিনিটে বুদ্ধ গয়ার মূল মন্দিরের ভিতরে প্রথম বোমাটি বিস্ফোরণ হয় বোধিবৃক্ষের মুলে। এর পরপরই বোধিবৃক্ষের পাশে মেডিটেশন সেন্টারে বিস্ফোরিত হয় দ্বিতীয় বোমাটি। তৃতীয় বোমাটি বিস্ফোরিত হয় ৮০ ফুট লম্বা বুদ্ধ মূর্তিটির কাছে। আরো ২টি বোমা বিহার কম্পাউন্ডের ভেতরেই বিস্ফোরিত হয়। মহাবোধি মন্দিরে মোট ৯ টি বোমা বিস্ফোরিত হয়।
বাকী ৮ টি বোমা মহাবোধি বিহারের পাশে তেরেগা মন্দিরে বিস্ফোরিত হয়।এছাড়া মহাবোধি বিহারের কাছের তেরেগা বিহারেও অবিস্ফোরিত অবস্থায় এক বোমা পাওয়া যায়।
মহাবোধি বিহারে ভোর আধা ঘন্টার এই সিরিজ বোমা বিস্ফোরনের ঘটনায় একজন ভিক্ষু ও এক তীর্থ যাত্রী গুরুতর আহত হয়েছেন। আহতদের স্থানীয় মগধ হাসপাতালে নেয়া হয়েছে।
মহাবোধি বিহারে ভারতীয়দের চাইতেও বিদেশী পর্যটক ও বৌদ্ধদের অবস্থান বেশী থাকে। এর কারণ পৃথিবীর বৌদ্ধদের জন্যে বুদ্ধগয়া অত্যন্ত পবিত্র একটি ধর্মীয় পবিত্র তীর্থস্থান। সাধারনত মহাবোধি বিহারে ভোর ৫.৩০ পর থেকেই সমবেত বুদ্ধ পূজা এবং বুদ্ধ বন্দনা অনুষ্ঠিত হয়। এ সময়টিতে প্রচুর বৌদ্ধ ধর্মাবলম্বীরা সমবেত হন। তবে সৌভাগ্যবশতঃ বিস্ফোরনের সময়কালে খুব বেশী মানুষজন বিহার প্রাঙ্গনে ছিলেননা যে কারণে ব্যাপক হতাহতের কবল থেকে রক্ষা পেল মহাবোধি বিহার।
লিশের ডিআইজি নায়ার হুস্নাইন জানিয়েছেন, বিস্ফোরণের তীব্রতা কম থাকায় মহাবোধি মূল মন্দিরের তেমন কোন ক্ষতি হয়নি। যারা আহত হয়েছেন তাঁদের পরিচয় এখনো সম্পূর্ণ জানা যায়নি। তবে ৫ জন আহতদের মধ্যে একজন ভিক্ষু এবিং দুজন তিব্বতী তীর্থযাত্রী বলে জানা গেছে। দুজন তিব্বতীকে কাছেই এ এম কলেজে ভর্তি করা হয়েছে।
ভারতের ঈন্টেলিজেন্স ব্রাঞ্চ (আইবি) বেশ আগে থেকেই মহাবোধি বিহারকে সন্ত্রাসীদের লক্ষ্য বলে পুলিশকে রিপোর্ট দিয়ে আসছিল। উপরন্তু গত এক মাসে পাটনাতে ৩ জন বিদেশী সন্ত্রাসীর আগমন লক্ষ্য করা গেছে। এসব রিপোর্টের ভিত্তিতে আইবি পুলিশকে নিরাপত্তা জোড়দাড় করার কথা বললেও পাটনা পুলিশ তাতে কান দেয়নি। যার ফলশ্রুতিতে আজ এই দুর্ঘটনা বলে মন্তব্য করেছেন পাটনার সাধারন মানুষ। বিহারে ফটকরক্ষক জি নিউজকে জানিয়েছেন, গত ২/৩ দিন ধরে কয়েকজন অপরিচিত এবং সন্দেহজনক ব্যক্তি বার বার বিহারে ঢোকার চেষ্টা করেছেন।
পাটনা সাধারনত নকশালবাদীদের এলাকা হলেও কখনো নকশালবাদীদের কোন হামলা সেখানে ঘটেনি। অথচ এমন স্থানে হামলা ঘটানো সুপরিকল্পিত সন্ত্রাসবাদের অংশ সম্ভাবনা বেশী। এ এক্ষেত্রে মিয়ানমারের ইস্যু জড়িত কিনা তা নিয়ে চলছে আলোচনা
হামলার পার মন্দিরের এলাকা নিরাপত্তা বাহিনী ঘিরে রেখেছে বলে জানা গেছে।
বিহারের মূখ্যমন্ত্রী এবং ডিয়াইজি ইতিমধ্যে মহাবোধি বিহারের উদ্দেশে রওনা দিয়েছেন। ভারতের স্বরাষ্ট্রমন্ত্রনালয় জানিয়েছে, এত দ্রুত এই হামলাকে "টেরোরিস্ট অ্যাটাক" বলে ফেলা ঠিক হবে না।
হামলার দায় এখনো কোন সংগঠন স্বীকার করেনি।

