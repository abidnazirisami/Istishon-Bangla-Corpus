মিশ্রণ


জানালার পাশে শুয়ে থাকা ফুটপাতটা,
মধ্যরাতে আমার দরজায় এসে কড়া নাড়লো।
আমি তড়িঘড়ি করে জেগে উঠে দেখি,
ফুটপাতের বদলে জ্যোস্নার গালিচা।
আমাকে বললো, কোন দেশে যাবে?
চোখ গোল গোল করে বললাম, নস্টালজিয়ায়।
সাথে সাথে একঝাক ছোটবেলা এসে হাজির।
পুকুরে হাসের সাথে ডুবসাতার কিংবা,
গাছের মগডালে পাকা আম খোজার প্রতিযোগিতায় মগ্ন একটা ছেলে।
ইশকুল ছুটির আনন্দ যার গালে চোখে লেগে থাকে।
প্রশ্ন করলাম, তুমি কে খোকা?
সোজা সাপ্টা উত্তর, আমি সেই ছেলে,
যে আজ তুমি হয়েছ।

