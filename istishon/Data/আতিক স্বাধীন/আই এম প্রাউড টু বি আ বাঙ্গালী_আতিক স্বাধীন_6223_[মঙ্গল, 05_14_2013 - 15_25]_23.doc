আই এম প্রাউড টু বি আ বাঙ্গালী


কিছু দিন আগে ফেবুতে কথায় কথায় কোপা সামসু ইউজ করা হত। মনে করেন আপনি স্ট্যাটাস দিলেন, আমি আর ময়না পাখি লং ড্রাইভে যাচ্ছি। কমেন্ট হবে এ রকম,
-কোপা সামসু!
-কোপায়া ভাজ কইরা ফালা।
এ রকম কমেন্টস দেইখা আপনি তো পুরাই ভচকায়া যাইবেন গা। মনে হইবো, যাইতেছি ঘুরতে এইহানে কোপা কুপির কি হইলো? নিজেরে কসাইয়ো মনে হইবার পারে!
এর কিছু দিন পর আইলো আবুল ঝড়। কথায় কথায় আবুল। কমন কিছু ডায়লগ হইতেছে:
-কিরে আবুল, কই যাস?
-তগোর লাহান আবুলের লাইগা আজ দেশের এই অবস্থা।
-কোন মেসির কথা কইতাছোস? হেতে তো মহা আবুল। নিজ দেশের খেলায় চোখে হারিকেন দেখে!
এইরকম অনেক আবর্তন বিবর্তনের পর এখন মহাসমারোহে চলছে, জাইত্তা ধইরা মাইরালা এবং আল্লাহ রশিটা ফালায়া দাও উইঠা যাই কমেন্টস দুইটা। ফেবুতে এইসব ডায়লগ দেয়ার পর নিজেরে অন্যরকম স্মার্ট মনে করে পোলাপাইন। ভাব দেখলে মনে হয় হেতির দাদায় টারজান আছিল। রশি বাইয়া ওঠা তার জন্য কোন ব্যপারই না। আবার জাইত্তা ধরনে এতোই পারদর্শী যে জাপানের সেরা সুমো কুস্তিগীরও হেতের কাছে হাতের পাঞ্চ বলের লাহান। 
আসলে হুজুগে বাঙ্গালী নামটা খুবই যথার্থ। কোন একটা ইস্যু পাইলেই হইছে। আগেরটার কথা বিলকুল ভুইলা যায়। তবে কিছু ক্ষেত্রে তারা আবার এতোই এক্সট্রিমিস্ট, যে কথা ভুইলা যাওয়া উচিত তা জীবনে ভোলে না। বাঙ্গালীর আর একটা স্বভাব অনেক চমকপ্রদ। তারা সবকিছুতেই হাস্যরস খুজে পায়। ধরুন আপনি স্ট্যাটাস দিলেন, আপনার মোবাইল হারানো গিয়েছে। কমেন্ট হবে,
-ভাই পার্টি দেন; আপনার মোবাইল তার গার্লফ্রেন্ড লইয়া ভাগছে।
-কি কইতাছেন? আপনার মোবাইলটা তো আমি সানি লিওনের হাতে দেখছি একটুক্ষন আগে।
-ও মোর খোদা! এইয়্যা একটা কথা কইলেন? পুরাতন মোবাইল গ্যাছে নতুন আইবো।
এতো কিছুর পরও গর্বিত কন্ঠস্বরের উচ্চারণ, আমি বাঙ্গালী। আমারে কোপাইলেও আমি বাঙ্গালী! আমারে জাইত্তা ধরলেও আমি বাঙ্গালী! আই এম প্রাউড টু বি আ বাঙ্গালী। 

