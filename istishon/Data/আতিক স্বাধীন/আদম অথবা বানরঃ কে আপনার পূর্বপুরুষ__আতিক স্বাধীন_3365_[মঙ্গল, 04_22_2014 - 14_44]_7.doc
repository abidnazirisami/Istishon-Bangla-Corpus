আদম অথবা বানরঃ কে আপনার পূর্বপুরুষ_


যুক্তি বিশ্বাসের বটবৃক্ষ। আপনি বিশ্বাস করলে করবেন না করলে অবিশ্বাসী হবেন। মূল কথা হলো, অস্তিত্বের বেজমেন্ট পাকাপোক্ত করার ক্ষেত্রে বিশ্বাসের বিকল্প কিছু নেই। বিজ্ঞান মানুষকে প্রত্যক্ষ এবং প্রমানিত বিষয়ে ধারণা প্রদান করে। আর আমরা সেই ধারণাকে বিশ্বাসের বেদিতে জায়গা দেই। বর্তমান সময়ে ইসলাম, বৌদ্ধ, ইহুদী ধর্মের মতো বিজ্ঞানও একটি ধর্ম হিসেবে আবির্ভূত হয়েছে। বিজ্ঞান যা প্রমান করে আমরা তার উপাসনায় উপনীত হই। আমরা এখন বিশ্বাস করি, মহাবিশ্ব একটি সুপ্রাচীন পরমাণু থেকে উৎপত্তি লাভ করেছে; যা বর্তমানে মহা বিস্ফোরণ বা বিগ ব্যাং থিওরী নামে পরিচিত। 
আমরা যাকে মতবাদ বলি তার সংজ্ঞায় বলা হয়, যে ঘটনাকে বৈজ্ঞানিকভাবে সম্পূর্ণরুপে সঠিক বা ভুল প্রমাণ করা যায় না সেটাই মতবাদ। এখন কথা হচ্ছে, ডারউইন বা স্টিফেন হকিং কিন্তু বিগ ব্যাং থিওরী অথবা বায়োলোজিক্যাল ইভ্যুলুয়েশন মতবাদকে দলীল দস্তাবেজসহ প্রমাণ করতে পারবেন না। সেটা সম্ভবও নয়। তাহলে আপনি বা আমি কেন শুধুমাত্র একজন মানুষের মতবাদকে বিশ্বাস করে নেবো চোখ বন্ধ করে। আমাদের তো প্রশ্ন থাকতেই পারি। আমরাও মুক্তবুদ্ধির কলি কালে বাস করি!
মহামান্য ডারউইন বলেন, বিভিন্ন প্রাণী বিবর্তিত হয়ে বানর থেকে মানুষ সৃষ্টি হয়েছে। কিন্তু তিনি তার বইয়ে এটা বলেন না এই প্রাণ আসলো কোথা থেকে? কে সৃষ্টি করলো এই প্রাণীগুলোকে? ডারউইন তত্ত্বের ভূল প্রমাণ করার জন্য একটি প্রশ্নই যথেষ্ট। আপনি নিশ্চয় জানেন মানুষের ডিএনএ বা জীন পরিবর্তন করা সম্ভব নয়! যা বর্তমান সময়ে বৈজ্ঞানিকভাবে প্রমাণিত। তাহলে কিভাবে বানর থেকে মানুষ হওয়া সম্ভব? অথবা আর কয়েকটি প্রশ্ন; ডারউইনের মতে, প্রায় ৩৮ বিলিয়ন বছর আগে যখন পৃথিবীতে কোন জীবন্ত বস্তুর অস্তিত্ব ছিল না তখন প্রথম সরল এককোষী জীবের উদ্ভব হয়। সেই এককোষী জীবের উদ্ভব কিভাবে হলো? কেননা, ডারউইনের বই বের হওয়ার পাঁচ বছর পর বিজ্ঞানী লুই পাস্তুর বৈজ্ঞানিক যুক্তি প্রমাণের ভিত্তিতে ডারউইনের বিবর্তনবাদের অসারতা প্রমান করেন। তিনি বলেন, কোন বস্তুই নিজে নিজে সংঘটিত হতে পারে না। ডারউইন বলেন, ক্রমাগত একটি নির্দিষ্ট পরিবেশের অবস্থার মধ্যে থাকতে থাকতেই প্রজাতিতে পরিবর্তনের সূচনা হচ্ছে। অর্থাৎ সংকরায়নের মাধ্যমেও প্রাণী বিবর্তিত হচ্ছে। তাহলে প্রশ্ন হলো, ভেড়ার সংকরায়নের মাধ্যমে যেহেতু ভেড়ারই জন্ম হয়; কিভাবে বানরের বিবর্তনে মানুষ হওয়া সম্ভব? আর একটি প্রশ্ন, এখন পর্যন্ত যতোগুলো জীবাশ্ম আবিষ্কৃত হয়েছে তার মধ্যে বানর থেকে মানুষ হওয়ার মধ্যবর্তী কারো জীবাশ্ম পাওয়া যায়নি। কিন্তু কেন? এ ব্যাপারে বিজ্ঞানী রবার্ট ক্যারোল স্বীকার করেন যে, ফসিলের আবিষ্কার ডারউইনের আশাকে পূরণ করতে পারেনি।
ডারউইনকে ভূল প্রমাণিত করার জন্য উচ্চমাধ্যমিকের জীববিজ্ঞান বইটিই যথেষ্ট! আমরা জানি প্রতিটি কোষের মূল উপাদান হচ্ছে প্রোটিন। আর প্রোটিন হচ্ছে কোষের প্রোটোপ্লাজমের মূল উপাদান। সকল উদ্ভিদ ও প্রানি দেহে এটি ব্যাপকভাবে বিদ্যমান। আবার প্রোটিন হল অসংখ্য অ্যামিনো এসিডের সমন্বয়ে গঠিত বৃহদাকার যৌগিক জৈব অনু। এই অ্যামিনো এসিড গুলি প্রোটিনের ভিতরে শুধু পেপটাইড নামক এক প্রকার বন্ধনে আবদ্ধ থাকে। কোষের বাইরে এই অ্যামিনো এসিড গুলি আরো অনেক বন্ধনে যুক্ত হয়। কিন্তু কোষের ভিতর এই অ্যামিনো এসিড গুলি শুধুমাত্র পেপটাইড বন্ধনেই আবদ্ধ থাকে। প্রোটিন গঠনকারী এই অ্যামিনো এসিডের রয়েছে ২০টি প্রকারভেদ। এই ২০ প্রকারের অ্যামিনো এসিড নিজেদের ভিতর সঠিক ক্রমানুসারে সজ্জিত হতে হয়। একটি সাধারন আকারের প্রোটিন কম পক্ষে ৫০০ টি অ্যামিনো এসিডের সমন্বয়ে গঠিত। তবে সবচেয়ে অবাক করা জিনিস হল এই অ্যামিনো এসিড গুলি আবার ডান-হাতি ও বাম-হাতি। প্রোটিন গঠনে শুধু মাত্র বাম হাতি অ্যামিনো এসিড গুলি যুক্ত থাকে। প্রোটিন কাঠামোর মাঝে যদি একটিও ডান হাতি অ্যামিনো এসিডের প্রবেশ ঘটে তবে এই প্রোটিন কাঠামোটি তার চারিত্রিক বৈশিষ্ট্য একটি অকার্যকর খন্ডে পরিনত হবে। এখন আমরা একটি প্রানী কোষের মূল উপাদানে প্রোটিনের যে বৈশিষ্ট্য গুলি পেলাম তা হল, প্রোটিনের মাঝে অ্যামিনো এসিড শুধুমাত্র পেপটাইড বন্ধন দ্বারা আবদ্ধ থাকে। প্রোটিন সমূহের সংগঠনে ব্যবহৃত ২০ টি বিভিন্ন অ্যামিনো এসিড গুলি শুধু মাত্র বাম হাতি হতে হয়। এখন ডারউইনের মতে কাঁকতালিয় ভাবে যদি প্রানের উৎপত্তি হয়ে থাকে তাইলে সামান্য ৫০০ অ্যামিনো এসিডের সমন্বয়ে গঠিত একটি প্রোটিন অনু গঠিত হবার সম্ভাবনা পরিসংখ্যান অনুসারে দাড়ায়; ১ সংখ্যাটির পরে একটানা ৯৫০ টি শূন্য বসালে যে সংখ্যাটি দাঁড়ায় সেই সংখ্যাটি দ্বারা ১ সংখ্যাটি ভাগ করলে যে ভাগফল দাঁড়াবে ঠিক ততভাগের একভাগ। বুঝতেই পারছেন যা আদৌ সম্ভব নয়। আর যদি সম্ভবও হয় তবে, তা হতে সময় লাগবে পৃথিবী সৃষ্টি হয়েছে যতোদিন তারচেয়েও হয়তো কিঞ্চিত বেশি। এখানে শুধু প্রোটিনের কথাই বলা হলো; মাইটোকন্ড্রিয়া, সাইটোপ্লাজম গঠন হওয়া যে আরও কত কঠিন তা আপনারাই বুঝতে পারবেন।
সব কথার শেষ কথা হলো- বিশ্বাস। আমি যদি বিশ্বাস করি বাতাস বলতে কিছু নেই; কারণ আমি দেখতে পাই না! সেটা আমার বিশ্বাস। আর আমি যদি বিজ্ঞানকে ধর্ম মেনে বিশ্বাস করি বাতাস আছে; সেটাও আমার বিশ্বাস। সুতরাং, এতো যুক্তি তর্কের পরেও কেউ যদি নিজেকে বানরের বংশধর মনে করেন তাহলে আসলে কিছুই করার থাকে না। তবে আমি মনে করি, অবিশ্বাসীদের চিন্তাশক্তির আয়ুষ্কাল নির্দিষ্ট কয়েকটা বছর; ঠিক মৃত্যু পর্যন্ত। তারপর শুধুই অন্ধকার। 

