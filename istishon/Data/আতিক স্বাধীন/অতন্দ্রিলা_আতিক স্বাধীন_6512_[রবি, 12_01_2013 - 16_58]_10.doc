অতন্দ্রিলা


প্রাগৈতিহাসিক যুগের প্রাচীন চাদটা;
অবাক হয়ে তাকায় আমার দিকে।
সে বিস্মিত হয়েছে ছোট একটি বক্তব্যে।
চাদটার ঘোরলাগা চোখের দিকে তাকিয়ে শুধু বলেছি,
দুনিয়ার সব থেকে সুন্দর ক্রিয়েশন, অতন্দ্রীলা।
কিংকর্তব্যবিমূড় হয়ে বলেছে,
এ রকম অবাস্তব কথা নাকি সে প্রথম শুনলো।
তাতে আমার কি?
তার কারণে তো আর স্টেইনলেস স্বপ্নগুলোতে
মরিচা পরবে না।
আমি ভোরের সাদা চুনকাম করা
আকাশের দিকে তাকিয়েছি। ভালো লেগেছে
তার শুদ্ধতা দেখে। কিন্তু,
সেটা কি তোমার থেকে শুভ্র?
কক্ষণই না।
ভোরের প্রসব বেদনায় বুধ গ্রহের গুলিস্তানে
তোমার মুখ দেখতে পাই।
আধুনিক মানুষেরা বলে, আমি নাকি উন্মাদ।
হ্যা, আমি উন্মাদ! তোমার জন্য উন্মাদ হতে
একটুও আপত্তি নেই আমার।
সকাল বিকাল সন্ধা প্রতিটি ক্ষণে
আমি তোমার সান্নিধ্য পাই। বাতাসে ভেসে বেড়ায়
তোমার স্পর্শ।
যখন ক্লান্ত হয়ে পড়ি, তোমাকে নিবেদিত অনুভূতিগুলো
আমাকে উজ্জীবিত করে তোলে। সেন্সরহীন নগ্নতা
আমাকে দেয় প্রাণচাঞ্চল্য।
এবং পাললিক প্রেমের চোরাবালিতে তলিয়ে যাই আমি।
যখন রাত্রি নামে-
নগর নটিনীর ট্রাজিক উল্লাস
আমাকে টলাতে পারে না।
তোমার প্রেমের নিষিদ্ধ আনন্দ আমাকে সম্মোহিত করে রাখে
সারা দিন; সারা রাত।
গাছ যেভাবে প্রতিদিন
পানি, আলো, কার্বন ডাই অক্সাইড নিয়ে
বেচে থাকে; তেমনি আমার আমি'কে
জীইয়ে রাখি তোমার দেয়া অনুভূতিগুলোকে দিয়ে।
তোমাকে স্মরণ করা মানে,
আমার প্রেমের গাছটায় জলসেচন করা।
যে গাছের ফল থেকে
তোমার প্রতি ভালোবাসার অসীম শক্তি অংকুরোদগম হয়।
আমার সমস্ত অস্তিত্ব তোমার মাঝে
হারিয়ে ফেলেছি। তুমি ছাড়া আমার দুনিয়া
বড়ই বেমানান; সৌন্দর্যহীন।
তুমি আমার নিষ্পাপ স্বপ্নের মতো-
সীমাহীন আনন্দের, শুভ্র কলংকহীন।
অতন্দ্রিলা,
তোমাকে অনেক; অনেক বেশি ভালোবাসি।
যা তুমি জানো না।
কোনদিন বুঝবেও না!
(অতন্দ্রিলা,
রাত ২.১৫,
২৫ শে জুলাই, ২০০৮,
বিসমিল্লাহ ভবন,
চট্টগ্রাম বিশ্ববিদ্যালয় ১ নং গেইট।)

