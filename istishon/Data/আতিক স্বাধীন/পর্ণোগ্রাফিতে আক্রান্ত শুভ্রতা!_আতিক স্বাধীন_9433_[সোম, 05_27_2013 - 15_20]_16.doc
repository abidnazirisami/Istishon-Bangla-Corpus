পর্ণোগ্রাফিতে আক্রান্ত শুভ্রতা!


পানু (পর্ণোগ্রাফি) লিখে জনপ্রিয় ব্লগার হওয়ার থেকে মুরগি বিক্রি করা ভালো। কি লাভ কুরুচীপূর্ণ কথাবার্তা অন্যকে গেলানোর মধ্যে? কি হবে এইসব ফালতু জনপ্রিয়তা দিয়ে? দুইদিন পর কেউ দাম দেবে না। ফুটো পয়সার সমানো দাম থাকবে না। তখন কি করবেন? তার থেকে ভালো হতো যদি সুস্থ কোন কথাবার্তা লিখতেন। কারণ আমরা বিশ্বাস করি আপনার সে ক্ষমতা আছে।
সেদিন একটা রিপোর্ট দেখে তো আমি থ হয়ে গেলাম। ইন্টারনেটে নাকি শতকরা প্রায় ৫৫ ভাগ পর্ণ ওয়েবসাইট। জানি না সত্যি কিনা। তবে চিন্তা করি, ক্যামনে সম্ভব? ধর্ম সমাজ সংস্কৃতি বাদ দিলাম। মানসিক প্রশান্তির কথা চিন্তা করলেও এই বিষয়টি কখনো সাপোর্ট করা যায় না।
যৌনতা আবশ্যিক জানি। তবে সেটা সুস্থ্য যৌনতা। কুরুচীপূর্ণ কথাবার্তা, আচরণ সমাজকে কলুষিত করে তোলে। ভবিষ্যৎ প্রজন্ম হয়ে ওঠে অস্থির অশালীন। 
পশ্চিমা সমাজ ব্যবস্থায় পর্ণোগ্রাফি একটা ইন্ডাস্ট্রি! মানলাম। তাতে আমাদের কি? আমরা কেন সেইসব বস্তা পচা জিনিসের কলোনি হতে যাব? আমাদের কি সুস্থ্য সংস্কৃতির অভাব পরছে? ইভটিজিং, ধর্ষণ, সাংস্কৃতিক অবক্ষয়ের মূল কারণ পানু।
আমার খুবই মনে হয়, দেশটাকে শুদ্ধ বানাতে পর্ণ সাইটগুলোর রেস্টিকশন বাড়ানো উচিত। জানেন তো, নিষিদ্ধ জিনিসের প্রতি আকর্ষণ আদিম কাল থেকে। শুধুমাত্র ওয়েবসাইটের হোমপেজে অনলি ফর ১৮+ লিখলে চলবে না। কারণ, কম বয়সী বাচ্চাকাচ্চাদের বোঝার মত ক্ষমতা তখনো তৈরী হয় না। তাই আবারো বলি, রেস্টিকশন বাড়ানো হোক। যাতে করে অন্ততপক্ষে ছোট ছোট বাচ্চাগুলো শুভ্রতার প্রতিক হিসেবে বাচতে পারে। সানি লিওনদের চেনার আগে হাছন-লালনদের চিনতে পারে। তবেই আমরা শুভ্র হবো। পবিত্র হবো। অন্ততপক্ষে একটা দিক দিয়ে তো অবশ্যই। 

