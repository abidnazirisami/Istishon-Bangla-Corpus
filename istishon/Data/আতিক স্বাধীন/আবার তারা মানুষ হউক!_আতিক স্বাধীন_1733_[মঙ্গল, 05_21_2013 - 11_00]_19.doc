আবার তারা মানুষ হউক!


 ১.
ডিপার্টমেন্টের জুনিয়র যখন সিনিয়র আপুকে শ্লীলতাহানি করে, তখন আমার কি করা উচিত আমি জানি না। আমি আরো জানি না, আমার সহপাঠী বান্ধবীকে অপমানিত করা হলে কি করা উচিত। শুধু জানি, আমি ও আমার প্রতিবাদী বন্ধুরা সবাই নপুংসক। খুব অসহায় লাগে নিজেকে। প্রতিবাদ করার শক্তি খুজে পাই না। প্রতিবাদ-প্রতিঘাতে নাকি খুটির জোড় লাগে। আমাদের কোন খুটিই নাই, জোড় তো দূর কি বাত। আছে শুধু বিক্ষিপ্ত মনের আস্ফালন এবং অসহায় চোখের করুণ চাহনি। এমন সমাজ তো আমরা চাই না। বিশ্ববিদ্যালয়ে পড়ে যদি মনমানসিকতা এমন হয়, তাহলে সেরকম বিশ্ববিদ্যালয়ের দরকার নাই। গরুর চারণভূমি করা হোক। কুলাঙ্গারের চারণভূমির থেকে গরুর চারণভূমিই ভাল। দেশের মানুষ তাতে পুষ্টি পাবে।
২.
দেশের সর্বোচ্চ বিদ্যাপীঠ সমুহে এ রকম ঘটনা লজ্জাজনক। চট্টগ্রাম বিশ্ববিদ্যালয়ের মতো পুরনো শিক্ষাপ্রতিষ্ঠান সমূহে এ রকম ঘটনা সত্যিই ভয়ংকর বিপদসঙ্কেত। 
৩.
স্যোসিওলোজি পরে কি শিখলাম? কি শেখা যায়? আদতে কোন বিষয় পড়ে কি কিছু শেখা যায়? মনে হয় যায় না! গেলেও সেটা অন্য কোন শিক্ষা। মানুষ হওয়ার শিক্ষা না। মানুষ হওয়ার শিক্ষা সমাজতত্বে থাকে না। সমাজে তাকে। এ কথা গুলো বলার কারণ হলো- বিশ্ববিদ্যালয় পড়লেই যদি মানুষ হওয়া যেত তাহলে, অমানুষ বদমাশগুলো এখানে লালিত পালিত হতো না। খুব ইচ্ছে ছিলো অনেক গালি দেব ওদের উদ্দেশ্যে। মনটাকে হালকা করবো। পারলাম না। মুক্তিযুদ্ধের সময়ও আমাদের অনেক পূর্বপুরুষরা কিছু বলতে পারেননি রাজাকারদের ভয়ে। একটাই স্বান্তনা। আমিও তাদের বংশধর। গর্বিত বংশধর।

