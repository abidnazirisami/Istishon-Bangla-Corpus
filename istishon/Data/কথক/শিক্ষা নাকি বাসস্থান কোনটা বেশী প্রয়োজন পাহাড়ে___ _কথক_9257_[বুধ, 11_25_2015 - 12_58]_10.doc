শিক্ষা নাকি বাসস্থান কোনটা বেশী প্রয়োজন পাহাড়ে___ 


প্রিয় আকাশী,
কেমন আসো? তোমার সাথে শেষবার সাক্ষাতে জানতে চেয়েছিলে, কেনো আমি আর লিখি না। সেটা বেশ কঠিন প্রশ্ন। কারণ তুমি নিজেই সেবার আমার বিভিন্ন বিষয় নিয়ে তর্ক করে আমার কথাগুলোকে উড়িয়ে দিয়ে তোমার মতের দিকে টানতে চেয়েছিলে আমাকে। আর অধিকাংশই তো আমার কথা শোনার মতো প্রস্তুত নয়। তো আমি কি করে লিখি, কি করে বলি বলো তো... আর অনেকে তো পিছনে বেশ টিটকারি মারে। হিহিহি...বলে বিপ্লবী! অধিকার নিয়ে কথা বলাও বিপ্লবী হয়। কিন্তু বিপ্লবীর সংজ্ঞা তো সেটা না। কিছুদিন আগে পড়া, ভিয়েতনামের শ্রমিক শ্রেণির মুখপাত্র তে দেখেছিলাম বিপ্লবের মূল কথা হচ্ছে রাষ্ট্র ক্ষমতা দখল করা।আমরা কি রাষ্ট্র ক্ষমতা দখল করবো?!! কি হাস্যকর কথা, তাই না???
আকাশী, তুমি হয়ত অবগত আছো যে, প্রবল বিরোধিতার পর -ও পাহাড়ে মেডিকেল এর পর প্রযুক্তি বিশ্ববিদ্যালয় চালু হয়েছে। সেবার আমার সাথে বেশ তর্ক করেছিলে সেগুলোর স্থাপনের যৌক্তিকথা নিয়ে, শুধু তুমি নয়, অনেকেই সেগুলো নিয়ে আমার সাথে তর্ক করে, আর তোমার মতো নব্য শিক্ষিতরা আরও বেশী। কিন্তু আমার সৎ জ্ঞান নিয়ে, আমি সবসময় বিরোধিতা করে এসেছি। এখনো করি, এবং করবোই। তোমার এবং তোমার মতো অনেকের যুক্তি হচ্ছে ওইগুলো স্থাপিত হলে আমাদের সন্তানেরা লেখাপড়ায় উৎসাহী হবে আর পড়তে পারবে বাড়ির পাশে বিশ্ববিদ্যালয়ে! কি হাস্যকর যুক্তি! তোমাদের কাছ থেকে সে ধরনের যুক্তি আশা করি নে। বস্তিতে একটা পাঁচ তারকা মানের হোটেল স্থাপন করলে তারা কি কখনো ঐ পাঁচ তারকা হোটেলে থাকতে পারবে?? উল্টো তারা উচ্ছেদ হবে। হবে নয়া??
প্রথমে জাতীয় প্রেক্ষাপটে বলি কেনো ঐগুলো এখন স্থাপন না হওয়া উচিত। আচ্ছা, বল তো বাংলাদেশের কোন বিশ্ববিদ্যালয় আন্তর্জাতিক র‍্যাংকিং-এর হাজারের ভিতরে রয়েছে? হাজার দূরে থাকুক, হাজারের চেয়ে অনেক পিছেনে বাংলাদেশের বিশ্ববিদ্যালয়গুলো। এমনকি হাজারো সমস্যায় জর্জরিত পাকিস্তানের বিশ্ববিদ্যালয় পর্যন্ত বাংলাদেশের উপরে রয়েছে। রাষ্ট্র যন্ত্রের কি উচিত নয়, নতুন নতুন বিশ্ববিদ্যালয় স্থাপনের চেয়ে পুরনগুলোর প্রতি গুনগত মান বৃদ্ধির দিকে আরও অধিকতর মনোযোগ দেওয়া। এখন তো এখানকার বিশ্ববিদ্যালয় থেকে ভালো মানের কোন শিক্ষার্থী বের হয় না, হয় ভালো মানের সন্ত্রাসী। লেখাপড়ার পরিবেশ নেই, যত না রয়েছে মাস্তানির পরিবেশ। তো? তারপর ধরো যুগের সাথে তাল মিলিয়ে নতুন বিভাগ খোলা নিয়ে। বিশ্ব কত আগিয়ে গেছে, এখনো এখানে সে পুরনো বিভাগ আর অনুষদ নিয়ে পড়ে রয়েছে, তো নতুন বিশ্ববিদ্যালয় স্থাপন করে কোন লাভ হবে????
এবার পাহাড়ের প্রেক্ষাপট নিয়ে বলি। পাহাড়ের প্রেক্ষাপট নিয়ে বলতে গেলে অনেকগুলো বলা যায়। প্রথমে কোন কারণটা দিয়ে শুরু করি বল তো। আচ্ছা, প্রথমে পাহাড়ের শিক্ষা ব্যবস্থা নিয়ে শুরু করি। সম্ভবত তুমি লক্ষ্য করে থাকবে, প্রতি বছরই S.S.C এবং H.S.C ফলাফলে আমারা দেখি পাহাড়ের সিংহ ভাগের প্রতিষ্ঠানের ফলাফল জঘন্য। কেন??? আর খারাপ ফলাফলের পিছনে কি কারণ, সেটা তুমি বা আমি বা রাষ্ট্র কেউই খুঁজে দেখার প্রয়োজন অনুভব করি না। করি কি?? জেলা শহর বা উপজেলা শহরে থাকা প্রতিষ্ঠানগুলো কিছুটা ভিন্ন, কিন্তু জাতীয় প্রেক্ষাপটের তুলনায় অনেক খারাপ। গ্রামে থাকা বিদ্যালয় গুলোর কথা না হয় বাদই দিলাম। রাঙ্গামাটি কলেজে শিক্ষক পদের সংখ্যা রয়েছে- ৬৭ জন, কিন্তু কর্মরত রয়েছে মাত্র ৪৭ জন। খাগড়াছড়ি কলেজে শিক্ষক পদের সংখ্যা রয়েছে-৪৮ জন, কিন্তু কর্মরত রয়েছে মাত্র-২৮জন। বান্দরবান কলেজে শিক্ষক পদের সংখ্যা রয়েছে-৩৯ জন, কিন্তু কর্মরত রয়েছে মাত্র-২৯ জন। ( তথ্যসূত্র : অধিকার, আন্তর্জাতিক আদিবাসী দিবস-২০১৪) আর কলেজেগুলোতে রয়েছে প্রচণ্ড আবাসন সংকটের সাথে নানার ধরনের বহুমুখী সংকট। এগুলো তো জেলা শহরের কলেজগুলোর চিত্র। উপজেলা শহরে বা গ্রামে কি ধরনের হবে কখনো ভেবে দেখেছো?? এগুলো আগে সংস্কার করুক না রাষ্ট্র যন্ত্র, তবেই না ওইগুলো। আর জানো তো পাহাড়ে শিক্ষক নিয়োগে কি ধরনের দুর্নীতি চলে। এবারে এক জেলা পরিষদ সদস্যের বক্তব্যে দেখলাম শিক্ষক নিয়োগে নাকি ৭০% দলীয় কর্মীদের জন্য সংরক্ষিত, এবার বুঝো ব্যাপারটা। সে কারণে পাহাড়ে প্রায় ৯০% এর মতো প্রাথমিক বিদ্যালয়গুলোর শিক্ষা ব্যাবস্থা মান-সম্মত নয়। তো কি করে তারা বিশ্ববিদ্যালয়ে পড়তে পারবে বল তো? যেখানে পাশ করতেই তাদের হিমশিম খেতে হচ্ছে বা ঝরে পড়ছে সেখানে বিশ্ববিদ্যালয় শিক্ষা কি একটু বাতুলতা নয়???? আদিবাসীদের জন্য কোটা রয়েছে ৫%, কিন্তু বিশ্বাস কর এক চট্টগ্রাম বিশ্ববিদ্যালয় ছাড়া আর কোন বিশ্ববিদ্যালয়ে ১% এর উপর পড়ার সুযোগ পায় না। রাষ্ট্র যন্ত্র যদি আন্তরিক থাকে তাহলে ঐগুলোতে ৫% কোটা ভরাট করলেই তো পারে, পারে না?? কাপ্তাইয়ের পলিতেকনিকের ব্যাপারটা হয়ত জানো, ঐখানে কতজন পাহাড়ি ছেলেমেয়ে কতজন সুযোগ পায় জানো? ১২০০ ছাত্রছাত্রীর বিপরীতে মাত্র ৫৪জন। এবার হিসাব করো শতকরা কতজন সুযোগ পাচ্ছে?? এবার বলো, ঐগুলো এখন স্থাপিত হওয়া উচিত কিনা?????
এবার ভুমির বিষয় নিয়ে কথা বলি। জানো তো, ৬২তে কাপ্তাই বাঁধের ফলে, এক জীবন্ত সভ্যতা মারা হয়েছে। সেটা এখন পানির তলে রয়েছে। যার ফলে পাহাড়ের মোট কৃষিজ জমির ৪০% ঐ পানির তলে হারিয়ে যায়। অনেকে উদ্ভাস্তু হয়ে পারি দেয় সীমান্ত। আর ৮০র দশকে শেষের দিকে বহিঃ বাঙালি রাষ্ট্র যন্ত্রের সহায়তায় পাহাড়ে অবৈধ বসতি স্থাপন শুরু করে। সে সাথে চলে সামরিকায়ন, এবং এর ফলে উদ্ভাস্তু হয় আরও অনেকে। জানো কিনা জানি না, পাহাড়ে অবৈধ সামরিক ক্যাম্প রয়েছে প্রায় ১৪৬ টি। তারপর তোমার রয়েছে পর্যটনের নামে ভুমি বেদখল, ইকোপার্ক নামে পাহাড়িদের উচ্ছেদ। তো ভুমি কোথায় বল তো?? তুমি বা তোমার মতো অনেকে বলে রাঙ্গামাটি দেশের এক দশমাংশ জায়গা জুড়ে রয়েছে। এতো এতো বেদহল, কি করে জায়গা থাকে বল তো এবার??????? জানো, যাদের উচ্ছেদ করে প্রযুক্তি বিশ্ববিদ্যালয় হবে তারা, ৬২ তে একবার উচ্ছেদ হয়েছিল, হয়েছিল ৮০-র দশকে রাঙ্গামাটির পর্যটন এবং তৎকালীন BDR ( বর্তমানে BGB ) সদর দপ্তর স্থাপনে। এখন আরেকবার উচ্ছেদ হলে তারা কোথায় যাবে?????? আর দেখতে পাচ্ছই তো বারবারই সে নিম্ন-বিত্তরা সে উচ্ছেদের শিকার হচ্ছে। এখন বল তো পাহাড়ে কি সত্যিই মেডিকেল আর প্রযুক্তি বিসশবিদ্যালয়ের প্রয়োজনীয়তা রয়েছে???????
লিখতে গেলে বা যুক্তি দেখালে অনেক লেখা বা যুক্তি দেওয়া যায়। কিন্তু এখানেই থামবো আমি। আর হ্যাঁ পরবর্তী লেখায় ধর্ম সম্পর্কে জানাবো, কারণ শেষবার কথার সময় ঐ বিষয়ে আমার অবস্থান তেমন পরিস্কার করতে পারি নি।
আমি এখন প্রায়ই আকাশ দেখি, তুমি দেখো??? আকাশের বিশালতার সাথে এক অপার্থিব সুখ কিন্তু চোখ জড়িয়ে যায়। দেখিয়ো...
ভালো থাক আকাশী।

