ওহে বাঙালি আদিবাসীদের অসভ্য বলার আগে নিজের দিকে একটু তাকাও


কিছুদিন আগে সভ্য জগতের বাসিন্দা এক বাঙালি বাবু মন্তব্য করেছিলেন, "উপজাতিরা এখনো আদিম যুগে বাস করছে! তাদের আচরণ মধ্যযুগের বর্বতার মতো! আমাদের উচিত সভ্য জগেতের সাথে তাদের পরিচয় করিয়ে দেওয়া! কিন্তু দুঃখজনক ব্যাপার হচ্ছে আমাদেরই কিছু বাঙালি তাদের আদিম যুগে রাখতে চায়।" অন্যরা হ্যাঁ হ্যাঁ বলে তার সাথে একমত পোষণ করেছিল!
আদিবাসীদের অসভ্য জগতের বাসিন্দা বলতে আমার কোন আপত্তি নেই! কিন্তু সভ্য বলতে বাঙালিরা আসলে কী বুঝে? জংলী নারীদের ধর্ষণের পর হত্যা? জংলীদের সেনাবাহিনীর শাসনে-শোষণে প্রতিনিয়ত নিপীড়িত করা? জংলীদের বসতভিটা কেড়ে নেওয়া? নিজ নারীদের পর্দায় ঢেকে রাখা? মতের অমিল হলে হত্যা করা? ধর্মীয় গোঁড়ামিতে আবদ্ধ থাকা? পেট্রোল বোমায় মানুষকে মেরে ফেলা? হুমায়ুন বা অভিজিত্‍ এর মতো ভিন্নমতাবলম্বী মানুষকে প্রকাশ্যে হত্যা করা? যৌনতা আর নারীকে পণ্য হিশেবে উপস্থাপন করা??
ওয়েল বাঙালি বাবু এই যদি হয় আপনাদের সভ্য জগতের নমুনা তাহলে আপনাদের মতো আমাদের সভ্য হওয়ার প্রয়োজন নেই। আমরা অসভ্য বর্বরই থাকবো। ঠিক আছে??

