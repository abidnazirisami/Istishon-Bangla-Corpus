পাহাড়িদের কি নিজ ভুমের অধিকার নেই, নেই বেঁচে থাকার অধিকার___ 


মহাশ্বেতা দেবীর "অরণ্যের অধিকার" পড়া হলো কিছুদিন আগে। লেখাটি বিরসার ( উনা কে চেনার অনেক কারণ আছে, কিন্তু আমি নিশ্চিত আমরা অধিকাংশই উনাকে চিনিই না! চিনব কি করে? আমরা যে অধিকার কি সে বিষয়টা বুঝি নে, জানি নে, জানার প্রয়োজন বোধই করি নে। তো উনাকে চিনবো কি করে?? তাহলে বলি, বিরসা একমাত্র আদিবাসী যার ছবি ভারতের পার্লামেন্টে শোভা পায়। এখন নিশ্চয়ই বুঝতে পারছি উনি কত বড় ছিলেন।) জীবন নিয়ে, কিন্তু জীবনী নয়। উপন্যাস। মুণ্ডাদের সংগ্রামী ইতিহাস। নিজেদের ভুমি অধিকার, মুণ্ডাদের উপর অরণ্যের অধিকারকে প্রতিষ্ঠিত করার জন্যে বিরসার নেতৃত্বে অরণ্য কে বাঁচানোর সংগ্রাম নিয়ে। #মহাশ্বেতার কথায়,
"যেসব কারণে বিরসার বিদ্রোহী হয়, মোটামুটি সেসব কারণেই ১৮৫৫-৫৬ সালের সাঁওতাল বিদ্রোহ, ১৮৩২-৩২ সালের কোল বিদ্রোহ, ১৮৮৫ সালের খেরোয়ার বিদ্রোহ, এগুলো ঘটে।"
বিশ্বে সকলেই পুঁজিবাদে উন্মুক্ত নেশায় মাতাল হয়ে, অরণ্য কে, ভুমি কে, সর্বোপরি প্রকৃতি কে মনে করে নিজের। অথচ হওয়ার কথা বিপরীত। আমরা প্রকৃতির, প্রকৃতির প্রয়োজনে আমরা, আমাদের প্রয়োজনে প্রকৃতি নয়। আদিবাসীরা যুগে যুগে নিজেদের তাই ভেবে আসছে। সে জন্য তারা নিজেদের প্রয়োজনে প্রকৃতি কে বাঁচিয়ে রেখেছিল, রাখে, এবং রেখে চলেছে, নেয় প্রকৃতির যত্ন। কিন্তু আদিবাসীর বাইরে অন্য জনগোষ্টীরা প্রকৃতি কে বাঁচানোর তাগিদ অনুভব করে না, কারণ তারা মনে করে প্রকৃতি তাদের, সুতরাং তারা ইচ্ছে মতো প্রকৃতি কে ব্যবহার কারণে এবং সে একই কারণে বার বার ধ্বংস করে প্রকৃতি কে।
#মহাশ্বেতাদেবী ভুমিকায় লিখেছেন,
" ব্রিটিশ সরকার, ভারত সরকার, রাজ্যসরকার, আদিবাসী জমি হরণের কাজ করে চলেছে লাগাতার। এই ২০০৬ সালেও "শিল্পায়ন" কর্মসূচির নামে ২৪ পরগণায় যে বিশাল জমি অধিকৃত হল, তার কারণেও ওঁরাও, মুণ্ডা, সাঁওতালদের জমি চলে গেল। এঁরা প্রায় দেরশো বছর ধরে এখানে চাষ করছিলেন।"
বইয়ে পরথে পরথে আছে~ সে সুদুর কোথা হতে এসে, ব্রিটিশ সরকার কর্তৃক, দিহুদের কর্তৃক, জমিদার কর্তৃক, মহাজন কর্তৃক, মিশনারি কর্তৃক মুণ্ডাদের জমি দখল। তারা (মুণ্ডারা) বার বার উচ্ছেদ হয়। তাদের জমিতেই তারা মজুর খাটে। ন্যায়বিচার পায় না কোথাও। মামলা করতে গেলে মামলা হয় না। মামলা ( এই মামলা ব্যাপারে কিছুদিন আগে, পাহাড়ের এক পাহাড়ি থেকে বেশ মজার কথা শুনলাম, নিজের জায়গা বাঙ্গালিরা দখলে রেখেছে, মামলা হয়েছে, মামলায় পাহাড়ির পক্ষে গেলেও জায়গা ফিরে পায় নি দখলে রেখেছে ঐ বাঙালি, ভোগ করছে ঐ বাঙালি। কি অদ্ভুত!!! ) হলেও বারবার হেরে যায় তারা। দীর্ঘসূত্রতার একটা ব্যাপার আছে, তাছাড়া মামলা চালাতে এতো কোথায় পাবে তারা??? আর সাহেবদের কথা, কাছারিদের কথা না বুঝার কারণেও তারা মামলায় হেরে যায়। মুণ্ডারা তো প্রথাগতভাবে জমির মালিক, উত্তরাধিকার সুত্রে তারা সে জমিতে ফসল ফলায়। তারা জানে না কি করে বন্দোবস্ত করতে হয়, কি করে মামলা করতে হয়। এভাবে তারা প্রান্তিক থেকে প্রান্তিক হয়। তারা একদিন সবিস্ময়ে আবিস্কার করে, যে অরণ্যকে অবলম্বন করে তাদের বেঁচে থাকা, যে অরণ্য কে তারা কখনো অধিকার করবে বলে ভাবে নি, যে অরণ্য কে তারা সবার ভেবেছে সে অরণ্য থেকে তারা সংরক্ষিত বনাঞ্চলের নামে চুত্য হয়!!! যুগে যুগে ঐ মুণ্ডাদের মতো বিশ্বের সকল আদিবাসী সভ্যদের দ্বারা ঐ বৈষম্যের শিকার হচ্ছে। যুগে যুগে তারা (আদিবাসী) পর্যটন, ইকোপার্ক, সংরক্ষিত বনাঞ্চল, উন্নয়ন, বহুজাতিক কোম্পানির মুনফাখোড় মনোভাব, বাইরে থেকে এসে ভুমি দখল সর্বোপরি সামরিকায়নের মাধ্যমে তাদের প্রান্তিক থেকে প্রান্তিকে ঠেলে দিচ্ছে। আমরা যদি পার্বত্য চট্টগ্রামের দিকে দৃষ্টিপাত দিই তাহলে সে একই রূপ দেখব। বাংলাদেশের সমতলের আদিবাসীরাও সে একইভাবে ভুক্তভোগী। তারা বার বার পর্যটন, ইকোপার্ক, উন্নয়ন, সামরিকায়ন সর্বোপরি বাঙালিদের অবৈধ দখলদারিত্বের শিকার হয়ে প্রান্তিক থেকে প্রান্তিক হয়ে যাচ্ছে। 
পার্বত্য চট্টগ্রামের সাম্প্রতিক সময়ের দিকে দৃষ্টি দেওয়া যাক। এই তো কিছুদিন আগের কথা, ( মে, ২০১৫।) খাগড়াছড়িতে বাবুছড়ায় ২১টি পরিবার কে উচ্ছেদ করে বিজিবি সদর দপ্তর স্থাপন। অথচ যাদের উচ্ছেদ করে ঐ বিজিবি সদর দপ্তর স্থাপন তারায় আবার ১৯৮৫ তে সেনাবাহিনীর সাব জোন স্থাপনে একবার উচ্ছেদ হয়েছিল। এখন তারা কোথায় যাবে?? যাওয়ার কোথাও নেই। আছে খোলা আকাশের নিচে। পরবর্তীতে (১৫ই মে, ২০১৫।) যখন এই স্থাপনের বিরুদ্ধে পদযাত্রা করা হয়েছিল সেনাবাহিনী প্রায় ৩০ রাউন্ড গুলি ছুড়েছিল। আরেকটু পিছেনে ফিরে, আমরা সাজেকের কথা জানি। বাঙালিদের প্রধান আকর্ষণও বটে। সে সাজেক পর্যটন হয়েছিল সেনাবাহিনীর দ্বারা প্রায় ৬১ টি পরিবার কে উচ্ছেদ করে (২০১৪)। তারপর আবার সে বছরই (নভেম্বর, ২০১৪) বিজিবি সদর স্থাপনের জন্য রোয়াংছড়ি উপজেলার ক্রাইক্ষং-হাং সামপাড়া এলাকায় ৩৪ একর জমি পূর্বঘোষণা ছাড়ায় বিজিবি কর্তৃক অধিগ্রহণ করা হয়েছে। তারপর আবার সে বছরই (মার্চ, ২০১৪) সেনানিবাস সম্প্রসারণের জন্য বান্দরবানে রুমাতে প্রায় ৯৯৭ একর জমি অধিগ্রহণ করা হয়েছে। আবার একটু পিছনে ফিরে, ২০১৩ তে বান্দরবানে রুমা উপজেলায় বিজিবি সদর স্থাপনে প্রায় ২৫ একর অধিগ্রহণ করা হয়েছে। আর এই বছরই রাঙ্গামাটিতে মেডিকেল ও প্রযুক্তি বিশ্ববিদ্যালয় স্থাপনের নামেও চলছে আদিবাসীদের উচ্ছেদ করে জমি দখল। সেনাবাহিনীর সহায়তায় অবৈধ বাঙালি কর্তৃক আদিবাসী জমি দখলের কথা না হয় বললাম। এই তো গেল সাম্প্রতিক সময়ের কথা। সমসাময়িকের সাথে আরেকটু পিছনে ফিরা যাক...
পার্বত্য চট্টগ্রামে ক্রমবর্ধমান ভুমি সংকটের মুখেও রাষ্ট্র যন্ত্র সংরক্ষিত বনাঞ্চলের নামে প্রায় ২ লক্ষ ১৮ হাজার একর জমি অধিগ্রহণের নোটিশ জারি করে, সেনাবাহিনীর ব্যবহারের জন্য প্রায় আদিবাসীদের জুম ও বনভুমি প্রায় ৭৬ হাজার একর, শিল্পাঞ্চলের জন্য প্রায় ৪৬ হাজার এলাকা, ইকোপার্ক নির্মাণের জন্য ৫৬০০ একর, গেম সেংচুয়ারির জন্য অধিগ্রহণ কিংবা প্রক্রিয়াধীন রয়েছে। (তথ্য সূত্র : প্রসঙ্গ : পার্বত্য চুক্তি বাস্তবায়ন ও আদিবাসীদের সাংবিধানিক স্বীকৃতি, পার্বত্য চট্টগ্রাম নাগরিক কমিটি, রাঙ্গামাটি। ) 
উন্নয়ন আর বিদ্যুতের নামে কাপ্তাইয়ের ৬২ সালের বাঁধ নির্মাণের কথা আমরা জানি। কিন্তু আমরা কত জন জানি, ঐ বাঁধ নির্মাণের ফলে প্রায় ৫৪ হাজার একর জমি, যা পার্বত্য চট্টগ্রামের চাষযোগ্য মোট কৃষিজ জমির ৪০% পানির তলে হারিয়ে যায়। বাংলাদেশ জন্মের পর পরই আদিবাসীদের সাথে চরম অপমানজনক ও অপরিনামদর্শী আচরণ করা হলেও সবচেয়ে করা হয়েছে ১৯৭৯ সালে, জিয়া সরকার আমলে। সরকার এক গোপন সার্কুলারের মাধ্যমে প্রায় ৪ লক্ষ অবৈধ বাঙালি সমতল থেকে এনে পাহাড়ে অভিবাসন করায়। এমনিতে পাহাড়ে ভুমির সংকট, তো ঐ বাঙালিদের কোথায় স্থান হবে? সরকার তাও ব্যবস্থা করলো। আদিবাসীদের দখলে থাকা এবং ওঁদের রেকর্ডকৃত জমিতে বাঙালিদের বসিয়ে দিল। ফলস্বরূপ ঘটেছে কাউখালি, ভুবনছড়া সহ ১৩ টি গণ হত্যাকাণ্ড যার একটিও বিচার হয় নি, এর বাইরে প্রতিনিয়ত ছোটোখাটো ঘটনা তো আছেই।
ব্যাপার এখনো পরিস্কার হয় নি মনে হয়, কীভাবে আদিবাসীরা তাদের নিজ ভুমে থেকে প্রান্ত্রিক থেকে প্রান্ত্রিক হয়ে যাচ্ছে। তাহলে, "প্রসঙ্গ : পার্বত্য চুক্তি বাস্তবায়ন ও আদিবাসীদের সাংবিধানিক স্বীকৃতি, পার্বত্য চট্টগ্রাম নাগরিক কমিটি, রাঙ্গামাটি।" থেকে আরেকটু পরিস্কার করা যাক, পার্বত্য চট্টগ্রামে মোট জমির পরিমাণ ৩২,৫৭,০৯১ একর যা অধিকাংশই উঁচু খাড়া পাহাড় ( প্রায় ৭৪% )। মাত্র ৩.১% জমি লাঙ্গল চাষে উপযোগী। সংরক্ষিত বনাঞ্চলের জমির পরিমাণ ৯,৯২,৪০৭.১৬ একর। হ্রদ, নদীনালা মিলে মোট ২,০৫,৫০৯ একর। ইকোপার্ক, সেনাবাহিনীর ব্যাবহার, বানিজ্যক বনায়নের জন্য ৩,৫২,১০০ একর। বসতভিতা, কৃষিজ জমির জন্য বাকি থাকে মাত্র ১৭,০৬,৯৪২.৮৪ একর। ২০০১ সালে আদমশুমারি অনুসারে পার্বত্য চট্টগ্রামে মোট ১৪ লক্ষের মতো। তাহলে মাথাপিছু জমি পড়ে মাত্র ১.২১ একর। আর এখন??? 
লেখাটি শেষ করি, মহাশ্বেতা দেবীর আরেকটা কথা দিয়ে,
" বিরসা আর তার সহযোদ্ধাদের যেভাবে বিচার হয়, তা আমাদের সবসময়কেই মনে করাবে। আমাদের সময়ে দেখছি, মানুশকে রাস্তা, জল, শিক্ষা, স্বাস্থ্য, বিদ্যুৎ, অন্ন সবেতে বঞ্চিত রেখে প্রতিবাদি কণ্ঠকে সন্ত্রাসবাদী আখ্যা দেওয়া লাগাতার চলছে.........।। প্রতিবাদ আজ অপরাধ।"
আজ পাহাড়ে যে সামরিকায়ন চলছে, পর্যটনের নামে যে উচ্ছেদ চলছে, ইকোপার্কের নামে যে ভুমি বেদখল হচ্ছে, সেগুলোর প্রতিবাদ কে সন্ত্রাসী আখ্য দেওয়া হয়। কেন???????? পাহাড়িদের কি নিজ ভুমের অধিকার নেই, নেই বেঁচে থাকার অধিকার???

