 কি করে আদিবাসীরা বিচ্ছিন্নতাবাদী হয়__ 


১/ আমাদের বড় হয়ে ওঠা পাঠ্য বইয়ের বাংলাদেশের মুক্তিযুদ্ধের ইতিহাস পড়ে। বাঙালির বীরত্বগাথা গুলো পড়ে অবাক না হয়ে পারা যায় না (যদিও সরকার পরিবর্তনের সাথে সাথে সেগুলো পরিবর্তনও হয়, তখন প্রশ্ন জাগে বাঙালিরা এতো বিকৃত মনষ্ক কেনো, নিজেদের ইতিহাসও ঠিকভাবে লিখতে পারে না।)। সম্মুখ সমরে হামিদুর, মোস্তফা, মুন্সী, নূর মতো বীরশ্রেষ্ঠদের আত্নদান আমাদের ওঁদের প্রতি বিনম্র শ্রদ্ধায় মাথা নুইয়ে আসে। পরে ধীরে ধীরে পাঠ্য বইয়ের বাইরেও জহির রায়হান. সেলিনা হোসেন, জাফর স্যার, বা জাহানারা ইমাম সহ আরো অনেকের মুক্তিযুদ্ধ বিষয়ক লেখাগুলো পড়ে পাকিস্থানিদের সম্পর্কে তীব্র ঘৃণার জন্ম দেয়। ইস..বাঙালিদের উপর পাকি সেনারা কী অত্যাচারই না করেছিল। ৫২, ৬৯, ৭০এর ইতিহাসও পড়া হয় বেশ আমাদের। আমরা জাতীয় পতাকা উড়ায়, উচ্চস্বরে জাতীয় সংগীত গায়। একুশে ফেব্রুয়ারীতে প্রভাত ফেরীতে যায়, ৫২এর ভাষার জন্যে আত্নবলী দানকারীদের আমরা বিনম্র শ্রদ্ধা দেখায়। মাথা নুইয়ে দিই ৭১ এর মুক্তিযুদ্ধের শহীদদের প্রতি।
২/ তবুও কী করে আমরা বিচ্ছিন্নতাবাদী হই?? আদিবাসীরাও যে বাঙালিদের হাতে হাত রেখে মুক্তিযুদ্ধে অংশগ্রহণ করেছে সেটা কী বাঙালিরা জানে বা কখনো জানবার চেষ্টা করেছে? আর পাঠ্য বইগুলো আদিবাসীদের (তাদের মতে ক্ষুদ্র নৃ-গোষ্ঠী বা উপজাতি! মানসিকতায় এতো ক্ষুদ্র কেনো বাঙালিরা?) সম্পর্কে যে কথাগুলো লেখা হয়েছে সেগুলো সব ভুলে ভরা। মাঝে মাঝে আমারো অবাক লাগে আমার পাশের আদিবাসীকে বইয়ের সাথে কোন মিল না দেখে। সেগুলো কী একপ্রকার বিকৃত মানসিকতার নয়??
আদিবাসীদের বার বার বলা হয় মূলধারার সাথে মিশে যেতে। আমরা কী মূলধারার সাথে মিশতেছি না? আমরা বাংলা বই পড়ি, বাঙালিদের সাথে বাংলা ভাষায় কথা বলি, বড় হয়ে ওঠাও বাঙালিদের সংস্পর্শে থেকে! তো কীভাবে আরো মূলধারার সাথে মিশে যাবো? আমাদের জাতিত্ব পরিচয় বিলীন করে দিয়ে? সবাই বাঙালি হয়ে? এগুলো বলতে কী তোমাদের লজ্জা লাগে না??
৩/ আমরা বিচ্ছিন্নতাবাদী নই। রাষ্ট্র যন্ত্র নিজেই আমাদের বিচ্ছিন্ন করতে চাচ্ছে। বাংলাদেশে কোথাও কী বাঙালিরা দেখেছে পার্বত্য চট্টগ্রামের মতো সেনাবাহিনীর চেক পোস্টের পর চেক পোস্ট?? তারা কী জানে প্রতিদিন, প্রতিটি গাড়ি চেক হয়? এ ধরনের মানসিকতা কেনো? তারা কী জানে পার্বত্য চট্টগ্রামের প্রতিটি সংবাদ সেনাবাহিনীরা সেন্সরশীপ আরোপ করে। তারা কী জানে বাংলাদেশের মোট সেনার এক তৃতীয়াংশ পার্বত্য চট্টগ্রামে নিয়োজিত আছে?
জানি, এই সম্পর্কে আমাদের বেশ জানা আছে হয়ত বাঙালিদের চেয়েও বেশী, সেনাবাহিনীরা বাংলাদেশের গর্ব। কিন্তু বাংলাদেশে বাস করেও আদিবাসীরা ঐ সেনাবাহিনীদের নিয়ে গর্ব করতে পারে না কেনো সেটা কী তারা কখনো ভেবে দেখেছে??
৪/ বাঙালিরা কখনো কী জানতে চেষ্টা করেছে রংপুরের আদিবাসী মুক্তিযোদ্ধা বুদু ওঁরাও দেশ ত্যাগ করে কেনো?? কেন আলফ্রেড সরেন ভূমিদস্যুরা হত্যা করেছিল, চলেশ রিছিলদের কেনো অকারণে মারা হবে? এই বিষয়ে তারা কী কখনো নিজেদের প্রশ্ন করেছে?? কখনো কী নিজেদের বিবেকের কাছে প্রশ্ন করেছে আদিবাসী অধিকারের নেত্রী কেনো সেনাবাহিনীর দ্বারা অপহৃত হয়?? কেনো ঐ অপহরণের প্রতিবাদে রূপণ, মনোতোষ, সুকেশ, সমরবিজয়রা সেনাবাহিনীর লালসার শিকার হন? তারা কী জানে আদিবাসীদের প্রতিনিয়ত নিজ ভূমিতে পরদেশী হিশেবে বসবাস করছে? তারা কী কখনো জানে আদিবাসীরা নারীরা প্রতিনিয়ত বাঙালিদের দ্বারা ধর্ষণের শিকার হয়?
এখন বলো তারা কী করে বাঙালিদের আপন করে নিতে পারবে?
৫/ আগে বেশ বাঙালিদের রাগ লাগতো, এখন আর রাগ লাগে না। বরং করুণা হয় তাদের মূর্খতা দেখে। কষ্ট হয় এই ভেবে যে, যে জাতি একদিন অন্যায়, নিপীড়নের বিরুদ্ধে যুদ্ধ করেছিল তারা কিভাবে নিজ দেশেরই আদিবাসী জনগোষ্ঠীর উপর প্রতিনিয়ত নিপীড়ন চালাচ্ছে। আমি যদি আরো বেঁচে থাকি এবং আমার যদি ভবিষ্যত্‍ প্রজন্ম হয় এই রাষ্ট্র যন্ত্র বাস করেও সংখ্যাগরিষ্ঠ বাঙালি জাতির প্রতি তীব্র ঘৃণাবোধ করে সে দায় কে নেবে?

