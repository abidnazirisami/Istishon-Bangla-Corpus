মুক্তির কাব্য 


জীবনকে উৎসর্গঃসেই সকল প্রতিপাদ্য বিষয়ে
আত্মহত্যায় ব্যর্থ নাগরিক,যাদের দায় নিয়েছে এ নষ্ট সময়
শরীরে জন্মাচ্ছে প্রলয়াকারের নিত্যনতুন ছত্রাক
বিভীষিকাময় জীবনপ্রণালী এবং খুন রাঙ্গা পথ,তাদের বেড়ে উঠা
নিয়ে কতো অভিযোগ,শৈশবের অপরিকল্পিত চর্চা
শৈল্পিক মূর্তি বেয়ে বীর্য-বিন্দু রক্ত-জলকণা
জল্পনার অবসান ঘটিয়ে এক পরিণত জলদস্যু
নতুন ধারার বিজ্ঞাপন নিয়ে আসা সপ্নভূক স্তন্যপায়ী
বৃষ্টি এবং জলপ্রপাতে ধুয়ে যাওয়া বিশুদ্ধ নীতিনির্ধারক
জল্পনার অবসান ঘটিয়ে ভ্রূণের মস্তিষ্কে সুপ্ত জনদুর্ভোগ
নিকোটিনের প্রাদুর্ভাব,গ্রাস করেছে বিবেক,হ্রাস করেছে হতবুদ্ধি
বৃষ্টি এবং জলপ্রপাতে ধুয়ে যাওয়া সুপ্ত নীতিনির্ধারক
ফুলে ফেপে উঠা মৃত শরীরের অভ্যন্তরে জীবাণুর অভয়নগর
বিস্ময়কর শরীর বীর্য-রক্ত কণা-জল পৃথক করে
নিস্পাপ নিয়মে ঘুমুচ্ছে ধর্ম কর্ম ছেড়ে
নীলাভ চোখের পরাজিত সৈনিকের নগ্নদৃশ্য
উনার তরবারি জানান দেয়, হে মুক্ত জেহাদী
বোঝনা তুমি রাজনীতি? বোঝনা তুমি বাংলাদেশ?
তুমি কী চাও? -রক্ত
তুমি কী পেলে? -মৃত্যু
তুমি কি বোঝনা রাজনীতি? তুমি কি বোঝনা বাংলাদেশ?
হায়! সপ্নচারী! নতুন ধারার বিজ্ঞাপন,নতুন ধারার রাজনীতি! 

