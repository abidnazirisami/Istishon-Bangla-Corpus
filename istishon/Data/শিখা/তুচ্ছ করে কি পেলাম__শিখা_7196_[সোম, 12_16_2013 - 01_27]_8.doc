তুচ্ছ করে কি পেলাম_


 মাথা ঘুরছে-বিনয়ী আবেগে
মাথা ঘুরছে-সরীসৃপ আর্তনাদে
সাক্ষ দিতে ছুটে এসেছে বেবাক জনগণ,
কী যেন দেখেছে তারা-উচ্ছিষ্ট কায়া।
ঘুরছে মাথা-মাতাল নৃত্যে
ঘুরছে মাথা-জলপদ্মের তালে
অবশেষ বলে আছে শুধুই জনগণ
প্রতিক্রিয়াশীল বিস্ফোরণের দায় বোঝে বলে।
কতো কথা হবে আপনা-আপনি?
যেখানে তবলা হারিয়েছে লয়
গীতিকবিতা ত্যাগী জনগণের হয়েছে জয়,
অবশিষ্ট মাত্রই,প্রতিশ্রুতি হারানোর ভয়।
ভয়পেলে চলে এসো,শান্তির নীড়ে
ভয় পেলে চলে এসো,তরুণ শিরায়
ভয় পেলে চলে এসো,যোদ্ধার বাহু বলে
ভয় পেলে চলে এসো,রাজনৈতিক আশ্রয়ে।
আমাদের আছে নিরাপত্তার নিবিড় বেষ্টনী,
পরিপূর্ণ-বিশুদ্ধ কাব্যসুষমায়।

