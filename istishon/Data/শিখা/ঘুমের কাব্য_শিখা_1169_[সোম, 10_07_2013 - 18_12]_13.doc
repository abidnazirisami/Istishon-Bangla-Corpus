ঘুমের কাব্য


 প্রকৃতি কিছু সত্তা আছে,আমাদের অজানা
ক্রোধ জন্মাতে পারে,তাই সব বলতে মানা
বিভ্রান্তিতে পলাশ চিনতে করো না ভুল
গোলাপ ফুল হলে,পলাশ ও কিন্তু ফুল
লক্ষ করেছি দিনমজুরের ঘুম
একটি নিঃশ্বাস কিভাবে ছেড়ে যায় দেহকে
লক্ষ করেছি বিত্তশালীর ঘুম
কেমন এক শঙ্কা প্রতি মুহূর্তেই যেনো মৃত্যু ভয়
রাজনীতিবিদের ঘুম?অসময়ে হতে পারে গুম
ডাকাতের ঘুম,লম্পটের ঘুম,চোরের ঘুম
পার্থক্য নেই কিছুটা এদিক সেদিক,নয়-ছয়
যাদের জীবনে নেই কোনো প্রকার উর্বরতা
তাদের ঘুমিয়ে নেয়াটা হবে নেহাৎ দুর্বলতা! 
পৃথিবীতে এক অদ্ভুদ ঘুম ঘুমায় মধ্যবিত্তরা
রাতের অন্ধকারে কি চমৎকার প্রহসন
আত্মতৃপ্তি আছে সবারই ঘুমে,
ঘুম নেই শুধু মধ্যবিত্তের রুমে।

