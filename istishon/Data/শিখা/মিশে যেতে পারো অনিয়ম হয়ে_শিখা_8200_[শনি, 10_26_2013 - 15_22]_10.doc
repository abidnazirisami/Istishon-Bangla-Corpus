মিশে যেতে পারো অনিয়ম হয়ে


 এসেছে অনুমতি প্রার্থীদের প্রশ্রয় দেবার সময়
তাই,তথ্য প্রচারে ধারন করেছি হলুদ রং
অতপর, মিশে যেতে পারো সেচ্ছায়,বায়ু হয়ে
যৌনতার ছলে এই পাথুরে প্রপাতের জলে। 
কলঙ্কিত এই নারী মূর্তি কারা ধারন করিয়েছে,জানি না
উচ্ছিষ্টভোজী জনতার আস্ফালন কি না!
বীর্যের দাম্ভিকতায় পুরুষ পদচিহ্ন একে যায়
সেই পদচিহ্নের পূজোয় আমাদের ইতিহাস,যার
ধ্বংসের শেষ ফোটানোর প্রচেষ্টায় নির্মিত কারিগরি দক্ষতা।
মৃত্যুর পূর্বে রেখে যাচ্ছি সেই পদচিহ্ন,হে অশ্লীল সভ্যতা
যাদের প্রতিটি পদক্ষেপই বাস্তবতা,
জরাজীর্ণ এই শহরের পাদদেশে,তাদের
জন্মে-মরে পচে যাওয়াই সার্থকতা! 
তাই মিশে যেতে পারো,অকালমৃত্যু হয়ে
ব্যর্থতার দায়ভার তোমার একার,
সঙ্গিনী হয়ে পাপের বোঝার
অনিবার্য কালের নিয়মে, অনিয়ম হয়ে
স্রষ্টার অনিয়ন্ত্রিত,হে পশু সত্তা।

