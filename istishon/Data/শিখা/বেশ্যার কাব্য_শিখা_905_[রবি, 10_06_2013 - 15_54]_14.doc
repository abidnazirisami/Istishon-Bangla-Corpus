বেশ্যার কাব্য


আমি সেই নারী,রাস্তায় বেরুলে নেকাব পরি
কুলাঙ্গারেরা বলে,বোরকার নিচে শয়তানি
আমি সেই নারী,মিথ্যা শুনে যে লজ্জিত হই
সত্যের আড়ালে জমাট বাঁধা তাদের
ভন্ডামি!
আসলেই সত্যি বলে কি সত্যিই কিছু নেই?
জানাতে চাই ততোটাই,যতোটা ভালো জানি
জানতে পারবে ততোটাই,যতোটা জানাতে চাই,আমি
পুরুষ মুখর জীবনে অঢেল অভিজ্ঞতার বিস্তৃতি
সন্ধ্যা পেরুলেই ভাঙ্গি সান্ধ্যকালীন নীতি
চোখের সামনে সাম্প্রদায়িক পাপের প্রীতি
ওহে ভদ্র মাঝি,নিয়ে চলো আমায় বহুদুরে
নাকি তুমিও সবার মতোই,দ্রুতগতির শিকারী
যারা কাজের সময় কাজী, কাজ ফুরালেই পাজি!
আমি সেই নারী,অন্ধকারে থেকেও,সঠিক
আলোর-মায়ার,আধাঁরি-ছায়ার পার্থক্য বুঝি
আরো বুঝি কালো আইন,নারী দলন নীতি
ক্ষুদার্ত পুরুষের হিংস্রতা,অযথা চোখ রাঙ্গানি।
সুযোগ পেয়েও চোখ বেধেঁ সব সহ্য করি
দয়ার উপর দয়া করে শুনে যাই সব বিষাক্ত
গায়ের জোরে উগলে দেয়া আবর্জনা
পুরুষের অপযুক্তি-ধারাবাহিক প্যানপ্যানানি 
হাজার হলেও পুরুষ,ক্ষমা করে দেই
দয়ার প্রার্থনাকারী এবং উপাদেয় প্রার্থী
রক্ত ঝরবে?সে সবতো আশ্রয়হীন আমার
ক্ষমা করবে?সে সবতো প্রভু স্বভাব তোমার
আর আমাদের বানিয়েছো,সেই-ও যে তুমি! 

