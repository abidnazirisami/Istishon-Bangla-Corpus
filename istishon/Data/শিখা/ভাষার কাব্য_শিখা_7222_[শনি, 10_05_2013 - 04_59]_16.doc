ভাষার কাব্য


 বাস্তবে কতো চেতনা,জন্মে-মরে
পচে-গলে মিশে গেছে কবে
রূপকথায় কতো সন্তান,অনাহারে
পিতামাতা-কে ছোবল মেরেছে বুকে
রক্তে মিশে আছে পাললিক ঘ্রাণ
রক্তে মিশে আছে চেতনার প্রাচীন টান
নবজাতকের অঙ্গ বেয়ে,রমণীর স্বপ্ন
দেশ ও দশের হয়ে নেমে এসেছে মাটির শরীরে
কিছু আশা রাখা যায়
কিছু আশা রাখা দায়
পিতার চোখে পুত্র হারানোর ক্ষোভ
শোকাতর চোখ সপ্ন বোনে নির্জনে
উর্বর বাংলার উপর মখমলে রোদ
নবজাতকের অঙ্গ বেয়ে,রমণীর স্বপ্ন
দেশ ও দশের হয়ে নেমে এসেছে মাটির শরীরে
লেগে আছে চেতনার প্রাচীন টান
লেগে আছে রক্তমাখা ভাষার পিছুটান।

