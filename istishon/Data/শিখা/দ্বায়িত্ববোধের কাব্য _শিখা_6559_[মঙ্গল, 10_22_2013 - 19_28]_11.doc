দ্বায়িত্ববোধের কাব্য 


চট্টগ্রাম ক্যান্টনমেন্ট (বোর্ড-১২) থেকে ফিরতি পথে ট্যাক্সিতে ফেরার কথা ছিলো,
কিন্তু,ফেরা হলো না,এইভাবে
দু-চার-বার যানবাহন পাল্টে সস্তায় ফিরতে হলো।
পিতার হতাশাগ্রস্থ মুখ,
আমাকে ভেঙ্গে দ্যায় চুরমার করে
জানতাম এতোদিন,"ফিনকি" শব্দটি কেবল রক্তের সাথেই যায়
না অশ্রুর সাথে,না জলের সাথে
হৃদয়ে রক্ত ক্ষরণ হয়! অশ্রু নয়?
কেন নয়? আমি কিংবা আমরা কি বুঝিনা?
পিতার হতাশাগ্রস্থ মুখ, হায়!
ভেঙ্গে দ্যায় আমাকে চুরমার করে
লুকিয়ে কাদেঁ অভ্যন্তরে, লুকিয়ে কাদেঁ বাবা
হায়! সপ্ন ভঙ্গের অসহ্য অত্যাচারে
অভিশাপ সেই নষ্ট রক্তকণিকা-কে
যার ভেতরে সুপ্ত ছিলাম, তখন
জন্মালাম কুড়াল হয়ে,হায়!
আমিতো জানতাম না কিছুই আগে!
অভিশাপ এই রক্ত-মাংসের শরীর
সেই সাথে শরীরের মালিকানাধীন কুলাঙ্গারকেও
যার শিরা-ধমনী কলুষিত শিক্ষার অত্যাচারে
নষ্ট মূল্যবোধ পারিনা লুকাতে সংগোপনে। 
এতো ভাঙ্গার পরেও, অক্ষত!
এতো লিখার পরেও, অদক্ষ!
এতো শিখার পরেও, অপক্ক!
এতো জানার পরেও, অজ্ঞ!
হায়! পিতার হতাশাব্যঞ্জক ভঙ্গি
ভেঙ্গে দ্যায় আমায় চিরে-চুরমার করে।

