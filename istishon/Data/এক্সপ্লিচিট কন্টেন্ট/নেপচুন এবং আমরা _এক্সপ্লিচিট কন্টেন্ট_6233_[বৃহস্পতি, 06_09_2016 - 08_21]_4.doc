নেপচুন এবং আমরা 


নেপালের রাজধানী নেপচুন, পীথাগোরাস ঔপন্যাসিক, শহীদ বুদ্ধিজীবি দিবস ১৭ আগস্ট, অপারেশন সার্চলাইট মানে অপারেশনের সময় যে লাইট ফেলা হয়, জিপিএ গ্রেটিং পয়েন্ট , আমি জিপিএ পাঁচ পেয়েছি এর ইংরেজী I am GPA-5.00, নিউটনের সুত্র টা কি বল??-- ওই যে আপেল পড়ে..জাতীয় সংগীত লিখেছেন কাজী নজরুল ইসলাম.... ইত্যাদি ইত্যাদি দেখে অবাক হই না। এইসবের জন্য আমরা দায়ী... আমাদের সমাজ দায়ী, যেইখানে আজকে প্রযুক্তির উৎকর্ষে পৃথিবী এগিয়ে যাচ্ছে রকেটের গতিতে আর আমাদের অর্ধেক আবাল প্রজন্ম পিছিয়ে যাচ্ছে বছরের পর বছর। আমরা শুধু জানি কেমনে উল্টা চলতে হয়। আমাদের প্রজন্ম প্রযুক্তি ব্যাবহার করে সাকিবের বউ বাচ্চা,তামিম এর বউকে ইসলামী শিক্ষা দিতে, গালাগালি করার কাজে , ছেলে হয়ে মেয়ে সেজে থাকার কাজে,এফবি ফালতু টাইপ আঁতেল তেলেব্রেট্রি হওয়ার কাজে আর ভাঁড় হওয়ার কাজে। এমন কিছু আমাদের করতে ইচ্ছা করে না যা থেকে নিজে কিছু শিখি অথবা মানুষ কিছু শিখুক। নিজেদের জনপ্রিয়তা কমে যাওয়ার ভয়ে আমি কখনো দেখলাম না কোনও এফবি তেলেব্রেট্রিরে শিক্ষণীয় কিছু পোস্ট করতে (কয়েকজন ছাড়া), মাঝে মধ্যে ইতিহাস বিষয়ক কিছু পোস্ট দিলে আপনাদের হাজার হাজার ফলোয়ার কমে যাবে না। আর দিবেও বা কেন? ঐ যে দলাদলি... মুক্তিযুদ্ধ নিয়ে কিছু লিখলে আপনি হয়ে যাবেন চেতনাধারী আর না হয় লীগার, রাজাকার নিয়ে লিখলে হয়ে যাবেন ধর্মবিরোধী, মানে সবাই খালী দেখলাম গা বাচাই চলে,গা বাঁচিয়ে চলাটাই এখন আমাদের জাতিগত স্বভাব। মানে সুশীল সমাজ আর কি, নৌকা আমার দুইটাই লাগবে।
বাস্তব অভিজ্ঞতা থেকে বলি,ধরেন কোথাও আপনি আড্ডা দিচ্ছেন আপনি শিক্ষা, সমাজ, ইতিহাস নিয়ে কথা তুললেই আপনাকে থামাই দিবে বলবে আরে ভাই রাখেন তো এইসব, ইউটিউব এ হাসির নাটক দেখি আসেন আপনি একা এইসব বললে তো আর সমাজ একদিনে পরিবর্তন হবে না (মনে মনে- হালাই পণ্ডিত আসছে)। তো???? সমাজ কি একদিনে পরিবর্তন হয়???? আপনি একদিন হাসির নাটক না দেখে ভাঁড়ামি না দেখে আপনিও কাওকে একটা শিক্ষণীয় কিছু বলুন অথবা দেখান। লক্ষ লক্ষ শিক্ষণীয় ডকুমেন্টারি আছে ,দেখান। সমস্যা তো নাই, ঠিক না?? অল্প অল্প করেই শুরুটা হোক না। ওই যে কথাই আছে না " ছোটো ছোটো বালূকণা বিন্দু বিন্দু জল , গড়ে তোলে মহাদেশ সাগর অতল"। আর কতো এইসব ...
পরিশেষে বলতে চাই "হে প্রযুক্তি তুমি পৃথিবীকে করে দিয়েছ মহান , আমাদের বানিয়ে দিয়েছ তেলাপোকা" 

