ত্রিপা


আমার থাকা না থাকাটা কারো কাছে তেমন কোন পার্থক্য তৈরি না করলেও আমার নিজের কাছেই খুব কষ্টকর বিষয়।মেনে নেওয়া খুব কঠিন হয়ে যায় নিজের বিবেকের কাছে।আকাশ ফ্যাকাসে থেকে আরও বেশি ফ্যাকাসে হয়ে যায় আমার চোখে।
ত্রিপার সাথে প্রথম পরিচয় কবে হয়েছিল তা একদমই মনে নেই।কেবল যখন ওঁর নাম জানলাম তখনই আমার খাওয়া-ঘুম,পড়াশোনা,এমনকি সব কিছুর নিয়ন্ত্রণকারী হয়ে দাঁড়ালেন সেই মহীয়সী।তারপর আস্তে আস্তে অনেক সময় চলে যাচ্ছিল আমাদের ফাঁকি দিয়ে।কিন্তু আমরা কেউ কাউকে ফাঁকি দিয়েছি বলে মনে পড়ে না।
তারপর কোন এক বর্ষায় ত্রিপার হাতে ছিল একরাশ বকুল ফুল।আমার চশমা একা একাই মনে হয় হাতে চলে এসেছিলো,নিরব পাথরের মূর্তির মত দাঁড়িয়ে ছিলাম আমি।আমি জানতেও চাইনি ও ফুলগুলো কোথায় পেল?
আমাদের চলার পথটা আলাদা হতে শুরু করেছিল ঠিক সেদিন থেকে,যেদিন আমি ওকে বলেছিলাম “ভালোবাসি”!
এই শব্দটা গল্প-কবিতায় খুব অসাধারণভাবে দুজন মানুষকে কাছাকাছি নিয়ে আসলেও আমি ত্রিপার থেকে সরে গিয়েছিলাম বহু শতাব্দী দূরে,নিজের ক্লান্তিকর একাকীত্বকে সাথী করে!

