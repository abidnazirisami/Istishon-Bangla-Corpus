তুই আর আমি


 মেঘ নিবি?নাকি রোদ?
শিশিরে ভেজা ঘাস;
আবছা আলো?বাসের হর্ন;
দেখ কত ঠাণ্ডা আজ;
ঘন নীল তোর ওড়না!
এটা চা-বাগান!
ওই দেখ নীলচে রেখা,
ধুর পাগলী!ওটা নদী!
গভীর শ্বাস নে বুক ভরে,
লেবু ফুলের গন্ধ পেলি?
তোর ঠোঁটে জলপাইয়ের গন্ধ,
এটা সিসিলি!
আমার চাদরটা ভালো করে নে,
পানি খাবি?এই নে;
এটা মরুঝড়,নাম সাইমুম।
তোর নাকে জমা ঘামগুলো,
একদমই যে মুক্তোর মত সাদা!
এটা দাম্মাম!
কি হচ্ছে এসব?
একদম ভিজিয়ে দিলি যে,
দেখ দেখ কত সুন্দর নীলাকাশ!
এই শো পিসটা নে;
তোর চোখ এত গভীর কেন?
এটা ভেনিস!
আইফেলে উঠবি?
গিমে আর তুসোতে তোর ছবি!
এইতো তোর প্রিয় মাস্কট,
চল না কাফেতে একটু জিরোই।
চুলগুলো তোর এলোমেলো,
এটা প্যারিস!
এখন সন্ধ্যে,রাত হয়নি
আগামী ছ'মাস রাত হবে না!
বাবরি কিউ খাবি?
এই তো সমুদ্র,কত চিঠির প্রাপক সে!
সী বিচে হাঁটি চল,
এটা অসলো!
শপিং সব সেরে নে,
কাল গ্রেট ওয়াল দেখতে যাবো!
মহাপ্রাচীরে তুই হাঁটবি ইচ্ছেমত,
দেখ এই ট্রেন ভীষণ জোরে ছোটে!
হাসিস কেন পাগলী?
এটা সাংহাই!
কত সুন্দর না সমুদ্র?
অপেরা শুনে মজা পেলি?
চল রোলার কোস্টারে উঠি!
ওমা!কাঁদিস কেন?
ব্যথা পেলি?কোথায়?কিভাবে?
এটা সিডনি!
বিদ্রোহী হবি?
কমিউনিস্ট?লেনিন বা স্তালিন?
কত বড় ঘন্টা দেখ!
ওহ,নাস্তাটা সেরে ফেলি চল,
ভদকায় এ কি গন্ধ রে?
এটা মস্কো!
এখান থেকে দ্য কোলন ছাড়ে,
মাঝে উলফ,
আইনস্টাইনের জন্মভিটা!
কত মসৃণ রাস্তা!চকচকে না?
তোর মন খারাপ?বুকে আয়..
এটা মিউনিখ!
পিরামিডগুলো কত বড়!
স্ফিংস খুব সুন্দর না?
ভেঙে গেছে একটু!
নীলনদ তোর প্রেমে পড়েছে;
পানি তো নীল না!
এটা কায়রো!
স্যান্ডউইচটা ভাগ কর!
দেখ কত ব্যস্ত শহর!
ওটা টাওয়ার অব হ্যানয়,
গাড়ি ব্রিজের উপর নি?
নদীটা নিজের শরীর ঢাকতে ব্যস্ত!
এটা ব্রুকলিন!
সাম্বা নাচে তোকে ডাকছে?
যা না তাহলে,
তোর কোমর বেয়ে প্রেম ঝরবে!
কফি খাবি?কোল্ড কফি?
চল দু'জন পাহাড়ী পথে হাঁটি,
এটা ব্রাসিলিয়া!
কেবল সোঁদা গন্ধ!
বৃষ্টি হলে এক হাঁটু পানি জমে;
দু'জন মিলে পানি ছাঁকি,
সকালের নাস্তার পান্তা,মরিচ শেষ?
তোকে বুকে নিয়ে ঘুমাই!
এটা তোর আমার সংসার!

