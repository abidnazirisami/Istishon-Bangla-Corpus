কফি সমাচার


প্রায় চার মাস হয় কফি খাওয়া হয় না। ডাক্তারের মানা। কিন্তু মন তো পাগল। দুবাই এয়ারপোর্ট টার্মিনাল -২ এর বা পাশে, একটা কফি মেশিন আছে।৪ দিরহাম পে করলে অটোমেটিক কফি তৈরি হয়।তারপর নিয়ে পান করা যায়, নো ঝামেলা।যদি মুখে তুলে দিত তাহলে আরো ভাল হতো। 
একটু উঁকিঝুঁকি দিলাম, ইচ্ছা করেই।
কারন এখানে যতবার এসেছি কফি মিস হয়নি। টাকা পে করতেই অপশন আসলো, দেখলাম একটা নতুন অপশন যোগ হয়েছে।
কফি উইথ চকলেট ক্রিম।
অপশনে ক্লিক করলাম। করে দাড়ায় আছি। মেশিন থেকে গ্লাস বাহির হলো। ব্যাটা চোরের বাচ্চা গ্লাসের সাইজ আগের থেকে ছোট করছে। যাই হোক। 
ঝরঝর করে চিনি পড়লো গ্লাসে, এরপর দুধ, দেন কফি ব্লেন্ড গরম পানি। এরপর মেশিন দিয়ে ভ ভ ভ করে টোটাল ব্লেন্ড করা হলো। ব্লেন্ড করার সাথে সাথেই গ্লাস উঠায় নিলাম। 
(ব্লেন্ড করতে করতে ফেনা তুলে ফেলছে।) 
কফি নিয়ে কফি পান করতেছি, আর মেশিনের তারিফ করতেছি মনে মনে,ইশ্ বাংলাদেশে এমন মেশিন কবে যাবে। 
ওমা হঠাৎ মেশিন দিয়ে, প করে চকলেট ক্রিম লাভ ডিজাইনে গড়িয়ে পরল। শিট্ আমি তো ভুলেই গেছি কফি উইথ চকলেট ক্রিম। 
মানে ক্রিম কফিতে আসার আগেই, আমি কফির গ্লাস উঠায় নিছি। আর ক্রিম পড়ল মেশিনের বাহিরে।
আমি আসতে সাইডে দারায় আছি, আর চকলেট ক্রিম চুয়ায় চুয়ায় পড়া দেখতেছি.

