আমি তোমার বন্ধু নই যদি


আমি তোমার বন্ধু নই, যদি
আমার সাথে কথা বলতে হলে আগে তোমাকে ভাবতে হয়
আমি তোমার বন্ধু নই, যদি
আমার উপস্থিতি তোমাকে অস্বস্তিতে ফেলে দেয়
আমি তোমার বন্ধু নই, যদি
তোমাকে সাহায্য করার জন্যে আমাকে বলা যায় কিনা এমোন ভাবছো 
আমি তোমার বন্ধু নই, যদি
তোমার জীবন সম্পর্কে ধারনাগুলোর কথা আমি জানতে উৎসুক হবো কিনা, এ নিয়ে তুমি ভাবনায় পড়
আমি তোমার বন্ধু নই, যদি
আমি যা বলি তুমি তা-ই শোন কিন্তু কখোনই বোঝনা, কি আমি বলতে চাইনি
আমি তোমার বন্ধু নই, যদি
এমোনটা ভাবো যে, তোমার ব্যথায়, তোমার কষ্টে আমার চোখে দু’ফোটা জল ঝরবেনা
আমি তোমার বন্ধু নই, যদি
ভাবো তোমার বিরহে, আমি তোমা হতে দূরে থাকার ব্যাথা অনুভব করি না
আমি তোমার বন্ধু নই, যদি
তুমি না দেখতে পাও, তোমার মুখের একটু হাসির জন্যে আমি কি না করেছি
আমি তোমার বন্ধু নই, যদি
তুমি না জানো, সেই মুখের হাসিটুকুই যে আমার দিনগুলোকে আলোকিত করে রাখে
আমি তোমার বন্ধু নই, যদি
তুমি কখোনও ভেবে থাকো , যে হাত তুমি ধরেছো তা উষ্ণতা ছড়াবে তো ?
আমি তোমার বন্ধু নই, যদি
এমোনই দ্বিধায় পড়ে যাও, তুমি শুধু দু’বাহুতেই বাঁধা পড়ে আছো – বুকের মধ্যিখানে নয়
আমি তোমার বন্ধু নই, যদি
আমার সাথে দু’পা হাটতে গেলে তোমার মনে হয়, অনেকটা পথ হাটা হয়েছে
আমি তোমার বন্ধু নই, যদি
কথা বলতে তুমি মরে যাচ্ছো অথচ বলছোনা, চুপ করে আছো
আমি তোমার বন্ধু নই, যদি
তুমি কখোনও আমাকে প্রশ্ন করো, কাকে আমি বেশী ভালোবাসি
আমি তোমার বন্ধু নই, যদি
তুমি দীর্ঘ সময় নাও এটা বলতে যে, আমি তোমার কতোখানি
আমি তোমার বন্ধু নই, যদি
আমার ভুলে ফিরিয়ে নাও, আমার থেকে মুখ
আমি তোমার বন্ধু নই, যদি
যদি দূরে সরে যাও, আমায় পিছু ফেলে
আমি তোমার বন্ধু নই, যদি
যদি আমার উপর অভিমান করে, তোমার সাথে আমায় পথ চলতে বাধ্য না কর,
আমি তোমার বন্ধু নই, যদি
আমাকে তোমার থেকে দূরে সরে যেতে দাও

