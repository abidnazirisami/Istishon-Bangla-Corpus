সৃতিস্তম্ভ গুলোর রক্ষণাবেক্ষণের দায়ভার আমাদেরই নিতে হবে


আমি চট্টগ্রামের বাসিন্দা। প্রতিদিন টিউশন শেষ করে মগজটাকে শান্ত করতে চট্টগ্রামের ফয়েজলেকে অবস্থিত বধ্যভূমির সৃতিস্তম্ভের ঠিক বিপরীতেই টং দোকানে আড্ডা দি। প্রথমে খুব তেমন একটা জানতাম না বধ্যভুমির সম্পর্কে। জানার পর খুব আফসোস হল।
এই বদ্যভূমিতে বিকালে, রাতে চলে আড্ডা। মাঝে মাঝে প্রেমিক প্রেমিকারাও আসেন। সৃতিস্তম্ভের সামনে বসেন নাহলে গোপনীয়তার জন্যে পেছনে গিয়ে বসেন। রাতে পেছনে আধারে বসে গাজার আসর। কেউ কেউ পতিতাও নিয়ে আসেন।
সব কিছু নিজের চোখে দেখা। চাক্ষুষ সাক্ষী আমার এই দুটি চোখ। এছাড়াও ফাটল ধরেছে নির্মান ত্রুটিতে। প্রতিটা জাতীয় দিবসে কিছুটা রক্ষণাবেক্ষণ হয়। এছাড়া পড়ে থাকে সময়ের সাক্ষী হয়ে। দেশের বাকি স্তম্ভের যে খুব ভাল অবস্থান তাও না। সরকার করবে এই আশায় বসে থাকলে হয়ত কিছুই হবেনা। নিজ জায়গা থেকে নিজের কাছের স্তভ গুলোর রক্ষণাবেক্ষণ আমরা করতে পারি। আমি প্রবল ইচ্ছা নিয়ে উদ্বেগ নিয়েছি বদ্ধ্যভূমির পবিত্রতা রক্ষায়। সবার কাছে অনুরোধ রইল, নিজ জায়গা থেকে চেষ্টার।

