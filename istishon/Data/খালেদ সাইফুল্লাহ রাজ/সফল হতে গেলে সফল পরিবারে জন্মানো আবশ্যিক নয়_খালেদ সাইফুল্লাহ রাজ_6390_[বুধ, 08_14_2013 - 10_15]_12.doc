সফল হতে গেলে সফল পরিবারে জন্মানো আবশ্যিক নয়


সফল পরিবারে জন্মালে কিছুটা উপকার হয় সত্যি, কিন্তু অনেকক্ষেত্রেই এই সফল পারিবারিক পটভূমিকা আবার অগ্রগতির পথে বাধা হয়েও দাঁড়ায়। আপাত দৃষ্টিতে মনে হয়, যদি আমার পরিবারে সফল ব্যাক্তির সংখ্যা বেশি হয়, তাতে তো লাভই বেশি। কারণ সফল হবার কলা কৌশল তো আমি আমার পরিবারের লোকজনের কাছ থেকে সরাসরি শিখে নিতে পারি। প্রকৃতপক্ষে এ কথাটির কোন ভিত্তি নেই।
এবার এক সফল পরিবারের অভ্যন্তরে একটু বিশ্লেষণাত্মক দৃষ্টিপাত করা যাক। সেখানে দেখবেন বিপরীত চিত্র। সফল ব্যক্তিদের সন্তান্দের জীবন ভয়াবহ। এসব তথাকথিত সফল পরিবারের সন্তানদের মধ্যেই আত্মহত্যার প্রবণতা, প্রচণ্ড রকম ড্রাগ নেয়া, সমাজবিরোধী কাজকর্ম ইত্যাদি ধ্বংসাত্মক মানসিকতা বেশি দেখা যায়। সফল পিতা মাতার সন্তানেরা যখন বোঝেন যে তারা কিছুতেই তাদের পিতা মাতার ভাবমুর্তির সঙ্গে খাপ খাওয়াতে পারছেনা, তখন তাদের হতাশা গ্রাস করে। নানা রকম আবেগে তারা জরিয়ে যায়। এর আরো একটা কারণ হচ্ছে সফল বাবা মা কখনও তাদের জীবনের ভুল, ত্রুটি, ব্যর্থতা, হতাশার কথা খুলে বলেন না। ফলে সন্তানেরা ভাবেন বাবা মা বোধ হয় প্রথম থেকেই সফল, তাঁদের কোন সংগ্রাম করতে হয়নি। এ কথাটি বাস্তব সত্যি যে, একই পরিবারে একই পরিবেশে বেড়ে ওঠা সত্ত্বেও একজন সফল হলেও অন্যজন হন বিফল। অর্থাৎ প্রখর বুদ্ধি আর উচ্চ শিক্ষা থাকলেই যে সফলতা আসবে, এটা যেমন ধ্রুব সত্য নয়। তেমনি সফল পরিবারে জন্মালেই যে সাফল্য আসবে তা নয়। আপনার জীবনে আপনি কি করেছেন, তার উপর নির্ভর করবে আপনার সফলতা। সফল হতে প্রচুর অর্থের প্রয়োজন কথাটি ভুল। কারণ সফল হওয়া মানেই তো অর্থ, যশ, খ্যাতির মালিক হওয়া। তবুও অনেকেই এই অজুহাতটি দিয়ে থাকেন, “আমার যদি প্রচুর টাকা থাকত, তাহলে আর কোন সমস্যাই ছিলনা”। জীবনে টাকার প্রয়োজন আছে ঠিকই, তবে প্রয়োজনের অতিরিক্ত অর্থ সাফল্যের পক্ষে হানিকর। অনেক ধণী লোকের কথা শোনা যায় যারা প্রচুর টাকা থাকার কারণে জীবনে অনেক কিছুই হয়ত করতে পারতেন, কিন্তু এক অজানা হতাশার শিকার হয়ে তারা তাঁদের জীবন ধ্বংসের দিকে থেলে দেয়। বলা বাহুল্য যে, প্রচুর অর্থই তাঁদের অনর্থের কারণ হয়ে দাঁড়ায়।
(মোস্তাক আহমেদের “জীবনটা প্রতিযোগিতা” বই অবলম্বনে লেখা...)

