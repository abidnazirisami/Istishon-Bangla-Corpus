কচ্ছপ হলে


সনাতন ধর্ম বা হিন্দুদের নিয়ে লিখলে মুসলমানরা খুশি হয়, ইসলাম মুসলমানের নিন্দায় হিন্দুরা খুশী। এটা উপমহাদেশের অবস্থা, দেশভেদে অন্যান্য ধর্মের ক্ষেত্রেও একই কথা প্রযোজ্য। পশ্চিম দেখতে পারেনা মুসলমান, মুসলমান দেখতে পারেনা পশ্চিম। তো এই সমস্যার সমাধান কি? খ্রীষ্টান বলবে সব খ্রীষ্টান হয়ে যাক, ঈশ্বর তেমনটাই চান, মুসলমান বলবে আল্লাহ লেটেস্ট এডিসন বই পাঠাইছে, পুরানগুলো ফেলে দাও। হিন্দু ইহুদী আবার convert এ বিশ্বাসী না। 
পৃথিবীতে ধর্মহীন ঝামেলাহীন অগ্রযাত্রায় নেতৃত্ব দিচ্ছে পশ্চিম। চীনে যা হচ্ছে তা হলো আরোপিত বোঝা, স্বত:প্রলোদিত কিছু না। জোর না করে প্রকৃত শিক্ষায় শিক্ষিত করলে এই ধর্মহীন আন্দোলন একটু গতি পেত। যে ধর্মত্যাগের শাস্তি মৃত্যুদন্ড সেটাও শিক্ষার কাছে এসে মুখ থুবড়ে পড়ছে। উগ্রতা যা বাড়ছে তা কেবলই অস্তিত্ব জানান দেয়ার ব্যর্থ আস্ফালন। এতে ক্ষতি হচ্ছে ব্যক্তিগত পর্যায়ে, কিন্তু ইতিহাসের নিরীক্ষায় তা পাশ কাটানো যায়।
সেই খুশি অখুশির কথা বলছিলাম, উটকো বিশ্বাসগুলো যদি না থাকে তাহলে তো ঘৃণার ব্যাপারগুলোও থাকবেনা। লাগবে আরো দু তিনশ বছর এই জঞ্জাল সাফ হতে। কচ্ছপ হয়ে জন্মালে দেখে যেতে পারতাম । আফসোস।

