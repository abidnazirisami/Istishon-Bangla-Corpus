নারীবাদিতা


নারীবাদিতা নারীবাদিতা করে চিৎকার করে আমরা কি নারীদেরকে অন্যপ্রজাতি বানিয়ে ফেলছিনা? নারীর প্রতি অবজ্ঞা, সহিংসতা ইত্যাদি হীন সব ব্যবহারিক কার্যক্রম হয়ত এই চিৎকার করাকে বাধ্য করে। নারীর প্রতি সহিংসতা বলতে আমি দেখেছি আমার বাবা আমার মায়ের গায়ে হাত তুলেছে, আমিও তুলেছি আমার স্ত্রীর গায়ে, আমার বোনের স্বামী আবার বিয়ে করার গো ধরে তাকে মানসিক অত্যাচার করেছিল। এবার অপরপাশের চিত্র, আমার মায়ের ক্রমাগত কান্ডজ্ঞানহীন আচরণ আমার বাবাকে তাঁতিয়ে দিয়েছিল, আমার স্ত্রীর অবিশ্বস্ততা আমাকে দিগ্বীদিকজ্ঞানশূন্য করে ফেলেছিল, আমার বোনের ব্যাপারটা পুরো জানিনা। আমি নিজেকে defend করবোনা, আমার বাবাকেও না। যুগের পার্থক্য এবং ব্যক্তি স্বাতন্ত্র্য আমার বাবা মাকে এক রেখেছে, কিন্তু আমার সংসার টিকছেনা। কি নিয়ে যে লিখছি, হচ্ছেনা কিছু। আমার বাবা মায়ের কথা বললে বলতে হয়, অসাধারন মানুষ, সন্তান হিসেবে যতটুকু ভালবাসার হয়ত বাসি। কিন্তু মা ভুলত্রুটির উর্ধে না, আমরা কেউই না। কিন্তু সহিংসতা আমাদেরকে ত্রুটিকে অনেকগুন বাড়িয়ে দেয়। ত্রুটিগুলোকে সারিয়ে তোলা অনেক সময় যায় অনেক সময় যায়না। নারীবাদিতার চিৎকার এই ত্রুটি সারানোর পথকে সংকুচিত করে। সম্পর্কের প্রত্যাবর্তনকে অসম্ভব করে। দুটো দুরে সরে যাওয়া মানুষের আত্মোপলব্দ্ধির উপায়কে গতিশূন্য করে। political correctness সব মানবিক সমস্যার সমাধান না। নারীবাদিতা একটা সুন্দর সমাজ গড়ার বৃহৎ ও মহৎ আন্দোলন কিন্তু পারিবারিক ক্ষেত্রে নারীবাদিতা আংশিকভাবে আত্মবিধ্বংসী। অনেক সমস্যা জলের নীচের দিকে গড়ানোর মত সহজ সুত্রে সমাধান হয়ে যেতে পারে কিন্তু হয়না। আমরা যন্ত্র না, মানুষের দরকার মানবিক সমাধান, আইনি সমাধান না। জীবন বাঁচানোর জন্য নারীবাদিতা জীবন ধ্বংসের জন্য না।

