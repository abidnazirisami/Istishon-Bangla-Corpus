১৫ দফা সিরিজ বোমা বিষ্ফোরণে কাঁপল চীন! 



১৫ দফা সিরিজ বোমা বিস্ফোরণে কাঁপল চীন। দেশটির গুয়াংশী এলাকায় আজ বুধবার দুপুরে এই ভয়ানক বিস্ফোরণ হয়৷ ঘটনায় এখনও পর্যন্ত সাত জনের মৃত্যুর খবর পাওয়া গিয়েছে, ১৫ জন আহত হয়েছেন৷ জানা গেছে, হামলাকারী আলাদা আলাদা জায়গায় পার্সেল বোমা রখেছিল৷ যদিও কোনও সন্ত্রাসবাদী গোষ্ঠী এই বিস্ফোরণের দায় এখনও পর্যন্ত স্বীকার করেনি৷
চীনের সংবাদ মাধ্যম সূত্রের খবর, স্থানীয় সময় অনুযায়ী প্রায় বেলা ৩টে বেজে ৫০ মিনিট নাগাদ প্রথম বিস্ফোরণটি হয়৷ এরপর পাঁচটার মধ্যেই মোট ১৫ বার বিস্ফোরণ ঘটে৷ উল্লেখ্য, এদিনই চীনে শহীদ দিবস উদযাপন করা হচ্ছিল৷

সংবাদমাধ্যম সূত্রের খবর, বেশিরভাগ বিস্ফোরণ লিউঝাউ শহরের আশেপাশে করা হয়েছে৷ যেখানে বাস স্ট্যান্ড, হাসপাতাল, জেল, সুপার মার্কেট, সবজি বাজার ও হোস্টেলকে নিশানা করা হয়েছিল৷ বিভিন্ন পার্সেল বোমার সাহায্যে এই বিস্ফোরণ গুলি ঘটনা হয়েছে৷ এরপরেই প্রশাসন সাধারন মানুষকে কোনও অজ্ঞাত বস্তুর থেকে দূরে থাকার পরামর্শ দিয়েছে৷
খবর অনুযায়ী, সন্ত্রাসবাদীরা বোমা হামলার জন্য কোনও ডেলিভারি কোম্পানির সাহায্য নিয়েছিল৷ তাদের সাহায্যেই পার্সেল বোমাগুলি নির্দিষ্ট ঠিকানায় পাঠান হয়৷ তারপরেই পরিকল্পনামাফিক বিস্ফোরণগুলি ঘটানো হয়েছে৷ 
তবে অবাক হওয়ার মতো ঘটনা হলো, ভারতীয় গণমাধ্যমগুলো এ খবর সবাই গুরুত্বের সঙ্গে প্রচার করলেও বাংলাদেশের গুরুত্বপূর্ণ গণমাধ্যমগুলো এখনও এই ঘটনার কোনো খবর প্রচার করেনি। আরও জানতে এই লিঙ্কে যান, বা গুগল করুন।


