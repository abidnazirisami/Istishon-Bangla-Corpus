যৌন ক্ষমতা বাড়াতে দুর্লভ হুবার পাখি বিলুপ্ত করে দিচ্ছে আরব রাজকুমারেরা 



বয়স যদি হয়ে যায় ৬০ বা তারও বেশি, তাতেও চিন্তা করবেন না। যৌন ক্ষমতা বাড়ানোর জন্য উপায় বাতলেছেন আরবের শেখরা। হুবার বাস্টার্ড নামে এক পাখির প্রজাতিকে বেছে নিয়েছেন তাঁরা। এই পাখির মাংস খেলে নাকি ১০০ বছরেও যৌন সঙ্গমের ক্ষমতা অটুট থাকবে। 
প্রতিদিন খান দশেক এই পাখির মাংস খেতে হবে। তাতেই মিলবে ফল। প্রচলিত বিশ্বাস ও কোটিপতি হওয়ার সুবিধাকে সঙ্গে নিয়ে এখন এটাকেই চূড়ান্ত বলে ধরে নিয়েছেন আরবের অর্থবান শেখরা। আর
তাই নির্বিচারে চলছে হুবার বাস্টার্ডদের নিধন যজ্ঞ।
কথায় বলে, পয়সা থাকলেই নাকি যা খুশি করা যায়। সেটাকেই যেন বাস্তবায়িত করার চেষ্টা চালিয়ে যাচ্ছেন আরবের কোটিপতি রাজকুমারেরা। পাকিস্তানের অন্তর্গত বালুচিস্তানে হুবারদের অভয়ারণ্যকে রীতিমতো মৃগয়াক্ষেত্র বানিয়ে ফেলেছেন তাঁরা। আগে পয়সা থাকলেও যৌন সঙ্গমের ক্ষমতা কেনা যেত না। কিন্তু সেটাও সম্ভব করে দেখালেন তাঁরা। 
ইতোমধ্যে খবর বেরিয়েছে একজন রাজকুমারই নাকি প্রায় ২১০০টি হুবার বাস্টার্ড পাখিকে গুলি করে মেরে ফেলেছে। তাঁদের এই অত্যাচারে প্রায় নির্বংশ হতে চলেছে হুবাররা। যদিও বিজ্ঞানীরা বলছেন, তাদের এই বিশ্বাসের কোনও বৈজ্ঞানিক যৌক্তিকতা নেই। 
কোনও পরীক্ষাতেই প্রমাণ করা যায়নি যে, হুবারের মাংস খেলে 'অ্যাফ্রোডাইসিয়াক' বা যৌন ক্ষমতা বাড়ানো যাবে। বিজ্ঞান বলেই দিয়েছে, ভায়াগ্রাই একমাত্র যৌনক্ষমতা বাড়াতে পারে। কিন্তু আরব শেখরা ভায়াগ্রা ভয় পান। তাই স্বভাবতই প্রশ্ন উঠছে, কে আরব শেখদের বিপন্নপ্রায় একটি পাখির প্রজাতিকে ধ্বংস করা থেকে ঠেকাবে! 
যৌনতার প্রতি ধনকুবেরদের একটা আসক্তি থাকেই। লোকে বলে, সেই আসক্তি নাকি পয়সার গরমে। তাহলে দোহাই, সেই পয়সার গরম বিপন্ন এই পাখির প্রজাতির উপর প্রয়োগ করবেন না। অনুগ্রহ করে ল্যাবরেটরিতে টাকা ঢালুন, নতুন ওষুধ আবিষ্কার করান। সেটাই যৌক্তিক। পাখি হত্যা আর নয়!
সংবাদ সূত্র : পাকিস্তানের একমাত্র ঈমনাদার পত্রিকা দ্য ডন। খবরটি পড়ুন এই লিঙ্ক থেকে।

