পথে পথে রাজপথে # ১ম পর্ব @ দিনাজপুর 


সম্ভবত জন্মের সময়েই আমার রক্তে আরোপিত হয়েছিল অস্থিরতার বীজ। সময়ের সাথে সাথে সেই বীজ থেকে চারা বের হয়েছে। সেই চারা ক্রমশ কখন যে মহীরুহে পরিণত হয়েছে বুঝতেও পারি নি। একটানা একজায়গায় বেশিদিন থাকতে পারি না। কি এক অজানা অস্থিরতায় আক্রান্ত হয় মন। একটুখানি স্থিরতা আর শান্তির জন্য বেরিয়ে পড়ি। আমার এই পথ চলাতেই আনন্দ।
এইভাবে চলতে চলতেই বাংলাদেশের ৫৫ টা জেলায় পদচিহ্ন রাখার সৌভাগ্য হয়েছে। আল্লাহ্‌ মনে হয় বুঝতে পেরেছিলেন আমার মনের এই অবস্থা। তাইতো এমন একটা চাকরি জুটিয়ে দিয়েছেন যেখানে প্রতি মাসেই ৪/৫ দিনের জন্য ঢাকার বাইরে ট্যুর করতে হয়। চলতে চলতে কত বিচিত্র অভিজ্ঞতাই না হয়েছে।
সম্ভবত জন্মের সময়েই আমার রক্তে আরোপিত হয়েছিল অস্থিরতার বীজ। সময়ের সাথে সাথে সেই বীজ থেকে চারা বের হয়েছে। সেই চারা ক্রমশ কখন যে মহীরুহে পরিণত হয়েছে বুঝতেও পারি নি। একটানা একজায়গায় বেশিদিন থাকতে পারি না। কি এক অজানা অস্থিরতায় আক্রান্ত হয় মন। একটুখানি স্থিরতা আর শান্তির জন্য বেরিয়ে পড়ি। আমার এই পথ চলাতেই আনন্দ।
এইভাবে চলতে চলতেই বাংলাদেশের ৫৫ টা জেলায় পদচিহ্ন রাখার সৌভাগ্য হয়েছে। আল্লাহ্‌ মনে হয় বুঝতে পেরেছিলেন আমার মনের এই অবস্থা। তাইতো এমন একটা চাকরি জুটিয়ে দিয়েছেন যেখানে প্রতি মাসেই ৪/৫ দিনের জন্য ঢাকার বাইরে ট্যুর করতে হয়। চলতে চলতে কত বিচিত্র অভিজ্ঞতাই না হয়েছে। প্রত্যেক জায়গারই কিছু নিজস্বতা আছে যেগুলো ভালোভাবে লক্ষ্য করলেই বোঝা যায়। এই বৈচিত্র্যই আমাদের সম্পদ। এই বহুমাত্রিক বৈশিষ্ট্যই আমাদের বাংলাদেশটাকে এত সুন্দর করেছে। শুধু সেটা অনুভব করবার চোখ থাকতে হয়। 
ঠিক করেছিলাম বাংলাদেশের ৬৪ টা জেলায় যাওয়ার সুযোগ পেলে এই সিরিজ শুরু করব। পরবর্তীতে ভেবে দেখলাম, ৫৫ টা তো হয়েই গেছে; এই সিরিজ চলতে চলতে বাকি জেলাগুলোতেও যাওয়া হয়ে যাবে ইনশাল্লাহ। 
প্রথমেই বলে রাখছি, প্রচলিত ভ্রমণ কাহিনীর সাথে এই সিরিজকে দয়া করে মিলাতে যাবেন না। হতাশ হবেন। শুরু করছি উত্তরবঙ্গের সবথেকে বড় জেলা দিনাজপুর কে দিয়ে। এই শহরের বেশ কিছু বৈশিষ্ট্য আমার চোখে ধরা পড়েছে। দেখুন তো মিলে যায় কি না? 
১. শহরের কোথাও condense milk এর চা পাওয়া গেল না। সবখানেই গরুর দুধের চা যার স্বাদ বেশ ভাল (পাশ মার্ক দেওয়া যায় চোখ বন্ধ করেই)।
২. কোন হোটেলেই ফিল্টার পানি নামক বস্তুটির অস্তিত্ব খুঁজে পাওয়া যায় নি। সবখানেই টিউবওয়েলের কলিজা ঠাণ্ডা করা শীতল পানি (এর টেস্টও কিন্তু বেশ ভাল)।
৩. শহরের রাস্তাঘাট বেশ প্রশস্ত এবং ফাঁকা ফাঁকা। লোকজনের আনাগোনা কম। চারদিকে কেমন একটা শান্তি শান্তি ভাব আছে।
৪. শহরে অনেক প্রাচীন স্থাপনা আছে যেগুলো খুব যত্ন করে সংরক্ষণ করে ব্যবহার করা হচ্ছে। ব্রিটিশ আমলের চিহ্ন তাই মাঝে মাঝেই চোখে পড়ে।
৫. রুস্তম হোটেল নামে একটা রেস্টুরেন্ট আছে যেখানে ফাটাফাটি গরুর মাংস রান্না হয়। আমার খাওয়া 2nd best গরুর মাংস (Best হচ্ছে নেত্রকোনা বাসস্ট্যান্ডের পিছনের একটা ছাপরা দোকানে রান্না করা মাংস)।
৬. লোকজন খুবই আন্তরিক (এই ব্যাপারটা অবশ্য উত্তরবঙ্গের বেশিরভাগ জেলার লোকজনের ক্ষেত্রেই প্রযোজ্য)। 
৭. চায়ের স্টলগুলোতে চা পান করতে গেলে আপনাকে গ্লাসে করে চা দিবে, কাপ পাবেন না কোথাও।
৮. আন্তঃজেলা বাসগুলোর যেগুলোতে পতাকা লাগানো থাকবে বুঝবেন সেগুলো গেইটলক, বাকিগুলো লোকাল। একেক জেলার বাসের পতাকার রঙ একেক রকম। ঠাকুরগাঁ ও পঞ্চগড়ের জন্য পতাকার রঙ সাদা, বগুড়ার জন্য লাল আর রংপুরের জন্য হলুদ।
৯. হিন্দু ধর্মাবলম্বীর সংখ্যা এই শহরে সম্ভবত বেশি। দেবী দুর্গার মূর্তির অভাব নেই শহরে। আমি দুর্গাপূজার সময়ে গিয়েছিলাম। সব প্রস্তুত, কেবল পর্দা উন্মোচনের অপেক্ষা। 
১০. পাবনা সুইটস নামে একটা মিষ্টির দোকান আছে। দোকানের মিষ্টির কোয়ালিটি যথেষ্ট ভাল। তবে আমার ভাল লেগেছে এই হোটেলের সবজিটা। পরোটার সাথে এমন স্বাদের সবজি শেষ কবে খেয়েছি মনে পড়ছে না।
১১. অটোরিকশার ভাড়া মোটামোটি ফিক্সড বলা যায়। যেখানেই যান না কেন, যতজনই একসাথে যান না কেন ভাড়া ২০ টাকা।
১২. শহরবাসী বেশ আরামপ্রিয়। রাত সাড়ে ১০ টার পর তাই শহরে লোকজন খুঁজে পাওয়া কঠিন।
১৩. দিনাজপুর যাবেন কিন্তু কান্তজীর মন্দিরে যাবেন না সেটা হয় না। তবে যাওয়ার সময় পানির বোতল নিজ দায়িত্বে সাথে করে নিয়ে যাবেন। মন্দিরের পাশের ছোট দোকানগুলোতে চা সিগারেট সবই পাবেন কিন্তু পানি পাবেন না। আর হ্যাঁ, জুতা সাবধানে রাখবেন। 
১৪. শীতকালে দিনাজপুর যাচ্ছেন? আল্লাহ্‌র দোহাই লাগে, যত বেশি সম্ভব হয় শীতের কাপড় ব্যাগের ভিতর গুছিয়ে রাখুন। মনে রাখবেন; উপযুক্ত গরম কাপড়বিহীন একটি বিনিদ্র রজনী, সারা জীবনের কান্না। 
এই হচ্ছে দিনাজপুর শহর নিয়ে আমার observation. শেষ করার আগে একটা বোনাস observation দিয়ে যাই। 
১৫. অনেক আগে থেকেই শুনে এসেছি দিনাজপুরের মেয়েরা নাকি সুন্দরী হয়। কথাটা মিথ্যা না।
ওহে ইষ্টিশনের যাত্রীবৃন্দ, সিরিজ চলবে নাকি ...?

