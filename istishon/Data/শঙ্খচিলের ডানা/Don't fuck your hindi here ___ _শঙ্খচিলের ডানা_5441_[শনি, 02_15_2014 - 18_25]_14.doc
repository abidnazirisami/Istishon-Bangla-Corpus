Don't fuck your hindi here ___ 


রাসিফের মন-মেজাজ দুইটাই খুব খারাপ হয়ে আছে। এমন না যে সে আবির-কে হিংসা করে। আবার খুব একটা যে পছন্দ করে তাও না। এর জন্য অবশ্য আবির-ই দায়ী। সব কিছু নিয়েই ফান করা আবিরের একটা অভ্যাস। আরে বাবা ফান করবি কর তাই বলে সব কিছু নিয়েই ফান করতে হবে নাকি? এই যেমন আজকের ব্যাপারটাই ধরা যাক। টিউটোরিয়াল পরীক্ষায় সর্বাধিক নাম্বার পাবার জন্য স্যার তাকে অভিনন্দন জানিয়েছে আর এই সুযোগে আবির তাকে “আতেল দ্য গ্রেট” উপাধি পাকাপাকিভাবে গছিয়ে দেওয়ার জন্য উঠে পড়ে লেগেছে। যাকেই পাচ্ছে তাকেই রাসিফ-কে দেখিয়ে বলে বেড়াচ্ছে ওই যে দেখ আমাদের আতেল দ্য গ্রেট। আর কত সহ্য করা যায়। নাহ, এইবার এর একটা বিহিত করতেই হবে।
রাসিফ টিএসসি-তে এসে বসল। জায়গাটা তাঁর খুব পছন্দের। জীবনের প্রথম কফি পান করবার অভিজ্ঞতা তাঁর এখানেই হয়েছিল। প্রতিদিন ক্লাস শেষে সে এখানে কফি খেতে আসে। যদিও কোলাহল তাঁর পছন্দ নয় কিন্তু টিএসসি-তে প্রাণের এই বন্যা সবসময়-ই তাকে আলোড়িত করে। আবিরও ক্লাস শেষে এখানে আসে প্রতিদিন। আজ এখানেই আবির এর সাথে রাসিফের বোঝাপড়া হবে।
দূর থেকে আবিরকে হেটে আসতে দেখে রাসিফ মানসিকভাবে নিজেকে প্রস্তুত করে নিল। আবিরের সাথে তার দুজন বন্ধুও আছে। নো প্রব্লেম, আজ সে বলবেই। আবির যখন কাছাকাছি চলে এসেছে তখন রাসিফ উঠে দাঁড়ালো এবং আবিরের দিকে হাঁটা শুরু করল। রাসিফ যখন আবিরের কাছাকাছি চলে এসেছে ঠিক তখনই একটা মেয়ে রাসিফ আর আবিরের মাঝে এসে দাঁড়াল আর আবিরকে উদ্দেশ্য করে স্পষ্ট হিন্দি-তে বলে উঠল,
“british council library কিধার আপকো পাতা হ্যায় ? প্লীজ, মুঝে হেল্প করিয়ে”।
আবির একটুক্ষণ চুপ করে থেকে উত্তর দিল,
“do you know English or Bangla? "
“মুঝকো বাংলা নেহি আতি লেকিন ইংলিশ পেহচানা হ্যায়”- মেয়েটা প্রতিউত্তরে বলল।
আশেপাশের সবাইকে চমকে দিয়ে আবির চিৎকার করে বলে উঠল,
“then don’t fuck your hindi here. Its not your India or a province of India. Its Bangladesh.”
তারপর একদম শান্তভাবে মেয়েটাকে বলল-
“Sorry for my rude behavior. Go straight, then turn left and walk for few minutes. You will find british council library. You may pick up a rickshaw. It will be more convenient for you.”
তারপর শান্তভাবে দুই বন্ধুর সাথে গল্প করতে করতে চলে গেল। মেয়েটা কিছুটা অপ্রভিত হলেও খুব দ্রুতই নিজেকে সামলে নিয়ে ব্রিটিশ কাউন্সিল এর দিকে হাঁটতে শুরু করল।
কেন জানি রাসিফের মনে হল সে আসলেও একটা বোকা। আরে এক ক্লাসে পড়াশোনা করলে বন্ধুরা তো এক-আধটু ফান করবেই। এটাকে সিরিয়াসলি নেওয়ার কি আছে? আনমনে সে হাঁটতে থাকল ক্লাসের দিকে। মনটা কেন জানি অনেক ভাল লাগছে আজ। বসন্ত শুরু হয়ে গেল নাকি? 

