আসুন, খেলার সাথে এট্টু (বেশি না) রাজনীতি মিশ্রিত করি # পাক সার জমিন সদ বাদ 


পুরাতন একটা জোকস দিয়ে শুরু করি। একবার এক মাতাল হঠাত করে আলাদীনের চেরাগ পেয়ে গেল। চেরাগে ঘষা দিতেই দৈত্য হাজির হয়ে গম্ভীর কণ্ঠে বলল,”হুকুম করুন মালিক।“ মাতাল কিছুটা ভিরমি খাওয়া সত্ত্বেও নিজেকে সামলে উঠল। ঠিক সেই মুহূর্তে বেচারার মাথা কাজ করছিল না। কি বলা যায়, কি বলা যায় ভাবতে ভাবতেই রাস্তা দিয়ে হেঁটে যাওয়া কুকুরটার দিকে তার চোখ পড়ল। দৈত্যকে কি বলতে হবে বুঝে গেল সে। কুকুরটার দিকে আঙুল তাক করে দৈত্যের উদ্দেশ্যে সে বলে উঠল,
“বেশি কিছু করতে হবে না বাপু। কেবল এই কুকুরটার লেজটাকে সোজা করে দাও।“
“জো হুকুম মালিক।“ বলেই দৈত্য কুকুরের লেজ নিয়ে ব্যস্ত হয়ে পড়ল। কিন্তু শত চেষ্টা করেও কুকুরের লেজ সোজা করতে পারল না। মোরাল অব দ্যা জোকস কি হতে পারে?
এককথায় বলা যেতে পারে, কুত্তার লেজ যেমন সোজা হয় না; পাকিস্তানীদের স্বভাবও তেমন ভাল হয় না। একজন রাজাকার যেমন চিরকালই রাজাকার, তেমনই একজন পাকিস্তানীও চিরকালই পাকিস্তানী। হুমায়ুন আজাদ বলেছিলেন, “পাকিস্তানীদের আমি বিশ্বাস করি না, যদিও তারা ফুল নিয়ে আসে।“ ঘটনা হচ্ছে পাকিস্তানীরা বাংলাদেশ থেকে ভেগেছে ১৯৭১ সালে। কিন্তু তাদের ভূত এখনও এই দেশ থেকে বের হতে পারে নি। সেই ভূত গ্রাস করেছে অসংখ্য তরুণ-তরুণীর মস্তিষ্ক। এদের কাজকর্ম দেখলে অবাক হয়ে ভাবি, নিজের অতীত ভুলে যাওয়া কি এতটাই সহজ? 
এইসব কথা বলা শুরু করলেই একদল যুক্তিবাদী এসে খেলার সাথে রাজনীতি মিশাবেন না বলে ডায়লগ দেয়। ডায়লগ শুনে আগে গা জ্বালা করলেও এখন কেবলি করুণা জাগে। আহা, দেশপ্রেমের থেকে মধুর অনুভূতি আর কি ই বা আছে। এই অনুভূতির অনুভব যার মনে জন্মে না, তার থেকে দুর্ভাগা আর কে হতে পারে?
কাজের কথায় আসি। অনলাইনে ছাগুরা বেশ ভালই বিনোদন দিচ্ছে। বিশ্বকাপ চলতে থাকায় বিনোদনের পরিমাণ আরও বেড়েছে। চলুন অন্তর্জাল থেকে একটা চক্কর মেরে আসি।
প্রথমেই একজন পক্রিত (প্রকৃত নয়) পাকিস্তান ভক্তের সাথে আপনাদেরকে পরিচয় করিয়ে দিচ্ছি। সিলেট নিবাসী সৈয়দ তারেক নামের এই ব্যক্তির ফেসবুক নাম সেই এমি/আমি (Shei Ame). ভাইজান বুজ (বুঝ) হওয়ার পর থেকেই পাকিস্তানের খেলার খুব ভক্ত। তাই চ্যালেঞ্জ করেই ফেলেছেন যদি পাকিস্তান বাংলাদেশের কাছে ক্রিকেট খেলায় হেরে যায় তাহলে তিনি প্রেসক্লাবের সামনে গলাত ফাস (গলায় ফাঁস) দিয়ে মরবেন। স্ট্যাটাসটা বাংলাদেশ-পাকিস্তান বিশ্বকাপ প্রস্তুতি ম্যাচের আগে দেওয়া। ভাগ্যিস বাংলাদেশ সেই ম্যাচে হেরেছিল। নাহলে আমরা এমন একজন পক্রিত (প্রকৃত নয়) সমর্থককে হারাতাম।
ভাইজানের মোবাইল নাম্বার দেওয়া আছে। আপনারা চাইলে উনাকে ফোন দিয়ে উনার বর্তমান অবস্থা সম্বন্ধে খোঁজ নিতে পারেন। 
মাসুদ রানা’র একটা বই পড়েছিলাম যেখানে মাসুদ রানা’র উপর দায়িত্ব পড়ে একজন বাংলাদেশী বিজ্ঞানীকে শত্রুদের কবল থেকে মুক্ত করার। ইসরাইল কেন সব যুদ্ধেই আরবদেরকে পরাজিত করে সেই ফর্মুলা উক্ত বিজ্ঞানী আবিষ্কার করেছিলেন। এইবার আমরা আপনাদেরকে একজন নরম দিলের পাকিস্তানী সমর্থকের সাথে পরিচয় করিয়ে দিব। বাংলাদেশ ক্রিকেট দল কেন পাকিস্তানের সাথে হারে তার একটা ফর্মুলা তিনিও বের করেছেন। চলুন দেখে নেই তার ফর্মুলা।
কি বুঝলেন? অতএব যদি বাংলাদেশী ক্রিকেটারদের অসহায় মুখ দেখতে না চান, তাহলে ভুলেও পাকিস্তানীদের সামনে ১৯৭১ সালের মুক্তিযুদ্ধের প্রসঙ্গ তুলবেন না। 
চলুন এইবার আপনাদেরকে একজন সত্যবাদী সুশীল পাকিপ্রেমীর সাথে পরিচয় করিয়ে দেই। রাজনীতি নিয়ে এই ভাইজানের কোন মাথাব্যাথা নেই এবং তিনি বিশ্বাস করেন জাতির পিতা বঙ্গবন্ধু শেখ মুজিবর রহমানের নেতৃত্বেই বাংলাদেশ স্বাধীন হয়েছে, তবে যেহেতু একজনের জন্য ১০ জনকে দোষ দেওয়া যায় না তাই তিনি পাকিস্তানকেই সমর্থন করেন। আহা, একেই বলে মহানুভবতা।
চ্যালেঞ্জ-১ এর সিকুয়েল মুভি চ্যালেঞ্জ-২ ও কিন্তু রিলিজ হয়েছে। এইবারের চ্যালেঞ্জ এর মেয়াদ ৫০ বছর মাত্র।
অবশ্য বাংলাদেশকে কেনই বা সাপোর্ট করবে বলুন? বাংলাদেশ কি ক্রিকেট খেলা জানে নাকি? যেদিন বাংলাদেশ ক্রিকেট খেলতে পারবে সেদিনই বাংলাদেশকে সাপোর্ট দিবে এইসব সোনার ছেলেরা। তার আগ পর্যন্ত অফ যান।
মুসলিম জাতভাইদের প্রতি বাংলাদেশীদের এই ভালোবাসার প্রতিদান পাকিস্তানীরা কিভাবে দিচ্ছে সেটা না দেখলে কি হবে? একবার না হয় চোখ বুলিয়ে যান।
অবশ্য পাকিগুলোও বাঁশ খায়। রয়ে সয়ে খায় আর কি। বাঙালি কি আর এত সহজে ছাড়ে?
যদি ভেবে থাকেন অনালাইনে কেবল ছাগুই পাওয়া যায় তাহলে আপনি বোকার স্বর্গে বাস করছেন জনাব। চোখ মেলে তাকান, আশেপাশে অনেক ছাগীও দেখতে পাবেন। পাকিস্তানের বিপক্ষে কিছু বললে ওরা আপনাকে ছাড়বে না আ আ আ।
চলুন আরও কয়েকজন ছাগী দেখি। ছাগী নাম্বার-১।
ছাগী নাম্বার-২।
ছাগী নাম্বার-৩ (আফ্রিদি প্রেমী)।
তবে বিপরীত চিত্রও কিন্তু আছে।
পাকিপ্রেমী বালিকা দেখিলাম, এইবার পাকিপ্রেমী বালক দেখিব।
কি ভাবছেন, ছেলেপেলে সব নষ্ট হয়ে যাচ্ছে? নষ্ট হচ্ছি আমরা। চারপাশে আজ নষ্টদের ছড়াছড়ি। আর বিভিন্ন অফার দিয়ে এইসব নষ্টামিকে উৎসাহিত করছে আমাদের দেশেরই বিভিন্ন প্রতিষ্ঠান। উদাহরন-১: অনলাইন শপ BDtrendz আন্তর্জাতিক মাতৃভাষা দিবসে পাকিস্তানী লন ড্রেসের উপর বিশেষ ছাড় দিচ্ছে। লাগবে নাকি?
উদাহরন-২: Wristbands House Bangladesh বিশ্বকাপ উপলক্ষে খেলোয়াড়দের নামাঙ্কিত Wristband ছেড়েছে বাজারে। সেখানে আফ্রিদির নামে Wristband থাকলেও সাকিবের নামে নেই। এবং তারা সেটা আনবেও না।
উদাহরন-৩: Eastern Bank Limited (EBL). ইহা একটি বাংলাদেশী ব্যাংক। কিন্তু তাহারা তাহাদের গুলশান ব্রাঞ্চে Team Pakistan এর ডিসপ্লে প্রদর্শনী করিয়াছে। বিশ্বকাপ বলিয়া কথা। যদিও পাবলিকের সমালোচনায় শেষ পর্যন্ত এই ডিসপ্লে উঠাইয়া নেওয়া হইয়াছে, তথাপি তাহাদের পাকিপ্রেম তাহারা লুকাইতে পারে নাই।
EBL এর একখান credit card আমি ব্যবহার করিয়া থাকি। Credit card খানা deactive করিয়া ফেলিব কি না ভাবিতেছি। 
এইবার একটু চ্যাটিং দেখা যাক। চ্যাটিং এ অংশ নিয়েছেন একজন নৃতত্ত্ববিদ। পাকিস্তানকে সাপোর্ট করায় তিনি হাজার বছরের ইতিহাস টেনে এনে প্রমাণ করতে চেয়েছেন ভারত পাকিস্তানের থেকে খারাপ এবং বাংলাদেশের বেশি ক্ষতি করেছে। অতএব অতীত ভুলে গিয়ে আমাদের পাকিস্তানকে সাপোর্ট করাই উচিৎ। যদিও ৩০ লাখ শহীদের ব্যাপারে তিনি কিছুই বলেন নি।
তবে একজন কুলাঙ্গারকে আমি খুঁজে পেয়েছি। যে কি না ৩০ লক্ষ শহীদ এবং ২ লক্ষ সম্ভ্রম হারা মা-বোনদের কে অপমান করেছে। এই কুলাঙ্গারগুলোকে চিনে রাখুন। কুলাঙ্গার নাম্বার – ১।
দুনিয়া চলছে ব্যালেন্স তত্ত্বের উপর ভর করে। এত্তগুলান পাকিপ্রেমী দেখাইলাম। কয়েকপিস ভাদা না দেখাইলে কি চলে? আমরা অভিজিৎ রায়ের খুনকে হেফাজত খুন দিয়ে ব্যালেন্স করি। বিশ্বজিতের হত্যাকান্ডকে সাগর-রুনি’র হত্যা দিয়ে ব্যালেন্স করি। নিজের মাথা (আজকাল কোপ আবার মাথায় দেয় কি না) বাঁচাইতে চলেন এইবার এট্টু ব্যালেন্স করি।
ক্রিকইনফোর কমেন্ট থেকে নেওয়া। একজন বিশেষজ্ঞ বলেছেন বাংলাদেশ বরাবরের মতই ০ পয়েন্ট নিয়ে এয়ারপোর্টে ফিরবে। ব্যাপার হচ্ছে ভাইজান মনে হয় জানেন না যে বাংলাদেশ ২০০৩ সালের বিশ্বকাপ ছাড়া প্রতি বিশ্বকাপেই একের অধিক জয় নিয়ে ঘরে ফিরেছে।
আরেকজন বলেছেন আমরা নাকি সবথেকে বেশিবার পরাজয়ের রেকর্ড গড়তে যাচ্ছি। বিনোদন কাকে বলে রে ভাই। ১৯ তারিখের কোয়ার্টার ফাইনাল নিয়ে ইন্ডিয়ানরা এমনিতেই মন্দিরে মন্দিরে দৌড়াচ্ছে আর তিনি এসেছেন আমাদের জ্ঞান দিতে। দিক। আমরা না হয় ১৯ তারিখের জন্যই অপেক্ষায় রইলাম। ভারতীয় সমর্থকদের স্ট্যাটাসগুলোও স্ক্রিনশট দেওয়া আছে ভায়া। অপেক্ষায় থাকুন। পরের পর্বেই পাবেন।
কুলাঙ্গার নাম্বার-১ দেখিয়েছিলাম। এইবার দেখুন কুলাঙ্গার নাম্বার-২। তিনি আবার ইংরেজপ্রেমী। এই কুলাঙ্গার নর্থ সাউথ ইউনিভার্সিটির প্রাক্তন শিক্ষক যাকে তার কুকর্মের জন্য বহিষ্কার করা হয়েছে। ইংল্যান্ড দলের ক্রিকেটারদের তিনি রাণী ভিক্টোরিয়ার দোহাই দিয়ে বলেছেন যেন বাংলাদেশী ক্রিকেটারদের দ্রুত দেশে ফেরত পাঠানোর ব্যবস্থা করে। আফসোস। ইংরেজরা নিজেরাই প্যাকেট হয়ে বাড়ি ফেরত গেছে।
এইবার কুলাঙ্গার নাম্বার – ৩ দিয়ে শেষ করব। তিনি আবার বিখ্যাত ব্যক্তি। বাংলাদেশ-ইংল্যান্ড ম্যাচের আগে তিনি তার ভক্তকুলের উদ্দেশ্যে প্রশ্ন ছুঁড়ে দিয়েছিলেন কাকে সমর্থন করবেন সেই নিয়ে। অবশ্য নিজেই উত্তর দিয়েছেন যে ইংল্যান্ডকে সমর্থন করবেন। কারণ বাংলাদেশ তাকে জন্ম দিলেও ইংল্যান্ড তাকে মানুষ (!) বানিয়েছে। সমস্যা হয়ে গেল ইংল্যান্ড হেরে যাওয়ায়। এখন তিনি কাকে সমর্থন করবেন? আবারও প্রশ্ন রেখেছেন ভক্তকুলের উদ্দেশ্যে। পরামর্শ দেওয়ার জন্য কিছু টিপসও দিয়েছেন। এই যেমন পাকিস্তান-বাংলাদেশ দুইটাই মুসলিম দেশ। কিন্তু পাকিস্তান বেশি ভালু কারণ তারা মইন খানকে দেশে ফেরত পাঠিয়েছে আর বাংলাদেশ কিছু বাজে ছেলেকে দলে জায়গা দিয়েছে। ভাইলোগ, উনাকে সিদ্ধান্ত নিতে সাহায্য করবেন কি?
শেষ কথাঃ
জানি আপনারা অনেকেই বলবেন, খেলা তো খেলাই, এখানে রাজনীতি মিশাচ্ছি কেন? বলছি, তার আগে কিছু ঘটনা শুনি। গল্প না, সত্যি ঘটনা। 
১৯৭১ সালের মুক্তিযুদ্ধে পাকিস্তানী সেনাবাহিনী ৩০ লক্ষ বাংলাদেশীকে হত্যা করে। ধর্ষণ করে ২ লক্ষেরও বেশি মা-বোনকে। ১ কোটি মানুষকে উদ্বাস্তু বানিয়ে পার্শ্ববর্তী দেশে আশ্রয় নিতে বাধ্য করে। সেখানে অসুখে ভুগে মারা যায় অসংখ্য শিশু। ৫৬ হাজার বর্গমাইলের ছোট্ট এই ভূখণ্ডটা জ্বালিয়ে পুড়িয়ে ছারখার করে দেয়। দ্বিতীয় বিশ্বযুদ্ধের পর এমন নৃশংসতা পৃথিবী কোনদিন দেখে নি। আর হয়ত দেখবেও না। এত কিছুর জন্য আজ পর্যন্ত পাকিস্তানীরা একবারও দুঃখ প্রকাশ করে নি। ভুল স্বীকার করে নি। মাফ চাওয়া তো অনেক দূরের কথা। 
ওহে গলায় পাকিস্তানের পতাকা আঁকা পাকিবীর্যের নাপাক সন্তানেরা, ওহে মেরি মি আফ্রিদি প্ল্যাকার্ড নিয়ে নাচানাচি করা বালিকারা, তোমরা বুঝতে পারছ কেন আমি খেলার সাথে রাজনীতি মিশাই? 

