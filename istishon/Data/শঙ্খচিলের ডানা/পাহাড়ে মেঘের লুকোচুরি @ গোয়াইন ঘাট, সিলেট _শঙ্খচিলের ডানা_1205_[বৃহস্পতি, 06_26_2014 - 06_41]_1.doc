পাহাড়ে মেঘের লুকোচুরি @ গোয়াইন ঘাট, সিলেট 



বাংলাদেশের সত্যিকারের প্রাকৃতিক সৌন্দর্য ফুটে উঠে বর্ষায়। বর্ষাতেই অরণ্যগুলো চিরসবুজের আহ্বানে আড়মোড়া ভেঙে জেগে উঠে। বর্ষাতেই ঝরনাগুলো হারানো যৌবন ফিরে পায়। বর্ষাতেই মেঘের দলেরা পাহাড়কে ভালোবাসার আলিঙ্গনে পবিত্র করে। বর্ষাতেই পানকৌড়িরা চঞ্চল হয়ে সঙ্গী খুঁজে। আর এই বর্ষাতেই আমার মন কি এক অজানা প্রতীক্ষায় আনমনা হয়ে পড়ে। 
আমাদের দেশটা যে কত সুন্দর এই ব্যাপারে আমাদের মনে হয় স্পষ্ট কোন ধারনা নেই। নীচের ছবিগুলো দেখে অনেকেই হয়ত ভাববেন বাইরের কোন দেশের ছবি। আসলে তা নয়। এগুলো সব সিলেটের জৈন্তাপুর এবং জাফলং এর ছবি। আমরা সাধারনত ঘুরবার জন্য শীতকালকেই বেছে নেই। কিন্তু বর্ষায় জাফলং যে কতটা সুন্দর হতে পারে তা না দেখলে বিশ্বাসই করতে পারবেন না। মেঘগুলো এত নিচে নেমে আসে যে হাত বাড়ালেই স্পর্শ করা যাবে বলে মনে হয়। যারা বর্ষায় জাফলং যান নি তারা একটু সুযোগ করে বেরিয়ে আসতে পারেন। আপনার বেড়ানোটা অর্থহীন হবে না সেই গ্যারান্টি আমি দিচ্ছি।










