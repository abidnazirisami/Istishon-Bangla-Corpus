অরণ্যের দিনরাত্রি # ৫ম পর্ব # সাতছড়ি জাতীয় উদ্যান @ হবিগঞ্জ


Bio-equivalence Campaign নামে আমাদের কোম্পানির একটা প্রোগ্রাম আছে। এই প্রোগ্রামের জন্য আমাদের দুইটা Bio-equivalence ওষুধ Azithromycin এবং Etoricoxib নিয়ে দেশের বিভিন্ন জায়গায় আমরা Scientific Seminar করি। সেই সাথে জেলা শহর থেকে শুরু করে গ্রাম পর্যন্ত বিভিন্ন ক্যাটাগরির ডাক্তারদের সাথে মতবিনিময় করি। সাধারনত হেড অফিস থেকে ৫-৬ জন ফার্মাসিস্টের একটি দল গাড়ি নিয়ে বের হয়ে বিভিন্ন জেলায় কাজ করে থাকি। নতুন চাকরিতে জয়েন করার পর গত বছরের শুরুর দিকে সিলেট বিভাগে আমাদের Bio-equivalence Campaign ছিল। সিলেট থেকে গিয়েছিলাম হবিগঞ্জ। দুইদিন ছিলাম সেখানে। তখনই প্রথমবারের মত আমি সাতছড়ি জাতীয় উদ্যানের কথা শুনি। পাহাড় আর জঙ্গল সবসময় আমাকে টানে। সিদ্ধান্ত নিয়ে ফেললাম, বন দেখার এই সুযোগ ছাড়া যাবে না।
বাংলাদেশের ১৭ টি সংরক্ষিত স্থানের যেই তালিকা সরকার তৈরি করেছে সেই তালিকার নবীনতম স্থান হচ্ছে সাতছড়ি জাতীয় উদ্যান। বন বিভাগ যেই ৫ টি সংরক্ষিত স্থানকে ইকো-ট্যুরিজম প্রোজেক্টের আওতায় এনেছে এটি তার মাঝে অন্যতম। রঘুনন্দন পাহাড়ের এই বনের অবস্থান হবিগঞ্জ জেলার চুনারুঘাট থানার পাইকপাড়া ইউনিয়নে। ঢাকা থেকে ১৩০ কিমি দূরে মাধবপুর-হবিগঞ্জ সড়কে এটির অবস্থান। ২৪৩ হেক্টর আয়তনের এই বনভূমিকে ১৯৭৪ সালের বন্যপ্রাণী সংরক্ষণ আইনের আলোকে ২০০৫ সালে সংরক্ষিত জাতীয় উদ্যান হিসাবে ঘোষণা করা হয়।
হবিগঞ্জে যেই হোটেলে ছিলাম সেই হোটেলের নাম সোনার তরী। আমার রুম নাম্বার ছিল P-2। রিসেপশনে জিজ্ঞেস করলাম এই P-2 এর মাজেজা কি। তাদের উত্তর P-2 মানে প্রেসিডেন্ট-2। হোটেলের সেরা দুইটা রুমের এইটা একটা। আমি তো পুলকিত। প্রেসিডেন্টদের মত আরাম আয়েশের বন্দোবস্ত নিশ্চই আছে। কিন্তু রুমে ঢোকার পর আমার সব পুলক এক নিমিষেই শেষ। কেন সেটা আর নাই বা বললাম।
আগের রাতেই চুনারুঘাটে বাশার নামে যেই সিনিওর রিপ্রেসেনটেটিভ কাজ করে তাকে বলে রেখেছিলাম সে যেন সকালেই আমাকে নেওয়ার জন্য হোটেলে চলে আসে। বাশার লোকাল ছেলে। সব কিছুই তার চেনা। লোকাল ছিনতাইকারীদের কবলে পড়ার সম্ভাবনাও কম। সকাল ৭ টা বাজতে না বাজতেই বাশার তার বাইক নিয়ে হাজির। সকাল ১২ টা পর্যন্ত আমাদের হাতে সময় ছিল। তাই বেরিয়ে পড়লাম।
হবিগঞ্জ-চুনারুঘাট-ঢাকা আঞ্চলিক সড়ক ধরে আমরা এগিয়ে চললাম।

আধা ঘন্টা চলার পরই আমরা চা বাগানের রাস্তায় চলে আসলাম। দুপাশে চা বাগান তার মাঝে রাস্তা। সেই রাস্তা কখনো সোজা,

আবার কখনো পাহাড়ি উঁচুনিচু আর আঁকাবাঁকা।

দুই পাশে মনোমুগ্ধকর চা বাগান।

আরো ১০ মিনিট চলার পর চোখে পড়ল সাতছড়ির আমন্ত্রণ।

অরণ্যের ভিতরের আঁকাবাঁকা পাহাড়ি রাস্তা ধরে আমরা এগিয়ে চললাম।

কখনো বা নীরব রাস্তায় দুই একজন পথিককে চোখে পড়ছিল।

অবশেষে আমরা চলে আসলাম সাতছড়ি জাতীয় উদ্যানের প্রবেশপথে।

সাতছড়ি জাতীয় উদ্যানের ভিতর সাতটি ছড়া বা ঝর্না আছে যেখান থেকে এর নামকরণ করা হয়েছে সাতছড়ি। বনের চারপাশে ৯ টি চা বাগান আছে। নামগুলো অদ্ভুত। চন্ডিছড়া, আমু, নলুয়া, সাতছড়ি, চাকলাপুঞ্জি, ডানকান ব্রাদার্স ইত্যাদি। বনের ভিতর আছে একটি ছোট্ট গ্রাম যেখানে টিপরা উপজাতির ২৪ টি পরিবার বাস করে। “নিসর্গ” নামের একটি এনজিও এই বন দেখাশোনার কাজে সরকারকে সহায়তা করে। উদ্যানটি এখনো পুরোপুরি চালু হয় নি। তাই নেই দর্শকদের কোলাহল। নেই কোন গার্ড। তবে বিলবোর্ডগুলো ঠিকই আছে। বোঝাই যাচ্ছে পিকনিক স্পট বানাবার প্রক্রিয়া ভালই এগুচ্ছে। 

অরক্ষিত গেট দিয়ে আমরা ভিতরে প্রবেশ করলাম। অনেক সকাল। তাই চারদিক একদম নির্জন। ভিতরে দেখা গেল নিসর্গ এনজিওর অফিস।

পাহাড়ের উপর এবং ভিতর সরু পায়ে চলা পথ। যে পথ দিয়ে চলতে গেলে এইরকম ছোট ছোট বাংলো চোখে পড়ে।

আমরা এগিয়ে চললাম। কিছুক্ষন পরেই প্রবেশ করলাম ঘন বনে।

চারদিকে প্রচুর বাঁদর চোখে পড়ছিল।

আর দেখা যাচ্ছিল oriental Garden Lizard বা বাংলা গিরগিটি উরফে রক্তচোষা।

সাতছড়ি বনে রয়েছে ২০০ প্রজাতির বেশি উদ্ভিদ এবং ১৯৭ প্রজাতির প্রাণী। এই ১৯৭ প্রজাতির প্রাণীর মাঝে ১৪৯ প্রজাতিই আবার পাখি। এছাড়াও আছে ২৪ প্রজাতির স্তন্যপায়ী, ১৮ প্রজাতির সরীসৃপ এবং ৬ প্রজাতির এম্ফিবিয়ান। বুঝতেই পারছেন এটি বার্ড watchers জন্য একটি স্বর্গোদ্যান। যেইসব বিপন্ন প্রজাতির প্রাণী এই বনে দেখা যায় তার মাঝে অন্যতম হচ্ছে ওরিয়েন্টাল ফটকা শিঙওয়ালা ঠোঁটযুক্ত পক্ষিবিশেষ, Phayre এর একজাতীয় লম্বা লেজওয়ালা এশিয়াবাসী বানর, Hoolock Gibbon, লাল কেশ Trogon, বেঁটে কাঠঠোকরা এবং Red জঙ্গল ফাউল।
চলুন এই প্রাণীগুলোকে চিনে নেই। প্রানীদের ছবিগুলো আমি নিজে তুলি নি। সব গুগল মামার কল্যানে পাওয়া। প্রথমেই,
কাও ধনেশ (Oriental Pied Hornbill)

চশমা হনুমান (Phayrei's Leaf Monkey)

Hoolock Gibbon

লাল কুচকুচি (Red Headed Trogon)

মেটেটুপি কাঠঠোকরা (Grey-capped Pygmy Woodpecker)

লাল বনমোরগ (Red Jungle Fowl)

দুলাহাজরা সাফারি পার্কে বাইক চালাবার রাস্তা আছে কিন্তু সাতছড়িতে তা নেই। পায়ে হেটে আর কতই বা দেখা যায়। আমরা ক্লান্ত হয়ে গেলাম। ইচ্ছে থাকা সত্ত্বেও পুরোটা ঘুরে দেখা সম্ভব হয় নি। অতএব ফিরে চললাম। তার আগে চলুন দেখি উপগ্রহ থেকে সাতছড়িকে কেমন দেখায়।

এইবার আপনাদের জন্য কিছু বোনাস ছবি। ফেরার পথে এই জায়গা দেখে আমরা থামলাম।

বাশারের এক বন্ধু চন্ডিছড়া চা বাগানে চাকরি করে। তার কল্যাণে ন্যশনাল টি কোম্পানি ঘুরে দেখলাম।

চুমুকে চুমুকে স্বাদ পেতে চান? তাহলে আপনাদের খেদমতে আছে ন্যাশনাল টি কোম্পনি।

প্রথমবারের মত দেখলাম চা বাগানের ম্যানেজারদের আয়েশী বাংলো।

আর দেখলাম তাদের ক্লাব যেখানে তারা এক-আধটু আয়েশ করে থাকে।

ফিরবার পথে চোখে পড়ল এক বিশাল কাঠাল গাছ যার বেড় মাত্র ১৮ ফুট (!)


আমাদের সাতছড়ি ভ্রমণ শেষ। গত কয়েকটা পোস্টে আপনাদের নিয়ে বিভিন্ন অরন্যে ঘুরে বেড়িয়েছি। সামনেও সেই ইচ্ছে আছে। কারো যদি কোথাও ঘুরতে ইচ্ছে করে আমার সাথে যোগাযোগ করতে পারেন। কম খরচে সব থেকে ভাল জায়গাগুলোতে কিভাবে ঘুরা যায় বিনামুল্যে সেই পরামর্শ আপনাদের দিতে আমার কোন আপত্তি নেই।
১ম পর্ব # বর্ষীজোড়া ইকো পার্ক, মৌলভীবাজার
২য় পর্ব # দুলাহাজরা সাফারি পার্ক, কক্সবাজার
৩য় পর্ব # রাতারগুল জলাভূমির বন, সিলেট
৪র্থ পর্ব # যমুনা ইকো পার্ক, সিরাজগঞ্জ

