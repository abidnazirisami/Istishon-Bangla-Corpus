কি লেখা আছে ঐ মদীনা সনদে।।


প্রধানমন্ত্রী শেখ হাসিনা বলেছেন দেশ চলবে মদীনা সনদ অনুযায়ী। তাই অনেকেই ভাবছেন কি লেখা আছে এই মদীনা সনদে। তাই সকলের অবগতির জন্য মদীনা সনদের মূল বিষয় তুলে ধরলাম।
মদীনা সনদে মোট ৪৭টি শর্ত ছিল। তম্মধ্যে প্রধান শর্ত গুলি তুলে ধরা হলো।
১। সনদে স্বাক্ষরকারী মুসলমান, ইহুদী, নাসারা এবং পৌত্তলিক সম্প্রদায়সমুহ সমান নাগরিক অধিকার ভোগ করিবে এবং একটি সাধারণ জাতি (উম্মাহ) গঠন করিবে।
২। মুসলমান এবং অ-মুসলমান বিভিন্ন সম্প্রদায় স্বাধীনভাবে নিজ নিজ ধর্ম পালন করিবে। কেহ কাহারও ধর্মীয় ব্যপারে হস্তক্ষেপ করিতে পারিবে না।
৩। কোন সম্প্রদায়ই কোরাইশদের কিংবা বাহিরের অন্য কোন শত্রুর সহিত কোন প্রকার ষড়যন্ত্রে লিপ্ত হইতে পারিবে না।
৪। স্বাক্ষরকারী কোন সম্প্রদায়কে বহিঃশত্রু আক্রমণ করিলে সকল সম্প্রদায়ের সমবেত শক্তির সাহায্যে সেই বহিঃশত্রুর মোকাবেলা করিতে হইবে।
৫। বহিঃশত্রু কর্তৃক মদীনা শহর কখনো আক্রান্ত হইলে সনদে স্বাক্ষরকারী সম্প্রদায় সমুহ একযোগে শত্রুকে বাধাদান করিবে এবং প্রত্যেক সম্প্রদায় স্ব স্ব যুদ্ধের ব্যয়ভার বহন করিবে।
৬। ব্যক্তিগত অপরাধের জন্য অপরাধীই ব্যক্তিগতভাবে দায়ী হইবে। তাহার অপরাধের জন্য তাহার সমগ্র সম্প্রদায়কে দায়ী করা চলিবে না।
৭। মদীনা শহরকে পবিত্র বলিয়া ঘোষনা করা হইলো এবং সেখানে রক্তক্ষয়, হত্যা এবং অন্যায়-অনাচার নিষিদ্ধ করা হইল।
৮। অপরাধীকে উপযুক্ত শাস্তি ভোগ করিতে হইবে এবং সর্বপ্রকার পাপী বা অপরাধীকে ঘৃণার চোক্ষে দেখিতে হইবে।
৯। ইহুদীদের মিত্ররাও সমান নিরাপত্তা ও স্বাধীনতা ভোগ করিবে।
১০। দুর্বল ও অসহায়কে রক্ষা করিতে হইবে।
১১। মুহাম্মদ সাঃ এর পূর্ব অনুমতি ছাড়া কেহই কাহারও বিরুদ্ধে যুদ্ধ ঘোষনা করিতে পারিবে না।
১২। স্বাক্ষরকারী সম্প্রদায়ের কাহারো মধ্যে কোন বিরোধ উপস্থিত হইলে হযরত নিজে আল্লাহর নির্দেশ অনুযায়ী তাহা মিমাংসা করিবেন।
১৩। এই সনদের শর্তাবলি কেহ ভঙ্গ করিলে তাহার উপর আল্লাহর অভিসম্পাত কামনা করা হইয়াছে।
১৪।হযরত মহাম্মদ সাঃ প্রজাতন্ত্রের (উম্মাহ) সভাপতি হইবেন এবং পদাধিকার বলে তাহাকে মদীনার সর্বোচ্চ বিচারালয়ের কর্তা হিসাবে স্বীকৃতি দেওয়া হইল।
সত্য সহায়। গুরুজী।।

