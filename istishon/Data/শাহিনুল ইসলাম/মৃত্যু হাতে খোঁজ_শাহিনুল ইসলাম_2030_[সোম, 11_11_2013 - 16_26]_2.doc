মৃত্যু হাতে খোঁজ


 পৌষের ধানক্ষেতে আড়িপাত কার গানে
যারে তুমি খুঁজে রগ্ন সেতো নেই এইখানে
ওই তীব্র আলোর আরো দূরে তার বাস
মৃত ইঁদুরের লাশে তার যতো উল্লাস।।
সমস্ত অন্ধকার ঝড়ো হলে তার তান
অনুদিত হয়ে বাজে কামনার মত।
পৌষের বাতাসে ইচ্ছার ক্ষত
শুকাবে না কৃশকায় সূর্যের টান।।
এই ধানক্ষেত, খরহিম, যৌন অন্ধকার
হলুদ সুখ, কোষের কিনারে জাগা বক্র অন্ধকার
কোন কিছু তার কাছে যাবে না নিয়ে
খুব যন্ত্রণা হলে
খোঁজ তারে নগ্নালোকে মৃত্যু হাতে নিয়ে।।

