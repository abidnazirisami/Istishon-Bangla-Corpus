পৌঁছুতে চাই বিস্তীর্ণ বিশ্বে


 বৃষ্টি শেষ। ঝিরিঝিরি হাওয়ার গান
শুনি। গোত্র উপদেশ উপেক্ষায় চলি
আলের উপর। গুড়ুম! সাঁইসাঁই মেঘ
রাঙ্গায় চোখ। অদূরে ঝাউবনে বাজে
ডোম্বিবিরহী গান। চিতানো বুকের
গান শেষ হয়ে গেলে পর রক্তহাড়
বিনাশি পোকার হুংকার বাজে বেশি। 
এই সাপালয়ে
পড়ে কত বজ্রপাত অবিরাম।
নিশ্চিহ্ন করে দিতে পারে না কোনো
বজ্রদন্ড এই শরীরের জিঙমেট্রি?
ঠিকঠাক পৌঁছে যাই বিস্তীর্ণ বিশ্বে,
যেখানে মৃত্যুর মত আর কিছু নাই,
ইলেক্ট্রার দুঃখ, চ্যানকিন এক্সপ্রেস
ধুতুরার ফুল, কিছু নাই, অপেক্ষায়।

