তোমার ধর্মে আমি


 দুটি চেতনার দুটি রঙই থাক
নেই তাতে কোন ক্ষতি
রঙের দোহাই বৃথাই তুলে
ভেঙ্গ না সংহতি
আমার আলোয় তোমার আঁধার
তোমার ধর্মে আমি
এই পৃথিবীর সকল কর্মে
একই সর্বনামই
তোমাতে আমাতে তফাত অল্প
করি হাত ধরাধরি
রোদনে নয় আলো অভিমুখে
কাটুক বিভাবরী
এত সুখ তবু এত কম কাল
বিবাদে নাই গতি
রঙের দোহাই বৃথাই তুলে
ভেঙ্গ না সংহতি
কালের কন্ঠে বিভেদের সুরে
অভিযোগ শুনি যত
আমার তোমার দূরত্বটা
খটমট লাগে ততো
উপড়ে ফেল সব কাঁটাতার
আলাদা আলাদা রাষ্ট্র
তোমার আমার প্রেমের পাঠে
লেখা হোক নব শাস্র
পুরাতন কথা নতুন করে
ছড়িয়ে যাক প্রাণে
সবার বিশ্বে সবারে প্রণাম
সবার কথা গানে
একই পৃথিবীর অধিবাসী সব
একই আলো অধিকারি
সবার প্রেমের তসবিতে আছি
শুর শেষ ও সঞ্চারি
যদি ও আকাশ জ্বলছে আজ
বাতাসে উড়ছে ছাই
তোমার আলোয় আমার আঁধার
ভয় নাই, ভয় নাই।।

