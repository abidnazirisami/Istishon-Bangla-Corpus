পুরনো কাসুন্দি _ রাজাকার এবং শাসক গোষ্ঠী


মাইক বাজতো, মঞ্চ করা হতো- অবশ্যই টাকা লাগতো। কেও নিজের উদ্যোগে করে দিয়েছে বা কোন প্রতিষ্ঠান করে দিয়েছে। মঞ্চ থেকে বার বার বলা হয়েছে, আমরা কোন চাঁদা সংগ্রহ করছি না।
এমন কি হতে পারে না, তখন ছাত্রলীগেরই কেও মঞ্চের লোকজনের আড়ালে চাঁদা সংগ্রহ করেছে। চাদাবাজির ইতিহাস কিন্তু তাদের জন্য নতুন কিছু নয়।
আর আজ যখন শাসক গোষ্ঠী মঞ্চের বিরুদ্ধে অবস্থান নিয়েছে তখন ছাত্রলীগের মহান নেতারা মাথা উচিয়ে বলছে, মঞ্চ থেকে চাঁদাবাজি করা হয়েছে। আর তাদের সাথে নেরি কুত্তার মত ভুক ভুক করছে তাদের আশ্রিত কয়েকটি ছাত্র সংগঠন।
চাঁদা সংগ্রহের কথা আগে কি মুজিব ব্যাবসায়ীদের নজরে আসে নাই? আজ কেন এই প্রশ্ন? মঞ্চকে প্রস্নবিদ্ধ করে ছাত্রলীগ কি শাসকদের মন জয় করতে ব্যাস্ত? অবশ্য এটাও নতুন কিছু না। যেমন মালিক, তার পালিত পোষা জন্তুরাতো তেমনই হবে।
নেতা হিসেবে ইমরান এইচ সরকারকে ততোটা যোগ্য আমারও মনে হয় না। জাগরণের জোয়ারকে তিনি ভালোভাবে কাজে লাগাতে পারেন নাই। সে যোগ্য হলে আরো আগেই এই বিষয়ের মীমাংসা হয়ে যেত।
কিন্তু মঞ্চের উপর আঘাত করে, মঞ্চকে প্রস্নবিদ্ধ করে ছাত্রলীগ তাদের মুল দলের পূর্বের রাজনৈতিক সহযোদ্ধা জামায়াতকে একটা সুযোগ করে দিল না? নাকি গণজাগরণের নেতৃত্ব ছাত্রলীগের হাতে না থাকায় এটি একটি নগ্ন বহিঃপ্রকাশ?
জামায়াতকে পুজি করে আওয়ামীলীগের রাজনৈতিক ইতিহাস কিন্তু কারোরই অজানা নয়। আজকের প্রধানমন্ত্রী শেখ হাসিনা গোলাম আযমকে তসবিহ, জায়নামাজ ও কোরআন শরীফ উপহার দিয়েছিলেন, এটাও কিন্তু অজানা নয়।
১৯৮৬ সালে এরশাদের পাতানো নির্বাচনে বিএনপিকে বাদ দিয়ে আওয়ামী লীগ ও জামায়াত একসাথে নির্বাচনে অংশগ্রহণ করেছিল এবং যথারীতি সংসদেও যোগ দিয়েছিল। ২৪ ফেব্রুয়ারি, ১৯৯৪ শেখ হাসিনা সংসদের সববিরোধী দল ও গ্রুপের সাথে যৌথ বৈঠক করে। সে সভায় তত্ত্বাবধায়ক সরকারের দাবিতে যৌথ আন্দোলন করতে তারা ঐক্যমতে পৌছান। ২৭ জুন ১৯৯৪, জাতীয় প্রেসক্লাবে আওয়ামী লীগ, জামায়াত ও জাতীয় পার্টি তত্ত্বাবধায়ক সরকারের রূপরেখা ঘোষণা করে যৌথ আন্দোলনের ঘোষণা দেয়।
এইসব পুরানা কাসুন্দি, এগুলো নিয়ে নতুনভাবে ভাববার প্রয়োজন আছে। আওয়ামীলীগ গণজাগরণ মঞ্চকে ছাত্রলীগের মত নিজেদের লাঠিয়াল বাহিনী হিসেবে ব্যাবহার করতে চেয়েছিল। কিন্তু যখন দেখল গণজাগরণ মঞ্চ তাদের অনৈতিক কাজের প্রতিবাদ করছে তখনই তারা স্বনিয়ন্ত্রিত প্রশাসন এবং লাঠিয়াল বাহিনী ছাত্রলীগ এবং যুবলীগকে লেলিয়ে দিল আক্রমণ এবং ভাবমুর্তি নষ্ট করার জন্য।
যেহেতু দেশের বেশিরভাগ মানুষই ইসলাম ভীরু আর জামায়াত ইসলামের নামে ভন্ডামি করছে, স্বাধীনতার পর থেকেই জামায়াতকে রাজনৈতিক চাবি হিসেবে ব্যাবহার করে জামায়াতের ভন্ডামীকে আরো বাড়তে সহযোগিতা করেছে। জামায়াতকে রাজনীতিতে সফলভাবে দাড় করানোর চেষ্টা আওয়ামীলীগ এবং বিএনপি দু'দলই করেছে।
গণজাগরণ মঞ্চের উপর সরকারের সকল নগ্ন হস্তক্ষেপ বন্ধ হোক এবং অনতিবিলম্বে সকল যুদ্ধাপরাধীদের বিচার হোক।
জয় বাংলা।

