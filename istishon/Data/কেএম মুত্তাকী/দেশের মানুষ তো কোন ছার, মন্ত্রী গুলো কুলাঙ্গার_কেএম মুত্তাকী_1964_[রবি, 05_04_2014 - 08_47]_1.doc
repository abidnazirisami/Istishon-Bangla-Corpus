দেশের মানুষ তো কোন ছার, মন্ত্রী গুলো কুলাঙ্গার


 আমি আমি মুখ্যু-সুখ্যু মানুষ বাবু, কিছুই জানিনা।
এই এদেশের রঙ তামাশা কিছুই বুঝিনা।
আজকে যিনি দক্ষিণেতে কালকে তিনি বামের,
আজকে যিনি তেরঙ্গা তে কাল ভক্ত রামের।
কে যে কখন কার পেছনে, বুঝিনা কে খাঁটি,
আসলে সবাই সবার পেছনেতে, সবার হাতেই কাঠি!
কথায় কথায় ধর্মঘট আর সবাই ধর্মঘটি,
অধার্মিকের ধর্মজ্ঞানে, স্লোগান আর স্লোগানে-
গোলকধাঁধায় ঘুরে আমার হারিয়ে গেছে ঘটি!
মন্ত্রীরা সব হারামজাদা, আস্ত বদের ধাড়ি,
তুড়ুক নাচে, মন্ত্রিসভা এখন বাঈজী বাড়ি।
আজকে যিনি কয়লা মন্ত্রী কালকে তিনি শিক্ষা,
তাই, কয়লাকালো শিক্ষা নিয়ে মানুষ করে ভিক্ষা।
আর মানুষ শালাও মাথা মোটা, ভোট দিতে যায় নেচে,
দেশের মানুষ তো কোন ছার, মন্ত্রী গুলো কুলাঙ্গার;
ভালো দাম পেলে এরা বাপকেও দেবে বেচে!
আমি মুখ্যু সুখ্যু মানুষ
-নচিকেতা
-অ্যালবাম: মুখোমুখি (২০০৩)
ডাউনলোড লিংক : এখানে
নচিকেতার গানটা কেন জানি আমাদের দেশের অবস্থাতে বড্ড বেশি যৌক্তিক মনে হচ্ছে।

