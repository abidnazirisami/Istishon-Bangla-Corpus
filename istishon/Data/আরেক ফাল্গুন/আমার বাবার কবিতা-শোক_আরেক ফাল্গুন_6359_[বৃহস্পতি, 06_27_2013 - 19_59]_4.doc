আমার বাবার কবিতা-শোক


 শোক
-------গিরিশ রঞ্জন দাশ
বিশাল সমুদ্র ভুলে যাচ্ছে
দুঃখ ও শোকের পরোক্ষ স্বভাব।
নদী ভুলে যায় জন্ম-মৃত্যুর পূর্ব রাগিণী।
পেছনে সারাক্ষণ ঘুরে
কালো শোকের বর্বর হামলা।
কুঞ্জ বনে মৌমাছির ঝাঁক
জটলা পাকিয়ে মধু খায়, অন্তর কাঁপানো
নিনাদ মঞ্জুসা সহসব বিভক্ত না হলে,
এমন সুন্দর পৃথিবী কোনদিনই কাঁদতো না
ষড়যন্ত্রে লিপ্ত থাকে সুতোনালী শোকের
জীবন ও যৌবন।
অকাল বর্ষণ ব্যাপী কাঁপে
চতুর্দিকে মহিমার গান।
প্রেম ভুলে যাচ্ছে পরস্পর সহযোগিতার কথা,
দীর্ঘ যাত্রা ভূমিকা ভুলে যাচ্ছে সংরাগ।
সর্বাঙ্গে মানুষের শুধু লেপটে আছে দাহ-দীপ।
হরিণ জবাইয়ের ঐ দৃশ্য দেখে পাতা ঝরছে।
মায়া বৃক্ষরাত্ত হু হু কাঁদতে কাঁদতে
হুমড়ি খেয়ে লুটিয়ে পড়ে শর্বরী, হঠাৎ কখনো
অদৃশ্যে না পেলে এমন সোনার দর্প
কোনদিনই ভাঙ্গত না।
কবিতাটি প্রায় ৩০ বছর আগের লেখা। আমি এই লেখাটি খুঁজে পেয়েছি মাত্র কিছুদিন আগে। বাবা কখনোই আমাদের বলেননি যে উনি কবিতা লিখতেন। উনার কবিতার খাতা পেয়ে একদম হতবাক হয়ে গিয়েছিলাম আনন্দে।

