গাধামানব ও মশকের কথোপকথন



আমি রক্ত চাই, হ্যাঁ, আমাকে দিয়ে দাও,
ও রক্ত আমার,
তোমার দেহের আমার রক্ত ।
করাঘাতে তোমাকে মারতে চাইনে
ফির কেন শুষে নিলে,
এক ফোঁটা তাজা রক্ত ?
আমার বুঝি কষ্ট হয় না ?
এই দেখ, কতটুকু ফুলে উঠেছে,
চুলকচ্ছেও খুব, উফ! কি অসহ্য ।
শুনেছি তোমার গর্ভের বাচ্চাগুলোর,
নাকি তাজা রক্তের প্রয়োজন ?
তাহলে ব্লাড ব্যাংকে যোগাযোগ করছ না কেন ?
ওহ, তোমাদেরকে তো সবাই আবার বেশ ঘৃণা করে ।
না না, দুঃখ করো না, দুঃখ করতে নেই ।
তোমার শিশু বড় হবে একদিন, অনেক বড় ।
আচ্ছা, তোমরা যে কি সুরে একটা গান গাও,
ঐটা কি তোমাদের শাস্ত্রীয় সংগীত ?
নাকি লোকজ ? শুনতে খুবই বিচ্ছিরী শোনায় ।
কি! ঐটা তোমাদের পাখার আওয়াজ ?
ছিঃ ছিঃ দেখো দেখি কাণ্ড, আমি আরও কি ভেবেছি ।
রক্ত? না না, ও রক্তের আমার প্রয়োজন নেই,
তোমার শিশুরা বড় হবে রক্তে রক্তে ওতেই আমার খুশি ।
আজ আমি গর্বিত, হ্যাঁ, কত প্রাণ আমি রক্ষা করেছি ।
ও রক্ত আমার,
তোমার দেহের আমার রক্ত ।

