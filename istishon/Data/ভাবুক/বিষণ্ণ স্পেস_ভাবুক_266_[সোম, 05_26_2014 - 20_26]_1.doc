বিষণ্ণ স্পেস


ইতিহাস পড়ে পড়ে জেনেছি ভাস্কো-দা-গামা
কোন এক বিষণ্ণ রাজা হঠাৎ একদিন জাগতিক মায়া ত্যাগ করা শিখলেন
আমাদের ইতিহাস আমরা সম্পাদন করে রাখি
তারপর ইতিহাসের সাক্ষী হতে বেঁচে থাকি বর্তমানে
আমরা সবাই এইভাবে ইতিহাসের অংশ হই প্রতিনিয়ত!
আমাদের শৈশবের ঝুলে থাকা নিজেদের আমরা নিজেরাই
বহুদিন পর ধরে রেখে পতন থেকে বাঁচাবার সুযোগ মেলে দেই!
এভাবেই আকাশে চাঁদ উঠে
খোলা দরজা রেখে নরম মশারি গলে
জোছনা হোয়ে চাঁদে আবার ফিরে যেতে ইচ্ছে কোরে...
যে অসুখে ভুগে ভুগে রোগা হয়েছে বিগত চাঁদটা
চাঁদের বুড়ি হুক্কায় টান দিয়ে খুসখুস কাশে
গ্রহ উপগ্রহদের মনও ভালো নেই
অমাবস্যা ভীষণ ঝামেলা করছে রাতের সময়টুকুয়
এই অন্ধকার গাঢ় উজ্জ্বল থকথকে বিষের মতো
পড়শির খবর রাখছে না কেউ
স্যাটেলাইট গুলো গ্রহ থেকে নিরাপদ দূরত্ব রেখে ক্রমশ ঘুরছে
কোনোদিন গ্রহের কাছে যাবার ইচ্ছেও হয় না?
কেন্দ্রে বসে সূর্য ঘেমে যাচ্ছে আসন্ন টেনশনে
একদিন আমিও শেষ হোয়ে যাবো!
হিলিয়াম ফিশন কর্তে কর্তে অতিষ্ঠ হবে একদিন
সব তখন খেয়ে ফেলতে ইচ্ছে হলে সব খাবো বসে বসে এসব ভাবে
আর জ্বলে জ্বলে ধ্বংসের দিকে যেতে থাকে কেন্দ্রে সম্পূর্ণ একা
ব্ল্যাক হোল এ স্পেসে জায়গা খুঁজে পাচ্ছে না তার এপাশের সবই তার সম্বল
ওপাশটায় যেতে নিজেও ভয়ে আধমরা হয়
একদিন নিজ চোখে সে দেখেছে এক মহাশূন্য জীবের
ছোট্ট মেয়ের ছবিটি ভেসে কি করে তার মাঝে হারিয়েছে
সে গর্ব কোরবে কি বিষণ্ণ হবে ভুলে যায়
এ সবের চেয়ে ভয়ই তাকে আঁকড়ে ধরছে বেশি!
কি হবে যদি এতগুলো স্মৃতি সে একা ধরে রাখে ?
নিজ এতো ভার বইতে পারবে তো?
নাকি নিজেই নিজের স্মৃতি হোয়ে নিজেকে রক্ষা করবে শেষ পর্যন্ত?
ও কি! সময় দেখি ধেয়ে আসচে এদিকে!
ওর ও কি ভয় নেই?
না আমার মতো স্মৃতি হোয়ে জন্মাতে চাচছে?
এসবের মাঝেই ঘাস জন্মাতে থাকে একদিন সময় গড়ায়
দূর নীল গ্রহে রাত্রিতে কেউ জেগে উঠে ঘুম থেকে
উঠে চাঁদ দেখে
ভেসে থাকা একা রাতের চাঁদ
হঠাৎ জেগে উঠে চাঁদের ছায়া দেখে প্রচণ্ড অবাক হয় সে
ভেবে দেখলো স্বচ্ছ জলে প্রতিদিন একই চাঁদ
এরকম দু একবার উঠা নামা তাতেই এতো আনন্দ
এই প্রাত্তাহিক জেগে উঠায় আমার আজকের রাতের নির্ঘুম সার্থক
-

