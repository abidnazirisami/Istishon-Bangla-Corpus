_গাইগার কাউণ্টার_


ল্যাম্পপোস্টের আলোয় আমরা নষ্ট হয়ে যাচ্ছি
আমাদের রেডিয়াম তেজস্ক্রিয়তা আপাত বিলীন
অর্ধায়ু ইত্যাদি মেপে মেপে সব গাইগার কাউন্টারে
ক্রমশ বার্ধক্য জড়িয়ে ধরে পায়ে
ছেড়ে দে আমার বয়স্ক লাঠি
আমি যৌবন চেয়ে গেছি চিরকাল
সদ্য কুড়িতে পড়া তরুণীর গন্ধ
বসন্তের প্রথম আলোতে চেয়েছিলাম
আমার পাশবিক সত্ত্বাকে দমন করার কথা মনে পড়েনি কখনো
শুধু তেজস্ক্রিয়তায় আমার আধেক যৌবন ফিরে পেতে চাই
আমার যতো শৈশব বার্ধক্যের বিনিময়ে গাইগার কাউন্টারের সব
কাঁটা নষ্ট হয়ে ঝরে ঝরে পড়ে হারিয়ে যাক চেরনোবিলে
শুধু আমাকে ঝুলন্ত মরচে ধরা চরকিতে যৌবনভর চরতে দাও...

