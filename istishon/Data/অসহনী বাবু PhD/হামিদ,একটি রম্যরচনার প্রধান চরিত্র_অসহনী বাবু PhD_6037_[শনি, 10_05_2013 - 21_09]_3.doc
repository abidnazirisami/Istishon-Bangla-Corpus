হামিদ,একটি রম্যরচনার প্রধান চরিত্র


যাকে নিয়ে এই গল্প তার নাম হামিদ। পুরু নাম হামিদুল ইসলাম। চাকরি করে একটি বেসরকারি কোম্পানিতে। বয়স গুনে গুনে আঠাশ। রান্নাঘরে বসে আছেন তিনি,তার সহধর্মিণী,কাজের বুয়া আর তার একমাত্র শেলক। রান্নাঘরটা আকারে বেশ বড়। রান্নাঘরের একপাশে রান্নাবান্না হয় আর অন্যপাশটাতে চৌকি বসানো হয়েছে খাওয়াদাওয়া করার জন্য। চৌকির একপাশে একটি টেবিল ফ্যান। ফ্যানের রং দুধের মত সাদা। হামিদ সাহেবের প্রিয় রং ও সাদা। রান্নাঘরে সিলিং ফ্যান একটু ঝামেলার ব্যাপার তাই এই টেবিল ফ্যানের আয়োজন। চৌকি তে বসে আছেন হামিদ আর তার স্ত্রী, চৌকি থেকে খানিক দূরে মোড়া পেতে বসেছে অনয়। অনয়,হামিদের একমাত্র শেলক। অনয় বেশ রসিক ছেলে। একটার পর একটা হাসির গল্প বলে যাচ্ছে। তার গল্প শোনে কাজের মেয়েটা ফ্লোরে গড়াগড়ি খাচ্ছে আর হামিদের স্ত্রীর খাবি খাওয়ার উপক্রম। হামিদের স্ত্রীর নাম রাবেয়া। শ্যামলা গায়ের রং আর পটল চেরা চোখ। এই চোখের মায়ায় পড়েই রাবেয়াকে বিয়ে করতে উঠে পড়ে লেগেছিল হামিদ। সবাই হাসছে আর হামিদ চিন্তিত মুখে বসে আছেন। তিনি জোকসটা বুঝতে পারছেননা। তার অবস্থা দেখে রাবেয়া হাসতে হাসতে জানতে চাইল, বুঝনি তাই না?
:হুম
:হা হা হা এ আর নতুন কি?
আসলেই এটা নতুন কিছু নই। জোকস এর হাসির ব্যাপারটা তিনি ধরতে পারেন না। জোকস শুনে সবাই যখন হাসতে হাসতে পেটে খিল ধরিয়ে ফেলে তখন তিনি ঠান্ডা মাথায় ভাবেন জোকসের হাসির বিষয়টা কি?
অনয় নতুন আরেকটা জোকস বলা শুরু করেছে। হামিদ পূর্ণ মনোযোগ নিবিষ্ট করলেন।
"একদিন এক ভদ্রলোক কিছু ধুমপায়ী নিয়ে জড় হলেন। সবাইকে সামনে নিয়ে তিনি একটি কাচের বোতলে কয়েকটা পোকা ছেড়ে দিলেন। পোকাগুলো বোতলের ভেতর এদিক সেদিক ঘুরছে। ভদ্রলোকের ইচ্ছে ছিল ধুমপানের কুফল কি তা সবাইকে চোখের সামনে দেখানো। ভদ্রলোক এবার বোতলের ভেতর সিগারেটের ধোয়া ঢুকিয়ে বোতলের মুখ এটে দিলেন। খানিক পরে দেখা গেল পোকাগুলোর নড়াচড়া বন্ধ। তিনি নিশ্চিত হলেন সিগারেটের ধোয়ার ক্ষতিকার প্রভাবে পোকা গুলো মরে গেছে। ভদ্রলোক সন্তুষ্ট চিত্তে প্রশ্ন করলেন ,ভাই সব এ থেকে আমরা কি শিখলাম?
উপস্তিত ধুমপায়ীদের মধ্য থেকে একজন বলল, সিগারেট খেলে আমাদের পেটের ভেতরের পোকামাকড় মরে যায়!
যথারীতি রাবেয়া আর কাজের বুয়া খিল খিল করে হাসছে। হামিদ অনেক চেষ্টা করেও হাসির ব্যাপারটা ধরতে পারছেন না বরং তার মাথায় ঘুরছে সিগারেট খেলে কি সত্যি পেটের পোকা মারা যায়?
শুধু যে জোকস বুঝেন না তা না। হামিদ কারো রসিকতা ও ধরতে পারেন না।
হামিদের অফিস সকাল দশটা থেকে। অফিসে টানা দুইদিন দেরী হয়ে গেল। দুই দিনই তিনি অফিসে ঢুকিলেন এগারটার পরে। বস নিজের রুমে ডেকে পাঠালেন হামিদকে।
:স্যার আসব
:হুম আসুন
:স্যার কি আমাকে ডেকেছেন?
:না ডেকে উপায় আছে?দশটায় অফিস,প্রতিদিন অফিসে ঢুকেছেন এগারটার পর। একেবারে দুপুরে খাওয়াদাওয়া সেরে আসলেই তো পারেন?
এরপরের দিন থেকে তিনি সত্যি সত্যি অফিসে আসা শুরু করলেন দুপুরে খাওয়া দাওয়া শেষে। ঠিকই ধরেছেন পাঠক, হামিদ এমনই একজন যিনি সহজে রসিকতা বুঝতে পারেন না। 
কয়দিন ধরে হামিদের মন খারাপ।তার মতে, মন খারাপের কারণ তার অসুখ হয়েছে। এই অসুখের কারণে তার চাকরি যায় যায় অবস্থা। তার অসুখটি হল তিনি মানুষের রসিকতা বুঝেননা। অনেক ভেবেচিন্তে তিনি ডাক্তারের পরামর্শ নেয়ার সিদ্ধান্ত নিলেন।
শুক্রাবার সকাল,
আজ তার মন আরো বেশি খারাপ। অনেক খুজেও তিনি কোন রসিকতা রোগের স্পেশালিস্টের হদিস পাননি। সকালে বাসা থেকে বের হয়ে তিনি গেলেন সবচে কাছের হাসপাতালে। রিসিপশনিস্ট এর কাছ থেকে ডাক্তারের লিস্ট আর শিডিউল এর একটা কপি নিলেন। পুরো কাগজে ওনার সমস্যার সমাধান দিতে পারেন এমন কোন ডাক্তারকে তিনি খুজে পেলেন না। 
শেষে বাধ্য হয়ে রিসিপশনিস্টকে সব খুলে বলতেই মেয়েটা এমন এক ভাব করল যেন কোন পাগলের সাথে এতক্ষণ সময় নষ্ট করেছে৷ আত্মসম্মানে লাগাই চুপচাপ বাসায় এসে বসে আছেন হামিদ। 
হামিদ কম্পিউটার অন করে নেট কানেকশন অন করলেন। নেট ঘেটে জানার চেস্টা করলেন মানুষ কেন হাসে। হাসাটা একটা সাইকোলজিক্যাল ব্যাপার। আমরা তখনি হাসি যখন আমাদের কাছে কোন কিছু কৌতুকপূর্ণ মনে হয়। হামিদ অবাক হয়ে লক্ষ্য করলেন তিনি শেষ কবে হেসেছেন মনে করতে পারছেন না। তবে কি জগতের কোন কিছুই তার কাছে কৌতুকপূর্ণ মনে হচ্ছে না?
হামিদ তার পরিচিত এক কলিগের বাসায় বসে আছেন। হাতে দুইটি সিডি। গত পরশু এই সিডি গুলো নিয়ে গিয়েছিলেন দেখার জন্য। কলিগ যদিও বলেছিলেন সিডিতে বছরের সেরা দুটি কৌতুকপূর্ণ মুভি আছে,মুভি গুলো দেখে হামিদের এতটুকু হাসি পাইনি৷ 
হামিদ এখন কাচাঁ বাজারে। তিনি কাচামরিচের দোকান খুজছেন। কারণ তার কলিগ বলেছেন সিডির ফিল্ম গুলো দেখে যেহেতু হাসি পাইনি সেহেতু শেষ ভরসা হিসেবে টাটকা কাচামরিচ ভেঙ্গে পায়ুপথে লাগিয়ে দেখতে,যদি কাজ হয়। বাড়িতে কাচামরিচ আছে কিনা হামিদ জানেন না তাই কাঁচাবাজার চলে এসেছেন কাচামরিচ কিনতে।

