আমি কেন নাস্তিক না,আমি কেন মুসলিম_ 


পৃথিবীতে শান্তি কখনো ছিল কিনা জানি না তবে শান্তি আর কখনো ফিরে আসবে না। শান্তি ফিরে আসবেনা কারণ পৃথিবীময় অহরহ ধর্ম আর কোন না কোন ভাবে এই ধর্ম গুলো পরষ্পরের সাংঘর্ষিক। দেখা যাচ্ছে যে ধর্ম যত বেশি প্রবীণ সেই ধর্মের ফাক ফোঁকর আর কুসংস্কার এর পরিমাণ ও তত অসীম। সবচেয়ে নিকৃষ্টতম ব্যাপার হচ্ছে অন্য ধর্মাবলম্বীদের পরিচয় করানো হয় আমাদের শত্রু হিসেবে। 
তবে,
তবে কি ধর্ম ত্যাগী হব?
নাস্তিক হয়ে যাব?
মানবতার ধর্ম বেছে নেব?
মানবতার কথা ধর্ম গ্রন্থ গুলোর চেয়ে বেশি যুক্তিক ভাবে কেউ বলতে পারে এটা অবিশ্বাস্য। মানুষ যখন কিছু বলে তখন নিজের সার্থের কথা সবার আগে ভাবে,মানবতা অনেক পরের ব্যাপার। আর কতটুকু জ্ঞানী হলে একজন মানুষ নাস্তিক হয় তা জানতে আমার অনেক দেরী। আমার জং ধরা মস্তিষ্ক যা বলে,বেচেঁ থাকার জন্য অক্সিজেন যতটা প্রয়োজন সুন্দর ভাবে বেচেঁ থাকার জন্য ধর্ম ও ঠিক ততটা প্রয়োজন।
তবে,
তবে কোন ধর্মটা বেছে নেব?
আমার মত চারলাইনের ব্লগ লেখা কারো কথায় আপনি ধর্ম বেছে নেবেন না তা আমি জানি। তবু ছোট্ট একটা উদাহরণ রেখে যাই,
"ইন্টারনেট ব্রাউজার" সবারই আছে। যদি না থাকে তবে এই লেখাটা কিভাবে পড়ছেন?একটা ব্রাউজারের অনেকগুলো ভার্সন থাকে আর আমরা লেটেস্ট ভার্সনটাই ব্যাবহার করি এবং ব্রাউজার কতৃপক্ষ আমাদের লেটেস্ট ভার্সন ব্যাবহার করতে সাজেস্ট করে। কারণ নতুন ভার্সনে আগের ভুল ত্রুটি সারিয়ে নতুন নতুন ফিচার দেওয়া হয়।
আপনার গায়ের কাপড়টা লেটেস্ট, ফোনটাও যুগ উপযোগী, পিসিকে আপগ্রেড করেছেন কিংবা করতে চাচ্ছেন সর্বশেষ প্রযুক্তি দিয়ে, পিসি/ফোনের ব্রাউজার এর ভার্সনটাও লেটেস্ট তবে আপনার ধর্মটা কেন ভুলে ভরা আর ঘুনেধরা??
ধর্ম নিয়ে একজন সাধারণ ধর্মালম্বীর চেয়ে বেশি জ্ঞাত একজন নাস্তিক। সেই নাস্তিকদের মতে সবচেয়ে আধুনিক এবং আপগ্রেডেড ধর্ম "ইসলাম ধর্ম"
আপনি যখন একজন মানুষ,বুদ্ধি হওয়ার পর আপনার প্রথম জানার বিষয়টা হল কে আপনি?কি আপনার পরিচয়? কেন এসেছেন এই পৃথীবিতে?
পুরু বিশ্বকে হাতের মুঠোয় এনে দেওয়া বিজ্ঞানের এই বিষয়ে সুস্পষ্ট কোন ব্যাখ্যা নেই যে ব্যাখ্যা শুনে আপনার আত্মার শান্তি মিলবে। এই প্রশ্ন গুলোর উত্তর খুজেঁ খুজেঁ যখন আমি উন্মাদ প্রায়,তখন কুরআন বলছে:
তিনি (আল্লাহ) মানুষ এবং জ্বীন জাতিকে সৃষ্টি করেছেন তার ইবাদতের জন্য। তিনি সৃষ্টি করেছেন জীবন এবং মৃত্যু সুতরাং যে জন্ম নিয়েছে তাকে অবশ্যই মৃত্যুর স্বাদ নিতে হবে। তিনি শপথ করেছেন ইহকাল (এই জন্মে) যারা পূণ্য করবে তারা পরকালে (মৃত্যুর পরের জগত) জান্নাত পাবে আর যারা পাপী তাদের নিক্ষেপ করা হবে জাহান্নাম/নরকে।
আমার আত্মার শান্তি মিলল আর আমি ব্রত হলাম পূণ্য অর্জনে।

