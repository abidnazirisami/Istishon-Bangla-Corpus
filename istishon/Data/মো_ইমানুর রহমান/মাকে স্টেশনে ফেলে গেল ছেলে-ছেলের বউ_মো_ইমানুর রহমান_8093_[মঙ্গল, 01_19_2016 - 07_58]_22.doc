মাকে স্টেশনে ফেলে গেল ছেলে-ছেলের বউ


সংসারে বৃদ্ধ মা বোঝা হয়ে
গেছেন। বাড়তি খাবারের চাহিদা মেটাতে হয় তার জন্য।
তাই মাকে সংসার থেকে বের করার পরিকল্পনা করে
ছেলে-ছেলের বউ। পরে বুড়ো মাকে
রেলস্টেশনে ফেলে রেখে আসে ছেলে-বউ
মিলে। রেলস্টেশনেই কেটে গেছে পাঁচ মাস।
ঘটনাটি ঘটেছে ভারতে। একদিন মাকে নিয়ে
ছেলে আর ছেলের বউ বের হন। ডায়মন্ড
হারবার রেলস্টেশনে মাকে বসিয়ে খাবার আনার
কথা বলে যান ছেলে আর ছেলের বউ। সেই
যে গেছে আর ফিরে আসেনি তারা। দিন সপ্তাহ
করে পাঁচটি মাস কেটে গেল ওই বৃদ্ধ মায়ের
রেলস্টেশনে। এখনো মা আশায় আছেন
ছেলে একদিন এসে নিয়ে যাবে তাকে।
রাত কাটে স্টেশনেই ওই বৃদ্ধার। মানুষের কাছে
ভিক্ষা চেয়ে সামান্য কয়েকটা টাকা মেলে। তা
দিয়েই খাবার কিনে খান। সারা দিন লজ্জায় মাথা নিচু
করে রাখেন। নীরবে অপেক্ষা করেন
ছেলের জন্য।
তথ্যসূত্র : ২৪ ঘণ্টা অনলাইন।

