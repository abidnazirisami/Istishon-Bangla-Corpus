সাথেই আছি সাথী নই 


সাথেই আছি সাথী নই
-------------মো.ইমানুর রহমান ৷
আকাশ আমার যান্ত্রিক জানালায়,
শুভ্র-নীল গীটারের তারে;
আলতো ছোঁয়া- হৃদয় ৷
মধুময় সুরের অমূর্ত মূর্ছনা- 
প্রশ্নবোধক!
কিছু মুহূর্ত আপেক্ষিকতার সংজ্ঞায় গতিশীল।
গতিময় আমার হারিয়ে যাওয়ায় স্থিতির আশ্রয় নেই।
থিতু হতে নেই অগম পারের প্রতিক্ষায়।
অভিসার হউক অসম।
সাম্যতার গন্ডিতেই বড্ড দ্বন্দ।
এখনো সাথেই আছি,
তবে সাথী নই।
*কবিতা ইমানুর রহমানের "আমি কষ্টের কথা বলছি"-নামক কাব্যগ্রন্থ থেকে নেওয়া হয়েছে ৷

