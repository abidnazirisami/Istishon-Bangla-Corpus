মর্গে পড়ে আছে অজ্ঞাতপরিচয় দুই যুবকের মৃতদেহ


দুইদিন ধরে গাইবান্ধা সদর
আধুনিক হাসপাতালের মর্গে পড়ে আছে
অজ্ঞাতপরিচয় দুই যুবকের আগুনে পোড়া
মৃতদেহ।
শুক্রবার (২২ জানুয়ারি) বিকেল পৌনে ৪টা
পর্যন্ত তাদের কোনো পরিচয় মেলেনি।
এর আগে বৃহস্পতিবার (২১ জানুয়ারি) সকাল
৯টায় জেলার গোবিন্দগঞ্জ উপজেলার
কাটাখালি ব্রিজ এলাকায় করতোয়া নদীর
তীর থেকে তাদের মৃতদেহ উদ্ধার করে
পুলিশ।
গোবিন্দগঞ্জ থানার ভারপ্রাপ্ত কর্মকর্তা
(ওসি) মোজাম্মেল হক জানান, দুই যুবকের
বয়স ২২-২৫ বছর হবে। দুর্বৃত্তরা তাদের
বাইরে থেকে এনে হত্যার পর পরিচয়-
আলামত নষ্ট করার লক্ষে উভয়ের মাথা
থেকে হাঁটু পর্যন্ত পুড়িয়ে দিয়েছে।
তিনি আরও জানান, নিহতদের পরিচয়
শনাক্তের জন্য প্রচেষ্টা অব্যাহত আছে।
পরিচয় পাওয়া না গেলে স্বেচ্ছাসেবী
সংগঠন অঞ্জুমান মফিদুল ইসলামের
মাধ্যমে মৃতদেহ দাফন করা হবে।
এ ঘটনায় গোবিন্দগঞ্জ থানার উপ-
পরিদর্শক (এসআই) আলতাফ হোসেন বাদী
হয়ে বৃহস্পতিবার রাতেই একটি হত্যা
মামলা দায়ের করেছেন বলে জানান ওসি।

