কয়লা - পারমাণবিক বিদ্যুৎ চাইনা। সমাধান কি_


শক্তি ব্যবহারের যতগুলো রূপ আছে (আলো,তাপ, শব্দ, চৌম্বক, যান্ত্রিক, বিদ্যুৎ, রাসায়নিক) তার প্রায় সবই তাপ উৎপাদনেরসাথে সম্পর্কিত। আর পৃথিবীতে তাপের একমাত্র উৎস হল সূর্য। এক অর্থে মানুষ যে সৌরশক্তির ব্যবহার করছে তার সবচেয়ে বড় প্রমান হল মানুষ বেঁচে আছে। কিন্তু পুরো মানবজাতি সৌর শক্তিকে যতভাবে ব্যবহার করতে পারতো তার খুব ক্ষুদ্রতম অংশও করছেনা।
তাপ কে মূল শক্তি হিসেবে পুঁজি করে বিদ্যুৎউৎপাদন করা হয় বটে, গ্রাহক পর্যায়ে উৎপাদিত বিদ্যুৎকে ব্যবহার করে তাপ উৎপাদন সহ করা হচ্ছেনা এমন কাজখুঁজে বের করা মুশকিল। সুতরাং বিদ্যুৎ আমাদের লাগবে। তা হোক জীবনের মান উন্নয়নেরজন্য কিংবা কলকারখানার উৎপাদনশীলতা বজায় রাখা, বৃদ্ধি করা কিংবা ক্রমবর্ধিতনগরায়নের জন্য।
সৌর শক্তির ব্যবহারকরে বিদ্যুৎ উৎপাদন করাটা নতুন কিছু নয়। দেশের অনেকাংশের মানুষই সোলার হোম সিস্টেমব্যবহার করছেন বা করতে দেখেছেন। সোলার পাওয়ারের সাহায্যে বাতি, ফ্যান, টেলিভিশন,ফ্রিজ থেকে শুরু করে মোটর চালিয়ে পানি তোলার কাজ করা যাচ্ছে অনায়াসেই। প্রযুক্তিটিমোটামুটি পরিচিত। সোলার সেলের সাহায্যেঘড়ি, ক্যালকুলেটর, খেলনা চালায়নি এমন মানুষ এই প্রজন্মে খুঁজে পাওয়া মুশকিল হবে।দিনে দিনে সৌর শক্তি ব্যবহারের বিভিন্ন ধরন এবং নানান প্রযুক্তির আগমনের ফলে এরব্যবহারের ক্ষেত্র ক্রমেই বেড়ে চলেছে। বর্তমানে উড়োজাহাজ, ভু-উপগ্রহ, সামুদ্রিকপ্রমোদতরী, রেসিং কার থেকে শুরু করে গার্হস্থ সমস্ত প্রয়োজনে যে বিদ্যুৎ, তাপ অথবাযান্ত্রিক শক্তি দরকার তা সৌরশক্তির সাহায্যে উৎপাদন করা যাচ্ছে।
সৌর শক্তিকেবিদ্যুৎ শক্তিতে রূপান্তরের যান্ত্রিক দক্ষতা বৃদ্ধি পেলে বাণিজ্যিক ভাবে তো বটেই শিল্পকল-কারখানার বিপুল পরিমান উৎপাদন সৌরশক্তি নির্ভর হয়ে পড়াটা সময়ের ব্যপার। এককভাবেসৌর শক্তি পৃথিবীর তাবৎ বিদ্যুৎ শক্তির চাহিদা মেটাতে পারে। কারন শুধু মাত্র একবছরে যে পরিমান সৌরশক্তি পৃথিবীতে আসে তা দিয়ে সারা পৃথিবীর বর্তমান চাহিদাঅনুযায়ী ৮০০০ বছর চলবে। সেটা পুজিবাদি অর্থনীতির যে বিশ্বব্যবস্থা তার প্রয়োজনেরঅতিরিক্ত উৎপাদন এবং ভোগের হিসেবকে বিবেচনা করেই। যদি বিশ্বব্যপি এই প্রয়োজনহীনঅতি উৎপাদনশীলতা এবং ভোগ না থাকে তাহলে এই ৮০০০ বছর নিশ্চিতভাবেই ১১০০০ থেকে ১২০০০বছরে গিয়ে ঠেকবে। ১৯৯৮ সালের উৎপাদন এবং ভোগ আমাদের যে পরিমান বিদ্যুৎ খরচ করায়তার হিসেবেই সূর্য থেকে পৃথিবীতে আসা এক বছরের সৌরশক্তি দিয়ে ১১০০০ বছর চলা সম্ভব। 
সারা পৃথিবীতে প্রতি বর্গমিটারে গড়ে ১০৬৫ ওয়াটেরসমপরিমান সৌরশক্তি আসে। আর বর্তমানে ২০% যান্ত্রিক দক্ষতার সোলার প্যানেল বাজারেপাওয়া যাচ্ছে। এই দুটি তথ্যই বাংলাদেশে সৌরশক্তির সম্ভাবনা বুঝতে সাহায্য করবে। বাংলাদেশ ২০.৩০ থেকে২৬.৩৮ ডিগ্রী উত্তর অক্ষাংশ এবং ৮৮.০৪ থেকে ৯২.৪৪ ডিগ্রী পূর্ব দ্রাঘিমাংশেঅবস্থিত। যা সৌরশক্তি থেকে বিদ্যুৎ উৎপাদন করার জন্য অত্যন্ত সুবিধাজনক ভৌগলিকঅবস্থান। সৌরশক্তি থেকে বিদ্যুৎ উৎপাদনের জন্য কিছু কিছু ব্যাপার খুবগুরুত্বপূর্ণ। যেমন প্রতি বর্গমিটারে কি পরিমান সৌরশক্তি আসে এবং বছরে কত দিননিশ্চিতভাবে এই শক্তি পাওয়া যায়, আকাশ কি পরিমান পরিস্কার থাকে এবং দিনের উজ্জ্বলঅংশের গড় দৈর্ঘ্য কত। এখানে বছরে ৩০০ দিন প্রতি বর্গমিটারেগড়ে ৩৫০০ থেকে ৬৫০০ ওয়াটের সমপরিমান সৌর শক্তি আসে। ক্লিয়ারিং ইনডেক্স বাদিনেরবেলা আকাশ কতটা পরিষ্কার থাকে তাকে ০ থেকে ১ এর মধ্যে সুচক দ্বারা প্রকাশ করাহয়। সেই ক্লিয়ারিং ইনডেক্স অল্প কিছু দিন বাদ দিয়ে বছরের বেশিরভাগ সময় ০.৫০ থেকেশুরু করে এর উপরে থাকে। কার্যকর দিনের দৈর্ঘ্য জুন থেকে সেপ্টেম্বর পর্যন্ত একটুকম থাকে কিন্তু সেটাও যথেষ্ট।
বাংলাদেশ প্রাকৃতিক ভাবে সৌরশক্তিউৎপাদন ও ব্যবহারের জন্য পৃথিবীর অন্য অনেক দেশ থেকে সুবিধাজনক স্থানে আছে। ষ্টুটগার্ট, নুরেমবার্গ, ফ্রেইবার্গ, মিউনিখ,ফ্রাঙ্কফুট, ওলডেনবার্গ, হামবুর্গ, ড্রেসডেন, বার্লিন, ডর্টমুণ্ড, এসেন, ডুইসবার্গ,ডুসেলডর্ফ, হ্যানোভার, ওসনাব্রুক, কোলন্ এই জায়গাগুলো পুরো জার্মানির প্রতিনিধিত্বকরে। দেখা যাচ্ছে বাংলাদেশের সর্বনিন্ম সৌর বিকিরণ জার্মানির সর্বোচ্চ সৌরবিকিরনের চেয়েও বেশী এবং বাংলাদেশের সর্বোচ্চ সৌর বিকিরণ জার্মানির সর্বোচ্চ সৌরবিকিরনের দ্বিগুণের সমান। জার্মানির সর্বোচ্চ কার্যকর দিনের দৈর্ঘ্য ৫ ঘণ্টা ১২মিনিট/ যা বাংলাদেশের শীতকালের কার্যকর দিনের দৈর্ঘ্যের সমান।
যেখানে বাংলাদেশের তুলনায়এতো দুর্বল সৌর বিকিরণ এবং কার্যকর দিনের দৈর্ঘ্য নিয়ে জার্মানি উইন্ড এবং সোলারপাওয়ারের বিনিয়োগ বাড়িয়ে পারমাণবিক বিদ্যুৎ কেন্দ্র বন্ধ করে দেয়ার পথে সেখানে এতোভাল অবস্থানে থেকেও বাংলাদেশের কেন বিদ্যুৎ সমস্যা সমাধান করার জন্য উত্তরবঙ্গ,সুন্দরবন ধ্বংস করে কয়লা, দেশের মানুষের কষ্টার্জিত টাকা দিয়ে কুইক রেন্টাল, আরব্যপক বিশাল মানবিক ও পরিবেশ বিপর্যয়ের ঝুকি নিয়ে পারমাণবিক বিদ্যুৎ কেন্দ্র করতেহয় সেটা একটা বিরাট রহস্য।
উদাহরন হিসেবে ঢাকা শহরের কথা বলা যায়। ঢাকা শহরের ২০০০মেগাওয়াটের চাহিদার বিপরীতে এখানে সরবরাহ করা হয় ১০০০ থেকে ১২০০ মেগাওয়াট বিদ্যুৎ। এই ১২০০ মেগাওয়াটের ৪৫ ভাগ খরচ হয় আবাসিক এলাকায়।৪৬ ভাগ কল কারখানায়, ৭ ভাগ বাণিজ্যিক এবং ২ ভাগ অন্যান্য খাতে। ঢাকা শহরের সিটি কর্পোরেশনের আওতায় থাকা ১৩২ বর্গকিলোমিটার যায়গার কংক্রিটের দালানগুলোর অব্যবহৃত ছাদের পরিমান যদি ১.৩২ বর্গকিলোমিটারও হয় (প্রকৃত পরিমান এর চেয়ে অনেক অনেক বেশী), তাহলে বর্তমানে বাজারেপ্রচলিত ২০% যান্ত্রিক দক্ষতার সোলার প্যানেল ব্যবহার করে ১১০০ মেগাওয়াট বিদ্যুৎউৎপাদন করা সম্ভব। একই হিসেব চট্টগ্রাম, রাজশাহী, খুলনা, সিলেট সহ সব শহরের জন্যইকরা সম্ভব।এভাবে পুরো দেশের মোট উৎপাদিত বিদ্যুতের যে ৬৩ ভাগ আবাসিক, বাণিজ্যিক,কৃষি ও অন্যান্য খাতে এবং খরচ হয় তারপুরোটা অথবা বেশ কিছু অংশ সোলার পাওয়ার থেকে এখনই পাওয়া যেতে পারে। কারন সব শহরেই দালানআছে। দালানের অব্যবহৃত ছাদও আছে।
অনেকেই প্রশ্ন তুলতে পারেন যে শহর এলাকায় পরিবারগুলোর মধ্যে ফ্রিজ, ওভেন, শিততাপ নিয়ন্ত্রন যন্ত্রের মত বেশী পাওয়ারের যেযন্ত্রগুলো আছে সেগুলো সোলার পাওয়ারে চলার মত প্রযুক্তি এখনো অত প্রচলিত নয়, রাতেরবেলা সোলার পাওয়ার পাওয়া যায়না, ছাদগুলোও হয়ত সোলার প্যানেল বসানোর মত নয় কিংবাব্যাপক হারে সোলার পাওয়ার ব্যবহার করার জন্য অর্থনীতি, সমাজ প্রস্তুত নয়।পরীক্ষাগারে সোলার পাওয়ারের বর্তমান সর্বোচ্চ যান্ত্রিক দক্ষতা ৩৩%। যা যেকোনো ফসিল ফুয়েলেরমাধ্যমে বিদ্যুৎ উৎপাদনের যে যান্ত্রিক দক্ষতা তার চেয়ে বেশী। এই ক্ষমতা প্রতিবছরই বাড়ছে। সোলার পাওয়ার ব্যবহার করার জন্যসম্পর্কিত যন্ত্রাংশ যেমন ব্যাটারি, চার্জ কন্ট্রোলার, ইনভারটার এগুলোর যান্ত্রিকদক্ষতাও বাড়ছে। সেকারনে এটা আশা করা যায় যে প্রযুক্তির অগ্রগতির সাথে সাথে এই সবসমস্যাও হারিয়ে যাবে।
যদি সদিচ্ছা থাকে এবং সঠিক পরিকল্পনা করে তা বাস্তবায়নকরা যায় তাহলে এসব সমস্যার কার্যকর সমাধান করা সম্ভব। এখন রাষ্ট্র ক্ষমতায় বার বার আসা আওয়ামী, বিএনপি সরকার গুলোর সেই সদিচ্ছা এবং দেশপ্রেম আছে কিনা সে বিচার নিশ্চয়ই এদেশের মানুষ করবে। কিন্তু বিদ্যুতের দরকার এবং আমাদের কয়লা - পারমাণবিক শক্তি ব্যবহার করা ছাড়া কোন বিকল্প নেই এসব কথা বলে শাসক শ্রেণীর স্বার্থ রক্ষার প্রজেক্ট বাস্তবায়ন করার যে অপচেষ্টা তা জান দিয়ে হলেও এদেশের মানুষ প্রতিরোধ করবে। বাংলাদেশ অবশ্যই নাইজেরিয়া হবেনা। 

