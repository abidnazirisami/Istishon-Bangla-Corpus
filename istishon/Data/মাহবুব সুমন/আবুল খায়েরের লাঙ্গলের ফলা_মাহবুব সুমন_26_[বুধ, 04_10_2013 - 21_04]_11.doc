আবুল খায়েরের লাঙ্গলের ফলা


এক
বাপের হাত ধরে ছোট্ট আবুল খায়ের দুইমাইল পায়ে হাইটা হরিনারায়ণপুর হাইস্কুলে আসল। হেডমাস্টার সাহেবেরমত পাওয়া গেলে আজকাই তার স্কুল শুরু হইব। পাঁচ বছরের গায়ে গতরে দেখতে আরও ছোট আবুল খায়েররেদেইখা হেডমাস্টার সাহেব তো ভর্তি করতেই চায়না। শেষে গাদাখানেক অক্ষর জ্ঞানের পরিচয় দিতে পারায় কপাল খুলল। আবুল খায়ের হরিনারায়নপুর স্কুলেরক্লাস ওয়ানের ছাত্র। ক্লাসে যতটা মনযোগী তার চেয়ে বেশী মনোযোগবাড়ি থেকে আসা যাওয়ার সময় দুই মাইল করে চার মাইল রাস্তার আম, তাল, নারকেল, ডেউয়া গাছেরনিরীহ ফলগুলোর দিকে। বাড়ির কাছের খাল পার হইতে হয় আদুর নৌকাতে কইরা। আদু টাকানেয় না। গরিবের পোলা লেখাপড়া করতাসে, বিনা পয়সায় খাল পার কইরা দিলে আল্লাহখুশি হইব। কে একজন একবার আদুরে কইসিল আমাগো নবীজি কইয়া গেছেন জ্ঞান অর্জনেরজন্য প্রয়োজনে চীন যাইতে। আদুর চোদ্দ পুরুষের কেউ স্কুলে যাইতে পারেনাই। তাইআবুল খায়েররে নৌকায় তুলে আল্লাহর খুশি ছাড়াও আদুর এক রকমের তৃপ্তি হয়।
ইউনিয়নের প্রেসিডেন্টের নাম বসুমিয়া। মানুষে তারে চাঁদ তারা বসু নামে চিনে। ধর্মের ভিত্তিতে দেশভাগ হইয়া যখন পাকিস্থান নাম নিল তখন বসু মিয়া অনেক মিছিল মিটিং করসিল।সেই থেকে মানুষ তারে চাঁদ তারা বসু নাম দিয়া দিল। চাঁদ তারা বসু বড় ধার্মিকলোক। তার মত সজ্জন এলাকায় পাওয়া মুশকিল। মাথায় সবসময় জিন্নাহ টুপি থাকে। ধপধপেসাদা এক নম্বর টরের কাপড়ের পাঞ্জাবি আর তিন টাকা দামের মেহেঙ্গা লুঙ্গি ছাড়াপরেনইনা। সকাল বেলা পোলাপানের দল মক্তব থেকে আমপারা পড়ে বাইর হইলে মক্তবের দরজায় তারাচাঁদ তারা বসু মিয়ারে দেখতে পায়। চোখে মুখে খুশির দীপ্তি নিয়া মেহেদি লাগানো দাড়িতেহাত বুলাইতে বুলাইতে বসুমিয়া তাগো দিকে চাইয়া থাকে। যাক কিছু পোলাপান ঠিক লাইনে আছে।এদিকে আবার শোনা যায় হারিসের চ্যাংড়া পোলাটা নাকি স্কুলে যায়। দুনিয়াটা যেদিন দিন কই যাইতাসে। হারিসরে পাইলে একটু নসিহত কইরা দিতে হইব। কদম ফেলতে ফেলতেবসুমিয়া পশ্চিম দিকে হারিসের বাড়ির দিকে আগায়। পথের মধ্যে হারিসের সাথে দেখা হইয়াগেল।
আসসালামুয়ালাইকুম। কিরে হারিস এত সকালবেলা কই যাস? 
থতমত খেয়ে হারিসও কইয়া বসল আসসালামুয়ালিকুম।এই মানুষটার আগে কেউ তারে সালাম দিতে পারেনা।
হাজী সাব একটু হাঁটতে বাইর হইসি। ফজরের নামাজের পর আর ঘুম ধরেনা। আপনের শরীরটা ভাল?
বসুমিয়া তার লম্বা একহারা গড়নের শরীর নিয়া তীক্ষ্ণ চোখে হারিসের দিকে চাইয়া রইল। জবাব না দিয়া একটা হাত হারিসের বাম কাঁধে রাইখা কইল নিজে ভাল চললে হইব? বালবাচ্চাগুলারেও তো রাস্তা দেখাইতে হইব।
হারিস এই কথার মর্ম বুঝল না। বুঝারকথাও না। উপরন্তু বসুমিয়া তার কাঁধে হাত রাখসে, ভক্তিতেকৃতজ্ঞতায় গলে গিয়ে তার মনে হইতে থাকল বাম পাশটা বেহেশতে না গিয়াই পারেনা। আর বামপাশবেহেশতে গেলে কি শরীরের বাকী অংশ ফালাইয়া যাইব!
বসুমিয়ার হঠাৎ হারিসের বাড়িতে শুটকিরভর্তা আর লাল আটার রুটি দিয়া নাস্তা করার শখ হইল। হারিসকৃতজ্ঞতায় পারলে কেঁদে ফেলে। এমন একজন লোক তার কাঁধে হাত দিয়া হাঁটে আবার তার বাড়িতেনাস্তা খাওয়ার ইচ্ছা পোষণ করসে, সমাজে হারিসের মান সন্মান অনেক বেড়ে গেল। যদিও হারিসেরবাড়িতে আটা নাই। তারা আটা খায় না। আটা খায় বড়লোকেরা।
লাল আটার রুটি চিবাইতে চিবাইতে চাঁদতারা বসুমিয়া হারিসের বউ বাচ্চার খবর নিল। পর্দার আড়াল থেকেহারিসের বউটা চিকন স্বরে বলে উঠল মামা আমার পোলাপানগুলারে একটু দোয়া কইরা দেন।কোন রক্তের সম্পর্ক নাই। তবু তিনি বসুমিয়ারে মামা ডাকেন।
বসুমিয়া সেই চিকন স্বরের জবাবে কইল, পোলাপানগুলারে তো দেখলামনা। হারিস শশব্যস্ত হয়ে তার বড় পোলাটারে নিয়া আসল। বলল আবুলখায়েররে হরিনারায়ণপুর স্কুলে দিসি। দোয়া কইরেন। 
বসুমিয়া তার সফেদ ডান হাতটা আবুলখায়েরের মাথায় রেখে বলল লেখাপড়া কইরা অনেক বড় হন। আল্লাহপাক আপনারেজ্ঞান দিক। যাতে আপনি আল্লাহর সেবা করতে পারেন, এই দেশের সেবা করতে পারেন। তো বাবাআজকে নামাজ পড়সেন? নামাজ কালাম নিয়মিত পইড়েন। হিন্দুর স্কুলে পইড়া এসব ছাইড়াদিয়েননা। সব রাস্তার সেরা রাস্তা আল্লাহর রাস্তা। এইটা ভুইলেননা। শিশুদের বসুমিয়াআপনি সম্বোধনে কথা বলেন এটা সবাই জানে।
যাওয়ার সময় বসুমিয়ার হাতে হারিস তার বউয়ের পালা কয়দিন পরেই ডিম দিব এরকম একটা মুরগি আর গাছেরসবচেয়ে বড় লাউটা তুলে দিল। এমননা যে বসুমিয়ার টাকার অভাব, আবার এটাও নাযে বসুমিয়া তার ভক্তের বাড়ি থেকে ইচ্ছার বিরুদ্ধে কিছু নিয়ে যাচ্ছে।অনেকটা হারিসের মত সমাজের নিচুস্তরের মানুষদের বাড়ির সবচেয়ে ভাল জিনিসটার উপর তারঅধিকার সবচেয়ে বেশী এরকম। এইসব অশিক্ষিত চাষাভুষারা যে তারে দেখলে কিছু তুলে দিতেপারে এটাই তাদের পরম সৌভাগ্য। বসুমিয়া মুরগি আর লাউ নিয়া হারিসরে আরও বেশীকৃতজ্ঞ কইরা গেল। আবুল খায়ের চাইয়া দেখল তার মায়ের কয়দিন পরে ডিম পাড়া মুরগিটাবসুমিয়ার দুপুরের খাবার হইতাসে। তারা বিশেষ উপলক্ষ ছাড়া মুরগি খাইতে পারেনা। বিয়া শাদিরউপলক্ষ হইলে কিংবা রোগ লাইগা কোন মুরগি মইরা যাইতে নিলেই মুরগি জবাই হয়।
দুই
আদুর নৌকাতে খাল পার হইবার জন্য আবুল খায়ের দাঁড়াইয়া রইসে অনেক্ষন হয়। মাথার উপর জ্যৈষ্ঠ মাসের দুপুরের সূর্য আগুন ঢালতাসে। আদুর দেখা নাই। মনেহয় বাড়িতে খাইতে গেসে। পিছনে আসসালামুয়ালাইকুম শুনে ঘাড় ঘুরাইতেই হাজী চাঁদ তারা বসু মিয়ারে দেখা গেল। সালামটা আবুল খায়েরকেই দিসেন। আবুল খায়েরসালামের জবাব দেয়না। কেন জানি এই লোকটারে আবুল খায়েরের সহ্য হয়না। ইস্কুল থাইকা আসলেন? হ।
মাথায় জিন্নাহ টুপি, গায়ে ধপ ধপে সাদা টরেরকাপড়ের পাঞ্জাবিতে কড়া ইস্তিরির ছাপ এই মধ্য দুপুরেও যায়নাই। খালি পরনের দামি লুঙ্গিটার নিচের দিকে একটুখানি মাটি লইগা রইসে। এই সময় খালের অপর পাড়ে আদুর জোরে গলার আওয়াজ পাওয়া গেল। হাজী সাব আইতাসি। একটু খাড়ান। আদু আস্তে আস্তে তার কোশা নৌকাটা নিয়া এই পাড়ে আসল। হাজী সাব উঠেন। আবুল খায়ের একটু পরে যা বাবা। আগে হাজী সাবেরে নামাইয়া দিয়া আসি।
ফেরত আসলে এবার আবুল খায়ের নৌকায় উঠে বসে।
চাঁদ তারা বসুরে যে খাল পার কইরা দিলেন কত দিল?
আদু অবাক হইয়া চাইয়া রইল। কয় কি পোলা। খাল পার হইতে মানুষের কাছ থাইকা এক পয়সা কইরা লয় কিন্তু চাঁদ তারা বসুর কাছ থাইকা টাকা লইব এতো সাহস আদুর কোন দিনও হইবনা। বসু মিয়ারাও টাকা দেয় না। ভাবে আদুরা তারে খাল পার করে এইটাই অগো জীবনের পরম পাওয়া।
ছোট্ট আবুল খায়ের বুঝতে পারেনা তার কাছ থেকেও আদু টাকা নেয় না আবার চাঁদ তারা বসু মিয়ার কাছ থাইকাও আদু টাকা নেয়না। এই দুইটারমধ্যে আসলে কি পার্থক্য। কিন্তু কিছু একটা তার মাথার ভেতর লাঙ্গলের ফলার মত খোঁচাইতে থাকে। সেই খোঁচানির যন্ত্রণা নিয়া আবুল খায়ের আবার পরদিন আদুর নৌকায় খাল পার হইয়া স্কুলে যায়। আবার ফেরত আসে। 
তিন
খাল থাইক্কা গ্রামের ভিতর যে রাস্তাটা ঢুকসে সেইটা বর্ষায় মেলা নষ্ট হইসে। চলাফেরা করা দায়। আবুল খায়েররা কয়জনে মিলা বাড়ি বাড়িচান্দা তুলসে রাস্তাটা ঠিক করবো। রাস্তার কাজ চলতাসে এমন সময় খাল পার হইয়া চাঁদতারা বসু মিয়া আসল। তারে বাড়ি পৌঁছাইয়া দিবার জন্য মন্তার রিকশা সব সময় বইসা থাকে।বসু মিয়া রিক্সায় চাইপা বসলেন। ঠিক যে যায়গাটায় রাস্তার কাজ চলতাসিল সেইখানে আইসা রিকশা থাইমা গেল। মন্তা চিল্লাইয়া উঠল তোরা রাস্তা ছাইড়া খাড়া। হাজী সাব যাইব। সবাইরাস্তা ছাড়লেও আবুল খায়ের রাস্তা ছাড়েনা। নতুন মাটি ফালাইসে রাস্তায়। এখন এখান দিয়া রিক্সা গেলে রাস্তাটা নষ্ট হইব। বসু মিয়ারে কইল আপনে হাইটা বাড়ি যান। আসেপাশের সবাই হায় হায় কইরা উঠল। পোলা কি কয়! চাঁদ তারা বসুর লগে এত বড় বেয়াদপি। দরকার হয় বসু মিয়ারে কোলে কইরা বাড়ি দিয়া আসব তারা। কিন্তু সিক্সে পড়া আবুল খায়ের ঘাড় ত্যাড়া কইরা রাস্তার মাঝখানে খাড়াইয়া থাকে। বসু মিয়ারে আইজকা হাটাইয়াই ছাড়ব।উপায় না দেইখা বসু মিয়া রিক্সা থাইকা নাইমা গেল। কাউরে কিসু না কইয়া হাইটা বাড়ি রওয়ানা হইল। পরে হারিসরে খবর দিয়া কইল তোর পোলাডা বড় বেয়াদপ হইয়া উঠসে। একটু দেইখা রাখিস। হারিস বাড়ি আইসা আবুল খায়েররে দুই গালে কইসা থাপ্পড় লাগাইল। জানস তুই আইজকাকত বড় কাম করসস? কার কাছে মাফ চাইবি? কার কাছে তুই মাফ পাইবি? আবুল খায়ের জবাব দেয়না।
পরদিন স্কুল থাইকা ফিরার পথে আদুর নৌকায় খালপার হইয়া আবুল খায়ের আদুরে জিগায় বসু মিয়া কি গঞ্জে গেসে? সকাল বেলা আদুই বসু মিয়ারে খাল পার কইরা ওই পাড়ে রাইখা আইসে। কইল গেসে। আবুল খায়ের আদুরে কইল আইজকা আইলে তুই নৌকা লইয়া পার কইরা দিবি না। দিলে তোর খবর আছে। বেশ কিছুদিন হয় আদু এই জিদ্দি পোলাটার কথা অমান্য করার ক্ষমতা হারাইসে। নৌকা লইয়া আদু এই পাড়ে বইসা থাকে। অনেকেই আইসা ডাকাডাকি করে। আদু নৌকা লইয়া ওই পারেই যায়না। পাছে আবার বসু মিয়া আইসা হাজির হয়।
বিকাল ঘনাইয়া আসে। অনেক্ষন থাইকাই হালকা বৃষ্টি হইতাসে। খালের অপর পাড়ে চাঁদ তারা বসুর ডাক শোনা যায়। আদুরে........................।।আদুউউউউউউউউউউউ......।।
নৌকা লইয়া আয়।
আদু সাড়া দেয় না।
বাবা আদুউউউউউউউউউউউউউউউউউউউউ। কই গেলিইইইইই। নৌকা লইয়া আয়। আদু যায় না।
এদিকে বৃষ্টির বেগ বাড়তাছে। মনেহয় হালকা ঝড়ের মত হইবো। বসু মিয়া খালের ওই পাড়ে নিরাপদ বোধ করেননা। তাছাড়া বাড়িতে কাজও আছে। এইখানে অপেক্ষা করা দুই দিকেই ক্ষতি। আরও কতক্ষন আদুরে ডাকা ডাকি কইরা ঘটনা বুঝতে পারেন। উপায় না দেইখা পায়ের দামি ইংলিশ সু খুইলা খালে নাইমা পড়েন। ধপধপে সাদা ইস্তিরি করা টরের কাপড়েরপাঞ্জাবি আর তিন টাকা দামের লুঙ্গি ভিজাইয়া সাঁতরানো শুরু করেন। সাঁতরাইয়া খাল পার হইবার পরে এই পারে আইসা আদুর টিকিটারও দেখা পাননা। কিন্তু খাড়াইয়া খাড়াইয়া বৃষ্টিতে ভিজতে থাকা আবুল খায়েরের চোখের দিকেও তাকাইতেও পারেননা।

