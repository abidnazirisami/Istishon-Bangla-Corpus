ছায়া 


তুমি একটা গাঁধা!
- মোটেও না। গাঁধাদের বড় বড় কান থাকে। আমার কান ছোট ছোট। আমি গাঁধা হতে পারিনি। 
তাহলে তুমি একটা গরু!
-মোটেও না। গরু দুধ দেয় আর আমি দুধ খাই।চুকচুক করে দুধ খাই। আমি গরু নই। আমার বাছুর হবার ইচ্ছা ছিলো।
তাহলে তুমি কী?
-আমি মেঘ। আচমকা বৃষ্টি নামাতে পারি।
নামাও তো দেখি কেমন পারো?
-আমি এক ভিন্ন প্রজাতির মেঘ। চোখে বৃষ্টি নামাই। কখনো অকারণে, অনাদরে কিংবা আঘাতে!
আর? আর কী?
-আমি একটা ঘাসের বাচ্চা। সবুজ সবুজ কচি পাতায় রোদ -কুয়াশা হুটোপুটি খেলে যায়। প্রেমিকের হাত কেটে গেলে আমার মাথা ছিড়ে রস লাগিয়ে
দেয় প্রেমিকা 
তুমি আর কী কী? আমাকে বলবে?
-আমি গভীর রাতের পেঁচা।চোখে আমার
ভালবাসার ইনসমনিয়া। সারারাত জাগি। আমার চোখে ঘুম নেই। ঘুমে আমার অরুচি।
বাব্বা! তুমি কীসব যাতা বলছো!
-আমি একটা বাদুড়। ঝুলে থাকি।বাদুড়েরা দেখতে পায়না।ঘামে ঝোল হয়ে যাওয়া লোডশেডিং আমি।
আমি অন্ধ!
হুমম। বুঝেছি তুমি একটা পশু
- আমি পশু । পশুদের কোন দুঃখ নেই। দুঃখ থাকে মানুষের।
তাহলে আমি তোমাকে দুঃখ দেবো। তুমি মানুষ হয়ে যাও প্লিজ
-মানুষ হলে তোমার শরীরে বাসা বানাতাম।আমাদের বাসায় থাকবেনা কোন ফ্রীজ কিংবা এসি। তবুও শীতলতা বেঁচে থাকবে নির্ভয়ে চিরকাল।
 সারাদিন আজ প্রচন্ড ভাপসা গরম ছিলো। গরমের ভাপে শহরের সবচেয়ে আলসে গৃহিণীও আজ দুপুর বেলা ঘুমাতে পারেনি। তবে সন্ধ্যা হওয়ার সাথে সাথে শহরবাসী একটু আশাবাদী হয়ে
উঠেছে। কারণ আকাশে টুকটাক মেঘ ঘুরে বেড়াচ্ছে এখন। যেকোন সময় ঝুপ করেনেমে আসবে বৃষ্টি।
এই আশাবাদী মুহৃর্তে একটি ছেলে ছাদে তার পাশে দাঁড়িয়ে থাকা টিভি এন্টেনাকে জড়িয়ে ধরে কী যেন বিড়বিড় করছিলো। তার চোখে ছিলো কাতরতা আর মুখে সদ্য গাঁজা খাওয়ার বিশ্রী
গন্ধ। তার হালকা মেরুন রঙের শার্টের একটা হাতা একটু ছেঁড়া ।
কিন্তু সে এ সম্পর্কে অবগত নয়।
আমাকে মানুষ করো।
আমাকে মানুষ করো।
আমাকে মানুষ করো।
ছেলেটা চিৎকার করছিলো জোরে জোরে।
সে এন্টেনাকে একটা নারীমূর্তি কল্পনা করে চুমু খাচ্ছিল তীব্র আবেগ সহকারে। হাতদুটো দিয়ে শক্ত করে জড়িয়ে ধরেছিলো আষ্টেপৃষ্ঠে।
কতগুলো শীতল বৃষ্টি ভিজিয়ে দিয়েছিলোতাদের শুভ পরিণয়কে, মিলনকে।একটু দূরেই জানালার পাশে বসে রোমান্টিক কাপলএকসাথে রবীন্দ্রসংগীত গাইছে ভেজা সুরে।দূর থেকে উড়ে আসা বাতাসের শব্দ হারমোনিয়ামের অভাব বুঝতে দিচ্ছেনা।
ভালবাসা বড় অদ্ভুত। মানুষকে পশু বানায়, পশুকে মানুষ।

