নিঃসঙ্গ পরিণতি


যদি হঠাৎ করেই সকাল হত কিংবা বিকেল শেষে ঝুপ করে সন্ধ্যা নেমে আসত প্রকৃতি হয়ত অজান্তেই ভয়ানকভাবে অবসাদগ্রস্ত হয়ে পড়বে। সাতটা বাজলেই সুইচ টেপার মত করে যদি উজ্জল আলো দপ করে নিভে অন্ধকারে বিলীন হয়ে যেত, দিনের কর্মব্যস্ততাগুলোর কোনো হাসিখুশী পরিণতি থাকত না।
সূর্যাস্তের সাথে স্রষ্টার প্রতি কৃতজ্ঞতায় সন্ত্রস্ত হয়ে দিনের শুরু আবার দুর দিগন্তে রক্তিম আলোয় মাখা ক্লান্তির রেশ ধীরে ধীরে নেমে যাওয়াটা জীবনচক্রেরর ফুয়েলস্বরুপ।
ব্যর্থ হয়ে ফেরা মানুষটির জন্য সময়গুলোর খুব প্রয়োজন। হাঁটু ভেঙে পড়ে যাবার আগে আলো আধার এক হয়ে তার কাছে ধরা দিলেই সে আবার দাঁড়িয়ে যেতে পারে। সুইচ টেপার মত করে নিয়মতান্ত্রিক প্রকৃতিতে তাই মানুষের কোনো শ্রেষ্ঠত্ব থাকত না। আবেগ, বিষাদ, ব্যর্থতার মত ব্যপারগুলো হয়ে পড়ত অর্থ হারিয়ে ফেলা কোনো তুচ্ছ বিষয়।
প্রকৃতি এভাবেই আমাদের কাছে গতিশীল। বাঁচার জন্য লক্ষ্যস্বরুপ। আর স্রষ্টার কাছে নত হওয়ার শুরুটাও এখানেই.....

