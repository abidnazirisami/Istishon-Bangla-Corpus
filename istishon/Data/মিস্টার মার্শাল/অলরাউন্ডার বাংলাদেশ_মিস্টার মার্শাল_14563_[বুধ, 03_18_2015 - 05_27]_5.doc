অলরাউন্ডার বাংলাদেশ


জাতি হিসেবে অসম্ভব রকমের কিউট আর প্রচন্ড রকমের জেদী আমরা এই বাঙালি। গত কয়েকদিন থেকে ফেসবুকের কয়েকটি নিউজ পোর্টাল আজব কিসিমের কিছু খবর ছড়িয়ে দিয়েছে যেগুলো পড়ে সাধারণ পাবলিকদের মধ্যে রীতিমত গৃহযুদ্ধ লেগে যাওয়ার মত অবস্থা।অল্পতে বিশ্বাস করে কিছু করার আগে অনেকে ভাবেওনা যে আসলে ঘটনার সত্যতা কতটুকু। 
খবর ১: ১৯শে মার্চ মেলেবোর্নের মাঠে বাংলাদেশ বনাম ইন্ডিয়ার যে ম্যাচ অনুষ্ঠিত হবে সেখানে প্রধানমন্ত্রী শেখ হাসিনা, ১৯৭১ সালের মুক্তিযুদ্ধে ভারতীয় সাহায্যের প্রতিদানস্বরুপ বাংলাদেশ টিমকে হেরে যেতে বলেছে।
খবর ২: আইসিসি ভারতের ক্রিকেট টিমকে সেমিফাইনালে ওঠার পথ সহজ করে দিতে স্পট ও ভেন্যু চেঞ্জ করেছে।
খবর৩: বাংলাদেশ বনাম ভারতের খেলা পরিচালনায় বাংলাদেশ বিদ্বেষী একজন ভারতীয় আম্পায়ার থাকবে যিনি পূর্বে বাংলাদেশের বিপক্ষে ইন্ডিয়ার কোনো খেলায় ম্যাচ ফিক্সিংয়ে জড়িত ছিলেন।
খবর ৪: তামিম ইকবালকে ক্রিকেট দল থেকে সরিয়ে দেয়ার সিদ্ধান্ত নিয়েছে কর্তৃপক্ষ।
অনেকেই এই খবরগুলো পড়ে সত্যতা যাচাই না করেই স্ট্যাটাস দিয়ে, ইভেন্ট খুলে হোমপেজ রীতিমত যুদ্ধক্ষেত্র বানায়ে ফেলছে। বাংলাদেশের আগামী ১৯ তারিখের ম্যাচে কোনো শিডিউল পরিবর্তন করা হয়নি। খেলায় কোন চেঞ্জ আনা হলে সেটা আইসিসির অফিশিয়াল ওয়েবসাইট অথবা বাংলাদেশ ক্রিকেট বোর্ডের ওয়েবসাইট এবং পেজ থেকে আমাদের জানানো হবেই। অযথা মানুষকে উত্তেজিত করার জন্যে দেশীয় কয়েকটা পাকি জারজ আর রেন্ডিয়ার দালালদের কাজকর্ম আমাদের কাছে নতুন না। তাই বলে এত হৈ চৈ করে পক্ষান্তরে ওদেরই পুনরায় এসব কাজ করতে উৎসাহ দেয়াটা একটি বীর জাতির কাছে চরম বোকামি ছাড়া আর কি হতে পারে!
ওরা এগারো জন মাঠে তাদের শেষ রক্তবিন্দু পর্যন্ত দিয়ে খেলবে বলে আমাদের কথা দিয়েছে। ষোল কোটি বাঙালির আশার প্রদীপে ইন্ধন জোগাবে ওরাই। দেশের মধ্যে কে কি গুজব রটালো সেটার দিকে আমরা তাহলে কেন নজর দিব?
বেগম রোকেয়া ঠিকই বলেছিলেন "এ জাতির পক্ষে কাহারো নিকট প্রহারলাভ করিয়া তৎক্ষণাত বাহুবলে প্রতিশোধ লওয়া অপেক্ষা মানহানির মোকদ্দমা করা সহজ"। দেশের মধ্যে সত্যিকার অর্থেই যে ক্রাইমগুলো হচ্ছে সেগুলোর কয়টার বিচারের আমায় হোমপেজ গরম করছি? ভারত কর্তৃক নির্যাতনগুলোরই বা কয়জন কিভাবে বিচার চাচ্ছি!
প্রকৃত প্রতিবাদীদের সংখ্যা এদেশের মোট জনসংখ্যার তুলনায় অনেক কম না হলে এরকমটা হওয়া সম্ভব না। ব্লগাররা সঠিক কোন বিষয় নিয়ে নাড়াচাড়া করলে তারা নাস্তিক হয়ে যায়। অথচ সত্যবচনের পক্ষ নিয়ে তাদের পক্ষে সাফাই গাওয়ার মানুষ সবখানে পাওয়া যায় না। অলস বাঙালির তুচ্ছ বিষয় নিয়ে নাচনাচি করার প্রবণতা এতই বেশী। যে জেদ নিয়ে আমরা এই কাজগুলো করি সেই জেদেই কিন্তু আমরা বাংলাদেশকে এরকম ভয়ংকরভাবে সাপোর্ট করি। অদেখা কিছুর প্রতি বিশ্বাসী হওয়ার প্রবণতা আছে বলেই প্ল্যান করে সবাই একসাথে ফেসবুকের প্রোফাইলে, বাড়ির ছাদে বাংলাদেশের পতাকা ঝুলিয়ে দেই। প্রচন্ড আবেগী আমরা দেশপ্রেমী সংগ্রামীদের দ্বিতীয় উদাহরণ হিসেবে মাশরাফি সাকিব মুশফিকদেন আইডল হিসেবে দেখি।
অর্থাৎ বাঙালি আমরা হাজার গুণে গুণান্বিত। শুধু গুণগুলোকে সঠিকভাবে প্রকাশ করার প্রবণতাটুকু থাকতে হবে। আমাদের টিম বাংলাদেশ যেকোন কিছু ঘটানোর যোগ্যতা রাখে। হয়ত পরবর্তী তিনটি ম্যাচ ঠিকই জিতে শাহজালাল বিমানবন্দরে বিশ্বকাপ নিয়ে নামতে পারবে।
তাই সৃষ্টিকর্তার কাছে সবার প্রার্থনায় বাংলাদেশের কথা থাকুক। 
এই দেশ আমার
আমরাই বাংলাদেশ
#চলো_বাংলাদেশ

