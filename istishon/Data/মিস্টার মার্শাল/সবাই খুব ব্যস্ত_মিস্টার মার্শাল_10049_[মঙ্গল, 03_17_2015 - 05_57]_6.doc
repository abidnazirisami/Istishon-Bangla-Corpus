সবাই খুব ব্যস্ত


ব্যস্ত শহর কখনো স্তব্ধ হয়ে পড়লেও তার
স্বার্থের মাপকাঠিতে এতটুকু ভারের
কমতি হয় না। সবকিছুই তার আপন সত্তায়
ভর করে আগামীর আশায় গতিশীল
থাকে। স্থিরতার শেষ থেকে
উর্ধ্বশ্বাসের শুরু পর্যন্ত কর্মপরিকল্পনাগু
লো অস্তিত্বের পাতায় লিপিবদ্ধ
করে সময়ের সাথে সেগুলোকে মুক্ত
করে দিতে হয়। কেউ হয়ত এজন্যই কারো
জন্যে খুব বেশীক্ষণ থেমে থাকতে
পারে না। নিজের স্বার্থ বয়ে
বেড়াতেই যেখানে হিমশিম খেতে
হয় সেখানে পথের ধারের
কর্মব্যস্ততাগুলো চোখে না পড়াটাই
স্বাভাবিক। একটু থেমে চক্ষু
নিবেশের চেষ্টা করলে নিজের
কাছেই হয়ত তুমি অপদার্থ হতে সক্ষম।
একজন মানুষকে অস্বাভাবিকভাবে
হাঁটতে দেখলে তার দিকে হয়ত
কিছুক্ষণ তাকিয়ে থাকা যায় আগ্রহ
হারিয়ে গেলে অবচেতন মন আবারো
নতুন কোনো ভিন্নতা খুঁজতে থাকে।
পাশের খোলা রেস্তোরায় কেউ
একজন এক হাতের তালু দিয়ে রুটি
ডলে চ্যাপ্টা করছে। গিয়ে কখনো
বলা হয়নি যে কেন তাকে অন্য হাতটি
হারিয়ে অস্বাভাবিকদের কাতারে
দাড়াতে হয়েছে।
গা ঘেষে মানুষটি খুব ভীতসন্ত্রস্থ
মুখে এলোমেলো পায়ে হেটে পার
হয়ে যায়। তাকে জিজ্ঞেস করিনি
কেন সে এত উত্তেজিত।
কোলাহল ছাপিয়ে কারো হঠাৎ
উচ্চস্বরে হেসে ওঠার শব্দ কানে
বাজে।
কখনো শুনি পাতানো ভ্যানে
কাপড়ের ঘেরা হতে আসা
নারীকণ্ঠের চাপা আর্তনাদ, কখনো হুড
তোলা রিকশায় ছায়াদের মৃদু খুনসুটি।
লাশবাহী কোন অ্যাম্বুলেন্সের সুরও
রাস্তার পাশে হকারের তেমন দৃষ্টি
কাড়ে না।
কাগজ কুড়ানো পিচ্চি কালো
মেয়েটার হাসিমুখ দেখে তৃপ্তি
অনুভবের সময়টুকু আজ মূল্যের বিচারে
যুক্তিহীনতায় তুচ্ছ।
পৃথিবী এভাবেই চলমান। সমান ছন্দে
আমরাও তাই আপন পরিক্রমায় বয়ে
চলেছি। আর লক্ষ্য হিসেবে শুধু
স্বার্থটিকে বিলবোর্ডে তুলে
নিজের গন্তব্য করে নিতে হয়েছে।
সময়ের ধারালো আঘাতগুলো নিয়তির
বাস্তব স্বপ্ন হয়ে উঠুক। আর ভাল থাকুক
যত্রতত্র পড়ে থাকা অনুভূতিগুলো।

