জলের তলে ‘সিংহ নগর’


 উপরের ছবিটা চিনের ঝেইজিয়াং প্রদেশের অন্তর্গত ‘কিয়ানদাও হ্রদের’। এটা মানব নির্মিত। তবুও এর সৌন্দর্য দেখে মুগ্ধ না হয়ে উপায় নেই।
এটা এই লেকের কাছাকাছি অবস্থিত জেলেদের গ্রাম।
জেলেদের মাছ ধরা।
জায়গাটা এখন বেড়াতে যাওয়ার জন্যে বেশ বিখ্যাত হয়ে গেছে বলা যায়। ক্যাবল কারের ব্যবস্থাও আছে দর্মনার্তীদের জন্য।
এসব রঙিন মাছও পাওয়া যায় লেকে তবে এগুলো দর্শনার্তীদের দেখার জন্য বিশেষভাবে সংরক্ষিত।
এই দ্বীপটার নাম ‘লাভার্স আইল্যান্ড’।
এতক্ষন দেখা হলো লেকের উপরের অংশ ও আশপাশটা এবার চলুন লেকের পানির নেচের জগৎ থেকে ঘুড়রে আসি। তার আগে সক্ষেপে এর ইতিহাসটা জেনে নেই-এই পানির নিচেই রয়েছে এক নগর ম্যান্ডারিন ভাষায় যার নাম ‘শিচেং’ বাংলায় ‘সিংহ নগর’। অসাধারন সব স্থাপত্য-ভাস্কর্যের নিদর্শন নিয়ে পানির নিচে তলিয়ে যাওয়া শিচেং নগর যেন চীনের একাংশের এক ছোট্ট ‘টাইম ক্যাপসুল’। ১৩৬৮ থেকে ১৯১২ সাল পর্যন্ত রাজত্ব করা মিং এবং কিং সাম্রাজ্যের অসাধারণ সব পাথর-মূর্তি অবিকল দাঁড়িয়ে আছে ১২০ ফুট পানির নিচে। কয়েক শতক ধরে গড়ে ওঠা শিচেং নগরের অবস্থান বর্তমান ঝেইজিয়াং প্রদেশে, সাইহাই থেকে ৪০০ কিলোমিটার দূরে।
নগরের অট্টালিকাগুলোতে পাথরে খোদাই করা সিংহ আর ড্রাগনের মূর্তি, আছে সুসজ্জিত নগর-ফটক, প্রশস্ত সড়কগুলো থেকে বেরিয়ে গেছে একের পর এক খিলান দেওয়া অলি-গলি-পথ। ‘প্রাচ্যের আটলান্টিস’ হিসেবে পরিচিতি পাওয়া ওই নগরের দালানকোঠা সবই ঠিকঠাক, কেবল পানির নিচে তলিয়ে যাওয়ায় সেখানে মানুষ থাকে না। চীনের কিয়ানদাও হ্রদের পানিতে তলিয়ে যাওয়া প্রাচীন শিচেং নগরের কথা জানিয়েছে বিবিসি।
ধারণা করা হয়ে থাকে নগরের রাজপথ আর অট্টালিকাগুলোয় বিশালাকার দারুণ সব সিংহ-মূর্তির কারণেই এই নামকরণ হয়ে থাকতে পারে।
এই নগরটি আসলে তলিয়ে যায়নি একে তলিয়ে দেওয়া হয়ে ছিলো যখন ১৯৫৯ সালে জিন’আন বাঁধ এবং জলবিদ্যুত্ প্রকল্প নির্মাণের সময় সিদ্ধান্ত নেওয় হয়। ওই প্রকল্প বাস্তবায়নের সময় প্রায় তিন লাখ মানুষকে স্থানান্তর করে চীন। সরিয়ে নেওয়া মানুষদের অনেকেরই পূর্বপুরুষেরা কয়েক শতক ধরে বসবাস করছিলেন শিচেং বা সিংহ নগরে।
এটাই সেই জলবিদ্যুত প্রকল্প।
২০০১ সালে চীন সরকারের এক পুরাতাত্ত্বিক অনুসন্ধানের সময় বলা যেতে পারে নতুন করে ‘আবিষ্কৃত’ হয় শিচেং নগর। অনুসন্ধানে দেখা যায় পানির নিচে প্রায় অবিকৃত অবস্থায় রয়ে গেছে এই নগরের দালানকোঠা, স্থাপত্য-ভাস্কর্য। ২০১১ সালে চায়নিজ ন্যাশনাল জিওগ্রাফি পানির তলায় এই নগরের কিছু ছবি প্রকাশ করে। প্রায় আধা বর্গকিলোমিটারের(প্রায় ৬২ টি ফুটবল মাঠের সমান) প্রাচীন নগরটি পানির নিচে প্রায় অবিকৃতভাবে পাওয় যায়।
প্রশস্ত সড়কগুলোতে নানা অলি-গলি-পথ বা অট্টালিকার সামনে আছে ২৬৫টি খিলান দেওয়া ফটক। এসব ফটকে সিংহ, ড্রাগন, আগুন-পাখিসহ নানা পশু-পাখির মূর্তি এবং পৌরাণিক কাহিনির বর্ণনা খোদাই করা আছে। এখানকার কয়েকটি নগর প্রাচীর ১৬ শতকে নির্মিত। গবেষকেরা বলছেন, হূদের পানিতে তলিয়ে যাওয়ার কারণেই হয়তো বাতাস-বৃষ্টি আর সূর্যতাপের ক্ষয় থেকে রক্ষা পাচ্ছে চীনের সিংহ-নগরের স্থাপত্য।
এটা ইদানিং সময়ে আঁকা সিংহ নগরের ছবি।
নিচের সবগুলো ছবি ও ভিডিও পানির তলায় ডুবে থাকা ‘সিংহ নগরের’ বর্তমান সময়ের-








ত্বথ্য, ছবি ও ভিডিও : ইন্টারনেট

