বই মেলায় অভিজিৎ নেই, আক্ষেপও নেই


এই বই‌মেলায় অ‌ভি‌জিৎ রা‌য়ের বই নেই ব‌লে আ‌ক্ষেপ হচ্ছে? বি‌শেষত যেখা‌নে তার রক্ত ঝ‌ড়ে গে‌ছে। আমার আ‌ক্ষেপ নেই। এটাকে আ‌মি বই‌মেলা বলতে অ‌নিচ্ছুক। ট্রল ক‌রে এ বছর অন্য কিছু বলতেও খুব একটা আগ্রহ বোধ কর‌ছি না। সব 'হয়‌তো' কে মা‌ড়ি‌য়ে এটা এখন পু‌রোপু‌রিভা‌বে একটা নগ্ন তামাশা‌কেন্দ্র‌তে প‌রিণত হ‌য়ে‌ছে। লেখক‌দের প্র‌তি কোনো অসম্মান না ক‌রেই কথাগু‌লি বল‌ছি।

আমরা বই‌মেলা চলার বোধন নি‌য়ে বিরক্ত প্রকাশ কর‌ছি। আমি বল‌ছি, আমরা অপমা‌নিত হ‌চ্ছি। কে‌নো হ‌চ্ছি? কারণ আমরা নি‌জে‌দের অপমা‌নিত হ‌তে দি‌চ্ছি। আমাদের রয়ে‌ছে অর্থলাভ এবং প্রচারলাভ। এ দুটো লাভকে মো‌টেও নেতিবাচক দৃ‌ষ্টি‌তে দেখ‌ছি না। কিন্তু হৃৎ‌পিন্ড যখন উৎপাটন হ‌তে থা‌কে তখন এসব লাভালা‌ভের বিষ‌য়ে একটু সতর্ক হওয়া প্র‌য়োজন।
এই বই‌মেলা নিছক ব্যবসা নয়। এর একটা ঐ‌তিহ্য র‌য়ে‌ছে। আবার এও ঠিক যে ব্যবসার বিষয়‌টিকে উড়ি‌য়েও দেয়া যায় না কারণ উ‌ল্লেখ‌যোগ্যসংখ্যক লেখক বই লি‌খে থাকেন বই‌মেলা‌কে উ‌দ্দেশ্য ক‌রেই। প্রকাশকরা বই প্রকাশ ক‌রে নিজের প্রকাশনার সমৃ‌দ্ধি বৃদ্ধি এবং অর্থলাভ দু‌টি উদ্দেশ্যই বাস্তবায়ন ক‌রেন এ বই‌মেলা‌কে কেন্দ্র ক‌রেই। এ‌টি এক‌টি মিলন‌মেলাও।
‌তো নিজে‌দের প্রচার, সমৃদ্ধিলাভ, অর্থলাভ সব য‌দি ঠিক রাখ‌তে চাই তো সরকা‌রের নিয়মনী‌তি মেনেই কর‌তে হ‌বে। সরকা‌রের সিদ্ধান্ত‌কে মা‌ড়ি‌য়ে বই প্রকাশ বা বি‌ক্রি কো‌নো‌টিই সম্ভব নয়। বই‌য়ে এমন‌কিছু থাকা যাবে না যা স‌রকা‌রের বা বি‌শেষ কোনো একটা অন্ধকারাচ্ছন্ন গোষ্ঠির পছন্দ নয়। তারমা‌নে সরকার বল‌তে আমরা যা বু‌ঝি স‌রকার আস‌লে তা নয়। মূলত ক্ষমতার ভে‌াগদখল বজায় রাখ‌তে বি‌শেষ গোষ্ঠির কা‌ছে বন্ধক রাখা একগুচ্ছ জন। আর দেশটা কেবল ঐ অন্ধকারাচ্ছন্ন জন এর একান্ত ব্য‌ক্তিগত ভূ‌মি।
আর আমরা যারা আলোর প‌থের যা‌ত্রি ব‌লে নিজে‌দের দা‌বি ক‌রি তারা রাগ ঝা‌ড়ি নানা উপা‌য়ে, অন্ধকা‌রেই মি‌লি‌য়ে যা‌চ্ছি ক্রমশ অন্ধকারাচ্ছন্ন‌দের কথায় মাথা নুয়া‌য়ে। কী আশ্চর্য বাঙা‌লির চেতনা, বাঙা‌লির রক্ত! জাত্যা‌ভিমা‌নে অন্যদের সা‌থে কথা বল‌তে গি‌য়ে তা‌দের মা‌টি‌তে পা প‌ড়ে না এ‌দিকে নিজের ঘ‌র থে‌কেই যে তা‌দের বিতার‌ণের ব্যবস্থা হ‌চ্ছে সে খেয়ালই নেই। বাঙা‌লির ঘর দখল কর‌তে স‌চেষ্ট হ‌য়ে‌ছে শুষ্কবাসীরা। তবু বাঙা‌লি বই যে ছাপা‌তে পার‌ছে, মেলায় নি‌য়ে যে‌তে পার‌ছে এ‌তেই খু‌শি।
লি‌খে রাখুন, আগামী বই‌মেলায় ওরা ব‌লে দি‌বে কী নি‌য়ে কীভা‌বে লিখ‌বেন আর নারীদের জ‌ন্যে নি‌ষিদ্ধ হ‌বে বই প্রকাশ, নি‌ষিদ্ধ হ‌বে নারীক্রেতা দর্শনার্থীও।
এ বই‌মেলা দে‌শের বাইরেও একটা আবেদন রাখ‌তে সক্ষম হ‌য়ে‌ছি‌লো। একটা জোরালো প্র‌তিবাদ করা আমা‌দের প্র‌য়ে‌াজন ছি‌লো। যে প্র‌তিবা‌দে বিসর্জন থা‌কে না তার কার্যকা‌রিতা সম্ভবত নেই বল‌লেই চ‌লে। উ‌চিত ছি‌লো ব্যবসা, প্রচার এসব বাদ দি‌য়ে দেয়া। বলা উচিত ছি‌লো, এসব কা‌লো শর্ত মে‌নে আমরা বই‌মেলা‌টি করবো না। কিন্তু আমরা ম‌নে হয় অপমান সহ্য কর‌তে পা‌রি, অর্থ আর প্রচা‌রের লোভ ছাড়‌তে পা‌রি না। বই প্রকা‌শের ব্যবসা ক‌রে যারা জীবন নির্বাহ ক‌রেন তারা মেলায় স‌ক্রিয় থ‌াকবেন এ‌টি খুব একটা অস্বাভা‌বিক নয়। আ‌মি বিশ্বাস ক‌রি না যে, সবাই কেবল নিজের প্রচারের জন্যে বা লেখক উপা‌ধি পেতেই লি‌খেন, এ‌দের সংখ্যা কম ব‌লেই মনে ক‌রি। সিংহভ‌াগই লি‌খে থা‌কেন প্রা‌ণের তা‌গি‌দে, অন্ধকার স‌রি‌য়ে দেয়ার জ‌ন্যে, নিজের ভাবনাগু‌লি অন্য আ‌রো অনে‌কের সা‌থে ভাগ কর‌তে। এই সিংহভাগ সংখ্যা‌টি পারতেন বল‌তে যে, কো‌নো‌রকম শুষ্ক শর্ত দি‌য়ে বই‌মেলায় নিজের বই বি‌ক্রি করবো না, এই বাঙলা আমার, শুষ্কবাসীর নয়। তারা তা ব‌লেন‌নি। শর্ত মে‌নেই চল‌ছে বই মেলা।
বই‌মেলায় তারা য‌দি নি‌জে‌দের বই বি‌ক্রি বন্ধ ক‌রে দিতেন তাহ‌লে ‌কি মেলা বন্ধ হ‌য়ে যে‌তো? হয়তো যেতো না। শুষ্কবাসীদের একচ্ছত্র অ‌ধিকা‌রে চ‌লে যে‌তো না মেলা? মেলা কি এখ‌নো বাঙা‌লির আ‌ছে, আলোর কথা বল‌ছে মেলা? না‌কি অন্ধকা‌রের আহবান ক‌রে যা‌চ্ছে আ‌র আমরা সেই আহবান মে‌নেই চল‌ছি। এভাবে মান‌তে মানতেই এক‌দিন আমরা আমাদের মাথাটা দি‌য়ে দিবো তখন শুষ্কবাসীরা যেমন নি‌র্দেশ দে‌বে তেমন সাড়া দে‌বে আমা‌দের মগজ। আমা‌দের আত্মসম্মা‌নের চে অর্থ এবং নাম প্রচারই মুখ্য হ‌য়ে উ‌ঠে‌ছে! না‌কি বরাব‌রের ম‌তো কর‌তে হয় ব‌লেই করা এমন কো‌নো আনুষ্ঠা‌নিকতা!?

