ফ্যান্যাটিসিজম


ফ্যান্যাটিসিজম শব্দটির অর্থ ধর্মোন্মাদনা। ধর্মোন্মাদনা কথাটি বিতর্কের জন্ম দেয়। তবে আমার কাছে বিষয়টি বিতর্কের উর্ধে! কারণ, যে বিষয়টির কোনো ভিত্তি নাই তাতে বিতর্ক করা মানে বলতে হয় কান নিয়ে গেল চিলে অবস্থা। ধর্মও ধর্মোন্মাদনাকে স্থান দেয় না। আমি প্রতিনিয়ত কিছু উত্তর খোঁজার চেষ্টা করি। যেমন, ৩য় বিশ্বে সম্পদের এত প্রাচুর্য, জনসংখ্যায়ও পশ্চিমা বিশ্বের তুলনায় কয়েকগুণ; কিন্তু আমরা এত পশ্চাৎপদ কেন? এটার উত্তর জানতে আমি-আপনাকে শারলক হোমস হতে হবে না। সহজ উত্তরে বলা যায় ‘শিক্ষা’। মানসিকতার বিকাশে এই জিনিসটার বিকল্প খোঁজা পণ্ডশ্রম।
এটাই সেই ৩য় বিশ্ব, শিক্ষা যেখানে পদে পদে বাধা পেত। একসময় এই বাংলার মুসলমানদের ধর্মোন্মাদনা এতটাই বেড়েছিল যে ইংরেজি ভাষাকে বেজাতিয় ভাষা বলে বর্জন করছিল। যার পেছনে একটা কারণই কাজ করেছে এবং তা হল ধর্ম। ‘যত বেশি জানে, তত কম মানে’; এই সূত্রে দীক্ষিত মুসলমানেরা ফলাফলটা অনেক আগেই পেয়েছে। এখন সে বা তারা বুঝতে পারে, যেটা তাদের পূর্বপুরুষরা বুঝতেন না। হয়তো বুঝতেন, কিন্তু না বুঝার ভাব নিতেন। তাই তাদের জাগানো যায় নি। ঘুমন্ত মানুষকে জাগানো যায়, কিন্তু যারা জেগে জেগে ঘুমায় তাদের জাগানো যায় না।
এটা ২০১৩, ৫৭০ এর সাথে অনেক অমিল হবে এটাই স্বাভাবিক। ৫৭০ এর ৭ আসমান এখন উধাও হয়ে জেতেই পারে! তবে একবার আপনার পাশের মানুষটিকে জিজ্ঞেস করে দেখুন তো, সে কিন্তু ৭টির বেশি ছাড়া কম বলবে না সে যদি মহাকাশ বিজ্ঞানের ছাত্রও হয়ে থাকে। এটাকে জেগে জেগে ঘুমানো বৈ আর কি বলা যায়?
এখন কিছু ধর্মান্ধ যারা কোরআন পুড়িয়ে ইসলামের হেফাজতে ব্যস্ত এবং যারা তাদের কথায় লাফাচ্ছেন, তাদের ভবিষ্যৎ যে অন্ধকার তা ইতিমধ্যে প্রমাণিত। আমি শুনেছিলাম, কিছুদিন পর পর পৃথিবীতে নবীরা নেমে আসেন, এই ধর্মান্ধ পিপীলিকাগুলোও যে নেমে আসে তা জানা ছিল না!
ইসলাম ধর্মের ধর্মান্ধদের নামে লিখাতে আপনার মন খারাপ হল? মন খারাপের কারণ নেই, ইসলাম মৌলবাদের আদর্শ মাত্র। মিয়ানমারে বৌদ্ধরা যেভাবে মুসলিমদের হত্যা করছে তাদের মৌলবাদ তথা ধর্মোন্মাদনাকেও আমি ঘৃণা করি। তবে আমার দেশে যা হচ্ছে তা নিয়েই মাথা ঘামানো ওটার চেয়ে বেশি প্রয়োজন। আজও ২৫ জনের মত মারা গেল।
ধর্মোন্মাদনা বর্জনীয়। মৌলবাদকে চির বিদায় জানানোর সময় এখনই...
তোমাদের যে দিন ঘনাল
ভাবো সে কথাও;
ঘাম ঝরিয়ে এক হয়েছি
মেলাচ্ছি সব হাত।

