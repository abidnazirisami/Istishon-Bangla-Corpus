নিশ্চুপ ডাক


ভ​য় ধরানো বা মুগ্ধ করা এই আলো আধারির খেলা,
কংক্রীটের দেয়াল ছিন্ন করে ডাহুকের ডাক,
বাঁশের বাঁশির সুরে বাজে কোন রাগের ছলা?
জোনাকির আলো ম্লান করেছে নির্লজ্জ চাঁদ আজ,
সন্ধ্যাপ্রদীপ এর প্র​য়োজন প​ড়েছে কোথায় সে ঘর?
গুঞ্জন ব্যাস্ততা বন্ধ করে চুপ মৌমাছির ঝাঁক।
হঠাৎ চমকানো কুকুরের কুই কুই যেন আর্তনাদ,
ছটফট করে উঠে বলতে চাই, শব্দ কোরো না।
দেখো বেহায়াকে মাথায় দিয়ে আছে স্বর্ণজ্জোল তাজ।
হেলেনা,ক্লিওপেট্রা,আফ্রোদিতিকে ছুড়ে ফেলেছে চাঁদ।
হায় কলঙ্কগুলো কই তার? মুছেছে কিসে?
ফুটন্ত সাদা গোলাপের একটি পাপড়ি কিনা,
বরফ আর গোলাপের রং এর প্রতারনা মিশে,
দেখা যাবে না এই অন্যায়, তবু চোখ কেন যায়?
বারংবার নববধু সাজতে চাঁদের কিসের দায়?
মধ্যরাতের নিশ্চুপ চাঁদের নিশীথ সঙ্গী কে,
ডাহুক, কুকুর চুপ কর জোছনা নেমেছে ঝাঁকে।
ব্যস্ত শহরে কৃত্রিম আলোর কিসে তুলনা,
মূহুর্ত পর আর পক্ষকালের বাঁধার স্মৃতি,
বড্ড লির্লজ্জ চাঁদ,দেবেই হাসি বা কান্নার হানা,
ঝাঁক ঝাঁক আলোয় বসে তাই লিখছি গীতি।

