রানা প্লাজার ধসে প​ড়ার আড়ালের কার্যকারন।


আজ সকালে সাভার বাজারে রানা প্লাজা মার্কেটটি ধসে প​ড়েছে। আহত শতাধিক।শুধু তাইনা, মার্কেটটির মালিক চেষ্টা করছে যাতে বিষয় ধামা চাপা দেয়া যায়। সাংবাদিকদের বাধা দেয়া হচ্ছে সঠিক খবর নিতে। তার পালা কুকুরের দলদের লেলিয়ে দেয়া হয়েছে ওইমুখে মানুষ যেতে বাধা দেয়ার জন্য। এর সাথে যুক্ত হ​য়েছে সাভারের ক্যাডারদের।বলা হচ্ছে মানুষ বেশি আহত হয়নি, অথচ লোকচহ্মুর আড়ালে বহু মানুষ এসে ভর্তি হচ্ছে আশেপাশের ক্লিনিকগুলোতে।
সাভারবাসি হিসেবে জানি, এই মার্কেটটি তৈরি হ​য়েছে সীমাহীন দুর্নীতি এর মাধ্যমে। প্রচুর বালু ব্যাবহার করা থেকে শুরু করে নিম্নমানের রড, সিমেন্ট, নিম্নমানের ডিজাইন, পুরোটাই এর জন্য দা​য়ী। আর দা​য়ী কর্তৃপহ্মের অব্যাবস্থাপনা। আর তার ফলেই প্রচুর অসংলগ্নতা আর দুর্নীতি সত্তেও এই মার্কেট দাড়াতে পেরেছিল​, একইভাবে আজ এত মানুষ হতাহত হতে পেরেছে। এই মার্কেট এ শখানেক দোকানপাট, ব্যাংক এর শাখা, ফুডপ্লেস রকমারি সামগ্রি পাও​য়া যেত​। স্বাভাবিকভাবেই এখানে মানুষের ভীড় কম হ​​য়নি। এরকম কিছু হলে তার প্রটেকশন ব্যাবস্থাও ছিল না। মার্কেটটি তৈরি হ​​য়েছে রাস্তার পাশে, এবং তার পাশেই ঢাকাগামী বাসএর টিকিট কাউন্টার। প্রশ্ন হল, গতকালকে ফাটল দেখা দেও​য়ার পরেও আজ এত হতাহত হ​​য় কিভাবে? এর জন্য কর্তৃপহ্মের অসচতেনতা পুরো দা​য়ী। কালকে ফাটল দেখা দে​য়ার পরে তাদের উচিত ছিল পুরো স্থান রেইড করে সেই এলাকা লোক চলাচল বন্ধ করে দে​য়া। মার্কেট এ ফাটল ধরা​য় নিরাপত্তা কর্মী বাদে আর কেউ থাকার কথা না, তবে এত আহত হ​​য় কিভাবে? ট্যুর দি​য়ে দেখা গেল​, পুরো মার্কেট রাস্তা​য় পড়েছে। একটি এত ব​ড় মার্কেট, তার আশেপাশে অত স্থান কেন রাখা হ​​য়নি যাতে রাস্তার উপর না প​ড়ে? রাজউক এর অনুমতি নি​য়ে এরকম দুর্বল স্ট্রাকচার এর মার্কেট প্লেস গঠন করল কিভাবে আর সেটা কারো চোখে প​ড়ল না কিভাবে? রাজউক এর অদ্ভুত একটি দুর্নীতির মুলোৎপাটন হ​​য় র়্যাংস ভবনের ভাঙার মধ্য দি​য়ে, কিন্তু এর পর সাভারের মত এলাকা, যেখানে প্রতিবছর বহু নেতা নেত্রির পদধ্বনি প​ড়ে, সেখানে বিশ্বরোডের পাশে এত ব​ড় দুর্নীতি কারো চোখে প​ড়ল না? যারা মারা গেছে অনেকে পথচারী, তাদের এই মৃত্যুর দা​য় কে নেবে? নাকি এবারো ৪ বা ৫হাজার টাকা হ্মতিপুরনে শেষ হ​​য়ে যাবে, ধামাচাপা পড়বে এই অস​ৎ হ্মমতাশালী লোকদের মচ্ছব? 

