মার্চ অব হিপোক্রেসি


২০১৫ সালে অনুষ্ঠিত নির্বাচনের জন্য নির্বাচন কমিশন তফসিল ঘোষনা করেছে।
এস.এ.পি এর মহাসচিব বাগেরহাট পয়েন্টে ভাল ফল খুজঁছিলেন। খবর শুনে তিনি ছুট দিলেন চেয়ারপার্সন বান্দরীয়া সুলতানার আলিশান গাছ উইন্ডোবৃক্ষে। ঢুকে হাফাতে হাফাতে বললেন,
:ম্যাডাম, সর্বনাশ হয়েছে। বাকশালি ব্যাঘ্র সরকার তফসিল ঘোষনা করে দিয়েছে। নির্বাচন তারা দিয়েই ছাড়বে!!
: বল কি ভীমরুল!! এত কষ্ট এত ত্যাগ তীতিক্ষার পর এই!! প্রধানমন্ত্রী হব বলে কত কম ফলমুল খেয়ে এই ফিগারটাকে সুন্দর করেছি। গাছের পাতা তো ছেড়েই দিয়েছি। এখন যদি নির্বাচন হয় তবে তো ওই হোৎকা বুড়ি বাঘটা আবার প্রধানমন্ত্রী হবে!!
:ম্যাডাম আপনারো কিন্তু বয়্স হয়েছে...
:কি!! কে বলল? আমার বয়স হয়েছে মানে! প্রতিযোগিতায় দাড়ালে এখনো ধুতুরা চ্যানেল টেইল সুপার্স্টার হতে পারব জানো!!
:তা আপনি পারবেন। কিন্তু এখন কি করনিয় ম্যাডাম।
: আমি বলব কিভাবে! যাও তালেবানে বনশুকর পার্টির ভারপ্রাপ্ত সচিবকে খবর দাও।
:যো হুকুম ম্যাডাম।
তালেবানে বনশুকরের ভারপ্রাপ্ত সচিব, বর্তমান আমির ধান্দালম সুন্দরপুরী শুকরিয়া উইন্ডোপ্যালেসে এসে হাজির হয়েছেন। তবে গাছে উঠতে না পারায় তার জন্য গাছের নিচেই স্পেশাল ব্যাবস্থা করা হয়েছে। আম্বুরি তামাক আর পাকিস্তানি পপি মেশানো পান চাবাতে চাবাতে তিনি প্রশ করলেন.
:ঘ্রোত, হুজুরাইন কি হেত আমারে বুলাইলেন?
:শুকরিয়া সাহেব, বাকশালি সরকার কি করছে জানেন না?
: ইয়ে কই বাত হুয়া কেয়া! তুমরি ছুন্দরবন এর শুরু সে উয়ারা ইয়েসব কিছু করেই যাইচ্ছে। হামরা নাপাকিজঙ্গলকে নাম তাক বদলদিয়া। উহাদিগকে আল্লাহপাক চরম আজাব দিবে উহা য়ো দিনকা বাত হ্যায় মালুম হোতা।
: পার আব কেয়া কারে হুজুর।
: নাই কই বাত, যাব তাক হ্যা হামরা দাঁত। বন এর হার পয়েন্টমে হামরা বাচ্চালোগ হ্যায়। বাস মুঽসে আওয়াজ নিকালনেকা দের হ্যায়। বাস আগার তুমরা সাথ হো যাতা তো................
:এটা কোন কথা হল নাকি। হুজুর সিন্নি, পায়েস বিরিয়ানি সব তৈয়ার করিয়া দিব। আপনার দোয়া চাই শুধু।
:বহুত আচ্ছা বহুত আচ্ছা।
বাইরে এসে তার মুখে ক্ষীন দাঁতালো হাসি ফুটে উঠলো। বান্দর হোক আর যাই হোক, আওরাত লোগ এর বুদ্ধি হামেশাই কম কম হোতাহে।
কার্জঙ্গালয়ে প্রধানমন্ত্রী ও হালুয়ামী পার্টির সভানেত্রী চেক হালিমা বসে বসে থাবা পরিষ্কার করছিলেন। খবর এল, বিরোধী পার্টি সপ্তাহব্যাপী অবরোধ ডেকেছে। মাননীয় প্রশানমন্ত্রী হালিমা হালুম করে উঠলেন,
হালুম, আমি ই সরকার,
হালুম, আমাকেই দরকার,
হালুম, বনমোরগেরা কই?
হালুম, বান্দররে বানাও খই।
হালুয়ামী পার্টির মহাসচিব মশায় ঘোষনা দিলেন, এস.এ.পি. কে ধ্বংসযজ্ঞ চালাতে দেয়া হবে না।
বনমোরগ বাহিনীর বনপ্রধান বললেন, বান্দরদের বিশৃঙ্খলা করতে দেয়া হবে না।
"চ্যানেল টেইল বলছি, লেজেই পরিচয়। অবরোধ শেষে দেখা গেল, দেড়শ হরিন,ছয়জন বান্দর ও তেত্রিশজন বনমোরগ মারা গেছেন। প্রায় দেড় হাজার হরিন আহত। এস.এন্.পি. মৃত হরিনদের নিজেদের কর্মী বলে দাবি করছে। তবে হরিনদের পরিজনেরা দাবি করছেন, মৃত ব্যক্তি কখনোই এসবে জড়িত ছিলেন না। সারাদেশে মোটামুটি দেড়শ কক-টেইল বিস্ফোরিত হয়েছে। আজ বিকেলেন টক অব দা ফরেস্ট এস.এন.পি. এর চেয়ারপার্সন এর বরগুনা ময়দানে বক্তৃতা দেবেন। তার এই বক্তৃতা লাইভ দেখানো হবে। সাথেই থাকুন, চ্যানেল টেইল এর নিউজ রিপোর্টার হাসজারু বলছি।"
এস.এস.পির চেয়ারপার্সন বান্দরীয়া ম্যাডামের ভাষন। ময়দান বান্দর আর শুকরে শুকান্দরন্য হয়ে গেছে। ম্যাডাম স্টেজে উঠতে গিয়ে একটু হোঁচট খেলেন। ভীমরুল মহাশয় শাড়িটি টেনেটুনে ঠিক করে দিলেন। ম্যাডাম ডায়াসে উঠলেন। একটু ঢোক গিলে টেনে নিলেন ডায়াসে রাখা গোলপাতার স্ক্রোলটি, তারপর পড়তে শুরু করলেন মনের সমস্ত আবেগ দিয়ে।
: এই বাকশালী সরকার আমাদের অসংখ্য কর্মীর জীবন কেড়ে নিয়েছে। শেষ করে দিয়েছে কত পরিবারের স্বপ্ন। ধর্ম পালনে বাধা দিচ্ছে। পশুতন্ত্রের স্বার্থে তাই আজ আমি ঘোষনা করছি " মার্চ ফর হিপোক্রেসি"। সারা বনের সকল পয়েন্ট হতে সাতক্ষিরার বাল্টন ময়দানে সকল পশুতন্ত্রপ্রিয় মুক্তিকামী পশুরা হাজির হবে। আর সরকার যদি তাদের পোষা বনমোরগ বাহিনী দিয়ে বাঁধা দেয়ার চেষ্টা করে, তবে পরিস্থিতির জন্য তারাই দায়ী থাকবে। সুন্দরবন জিন্দাবাদ..................
বনমোরগ বাহিনী সমাবেশের জন্য প্রস্তুতিতে ঠোট শান দিচ্ছে। অতিরিক্ত নিরাপত্তা ব্যবস্থা নিতে সকল চলাচলের ট্রেইল, নদীপথ ও গাছপথ বন্ধ করে দেয়া হয়েছে। বান্দর ও শুকর বাহিনী পর্যাপ্ত কক-টেইল এর সরবরাহ নিশ্চিত করেছে। বিভিন্ন স্থানে বিভিন্ন চ্যানেলের নিউজ রিপোর্টারদের দেখা যাচ্ছে। পুরো সাতক্ষীরা পয়েন্ট নিরাপত্তার চাদরে আবৃত।
( আর কি হবে তা বলার প্রয়োজন নেই।)

