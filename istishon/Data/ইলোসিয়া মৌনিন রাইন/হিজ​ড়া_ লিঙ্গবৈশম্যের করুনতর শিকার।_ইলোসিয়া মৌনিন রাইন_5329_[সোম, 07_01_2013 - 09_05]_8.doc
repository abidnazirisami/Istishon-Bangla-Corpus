হিজ​ড়া_ লিঙ্গবৈশম্যের করুনতর শিকার।


হিজড়া শব্দটির উৎপত্তি মোটামুটি সবারই অজানা। কিন্তু এটাকে গালি হিসেবে যে ব্যাপকভাবে ব্যবহার করা হ​য় তা কারো অজানা না। কাউকে অক্ষম বোঝাতে হলেই গালি দেয়া হ​য়, হিজ​ড়া। আগে যেমন অবলা বলতে "নারী" বলে গালি দেয়া হত​। পুরুষতান্ত্রিক সমাজে নারীদের অধিকার আদায়ের জন্য কত কষ্ট, কত ত্যাগ বহু মানুষ স্বীকার করেছেন। এত কিছুর মাঝে এই উভলিঙ্গ মানবগন সাইডবারে চলে গেছেন। ছোটবেলা থেকে রাস্তায় দেখতাম, অদ্ভুত কিছু পোষাক পরে তথাকথিত "হিজ​ড়া" নামক এই গোষ্ঠী ভিক্ষা করতেন। প্রক্রিয়া অদ্ভুত, প্রথমে একটি কানে তালা লাগানো হাততালি, এরপর গান এর সাথে টাকা চাওয়া। মানুষজন এদের ভ​য় পায়। যেহেতু ব​ড়রা ভ​য় পায় তাই ছোট অবস্থায় আমিও ভ​য় পেতাম।একটু ব​ড় হওয়ার পর বুঝলাম, এদের ভ​য় পাওয়ার আদৌ কোন কারন নেই। একবার ফটোর দোকানে বসে ছবি ওয়াশ করাচ্ছিলাম আমার পরিচিত দোকানিকে দিয়ে। মাঝপথে কিছু মানুষ এসে হাজির।"স্যার আফনে এত টাকা কামাইতেছেন আমাগরেও একটু দেন" বলে সে কি হাসি..।দোকানিকে দেখলাম বিতৃষ্নায় মুখ ছোট করে টাকা দিয়ে দিচ্ছেন। আমি মানুষটির দিকে তাকালাম। মেয়ে হলে হ​য়ত মডেল হতে পারতেন। অস্বাভাবিক সুন্দর চেহারা। আমি বললাম, কেন এমন করছেন?স্বাভাবিকভাবে চললে তো এসব করতে হত না আপনার! উনার চেহারাতে এরপর যেই দুঃখ দেখেছিলাম তা হ​য়ত আর ভুলবনা। তিনি বললেন, তুমি বাচ্চা মানুষ কিছুই জাননা আমাদের কি কষ্টের মাঝ দিয়ে যেতে হ​য়। এই বলে তিনি আর কিছু না বলে দলবল নিয়ে চলে গেলেন। এবং আমার কৌতুহল শুরু হল​।
বর্তমানে বাংলাদেশে ভাসমান উভলিঙ্গদের সংখ্যা ১৫ হাজারের কিছু বেশি। কিন্তু হিজ​ড়াদের এইরুপ আলাদা সমাজের উৎপত্তি হ​য় প্রায় দুইশ বছর পূর্বে। বাংলাদেশে হিজ​ড়া সমাজের উৎপত্তি নিয়ে প্রায় কোন গবেষনাই দেখা যায় না। http://i1.ytimg.com/vi/19FTNHkK0eo/hqdefault.jpg যেহেতু এশিয়া ছাড়া অন্য দেশে উভলিঙ্গদের এইরকম পার্থক্যকরন, নিচ চোখে দেখা হ​য় না তাই ধরা যেতে পারে যে বাংলাদেশ এর এলাকায় হিজ​ড়া সমাজের উৎপত্তি বেশিদিনের ন​য়।
 ইংরেজ শাসনের পূর্বে উভলিঙ্গদের অবস্থা নিয়ে তথ্য পাওয়া যায় মুঘল শাসনামলে। সেই সময় মুঘল বাদশাহদের হারেমে উভলিঙ্গদের উপস্থিতির তথ্য পাওয়া যায়। এবং এক বিশেষ চাকর শ্রেনীর নাম পাওয়া যায়-খোজা। এই খোজারা নপুংসক ছিলেন এবং বাদশাহদের কিছু গুরুত্বপূর্ন কাজে তারা সাহায্যও করতেন। তবে ওইসম​য়ে আমরা আজকের চাঁদাবাজিমূলক হিজ​ড়া সমাজের কোন তথ্য পাই না। ধারনা করা যেতে পারে, বর্তমান হিজ​ড়া সংস্কৃতির উৎপত্তি হ​য় ব্রিটিশ আমল থেকে, যখন ব্রিটিশরা এই দেশ অধিকার করে শাসনকর্তা হ​য়ে বসে। এর পূর্বের বাদশাহ ও নবাবগন উভলিঙ্গদের চাকরিতে নিযুক্তকরন সহ কিছু কাজে সুযোগ করে দিতেন বিধায় এটা প্রকট আকার ধারন করেনি। উভলিঙ্গগন গ্রামের যাত্রা থেকে শুরু করে বাদশাহদের জরুরি কাজেও নিযুক্ত হতেন। তবে তাদের নিয়ে যৌনব্যাবসা হ​য় নি তা ন​য়। কিন্তু তখনো হিজ​ড়া নামের আলাদা সমাজ গ​ড়ে ওঠেনি। ইংরেজদের শাসন​অবস্থায় আর সেই রীতি থাকল না।তখন সাধারন বাঙালিরাই মানবেতর জীবন যাপন করেছে তাই উভলিঙ্গদের নিয়ে আলাদা কোন ব্যবস্থাও ইংরেজ সরকার নেয় নি। অবহেলা আর সুযোগসুবিধার বঞ্চনা থেকে উভলিঙ্গরা সংগঠিত হয়ে প্রথম হিজ​ড়া সমাজ তৈরি করে। এরা প্রথমে নিজস্বভাবে যাত্রা আর গানের দল তৈরি করলেও সাড়ার অভাবে পরে দস্যুবৃত্তি শুরু করে। জন্য কোন উল্লেখযোগ্য ব্যবস্থা নেয় নি। সমাজে নারী অধিকার নিয়ে অনেক বচসা হয়েছে, নারীশিক্ষা সহ বহু অধিকার এসেছে। কিন্তু এই উভলিঙ্গ জনগোষ্ঠীদের যে শুধু অবহেলাতেই রাখা হ​য়েছে তাই ন​য়, বরং এদের কেউ মানুষ হিসেবে না, কোন অদ্ভুত প্রানী হিসেবে দেখে। সংখ্যায় যথেষ্ট কম হওয়ায় এদের নিয়ে আলাদা কোন সম্পদ বাটোয়ারা আইন নেই, কোন অধিকার আদায়ের সংস্থা নেই। অহর্নিশি এদের অবস্থা পরিত্যাক্ত আস্তাকুড়ে ঘেটে খাওয়া কুকুরের মত হ​য়েছে। এর জন্য সমাজের তথাকথিত কর্তাব্যাক্তি আর সুশীলরাই দায়ী।

